<doc id="197004" url="https://ta.wikipedia.org/wiki?curid=197004" title="அணுவடித்துகள்">
அணுவடித்துகள்

இயற்பியலில், அணுவடித்துகள் (அல்லது துணை அணுத்துகள் அல்லது அணுவகத்துகள்) என்பது அணுவைவிடவும் சிறியதான துகளாகும். அணுவைக் கட்டமைக்கும் துகள்களும் இதில் அடங்கும் (அணுவடித்துகள்களில் சில ஐதரசன் போன்ற மிகச் சிறிய அணுவை விடப் பெரியதாகவும் இருக்கும்!) அணுவடித்துகள்கள் இரண்டு வகையானவை: 

துகள் இயற்பியல் மற்றும் அணுக்கரு இயற்பியல் ஆகியன இத்துகள்களைப் பற்றியும் இவற்றிற்கு இடையிலான வினைகள் பற்றியும் ஆயும் அறிவியல் துறைகளாகும்.

நவீன இயற்பியலின் (சீர்மரபு ஒப்புரு) அணுவடித்துகள்கள் கீழ்க்கண்டவாறு:

இவை தவிர ஈர்ப்பு விசைக்கான கடத்தியாக கிராவிட்டான் என்ற துகள் ஒன்று இருப்பதற்கான சாத்தியங்களையும் பல கோட்பாடுகள் முன்வைக்கின்றன. இன்னும் பல வகையான அணுவடித்துகள்களும் இப்பேரண்டத்தில் இருப்பதற்கான சாத்தியங்களும் உள்ளன.

கூட்டுத் துகள்கள் (நேர்மின்னி அல்லது அணுக்கரு போன்றவை) இரண்டு அல்லது பல அடிப்படைத் துகள்களின் கட்டுற்ற நிலைகள் ஆவன. எடுத்துக்காட்டாய் ஒரு நேர்மின்னி என்பது இரண்டு மேல் குவார்க்குகள், ஒரு கீழ் குவார்க்கு ஆகியவற்றின் கூட்டு ஆகும். அதே போல ஹீலியம்-4 அணுவின் கருவானது இரண்டு நேர்மின்னிகள் மற்றும் இரண்டு நொதுமிகளினால் ஆனதாகும். கூட்டுத் துகள் என்பதில் அனைத்து ஹாட்ரான்களும் அடங்கும்: இவையாவன (நேர்மின்னிகள் மற்றும் நொதுமிகள் போன்ற) பேரியான்களும், (பையான்கள் மற்றும் கேயான்கள் போன்ற) மீசான்களும் ஆகும்.

துகள் இயற்பியலில், துகள் பற்றிய கருத்தாக்கமானது செவ்வியல் இயற்பியலில் இருந்து பெறப்பட்ட பல கருத்தாங்களுள் ஒன்றாகும். இது குவாண்டம் விசையியலுக்கு உட்பட்ட அளவுகோல்களில், மூலக்கூறு போன்றவை, பருப்பொருளும் ஆற்றலும் எவ்வாறு திகழ்கின்றன என்பதை விளக்குகிறது. குவாண்டம் அளவுகோல்களில் துகள் என்பவற்றின் இயக்கங்களும் பண்புகளும் பொதுவாய் (பெரிய அளவில் அறியப்படும் "தூசி" போன்ற) துகள் என்பவற்றிலிருந்து மிகவும் மாறுபட்டவை என்ற நவீன இயற்பியலின் புரிதல் காரணமாய் இயற்பியலாளர்களுக்கு ‘துகள்’ என்ற சொல் அதன் பொதுவான பொருளில் இருந்து மாறுபட்ட ஒரு பொருளை உணர்த்தும் ஒன்றாகும்.

பதினெட்டாம் நூற்றாண்டின் இறுதியில் நிகழ்த்தப்பட்ட சில ஆய்வுகளின் விளைவாய் ஒளியானது அலைப்பண்போடு திகழ்வதைப் போல (போட்டான் எனப்படும்) துகள்களின் வெள்ளமாயும் திகழும் என்ற புரிதலின் அடிப்படையில் துகள் என்பதன் கருத்தாக்கம் முனைப்பாக மறுபரிசீலனைக்கு உட்படுத்தப்பட்டது. இதன் பயனாய் அலை-துகள் ஈரியல்பு பண்பு அணுவடித்துகள்களுக்கும் பொருந்தும் என்று முடிவு செய்யப்பட்டு ”துகள்களும்” துகளைப் போலவும் அலையைப் போலவும் திகழும் என்று கொள்ளப்படுகிறது. மேலும் ஒரு நவீன கருத்தாக்கமான ஐயப்பாட்டுக் கொள்கையானது இவ்வளவிலான துகள்களைப் பற்றி அலச ஒரு புள்ளியியல் அணுகுமுறை தேவை என்கிறது. அண்மைக் காலங்களில், அலை-துகள் ஈரியல்பானது போட்டான்களுக்கு மட்டுமல்லாது மேன்மேலும் எடையில் பெரியதான துகள்களுக்கும் பொருந்தும் என்று நிறுவப்படுகிறது.

இக்கருத்தாக்கங்கள் அனைத்தின் உச்சகட்ட விளைவாய் தனிப்பட்டதான “துகள்கள்” என்ற கருத்தாக்கத்தின் இடத்தைத் தெளிவில்லாத வரையறை கொண்ட “அலைக் கட்டுகள்” பிடித்துக்கொள்கின்றன - இவற்றின் பண்பளவுகள் புள்ளியியல் அளவில் மட்டுமே அறியப்படுவன, பிற “துகள்கள்” உடனான இவற்றின் இடைவினைகள் இன்றளவும் பெரும்பான்மையும் ஒரு புதிராகவே உள்ளது, குவாண்டம் இயக்கவியல் நிறுவப்பட்டு 80 ஆண்டுகள் ஆன நிலையிலும்.

ஐன்ஸ்டீனின் கொள்கையின்படி ஆற்றலும் நிறையும் ஒத்தவை: ஒரு துகளின் ஆற்றல் அதன் நிறை மற்றும் ஒளியின் வேகத்தின் வர்க்கத்தின் பெருக்கமாகும் (E = m c). அதாவது நிறையை ஆற்றல் அடிப்படையிலும் ஆற்றலை நிறை அடிப்படையிலும் குறிக்கலாம். இதன் விளைவாய், ஆற்றலை இடம்பெயர்த்த இரண்டே இரண்டு இயக்க முறைகளே அறியப்படுகின்றன, அவை துகள்களும் அலைகளும் ஆகும். எடுத்துக்காட்டாய், ஒளியைத் துகள்களாக மற்றும் ஆற்றலாக என இரண்டு வகைகளிலுமே அலசலாம். இதுவே அலை-துகள் ஈரியல்பு முரண்தோற்றம் என்று அறியப்படுகிறது.

ஆல்பர்ட் ஐன்ஸ்டீன், லூயி டி பிராகிலி மற்றும் பலரின் ஆய்வுகளின் பயனாய் இற்றைய அறிவியல் துகள்கள் அனைத்திற்குமே ஒரு அலைப் பண்பும் உண்டு என்று கொள்கிறது. இக்கொள்கை அடிப்படைத் துகள்களுக்கே மட்டுமன்றி கூட்டுத் துகள்களான அணுக்கள் மற்றும் மூலக்கூறுகளுக்கே கூட பொருந்தும். உண்மையில், மரபார்ந்த சார்பியல் சாரா குவாண்டம் இயக்கவியலின் கருதுகோள்களின்படி பார்த்தால் அலை-துகள் ஈரியல்பு அனைத்து பொருள்களுக்கும் உரியதாகும், எத்தனை பெரிய பொருளாக இருந்தாலும்; ஆனால் பொருளின் எடை கூடக் கூட அதனோடு தொடர்புடைய அலையின் அலைநீளம் சிறியதாகிவிடுவதால் அவற்றை கண்டறிவது இயலாததாகிறது.

துகள்களுக்கு இடையிலான வினைகள் பல நூற்றாண்டுகளாய் ஆராயப்பட்டு வருகிறது, துகள்கள் மோதல் வினைகளிலும் இடைவினைகளிலும் எவ்வாறு நடந்துகொள்ளும் என்பதனை முடிவுசெய்யும் சில எளிய விதிகள் உள்ளன. இவ்விதிகளில் மிகவும் அடிப்படையானவை ஆற்றல் அழிவின்மை மற்றும் உந்தம் அழிவின்மை ஆகிய விதிகளாகும், இவ்விதிகளைக்கொண்டு விண்மீன் முதல் குவார்க்கு வரை எவ்வளவிலான துகள்களின் இடைவினைகளையும் கணிக்கலாம்.

ஒரு ஐதரசன் அணு ஒரு எதிர்மின்னி ஒரு நேர்மின்னி ஆகியவற்றின் கூட்டாகும். அதன் எதிர்மின்னூட்டம் பெற்ற எலக்ட்ரானின் நிறையானது ஒரு ஐதரசன் அணுவின் நிறையில் 1/1836 பங்கே ஆகும். ஐதரசன் அணுவின் மீத நிறை அதன் நேர்மின்னூட்டம் பெற்ற புரோட்டானால் வருவதாகும். ஒரு தனிமத்தின் அணுவெண் ஆவது அதன் கருவில் உள்ள புரோட்டான்களின் எண்ணிக்கை ஆகும். நொதிமிகள் என்பன மின்னூட்டம் இல்லாத, புரோட்டானைவிட சற்றே கூடுதலான நிறைகொண்ட துகள்களாகும். ஒரே தனிமத்தின் வெவ்வேறு ஓரிடத்தான்கள் ஒரே எண்ணிக்கையில் புரோட்டான்களையும் ஆனால் வெவ்வேறு எண்ணிக்கையிலான நொதுமிகளையும் கொண்டிருக்கும். ஒரு ஓரிடத்தானின் நிறையெண் ஆவது அதிலுள்ள அணுக்கருத் துகள்களின் (புரோட்டான் மற்றும் நொதிமி) கூட்டெண் ஆகும்.

மூலக்கூறுகள் மற்றும் படிமங்கள் போன்ற வடிவமைப்புகளில், எதிர்மின்னிகளைப் பகிர்ந்துகொள்ளல் மூலம் எவ்வாறு அணுக்கள் பிணைகின்றன என்பதைப் அலசுவது வேதியியலின் வேலை. ஒரு அணுக்கருவில் நேர்மின்னிகளும் நொதுமிகளும் எவ்வாறு தங்களை அமைத்துக்கொள்கின்றன என்பதைப் பற்றி அணுக்கரு இயற்பியல் அலசுகிறது. அணுவடித்துகள்கள், அணுக்கள் மற்றும் மூலக்கூறுகள், அவற்றின் அமைப்புகள் மற்றும் இடைவினைகள் ஆகியவற்றைப் பற்றிய ஆய்விற்கு குவாண்டம் இயக்கவியல் தேவை. துகள்களின் எண்ணிக்கை மற்றும் வகைகளையே மாற்றக்கூடிய இயக்கவினைகளை அலச குவாண்டம் புலவிசைக் கோட்பாடு தேவைப்படும். அணுவடித்துகள்களைத் தனிப்பட்ட நிலையில் ஆராயும் துறைக்கு துகள் இயற்பியல் என்று பெயர். பொதுவாய் அதிக வகையிலான துகள்கள் அண்டக் கதிர்களின் விளைவாகவோ அல்லது துகள் முடுக்கிகளிலோதான் வருகின்றன என்ற காரணத்தைக் கருதி துகள் இயற்பியலானது உயர்-ஆற்றல் இயற்பியல் என்றும் அழைக்கப்படுகிறது.



</doc>
<doc id="197008" url="https://ta.wikipedia.org/wiki?curid=197008" title="சோ லா மோதல்">
சோ லா மோதல்

சோ லா மோதல் ("Cho La clash") எனப்படுவது, இந்திய ராணுவத்திற்கும் சீன மக்கள் விடுதலை ராணுவத்திற்கும் இடையே 1967 ஆம் ஆண்டு மூண்ட சிறு போராகும். சீனாவின் மக்கள் விடுதலை இராணுவம் இந்தியாவின் கட்டுப்பாட்டில் இருந்த சிக்கிம் மாநிலத்திற்குள் அக்டோபர் 1, 1967 அன்று ஊடுருவியது. இந்தியாவின் அப்போதைய பாதுகாப்புத்துறை அமைச்சரான சர்தார் சுவரன் சிங், இந்திய அரசு எல்லை நிலவரத்தை கூர்ந்து கவனித்து வருகிறது என்று கூறினார். இச்சம்பவத்தின்போது இந்தியத் தரப்பில் 83 பேர் மரணமடைந்தனர்; 163 பேர் படுகாயமடைந்தனர். சீன தரப்பில் 300 பேர் மரணமடைந்தனர்; 450 பேர் நாதூ லாவிலும், 40 பேர் சோ லாவிலும் படுகாயமடைந்தனர். இச்சம்பவத்தின் முடிவில் சீனாவின் மக்கள் விடுதலை ராணுவம் சிக்கிம் மாநிலத்தில் இருந்து பின்வாங்கியது.

சோ லா சம்பவம், பின்னாளில் இந்தியாவின் மாநிலமாக இணைந்த சிக்கிம் பகுதியில் நடைபெற்றது. இச்சம்பவத்தின் போது சிக்கிம், இந்தியாவின் பாதுகாப்பில் தன்னாட்சி பெற்ற பகுதியாகத் திகழ்ந்தது. மலைப்பாங்கான இப்பகுதியில் உயரத்தில் இருந்து போரிடுவது சாதகமான ஒன்று. அவ்வகையில், சிக்கிம் மலைகளின் உயரம் இந்தியப் படைகளுக்கு உதவியது. உயர்ந்த மலைகளில் இருந்த இந்தியப் படையினரை எதிர்த்துப் போரிட சீன ராணுவத்திற்கு அதிகப் படைபலம் தேவைப்பட்டது.

பிரிட்டனின் வடகிழக்கு எல்லை நிறுவனத்தால் உருவாக்கப்ட்ட மக்மோகன் எல்லைக் கோட்டை சீனா ஏற்க மறுத்தது. இறுதியில், சிக்கிமை இந்தியாவின் மாநிலமாக சீனா அங்கீகரித்தது. அதேபோல் இந்தியா, திபெத் தன்னாட்சிப் பகுதியை சீனாவின் ஆட்சிக்குட்பட்டதாக அங்கீகரித்தது. இந்த பரஸ்பர ஒப்பந்தம், இந்திய-சீன உறவுகளில் முன்னேற்றம் ஏற்பட வழிவகுத்தது.



</doc>
<doc id="197012" url="https://ta.wikipedia.org/wiki?curid=197012" title="ஏக் தா டைகர்">
ஏக் தா டைகர்

ஏக் தா டைகர் (Ek Tha Tiger) என்பது கபீர் கான் இயக்கத்தில் வெளியான இந்தித் திரைப்படம் ஆகும். சல்மான் கான், கத்ரீனா கைப் ஆகியோர் முதன்மை வேடங்களில் நடித்துள்ளனர். 2012 ஆம் ஆண்டு, ஆக்ஸ்டு 15 ஆம் நாளில் வெளியானது. இதன் கதைக்களம், இந்திய, பாக்கிஸ்தான் உளவாளிகளை முதன்மைப்படுத்தி நகர்கிறது. 2012 ஆம் ஆண்டில் அதிக வசூலைக் கொண்ட இந்தியத் திரைப்படங்களில் இதுவும் ஒன்றாகும்.


</doc>
<doc id="197016" url="https://ta.wikipedia.org/wiki?curid=197016" title="ஒளிப்பதிவு">
ஒளிப்பதிவு

ஒளிப்பதிவு (Cinematography) அசையும் படங்களின் படப்பிடிப்புத் தொடர்பான ஒரு கலையும், அறிவியலும் ஆகும். இது படப்பிடிப்பு, படச்சுருள் உருத்துலக்கல் என்பவற்றை உள்ளடக்கிய நுட்பத்தைக் குறிக்கும். திரைப்படத்தை ஒளிப்பதிவு செய்பவர் ஒளிப்பதிவாளர் எனப்படுகின்றார். ஒளிப்பதிவாளர் திரைப்படங்களின் காட்சி தொடர்பான விடயங்களில் இயக்குனருடன் சேர்ந்து முக்கியமான பங்கு வகிப்பவராக உள்ளார்.

ஒளிப்பதிவு, திரைப்படத் தாயாரிப்போடு தொடர்புடைய ஒரு கலை வடிவம். ஒளியுணர் பொருட்களைப் பயன்படுத்தி விம்பங்களைப் படமாகப் பிடிக்கும் முறை 19 ஆம் நூற்றாண்டின் முற்பகுதியிலேயே கண்டுபிடிக்கப்பட்டு இருந்தாலும், அசையும் படங்களைப் பிடிப்பதற்குப் புதிய வடிவத்திலான படப்பிடிப்பு முறையும், புதிய வகை அழகியலும் தேவையாக இருந்தது. 

1873 ஆம் ஆண்டு யூன் 19 ஆம் தேதி, எட்வார்டு முய்பிரிட்சு (Eadweard Muybridge) என்பவர், 24 ஒளிப்படக் கருவிகளைப் பயன்படுத்தி "சாலி கார்டினர்" என்னும் பெயர்கொண்ட குதிரை ஓடுவதை வெற்றிகரமாகப் படம்பிடித்தார். ஒளிப்படக் கருவிகள் குதிரை ஓடும் பாதைக்கு இணையாக வரிசையாக வைக்கப்பட்டு இருந்தன. அடுத்தடுத்த ஒளிப்படக்கருவிகளுக்கு இடையிலான தூரம் 21 அங்குலமாகவும், இந்த வரிசையின் மொத்த நீளம் 20 அடியாகவும் இருந்தது.

ஒன்பது ஆண்டுகளுக்குப் பின்னர், 1882 ஆம் ஆண்டில், பிரெஞ்சு அறிவியலாளரான எட்டியென்-யூல்சு மரே (Étienne-Jules Marey) என்பவர் ஒரு செக்கனுக்கு 12 தொடர் படங்களைப் பிடிக்கக்கூடிய ஒளிப்படக் கருவி ஒன்றைக் கண்டுபிடித்தார். இரண்டாவது சோதனை அசைபடம் "ரவுன்டே பூங்காக் காட்சி" (Roundhay Garden Scene) என்பது இதை லூயிசு லே பிரின்சு (Louis Le Prince) என்பவர் உருவாக்கினார். இங்கிலாந்தின் லீசு என்னும் இடத்தில் உள்ள ரவுன்டே என்னும் இடத்தில் 1888 அக்டோபர் 14 ஆம் தேதி பிடிக்கப்பட்ட இப்படமே தற்போது தப்பியிருக்கும் மிகப் பழைய அசைபடம்.



</doc>
<doc id="197044" url="https://ta.wikipedia.org/wiki?curid=197044" title="இடைநிலைத் துகள்சார் இயற்பியல்">
இடைநிலைத் துகள்சார் இயற்பியல்

இடைநிலைத் துகள்சார் இயற்பியல் (Mesoscopic Physics), பேரளவு பொருட்கள் முதல் சிறிய அளவு அல்லது அணுக்களின் அளவு வரையிலான துகள் அமைப்புகளைப் பற்றி விளக்குகிறது. இதன் அளவு பெரும்பாலும் சில நானோமீட்டரில் இருந்து 100 நா.மீ வரையில் இருக்கக்கூடியதால், இந்த அமைப்புகள் பேச்சு வழக்கில் "இடைநிலைத் துகள்சார் கட்டகங்கள்" (mesoscopic systems) அல்லது "நானோ அமைப்புகள்" (nanostructures) என கூறப்படுப்படுகிறது. இந்த வகை இடைநிலை துகள்சார் கட்டகங்களில் உள்ள மின்னணுக்கள் அலை போன்ற பண்புகளைக் கொண்டிருக்கிறது. ஆகையால் இது இதன் மாதிரிகளின் வடிவவியலை சார்ந்தே செயல்பாடுகளை அறியமுடியும். மின்னணுக்கள் அலை போன்ற நிலையுடையதாக இருப்பது அலைவுகளில் உள்ள மின்காந்த கதிரியக்கம் போன்று காணப்படுகிறது.

அலை போன்ற பண்புடைய மின்னணுவின் இடைநிலைக்கு உள்ள எல்லைகளை சில பான்மை நீளங்களால் விவரிக்கப்படுகிறது. இந்த பான்மை நீளங்களை மிஞ்சிய திடப்பொருளின் மின்னணுக்கள் அலை போன்ற இடைநிலை பண்பினை அடைகிறது. இந்த அளவுவானது பெரிதாகி பன்மடங்கு பான்மை நீளங்களைத் தாண்டினால் அதன் பேரளவு எல்லைகளையும் இந்த இடைநிலைத் துகள்சார் இயற்பியல் பாடம் விளக்குகிறது.

இது துளிம இயக்கவியலில் பரீட்சைமான ஒரு நீளம் ஆகும். ஒரு உந்தம் "p" கொண்ட மின்னணுவிற்கு, டி பிராக்லி அலைநீளம் கொடுக்கும் அலைநீளத்துடைய அலை அமையப்பெறும். 


</doc>
<doc id="197048" url="https://ta.wikipedia.org/wiki?curid=197048" title="ஜார்ஜ் கார்டன் மீடு">
ஜார்ஜ் கார்டன் மீடு

ஜார்ஜ் கார்டன் மீடு ("George Gordon Meade", திசம்பர் 31, 1815 – நவம்பர் 6, 1872) ஐக்கிய அமெரிக்கத் தரைப்படை அதிகாரியும் பல கலங்கரை விளக்கங்களின் கட்டுமானத்தில் பங்கேற்ற பொறியியலாளரும் ஆவார். இரண்டாம் செமினோலே போர் மற்றும் மெக்சிக்கோ-அமெரிக்கப் போர்களில் திறம்பட செயலாற்றியவர். அமெரிக்க உள்நாட்டுப் போரின் போது இவர் பொடோமாக் படைப்பிரிவிற்கு தலைமை ஏற்றார். 1863ஆம் ஆண்டில் நடந்த கெட்டிசுபெர்க்கு சண்டையில் ராபர்ட் ஈ. லீ தலைமையேற்ற கூட்டமைப்புப் படைகளை வெற்றி கண்டமைக்காக பெரிதும் அறியப்படுகிறார். மீடு எசுப்பானியாவில் உள்ள காடிசில் பிறந்தவர்.


</doc>
<doc id="197113" url="https://ta.wikipedia.org/wiki?curid=197113" title="நல்லாட்சிக்கான மக்கள் இயக்கம்">
நல்லாட்சிக்கான மக்கள் இயக்கம்

நல்லாட்சிக்கான மக்கள் இயக்கம் ("Peoples Movement for Good Governance", PMGG) என்பது இலங்கையின் ஓர் அரசியல் கட்சியாகும். இது 2006 ஆம் ஆண்டு கிழக்கிலங்கையில் காத்தான்குடியில் உருவாக்கப்பட்டது.

நல்லாட்சிக்கான மக்கள் இயக்கம் 40 உறுப்பினர்களைக் கொண்ட சூறாசபை என்று அழைக்கப்படும் நிறைவேற்றுக்குழுவைக் கொண்ட ஒரு சமூக அரசியல் இயக்கமாகும். தேர்தலின் மக்களின் மூலம் தெரிவு செய்யப்பட்டுள்ள நகரசபை உறுப்பினர்கள், மக்களால் தெரிவு செய்யப்பட்ட மக்கள் பிரதிநிதிகள் என்பதால் இவர்கள் மூலம் கிடைக்கும் வருமானம் முதல் அனைத்தும் மக்களுக்கே சொந்தமானது என்ற நோக்கத்தைக் கொண்டுள்ளது. தேர்ந்தெடுக்கப்படும் மக்கள் பிரதிநிதிகள் மீள் அழைப்பு (Re-calling) முறை மூலம் காலத்துக்குக் காலம் அழைக்கப்பட்டு வேறு பிரதிநிதிகள் நகரசபைக்கு அனுப்பப்பட்டு வருகின்றார்கள்.

இக்கட்சி 2006 ஆம் ஆண்டில் காத்தான்குடி நகரசபைத் தேர்தலில் போட்டியிட்டு ஒரு இடத்தைப் பெற்றது. இதனைத் தொடர்ந்து 2011 ஆம் ஆண்டு நகரசபைத் தேர்தலில் இரண்டாவது முறையாகப் போட்டியிட்டு இரண்டு உறுப்பினர்களை மக்கள் பிரதிநிதிகளாகக் கொண்டது.

நல்லாட்சிக்கான மக்கள் இயக்கம் தலைமையிலான அரசியல் கூட்டணியின் சார்பில் 2013 மாகாணசபைத் தேர்தல்களில் தமிழ்த் தேசியக் கூட்டமைப்பின் வேட்பாளராக மன்னார் மாவட்டத்தில் போட்டியிட்ட அயூப் அஸ்மின் தமிழ்த் தேசியக் கூட்டமைப்பின் மேலதிக உறுப்பினராகத் தெரிவு செய்யப்பட்டு 1வது வட மாகாண சபைக்குத் தேர்தெடுக்கப்பட்டார். இவருக்கு வட மாகாணத்தின் முசுலிம்களுக்கான மீள்குடியேற்றம் மற்றும் புனர்நிர்மாணம் தொடர்பாக முதலமைச்சருக்கான ஆலோசகராக முதலமைச்சரினால் நியமிக்கப்பட்டார்.



</doc>
<doc id="198326" url="https://ta.wikipedia.org/wiki?curid=198326" title="அயனியாக்கும் திறன்">
அயனியாக்கும் திறன்

அயனியாக்கும் திறன் (Ionising power) என்பது அலகு தொலைவில் மின்னூட்டம் கொண்டத் துகள்கள் ஒர் ஊடகத்தில் செல்லும்போது தோற்றுவிக்கும் அயனிகளின் எண்ணிக்கையைக் குறிக்கும். 

அயனியாக்கும் திறன்:

என்று கொடுக்கப்படுகிறது. இச்சமன்பாட்டில் 

I என்பது அயனியாக்கும் திறன்,

m என்பது மின்னூட்டம் கொண்ட துகளின் நிறை,

Z என்பது அத்துகள் பெற்றிருக்கும் மின்னூட்டம்,

E என்பது அதன் இயக்க ஆற்றல்.

எலக்ட்ரானைவிட ஆல்ஃபா துகள் 7300 மடங்கு அதிக நிறையுடையது; இருமடங்கு அதிக மின்னூட்டத்தினையும் கொண்டுள்ளது. எனவே ஒரே ஆற்றலுள்ள எலக்ட்ரானை விட α-துகள் அதிக அயனியாக்கும் திறனுடையது .



</doc>
<doc id="198593" url="https://ta.wikipedia.org/wiki?curid=198593" title="பிரமசுந்தர முனிவர்">
பிரமசுந்தர முனிவர்

பிரமசுந்தர முனிவர் பெருங்கதை இலக்கியத்தில் வரும் கதை மாந்தர்களில் ஒருவர். காட்டில் தவம் செய்துகொண்டிருந்தவர். சேடக முனிவருக்குத் தலைமைக் குரு. பிரமசுந்தர முனிவரின் மனைவி பரம சுந்தரி. மிருகாபதி காட்டில் பெற்றெடுத்த குழந்தை உதயணனைத் தானும் தன் மனைவியுமாகப் பேணி வளர்த்தவர். 

பிரமசுந்தர முனிவருக்கும் பரமசுந்தரிக்கும் பிறந்த மகன் யூகி. உதயணனும் யூகியும் நண்பர்களாயினர். பிரமசுந்தரரும் சேடக முனிவரும் கற்பித்த கலைகளில் இருவரும் தேர்ச்சி பெற்றனர். இயற்கை அறிவாலும், கற்பித்த செயற்கை அறிவாலும் அவர்கள் மேம்பட்டு விளங்கினர்.
பிரமசுந்தர முனிவர் யானையின் சினத்தை அடக்கி வயப்படுத்தும் மந்திரம் ஒன்றை உதயணனுக்குச் சொல்லிக்கோடுத்தார். மேலும் உதயணனுக்கு இசைப்பயிற்சி அளித்து, இந்திரனால் தனக்கு அளிக்கப்பட்டதும், இசையால் யானைகளை வயப்படுத்த வல்லதுமான கோடபதி என்னும் யாழையும் வழங்கினார். உதயணன் அந்த யாழை மீட்டும்போது அக் காட்டிலிருந்த யானைகளும், பிற விலங்குகளும், பறவைகளும் விரும்பிக் கேட்டு அவன் விருப்பப்படி செயல்பட்டன. இதனைக் கண்ட முனிவன் தன் மகன் யூகியையும் உதயணனிடம் ஒப்படைத்து உதயணனுக்கு உயிர்த்துணையாக விளங்கும்படி அறிவுறுத்தினார். 


</doc>
<doc id="198807" url="https://ta.wikipedia.org/wiki?curid=198807" title="மருதங்கோடு">
மருதங்கோடு

மருதங்கோடு என்பது கன்னியாகுமரி மாவட்டம் விளவங்கோடு வட்டம் பாகோடு வருவாய் கிராமத்தின்
பகுதியாகும். குழித்துறை-ஆலங்சோலை சாலையில், ஒரு கிராமச்சாலை இச்சிற்றூரை இணைக்கிறது. இங்குள்ள புனித அந்தோணியார் கிருத்தவ திருக்கோவில் மிகவும் புகழ்பெற்றது. ஒவ்வொரு செவ்வாய் கிழமையும் ஏராளமான மக்கள் இங்கு வழிபட வருகின்றனர். இங்குள்ள சிவன் கோவில் சுமார் 500 ஆண்டுகள் பழமை வாய்ந்தது. மக்களின் முக்கிய தொழில் நெசவு, பாய்முடைதல், சோப்புத் தயாரித்தல் ஆகும். ஓர் ஏழைகள் இல்லமும் அனாதை இல்லமும் இங்கு இயங்கி வருகின்றன.


</doc>
<doc id="200081" url="https://ta.wikipedia.org/wiki?curid=200081" title="மின்னேரியா">
மின்னேரியா

மின்னேரியா அனுராதபுரத்தில் அமைந்துள்ள சிறிய நகரம் ஆகும். இங்குள்ள, யானைகள் நிறைந்த மின்னேரியா தேசிய பூங்கா மற்றும் மகாசேன மன்னனால் கட்டப்பட்ட மின்னேரியாக் குளம் இரண்டும் பிரபல்யமானவையாகும். இங்கு இலங்கைத் தரைப்படைப் பயிற்சி நிலையம் அமைந்துள்ளது.



</doc>
<doc id="200488" url="https://ta.wikipedia.org/wiki?curid=200488" title="திருக்கோட்டியூர் நம்பி">
திருக்கோட்டியூர் நம்பி

ஆளவந்தாரின் முதன்மை சீடர்களுள் ஒருவராய் விளங்கிய திருக்கோட்டியூர் நம்பி வைகாசி மாதம் ரோகிணி நட்சத்திரத்தில் சிவகங்கைக்கு அருகில் திருக்கோட்டியூர் திருத்தலத்தில் குருகேசர் எனும் இயற்பெயரில் பிறந்தார். பாண்டிய மன்னனுக்கு மந்திரியாயிருந்த பெரியாழ்வருக்கு அடியவனான செல்வநம்பி வம்சத்தில் காச்யப கோத்திரத்தில் திருமாலின் புண்டரீகத்தின் அம்சமாக இவர் பிறந்ததாகச் சொல்லப்படுகிறது. இராமானுசரின் ஐந்து ஆச்சாரியர்களில் இவரும் ஒருவர். தன் மக்களான தெற்காழ்வான் என்ற ஒரே மகனையும் தேவகிபிராட்டி எனும் ஒரே மகளையும் இராமானுசருக்கு சீடர்களாக்கியவர்.



ஆளவந்தாரின் ஐந்து சீடர்கள் ஒருவரான திருக்கோட்டியூர் நம்பியிடம் எட்டெழுத்து மந்திரத்தைப் பற்றியும் தனக்கு பின்னர் மடத்தையும் சமயத்தையும் காக்க வரும் இராமானுசருக்கு இவற்றை உபதேசிக்கவும் அறிவுறுத்தியிருந்தார். ஆயினும் தகுதியற்றவர்க்கு இதைக் கற்பிக்ககூடாது எனவும் கூறியிருந்தார் ஆளவந்தார். எனவே இவரிடம் இராமானுசர் எட்டெழுத்து மந்திரத்தின் பொருளைக் கற்க வரும் பொழுது பதினெட்டு முறைகள் மறுத்து உடையவரின் தகுதியை சோதித்தபின்னரே கற்பித்தார். மேலும் இம்மந்திரம் பரம ரகசியம் என்றும், இதை "எவருக்கும் வெளியிடக்கூடாது" என்ற நிபந்தனையின் பேரிலேயே உபதேசத்தருளினார். ஆனால் உபதேசம் பெற்றவுடன் திருக்கோட்டியூர் கோவில் கோபுரத்தின் மேலேறி மாந்தர் அனைவருக்கும் கேட்டு உய்யும்படி, சாதி சமய பேதமற்று எல்லோருக்கும் உபதேசம் செய்தார் இராமானுசர். இதனால் மிகுந்த கோபமுற்ற திருக்கோட்டியூர் நம்பி இரகசிய மந்திரத்தை இப்படி யாவருக்கும் சொல்வது குருவின் சொல்லுக்கு துரோகமிழைப்பதாகும் என்றும் இதற்கு நரகம் புக நேரிடும் என்றும் கடிந்துக்கொண்டார். இதற்கு பதிலளிக்கும் வண்ணம் இராமானுசர் எல்லோரும் முக்தியடையவதாயின் தான் ஒருவன் நரகத்திற்குச் செல்வதும் தன்னுடைய பாக்கியமே என்றார். இந்த பதிலைக் கேட்ட திருக்கோட்டியூர் நம்பி, அரங்கனின் கருணையையும் இவரின் கருணை மிஞ்சிடக்கண்டு இவரே எம்பெருமானார் என்று மகிழ்சியினால் ஆலிங்கனம் செய்துக்கொண்டார். அத்தோடு வைணவ வழிபாட்டு முறைக்கு அன்றிலிருந்து எம்பெருமானார் தரிசனம் என்று அழைக்கப்படும் என்றும் அருளினார் திருக்கோட்டியூர் நம்பி.


ஆச்சாரியரின் புகழ்பாடும் வடமொழி தனியன்:

ஸ்ரீவல்லப பதாம்போஜ தீபக்த்யம்ருத ஸாகரம் 
ஸ்ரீமத்கோஷ்டீபுரீபூர்ணம் தேசிகேந்த்ரம் பஜாமஹே


</doc>
<doc id="200492" url="https://ta.wikipedia.org/wiki?curid=200492" title="பசுமை வேட்டை நடவடிக்கை">
பசுமை வேட்டை நடவடிக்கை

பசுமை வேட்டை நடவடிக்கை ("Operation Green Hunt") அல்லது "கிரீன் ஹன்ட்" நடவடிக்கை எனப்படுவது இந்திய அரசு மற்றும் துணை இராணுவ படைகள் இணைந்து நக்சலைட்டுகளுக்கு எதிராக நடத்தப்படும் போரை வர்ணிக்க இந்திய ஊடகங்களில் பயன்படுத்தப்படும் பெயர் ஆகும். இந்த நடவடிக்கையானது "சிகப்பு நடைபாதை" (Red Corridor) என்று அழைக்கப்படும் நக்சலைட்டுகள் நிறைந்த ஐந்து மாநிலங்களில் 2009 ஆம் ஆண்டு நவம்பர் மாதம் தொடங்கியது. 


</doc>
<doc id="200501" url="https://ta.wikipedia.org/wiki?curid=200501" title="கடத்தூர் (திருப்பூர்)">
கடத்தூர் (திருப்பூர்)

கடத்தூர் (ஆங்கிலம்:Kadathur), இந்தியாவின் தமிழ்நாடு மாநிலத்தில் அமைந்துள்ள திருப்பூர் மாவட்டத்தின் மடத்துக்குளம் வட்டத்தில் இருக்கும் ஒரு கிராமம் ஆகும். கொங்கு நாட்டின் அமராவதி நதி பாயும் கரைவழி நாடு என்றழைக்கபடும் க வரிசை கிராமங்களில் கடத்தூர் ஒன்றாகும்.

இந்திய 2011 மக்கள் தொகை கணக்கெடுப்பின்படி 3056 மக்கள் (785 குடியிருப்புகள்) இங்கு வசிக்கின்றார்கள். இவர்களில் 49.8% ஆண்கள், 50.1% பெண்கள் ஆவார்கள். 

உடுமலையிலிருந்து கனியூர் வழியாக பழனி மற்றும் தாராபுரம் செல்லும் சாலையில் சுமார் 20 கி.மி. தொலைவில் கடத்தூர் அமைந்துள்ளது. உடுமலையிலிருந்து நகர பேருந்துகள் இவ்வூருக்கு வந்து செல்கின்றன. பசுமையான வயல்கள், தென்னை மரங்கள், மருத மரங்கள் சூழ அமராவதி நதி கரையினில் அமைந்த கிராமம் இது

கடத்தூரில் அமைந்துள்ள அர்சுனேஸ்வரர் கோயில் (அ) மருதவன ஈசர் கோயில் இவ்வூரின் சிறப்பாகும். இங்குள்ள ஈசன் லிங்கத் திருமேனி மருத மர வேரினடியில் பல காலம் புதையுண்டு சுயம்புவாக வெளிப்பட்டது. அதனால் லிங்கத்திருமேனியில் மருத மரத்தின் வேர்கள் நரம்பு போல் தெரியும். கொங்கு மண்டலத்தின் மிக உயர்ந்த் சுயம்பு சிவலிங்கத்திருமேனியாகும்.


</doc>
<doc id="200503" url="https://ta.wikipedia.org/wiki?curid=200503" title="கலசமங்கலம்">
கலசமங்கலம்

கலசமங்கலம் என்பது புதுக்கோட்டை நகரின் பழைய பெயர் ஆகும். இது பொற்பனைக்கோட்டை என்றும் அழைக்கப்படுகிறது.இந்த பகுதி முத்தரையர் மன்னர்களால் ஆட்சி செய்யப்பட்டு வந்தது. இங்கே முத்தரையர் மன்னரால் கட்டப்பட்ட மாபெரும் கோட்டை ஒன்று சிதிலமடைந்த நிலையில் உள்ளது. இந்தக் கோட்டையில் இருந்து கண்டெடுக்கப்பட்ட தங்கக் கட்டிகளை கொண்டு கட்டப்பட்டது திருவரங்குளம் கோவில் என்று கூறப்படுகிறது.


</doc>
<doc id="200511" url="https://ta.wikipedia.org/wiki?curid=200511" title="யூகி">
யூகி

யூகி என்பவன் பெருங்கதை இலக்கியத்தில் வரும் கதைமாந்தர்களில் ஒருவன். இவன் பிரமசுந்தர முனிவருக்கும் பரமசுந்தரிக்கும் பிறந்த மகன். காட்டில் மிருகாபதி பெற்றெடுத்த மகன் உதயணனைப் பிரமசுந்தர முனிவர் வளர்த்தபோது உதயணனும் யூகியும் நண்பர்களாயினர். பிரமசுந்தரரும் சேடக முனிவரும் கற்பித்த கலைகளில் இருவரும் தேர்ச்சி பெற்றனர். இயற்கை அறிவாலும், கற்பித்த செயற்கை அறிவாலும் அவர்கள் மேம்பட்டு விளங்கினர்.

பிரமசுந்தர முனிவர் இந்திரனால் தனக்கு அளிக்கப்பட்டதும், இசையால் யானைகளை வயப்படுத்த வல்லதுமான கோடபதி என்னும் யாழையும் உதயணனுக்கு வழங்கினார். அந்த யாழை உதயணன் மீட்டியபோது பல யானைகளின் வலிமையெல்லாம் ஒருங்கமையப்பெற்ற தெய்வயானை ஒன்று தன் பெரும் பிடிக் கூட்டத்துடன் உதயணனுக்கு அடிமைப்பட்டு வந்ததை அறிந்த பிரமசுந்தர முனிவர் தன் மகன் யூகியையும் உதயணனுக்கு உதவி புரியுமாறு உதயணனிடம் ஒப்படைத்தார். 
உதயணன் தன் தாய்மாமன் விக்கிரமனால் சேதி நாட்டு மன்னன் ஆனபோது அவனது முதலமைச்சனாக இருந்து உதயணனுக்குப் பேருதவியாக விளங்கினான். உதயணன் சேதி நாட்டு ஆட்சிப் பொறுப்பை யூகியிடம் ஒப்படைத்தான். பிரச்சோதனன் தாக்கியபோது, போர் புரிந்துகொண்டிருக்கையில், தன் நண்பன் உதயணன் சிறைபட்ட செய்தி வரவே, அவனுக்கு உதவுவதற்காகத் தன் போலி உடலை எரிக்கும்படி செய்து, தான் இறந்துவிட்டதாக மற்றவர்கள் நம்பும்படி செய்தான். 


</doc>
<doc id="200513" url="https://ta.wikipedia.org/wiki?curid=200513" title="கோடபதி">
கோடபதி

கோடபதி என்பது ஒரு யாழுக்கு இடப்பட்டிருந்த பெயர். அது இந்திரன் மீட்டிய யாழ். இந்த யாழை மீட்டினால் அதன் இசைக்கு யானைகள் மயங்கும். இந்த யாழை இந்திரன் பிரமசுந்தர முனிவருக்கு வழங்கினான். அந்த முனிவர் அதனை உதயணனுக்கு வழங்கினார். உதயணன் அந்த யாழை மீட்டியபோது காட்டிலிருந்த தெய்வயானை என்னும் பெயர் கொண்ட களிறும், பல விலங்கினங்களும், பறவைகளும் இசையில் மயங்கி உதயணனின் வழிநின்றன. 


</doc>
<doc id="200514" url="https://ta.wikipedia.org/wiki?curid=200514" title="இரட்டைக் குவிய எக்சு-கதிர் குழாய்">
இரட்டைக் குவிய எக்சு-கதிர் குழாய்

இரட்டைக்குவிய எக்சு-கதிர்க் குழாய் ("dual focus x-ray tube") என்பது இரு குவியங்களையுடைய எக்சு-கதிர்க் குழாய்களைக் குறிக்கும். பொதுவாக இப்போதெல்லாம் விற்பனைக்கு வரும் குழாய்கள் இரு குவியங்களுடன் வருகின்றன. ஒரு சிறிய குவியமும் ஒரு பெரிய குவியமும் ஒரே குழாயில் இருக்கின்றன. தேவைக்கேற்ப குவியத்தினை தேர்ந்து எடுத்துக்கொள்ள முடியும். இதற்காக எதிர் மின்முனையில் இரு குவிக்கும் கோப்பைகளும் இரு தனித்தனி டங்சுடன் கம்பிச்சுருளும் அமைக்கப்பட்டுள்ளன. தேவையான கம்பிச் சுருளில் மின்சாரத்தினைச் செலுத்தி வெப்ப இலத்திரன்களைப் பெறமுடியும். சிறிய குவியத்தினைப் பயன்படுத்தும் போது புறநிழல் குறைந்து தெளிவான கதிர்ப் படம் கிடைக்கிறது. அதிக மின்சுமையினை ஏற்ற முடியாது. பெரிய குவியத்தினைப் பயன் கொள்ளும் போது அதிக மின்சுமையினை ஏற்ற முடிந்தாலும் படம் தெளிவற்ற விளிம்புகளுடன் காணப்படும்.



</doc>
<doc id="200515" url="https://ta.wikipedia.org/wiki?curid=200515" title="தெய்வயானை">
தெய்வயானை

தெய்வயானை என்பது காட்டு யானை ஒன்றுக்கு இடப்பட்டிருந்த பெயர். 

பிரமசுந்தர முனிவர் யானையின் சினத்தை அடக்கி வயப்படுத்தும் மந்திரம் ஒன்றை உதயணனுக்குச் சொல்லிக்கோடுத்தார். மேலும் உதயணனுக்கு இசைப்பயிற்சி அளித்து, இந்திரனால் தனக்கு அளிக்கப்பட்டதும், இசையால் யானைகளை வயப்படுத்த வல்லதுமான கோடபதி என்னும் யாழையும் வழங்கினார். உதயணன் அந்த யாழை மீட்டும்போது அக் காட்டிலிருந்த யானைகளும், பிற விலங்குகளும், பறவைகளும் விரும்பிக் கேட்டு அவன் விருப்பப்படி செயல்பட்டன. இதனைக் கண்ட முனிவன் தன் மகன் யூகியையும் உதயணனிடம் ஒப்படைத்து உதயணனுக்கு உயிர்த்துணையாக விளங்கும்படி அறிவுறுத்தினான்.

ஒருநாள் தெய்வயானை ஒன்று பல பிடிகள் பெண்யானைகள் சூழ்ந்து வர, சினத்துடன் உதயணன் முன் தோன்றியது. அது பதினாயிரம் யானைகளின் பலத்தை ஒருங்கே கொண்டது. அப்போது உதயணன் தான் கற்றிருந்த யானையை வயப்படுத்தும் மந்திரத்தைச் சொல்லித் தன் கோடபதி யாழை மீட்டினான். தெய்வயானை உதயணனின் வயப்பட்டது. உதயணன் அதன்மீது ஏறிக்கொண்டு தன் இருப்பிடம் திரும்பினான். 

ஒருநாள் அந்த யானை உதயணன் கனவில் தோன்றியது. தன்மீது வேறு பாகரை ஏற்றினாலும், தோல் கயிற்றால் தன்னைக் கட்டினாலும், யானை உண்ணுவதற்கு முன்பு உதயணன் உண்டாலும் உதயணனை விட்டு விலகும் நிலை வரும் என அறிவித்த்து. அதுமுதல் உதயணனன் தெய்வயானையின் விருப்பப்படி கவனமுடன் அதனைப் பேணிவந்தான். 

உதயணன் தன் தாய்மாமன் நாட்டு ஆட்சிப் பொறுப்பினை யூகியிடம் ஒப்படைத்துவிட்டுத் தந்தை தனக்களித்த நாட்டை ஆண்டுகொண்டு வருகையில் ஒருநாள் மகளிரின் ஆடல்பாடல்களில் மயங்கியிருந்தான். தனக்கு இருந்த பசி மயக்கத்தில் தெய்வயானைக்கு உணவு அளிக்கக மறந்து தான் முதலில் உண்டுவிட்டான். அப்போது அந்த தெய்வயானை மறைந்துவிட்டது. தேடினான். 


</doc>
<doc id="200517" url="https://ta.wikipedia.org/wiki?curid=200517" title="ந. சுப்புரெட்டியாரின் நூற்பட்டியல்">
ந. சுப்புரெட்டியாரின் நூற்பட்டியல்

தமிழ்நாடு அரசின் தமிழ் வளர்ச்சித் துறையால் 2008-2009 ஆம் ஆண்டில் ந. சுப்புரெட்டியாரின் நூல்கள் நாட்டுடைமையாக்கப்பட்டது. அதற்கான பரிவுத் தொகையாக ஐந்து இலட்சம் இந்திய ரூபாய் கொடுக்கப்பட்டது. 

ந. சுப்புரெட்டியாரின் நாட்டுடைமையாக்கப்பட்ட நூல்கள் (~125), கீழே பட்டியலாகத் தரப்பட்டுள்ளன.




</doc>
<doc id="200529" url="https://ta.wikipedia.org/wiki?curid=200529" title="விக்கிரமன் (பெருங்கதை இலக்கியத்தில் அரசன்)">
விக்கிரமன் (பெருங்கதை இலக்கியத்தில் அரசன்)

விக்கிரமன் என்னும் பெயர் கொண்ட அரசர்களில் இந்த விக்கிரமன் பெருங்கதை இலக்கியத்தில் வருகிறான். 

சேடகன் என்னும் மன்னனுக்குப் பத்து ஆண்மக்கள். அவர்களில் இளையவன் இந்த விக்கிரமன். மகள் மிருகாபதி. எனவே மிருகாபதியின் அண்ணன். சேடகன் காட்டுக்குச் சென்று தவம் மேற்கொண்டபோது தலைநகர் வைசாலியில் இருந்துகொண்டு சேதி நாட்டை விக்கிரமன் ஆண்டுவந்தான். அரசியலில் சலிப்பு தோன்றவே தன் தந்ததையைப் போலவே தவம் மேற்கொள்ள விரும்பினான். விக்கிரமனுக்குக் குழந்தைப் பேறு இல்லை. எனவே தவம் செய்துகொண்டிருந்த தன் தந்தையிடம் சென்று தன் விருப்பத்தைத் தெரிவித்துக்கொண்டிருந்தான். அப்போது அங்கு வந்த உதயணனைக் கண்டு, தன் தங்கை மகன் எனத் தெரிந்துகொண்டு, அவனை அவனது தாயிடமும், வளர்த்த பிரமசுந்தர முனிவரிடமும் வேண்டிப் பெற்று, தன் நாட்டுக்கு அழைத்துவந்து அரசாட்சியை ஒப்படைத்துவிட்டுத் தந்தையிடம் சென்று அவரைப் போலவே தானும் தவம் மேற்கொண்டான். 


</doc>
<doc id="200533" url="https://ta.wikipedia.org/wiki?curid=200533" title="விஜயாலய சோழீஸ்வரம்">
விஜயாலய சோழீஸ்வரம்

விஜயாலய சோழீஸ்வரம் கோயிலை முத்தரையர் தலைவர் இளங்கோ அடி அரையன் கட்டியுள்ளார். சோழர் காலத்தில் கட்டப்பட்ட முற்பட்ட சிவன் கோயில்களில் இதுவும் ஒன்று. பிரதான கோயிலின் வாயிலில் கலையழகு மிளிரும் இரு துவாரபாலகர் சிற்பங்கள் உள்ளன. கோபுரத்தில் நடன மங்கைகள் உள்பட பல அற்புதச் சிலைகள் உள்ளன.
பிரதானக் கோயிலின் கருவறை வட்ட வடிவில் உள்ளது தனிச்சிறப்பு. உள்ளே பெரிய சிவலிங்கம் உள்ளது. பிரதான கோயிலின் அர்த்த மண்டபத்தில் சாந்து பூசப்பட்டு வண்ண ஓவியங்கள் வரையப்பட்டுள்ளன. இந்த ஓவியங்கள் பதினேழாம் நூற்றாண்டைச் சேர்ந்தவை என்று கருதப்படுகிறது.

நார்த்தாமலை பேருந்து நிலையத்திலிருந்து கி.மீ தொலைவில், ஊர் நுழைவாயிலுக்கு வலது பக்கத்தில் உள்ளது கடம்பர் மலைக்குன்று. இங்கு முதலாம் இராஜராஜ சோழன் (10-ஆம் நூற்றாண்டு) காலத்திய சிவன் கோயில் ஒன்று பிரதானமாக உள்ளது. இக்கோயிலில் மலைக்கடம்பூர் தேவர் வீற்றிருக்கிறார். இதற்கருகில் நகரீஸ்வரம் என்ற சிவன் கோயிலும் மங்களாம்பிகை அம்மன் கோயிலும் இருக்கின்றன. இந்தக் கோயில்கள் பாண்டிய மன்னன்மாறவர்மன் சுந்தரபாண்டியன் (13-ஆம் நூற்றாண்டு) காலத்தில் கட்டப்பட்டவை. இப்பகுதியில் மங்கள தீர்த்தம் என்ற குளம் உள்ளது.
குன்றின் அடிவாரப்பகுதியில் பாறை குழிவாகக் குடையப்பட்டு பெரியதொரு கல்வெட்டு வெட்டப்பட்டுள்ளது. அதில் சில இடங்கள் சேதமடைந்துள்ளன. முதலாம் ராஜராஜன் காலம் முதல் சோழ அரசர்களில் கடைசி மன்னனான மூன்றாம் ராஜேந்திர சோழன் காலம் வரையிலான கல்வெட்டுக்கள் இந்த வளாகத்தில் உள்ளன.


</doc>
<doc id="200535" url="https://ta.wikipedia.org/wiki?curid=200535" title="பிங்கலன்">
பிங்கலன்

பிங்கலன் பெருங்கதை இலக்கியத்தில் வரும் கதைமாந்தர்களில் ஒருவன். சதானிகனுக்கும் மிருகாபதிக்கும் பிறந்த இரண்டாவது மகன். இவனது அண்ணன் உதயணன். தம்பி கடகன்.


</doc>
<doc id="200536" url="https://ta.wikipedia.org/wiki?curid=200536" title="கடகன்">
கடகன்

கடகன் பெருங்கதை இலக்கியத்தில் வரும் கதைமாந்தர்களில் ஒருவன். சதானிகனுக்கும் மிருகாபதிக்கும் பிறந்த மூன்றாவது மகன். உதயணன், பிங்கலன் ஆகிய இருவரும் கடகனின் அண்ணன்மார். 


</doc>
<doc id="200537" url="https://ta.wikipedia.org/wiki?curid=200537" title="ஆடைகலன் வடிவமைப்பாளர்">
ஆடைகலன் வடிவமைப்பாளர்

ஆடைகலன் வடிவமைப்பாளர் ("costume designer") எனப்படுபவர் திரைப்படம் அல்லது நாடகம் ஒன்றுக்காக உடைகளையும் பிற அணிகலன்களையும் வடிவமைப்பவராவார். இவரது செயற்பாட்டால் கதைமாந்தர்களின் பண்பு வெளிப்படுத்தப்படுவதுடன் காட்சிகளும் சரியான இழையமைப்பு, வண்ணக்கலவை போன்றவற்றால் சமனப்படுத்தப்படும். ஆடைகலன் வடிவமைப்பாளர் இயக்குனர், காட்சி அமைப்பு, ஒளியமைப்பு, ஒலியமைப்பு போன்ற மற்ற வடிவாக்க கலைஞர்களுடன் ஒருங்கிணைந்து செயல்படுகிறார். மேலும் சிகை அலங்காரம், செயற்கை சிகை வடிவமைப்பாளர், ஒப்பனையாளர்களுடன் ஒருங்கிணைந்து பணி புரிகிறார். 

வடிவமைப்பாளர்கள் பொதுவாக கதைமாந்தர்களின் ஆளுமையை செழுமைப்படுத்துமளவில் சிந்திக்கின்றனர். சமூகத்தில் அவர்களது நிலை, வாழும் காலம் போன்றவற்றை அவர்களது ஆடைகள் மற்றும் பிற அணிகலன்கள் மூலமாக வெளிக் கொணருகின்றனர். நடிகரின் உடலையும் இயக்குனரின் பார்வைக்கேற்ப மாற்றுகின்றனர். நடிக்கும்போது இந்த உடைகள் சேதமுறா வண்ணம் இவை வடிவமைக்கப்பட வேண்டும். மேலும் நீண்டநாள் தயாரிப்பில் இந்த உடைகள் துவைக்கக் கூடியனவாகவும் நைந்து போகாதும் இருக்க வேண்டும். ஆடைகலன் வடிவமைப்பாளர் சிறந்த புனைதிறனும் கலைத் திறனும் உடையவராக இருத்தல் வேண்டும். 


</doc>
<doc id="200540" url="https://ta.wikipedia.org/wiki?curid=200540" title="எடித் எட்">
எடித் எட்

எடித் எஃட் ( "Edith Head", அக்டோபர் 28, 1897 – அக்டோபர் 24, 1981)எட்டு ஆசுகர்கள் பெற்ற அமெரிக்க ஆடை வடிவமைப்பாளராவார். இவரது ஆசுகர் சாதனையை இதுவரை வேறெந்த ஆடைகலன் வடிவமைப்பாளரும் எட்டவில்லை. ஆல்பிரடு இட்ச்காக்கின் திரைப்படங்களின் வெற்றிக்குப் பின்புலமாக இருந்த இவரே நடிகை ஆட்ரி எப்பர்னின் மங்காப் புகழுக்கும் காரணமாக அறியப்படுகிறார்.


</doc>
<doc id="200542" url="https://ta.wikipedia.org/wiki?curid=200542" title="கவிஞன் உள்ளம் (நூல்)">
கவிஞன் உள்ளம் (நூல்)

கவிஞன் உள்ளம் என்பது துறையூர் சமீன்தார் உயர்நிலைப்பள்ளியில் தலைமை ஆசிரியராக இருந்த ந. சுப்புரெட்டியார் எழுதிய ஒரு கட்டுரைத் தொகுப்பு நூல். இதன் முதற் பதிப்பு 1949 ஆம் ஆண்டில் வெளிவந்தது. 2008-09 காலப் பகுதியில் நாட்டுடைமை ஆக்கப்பட்ட இவ்வாசிரியரின் நூல்களுள் இதுவும் ஒன்று. தமிழ் இலக்கியப் பாடல்களில் வரும் நிகழ்ச்சிகளைச் சிறிய கட்டுரைகளால் இந்நூல் விளக்குகிறது. இவ்வாறான 25 கட்டுரைகள் இந்நூலில் அடங்கி உள்ளன. பொதுவாக இலக்கியத்திலும், சிறப்பாகச் சங்க இலக்கியத்திலும் விருப்பத்தை ஊட்டி, அவ்விலக்கியங்களை மக்கள் படிக்கச் செய்வதே இந்நூல் ஆசிரியரின் நோக்கம். இந்நூல் எளிய நடையில் அமைந்துள்ளது.

சங்கப் புலவர்கள் முதல், பாரதிதாசன் வரை எழுதிய பாடல்கள் இந்த நூலில் உள்ள கட்டுரைகளுக்குக் கருப்பொருளாக அமைந்துள்ளன. 
இந்நூலில் அடங்கியுள்ள கட்டுரைகளையும், அவற்றில் எடுத்தாண்டுள்ள தமிழ் இலக்கியப் பாடல்கள், அவை இடம்பெற்ற நூல்கள் என்பவை பற்றிய தகவல்களையும் கீழேயுள்ள அட்டவணையில் காணலாம்.




</doc>
<doc id="200548" url="https://ta.wikipedia.org/wiki?curid=200548" title="சேலம் கோட்டை மாரியம்மன் கோயில்">
சேலம் கோட்டை மாரியம்மன் கோயில்

 அருள்மிகு கோட்டை மாரியம்மன் கோவில் சேலம் மாவட்டத்தில், சேலம் மாநகரின் மையப் பகுதியில் உள்ளது

சேலத்தில் அமைந்துள்ள


ஆகிய எட்டு மாரியம்மன்களில் கோட்டை மாரியம்மன் தான் பெரியவள். சக்தி வாய்ந்தவள். இதனாலேயே கோட்டை பெரியமாரியம்மன் என்று பக்தர்களால் அழைக்கப்படுகின்றது. சேலத்தில் உள்ள எட்டு மாரியம்மன்களுக்கும் தலைமையாக விளங்குவதால் “எட்டுப்பேட்டைகளைக் கட்டியாளும் அன்னை கோட்டை மாரி” என்ற சிறப்புப் பெயரும் உண்டு.

சேலத்தில் உள்ள எட்டு மாரியம்மன்களுக்கும் தலைமையானவள் என்பதற்கு மற்றொரு சான்றையும் சொல்லலாம்.

 சேலம் கோட்டை மாரியம்மன் திருக்கோயில் சுமார் 500 ஆண்டுகளுக்கு முன்பு சேர நாட்டைச் சேர்ந்த சிற்றரசர்கள் ஆண்ட காலத்தில் இப்போது கோட்டை என்று சொல்லும் இடத்தில் ஒரு கோட்டை அமைத்து ஆட்சி செய்தபோது இந்த மாரியம்மன் கோயிலையும், ஒரு பெருமாள் கோயிலையும் அமைத்தார்கள்.

 அன்னையின் சிரசில் ஜூவாலா கிரீடம் அக்னி ஜூவாலையுடன் ஒளி வீசிக்கொண்டு இருக்கிறது. அக்கிரீடத்தில் நாகம்படம் எடுத்துள்ளது போன்ற அமைப்பு உள்ளது. நான்கு கரங்களுடன் அன்னை விளங்குகிறாள். வலது மேற்கரத்தில் நாகபாசமும், உடுக்கையும் ஏந்தி இருக்கிறாள். வலது கீழ்க்கரத்தில் திரிசூலம் விளங்குகிறது.

தினமும் காலை, மாலை வேளைகளில் பூஜை நடைபெறும்.


ஆடிப்பெருந்திருவிழா ஆண்டுதோறும் ஆடி மாதத்தில் சேலம் மாநகரத்தில் நடைபெறும் மிகப்பெரிய விழாவாகும். இவ்விழாவின்போது பூச்சாட்டுதல் என்னும் நிகழ்ச்சி நடைபெறுகிறது.

இந்த பூச்சாட்டுதலின் போது சேலத்தில் உள்ள ஏனைய ஏழு மாரியம்மன் திருக்கோயில்களுக்கும் இங்கிருந்துதான் பூ எடுத்துச்சென்று அந்தந்த மாரியம்மன் திருக்கோயில்களில் பூச்சாட்டுதல் நிகழ்ச்சி நடைபெறுகிறது. இது தொன்றுதொட்டு வரும் நிகழ்ச்சியாகும். எனவே, இந்த வகையிலும் பெரிய மாரியம்மன் என்று அழைப்பது பொருத்தமாகும்.


</doc>
<doc id="200579" url="https://ta.wikipedia.org/wiki?curid=200579" title="ஐந்தாம் மகிந்தன்">
ஐந்தாம் மகிந்தன்

ஐந்தாம் மகிந்தன் என்பவன், கி.பி. 1187 இல் இலங்கையின் அனுராதபுரத்தை ஆண்ட இறுதி அரசனாவான். இவன் இரண்டாம் விஜயபாகு அரசனைக் கொன்றே அரசனானான். இவன் 5 நாட்கள் மட்டுமே அனுராதபுரத்தை ஆட்சி புரிந்தான். இவனைக் கொன்று இரண்டாம் விஜயபாகுவின் மகனான நிசங்க மல்லன் அரசைக் கைப்பற்றிக்கொண்டான்.

ஆட்சியாளர் பட்டியல், இலங்கை



</doc>
<doc id="200583" url="https://ta.wikipedia.org/wiki?curid=200583" title="வசபன்">
வசபன்

வசபன் என்பவன் இலங்கையின் அனுராதபுரத்தை ஆண்ட மன்னனாவான். இவன் இலங்கையில் பெரிய அளவில் நீர்ப்பாசனத்திற்காக குளங்களை ஏற்படுத்திய அரசர்களின் முன்னோடியாகக் கருதப்படுகிறான்.
நீர்ப்பாசன வளர்ச்சிக்கு மட்டுமன்றி பௌத்த சமயத்தின் வளர்ச்சிக்கும் பங்காற்றியுள்ளான். சுபகராஜனைக் கொன்றதன் பின்னர் ஆட்சியேறிய இவன் இலங்கை வராலாற்றிலேயே ஒரு திருப்புமுனையை ஏற்படுத்தினான். அதாவது ஒரு புதிய வம்சம் ஆட்சிக்கு வந்தது.

இலம்பகர்ண வம்சத்தைக் சேர்ந்தவன். இலங்கையில் வட பகுதியில் இராணுவத் தளபதியாக இருந்த தனது மாமனாரின் கீழ் வசபன் வேலை செய்து வந்தான். இக்காலத்தின் சுபகராஜ மன்னனே நாட்டை ஆண்டு வந்தான். சுபகராஜனை "வசபன்" எனும் பெயர் கொண்டவன் தோற்கடித்து ஆட்சியைக் கைப்பற்றுவான் என சோதிடம் பார்பவர்கள் கூறினர். இதன் பொருட்டு "வசபன்" எனும் பெயர் கொண்ட அனைவரையும் கொன்றுவிடுமாறு மன்னன் உத்தரவிட்டான். எனினும் வசபனின் மாமனார் அவனை இரகசியமாக தனது இராணுவப்படையில் சேர்த்துக்கொண்டான். மாமனாரது மனைவியான பொத்த, சுபகராஜனின் கட்டளை பற்றி எடுத்துக்கூறி கவனமாக மறைந்துவாழுமாறு அறிவுரையும் கூறினாள். 

இராணுவத்தில் சேர்ந்துகொண்ட வசபன் வளர்ச்சிகண்டு மன்னன் மீது படையெடுப்பு மேற்கொண்டான். இப்படையெடுப்பினால் தனது மாமனையும் சுபகராஜனையும் கொன்று கி.பி. 67 ஆம் ஆண்டில் ஆட்சியைக் கைப்பற்றிக்கொண்டான். தான் இறக்கும் வரையிலும் (கி.பி. 111) 44 ஆண்டுகளாக வசபன் ஆட்சியில் இருந்தான். இவனிலிருந்து புதிதாக முதலாம் லம்பகர்ண வம்சம் (66–436) ஆரம்பமானது. 

இவர் மகாவிலச்சிய, ஏரு, மாகம் வாவி, நோச்சிபொத்தன, கிரிவட்டுன போன்ற 11 குளங்களையும் எலகரக்கால்வாய் உட்பட 12 கால்வாய்களையும் அமைத்ததாக மகாவம்சம் கூறுகிறது. இவற்றில் முக்கியமானது எலகரக் கால்வாய் ஆகும், ஏனினில் இதன் நீளம் 30 மைல்கள் (48 கி.மீ) ஆகும். அம்பன் எனும் ஆற்றில் அணை ஒன்றைக் கட்டியதன் மூலம் இக்கால்வாய் உருவாக்கப்பட்டது. இக்கால்வாய் வேளாண்மை செய்வதற்கான நீரைப் பெற்றுக்கொள்ள பயன்படுத்தப்பட்டது. இப்படியான பல குளங்களையும் கால்வாய்களையும் வசபன் கட்டியமையால் இவன் பாரிய நீர்வடிகால் தொகுதி ஒன்றை நாட்டினில் அமைத்ததாகக் கூறப்படுகின்றது. 

பௌத்த மதத்திற்காகவும் வசபன் சேவையாற்றியுள்ளான். வட்டதாகே, தூபாராமய போன்றவற்றை புனர் நிர்மாணம் செய்துள்ளான்.




</doc>
<doc id="200584" url="https://ta.wikipedia.org/wiki?curid=200584" title="அகமம்னான்">
அகமம்னான்

அகமெம்னான் ("Agamemnon"), கிரேக்க பழங்காவியமான இலியட்டில் மைசீனிய நாட்டின் அரசன். அரசர் "அட்ரியசி"ன் (Atreus) புதல்வனும் "மெனிலாசின்" (Menelaus) மூத்த சகோதரனும் ஆவார். கிரேக்கப் படையிள் முதன்மைத் தளபதியும் இவரே.

இட்ராயின் இளவரசன் "பாரிசு" (Paris) மெனிலாசின் பேரழகியான "எலனை" (Helen) கவர்ந்து சென்றதால், அகமெம்னானின் தலைமையின் கீழ, இட்ராய் தாக்கப்பட்டது. தேவதை "ஆர்டிமிசு" (Artemis) பாதகமான நிலையினை ஏவிவிட, அகமெம்னான் தனது மகள் "இபிஜீனையா"வை (Iphigeneia) தேவதையை அமைதிப்படுத்த பலிகொடுத்தார். பத்து ஆண்டுகள் நீடித்த போர் கிரேக்கர்களுக்கு வெற்றியினைத் தந்தது. வெற்றியுடன் நாடு திரும்பிய அகமெம்னான் அவனது மனைவி "கிளைடெம்நெஸ்ட்ராவாலும்" (Clytemnestra) அவளது காதலன் "ஏஜீஸ்திசாலும்" (Aegisthus) கொல்லப்பட்டார். அவரது மகன் "ஓரஸ்டஸ்" (Orestes) தனது தாயின் கொடிய செயலுக்காக பழிக்குப்பழியாக தாயையும் அவளது காதலனையும் கொன்றான்



</doc>
<doc id="200587" url="https://ta.wikipedia.org/wiki?curid=200587" title="6174 (புதினம்)">
6174 (புதினம்)

6174 என்கிற இப்புதினம் க. சுதாகரால் எழுதப்பட்ட ஒரு அறிவியல் புனைகதையாகும், இது இந்நூலாசிரியரின் முதல் படைப்பு ஆகும். இந்தியக் கணிதவியலாளர் டி. ஆர். கப்ரேக்கரால் விவரிக்கப்பட்ட 6174 என்ற கப்ரேக்கர் மாறிலி அடிப்படையாகக் கொண்டு இப்புதினம் எழுதப்பட்டுள்ளது.


</doc>
<doc id="200600" url="https://ta.wikipedia.org/wiki?curid=200600" title="பணியிடத்தில் பாலியல் வன்முறை (தடுப்பு,பாதுகாப்பு, குறைதீர்ப்பு) சட்டம், 2013">
பணியிடத்தில் பாலியல் வன்முறை (தடுப்பு,பாதுகாப்பு, குறைதீர்ப்பு) சட்டம், 2013

இந்தியாவில் பணியிடத்தில் பாலியல் வன்முறையிலிருந்து பெண்களுக்கு பாதுகாப்பு அளிப்பதற்காக பணியிடத்தில் பாலியல் வன்முறை (தடுப்பு,பாதுகாப்பு, குறைதீர்ப்பு) சட்டம், 2013 நிறைவேற்றப்பட்டது. இது தொடர்பாக தாக்கல் செய்யப்பட்ட மசோதா, மக்களவையில் 2012-ம் ஆண்டு செப்டம்பர் மாதம் 3-ம் தேதியும், மாநிலங்களவையில் 2013ம் ஆண்டு பிப்ரவரி 26ம் தேதியும் நிறைவேற்றப்பட்டது. 2013ஆம் ஆண்டு ஏப்ரல் 22ம் தேதியில் குடியரசுத் தலைவர் இச்சட்டத்திற்கு தனது ஒப்புதலை அளித்தார்.

1997-ம் ஆண்டில் விசாகா வழக்கு விசாரணையின்போது உச்சநீதிமன்றமானது பணியிடத்தில் பாலியல் வன்முறை என்பது மனித உரிமைமீறல் நடவடிக்கையாகும் என்பதனை முதல் முறையாக ஏற்றுக் கொண்டது. இவ்வழக்கில் தனது தீர்ப்பினை அளிக்கும்போது பணியிடத்தில் பெண்கள் மீதான பாலியல் வன்முறையை தடுத்திட மேற்கொள்ளப்பட வேண்டிய நடவடிக்கைகள் குறித்த வழிகாட்டுதல்களையும் அளித்தது. இதுதொடர்பான சட்டம் இயற்றப்படும் வரை இந்தியாவில் உள்ள அனைத்து அரசு மற்றும் தனியார் துறை அலுவலகங்களில் இந்தவழிகாட்டுதல்கள் நடைமுறைப்படுத்தப் படுவதனைக் கட்டாயம் ஆக்கியது. இதனடிப்படையில்தான் பணியிடத்தில் பாலியல் வன்முறையிலிருந்து பெண்களுக்கு பாதுகாப்பு அளிப்பதற்கான சட்டம் நிறைவேற்றப்படுவதற்கான சூழல் எழுந்தது.

விசாகா வழக்கில் நீதிமன்றம் அளித்த வழிகாட்டுதலானது, நிறுவனம் மற்றும் அதில் பணியாற்றும் ஊழியர்களை மட்டுமே கட்டுப்படுத்துவதாக இருந்தது. ஆனால், பணியிடத்தில் பாலியல் வன்முறை (தடுப்பு, பாதுகாப்பு, குறைதீர்ப்பு) சட்டமானது , அலுவலகங்களில் பணிபுரியும் நிரந்தரத் தொழிலாளர்களுக்கு மட்டுமின்றி, கட்டிடத் தொழிலாளர்கள், வீட்டு வேலை செய்யும் பெண்கள் உள்ளிட்ட முறைசாராத் தொழிலாளர்கள், தற்காலிக அல்லது ஒப்பந்தத் தொழிலாளர்கள், தினக்கூலி அல்லது பயிற்சி அல்லது அப்ரெண்டிஸ் அடிப்படையில் வேலை செய்பவர்கள், ஊதியம் பெற்றோ அல்லது பெறாமலோ பணிபுரிபவர், தன்னார்வ அடிப்படையில் பணிபுரிபவர் என அனைத்து பெண் தொழிலாளர்களுக்கும் பணியிடத்தில் பாதுகாப்பு அளிப்பதாக உள்ளது. இச்சட்டத்தின்படி, 10 பேருக்கு மேல் பெண்களை பணியிலமர்த்தி உள்ள எந்தவொரு நிறுவனமும் அலுவலக அளவிலான புகார் குழு ஒன்றை அமைத்திட வேண்டும். இக்குழுவின் தலைவராக அந்நிறுவனத்தில் உயர்நிலை பொறுப்பில் பணிபுரியும் பெண் ஒருவர் இருக்க வேண்டும். பெண்களின் நலனில் அக்கறையோடு அல்லது சமூக செயல்பாட்டில் அக்கறையோடு அல்லது சட்ட அறிவு கொண்ட சக பெண் ஊழியர் இருவர் உறுப்பினராக இருப்பதுடன், பெண்களின் மேம்பாட்டில் ஈடுபடும் அல்லது பாலியல் துன்புறுத்தல் குறித்த வழக்குகளில் தலையீடு செய்யும் அனுபவம் கொண்ட தன்னார்வத் தொண்டு நிறுவனத்தை சேர்ந்த ஒருவரும் இக் குழுவில் உறுப்பினராக இருக்க வேண்டும். பணியிடத்தில் பெண்கள் தங்களுக்கு இழைக்கப்படும் பாலியல் வன்கொடுமைகள் குறித்த புகாரினை நிறுவன அளவிலான அல்லது இட அளவிலான புகார் குழுவிடம் அளித்திடலாம். பாலியல் துன்புறுத்தல் சம்பவம் நடந்து 3 மாதங்களில் எழுத்துப்பூர்வமான புகாரினை அளித்திட வேண்டும். உடல் அல்லது உளரீதியான பாதிப்பின் காரணமாக இறப்பு அல்லது வேறு ஏதேனும் காரணத்தினால் பாதிக்கப்பட்ட பெண்ணால் எழுத்துப்பூர்வமாக புகார் அளிக்க இயலவில்லை எனில் அவளது சட்டப்பூர்வமான வாக்ச்சுதாரரோ அல்லது வேறு எவரேனுமோ புகாரினை பதிவு செய்திடலாம். பாதிப்பிற்காளான பெண் விரும்பினால் புகார் குழுவானது விசாரணை மேற்கொள்வதற்கு முன்னதாக பேச்சுவார்த்தை மூலம் தீர்வு காண முயற்சியினை மேற்கொள்ளலாம். பேச்சுவார்த்தையில் எட்டப்பட்ட தீர்வு அமலாகாதபோது புகார் குழு தனது விசாரணையைத் துவக்கிடலாம். புகாரினை விசாரித்திடும் இக்குழுவானது, குற்றம் உண்மையெனில் ஊழியரின் தவறுக்கேற்ப எச்சரிப்பது அல்லது அலுவலகம் சார்ந்த நடவடிக்கை மேற்கொள்வது அல்லது காவல்துறையிடம் வழக்கை ஒப்படைப்பது என்ற நடவடிக்கையை மேற்கொள்ள முடியும். விசாரணை நடைபெறும் காலத்தில் பாதிக்கப்பட்ட பெண் எழுத்துமூலம் கோரினால் அப்பெண்ணையோ அல்லது குற்றம்சாட்டப்பட்டவரையோ இடமாற்றம் செய்திடலாம். ஏற்கனவே உள்ள விடுப்புடன் 3 மாத காலம் வரையிலான சிறப்பு விடுப்பு பாதிக்கப்பட்ட பெண்ணிற்கு அளித்திடலாம். பொதுவாக விசாரணை என்பது 90 நாட்களுக்குள் முடிக்கப்பட வேண்டும். விசாரணை நடத்தப்பட்டு முடிந்தவுடன் 10 நாட்களுக்குள் புகார் குழுவானது தனது அறிக்கையை அளித்திட வேண்டும். இந்த அறிக்கையின் அடிப்படையில் 60 நாட்களுக்குள் முதலாளி அல்லது நிறுவனர் அல்லது மாவட்ட அதிகாரி நடவடிக்கை மேற்கொள்ள வேண்டும். மேலும் மேற்கொள்ளப்பட்ட நடவடிக்கை குறித்து புகார் குழுவிற்கும் தெரிவிக்க வேண்டும்.

விசாகா வழக்கில் உச்சநீதிமன்றம் அளித்த வழிகாட்டுதலில் பாலியல் வன்முறை என்பது வரையறை செய்யப்பட்டிருந்தது. இதனை ஒட்டியே, இச் சட்டத்திலும் பாலியல் வன்முறை என்பது வரையறை செய்யப்பட்டுள்ளது. இச்சட்டத்தின்படி, பாலியல் துன்புறுத்தல் என்பதில் தொடுதல் அல்லது தொட முயற்சித்தல், பாலியல் ரீதியான விஷயங்களைக் கோருதல் அல்லது வலியுறுத்தல், பாலியல் தொனியில் பேசுதல், ஆபாச படங்களைக் காட்டுதல், இதர விரும்பத்தகாத பாலியல் தன்மையுடன் கூடிய உடல் ரீதியான அல்லது வார்த்தைகள், சைகைகள் கொண்ட நடத்தை போன்றவை அடங்கும்.

பெண்கள் வேலை செய்யும் இடங்களில் அவர்களுக்கு பாதுகாப்பான பணியிடத்தை உறுதி செய்வதுடன் வேலையிடத்திற்கு வரும் நபர்களிடமிருந்தும் பாதுகாப்பளிப்பது முதலாளி அல்லது நிர்வாகத்தின் கடமையாகும். மேலும், அந்நிறுவனத்தில் அமைக்கப்பட்டுள்ள புகார் குழு மற்றும் தண்டனை குறித்த விவரங்களை அனைவரின் பார்வைக்கும் உரிய இடத்தில் காட்சிப் படுத்திட வேண்டும். இது மட்டுமின்றி, இச்சட்டம் குறித்த விழிப்புணர்வை ஏற்படுத்துவதற்கான கூட்டங்களை நடத்திட வேண்டும். புகார்க் குழுவின் செயல்பாட்டிற்கு உகந்த சூழலை உருவாக்கிட வேண்டும்.

இச்சட்டம் கறாராக அமலாக்கப்படுவது உறுதி செய்யப்பட வேண்டும் என்பதால்தான் புகார் குழு அமைக்கப்படாமல் இருந்தாலோ அல்லது அறிக்கையின் அடிப்படையில் நடவடிக்கை எடுக்காமல் இருந்தாலோ அல்லது சட்டத்தின் விதிமுறைகளை மீறினாலோ ரூ.50000 வரை அபராதம் விதிக்கவும் இச்சட்டம் வழி வகை செய்துள்ளது.


</doc>
<doc id="200603" url="https://ta.wikipedia.org/wiki?curid=200603" title="இப்ராஹிம் சுலைமான் சேட்">
இப்ராஹிம் சுலைமான் சேட்

இப்ராஹிம் சுலைமான் சேட் ,ஓர் இந்திய அரசியல்வாதி ஆவார். இவர் 1922-ஆம் ஆண்டு பெங்களூருவில் பிறந்தார். இந்திய யூனியன் முஸ்லிம் லீக்கில் இணைந்து, கேரள மாநிலத்தில் இருந்து நாடாளுமன்ற மாநிலங்களவை உறுப்பினராகவும், 7 முறை மக்களவை உறுப்பினராகவும் தேர்ந்தெடுக்கப்பட்டார். இவர் பெங்களூரில் 2005ஆம் ஆண்டுஏப்ரல் 4 அன்று காலமானார்.


</doc>
<doc id="200606" url="https://ta.wikipedia.org/wiki?curid=200606" title="லஞ்ச திச்சன்">
லஞ்ச திச்சன்

லஞ்ச திச்சன் என்பவன் கி.மு. 119 தொடக்கம் கி.மு. 109 வரை இலங்கையின் அனுராதபுர இராச்சியத்தை ஆண்ட அரசனாவான். இவனின் மறுபெயர் "லமினி திச்சன்" ஆகும். இவன் பத்து ஆண்டுகள் அனுராதபுர இராச்சியத்தை ஆண்டான். 

அனுராதபுர மன்னர்களுள் ஒருவனான சத்தா திச்சனது மூத்த மகனே லஞ்ச திச்சன். சிங்கள மக்களின் கலாச்சாரப்படி சத்தா திச்சன் அனுராதபுரத்தை ஆட்சிசெய்த போது லஞ்ச திச்சன் உருகுணையின் மன்னனாகத் திகழ்ந்தான். 

சத்தா திச்சன் இறந்த பின்பு மகா விகாரையின், பிக்குகளின் அறிவுறுத்தலின் படி அரசனின் இளைய மகனான துலத்தனை ஆட்சிபீடம் ஏற்றினர். இச்செய்தி கேட்ட லஞ்ச திச்சன், உருகுணையிலிருந்து அணிவகுத்துச் சென்று துலத்தனை ஆட்சியிலிருந்து விலக்கி, சிம்மாசனத்தை தான் கைப்பற்றிக் கொண்டான். 

ஆரம்பத்தில் லஞ்ச திச்சனுக்கும் பிக்குகளுக்கும் இடையே முறுகல் நிலையே காணப்பட்டது. எனினும் பின்பு லஞ்ச திச்சன் பௌத்த மதத்தை வளர்ப்பதில் பெரும் பங்கு வகித்தான் என்பது குறிப்பிடத்தக்கது.




</doc>
<doc id="200607" url="https://ta.wikipedia.org/wiki?curid=200607" title="கல்லாட நாகன்">
கல்லாட நாகன்

கல்லாட நாகன் என்பவன் கி.மு. 109 தொடக்கம் கி.மு. 103 வரை இலங்கையின் அனுராதபுர இராச்சியத்தை ஆண்ட அரசனாவான். இவன் சத்தா திச்சனின் இளைய மகனாவான். துலத்தன் மற்றும் லஞ்ச திச்சன் ஆகியோரின் தம்பியும் ஆவான். இவனின் பின் வலகம்பாகு ஆட்சிபீடம் ஏறினான். இவனுக்கு எதிராக இவனின் ஆட்சிக்காலத்தில் இரண்டு சதிகள் நடைபெற்றன; அதில் ஒன்று திச்ச, அப, உத்தர எனும் இளவரசிகள் கலகங்களை உண்டாக்கி இவனது ஆட்சியை கவிழ்க்க முயற்சித்தனர். மற்றையது அரசனின் படைத்தலைவன் மஹாரத்தக என்பவனால் ஏற்பட்டது. இச்சதிகாரணமாக மன்னன் உயிரிழந்தான். அவன் உயிரிழந்ததுடன் படைத்தலைவன் அரசானானான். எனினும் இவனது ஆட்சி சில நாட்களே நீடித்தது. 

ஆட்சியாளர் பட்டியல், இலங்கை



</doc>
<doc id="200612" url="https://ta.wikipedia.org/wiki?curid=200612" title="பசும்பொன்">
பசும்பொன்

பசும்பொன் (ஆங்கிலம்:PASUMPON) இந்தியாவின் தமிழ்நாடு மாநிலத்தில் அமைந்துள்ள இராமநாதபுரம் மாவட்டம், கமுதி வட்டம், கமுதி ஊராட்சி ஒன்றியத்தில் இருக்கும் தவசிக்குறிச்சி வருவாய்க் கிராத்தின் கமுதி வருவாய் வட்டத்தின் 16 ஆவது எண்கொண்ட வருவாய் கிராமம் (கிராம எண்:16) ஆகும். இந்தக் கிராமத்தின் உட்கடையான ஒரு சின்னக் கிராமம்(சிற்றூர்).

பசும்பொன் முத்துராமலிங்கத் தேவர் (அக்டோபர் 30, 1908 – அக்டோபர் 30, 1963) இந்த சிற்றூரில் பிறந்தவர். சுதந்திரப் போராட்டத் தியாகியாக விளங்கியவர். நேதாஜி சுபாஷ் சந்திர போசின் தலைமையில் பரங்கியரை எதிர்த்த இந்திய தேசிய இராணுவத்திற்கு தமிழகத்திலிருந்து பெரும் படையை திரட்டி அனுப்பிய பெருமை இவரைச் சாரும். தலைசிறந்த பேச்சாளராகவும் ஆன்மீகவாதியாகவும் திகழ்ந்த இவரது பிறந்த நாள் தமிழக அரசு விழாவாக பசும்பொன்னில் வருடந்தோறும் கொண்டாடப்பட்டு வருகின்றது.

கமுதியிலிருந்து அபிராமம் செல்லும் வழியில் கமுதியிலிருந்து சுமார் 3 கி.மீ.தூரத்திலும், அபிராமத்திலிருந்து இருந்து 7 கி.மீ.தூரத்திலும் அமைந்து உள்ளது. கடல் மட்டத்திலிருந்து 327 மீட்டர் உயரத்தில் உள்ளது. இந்த கிராமத்திலிருந்து கிழக்கே சுமார் 6 கி.மீ தூரத்தில் பறவைகளின் சரணாலயம் காஞ்சிரங்குளம் கண்மாய் அமைந்துள்ளது. 

இந்திய 2001 மக்கள் தொகை கணக்கெடுப்பின்படி, தவசிக்குறிச்சி கிராமத்தில் மொத்த வீடுகள்-454 இதில் 2191 பேர் வசிக்கின்றார்கள்.இதில் ஆண்கள் 970,பெண்கள்794 பாலின விகிதம் 794. எழுத்தறிவு பெற்றவர்கள் 1300 பேர். இதில்882 பேர் ஆண்கள்; 418 பேர் பெண்கள். எழுத்தறிவு பெற்றுள்ளோர் சதவீதம் 68.71% ஆறு வயதுக்குட்பட்டோர் மொத்தம் 299 ஆண் குழந்தைகள் 148,பெண் குழந்தைகள் 151ஆவர்.

இங்கு நெல் (பாரம்பரிய நெல் ரகங்கள்), பருத்தி, மிளகாய் அதிகமாக விளைகின்றன. இது வறட்சி மாவட்டம் என்பதால் இங்கு சீமைக் கருவேல மரம் (விறகுகளால் தயாரிக்கப்படும் அடுப்புக்கரி தயாரிக்கும் பொருட்டு) முகனையாக வளர்க்கப்படுகிறது.



</doc>
<doc id="200615" url="https://ta.wikipedia.org/wiki?curid=200615" title="கலிபோர்னியா குடியரசு">
கலிபோர்னியா குடியரசு

இந்தக் குடியரசுக் காலத்தில் உருவாக்கப்பட்ட " கரடிக் கொடி", பின்னாளில் கலிபோர்னியா மாநிலத்தின் கொடியில் ஒருங்கிணைக்கப்பட்டது.


</doc>
<doc id="200616" url="https://ta.wikipedia.org/wiki?curid=200616" title="பெருநாழி">
பெருநாழி

பெருநாழி (ஆங்கிலம்:Perunazhi) இந்தியாவின் தமிழ்நாடு மாநிலத்தில் அமைந்துள்ள இராமநாதபுரம் மாவட்டம், கமுதி வட்டம், கமுதி ஊராட்சி ஒன்றியத்தில் இருக்கும் ஒரு கிராமம். பரமக்குடி வருவாய் வட்டத்தின் 42 ஆவது எண்கொண்ட வருவாய் கிராமம் (கிராம எண்:42) ஆகும்.

தமிழர்கள் நெல், தானியங்களை அளவீடு செய்வதற்காக உழக்கு படி, நாழி (படங்கள்), மரக்கால், என அளவைக் கருவிகளைப் பயன்படுத்தினார்கள். இந்தப்பகுதியில் பயன்பாட்டிலிருந்த படி, நாழி பெரியதாக இருந்தமையால் இவ்வூருக்கு பெருநாழி என குறிக்கப்பட்டுள்ளது.

இங்கு நெல் (பாரம்பரிய நெல் ரகங்கள்), பருத்தி, மிளகாய் அதிகமாக விளைகின்றன. இது வறட்சி மாவட்டம் என்பதால் இங்கு சீமைக் கருவேல மரம் (விறகுகளால் தயாரிக்கப்படும் அடுப்புக்கரி தயாரிக்கும் பொருட்டு) முகனையாக வளர்க்கப்படுகிறது.

அருப்புக்கோட்டையலிருந்து சாயல்குடி செல்லும் வழியில் சுமார் 39 கி.மீ தூரத்திலும், கமுதியிலிருந்து சுமார் 29 கி.மீ.தூரத்திலும், சாயல்குடியில் இருந்து 17 கி.மீ.தூரத்திலும் அமைந்து உள்ளது. கடல் மட்டத்திலிருந்து 305 மீட்டர் உயரத்தில் உள்ளது.

இந்திய 2001 மக்கள் தொகை கணக்கெடுப்பின்படி, பெருநாழி கிராமத்தில் 3294 பேர் வசிக்கின்றார்கள்.இதில் ஆண்கள் 1665,பெண்கள்1629 பாலின விகிதம் 978. எழுத்தறிவு பெற்றவர்கள் 2468 பேர். இதில் 1376 பேர் ஆண்கள்;1092 பேர் பெண்கள். எழுத்தறிவு பெற்றுள்ளோர் சதவீதம் 83.6% ஆறு வயதுக்குட்பட்டோர் மொத்தம் 342 ஆண் குழந்தைகள் 187,பெண் குழந்தைகள் 155 ஆவர்.




</doc>
<doc id="200622" url="https://ta.wikipedia.org/wiki?curid=200622" title="வயந்தகன்">
வயந்தகன்

வயந்தகன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். காப்பியத் தலைவன் உதயணன் கோசம்பி நகரில் இருந்துகொண்டு வத்தவ நாட்டையும், வைசாலியில் இருந்துகொண்டு சேதி நாட்டையும் ஓராட்சிக்கு உட்பட்ட நாடாக ஆண்டுவந்தான். பின்னர் தாய்மாமன் விக்கிரமன் தனக்கு அளித்த சேதி நாட்டு ஆட்சிப் பொறுப்பைத் தன் நண்பன் யூகியிடம் ஒப்படைத்துவிட்டு, தந்தை சதானிகன் தனக்கு அளித்த வத்தவ நாட்டை ஆண்டுகொண்டிருந்த காலத்தில் உதயணனுக்கு உற்ற நண்பர்களாகவும், அமைச்சர்களாகவும் விளங்கிய மூவரில் இவன் முதல்வன். ஏனையோர் உருமண்ணுவா, இடவகன் என்போராவர்.


</doc>
<doc id="200623" url="https://ta.wikipedia.org/wiki?curid=200623" title="உருமண்ணுவா">
உருமண்ணுவா

உருமண்ணுவா என்பவன் பெருங்கதை இலக்கியத்தில் வரும் கதை மாந்தர்களில் ஒருவன். காப்பியத் தலைவன் உதயணன் கோசம்பி நகரில் இருந்துகொண்டு வத்தவ நாட்டையும், வைசாலியில் இருந்துகொண்டு சேதி நாட்டையும் ஓராட்சிக்கு உட்பட்ட நாடாக ஆண்டுவந்தான். பின்னர் தாய்மாமன் விக்கிரமன் தனக்கு அளித்த சேதி நாட்டு ஆட்சிப் பொறுப்பைத் தன் நண்பன் யூகியிடம் ஒப்படைத்துவிட்டு, தந்தை சதானிகன் தனக்கு அளித்த வத்தவ நாட்டை ஆண்டுகொண்டிருந்த காலத்தில் உதயணனுக்கு உற்ற நண்பர்களாகவும், அமைச்சர்களாகவும் விளங்கிய மூவரில் இவன் முதல்வன். ஏனையோர் வயந்தகன், இடவகன் என்போராவர்.

உருமண்ணுவா குபேரனுக்குத் தொண்டு செய்யும் நஞ்சகனிடைய நட்பினைப் பெற்றவன். 


</doc>
<doc id="200624" url="https://ta.wikipedia.org/wiki?curid=200624" title="இடவகன்">
இடவகன்

இடவகன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். காப்பியத் தலைவன் உதயணன் கோசம்பி நகரில் இருந்துகொண்டு வத்தவ நாட்டையும், வைசாலியில் இருந்துகொண்டு சேதி நாட்டையும் ஓராட்சிக்கு உட்பட்ட நாடாக ஆண்டுவந்தான். பின்னர் தாய்மாமன் விக்கிரமன் தனக்கு அளித்த சேதி நாட்டு ஆட்சிப் பொறுப்பைத் தன் நண்பன் யூகியிடம் ஒப்படைத்துவிட்டு, தந்தை சதானிகன் தனக்கு அளித்த வத்தவ நாட்டை ஆண்டுகொண்டிருந்த காலத்தில் உதயணனுக்கு உற்ற நண்பர்களாகவும், அமைச்சர்களாகவும் விளங்கிய மூவரில் இவன் முதல்வன். ஏனையோர் வயந்தகன், உருமண்ணுவா என்போராவர்.


</doc>
<doc id="200625" url="https://ta.wikipedia.org/wiki?curid=200625" title="நஞ்சகன்">
நஞ்சகன்

நஞ்சகன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். குபேரன் என்னும் தேவனுக்குத் தொண்டு செய்துவந்தவன். அழைத்தபோது தான் வரும் மந்திரத்தை உருமண்ணுவாவுக்கு உபதேசித்தவன். 
உதயணன் தன் தாய்மாமனிடமிருந்து பெற்ற நாட்டின் ஆட்சிப் பொறுப்பினை யூகியிடம் ஒப்படைத்துவிட்டுத் தன் தந்தை தனக்கு அளித்த நாட்டை ஆண்டுவந்தான். அப்போது அவனுக்கு வயந்தகன், உருமண்ணுவா, இடவகன் என்னும் மூவர் உற்ற தோழர்களாவும், அமைச்சர்களாகவும் விளங்கினர். ஒரு நாள் உதயணன் இவர்களுடனும் மற்றும் சில வீரர்களுடனும் காட்டுக்கு வேட்டையாடச் சென்றான். சுற்றி அலைந்தனர். களைப்படைந்தனர். நீர் வேட்கையால் வருந்தினர். புரசமரத்தடியில் சாய்ந்து சோர்ந்து கிடந்தனர். இந்தக் காட்டிலிருக்கும் தெய்வம் வந்து காப்பாற்றவேண்டும் என வேண்டிக்கொண்டனர்.

அப்போது தோன்றிய தெய்வமகன் இந்த நஞ்சகன். வெண்ணிற உடை, இடுப்பில் கச்சு, சந்தனம் பூசிய மார்பு, ஒளிரும் மேனி, பிறைவடம் என்னும் அணிகலன் கிடங்கும் கழுத்து, செங்கழுநீர்ப் பூவால் தொடுக்கப்பட்ட தலை-மாலை, ஆயிரம் இதழ் கொண்ட தாமரை போன்ற கண்கள் ஆகியவற்றுடன் நஞ்சகன் பொலிவுடன் தோன்றினான்.

சோர்ந்து கிடப்பது ஏன் எனக் கேட்டான். அவர்கள் அப்போதைக்குத் தமக்குள்ள நீர்-வேட்கை பற்றிக் கூறினர். நஞ்சகன் தண்ணீர் கொண்டுவந்து கொடுத்துவிட்டுப் போய்க்கொண்டிருந்தான். உருமண்ணுவா நஞ்சகனைத் தடுத்து நிறுத்தி, அவனது உதவிக்கு நன்றி தெரிவித்த பின்னர், அவர்கள் துன்புறும்போது மீண்டும் வந்து உதவ்வேண்டும் என வேண்டிக்கொண்டான். ஒப்புக்கோண்ட நஞ்சகன் வேண்டும்போது தன்னை அழைக்கும் மந்திரத்தை உருமண்ணுவாவுக்குச் சொல்லிக்கொடுத்துவிட்டுப் போய்விட்டான்.


</doc>
<doc id="200626" url="https://ta.wikipedia.org/wiki?curid=200626" title="இரண்டாம் நிலை மூலம்">
இரண்டாம் நிலை மூலம்

இரண்டாம் நிலை மூலம் என்பது முதலாம் நிலை மூலங்களை அடிப்படையாகக் கொண்டு நடத்தப்பட்ட ஆய்வுகளையோ, கருத்துக்களையோ, மதிப்பீடுகளையோ முன்வைக்கும் ஆவணங்களாகவோ ஊடகமாகவோ இருக்கலாம்.




</doc>
<doc id="200627" url="https://ta.wikipedia.org/wiki?curid=200627" title="முதலாம் நிலை மூலம்">
முதலாம் நிலை மூலம்

முதலாம் நிலை மூலம் என்பது நேரடி ஆவணம் ஆகும். இந்த ஆவணம் கல்வெட்டாகவோ, தொல்பொருளாகவோ, இலக்கியங்களாகவோ இருக்கலாம். முதலாம் நிலை மூலத்துக்கும் இரண்டாம் நிலை மூலத்துக்கும் உள்ள வேறுபாடு ஒரு ஆவணத்துக்கும் அந்த ஆவணத்தின் மீது செய்யப்பட்ட ஆய்வுக்கோ, விமர்சனத்துக்கோ உள்ள வேறுபாட்டை ஒத்ததாகும்.



</doc>
<doc id="200630" url="https://ta.wikipedia.org/wiki?curid=200630" title="ஆல்ட்டா கலிபோர்னியா">
ஆல்ட்டா கலிபோர்னியா

ஆல்ட்டா கலிபோர்னியா ("Alta California", , "மேல் கலிபோர்னியா") புதிய எசுப்பானியாவின் ஒரு மாகாணமாகவும் பின்னாளில் விடுதலை பெற்ற மெக்சிக்கோவின் மாகாணமாகவும் இருந்த நிலப்பகுதியாகும். 1769இல் இலாசு கலிபோர்னியாசு மாகாணத்தின் வட பகுதியை பிரிந்து இப்பகுதி உருவாக்கப்பட்டது. இதன் தலைநகரமாக மான்டெர்ரே இருந்தது. தற்போதைய அமெரிக்க மாநிலங்களான கலிபோர்னியா, நெவாடா, அரிசோனா, யூட்டா, மேற்கு கொலராடோ மற்றும் தென்மேற்கு வயோமிங்கை உள்ளடக்கி இருந்தது. இந்நிலப்பகுதி மெக்சிக்கோ-அமெரிக்கப் போருக்குப் பின்னர் அமெரிக்காவின் ஆளுகைக்கு வந்தது. 1850இல் கலிபோர்னியா மாநிலம் உருவாக்கப்பட்ட பின்னர் இல்லாமற் போனது.

16ம் நூற்றாண்டில் எசுப்பானியர்கள் மேல் கலிபோர்னியாவின் கடலோரமாக பயணித்து புதிய நிலப்பகுதிகளை கண்டறிந்து கொண்டிருந்தார்கள். இப்பகுதி எசுப்பானிய முடியாட்சிக்கு உரியது என்று கருதி இப்பகுதியில் குடியேற பல திட்டங்களை வகுத்தனர். செபாசிடின் (Sebastián Vizcaíno )குழுவின் குடியேற்ற திட்டம் 1608 ல் நீக்கிக்கொள்ளப்பட்டது. பாதிரியார் கினோ (Eusebio Kino) மதப்பரப்பலை பிமிரியா அல்டா (தற்கால தென் அரிசோனா, வடக்கு மெக்சிக்கோ) பகுதியில் தான் இறக்கும் வரை தொடர்ந்தார். யுவான் மானுவல் தே ஒலிவியன் ரிபெல்டோ (Juan Manuel de Oliván Rebolledo) 1715 தொடங்கிய திட்டத்தை 1716லும் தொடர்ந்தார் ஆனாலும் அதனால் பலன் ஏதும் விளையவில்லை. 

முன்னர் வைக்கப்பட்ட பல குடியேற்ற திட்டங்களை கவனமாக ஆய்ந்த டான் பெர்னான்டோ சான்சசு சல்வடோர் (Don Fernando Sánchez Salvador) இங்கிலாந்து, பிரான்சு தாக்குதலை தடுக்கும் இயற்கை அரண்களாக கில்லா மற்றும் கொலராடோ ஆறுகள், மான்டெர்ரேவுக்கும் கர்மல் ஆற்று கழிமுகம் உள்ள கலிபோர்னியா கடற்கரையை ஆக்ரமிப்பதற்கும் இருக்கும் என்றார் .

உருசியப் பேரரசு அலாசுக்காவில் குடியேற்றத்தை நிறுவி கடல் வழியாக தோல் வணிகத்தில் ஈடுபடுவதாக கிடைத்த செய்தியால் மேல் கலிபோர்னியாவில் குடியேற்றத்தை உருவாக்கும் எசுப்பானியாவின் எண்ணம் அதிகமாகியது. குறிப்பாக 1768ல் உருசிச கடல் வழி நாடு காண் பயணிகள் பியோடர் ரென்டிட்சன் (Pyotr Krenitsyn) மிக்கேல் லவாசுக் (Mikhail Levashev) ஆகியோரின் பயணம் எசுப்பானிய அரசுக்கு கவலையை உண்டாக்கியது . அதனால் உருசியர்களின் சவாலை சமாளிக்க பிசிபிக் வடமேற்கில் நிறைய கப்பல்களில் எசுப்பானிய நாடுகாண் பயணிகள் புறப்பட்டனர். ஆல்ட்டா கலிபோர்னியாவில் குடியேற்றத்தை துவக்க எசுப்பானிய அரசு பணம் கொடுத்தது. பிரான்சிசுக்கோ சமய மடத்தை சேர்ந்தவர்கள் அமெரிக்க தொல்குடிகளை கத்தோலிக கிறித்துவத்துக்கு மாற்ற பணிக்கப்பட்டனர். இம்முறை பாகா கலிபோர்னியாவில் பல ஆண்டுகளாக வெற்றிகரமாக செயல்படுவது ஆகும். எசுப்பானிய அரசு கிறித்துவ மடங்கள் புதிய கட்டடங்கள் கட்ட பண உதவியும் மானியமும் அளித்தது. அவை அமெரிக்க தொல்குடிகளை கட்டாய மதமாற்றம் செய்யவேண்டும் அவர்களை மீள்குடியமர்த்தி அடிமைகளை போல் வேலை வாங்கி எசுப்பானிய அரசின் ஆட்சியை அங்கு நிருபிக்கவேண்டும் என்பதே நிபந்தனை. இதன்படியான முதல் கிறித்துவ மடம் 1769ல் சான் டியேகோவில் நிறுவப்பட்டது. 1773ல் பாகா கலிபோர்னியா டோமினிக்கன் குழுவுக்கு ஒதுக்கப்பட்டதால் பிரான்சிசுக்கோ குழுவுக்கு ஆல்ட்டா கலிபோர்னியா ஒதுக்கப்பட்டது. அவர்கள் நகர சபைகளையும் சுவர்களால் சூழப்பட்ட நகரங்களையும் உருவாக்கினார்கள். அவை எசுப்பானியர்களால் குடியேற்றப்பட்டு காக்கப்பட்டன. முதல் நகரசபை சான் ஒசே நகரில் 1769லிலும் இரண்டாவது 1781ல் இலாசு ஏஞ்சலசு நகரிலும் உருவாக்கப்பட்டன.

எசுப்பானிய ஆட்சிக்கு கீழ் அமெரிக்க தொல்குடிகள் வந்த பின் 10 ஆண்டுகள் கழித்து கிறித்துவ மடங்களின் நிலங்களையும் உடைமைகளையும் அவர்களுக்கு கைமாற்ற வேண்டும் என்று சட்டம் இருந்தது. அதனால் மடத்தின் நிலங்களுக்கும் உடைமைகளுக்கும் அமெரிக்க தொல்குடிகளுக்கு கைமாறும் வரை பிரான்சிசுக்கோ இடைக்கால பாதுகாப்பாளராக செயல்பட்டார். பிரான்சிசுக்கோ 60 ஆண்டுகளுக்கு மேல் மடத்தின் நிலத்தையும் உடைமைகளையும் வைத்திருந்தார், அதன்பிறகும் அவை அமெரிக்க தொல்குடிகளுக்கு கைமாறவே இல்லை. 

எசுப்பானியர்கள் ஆல்ட்டா கலிபோர்னியாவில் அதிக அளவில் குடியேறியதால் அவர்களின் உடைமைகளுக்கும் கிறித்துவ மடங்களின் உடைமைகளுக்கும் எல்லை சிக்கல் ஏற்பட்டது. அரசுக்கும் கிறித்துவ மடாலயங்களுக்கு பொறுப்பான அதிகாரிகளுக்கும் இடையே கிறித்துவ மடாலயங்களுக்கு எவ்வளவு அதிகாரம் உள்ளது என்பது தொடர்பாக தருக்கம் ஏற்பட்டது. 
1782ல் சாந்தா கிளாரா தே அசிசு என்ற பிரான்சிய குழுவை சேர்ந்தவர்கள் அமெரிக்க தொல்குடிகளே நிலத்துக்கும் கால்நடைகளுக்கும் உரியவர்கள் என்றும் சான் ஒசேயில் உள்ள எசுப்பானிய குடியேறிகள் அல்ல என்றும் மாகாண ஆளுனருக்கு கடிதம் எழுதினார்கள் . 

இலாசு கலிபோர்னியா மாகாணத்தில் எசுப்பானியர்களின் எண்ணிக்கை அதிகமானதால் 1804ல் இம்மாகாணம் இரண்டாக பிரிக்கப்பட்டு மேல் (வட) பகுதி ஆல்ட்டா கலிபோர்னியாவாகவும். கீழ் (தென்) பகுதி பாகா கலிபோர்னியாவாக உருவாக்கப்பட்டது. பாகா கலிபோர்னியா மூவலந்தீவு (தீபகற்பம்) பாகா கலிபோர்னியா எனப்பட்டது. பாகா கலிபோர்னியாவில் தற்காலத்தைய மெக்சிக்கோவின் பாகா கலிபோர்னியா, பாகா கலிபோர்னியா சர் மாகாணங்கள் அடக்கம். பாகா கலிபோர்னியாவை பழைய கலிபோர்னியா என்றும் ஆல்ட்டா கலிபோர்னியாவை புதிய கலிபோர்னியா என்றும் அழைப்பர். இலாசு கலிபோர்னியாவின் கிழக்கு எல்லை முறையாக வரையறுக்கப்படாததால் அனைத்து வரைபடங்களும் ஒரே மாதிரியான எல்லையை காட்டவில்லை. .

எசுப்பானிய மற்றும் பின் உருவான மெக்சிக்கோ அரசுகள் படையில் இருந்து ஓய்வு பெறும் இராணுவ வீரர்களுக்கு பொருளுதவி செய்து அவர்கள் கலிபோர்னியா பகுதியில் பண்ணைகள் அமைத்து கால்நடைகளை வளர்க்க உதவியது. 19ம் நூற்றாண்டில் இறைச்சியே கலிபோர்னியாவின் முதன்மையான ஏற்றுமதியாக இருந்தது. அமெரிக்க தொல்குடிகள் பண்ணைகள் அமைப்பது, அதில் வேலை செய்வது போன்றவற்றவற்றை செய்தனர். நாளடைவில் அவர்கள் குதிரையேற்றத்தையும் எசுப்பானிய மொழியையும் கற்றுக்கொண்டார்கள். பெரும்பாலான அமெரிக்க தொல்குடிகள் ஐரோப்பியர்களின் நோய்களுக்கு மரணமடைந்தார்கள். எசுப்பானியர்கள் மற்றும் மெக்சிகர்களின் ஆட்சியின் கீழ் பண்ணைகள் நன்றாக வளர்ச்சியுற்றன. தனித்துவமான கலிபோர்னிய பண்பாடு உருவானதில் இப்பண்ணைகளின் பங்கு குறிப்பிடத்தக்கது. 


</doc>
<doc id="200635" url="https://ta.wikipedia.org/wiki?curid=200635" title="தம்புள்ளை பத்திரகாளி அம்மன் கோயில்">
தம்புள்ளை பத்திரகாளி அம்மன் கோயில்

தம்புள்ளை பத்திரகாளி அம்மன் கோயில், யாழ்ப்பாணம் - கண்டி ஏ9 நெடுஞ்சாலையில் மாத்தளை மாவட்டம் தம்புள்ளை நகரப் பிரதேசத்தில் அமைந்து இருந்தது. இது கடந்த 30 ஆண்டுகளில், இப்பிரதேசத்தில் காணப்பட்ட ஒரே இந்து ஆலயம் ஆகும்.

இக்கோயிலில் ஏற்கனவே பல முறைதாக்குதல் நடத்தப்பட்டுள்ளது. இக்கோயிலுக்குப் பாதுகாப்பு வேண்டுமென நாடாளுமன்ற உறுப்பினர் டி. எம். சுவாமிநாதன் காவல்துறையினரிடம் வேண்டுகோள் விடுத்து இருந்தார். 

ஆலயத்தை அந்த இடத்திலிருந்து அகற்றுமாறு பௌத்த விகாரையின் பிரதம பிக்குவினால் ஆலய பரிபாலகர்களுக்கு அழுத்தங்களும் நெருக்குதல்களும் கொடுக்கப்பட்டது, அதன்பின்னர் தொடர்தாக்குதலும் நடத்தப்பட்டு, இக்கோயில் அக்டோபர் 28, 2013-ம் நாள் இடிக்கப்பட்டுள்ளது. 


</doc>
<doc id="200637" url="https://ta.wikipedia.org/wiki?curid=200637" title="மூன்றாம் சிக்ஸ்துஸ் (திருத்தந்தை)">
மூன்றாம் சிக்ஸ்துஸ் (திருத்தந்தை)

திருத்தந்தை மூன்றாம் சிக்ஸ்துஸ் (, ) கத்தோலிக்க திருச்சபையின் 44ஆம் திருத்தந்தையாக சூலை 31, 432 முதல் ஆகத்து 16, 440 வரை பணியாற்றினார்.

கி.பி. ஐந்தாம் நூற்றாண்டில் திருச்சபையில் கொள்கை தொடர்பாகக் கடுமையான விவாதங்கள் நடைபெற்றபோது, திருத்தந்தை மூன்றாம் சிக்ஸ்துஸ் வெவ்வேறு தரப்பினரோடும் கலந்துரையாடி அமைதி கொணர உழைத்தார். இவ்வாறு, "திருத்தந்தை" (இலத்தீன்: "Pontifex" - ஆங்கிலம்: "Pontiff" - "bridge builder") என்னும் தம் பெயருக்கு ஏற்ப நடந்துகாட்டினார்.

திருத்தந்தை மூன்றாம் சிக்ஸ்துஸ் பணிப்பொறுப்பை ஏற்ற வேளையில் உரோமை நகரம் மிகப்பெரிய இழப்பைச் சந்தித்திருந்தது. கி.பி. 410இல் உரோமைக்கு வடக்கிலிருந்து அலாரிக் ("Alaric") தலைமையில் படையெடுத்துவந்த விசிகோத்து ("Visigoths") இனத்தவர்கள் பெரும் சேதம் இழைத்திருந்தனர். 

உரோமைப் பேரரசிடமிருந்து பெற்ற நிதி உதவியைக் கொண்டு திருத்தந்தை செயல்படுத்திய கட்டட வேலைகள் இவை:

திருத்தந்தை சிக்ஸ்துஸ் திருச்சபையின் ஒற்றுமையைப் பாதுகாத்து வளர்த்திட உறுதியோடு உழைத்தார். 431இல் நடந்த எபேசு பொதுச்சங்கம் பதவி நீக்கிய அந்தியோக்கு மறைமுதல்வர் யோவான் என்பவரை மீண்டும் திருச்சபை ஒன்றிப்பில் கொணர்வதற்கு சிக்ஸ்துஸ் வழிவகுத்தார். அவர் யோவானிடம் கேட்டது ஒன்றே ஒன்றுதான்: அதாவது, நெஸ்டோரியுசு கைக்கொண்ட திரிபுக் கொள்கையை அவர் ஏற்றல் ஆகாது. சமயக் கொள்கைகளை விவாதிக்கும்போது எழக்கூடிய சிக்கல்களை சிக்ஸ்துசு நன்றாகவே அறிந்திருந்தார். அதாவது, திருத்தந்தைப் பணியை ஏற்பதற்கு முன் சிக்ஸ்துஸ் பெலாஜியுசு என்பவரின் திரிபுக் கொள்கைக்கு ஆதரவு அளித்திருந்தார். ஆனால் திருத்தந்தை சோசிமஸ் பெலாஜியுசின் கொள்கை தவறு என்று அறிவித்ததுமே சிக்ஸ்துஸ் திருச்சபையின் அதிகாரப்பூர்வ கொள்கையை ஏற்றுக்கொண்டார். அதற்கு புனித அகுஸ்தீனாரின் தூண்டுதலும் உதவியாயிற்று.

பண்டைய திருச்சபையில் நிலவிய இரு இயக்கங்களுக்கிடையே ஒற்றுமை ஏற்பட திருத்தந்தை வழிவகுத்தார். அதாவது, இயேசுவின் இறைத்தன்மையை வலியுறுத்தி அவருடைய மனிதத்தன்மையைக் குறைத்து மதிப்பிட்டது அலெக்சாந்திரிய இயக்கம். அதற்கு நேர்மாறாக, இயேசுவின் மனிதத்தன்மையை வலியுறுத்தி அவருடைய இறைத்தன்மையைக் குறைத்து மதிப்பிட்டது அந்தியோக்கு இயக்கம். அந்த இருதரப்பினரும் ஒருவருக்கு ஒருவர் சற்றே விட்டுக்கொடுத்து, ஒன்றிப்பு ஆவணத்தில் 433ஆம் ஆண்டு கையெழுத்து இட்டனர்.

கீழைத் திருச்சபையில் காண்ஸ்டான்டினோப்பிளின் மறைமுதல்வராக இருந்த புரோக்குல் என்பவர், திருத்தந்தையின் ஆளுகைகு உட்பட்டிருந்த இல்லீரிக்கம் என்னும் பகுதியைத் தமது ஆட்சிப்பகுதியோடு சேர்த்துக்கொள்ள முயற்சி செய்தார். இதைத் தடுக்க விழைந்த திருத்தந்தை சிக்ஸ்துஸ் உடனேயே இல்லீரிக்கம் பகுதி ஆயர்களுக்குத் தகவல் கொடுத்து அவர்கள் புரோக்குலின் செயலுக்கு உடன்படலாகாது என்றும், மாறாக, தமது பதிலாளாக தெசலோனிக்காவில் ஆயராக இருந்தவரையே ஏற்கவேண்டும் என்று ஆணையிட்டார். 

திருத்தந்தை மூன்றாம் சிக்ஸ்துஸ் 440, ஆகத்து 18இல் இறந்தார். அவருடைய உடல் புனித இலாரன்சு கல்லறைத் தோட்டத்தில் அடக்கம் செய்யப்பட்டது. நான்கு நூற்றாண்டுகளுக்குப் பின்னர் மக்கள் அவருக்கு வணக்கம் செலுத்தத் தொடங்கினர். ஒன்பதாம் நூற்றாண்டைச் சேர்ந்த "மறைச்சாட்சிகள் நூலில்" அவருடைய பெயர் இடம்பெற்றது.

திருத்தந்தை மூன்றாம் சிக்ஸ்துசின் திருவிழா மார்ச்சு 28ஆம் நாள் கொண்டாடப்படுகிறது. 



</doc>
<doc id="200653" url="https://ta.wikipedia.org/wiki?curid=200653" title="ஆகத்து புரட்சி">
ஆகத்து புரட்சி

மார்ச் 1942 க்ரிப்ப்ஸ் செயற்குழு பிரிட்டிஷ் அரசின் வரைவு பிரகடனத்தை பற்றி விவாதிக்க தொடங்கியது.ஆனால் காங்கிரஸ் காரிய கமிட்டி அந்த வரைவு பிரகடனத்தை நிராகரித்தது. இதனுடைய அடுத்தகட்டமாக வெள்ளையனே வெளியேறு இயக்கம் தோன்றியது.

ஆகத்து புரட்சி என்பது வெள்ளையனே வெளியேறு இயக்கத்தின் தொடக்கத்தினை குறிப்பதாகும். அடுத்த நாள், அதாவது 9ஆம் தேதி காந்தி, நேரு, இந்திய தேசிய காங்கிரஸின் பல தலைவர்கள் பிரிட்டிஷ் அரசால் கைது செய்யப்பட்டனர்.


</doc>
<doc id="200656" url="https://ta.wikipedia.org/wiki?curid=200656" title="அமராவதி சிறை">
அமராவதி சிறை

அமராவதி சிறை 1886 ஆண்டு ஆம் ஆண்டு நிறுவப்பட்டது, இது மஹராஷ்டிரா மாநிலத்தில் உள்ளது. சுதந்திர போராட்டத்தின் போது பிரிட்டிஷ் அரசு அரசியல் சார்ந்தவர்களையும் மற்றும் சத்தியாக்கிரகிகளையும் சிறைவைக்க இதனை பயன்படுத்தினர்.

அமராவதி சிறையில் கண்காணிப்பாளர் ஹார்வி பிரிட்டிஷ் ஆட்சிக்கு எதிராக அரசியல்வாதிகள், தொழிலாளர்கள், மாணவர்கள் மற்றும் பெண் சத்தியாக்கிரகிகள் என அனைவரயும் கைது செய்து சித்திரவதை செய்ததார். இதனை அடுத்து இந்திய மக்கள் அனைவரும் பிரிட்டிஷ் ஆட்சிக்கு எதிராக மிகுந்த ஆக்ரோஷத்துடன் போராட ஆரம்பித்தனர்.


</doc>
<doc id="200660" url="https://ta.wikipedia.org/wiki?curid=200660" title="கணித்தல் (கணினி)">
கணித்தல் (கணினி)

கணித்தல் ("computing") என்பது கணினியைக் கொண்டு பயனடையும், அல்லது கணினிகளை உருவாக்கும், எந்த இலக்கு சார்ந்த செயல்பாடுகளைக் கொண்டதாகும். உதாரணமாக, கணினி பயன்படுத்தல், வடிவமைத்தல், வன்பொருள் மற்றும் மென்பொருள் அமைப்புகளை வளர்த்தல்; செயலாக்கங்கள், கட்டமைத்தல், மற்றும் பல்வேறு வகையான தகவல்களை நிர்வாகித்தல்; மற்றும் கணினிகளுடன் அறிவியல் ஆராய்ச்சி செய்தல், கணினி அமைப்புகளை திறமையாக செயல்படச் செய்தல்; மற்றும் தகவல்தொடர்பு மற்றும் பொழுதுபோக்கு ஊடகங்களை உருவாக்குதல் மற்றும் அவற்றை பயன்படுத்துதல் ஆகியவற்றை கொண்டது. கணினியியலின் துணை துறைகளில் கணினி பொறியியல், மென்பொருட் பொறியியல், கணினி அறிவியல், தகவல் அமைப்புகள் மற்றும் தகவல் தொழில்நுட்பம் ஆகியவை அடங்கும்.

ACM கணினியியல் திட்டம் 2005 பின்வருமாறு "கணினி பயன்படுத்தலை" வரையறுத்துள்ளது :

பொதுவாக, கணினியியலை கணினியைக்கொண்டு பயனடையும், அல்லது கணினிகளை உருவாக்கும், எந்த இலக்கு சார்ந்த செயல்பாடுகளைக் கொண்டது என்று குறிப்பிடலாம். கணினி பயன்படுத்தல், வடிவமைத்தல்,வன்பொருள் மற்றும் மென்பொருள் அமைப்புகளை வளர்த்தல்; செயலாக்கங்கள், கட்டமைத்தல், மற்றும்பல்வேறு வகையான தகவல்களை நிர்வாகித்தல்; மற்றும் கணினிகளுடன் அறிவியல் ஆராய்ச்சி செய்தல், கணினி அமைப்புகளை திறமையாக செயல்படச் செய்தல்; மற்றும் தகவல்தொடர்பு மற்றும் பொழுதுபோக்கு ஊடகங்களை உருவாக்குதல் மற்றும் அவற்றை பயன்படுத்துதல், ஒரு தேவைக்கு ஏற்ற தகவல்களை சேகரித்தல் ஆகியவை அடங்கும் . இப்பட்டியல் முடிவற்றது . அதுமட்டுமன்றி சாத்தியக்கூறுகள் அதிகப்படியாக உள்ளன.

அது கணினியியல் துறையில் ஐந்து துணைத்துறைகளை வரையறுக்கிறது:. கணினி அறிவியல், கணினி பொறியியல், தகவல் அமைப்புகள், தகவல் தொழில்நுட்பம், மற்றும் மென்பொருள் பொறியியல் 

எனினும், கணினியியல் திட்டம் 2005 கணினியின் பொருள், பின்வருபவற்றை சார்ந்தது என்று அங்கீகரிக்கிறது:

கணினியியல் எனும் சொல்லிற்கு அது பயன்படுத்தப்பட்ட சூழலைப்பொறுத்து வேறு குறிப்பிட்ட அர்த்தமும் உள்ளது . உதாரணமாக, ஒரு தகவல் அமைப்புகளின் நிபுணர் ஒரு மென்பொருள் பொறியாளளிருந்து சற்றே வித்தியாசமாக கணினியியலின் பொருளை ஆய்வார். எந்த சூழலிலும், கணித்தல் என்பது சிக்கலாகவும் கடினமாகவும் இருக்கலாம் சமுதாயத்தில் நல்ல கணக்கிடுதல் செய்ய மக்கள் தேவை என்பதால், கணினியை நாம் ஒரு தொழிலாக நினைக்காமல் ஒரு துறையாகவும் நினைக்க வேண்டும்.

ஒரு 1989 ACM அறிக்கையில், கணினி பயன்படுத்தலை ,ஒரு துறையாய் வரையறுக்கப்பட்டதுபோல் கணினியியலை ஒரு குறுகிய அளவில் விவரிக்கலாம். 

கணினி துறை ,தகவல்களை விவரிக்கவும் அவற்றை மாற்றவும் செய்வதற்குறிய வழிமுறை பற்றிய முறையான ஆய்வு ஆகும. "எவை (திறமையாக) தானியங்க முடியும் ?" என்பதே எல்லா கணினியின் அடிப்படையான கேள்வி ஆகும்.

கணினியியல் எனும் பதமும் எண்ணுதல் மற்றும் கணித்தல் ஆகிய சொற்களும் பொருளில் பொருந்தும். முந்தைய காலங்களில், இது இயக்குமுறை கணினித்தல் இயந்திரங்கள் என்று குறிப்பிடப்பட்டது.

வன்பொருள் மற்றும் நவீன கணினி தொழில்நுட்ப வரலாற்றை விட நீண்டது கணினியியலின் வரலாறு .அவ்வரலாறு அட்டவணைகள் உதவி இல்லாமல், பேனா மற்றும் காகிதம் அல்லது சுண்ணாம்பு மற்றும் கற்பலகையின் முறைகளைக்கொண்ட வரலாற்றையும் கொண்டது.

கணினியியல் என்பது எண்கள் பிரதிநிதித்துவம் செய்தலை நெருக்கமான பொருளாய்க் கொண்டுள்ளது . எண் போன்ற கருத்தியல்கள் எழும் முன், நாகரீகத்தின் நோக்கங்களுக்காக கணித கருத்துக்கள் இருந்தன. இந்த கருத்துக்கள் ஒன்றுக்கொன்று தொடர்பு (எண்ணிக்கையின் அடிப்படை), ஒரு நிலையான (அளவீடு பயன்படுத்தப்படுகிறது) ஒப்பிடுகையில், மற்றும் 3-4-5செங்குத்தான முக்கோணம் (ஒரு சரியான கோணத்தில் உத்தரவாதம் ஒரு சாதனம்) ஆகியவை அடங்கும்.

முற்காலத்தில் கணக்கிடுவதற்கு பயன்படுத்த தொன்மையான கருவி எண்சட்டம் இருந்தது, அது பாபிலோனியர்களால் சுமார் 2400 கி.மு. அன்று கண்டுபிடிக்கப்பட்டது என கருதப்படுகிறது. அதன் பயன்பாட்டின் அசல் பாணி மணலில் வரையப்பட்ட கோடுகலைக்கொண்டும் கூழாங்கற்களையும் கொண்டு இருந்தது. Abaci எனும் ஒரு நவீன வடிவமைப்பு, இன்றும் கணக்கீடு கருவிகள் பயன்படுத்தப்படுகின்றன. இதுவே முதன்முதலில் அறியப்பட்ட கணினி.மேலும் 2,000 ஆண்டுகள் பழமை வாய்ந்த கிரேக்க முறைகளை முந்தையது இது.

ஒரு கணினி நிரல் என்பது அறிவுறுத்தல்களை ஒரு தொகுதியாய் கொண்டது .இதற்கு ஏற்றார்போல் தரவுகளை கையாளும் ஒரு இயந்திரம் தான் கணினி. இந்நிரல் செயல்படுத்தக்கூடிய அமைப்பில் இருப்பதால், கணினி வழிமுறைகளை செயல்படுத்த நேரடியாக செயலாக்க முடியும். அதே நிரல், புரிந்துகொள்ளும்படியான மூல குறியீடு வடிவத்தில் அமைந்திருப்பதால், ஒரு நிரலாளரால் படிமுறை படித்து உருவாக்க முடிகிறது . வழிமுறைகள் பல்வேறு வகையான கணினிகளில் மேற்கொள்ளப்படும் என்பதால்,தொகுக்கப்பட்ட மூல வழிமுறைகளை இயந்திரத வழிமுறைகளாக மாற்றுவது மைய செயலாக்க அலகு வகையை பொறுத்ததாகும்.

செயலாக்கம் என்பதானது , ஒரு கணினி நிரலில் உள்ள வழிமுறைகளை மேற்கொள்கிறது. வழிமுறைகள் கணினி மூலம் செய்யப்படும் கணக்கீடுகளை தெரிவிக்கின்றன. அவை நிறைவேற்றி கணினியில் தொடர்ச்சியான எளிய நடவடிக்கைகள் தூண்டலாம். அந்த நடவடிக்கைகள் வழிமுறைகளின் பொருள்களின் படி விளைவுகளை உருவாக்கும்.

கணினி மென்பொருள் அல்லது "மென்பொருள்", என்பது கணினி எப்படி இயங்கவேண்டும் என்பதற்குரிய வழிமுறைகளை வழங்கும் கணினி நிரல் களையும் மற்றும் தொடர்புடைய தரவுகளையும் கொண்ட தொகுப்பு ஆகும். மென்பொருள், சில காரணங்களுக்காக கணினி சேமிப்பில் சேமிக்கப்பெற்ற, ஒன்று அல்லது அதற்கு மேற்பட்ட கணினி நிரல்கள் மற்றும் தரவுகளை குறிக்கிறது. வேறுவிதமாக கூறினால், மென்பொருள் என்பது திட்டங்கள், நடைமுறைகள், நெறிமுறைகள் மற்றும் ஒரு தரவு செயலாக்க அமைப்பின் செயல்பாடு ஆகியவற்றின் தொகுப்பாகும்.அதன் {0ஆவணங்கள் ஒரு தரவு செயலாக்க அமைப்பின் செயல்பாத்துடன் தொடர்புடையது. நிரல் மென்பொருள் அதை நேரடியாக கணினி வன்பொருள் வழிமுறைகளை வழங்குவதன் மூலம் அல்லது மென்பொருள் மற்றொரு துண்டு உள்ளீடு பணியாற்றினார் மூலம் செயல்படுத்தப்படுகிறது, நிரல் செயல்படுகிறது. இந்த சொற்பதம் வன்பொருள் (பருநிலை சாதனங்கள்) என்பதற்கு மாறாக உருவாக்கப்பட்டது. வன்பொருளுக்கு மாறானது , மென்பொருள். அதை "தொட முடியாது" . [11] மென்பொருள் என்பதும் சிலசமயங்களில் மிகவும் குறுகலான பொருளிலேயே பயன்படுத்தப்படுகிறது .அதாவது பயன்பாட்டு மென்பொருட்கள்.

ஒரு "பயன்பாடு" அல்லது "app" எனப்படும் கணினி மென்பொருள், பயனர், குறிப்பிட்ட பணிகளை செய்ய உதவும் வகையில் உள்ளது. உதாரணங்களாக நிறுவன மென்பொருள், கணக்கியல் மென்பொருள், அலுவலக தொகுப்பு கள், வரைவியல் மென்பொருள் மற்றும் மீடியா பிளேயர் கள் ஆகியவை அடங்கும். பல பயன்பாட்டு நிரல்கள் ,பிரதானமான ஆவணங்களை கையாள உதவுகின்றன . பயன்பாடுகள் கணினி மற்றும் அதன் அமைப்பு மென்பொருளுடன் தொகுக்கப்பட்டோ , அல்லது தனித்தனியாக வெளியிடப்பட்டிருக்கலாம். சில பயனர்கள் தொகுக்கப்பட்ட பயன்பாடுகளுடன் திருப்தி அடைவர் மேலும் மற்றொரு பயன்பாட்டை நிறுவமாட்டார்கள் .

பயன்பாட்டு மென்பொருள் கணினி மென்பொருள் மற்றும் இடைப்பொருள் , ஆகியவைக்கு முரணானது. கணினி மென்பொருள் பயன்பாட்டு முறைக்கு செயலாற்றுகிறது ,இதையொட்டி பயன்பாடு பயனருக்கு செயலாற்றுகிறது . 

பயன்பாட்டு மென்பொருள் ஒரு குறிப்பிட்ட கணினி மேடையின் அல்லது கணினி மென்பொருளின் அதிகாரத்தை ஒரு குறிப்பிட்ட நோக்கத்திற்காக செயல்படுத்துகிறது. சில பயன்பாடுகள் உதாரணமாக மைக்ரோசாப்ட் ஆபீஸ் பல்வேறு தளங்களில் பதிப்புகள் கிடைக்கின்றன; மற்றவர்கள் குறுகிய தேவைகள் மற்றும் இதனால் அழைக்கப்படுகின்றன, உதாரணமாக, விண்டோஸ் ஒரு புவியியல் பயன்பாடு அல்லது கல்வி அல்லது லினக்ஸ் கேமிங் ஒரு Android பயன்பாட்டை. சில நேரங்களில் ஒரு புதிய மற்றும் பிரபலமான பயன்பாடு குறிப்பிட்ட தளங்களில் மட்டுமே இயங்க முடியம் .இது அந்த மேடையில் விரும்பத்தக்கதை அதிகரிக்கும். இதுவே கொலை பயன்பாடு என்று அழைக்கப்படுகிறது.

கணினி மென்பொருள், அல்லது அமைப்புகள் மென்பொருள்,கணினி வன்பொருளை இயக்க மற்றும் கட்டுப்படுத்த மற்றும் பயன்பாட்டு மென்பொருள் இயங்க ஒரு மேடை வழங்க வடிவமைக்கப்பட்டுள்ள கணினி மென்பொருள் ஆகும் . கணினி மென்பொருள், இயக்க அமைப்பு கள், பயன்பாட்டு மென்பொருள், சாதன இயக்கி கள், சாளர அமைப்பு கள், மற்றும் மென்பொருள் ஆகியவற்றை கொண்டுள்ளது. மொழி கள், தொடுப்பி கள், மற்றும் வழு நீக்கி போன்ற வளர்ச்சி கருவிகள் ,கணினி மென்பொருள் என வகைப்படுத்தப்பட்டுள்ளன.

எளிமையாக வலையமைப்பு என்று குறிப்பிடப்படும் ,ஒரு கணினி வலையமைப்பு, வன்பொருள் கூறுகளைக் கொண்ட ஒரு தொகுப்பு ஆகும். மேலும் அஃது வளங்கள் மற்றும் தகவல்களை தொடர்பு சேனல்கள் மூலம் ஒன்றோடொன்று பகிர்ந்துகொள்ள அனுமதிக்கும். [17] ஒரு சாதனம் குறைந்தது ஒரு செயல்முறை ஒரு தொலை சாதனம் வாழும் குறைந்தது ஒரு செயல்முறை இருந்து / தரவை அனுப்ப / பெற முடியும் என்றால் பின்னர் இரண்டு சாதனங்களை பிணைய இருக்கும் கூறப்படுகிறது.

வலைத்தளங்கள் பல பண்புகளைக் கொண்டு வகைப்படுத்தலாம் .அப்பண்புகலானது தரவை அனுப்பப்பயன்படும் ஊடகம் ,தகவல்தொடர்பு நெறிமுறை,அளவை,தகவல்தொடர்பு நெறிமுறை,மற்றும் நிறுவன நோக்கம்.

தகவல்தொடர்பு நெறிமுறை கள் ஒரு கணினி நெட்வொர்க்கில் தகவல் பரிமாற விதிகள் மற்றும் தரவு படிமத்தை வரையறுக்கிறது , மேலும் வலையமைப்பு நிரலாக்கத்திற்கு அடிப்படையாகவும் அமைகிறது . நன்கு அறியப்பட்ட தொடர்பு வரைமுறைக ஈதர்நெட், ஒரு வன்பொருள் மற்றும் இணைப்பு அடுக்கு தரநிலை உள்நாட்டு பகுதி வலையமைப்பு காணப்படும் , மற்றும் இன்டர்நெட், பல நெட்வொர்க்குகள் இடையே தரவு தகவல் அதாவது, அதே போல் ஹோஸ்ட் நெறிமுறைகளின் ஒரு தொகுப்பாக வரையறுக்கும் இண்டர்நெட் புரோட்டோகால் சூட் ஆகும் முதல் ஹோஸ்ட் தரவு பரிமாற்ற மற்றும் பயன்பாடு குறிப்பிட்ட தரவு பரிமாற்றம் வடிவங்கள்.

மின் பொறியியல்,தொலைத்தொடர்பு, கணினி அறிவியல், தகவல் தொழில்நுட்பம் அல்லது கணினி பொறியியல் ஆகியவையின் துணை துறைகளாக கணினி வலையமைப்பு கருதப்படுகிறது . ஏனெனில் கணினி வலையமைப்பு இந்த துறைகளில் கோட்பாட்டு மற்றும் நடைமுறை பயன்பாடு ஆகியவற்றை சார்ந்திருக்கின்றன .

இணையதளம் ஒன்றோடொன்று பிணைந்துள்ள கணினி வலையமைப்புகளின் சர்வதேச அமைப்பு .இணைய நெறிமுறை தொகுப்பின் (டிசிபி / ஐபி) மூலம் உலகம் முழுவதிலும் கோடிக்கணக்கான பயனர்களுக்கு உதவுகிறது. இது, மின்னணு வடமில்லா மற்றும் ஒளியியல் வலையமைப்பு தொழில்நுட்பங்களின் பரந்த வரிசை மூலம் இணைக்கப்பட்ட , உள்ளூர் தனியார், பொது, கல்வி, , மற்றும் அரசாங்கத்தின் வலையமைப்புகளை கொண்டுள்ள வலையமைப்புகளின் வலையமைப்பாகும் . உலகளாவிய வலையின் மீயுரை தரவு,மின்னஞ்சலுக்கு துணைபுரிய உள்கட்டமைப்பு முதலிய தகவல் வளங்கள் மற்றும் சேவைகளை பரவலாக கொண்டது இணையம் .

ஒரு பயனர் ,ஒரு முகவர், அல்லது ஒரு மனித முகவர் (இறுதி பயனர்) அல்லது மென்பொருள் முகவர் என்பவர் ஒரு கணினி அல்லது வலையமைப்பு சேவை பயன்படுத்துபவர் ஆவார் . ஒரு பயனர் பெரும்பாலும் ஒரு பயனர் கணக்கை வைத்திருப்பார். மேலும் ஒத்த குடிமக்கள் பேண்ட் ரேடியோ எனும் பதம் இருந்து பெறப்பட்ட, பயனர் பெயர் (மேலும் பயனர் பெயர்), திரை பெயர் (மேலும் திரைபெயர்), புனைப்பெயர் (மேலும் வடு ), அல்லது கைப்பிடி, அடையாளம் முதலியவற்றைக் கொண்டு இது அறியப்படலாம்.

ஹேக்கர் தொடர்பான சொல் மூலம் , பயனர்கள் "lusers" மற்றும் "ஆற்றல் நிறைந்த பயனர்கள்" எனப் பிரிக்கப்படுகிறார்கள் [20] .

சில திட்டங்களில் கணினி நடிகர் மற்றொரு கணினியாகவோ அல்லது ஒரு மென்பொருள் முகவராகவோ இருந்து , இறுதி பயனர் இல்லாமல் இருக்கலாம். இந்த விஷயத்தில், கணினியின் இறுதி பயனர் மறைமுக இறுதி பயனராக உள்ளார் .

இறுதி பயனர் எனும் பதம் ஒரு துண்டு மென்பொருளின் இறுதி இயக்குநரை குறிக்கிறது,மென்பொருள் பொறியியல் கருத்து, கணினிகளின் இறுதி பயனர்கள் குழுவின் முழுநிலை குறிப்பிடும் ஒரு மென்பொருள் பொறியியலின் கருத்தாகவும் இது இருக்கிறது.. இப்பதம் மென்பொருள் செயல்படுத்துபவரையும் ,நிரலாக்க மொழி அறிந்து அதனை புதிய செயல் செய்ய உருவாக்குபவரையும் வேறுபடுத்தும்.

எழுதுதல், சோதனை, பிழைத்திருத்தம், மூல குறியீட்டு பராமரிப்பு, கணினி நீரலாக்க ஆவனங்கள் ஆகியவற்றின் செயல்பாடே கணினி நீரலாக்கம் ஆகும் . இந்த மூல குறியீடு நிரலாக மொழியில் எழுதபத்துல்லது. இது மிகுந்த கட்டுப்பாடுகலைக்கொண்ட ஒரு செயற்கை மொழியாகும். எனினும் கணினிக்கு எது எளிய மொழி. நீரலாக்கத்தின் நோக்கம் இயந்திரத்தின் மூலம் தேவையான நடவடிக்கைகளை செயல்படுத்துவதே. உயர் தரமான மூல குறியீடு எழுதும் செயலில் பயன்பாட்டு களம் மற்றும் கணினி அறிவியல் களம் இரண்டின் அறிவு அவசியமாகும். எனவே பல்வேறு கலங்களில் தேர்ச்சி பெற்றவர்களின் குழு மூலம் ஒரு உயர்தர மென்பொருள் உருவாக்கப்படுகிறது. நீரலாளர் எனும் சொல் ,ஹேக்கர் முதல் திறந்த மூல பங்கலிப்பாளர் வரை வரையறுக்கப்பட்ட திட்டதரத்தை குறிக்கும். மற்றும் ஒரு நிரலாளர் பெரும்பாலான அல்லது அனைத்து புதிய "கொலை" பயன்பாட்டை தொடங்க கருத்து ஆதாரம் உருவாக்க கணினி நிரலாக்கத்தை செய்ய வேண்டும் .
ஒரு நிரளாலர் , கணினி நிரலாளர் , அல்லது குறிமுறையாக்கி என்பவர் கணினி மென்பொருள் உருவாகும் ஒரு நபர். கணினி நிரலாளர் எனும் சொல் கணினி நிரலாக்கத்தில் ஒரு பகுதியில் தேர்ச்சி பெற்றவரையோ அல்லது பல வகையான குறியீடு எழுதி ஒரு பொதுமைப்பட்ட மென்பொருளை உருவாக்குபவரையோ குறிப்பிடும் . ஒரு சாதாரண அணுகுமுறையை நிரலாகதிற்கு செயல்படுத்தும் ஒருவர் ஒரு நிரலாளர் ஆய்வாளர் என அறியப்படுவார் . நிரலாளரின் முதன்மை கணினி மொழி (C , C + +, Java , Lisp, Python , Smalltalk , முதலியன) அடிக்கடி மேல்கண்ட தலைப்புகள் முன்னொட்டாக இருக்கும் , மற்றும் ஒரு இணைய சூழலில் வேலை செய்தவர்கள் பெரும்பாலும் வலை தங்கள் பட்டங்கள் முன்னொட்டமாக இருக்கும். நிரலாளர் எனும் பதம் ஒரு மென்பொருள் உருவாக்குபவர், மென்பொருள் பொறியாளர், கணினி விஞ்ஞானி, அல்லது மென்பொருள் ஆய்வாளர் ஆகியவர்களை குறிக்க பயன்படுத்தப்படுகிறது. எனினும், இந்த தொழிலின் உறுப்பினர்கள் பொதுவாக [24] நிரலாக்கத்தை தாண்டி, மற்ற மென்பொருள் பொறியியல் திறன்களையும் கொண்டிருக்கிறார்கள்; இந்த காரணத்திற்காக, நிரலாளர் எனும் சொல் சில நேரங்களில் மற்ற தொழில்களில் ஒரு அவமதிப்பு அல்லது தரக்குறைவானதாக எளிமைப்படுத்தப்பட்டதாக கருதப்படுகிறது [25] . இது உருவாக்குபவர்கள், ஆய்வாளர்கள், கணினி விஞ்ஞானிகள், மென்பொருள், இந்த தொழில்கள் பொருள் விளக்கங்கள் நுணுக்கமான வேறுபாடுகள் நேரத்தில் புதிராக , தொடர்ந்து வெளியாட்கள் மத்தியில் மிகுந்த விவாதத்தை இட்டு சென்றுள்ளது. [27] [29] [31] [33] [35]

கணினி வன்பொருள் வடிவமைத்தல் ,கணினி நெட்வொர்க்கிங் கட்டமைப்பு, கணினி பாகங்கள் உற்பத்தி மற்றும் கணினி நிர்வாகம் மற்றும் பராமரிப்பு உள்ளிட்ட தகவல் தொழில்நுட்ப சேவைகளை வழங்குவதற்கான வடிவமைத்தல், கணினி மென்பொருள் வளர்த்தல் முதலிய தொழில்கள் அனைத்தையும் கொண்டு உருவாக்கப்பட்டதே கணினி தொழிற்சாலை .

மென்பொருள் உருவாக்கம், பராமரிப்பு மற்றும் வெளியீடு ஆகியவை ஈடுபட்டுள்ள நிறுவனங்கள் அடங்கப்பெற்றதே மென்பொருள் தொழிற்சாலை . பயிற்சி, ஆவணங்கள், மற்றும் ஆலோசனை போன்ற மென்பொருள் சேவை களையும் , உள்ளடக்குகிறது இத்தொழிற்சாலை .

கணினி பொறியியல், கணினி வன்பொருள் மற்றும் மென்பொருள் உருவாக்க பயன்படும் மின் பொறியியல் மற்றும் கணினி அறிவியல் முதலிய பல துறைகள் ஒருங்கிணைத்த ஒரு துறையாகும். [40] கணினி பொறியாளர்கள் பொதுவாக மின்னணு பொறியியலில் (அல்லது மின் பொறியியல்), மென்பொருள் வடிவமைப்பு, மற்றும் வன்பொருள் மென்பொருள் ஒருங்கிணைப்பு ,ஆகியவற்றில் பயிற்சி பெறுவார். கணினி பொறியாளர்கள், தனிப்பட்ட நுண்செயலி கள், தனிப்பட்ட கணினி கள், மற்றும் சூப்பர் கள் ஆகியவற்றின் வடிவமைப்பு முதல் சுற்று வடிவமைப்பு வரை , இருக்கும் , பல வன்பொருள் மற்றும் கணினி மென்பொருள் அம்சங்களில் ஈடுபட்டுள்ளனர். இப்பொறியியல் துறை கணினி எப்படி தனியங்குகிறது? என்பதை மட்டும் கவனிக்காமல் அது எப்படி ஒருங்கிணைந்து செயல்படுகிறது? என்பதையும் கவனிக்கிறது.

மென்பொருள் பொறியியல் (SE) ​​என்பது வடிவமைப்பு, மேம்பாடு, செயல்பாடு மற்றும் மென்பொருள் பராமரிப்பு, இந்த அணுகுமுறைகள் ஆய்வு,ஆகியவற்றின் ஒரு முறையான, ​​ஒழுக்கமான, அளவிடுதல் அணுகுமுறை பயன்பாடு. [45] [47] [49]
லேமேன்ஸ் அடிப்படையில், அது, மாதிரி கருத்தரிக்க மற்றும் ஒரு பிரச்சனைக்கு ஒரு தீர்வு அளவிட நுண்ணறிவு பயன்படுத்தி செயல்படவேண்டும் . இச்சொலின் முதல் குறிப்பு 1968 NATO மென்பொருள் பொறியியல் மாநாடு மற்றும் அந்நேரத்தில் அறியப்பட்ட "மென்பொருள் நெருக்கடி" பற்றிய சிந்தனையை தூண்டுவதாக இருந்தது. அதிகமாக மேலும் பொதுவாக பயன்படுத்தப்படும் பதமான மென்பொருள் உருவாக்கம்,அவசியமாக பொறியியல் முன்னுதாரணம் ஒன்றின் கீழ் உட்படுத்த வேண்டியதில்லை . பொறியியல் துறையை சார்ந்த மென்பொருள் பொறியியலில் பொதுவாக ஏற்றுக்கொள்ளப்பட்ட கருத்துக்கள் அறிவு மென்பொருள் பொறியியல் உடல் (SWEBOK) வழிகாட்டியில் குறிப்பிடப்பட்டுள்ளது . SWEBOK சர்வதேச தரம் ISO / IEC டி 19759:2005 என ஏற்றுக்கொள்ளப்பட்டது.. 

கணினி அறிவியல் அல்லது கணினிக்கும் அறிவியல் (சுருக்கமாக CS அல்லது Comp Sci ) என்பது கணக்கீடு மற்றும் அதன் பயன்பாடுகளின் அறிவியல் மற்றும் செயல்வழி அணுகுமுறை ஆகும். ஒரு கணினி விஞ்ஞானி கணக்கியல் கொள்கை மற்றும் கணக்கீட்டு அமைப்புகளின் வடிவமைப்பில் தேர்ச்சி பெற்றவர் . [60]

கணினி அமைப்புகள் மற்றும் முற்றிலும் தத்துவார்த்த பகுதிகளின் அமலாக்கம் மற்றும் பயன்பாட்டிற்காக கணினி அறிவியலின் துறைகளாக நடைமுறை நுட்பங்கள்அமைந்துள்ளது. இது போன்ற கிராபிக்ஸ் போன்ற மற்றவர்கள், நிஜ உலக பயன்பாடுகள் வலியுறுத்த போது போன்ற கணக்கீட்டு சிக்கல் கள் அடிப்படை பண்புகள் படிப்பதற்கான ஒரு கணிப்பு சிக்கலான கோட்பாடு, சில,, மிகவும் சுருக்கம் ஆகும். இன்னும் பலர் கணிப்புகளை செயல்படுத்துதலில் உள்ள சவால்களில் கவனம் செலுத்துகிறார்கள்.. எடுத்துக்காட்டாக, நிரலாக்க மொழி கோட்பாடு கணிப்புகளுக்கு விவரத்தை அணுகுகிறது.அதேசமயம் கணினி நிரலாக்கத்தின் ஆய்வானது நிரலாக மொழி மற்றும் சிக்கல் வாய்ந்த அமைப்புகளின் பயனின் அம்சங்களை சார்ந்தது.மனித கணினி தொடர்பு, பயனுள்ள ,பொருந்தக்கூடியனவாக, மற்றும் மனிதர்கள் உலக அளவில் அணுகக்கூடிய கணினிகள் செய்வதில் உடையசவால்கள் மற்றும் கணக்கீடுகளில் கவனம் செலுத்துகிறது.

மக்கள் மற்றும் நிறுவனங்கள், வடிக்க, செயல்முறை சேகரிக்க உருவாக்க, மற்றும் தரவு விநியோகிக்க பயன்படுத்தும் நிரப்பு வலையமைப்புகளின் வன்பொருள் மற்றும் மென்பொருள்களின்(தகல் தொழில்நுட்பம் பார்க்க ) ஆய்வே "தகவல் அமைப்புகள்(IS )". 
ஒரு கணினி அறிவியல் துறையுனுள் உள்ள பல்வேறு வணிக{/0 மாதிரிகள் மற்றும் தொடர்புடையவழிமுறை செயல்களை ஆய்வு செய்ய , ஆய்வு பாலங்கள் வணிகம் மற்றும் கணினி அறிவியல் தகவல் மற்றும் கணக்கீடு கோட்பாட்டின் அடித்தளத்தை உபயோகிக்கிறது. -->
The study bridges business and computer science using the theoretical foundations of information and computation to study various business models and related algorithmic processes within a computer science discipline. கணினிகள் மற்றும் அவற்றின் கொள்கைகள், அவற்றின் மென்பொருள் மற்றும் வன்பொருள் வடிவமைப்புகள், அவற்றின் பயன்பாடுகள் மற்றும் சமூகத்தின் மீது அவற்றின் தாக்கம் உள்ளிட்ட படித்தீர்வு செய்முறைகளை ஆராய உதவும் தளமே கணினி தகவல் அமைப்பு(கள்). அதே வேளையில் வடிவமைப்பின் மீது செயல்பாட்டை வலியுறுத்துகிறது தகவல் அமைப்பு.

தகவல் தொழில்நுட்பம் (ஐடி) என்பதொரு கணினி மற்றும் தொலைத்தொடர்பு உபகரணங்களின் பயன்பாடு ஆகும்.அவை , சேமிக்க பெற, பரிமாற மற்றும் தரவு கையாளுதல் ஆகியவற்றிற்கு உதவும். இது பெரும்பாலும் ஒரு வணிக அல்லது பிற நிறுவன சூழலில் அமைந்திருக்கும். இப்பதம் பொதுவாக கணினி மற்றும் கணினி வலையமைப்பு என்பதற்குப் பொருந்தும் .ஆனால் இஃது தொலைக்காட்சி மற்றும் தொலைபேசி முதலிய தகவல் பரிமாற்ற சாதனங்களை உள்ளடக்கும் . கணினி வன்பொருள், மென்பொருள், மின்னணு, குறைக்கடத்தி கள், இணையம், தொலை தொடர்பு கருவிகள், மின் வணிகம் மற்றும் கணினி சேவைகள், போன்ற பல தொழில்கள் தகவல் தொழில்நுட்பத்துடன் , தொடர்பு கொண்டுள்ளது . 

ஒரு கணினியின் நிர்வாகி, ஐ டி அமைப்புகளின் நிர்வாகி, அமைப்புகளின் நிர்வாகி, அல்லது sysadmin என்பவர் ஒரு கணினி அமைப்பையும் வலையமைப்பையும் செயல்படவும் பராமரிக்கவும் செய்பவர் ஆவார் . ஒரு கணினி நிர்வாகியின் கடமைகள் பரந்து இருக்கும் .மேலும் அவை ஒரு நிறுவனத்திலிருந்து மற்றொன்றில் பரவலாக வேறுபடும் . sysadmins பொதுவாக ஆதரவு மற்றும் சர்வர் கள் அல்லது மற்ற கணினிகளை பராமரிப்பது, மற்றும் திட்டமிடுதல் மற்றும் சேவை தடங்கல்கள் மற்றும் பிற பிரச்சினைகள் காரணமாக, நிறுவும் பொறுப்பை. உரையாக்கம் அல்லது ஒளி நிரலாக்க, கணினி இயக்குபவர்கள் மேற்பார்வை அல்லது பயிற்சி முறைகள் தொடர்பான திட்டங்களுக்கு திட்ட மேலாண்மை, தொழில்நுட்ப ஆதரவு ஊழியரின் அறிவிற்கு அப்பாலான கணினி பிரச்சினைகளுக்கு ஆலோசகர்ஆகியவை பிற கடமைகள் ஆகும்.

கணினி கட்டுரைகள் வரலாறு குறியீட்டு
கணினி சொல்லியலின் பட்டியல்
விஞ்ஞான கணிப்பு
மின்னணு தரவு செயலாக்கம் 
கணினி இலவச ஆன்லைன் அகராதி
வெளியீடுகள் திறந்த அணுகல் களஞ்சியம் - கணினி துறை - இம்பீரியல் காலேஜ் லண்டன் 



</doc>
<doc id="200661" url="https://ta.wikipedia.org/wiki?curid=200661" title="பிரச்சோதனன்">
பிரச்சோதனன்

பிரச்சோதனன் என்பவன் பெருங்கதை இலக்கியத்தில் வரும் கதை மாந்தர்களில் ஒருவன். இந்த இலக்கியத்தின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனன் அவந்தி நாட்டு அரசன். இவனுக்குப் பதினாயிரம் (10,000) மனைவியர். அவர்களில் முதன்மையானவள் பதுமகாரிகை. பதுமகாரிகையின் மகள் வாசவதத்தை. மனைவியருக்குப் பிறந்த பிள்ளைகள் பலர். அவர்களில் பாலகன், பாலகுமரன், கோபாலகன் என்னும் மூவரும் சிறந்து விளங்கிய முதல்வர்கள். 

பிரச்சோதனன் தனக்குத் திறை செலுத்தாதவர்கள் வத்தவ நாட்டு அரசன் உதயணனும், வைசாலி நகரத்து அரசன் யூகியும் என அறிந்து அவர்களை வெல்லத் திட்டமிட்டான். உதயணன் தனக்கு உதவிய தெய்வயானையை இழந்து அதனைத் தேடிக்கொண்டு காட்டில் அலைவதை அறிந்து ஒருபுறம் யூகியைத் தாக்கவும், மற்றொருபுறம் உதயணனைத் தந்திரத்தால் வெல்லவும் திட்டமிட்டான்.

எந்திர யானை ஒன்று செய்து அனுப்பி, போரிட்டு, உதயணனைக் கைது செய்து கொண்டுவந்தான். 


</doc>
<doc id="200663" url="https://ta.wikipedia.org/wiki?curid=200663" title="பொன்னம்பட்டி">
பொன்னம்பட்டி

பொன்னம்பட்டி பேரூராட்சி திருச்சி மாவட்டத்தில் உள்ள ஒரு பேரூராட்சி ஆகும். தற்போது இது மருங்காபுரி வட்டதில் உள்ளது இதற்க்கு முன்பு இது மணப்பாறை வட்டத்தில் இருந்தது.


</doc>
<doc id="200667" url="https://ta.wikipedia.org/wiki?curid=200667" title="பதுமகாரிகை">
பதுமகாரிகை

பதுமகாரிகை என்பவள் பெருங்கதை என்னும் காப்பியத்தில் வரும் கதை மாந்தர்களில் ஒருத்தி. பிரச்சோதனன் மனைவியர் பதினாயிரம் பேர்களில் சிறந்து விளங்கிய முதல்வி. இவளது மகள் வாசவதத்தை. 


</doc>
<doc id="200668" url="https://ta.wikipedia.org/wiki?curid=200668" title="வாசவதத்தை">
வாசவதத்தை

வாசவதத்தை பெருங்கதை காப்பியத்தில் வரும் கதை மாந்தர்களில் ஒருத்தி. இவளது தந்தை பிரச்சோதனன். தாய் பதுமகாரிகை. பெருங்கதை நூலின் காப்பியத் தலைவன் உதயணனின் முதல் மனைவி. இந்திரன் அருளால் பதுமகாரிகை வயிற்றில் பிறந்தவள். இந்திரனைக் குறிக்கும் பெயர்களில் ஒன்று வாசவன். தத்தை என்னும் சொல் கிளியைக் குறிக்கும். வாசவனுக்குப் பிறந்த கிளி போன்ற பெண் என்ற முறையில் இவளுக்கு வாசவதத்தை என்னும் பெயரைச் சூட்டினர். 


</doc>
<doc id="200669" url="https://ta.wikipedia.org/wiki?curid=200669" title="வலகம்பாகு">
வலகம்பாகு

வலகம்பாகு அல்லது வட்டகாமினி அபயன் என்பவன் இலங்கையின் அனுராதபுர அரசனாவான். அரசனாகி ஐந்து மாதங்களுக்குப் பின், தென்னிந்தியாவில் இருந்து வந்த ஒரு கிளர்ச்சிப் படை மூலம் இவனை வீழ்த்தி ஆட்சியைக் கைப்பற்றியது. ஆனால் பதினான்கு ஆண்டுகள் கழித்து படையெடுப்பாளர்களை தோற்கடித்து மீண்டும் அரியணை ஏறினான். 

துட்ட காமினியின் சகோதரனான சத்தா திச்சனின் நான்காம் மகன் ஆவான். இவனுடைய மூத்த சகோதரர்களான துலத்தன், லஞ்ச திச்சன், கல்லாட நாகன் என்போர் இவனுக்கு முன்பே ஆட்சிபுரிந்தனர். இவன் கல்லாட நாகனின் மகனான மகசுழிகா என்பவனை தனது மகனாக ஏற்றுக்கொண்டான். மகசுழிகாவின் தாயான அனுலாதேவியை ராணியாக ஏற்றுக்கொண்டான். இவனுக்கு சோமாதேவி எனும் இன்னொரு மனைவியும் இருந்தாள்.

இவனே அபயகிரி விகாரையைக் கட்டுவித்தான். இதன் உயரம் 70 மீற்றர்கள் ஆகும். இவ்வபயகிரி விகாரை பின்னாளில் நாட்டின் பிரதான மூன்று பௌத்த அமைப்புக்களுள் ஒன்றாக விளங்கியது. இதைவிடவும் மேலும் சில தாதுகோபங்களையும் இவன் கட்டியுள்ளான். இதைப்பற்றிய குறிப்புக்கள் திரிபிடகத்தில் இவ்வரசனின் ஆட்சிக்காலத்தில் பதியப்பட்டுள்ளன. 




</doc>
<doc id="200670" url="https://ta.wikipedia.org/wiki?curid=200670" title="எந்திர யானை">
எந்திர யானை

எந்திர யானை என்பது எந்திரத்தால் இயங்கும் யானை. பெருங்கதை என்னும் இலக்கியம் இதனைக் குறிப்பிடுகிறது. பிரச்சோதனன் என்னும் அரசன் உதயணனைக் கைது செய்ய இதனை உருவாக்கினான். 

சிறந்த சிற்பிகளைக் கொண்டு அரக்காலும் மரத்தாலும் இதனை உருவாக்கினான். தொண்ணூற்றாறு (96) போர்வீரர்கள் அதன் வயிற்றில் ஒளிந்திருக்குமாறு செய்தான். அதன் கால்களிலும், துதிக்கையிலும் போரிடுவதற்கு உரிய ஆயுதங்களை மறைத்து வைத்தான். சாலங்காயன் என்னும் படைத்தலைவன் பதினாயிரம் சதுரங்கப் படைகளுடன் எந்திர யானையை வழிநடத்திச் சென்றான். 

இந்தமாய யானை தன்னை உயிருள்ளது போலக் காட்டிப் பல பிடிகள் புடை சூழக் காட்டில் திருந்துகொண்டிருந்தது. உதயணன் இந்த யானையைத் தன்னிடமிருந்து பிரிந்து போய்விட்ட தெய்வயானை என எண்ணித் தன்னிடமிருந்த, அதனை மயக்கும், கோடபதி என்னும் யாழை மீட்டினான். அருகில் நெருங்கினான். அப்போது யானைக்குள் இருந்த போர்வீரர்கள் வெளிப்பட்டு உதயணனைப் பலவாறு திட்டினர். அந்தச் சொற்கள் சிறியோரின் இழிசொற்கள் என எண்ணி உதயணன் நகைத்தான்.

உதயணனுக்குத் துணையாக 500 வீரர்களுடன் வந்திருந்த உதயணனின் தோழன் வயந்தகன் எந்திர யானைக்குள்ளிருந்து வெளிப்பட்ட 96 பேரையும் கொன்றான். பதினாயிரம் பேருடன் வந்திருந்த சாலங்காயன் உதயணனைத் தாக்கினான். சாலங்காயன் படைகளை உதயணன் வீழ்த்தினான். சாலங்காயன் பிரச்சோதனனுக்கு அமைச்சனாகவும் விளங்கியபடியால் அமைச்சனைக் கொல்லக்கூடாது என உதயணன் விட்டுவிட்டான். பின்னர் உதயணன் யானையைக் கொல்லத் துணிந்து வாளால் வீசினான். வாள் யானையின் கொம்பில் பட்டு முறிந்துவிட்டது. இந்த நிலையில் சாலங்காயன் உதயணனைக் கைது செய்தான். 


</doc>
<doc id="200671" url="https://ta.wikipedia.org/wiki?curid=200671" title="மகசுழி மகாதீசன்">
மகசுழி மகாதீசன்

மகசுழி மகாதிஸ்ஸ என்பவன் கி.மு. 76 தொடக்கம் கி.மு. 62 வரை இலங்கையின் அனுராதபுரத்தை ஆட்சி செய்த அரசன் ஆவான். இவன் தனது வளர்ப்புத் தந்தையான வலகம்பாகுவை, தனது மைத்துனனான சோரநாகன் மூலம் வெற்றி கொண்டு ஆட்சியைக் கைப்பற்றினான்.




</doc>
<doc id="200672" url="https://ta.wikipedia.org/wiki?curid=200672" title="சோரநாகன்">
சோரநாகன்

சோரநாகன் என்பவன் கி.மு. 62 தொடக்கம் கி.மு. 50 வரை இலங்கையின் அனுராதபுர இராசதானியை ஆண்ட அரசன் ஆவான். இவன் இவனுடைய மைத்துனனான மகசுழி மகாதீசனை தோற்கடித்து ஆட்சிபீடம் ஏறினான். இவனுடைய மருமகன் குட திச்சன் இவனின் பின்பு ஆட்சிபிடம் ஏறினான். இவன் வலகம்பா மன்னனின் மகனாவான். மகசுழி மகாதீசன் காலத்தில் இவன் அரசனுக்கு எதிராகக் கலகம் செய்ததால் நாக எனு பெயர் கொண்ட இவனுக்கு சோர எனும் பெயர்ப்பதமும் சேர்க்கப்பட்டது. இவன் விகாரைகளை அழித்துப் பாவச்செயல்கள் செய்ததாக அறியப்படுகின்றான்.

ஆட்சியாளர் பட்டியல், இலங்கை



</doc>
<doc id="200674" url="https://ta.wikipedia.org/wiki?curid=200674" title="குட்ட திச்சன்">
குட்ட திச்சன்

குட்ட திச்சன் அல்லது குட திச்சன் என்பவன் கி.மு. 50 தொடக்கம் கி.மு. 47 வரை இலங்கையின் அனுராதபுரத்தை ஆண்ட அரசன் ஆவான். இவனுக்கு முன் சோரநாகன் என்பவன் அரியணையில் இருந்தான். இவனுடைய ஆட்சிக்குப்பின் முதலாம் சிவன் ஆட்சியேறினான். இவனுடைய தந்தை தான் மகசுழி மகாதீசன். இவனுடைய மனைவியே இலங்காபுரியின் முதல் அரசியான அனுலாதேவி.

ஆட்சியாளர் பட்டியல், இலங்கை



</doc>
<doc id="200676" url="https://ta.wikipedia.org/wiki?curid=200676" title="துலத்தன்">
துலத்தன்

துலத்தன் அனுராதபுரத்தை கி. மு. 119 இல் ஆண்ட பண்டைக்கால அரசர்களில் ஒருவராவார். இவரின் தந்தை சத்தா திச்சன் ஆவார். கல்லாட நாகன், லஞ்ச திச்சன் வலகம்பாகு ஆகியோர் இவருடன் உடன் பிறந்தவர்கள் ஆவர்.




</doc>
<doc id="200677" url="https://ta.wikipedia.org/wiki?curid=200677" title="முதலாம் சிவன்">
முதலாம் சிவன்

முதலாம் சிவன், கி.மு. 47 ஆம் ஆண்டில் இலங்கையின் அனுராதபுரத்தை ஆண்ட அரசன். இவன் குட்ட திச்சன் எனும் அரசனின் பின் ஆட்சிபீடம் ஏறியவன். இவனின் பின் வடுகன் ஆட்சிபீடம் ஏறினான். 

ஆட்சியாளர் பட்டியல், இலங்கை



</doc>
<doc id="200678" url="https://ta.wikipedia.org/wiki?curid=200678" title="முத்தாண்டி குப்பம்">
முத்தாண்டி குப்பம்

முத்தாண்டிக்குப்பம் தமிழ் நாடு மாநிலம் கடலூர் மாவட்டம் பண்ருட்டி வட்டத்தில் பேர்பெரியான்குப்பம் ஊராட்சிக்குட்பட்ட ஓர் சிற்றூராகும் இது நெய்வேலியில் இருந்து வடக்கே சுமார் மூன்று கி.மீ தூரத்திலும் பண்ருட்டியிலிருந்து தெற்கே சுமார் 16 கி.மீ தூரத்தில் உள்ளது.
இப்பகுதி அரசு தொடர்பான சேவைகளுக்கும் மற்றும் பொதுதேவைக்காகவும் இதன் தாய் கிராமமான பேர்பெரியான்குப்பத்தை சார்ந்தே உள்ளது.

இங்கு சுமார் 850 குடும்பங்கள் உள்ளன. வன்னியர்களே பெரும்பான்மையாக உள்ளனர்.

இவ்வூர் மக்கள் அருகிலுள்ள பேர்பெரியான் குப்பம் கோயில் ஏரி நீரைத்தான் குடிக்கவும், சமைக்கவும் குளிக்கவும் பயன்படுத்தி வந்தனர். கழிவுகள் அதிகம் கலந்தமையால் நீர் கெட்டது. இந்திய விடுதலைக்குப்பின் ஊராட்சி ஒன்றியங்கள் ஆழ்துளை கிணறுகளை அமைத்து தூய குடிநீர் வழங்கியது. அதன்பின் அந்த ஏரி நீர் கால் நடைகளுக்கு குடி நீராகவும், முந்திரிக்கு பூச்சி மருந்து தெளிக்கவும் பயன்படுகிறது. குறிப்பாக, ஏரிக்கு அருகில் பழமையான சிவன் கோயில் ஒன்று உள்ளது. அதனால் அந்த ஏரியைக்கோயில் ஏரி அழைக்கின்றனர்.

மக்கள் மானாவாரி பயிர்களான கம்பு, கேழ்வரகு, சோளம். வரகு, தினை, சாமை, உளுந்து, கொள்ளு, துவரை, எள்ளு ஆகியவற்றைப்
பயிர் செய்து வந்தனர் .பணப்பயிரான முந்திரி வெளி நாடுகளுக்கு ஏற்றுமதி செய்ய ஆரம்ப்பித்தபின் முந்திரியில் லாபம் கண்டனர். அதனால் புன்செய் பயிர்களை விட்டு முந்திரி பயிர் செய்து வருகின்றனர். 2011 ல் வீசிய தானே புயல் முந்திரி மரங்களை வேருடன் பிடுங்கி எரிந்து விட்டது. மக்கள் முந்திரியில் பெரும் இழப்பைக்கண்டனர்.

சென்னை - கும்பகோணம் 45C தேசிய நெடுஞ்சாலையில் கொள்ளுக்காரன் குட்டை என்ற இடத்திலிருந்து தொடங்கி ஒரு சாலை முத்தாண்டிக்குப்பம் வழியாக விருத்தாசலம் செல்கிறது. இந்த சாலைக்குக்கு வடபுறம் பேர்பெரியான் குப்பம் உள்ளது. மற்றொரு சாலை நெய்வேலி நகரத்திலிருந்து தொடங்கி முத்தாண்டிக் குப்பம் வழியாக பண்ருட்டி செல்கிறது.சாலைக்கு அருகில் முத்தாண்டிக்குப்பம் காவல் நிலையம் உள்ளது.

நெய்வேலி நகரத்திலிருந்து முத்தாண்டிக்குப்பம் வழியாக பண்ருட்டிக்கு அரசு நகர பேருந்து செல்கிறது. வடலூரிலிருந்து முத்தாண்டிக்குப்பம் வழியாக அரசு நகர பேருந்து காட்டுக் கூடலூருக்குச் செல்கிறது.பண்ருட்டியிலிருந்து முத்தாண்டிக்குப்பம் வழியாக விருத்தாசலத்துக்கு ஒரு பேருந்து செல்கிறது.

ஊராட்சி ஒன்றிய தொடக்கப்பள்ளிப் பள்ளி ஒன்று உள்ளது. பேர்பெரியான் குப்பத்தில் அரசு ஆண்கள் மேல் நிலைப்பள்ளியும், அரசு பெண்கள் மேல் நிலைப்பள்ளியும் உள்ளது. முத்தாண்டிக்குப்பம் மாணவர்கள் அப்பள்ளிகளில் உயர்கல்வி பெருகின்றனர்.


</doc>
<doc id="200680" url="https://ta.wikipedia.org/wiki?curid=200680" title="தேங்காப்பட்டினம்">
தேங்காப்பட்டினம்

தேங்காப்பட்டினம் என்பது கன்னியாகுமரி மாவட்டத்திலுள்ள விளவங்கோடு வட்டத்தில் உள்ள ஒரு கிராமமாகும்.நாகர்கோவிலிலிருந்து 35 கிலோ மீட்டர் தொலைவிலும் குழித்துறையிலிருந்து 12 கிலோமீட்டர் தொலைவிலும் உள்ளது.இங்கு தென்னைமரங்கள் அதிகம் பயிரிடப்படுவதால் இப்பெயர் 
பெற்றது.-தேங்காய்பட்டினம்-.ஆயி குல மன்னர்கள் ஆண்ட தேங்கா நாட்டின் மையப் பகுதியில் அமைந்த இடமானதால் இப் பெயர் எனவும் கூறப்படுகிறது.பண்டை நாட்களிலிருந்தே அரேபியா போன்ற நாடுகளுடன் வணிகத் தொடர்பு கொண்டிருந்தது. கொப்பரைத் தேங்காய்,உலர்ந்த மீன், கயிறு முதலியன முக்கிய ஏற்றறுமதிப் பொருட்களாகும். அன்றே முகமதிய வணிகர்கள் அரசரின் ஒப்புதலுடன் இவ்விடத்தினை தங்கள் வாழ்விடமாகவும் கொண்டனர்.சுமார் 1200 ஆண்டுகளுக்கு முன்னரே இங்கு மசூதி கட்டியுள்ளனர். சுமார் 16 கிலோமீட்டர் நீளத்திற்கு ஏ.வி.எம்.கால்வாய் உள்ளது. படகு போக்கு
வரத்திற்கு ஏற்றது.

இந்திய விவரச் சுவடி.


</doc>
<doc id="200681" url="https://ta.wikipedia.org/wiki?curid=200681" title="சாலங்காயன்">
சாலங்காயன்

சாலங்காயன் பெருங்கதை காப்பியத்தில் வரும் கதைமாந்தர்களில் ஒருவன். உதயணன் காப்பியத் தலைவன். உதயணனின் முதல் மாமனார் பிரச்சோதனன். பிரச்சோதனனின் அமைச்சனாகவும், படைத்தலைவனாவும் விஏங்கியவன் சாலங்காயன். 

உதயணனைப் பிடித்துவருவதற்காக 10,000 படைவீரர்களுடனும் எந்திர யானையுடனும் சென்றான். எந்திர யானைக்குள்ளே ஒளிந்திருந்து வெளிப்பட்டு உதயணனைத் தாக்கிய வீரர்களை வயந்தகன் கொன்ற பின்னர் உதயணனைத் தாக்கினான். இவனுடன் இருந்த அனைவரையும் உதயணன் கொன்ற பின்னர் இந்தச் சாலங்காயனை 'அமைச்சனைக் கொல்லலாகாது' என உதயணன் விட்டுவைத்தான். உதயணன் வீசிய வாள் எந்திர யானையின் கொம்பில் பட்டு முரிந்துபோனபோது உதயணனைக் கைது செய்து கொண்டுவந்தவன் இந்தச் சாலங்காயன். 

மத யானையை நூலால் கட்டுவது போல, சாலங்காயன் உதயணனைத் தன் மேலாடையால் கட்டித் தேரின்மூது ஏற்றி, உச்சைனி நகருக்குக் கொண்டுவந்தான். தன் அரசன் பிரச்சோதனனுக்குத் தெரிவித்தான். பிரச்சோதனன் ஆணைப்படி உதயணனை இருட்டறை ஒன்றில் அடைத்துவைத்தான். 


</doc>
<doc id="200683" url="https://ta.wikipedia.org/wiki?curid=200683" title="பாலகன்">
பாலகன்

பாலகன் என்பவன் பெருங்கதை காப்பியத்தில் வரும் கதை மாந்தர்களில் ஒருவன். பெருங்கதை நூலின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனனின் பல பிள்ளைகளில் சிறப்புக்குரிய முதன்மையான மூவரில் இவன் ஒருவன். பாலகுமரன், கோபாலகன் ஆகியோர் மற்ற இருவர். 


</doc>
<doc id="200684" url="https://ta.wikipedia.org/wiki?curid=200684" title="பாலகுமரன்">
பாலகுமரன்

பாலகுமரன் என்பவன் பெருங்கதை காப்பியத்தில் வரும் கதை மாந்தர்களில் ஒருவன். பெருங்கதை நூலின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனனின் பல பிள்ளைகளில் சிறப்புக்குரிய முதன்மையான மூவரில் இவன் ஒருவன். பாலகன், கோபாலகன் ஆகியோர் மற்ற இருவர். 


</doc>
<doc id="200685" url="https://ta.wikipedia.org/wiki?curid=200685" title="கோபாலகன்">
கோபாலகன்

கோபாலகன் என்பவன் பெருங்கதை காப்பியத்தில் வரும் கதை மாந்தர்களில் ஒருவன். பெருங்கதை நூலின் காப்பியத் தலைவன் உதயணன். இவனது முதல் மாமனார் பிரச்சோதனன். பிரச்சோதனனின் பல பிள்ளைகளில் சிறப்புக்குரிய முதன்மையான மூவரில் இவன் ஒருவன். பாலகுமரன், பாலகன் ஆகியோர் மற்ற இருவர். 


</doc>
<doc id="200687" url="https://ta.wikipedia.org/wiki?curid=200687" title="ரீட்டா லெவி மோண்டால்சினி">
ரீட்டா லெவி மோண்டால்சினி

ரீட்டா லெவி-மோண்டால்சினி ( 22 ஏப்ரல் 1909 - 30 டிசம்பர் 2012) , ஒரு இத்தாலிய நரம்பியலாளர்..1986இல் சக ஊழியர் ஸ்டான்லி கோஹனுடன் , நரம்பு வளர்ச்சி காரணிகளின் கண்டுபிடிப்பிற்காக மருத்துவம் அல்லது உடலியங்கியலுக்கான நோபல் பரிசு பெற்றார்.


</doc>
<doc id="200689" url="https://ta.wikipedia.org/wiki?curid=200689" title="பாலியல் குற்றங்களிலிருந்து குழந்தைகளைப் பாதுகாக்கும் சட்டம் , 2012">
பாலியல் குற்றங்களிலிருந்து குழந்தைகளைப் பாதுகாக்கும் சட்டம் , 2012

பாலியல் குற்றங்களிலிருந்து குழந்தைகளைப் பாதுகாக்கும் சட்டம் 2012 (The Protection of Children from Sexual Offenses (POCSO) Act, 2012) என்பது , இந்தியாவில் பாலியல் குற்றங்களிலிருந்து குழந்தைகளைப் பாதுகாக்க உருவாக்கப்பட்ட சட்டமாகும். இதனைச் சுறுக்கமாக "போக்சோ சட்டம்" அல்லது "போக்ஸோ சட்டம்" என அழைக்கப்படுகிறது. இச்சட்டம் , மாநிலங்களவையில் 2012 ஆம் ஆண்டு மே மாதம் 10ம்தேதியும், மக்களவையில் மே மாதம் 22ம் தேதியும் நிறைவேற்றப்பட்ட சட்டமாகும்.இதற்கான விதிமுறைகளும் உருவாக்கப்பட்டு, நவம்பர் 14ம் தேதி அரசிதழ் அறிவிக்கை வெளியிடப்பட்டது. இச்சட்டம் வரும் முன் , குழந்தைகள் மீதான பாலியல் வன்முறை, இந்திய தண்டனை சட்டப்பிரிவுகளின் கீழ் பதிவு செய்யப்பட்டது. இப்பிரிவுகள், குழந்தைகள், வயது வந்தவர்கள் என்ற வித்தியாசமின்றி வழக்குகளைக் கையாண்டன.

18 வயதுக்குக் குறைவான அனைத்துக் குழந்தைகளும் பாலின வித்தியாசமின்றி, இச் சட்டத்தின் வரையறைக்குள் வருவர். அதாவது ஆண் குழந்தைகள், சிறுவர்களும் பாதிக்கப்பட்டாலும், இச்சட்டம் தலையீடு செய்யும். பாலியல் தாக்குதல்/வன்முறை, பாலியல் துன் புறுத்தல்/சீண்டல், ஆபாசப் படமெடுக்கக் குழந்தைகளைப் பயன்படுத்துதல் போன்றவற்றைக் குற்றங்களாக இச்சட்டம் முன்வைக்கிறது. 30 நாட்களுக்குள் குழந்தையின் சாட்சியம் பதிவு செய்யப்பட வேண்டும். ஒரு வருடத்துக்குள் வழக்கு முடிய வேண்டும். இது மிகத் தேவையானது. சாதாரண சிறை தண்டனையிலிருந்து, கடுங் காவல், ஆயுள் தண்டனை வரை கொடுக்க லாம் என சட்டம் குறிப்பிடுகிறது. சில வகை பாலியல் வன்முறைக்குக் கூடுதல் தண்டனை உண்டு. உதாரணமாக, காவல் துறையினர், பாதுகாப்புப் படையினர், ராணுவம், அரசு அதிகாரிகள் போன்றவர்கள் பாதுகாவலர்கள் அல்லது நம்பிக்கைக் குரியவர்கள். அவர்களே குற்றம் இழைக்கும் போது, அதிக தண்டனை உண்டு என இச்சட்டம் தெளிவுபடுத்துகிறது.மாவட்ட அளவில் குழந்தை பாதுகாப்புப் பிரிவு அமைக்கப்பட வேண்டும். தனி காவல் துறை பிரிவும் ஏற்படுத்தப் பட வேண்டும். பாதிக்கப்பட்ட குழந்தை எங்கு இருந்தால், அக்குழந்தையின் நலனுக்கு உகந்தது என்று பார்க்க வேண்டும். சில சமயம், குடும்ப உறுப்பினர்களே குற்றம் செய்பவராக இருந்தால், அங்கிருந்து குழந்தையை வேறு இடத்துக்கு மாற்ற வேண்டும்.

சிறப்பு நீதிமன்றங்கள் இதற்காக நிறுவப் பட வேண்டும். வழக்கின் துவக்கத்திலிருந்து இறுதி வரை - புகார் கொடுப்பது, முதல் தகவல் அறிக்கை பதிவு, விசாரணை, வாக்கு மூலம் பதிவு, வழக்கு நடப்பது போன்ற அனைத்திலும் - பாதிக்கப் பட்ட குழந்தைகளின் நலன் மையமாக இருக்க வேண்டும். அதுதான் மிக முக்கியத்துவம் அளிக்கப்பட வேண்டிய அம்சம் என்று சட்டம் கூறுகிறது. உதாரணமாக, “பாதிக்கப்பட்ட சிறுமி/சிறு வரின் சாட்சியம் அவர்களின் வீட்டிலோ அல் லது அவர்கள் விரும்புகிற இடத்திலோ தான் பதிவு செய்யப் பட வேண்டும். துணை ஆய் வாளர் அல்லது அதற்கு மேற்பட்ட பொறுப்பில் உள்ள பெண் காவல் அதிகாரி தான் பதிவு செய்ய வேண்டும். அப்போது காவலர் சீரு டையில் அந்த அதிகாரி இருக்கக் கூடாது.”இரவு நேரத்தில், அவர்களைக் காவல் நிலையத்தில் வைத்துக் கொள்ளக் கூடாது. குழந்தை எதை எப்படி சொல்லுகிறதோ, அதை அப்படியே அந்த வார்த்தைகளில் பதிவு செய்ய வேண்டும். மாற்றுத் திறனாளி என்றால், குழந்தை பேசுவதைப் புரிந்து கொண்டு எடுத்துச் சொல்ல சைகை மொழி பேசுபவர் அல்லது குழந்தையின் பெற்றோர், உறவினரின் உதவியைப் பெற்றுக் கொள்ள வேண்டும்.மருத்துவப் பரிசோதனை, பெற்றோர்/உற்றோரின் முன்னிலையில் செய்யப் படவேண் டும். பெண் குழந்தை என்றால், பெண் மருத்துவர் செய்ய வேண்டும். அவசர மருத்துவ சிகிச்சை அளிக்க நேர்கிறபோது, மருத்துவர்கள் காவல் துறை அல்லது நீதி துறையின் உத்தரவைக் கோரக் கூடாது.வழக்கு நடக்கும்போது, அடிக்கடி குழந்தை ஆசுவாசப் படுத்திக்கொள்ள நேரம் ஒதுக்க வேண்டும்.விசாரணையோ, வழக்கோ, வாக்கு மூலமோ பாதிக்கப் பட்ட சிறுமி/சிறுவரைத் திரும்ப திரும்ப நடந்ததைச் சொல்ல வற்புறுத்தக் கூடாது.குறுக்கு விசாரணை என்ற பெயரில் சங்கடப் படுத்தும் கேள்விகள் அல்லது நடத்தையை சந்தேகிக்கும் கேள்விகளைக் கேட்கக் கூடாது.

குற்றம் இழைத்தவர்கள் மட்டுமல்ல, குற்றத்தை செய்யும் நோக்கத்துடன் அதற்காக முயற்சித்தவர்களும் குற்றவாளிகள் தான்.
பாலியல் வன்முறை செய்ய, ஒரு சிறுமியை இழுத்துச் சென்றிருக்கலாம். யாரோ வருகிறார்கள் என்பதற்காக விட்டு விட்டு ஓடியிருக்கலாம். பணம் திருடினாளா என்று பரிசோதிக்கவே தனியாக அழைத்து வந்தேன் என்று ஆசிரியர் கூறலாம். வழக்கு வந்தால், குற்றம் நடக்கவில்லையே என்று தப்பித்துக் கொள்ள வாய்ப்பிருக்கிறது. ஆனால் இச்சட்டம், தப்பிக்கும் வழியை மிகச் சரியாக அடைக்கிறது. குற்றத்துக்கு என்ன தண்டனையோ, அதில் பாதியை குற்றம் செய்யும் நோக்கத்துடன் முயற்சிப்பவர்களுக்கு வழங்க வேண்டும் என்று கூறுகிறது.மற்றொரு முக்கிய பிரிவு, பாலியல் வன் கொடுமை குற்றத்தைப் பொறுத்தமட்டில், குற்றம் நடந்தது என்று மனுதாரர் ப்ராசிகியூஷன் தரப்பு நிரூபிக்க வேண்டியதில்லை. குற்றவாளி தான், தான் குற்றம் செய்யவில்லை என்று நிரூபிக்க வேண்டும் என்று வலியுறுத்துகிறது.பாலியல் வன்முறைக்கு உள்ளாக்கப்பட்ட சிறுவர், சிறுமியர் பெயரையும், அடையாளத்தையும், சிறப்பு நீதிமன்றத்தின் அனுமதியில்லாமல் ஊடகங்கள் வெளியிடக்கூடாது என்பது அழுத்தமாக சொல்லப்பட்டிருக்கிறது. காவல் துறையும் வெளியிடக் கூடாது என்பது தான் இதன் பொருள்.

சிறப்பு நீதிமன்றம் தாமாகவோ, அல்லது பாதிக்கப்பட்டோரின் மனுவின் அடிப்படையிலோ தேவையைப் பொறுத்து இடைக்கால நிவாரணம் வழங்க வேண்டும். இறுதியில், குற்றவாளி தண்டனை பெற்றாலும், விடுவிக் கப்பட்டாலும் நிவாரணம் வழங்கலாம். குற்ற வாளியை அடையாளம் காண முடியாவிட்டாலும், தலைமறைவாகப் போய் விட்டாலும் கூட, இழப்பீடு வழங்கலாம். உடல் காயம், மன உளைச்சல், மருத்துவச் செலவு, குடும்பத் தின் பொருளாதார நிலை ஆகியவற்றைக் கணக்கில் எடுக்க வேண்டும். மன/உடல் நிலை சரியில்லாமல் அல்லது விசாரணை, வழக்குக்குச் செல்வதற்காகப் பள்ளி செல்ல முடியாத நிலை ஏற்பட்டால் அதையும் கணக் கில் எடுக்க வேண்டும். எச்.ஐ.வி. தாக்கியிருந்தால், கர்ப்பமாகி விட்டால், ஊனமடைந்து விட்டால் அவையும் எடுத்துக் கொள்ளப்பட்டு, இழப்பீடு வழங்கப் பட வேண்டும். மாநில அரசே நிவாரணத் தொகையை வழங்க வேண் டும். நீதிமன்ற உத்தரவு பெற்று 30 நாட் களுக்குள் இது அளிக்கப் பட வேண்டும்.இவ்வளவு வாய்ப்புகள் இருக்கிறது என்று தெரிந்தால்தானே, பாதிக்கப்பட்ட குழந்தை யும், பெற்றோரும் அவற்றைப் பயன்படுத்திக் கொள்ளமுடியும்? இவை குறித்து அவர்களுக்குக் கூறப்பட வேண்டும் என்பது இச்சட்டத் தின் கீழ் கட்டாயமாக்கப் பட்டிருக்கிறது. அதே போல் வழக்கின் விவரம் அவ்வப்போது அவர்களுக்குத் தெரிவிக்கப்பட வேண்டும்.தேசிய/மாநில குழந்தைகள் உரிமை பாது காப்பு ஆணையம் தான் இச்சட்டத்தின் அமலாக்கத்தைக் கண்காணிக்க வேண்டும்.

குற்றவியல் ஆவணக் காப்பகத் துறையின் தகவலின்படி 2016 ஆம் ஆண்டு 1567 வழக்குகளும், 2015 ஆம் ஆண்டு 1544 வழக்குகளும் போக்சோ சட்டத்தின் கீழ் பதிவாகியுள்ளன.


</doc>
<doc id="200690" url="https://ta.wikipedia.org/wiki?curid=200690" title="மோதல்">
மோதல்

மோதல் (Collision ) இரு பொருட்கள் மோதும் போது அவைகளுக்கிடையே ஆற்றல் பரிமாற்றம் நிகழ்கிறது. இந்நிலையில் அதிக ஆற்றல் கொண்ட பொருள் ,மோதல் காரணமாக தன் ஆற்றலின் ஒரு பகுதியினை
மற்ற பொருளுடன் பகிர்ந்து கொள்கிறது. எனவே மோதும் இரு பொருட்களும் தமது முந்தைய திசைவேகம்
மாறப்பெற்று ,புதிய திசைவேகத்தினைப் பெறுகின்றன.இயற்பியல் விதிகளின் துணையுடன் மோதலுக்குப்பின் அவைகளின் ஆற்றல், திசைவேகம்,திசை முதலியவற்றைக் கணக்கிட முடியும்.

மோதல் இரு வகைப்படும்.1) மீட்சிமோதல்".(Elastic collision. 2)மீட்சியிலா மோதல்."'(Inelastic collision)

மீட்சிமோதலின் போது இயக்க ஆற்றலில் இழப்பு ஏற்படாமல்,ஆற்றல் பரிமாற்றம் மட்டுமே ஏற்படுகிறது.
இதில் மோதலுக்கு முன்னும் பின்னும் மொத்த இயக்க ஆற்றல் சமமாக இருக்கும்.பில்லியார்டு பந்து மோதலினை எடுத்துக்காட்டாகக் கூறலாம்.

மீட்சியிலா மோதலில் இவ்வாற்றல் சமமாக இருக்காது. ஆற்றலின் ஒருபகுதி வெப்பமாகவோ வேறு வழியிலோ இழக்கப் பட்டிருக்கும். இந்நிகழ்வுகள் பொதுவாக மோதல்கள் எனப்படுகின்றன.

அணுவைப்பற்றி--பம்பாய் தமிழ்ச் சங்கம்.


</doc>
<doc id="200693" url="https://ta.wikipedia.org/wiki?curid=200693" title="மாக் ஓஎசு எக்சு மாவரிக்சு">
மாக் ஓஎசு எக்சு மாவரிக்சு

ஓஎசு எக்சு மாவரிக்சு ("OS X Mavericks") ஆப்பிள் நிறுவனத்தின் மாக் கணினிகளுக்கான மேசைக்கணினிகள் மற்றும் வழங்கிகளுக்கான இயக்கு தளம் மாக் ஓஎசு எக்சு தொடரில் பத்தாவது முதன்மைப் பதிப்பாகும். இது சூன் 10, 2013 அன்று ஆப்பிள் உலகளாவிய உருவாக்குனர் மாநாட்டில் அறிமுகப்படுத்தப்பட்டு அக்டோபர் 22, 2013 அன்று பொதுப் பயன்பாட்டிற்கு வெளியிடப்பட்டது. இது மாக் செயற்பொருள் அங்காடியிலிருந்து (Mac App Store) விலையின்றிப் பெறும் வகையில் இற்றைப்படுத்தலாக வழங்கப்படுகிறது.

இப்பதிப்பில் மின்கலங்கள் நீண்டநேரம் பயன்படுத்தக்கூடியமை, ஃபைண்டர் மென்பொருளில் மேம்பாடுகள், ஐகிளவுட் ஒருங்கிணைப்பு, வல்லுனர்களுக்கு பிற மேம்பாடுகள் உருவாக்கப்பட்டுள்ளன. ஆப்பிளின் ஐஓஎஸ் செயற்பொருள்களும் ஓஎசு எக்சு தளத்தில் இயங்குமாறு வடிவமைக்கப்பட்டுள்ளது. இதற்கு முந்தைய பதிப்புகள் பூனை/புலி வகைகளின் பெயரில் வெளியாயின; இதிலிருந்து விலக்காக இந்தப் பதிப்பு வடக்கு கலிபோர்னியாவில் உள்ள மாவரிக்சு என்ற கடலோர நகரை ஒட்டிப் பெயரிடப்பட்டுள்ளது.


</doc>
<doc id="200719" url="https://ta.wikipedia.org/wiki?curid=200719" title="மாவரிக்சு (இடம்)">
மாவரிக்சு (இடம்)

மாவரிக்சு ("Mavericks") ஐக்கிய அமெரிக்காவின் கலிபோர்னியா மாநிலத்தின் வடக்கே உள்ள ஓர் அலைச்சறுக்கு தலமாகும்.இது பில்லர் பாயிண்ட் துறைமுகத்திலிருந்து ஏறத்தாழ 2 மைல்கள் (3.2 கிமீ) தொலைவில், ஆஃப் மூன் பே நகரத்திற்கு சற்று வடக்கில் அமைந்துள்ளது. அமைதிப் பெருங்கடலில் உருவாகும் குளிர்கால சூறாவளிகளால் இங்கு வழக்கமாக அலைகள் 25 அடி (7.6 மீ) உயரத்திற்கும் மிகக்கூடிய அளவில் 80 அடி (24 மீ) உயரத்திற்கு எழுகின்றன. அலை உடைப்பு நீரடியில் உள்ள வழமையல்லாத பாறைகளின் அமைப்பினால் ஏற்படுகிறது. இதனால் அலைச்சறுக்கிற்கு ஏற்றவகையில் அலைகள் குழாய்வடிவமாக உருவாகின்றன.

உலகின் மிகச் சிறந்த அலைச்சறுக்கு விளையாட்டாளர்களின் மிக விரும்பப்படும் குளிர்கால சுற்றுலாத் தலமாக உள்ளது. பெரும்பாலான குளிர்காலங்களில் இங்கு அழைக்கப்பட்டவர்களுக்கு மட்டுமான அலைச்சறுக்கு போட்டி நடத்தப்படுகிறது.


</doc>
<doc id="200723" url="https://ta.wikipedia.org/wiki?curid=200723" title="கவவு">
கவவு

கவவு என்னும் சொல் தொல்காப்பியத்தில் உரிச்சொல்லாகவும், பெயர்ச்சொல்லாகவும் காட்டப்பட்டுப் பயன்படுத்தப்பட்டுள்ளது. கவவும் என வினைமுற்றாகவும், கவவ என எதிர்கால வினையெச்சமாகவும், கவவி என இறந்தகால வினையெச்சமாகவும், கவவியார், கவவினாள் என்று வினையாலணையும் பெயர்களாவும், கவவுக்கை என்ற வடிவில் பெயரெச்சமாகவும் இந்தச் சொல் பண்டைய இலக்கியங்களில் பயின்றுவந்துள்ளது. இவை அனைத்தும் வளைத்து அரவணைத்துக்கொள்ளும் பொருளை உணர்த்துகின்றன. 
இந்தச் சொல் கையாளப்பட்டுள்ள இடங்களில் உணர்த்தும் பொருள்கள் இவை:


</doc>
<doc id="200724" url="https://ta.wikipedia.org/wiki?curid=200724" title="சாங்கோபாங்கம்">
சாங்கோபாங்கம்

சாங்கோபாங்கம் என்பது சைவ சமயத்தில் இறைவனின் திருமேனியைக் குறிப்பதாகும். சிவபெருமான் திருமேனி அங்கம், பிரத்தியங்கம், சாங்கம், உபாங்கம் ஆகியவைகளாக பிரித்து கூறப்படுகின்றன. இந்த வகைகளின் முழுமையை குறிக்க சாங்கோபாங்கம் என்ற சொல்லாடல் கையாளப்படுகிறது. சாங்கோபாங்கம் என்றால் முழுமை என்று பொருளாகும் என சென்னைப் பல்கலைக்கழக தமிழ்ப் பேரகராதியில் குறிப்பிடப்பட்டுள்ளது. 

இறையின் திருமேனியினுடைய சிரசு, இருதயம், நேத்திரம், கவசம், அஸ்திரம் ஆகியவை அங்கங்களாம். சிவதீட்சை மந்திரங்கள் பதினொன்றில் முதல் ஐந்தும் பஞ்சப்பிரம்ம மந்திரங்கள் என்றும் அடுத்த ஆறும் ஷடாங்க மந்திரங்கள் என்றும் கூறப்படுகின்றன. சடாங்க மந்திரங்களாவன
<poem>
ஓம் ஹிருதயாயை நமஹா
ஓம் சிரசே நமஹா
ஓம் சிகாயை நமஹா
ஓம் கவசாய நமஹா
ஓம் நேத்ரேப்யோ நமஹா
ஓம் அஸ்த்ராய நமஹா என்பனவாம். 
</poem> 

வக்ஷசு (முகம்), கண்டம், ஸ்தனங்கள், தோள்கள், நாபி, சுரோத்திரங்கள் (காதுகள்), ஹஸ்தங்கள் (கரங்கள்), பாதங்கள், அங்குலிகள் (விரல்கள்), ஊருக்கள் (தொடைகள்), முழந்தாள்கள், கணைக்கால்கள் ஆகியவை பிரத்தியங்கங்களாம்.
நைவேத்தியம், பலி, ஹோமம். நித்தியோற்சவம், சுளுக்கோத்கதானம், சுவஸ்திவாசகம் என்னும் ஆறுமே பிரத்தியங்கம் என்ற மரபு சில ஆகமங்களில் காணப்படுகின்றது. 

திருமேனியுடன் கூடியவை சாங்கம் எனப்படுகின்றன. திரிசூலம், மழு, கேடயம், வச்சிரம், அபயம், நாகம், பாசம், அங்குசம், சிலம்பு, அக்கினி போன்றவை சாங்கம் ஆகும். 
அபிஷேகம், பாத்தியம், ஆசமனீயம், அர்க்கியம், வஸ்திரம், ஆபரணம், சந்தனம், புஷ்பம் என்னும் எட்டுமே சாங்கம் என்று சில ஆகமங்கள் கூறுகின்றன.
சங்கத்தில்,வரும் அபிஷேகம் இறை வழிபாட்டில் மிகச்சிறப்பும், முதன்மையும் உடையது. இது பற்றி திருமுறைப் பாடல்களும் பல இடங்களில் குறிப்பிடுகின்றன.
<poem> 
”தடம் கொண்ட்தோர் தாமரைப் பொன்முடி தன்மேல்
குடம் கொண்ட்டியார் குளிர்நீர் சுமந்தாட்ட...”

”ஆடினாய் நறு நெய்யொடு பால் தயிர்...”

”பாலினால் நறு நெய்யாய் பழத்தினால் பயின்றாட்டி---”

”தூய காவிரியின் நன்னீர்கொண்டு இருக்கு ஓதி ஆட்டி”

”ஆன் ஐந்தும் ஆடியை ... சந்தனமும் குங்குமமும் சந்தும் தோய்ந்த தோளானை...”

”தேன் நெய் பால் சூட்டுகந்தானே தேவனே”
</poem> 

திருமேனியை விட்டு நீங்காதவை உபாங்கம் எனப்படுகின்றன. பரிவட்டம், பூணூல், மாலை, நறுமணக்கலவை, அணிகலன்கள், அவன் அமர்ந்துள்ள ஆசனம் அல்லது இருக்கை, அவன் திருமுன் தொங்கும் திரை ஆகியன உபாங்கங்கள் ஆகும்.
தூபம், தீபம், திருநீறு, குடை, கண்ணாடி, சாமரம், விசிறி, வியாஜனம், நர்த்தனம், கீதவாத்தியம் என்னும் பத்துமே உபாங்கம் என்ற மரபு சில ஆகமங்களில் காணப்படுகின்றது.
இந்த அங்கங்கள் யாவும் இறையின் கருணையாகிய அருளின் வெளிப்பாடு என்று பின்வரும் சிவஞான சித்தியார் பாடல் கூறுகின்றது. 
<poem>
'உரு அருள், குணங்களோடு உணர்வு அருள், உருவிற் தோன்றும்
கருமமும் அருள், அரன்தன் கர சரணாதி சாங்கந்
தரும் அருள், உபாங்கம் எல்லாந் தான்அருள், தனக்கொன்று இன்றி
அருளுரு உயிருக் கென்றே ஆக்கினன் அசிந்தன் அன்றே'
</poem> 
அ-சிந்தன் என்றால் சிந்தனைக்கு எட்டாதவன் என்று பொருள். இவ்வாறு சிந்தனைக்கு எட்டாத இறைவனுடைய உருவம், அங்கம், சசாங்கம் யாவும் அவன் உயிர்கள் மீது கொண்ட அருளின் வெளிப்பாடே; அவன் தனக்கு என்று எதுவும் கொள்வதில்லை என்று இப்பாடல் கூறுகின்றது. 

சூரியனார் கோவில் ஆதீனத்து குரு முதல்வர் சிவாக்கிரயோகி அவர்கள் சிவஞானசித்தியாருக்கு எழுதிய உரையில் இதற்கான மேலதிக விளக்கங்களைத் தருகின்றார்.


</doc>
<doc id="200726" url="https://ta.wikipedia.org/wiki?curid=200726" title="மைக்கோபேக்டீரியம் இலெப்புரோமட்டோசிசு">
மைக்கோபேக்டீரியம் இலெப்புரோமட்டோசிசு

மைக்கோபாக்டீரியம் இலெப்புரோமட்டோசிசு ("Mycobacterium lepromatosis") என்னும் பாக்டீரியமும் மைக்கோபாக்டீரியம் இலெப்ரே ("Mycobacterium leprae") என்னும் பாக்டீரியமும் தொழுநோய் அல்லது ஃகான்சனின் நோய் (Hansen's disease) எனப்படும் நோயை உண்டாக்குகின்றன. இந்த மைக்கோபாக்டீரியம் இலெப்புரோமட்டோசிசு என்னும் பாட்டீரியத்தை 2008 இல் தான் முதலில் கண்டுபிடித்தார்கள். இதன் 16S பகுதி இரிபோசோம் ஆர்.என்.ஏ மரபணுவை அலசியதில் இது மைக்கோபாக்டீரியம் இலெப்ரே என்னும் பாக்டீரியத்தில் இருந்து வேறானது என்பது உறுதியாயிற்று.

"மை. இலெப்புரோமட்டோசிசு" ("M. lepromatosis") விரவும் இலெப்புரோமட்டோசிசு தொழுநோய் ("DLL") உண்டாக்கும் ஒரு காடிக் குலையாத வகை குச்சி நுண்ணுயிரி (Acid Fast Bacilli (AFB). இந்த விரவுவகை இலெப்புரோமட்டோசிசு தொழுநோய் பெரும்பாலும் மெக்சிகோ, கரிபிய நாடுகளில் காணப்படுகின்றது. விரவு இலெப்புரோமட்டோசிசு தொழுநோய் நரம்புவழி ஊடுருவி தோலில் புண் ஏற்பட்டு வெளிப்படும் கடுமையான ஒரு நோய். . மைக்கோபாக்டீரியம் இலெப்ரே போலவே இதுவும் செய்முறைச் சாலையில் வளர்ப்பூடகத்தில் வளர்க்க முடியவில்லை, ஏனெனில் இந்த நுண்ணுயிரிக்குத் தேவையான சில மரபணுக்கள் உயிர் உடலங்களிதான் கிடைக்கின்றன


</doc>
<doc id="200731" url="https://ta.wikipedia.org/wiki?curid=200731" title="என். வி. கலைமணியின் நூற்பட்டியல்">
என். வி. கலைமணியின் நூற்பட்டியல்

தமிழக எழுத்தாளர் என். வி. கலைமணியின் நாட்டுடைமையாக்கப்பட்ட நூல்கள், கீழே பட்டியலாகத் தரப்படுகின்றன. 2009-10 ஆம் ஆண்டில் இதற்கு பரிவுத் தொகையாக மூன்று இலகரம் (இலட்சம்) இந்திய ரூபாய் கொடுக்கப்பட்டது.




</doc>
<doc id="200733" url="https://ta.wikipedia.org/wiki?curid=200733" title="ஒன்பதாம் கிளமெண்ட் (திருத்தந்தை)">
ஒன்பதாம் கிளமெண்ட் (திருத்தந்தை)

திருத்தந்தை ஒன்பதாம் கிளமெண்ட் (; 28 ஜனவரி 1600 – 9 டிசம்பர் 1669), என்பவர் கத்தோலிக்க திருச்சபையின் திருத்தந்தையாக 20 ஜூன் 1667 முதல் 1669இல் தனது இறப்புவரை இருந்தவர் ஆவார்.

பாப்பு ஏழாம் அலெக்சாண்டரின் செயலராக இருந்தவர்.1667 ஜுன் 20 ல் புதிய பாப்புவாகத் தேர்ந்தெடுக்கப்பட்டார். ஆறு நாள்களுக்குப் பின் ஒன்பதாம் கிளமென்ட் என்ற பெயரில் முடிசுட்டப்பட்டார். திருச்சபையை ஒர் அரசராகத் திரு ஆட்சி புரியாமல், நல்ல தகப்பனாகச் செயல்பட்டார். அவரை யாரும் எளிதாகச் சந்திதுப் பேசலாம். வாரத்தில் இரண்டு நாள்கள் புனித பேதுருவின் பேராலயத்தின் அமர்ந்து பாவ மன்னிப்பு வழங்கினார். சலுகைகளோ பதவிகளோ பெற்றக் கொள்வதற்காக அவருடைய உறவினர்கள் யாரையும் உரோமைக்கு வர அனுமதிக்கவில்லை. பல ஆலயங்களையும் நினைவு சின்னங்களையும் இவர் உருவாக்கினார். ஆனால் ஒரு இடத்திலும் தனது பெயரைப் பதிக்க வில்லை. ஏழைகளை மிகவும் நேசித்தார். வரிகளை நீக்கினார். இறக்குமதியாகும் உணவு தானியங்கள் மீதுள்ள சுங்க வரிகளை ரத்து செய்தார். கோதுமை, மக்காச்சோளம் போன்ற உணவு பொருள்களை விற்பதற்க்குப் பிரபுக்கள் பெற்றிருந்த உரிமையை நீக்கினார். ஏழைகளைக்கு இலவசமாக உணவு தானியங்களை வழங்கினார். உரோமையிலிருந்த அனைத்து மக்களும் பாப்புவை அன்போடு நேசித்தனர்.
பாரம்பரியத்தையும் பழமையையும் விருப்பினார். இவருடைய அரியமுயற்சியினால் பிரான்ஸ் -ஸ்பெயின் நாடுகாளின் போர்ப்படைகளை ஒன்றிணைத்து துருக்கியர்களுக்கு எதிராகப் பயன்படுத்த முடியும் என்று நம்பினார். இவருடைய எண்ணம் செயல்வடிவம் பெறுமுன் துருக்கியர் கிரேட் நகரைத்தாக்கினர் இந்த படையெடுப்பு பாப்புவை மிகவும் பாதித்தது இதனால் 1669 டிசம்பர் 9இல் காலமானார்.


</doc>
<doc id="200734" url="https://ta.wikipedia.org/wiki?curid=200734" title="காடியால் குலையாமை">
காடியால் குலையாமை

காடியால் குலையாமை (Acid-fastness) என்பது சில பாக்டீரியாக்களின் தன்மையை அறிய சாயமேற்றுகையில் காடிகளால் நிறம் கலையாமல் இருக்கும் பண்பைக் குறிக்கும்

காடிக்குலையா நுண்ணுயிரிகளின் பொதுத்தரமான நுண்ணுயிரியல் முறைகளின்படி (எ.கா கிராம் சாயமேற்றல்(Gram stain) வழி சாயமேற்றினால் எதிர்பாராத வகையில் கிராம்-நேர் பாக்டீரியா தன்மை காட்டும்) பண்புவரையறை செய்தல் கடினம், ஆனால் அடர்ந்த சாயப் பொருளைக்கொண்டு, குறிப்பாக வெப்பத்தோடு செய்தால் சாயமேற்றாலாம் இப்படிச் சாயமேற்றப்பட்டப் பின்னர் இந்த நுண்ணுயிரிகள் மீது வழக்கமாகப் பயன்படுத்தப்படும் மென் காடிகள் அல்லது எத்தனால் அடிப்படையிலான நிறம் நீக்கிகளைப் பயன்படுத்தினால் அந்தச் சாயம் நீங்குவதில்லை, எனவே காடிக்குலையாமை என்னும் பெயர்

மைக்கோபாக்டீரியா போன்றவற்றின் உயிரணு சுற்றுப்படலத்தின் காணப்படும் மைக்காலிக்குக் காடியால்(mycolic acid) சாயமேற்றலின் போது குறைவாக உறிஞ்சப்பட்டு ஆனால் இறுக்கமாகப் பற்றிக்கொள்ளப்படுகின்றது. காடியால் குலையாத நுண்ணுயிரிகளை அறியப் பயன்படும் சிறந்த சாயமேற்றும் முறையானது சீல்-நீல்சன் சாயம் (Ziehl–Neelsen stain) ஆகும். இதனால் இந்த நுண்ணுயிரிகளில் நல்ல சிவப்பு நிறம் ஏறுகின்றன, இது பின்புலத்தில் உள்ள நீல நிறத்தில் இருந்து தெளிவாக எடுத்துக்காட்டுகின்றது. மற்றொரு முறை கின்யூன்(Kinyoun) முறையாகும். இதில் பாக்டீரியா நல்ல சிவப்பு நிறம் பெறுகின்றது, ஆனால் பின்புலம் பச்சை நிறம் கொண்டிருக்கும். காடிக்குலையாத பாக்டீரியாகளைச் சிலவகை ஒளிரும் சாயங்களால் (fluorescent dyes) (எ.கா. ஔராமைன் உரோடாமைன் சாயம்) நன்றாகக் காணமுடியும். 


</doc>
<doc id="200735" url="https://ta.wikipedia.org/wiki?curid=200735" title="பத்தாம் கிளமெண்ட் (திருத்தந்தை)">
பத்தாம் கிளமெண்ட் (திருத்தந்தை)

திருத்தந்தை பத்தாம் கிளமெண்ட் (; 13 ஜூலை 1590 – 22 ஜூலை 1676), என்பவர் கத்தோலிக்க திருச்சபையின் திருத்தந்தையாக 29 ஏப்ரல் 1670 முதல் 1676இல் தன் இறப்புவரை இருந்தவர் ஆவார்.

ஒன்பதாம் கிளமென்ட் இறந்து ஐந்து மாதங்களுக்குப்பிறகு, அவருடைய உற்ற நண்பராயிருந்த கர்தினால் எமிலியோ ஆல்தெரியை 1670 மே 12ல் புதிய பாப்புவாகத் தேர்ந்தெடுத்தனர். பத்தாம் கிளமென்ட் என்று பெயர் சூடிக் கொண்டார். முந்தய பாப்புவின் நல்ல நான்பர், சிறந்த பண்புகளுடன் விளங்கினார். 80 வயது நிரம்பியிராயிருந்ததால் திரு ஆட்சிப்பணிகளைச் சிறபாகச் செய்ய இயலவில்லை. புதிய பாப்புவை தேர்தெடுக்க கர்தினால்கள் கூடியிருந்த அவையில் பிரச்சனை மூன்டது தேர்தலில் இழுபறி நீடித்தது. புதியவரை தேர்ந்தடுக்க ஐந்து மாதங்களாயிற்று. கர்தினால் எமிலியோ சமரசப் போக்கில் ஏற்றுக்கொள்ளப்பட்டார் இவருடைய பணிக்காலம் மிக விரைவாக முடிந்து விடும் என்று நினைத்தனர், ஆனால் பத்தாம் கிளமென்ட் ஆறாண்டுகள் பணியாற்றினார் அவருடைய முதுமையின் காரணத்தினால் புதிய மறுமலர்ச்சி திட்டங்கள் எதுவும் கொண்டுவர முடியவில்லை. இவர் இளைய குருவாக இருந்த போது அனாதை சிறுவன் ஒருவனை தமது பராமரிப்பில் ஏற்றுகொண்டார். அந்த சிறுவன் பெயர் பவுல். இவர் அப்போது அருள்பணியாளராகத் திருநிலைப்படுத்தபடுத்தப் பட்டிருந்தார். அவரை கர்தினால் பதவிக்கு உயர்த்தி தம்முடன் வைத்துகொண்டார். அர்ப்பண் உணர்வுடன் பணியாற்றினார் கர்தினால் பவுல். பாப்புவின் பணிக்காலம் முழுவதும் தமது வளர்ப்பு தந்தையின் அருகிலேயே இருந்து சேவை செய்தார். 1676 ஜீலை 22 ல் பாப்பு இறைபதம் அடைந்தார்.


</doc>
<doc id="200805" url="https://ta.wikipedia.org/wiki?curid=200805" title="இரதர்ஃபோர்டியம்">
இரதர்ஃபோர்டியம்

இரதர்ஃபோர்டியம் (Rutherfordium) ஒரு வேதியியல் தனிமம் ஆகும். இத்தனிமத்தினை எகா-ஆஃபினியம் மற்றும் உன்னில்குவாடியம் என்றும் அழைப்பார்கள். இதன் குறியீடு Rf, அணு எண் 104. இத்தனிமம் கதிரியக்கத் தனிமம் ஆகும். இது இயற்கையாக அமையும் தனிமம் அன்று. இதன் ஓரிடத்தான் Rf அதிகபட்சமாக 13 மணிநேரம் அரைவாழ்வுக் காலம் மட்டுமே கொண்டுள்ளது.

தற்போதைக்கு இத்தனிமத்தினால் எப்பயனும் இல்லை. ஆஃபினியம் தனிமத்தின் வேதியியல் பண்புகள் இத்ற்கு இருக்கும் என்று எதிர்பார்க்கப்படுகிறது.

இத்தனிமம் எர்ணஸ்ட் ரதர்ஃபோர்டிற்குப் பின் பெயரிடப்பட்டுள்ளது. 1964 இல் இத்தனிமம் கண்டுபிடிக்கப்பட்டது.

பன்னாட்டு தனி மற்றும் பயன்பாட்டு வேதியியல் ஒன்றியம் (IUPAC) "உன்னில்குவாடியம்(unnilquadium)" ("Unq") என்று தற்காலிகமாக பெயரிட்டது. 1997 இல் இரதர்ஃபோர்டியம் என்று பெயர் மாற்றம் செய்யப்பட்டது.




</doc>
<doc id="200809" url="https://ta.wikipedia.org/wiki?curid=200809" title="இலாரென்சியம்">
இலாரென்சியம்

இலாரென்சியம்(Lawrencium) ஒரு வேதியியல் தனிமம் ஆகும். எகா-லியுதேத்தியம் என்றும் அழைக்கப்படுகின்றது. இதன் குறியீடு Lr, அணு எண் 103. இது கதிரியக்கத் தனிமம் ஆகும். இது இயற்கையாக இருக்கும் தனிமம் அன்று. இத்தனிமம் கலிபோர்னியம் தனிமத்திலிருந்து உற்பத்தி செய்யப்படுகின்றது. இதன் ஓரிடத்தான் (Lr) அதிகபட்சமாக 3.6 மணிநேரம் அரைவாழ்வுக்காலம் கொண்டுள்ளது.

இதன் வேதியியல் பண்புகள் அறியப்படவில்லை.




</doc>
<doc id="200811" url="https://ta.wikipedia.org/wiki?curid=200811" title="நொபிலியம்">
நொபிலியம்

நொபிலியம் ("Nobelium") என்பது ஒரு வேதியியல் தனிமம் ஆகும். இதன் குறியீடு No, அணுவெண் 102. 1957 இல் கண்டுபிடிக்கப்பட்டது. இத்தனிமம் இயற்கையாக இருக்கும் தனிமம் அன்று.



</doc>
<doc id="200812" url="https://ta.wikipedia.org/wiki?curid=200812" title="பண்டையக் கால இந்தியா : ஒரு வரலாற்று சித்திரம் (நூல்)">
பண்டையக் கால இந்தியா : ஒரு வரலாற்று சித்திரம் (நூல்)

இந்து தேசியவாதம் மற்றும் இந்துத்துவம் ஆகியவற்றுக்கு எதிராகத் தொடர்ந்து பேசியும் எழுதியும் வரும் முனைவர் திவிஜேந்திர நாராயண் ஜா வின் நூல் ‘Ancient India in Historical outline’ .அசோகன் முத்துசாமி இந்நூலை ‘பண்டையக் கால இந்தியா : ஒரு வரலாற்று சித்திரம்’ என்கிற பெயரில் மொழியாக்கம் செய்துள்ளார். வரலாற்றுக்கு முந்தைய காலம் தொடங்கி குப்தர்கள் காலம் வரையிலான வரலாற்று நிகழ்வுகளை ஜா இந்த நூலில் விரிவாக ஆய்வு செய்துள்ளார்.

பிரம்மாண்ட நகர அமைப்பும், மாட மாளிகைகளும் இருந்த அதே நேரத்தில், நகருக்கு வெளியே வறியவருக்கான இருஅறைக் குடில்கள் வரிசை வரிசையாகக் கட்டப்பட்டிருந்தன என்பதை ஆசிரியர் விவரிக்கிறார் . சிந்து சமவெளி மக்கள் வலமிருந்து இடமாக எழுதும் முறையைக் கொண்டிருந்தனர் என்பதையும், இறந்தவர்களைப் புதைத்துக் கல்லறை கட்டும் வழக்கத்தைக் கொண்டிருந்தனர் என்பதையும் ஆசிரியர் விளக்குகிறார்.
மாட்டிறைச்சி மற்றும் பசு மாமிசம் உண்ணும் வழக்கம் இஸ்லாமியர் வருகையை ஒட்டியே இந்தியாவிற்குள் நுழைந்தது, பசு புனிதமானது, அதைக் கொல்வது இந்து மத விரோதம் என்ற கூற்றுகள் அடிப்படை ஆதாரமற்றவை என்பதை வரலாற்றுச் சான்றுகள் வாயிலாக ஜா நிரூபிக்கின்றார். ‘கோக்னா’ எனப்படும் விருந்தாளிகளுக்கு பசு மாட்டு இறைச்சியை வழங்கி வேதகால ஆரியர்கள் கௌரவித்தனர்; ரிக்வேதம் பல்வேறு பலிச் சடங்குகளை விவரிக்கும் 428 பாடல்களைக் கொண்டது; ராஜரூய யாகம், அசுவமேத யாகம் உள்ளிட்ட பல்வேறு யாகங்களின் போது பசு மாடுகள் பலியிடப்பட்டு அவற்றின் இறைச்சி விருந்தாக வழங்கப்பட்டது என்பன போன்ற ஆதாரங்களை முன்வைக்கிறார்.
அறியப்பட்ட வரலாறுகள் அனைத்தும் வர்க்கப் போராட்ட வரலாறுகளே என்கிற புரிதலுடன் , வரலாற்றியல் பொருள்முதல்வாத கண்னோட்டத்துடன் கூடிய நூலாசிரியரின் தேடுதலும் ஆய்வும் நூலின் மையமாக அமைகின்றன.


</doc>
<doc id="200820" url="https://ta.wikipedia.org/wiki?curid=200820" title="ம. தியாகராசா">
ம. தியாகராசா

மயில்வாகனம் தியாகராசா இலங்கைத் தமிழ் அரசியல்வாதியும், மாகாண சபை உறுப்பினரும் ஆவார்.

தியாகராசா வவுனியா மாவட்டம் வைரவப்புளியங்குளத்தைச் சேர்ந்தவர். வவுனியா கனகராயன்குளம் கமநலசேவை நிலையத்தில் களஞ்சியப் பொறுப்பாளராக அரச சேவையில் இணைந்த இவர் பயிர்ச்செய்கை அலுவலராகவும் பின்னர் கிராமசேவை அலுவலராக வவுனியா மாவட்டத்தில் பல இடங்களிலும் பணியாற்றினார். இவர் ஒரு சமாதான நீதவானும் ஆவார்.

தியாகராஜா 2013 வட மாகாண சபைத் தேர்தலில் ஈழமக்கள் புரட்சிகர விடுதலை முன்னணியினால் பரிந்துரைக்கப்பட்டு தமிழ்த் தேசியக் கூட்டமைப்பின் முதன்மை வேட்பாளராக வவுனியா மாவட்டத்தில் போட்டியிட்டு 11,681 விருப்பு வாக்குகள் பெற்று வட மாகாண சபை உறுப்பினரானார். இவர் 2013 அக்டோபர் 16 ஆம் நாள் வவுனியாவில் சட்டத்தரணி ஒருவரின் முன்னிலையில் மாகாண சபை உறுப்பினராக பதவியேற்றுக் கொண்டார்.


</doc>
<doc id="200822" url="https://ta.wikipedia.org/wiki?curid=200822" title="ஆலன் ரஸ்பிரிட்சர்">
ஆலன் ரஸ்பிரிட்சர்

ஆலன் ரஸ்பிரிட்சர் ("Alan Rusbridger", பிறப்பு: 29 டிசம்பர் 1953) தி கார்டியன் இதழின் ஆசிரியர். நிருபர், கட்டுரையாளராக இருந்த இவர், 1995 ஆம் ஆண்டு இதே இதழின் ஆசிரியராக பதவியை ஏற்றார்.


</doc>
<doc id="200825" url="https://ta.wikipedia.org/wiki?curid=200825" title="தி கார்டியன்">
தி கார்டியன்

தி கார்டியன் (The Guardian) என்பது இங்கிலாந்தில் வெளியாகும் நாளேடு. 1821ல் தி மான்செஸ்டர் கார்டியன் என்ற பெயரில் ஆரம்பிக்கப்பட்டு 1959 வரை அப்பெயரிலேயே விளங்கியது. இதன் முதல் இதழ் 5 மே 1821இல் வெளியானது. 

இதன் தற்போதைய ஆசிரியர் காத்தரின் வைனர் ஆவார். இதற்கு முன்பு இப்பொறுப்பினை ஆலன் ரஸ்பிரிட்சர் வகித்தார்.

சகோதர இதழ்களான தி அப்சர்வர் மற்றும் தி கார்டியன் வீக்லீ ஆகியவற்றுடன் கார்டியன் ஊடகப் பிரிவின் ஓர் அங்கமாக இவ்விதழ் உள்ளது. இங்கிலாந்தில் மட்டுமின்றி, உலகளவில் முன்னணி நாளேடுகளில் ஒன்றாக, அதிக வாடிக்கையாளர்களைக் கொண்டுள்ளது.

தி கார்டியன் ஒரு இடதுசாரி தினசரி. ஆரம்பத்தில் உள்ளுரில் மட்டும் இருந்தது. பின்னாளில் ஒரு தேசிய செய்தித்தாளாக மாறி இன்று உலகளாவிய ஊடகமாக இணையத்திலும் தொடர்புடையதாக மிகச் சிறப்பாக வளர்ந்துள்ளது. அதற்கு இரண்டு கணினி சார்ந்த கிளைகள் கார்டியன் ஆஸ்திரேலியா மற்றும் கார்டியன் US என்ற பெயரில்  ஐக்கிய இராச்சியத்திற்கு  வெளியே செயல்படுகின்றன.

சூன் 2017இல் கார்டியன் ஊடகப் பிரிவு இவ்விதழும் அப்சர்வர் இதழும் சனவரி 2018இல் மறுபடியும் டேப்ளாய்ட் வடிவிற்கு மாறவுள்ளதாகத் தெரிவித்தது. 15 சனவரி 2018இல் டேப்ளாய்ட் வடிவிற்கு மாறியது. இவ்விதழின் வடிவு மாற்றத்திற்கு வாசகர்களும், சக இதழ்களும் கருத்துகளைத் தெரிவித்திருந்தன. 


</doc>
<doc id="200826" url="https://ta.wikipedia.org/wiki?curid=200826" title="தி அப்சர்வர்">
தி அப்சர்வர்

தி அப்சர்வர் என்பது இங்கிலாந்தில், ஞாயிற்றுக் கிழமைகளில் வெளியாகும் நாளேடு. இதை தி கார்டியன் குழுமம் வெளியிடுகிறது. இது 222 வருடங்களாக வெளியாகிறது. இதன் ஆசிரியர், ஜான் முல்கோலண்டு ஆவார். இதுவே உலகளவில் முதன்முதலாக, ஞாயிற்றுக் கிழமை வெளியான நாளேடு என்பது குறிப்பிடத்தக்கது. இந்த இதழுக்கும், ஆசிரியர்களுக்கும் இங்கிலாந்து இதழியல் துறை விருதுகள் வழங்கிச் சிறப்பித்துள்ளது.

சூன் 2017இல் கார்டியன் ஊடகப் பிரிவு கார்டியன் இதழும், இவ்விதழும் சனவரி 2018இல் மறுபடியும் டேப்ளாய்ட் வடிவிற்கு மாறவுள்ளதாகத் தெரிவித்தது. 2018 சனவரி 21 முதல் டேப்ளாய்ட் வடிவத்தில் வெளிவருகிறது. 



</doc>
<doc id="200831" url="https://ta.wikipedia.org/wiki?curid=200831" title="படநாயர்குளங்கரை மகாதேவர் கோயில்">
படநாயர்குளங்கரை மகாதேவர் கோயில்

கேரளத்தின் கொல்லம் மாவட்டத்தில், கருநாகப்பள்ளி என்னும் ஊரில் உள்ளது படநாயர்குளங்கரை மகாதேவர் கோயில். பரசுராமனால் பிரதிஷ்டிக்கப்பட்டதாக நம்புகின்றனர். கேரளத்தின் 108 சிவத்தலங்களில் இதுவும் ஒன்று..

ஆய் அரசனின் ஆட்சிக்குட்பட்டிருந்த இந்தப் பகுதி, பின்னர், ஓடநாட்டின் ஒருபகுதியாகவும், திருவிதாங்கூரின் ஒரு பகுதியாகவும் இருந்தது. காயங்குளம் அரசர்களின் தலைமையகம் சிலகாலம் இங்கிருந்தது. அக்காலத்தில் புத்தத் தலமாக இருந்ததாகவும், பின்னர் இந்து தலமாக மாறியதாகவும் கூறுகின்றனர். கேரளத்தில் பள்ளி என்று பெயரில் உள்ள ஊர்கள் பலவும், முன்னர் புத்த கோயில்களைக் கொண்டிருந்தன எனவும், பின்னர் அவை இந்து சமய தலங்களாகின எனவும் தெரிகின்றது. 


</doc>
<doc id="200837" url="https://ta.wikipedia.org/wiki?curid=200837" title="மங்களூர் வட்டம்">
மங்களூர் வட்டம்

மங்களூர் வட்டம், கர்நாடகத்தின் தட்சிண கன்னட மாவட்டத்தில் உள்ள வட்டங்களில் ஒன்று. மங்களூர் நகரமே இதன் தலைமையகம். இதன் நிர்வாகப் பிரிவுக்குள் 44 ஊர்கள் உள்ளன. இது ஏறத்தாழ 834 சதுர கி.மீ பரப்பளவைக் கொண்டது. 



</doc>
<doc id="200842" url="https://ta.wikipedia.org/wiki?curid=200842" title="டார்ம்சிட்டாட்டியம்">
டார்ம்சிட்டாட்டியம்

டார்ம்சிட்டாட்டியம் (Darmstadtium) ஒரு வேதியியல் தனிமம் ஆகும். இத்தனிமம் உன்னுன்னில்லியம் (Uun) மற்றும் எகா-பிளாட்டினம் என்று அழைக்கப்படுகின்றது. இதன் குறியீடு Ds, அணு எண் 110. இத்தனிமம் யுரேனியப் பின் தனிமங்களுள் ஒன்றாகும். 

ஒரு கதிரியக்கத் தனிமான டார்ம்சிட்டாட்டியம் ஒரு செயற்கைத் தனிமம் ஆகும். அணு நிறை 267 முதல் 273 வரை உள்ள இதன் ஓரிடத்தான்கள் மிகக் குறைந்த அரைவாழ்வுக் காலம் கொண்டுள்ளன. இந்த ஓரிடத்தான்களின் அரைவாழ்வுக் காலங்கள் மில்லிநொடிகள் அளவிலேயே உள்ளன.



</doc>
<doc id="200844" url="https://ta.wikipedia.org/wiki?curid=200844" title="மெய்ட்னீரியம்">
மெய்ட்னீரியம்

மெய்ட்னீரியம் (Meitnerium) ஒரு வேதியியல் தனிமம் ஆகும். இதன் குறியீடு Mt, அணு எண் 109. இது கதிரியக்க செயற்கைத் தனிமமாகும். இதன் ஓரிடத்தானின் (Mt) அரைவாழ்வுக் காலம் 7.6 நொடிகள்.



</doc>
<doc id="200845" url="https://ta.wikipedia.org/wiki?curid=200845" title="ஆர்யா 2">
ஆர்யா 2

ஆர்யா 2 (தெலுங்கு: ఆర్య 2) என்பது 2009 ஆம் ஆண்டில் வெளியான தெலுங்கு மொழித் திரைப்படம். காதல், நட்பு ஆகியனவற்றை முதன்மைப்படுத்திய கதைக்களத்தைக் கொண்டது. ஆர்யா என்ற திரைப்படத்தின் வெற்றியைத் தொடர்ந்து, அதன் இயக்குனரான சுகுமார் (இயக்குனர்), இத்திரைப்படத்தையும் இயக்கினார். அல்லு அர்ஜுன், காஜல் அகர்வால் ஆகியோர் கதாநாயகர்களாகவும், நவ்தீப், சாரதா தாஸ் ஆகியோர் துணை வேடங்களிலும் நடித்துள்ளனர். 
திரைப்படத்திற்கு தேவி ஸ்ரீ பிரசாத் இசையமைத்துள்ளார். ஆதித்யா பாபு, போகவல்லி பிரசாத் ஆகியோர் தயாரித்துள்ளனர். இதே பெயரிலேயே மலையாளத்திலும் டப் செய்யப்பட்டு வெளியானது. சில காட்சிகள் மலையாள சூழலுக்கேற்ப திரையாக்கப்பட்டன. 

கதையின் தொடக்கத்தில், கதாநாயகன் ஆர்யா மருத்துவமனைக்கு கொண்டு செல்லப்படுகிறான். அவன் நண்பன் அஜய், ஆர்யா தன் வாழ்வை மேம்படுத்திய நிகழ்வுகளை நினைவுகூர்கிறான். இளவயதில், ஆர்யாவும் அஜயும் அனாதை இல்லத்தில் வளர்கின்றனர். இருவரும் நண்பர்களாகின்றனர். பணக்காரத் தம்பதியினர் இருவரில் ஒருவரைத் தத்தெடுத்துச் செல்ல விரும்புவதாக இல்லத்தின் நிறுவனர் கூறுகிறார். ஆர்யா, தன் வாய்ப்பை விட்டுக் கொடுத்து, அஜயை அவர்களுடன் அனுப்புகிறான். பின்னாளில், அஜய் பெரும் வர்த்தகன் ஆகி, தன் சொந்த மென்பொருள் நிறுவனத்தை நடத்துகிறான். ஆர்யா, குடிகாரனாகி, தன் நண்பனுக்காக எதையும் செய்வதில் குறியாக இருக்கிறான். அஜய்யுடன் இருக்க விரும்புவதாக ஆர்யா கூற, அஜய் மறுக்கிறான். அஜய் நிறுவனத்தில் நல்ல ஊழியனாக வேலை செய்வதாகவும், கெட்ட பெயர் எடுத்தால் தானே நிறுவனத்தைவிட்டு நீங்குவதாகவும் ஆர்யா கூறுகிறான். அஜய் அவன் கோரிக்கையை ஏற்கிறான். ஆர்யா, தன்னை ”மிஸ்டர். பெர்பக்ட்” என்னும் அளவிற்கு மாற்றிக்கொண்டு, நிறுவனத்தில் எல்லோரது அன்பையும் பெறுகிறான். குறையே இல்லாமல் பணிபுரிகிறான். சக ஊழியரான சாந்தி, ஆர்யாவைக் காதலிக்கிறாள். கீதா, அதே நிறுவனத்தில் புதிதாக பணிக்குச் சேர்கிறாள். ஏதோவொரு விதத்தில் நாளும் தன் காதலை, கீதாவிடம் வெளிப்படுத்துகிறான் ஆர்யா. கீதா இதை மற்றவர்களிடம் சொல்ல, ஆர்யாவின் மீதிருந்த நம்பிக்கையில், மற்றையோர் நம்பவில்லை. ஆர்யாவின் பெருமையால் தனக்கு தீங்கு நேரும் எனக் கருதி அவனைவிட்டு விலகத் தீர்மானித்து, ஆர்யா தன்னை விபத்துக்குள்ளாக்கியதாகக் கூறுகிறான் அஜய். அஜயை கீதா விரும்புகிறாள். ஆர்யா, தன்னிடம் செய்தவற்றை அனைவரிடமும் ஒப்புகொள்ளச் செய்கிறாள். அஜய்க்கும், கீதாவிற்கும் திருமண ஏற்பாடுகள் செய்கின்றான் ஆர்யா. அதற்குள், கீதாவை அவளின் சொந்த ஊருக்கு கடத்திச் செல்கின்றனர். ஆர்யா அவள் ஊருக்குச் சென்று, திருமண வீட்டாரைக் குழப்ப, இறுதியில் ஆர்யாவைத் திருமணம் செய்கிறாள் கீதா. கீதாவை அஜய்யுடன் சேர்த்துவைக்கவே, அவளைத் திருமணம் செய்ததாக நடித்தேன் என்று கூறி அவளை அஜய்யிடம் சேர்க்கிறான். அஜய், கீதா இருவரையும் வெளிநாட்டுக்குப் பயணப்படும்படி அறிவுறுத்துகிறான் ஆர்யா. பின்னர், அவள் தந்தைக்கு இது தெரிய வரவே, அவளையும், அஜய்யையும் கொல்ல வர, ஆர்யா தடுத்து, கத்தியால் காயப்படுகிறான். மருத்துவமனைக்கு கொண்டு செல்லப்படுகிறான். இதுவே கதையின் தொடக்கத்தில் காட்டப்படுகிறது. கீதாவின் மீதான தன் காதலாலும், தன் நண்பன் மீதான நட்பினாலும் ஈர்க்கப்பட்டு, கீதா, ஆர்யாவை விரும்புகிறாள். உண்மையான நட்பும், நாயகனின் புத்திக்கூர்மையும் திரைக்கதையின் அம்சமாக உள்ளது.


தேவிஸ்ரீ பிரசாத், பாடல்களுக்கும், திரைக்கதைக்கும், பின்னணி இசையமைத்துள்ளார். பாடல்கள் மலையாளத்திலும், இந்தியிலும் மொழிபெயர்க்கப்பட்டன. ரிங்கா ரிங்கா, உப்பேனந்தா ப்ரேம, மை லவ் இஸ் கான் ஆகிய பாடல்கள் பெருவரவேற்பைப் பெற்றன.


</doc>
<doc id="200851" url="https://ta.wikipedia.org/wiki?curid=200851" title="அல்லு அர்ஜுன்">
அல்லு அர்ஜுன்

அல்லு அர்ஜுன் () (பிறப்பு: 8 ஏப்ரல் 1983) ஒரு தெலுங்கு மொழி திரைப்பட நடிகர், தயாரிப்பாளர், விளம்பர நடிகர், நடனக் கலைஞர் மற்றும் இயக்குநர் ஆவார். இவர் ஆர்யா, தேசமுடுரு, சங்கர் தாதா சிந்தாபாத், ஆர்யா 2, வருடு, வேதம், ரேஸ் குர்ராம் உள்ளிட்ட 20வதுக்கும் அதிகமான திரைப்படங்களில் நடித்துள்ளார். இவர் இரண்டு முறை நந்தி விருதுகளைப் பெற்றவர். திரைப்படங்களில் நடிப்பதோடு, சில விளம்பரங்களிலும் நடித்துள்ளார்.
இயக்குநர் லிங்குசாமி இயக்கத்தில் அல்லு அர்ஜுன் தமிழில் அறிமுகமாகிறார்.

இவர் 8 ஏப்ரல் 1983ஆம் ஆண்டு சென்னை, தமிழ்நாட்டில் பிறந்தார். இவர் பிரபலமான நடிகர் சிரஞ்சீவிவின் மருமகன் ஆவார். இவரது குடும்பம் ஒரு திரைக்கலை குடும்பம் ஆகும்.


</doc>
<doc id="200860" url="https://ta.wikipedia.org/wiki?curid=200860" title="ஜான் ஹோல்ட்">
ஜான் ஹோல்ட்

ஜான் கால்டுவெல் ஹோல்ட் (ஏப்ரல் 14, 1923 - செப்டம்பர் 14, 1985) ஒரு அமெரிக்க எழுத்தாளர் மற்றும் கல்வியாளர், வீட்டுக்கல்வியின் ஆதரவாளரான இவர் இளைஞர்களின் உரிமை கோட்பாடுக்கான முன்னோடியாகவும் திகழ்ந்தார்.

ஜான் கால்ட்வெல் ஹோல்ட் 1923 ஆம் ஆண்டு ஏப்ரல் 14 ஆம் நாள் அமெரிக்காவின் நியூயார்க்கில் பிறந்தார். பட்டப் படிப்பை முடித்ததும் அமெரிக்க கப்பற்படையில் சேர்ந்து, இரண்டாம் உலகப் போரில் நீர்மூழ்கி யுத்தக்கப்பலில் படை வீரராக பணியாற்றினார். போரின் முடிவுக்குப் பின் அணு ஆயுதப் பெருக்கம் தான் உலகின் மிகப் பெரிய அச்சுறுத்தல் என்பதை உணர்ந்து , அமெரிக்க கப்பல் படையிலிருந்து வெளியேறி, பெடரலிஸ்ட் அமைப்பில் இணைந்து அணு ஆயுத எதிர்ப்பு பரப்புரையில் தம்மை முழுமையாக ஈடுபடுத்திக் கொண்டார்.தமது தங்கையின் விருப்பத்திற்கிணங்க, நியூயார்க் நகரில் ஒரு பள்ளியில் ஆசிரியராகப் பணியில் சேர்ந்தார்.பல ஆண்டுகள் அந்தப் பள்ளியில் பணிபுரிந்து, மாணவர்களை தரம் உயர்த்த முயன்றும் அவரால் பெரிய அளவில் எதையும் செய்ய இயலவில்லை. அவர், கல்வியில் மாணவர்களது சுயவிருப்பம் எவ்வளவு அவசியமானது என்பதை உணர்ந்தார். விரைவில் பாஸ்டன் நகர் பள்ளிக்கு ஆசிரியராகச் சென்றார். கிராமம், நகரம் என எங்கும் கல்வியின் மந்தப் போக்கும், வகுப்பறை வன்முறையும் ஒன்றாகவே உள்ளதை கண்டறிந்தார்.

தமது சக ஆசிரியரான பில்ஹீல் என்பவரோடு இணைந்து பள்ளிக் கல்வி செயல் திட்ட சோதனைகளில் நேரடியாக தன்னை ஈடுபடுத்திக் கொண்டார்.ஒருவர் கற்பிக்கும் போது மற்றவர் கவனிக்க வேண்டும் என்பதே அந்த சோதனையின் மையக் கரு .பத்தாண்டுகள் கடுமையாக பயிற்சி சோதனைகளை நடத்தி, ஆயிரக்கணக்கான குழந்தைகளிடம் நேரடி ஆய்வு நடத்தி தொகுத்த செய்திகளை, புள்ளி விவரங்களோடு, ஆதாரங்களோடு நூல்களாக வெளியிட்டார்.
பதினொரு ஆண்டு ஆசிரியப்பணிக்குப் பின் 1964 ஆம் ஆண்டு, ‘ குழந்தைகள் ஏன் தேர்வில் தோற்கிறார்கள் ? ‘(How children Fail?) என்னும் நூலை எழுதி வெளியிட்டார். மேலும், ‘ குழந்தைகள் தேர்வில் தோற்பதற்கு காரணம், பள்ளியால் வரும் பயம் தான்’ என்பதை தமது ஆய்வின் முடிவாக அறிவித்தார்.இந்த நூல், குழந்தைகள் பள்ளிக் கூடத்தை விரும்பாதது ஏன் என்பதை ஆய்வு செய்துள்ளது என்பதால், அமெரிக்கா முழுவதும் அதன் தாக்கம் ஏற்பட்டது. ஜான் கால்ட்வெல் ஹோல்ட் பத்திரிக்கை முதல் தொலைக்காட்சி வரை எங்கும் பேச அழைக்கப்பட்டார். அவர் தமது கருத்துக்களை சமரசம் செய்து கொள்ளாமல் துணிவுடன் வெளிப்படுத்தினார்.
‘ குழந்தைகள் எவ்வாறு கற்கிறார்கள் ’ (How children learn) என்னும் நூலை 1967 ஆம் ஆண்டு வெளியிட்டார். அந்நூலில் பள்ளிக்கூடங்களின் பலவீனத்தை மிக அழகாக ஆய்வு செய்து வெளிப்படுத்தினார். மேலும், “மனிதன் இயல்பாகவே கற்க விரும்பும் விலங்காவான், தன்னிச்சையாகவும், சுதந்திரமாகவும் விடப்பட்டால் அவன் அதிகம் கல்வி கற்க முடியும்” என்று அந்நூலில் குறிப்பிட்டார். குழந்தைகளின் கற்கும் முறையை விரிவாக, படிப்படியாக விளக்கியுள்ளார். கல்வியை குழந்தைகளின் விருப்பத்திற்கும், சுதந்திரத்திற்கும் விட்டுவிட அரசுகள் ஒருக்காலும் சம்மதிக்காது என்பதைக் கண்ட ஜான் கால்ட்வெல் ஹோல்ட், பள்ளிக்கே செல்லாமல் இருப்பது தான் அதிலிருந்து தப்பிக்கும் ஒரே வழி என்ற முடிவுக்கு வந்தார்.
கல்விக்குப் பதிலாக (Instead of Education) என்றும் நூலை 1976 ஆம் ஆண்டு வெளியிட்டார். வீட்டிலிருந்தே சுதந்திரமாய் கல்வி கற்பது மிகவும் நல்லது என்று அந்நூலில் விவாதித்து சான்றுகளை முன்வைத்தார். அதையொட்டி அமெரிக்கா உட்பட பலநாடுகளில் ஜான் கால்ட்வெல் ஹோல்ட் ஆதரவாளர்கள் குழந்தைகளை பள்ளிகளிலிருந்து விலக்கிக் கொள்ளத் தொடங்கினார்கள்.
தங்களுக்கு எதிரான 'பள்ளி சார்ந்த – சாராத' வன்முறைகளிலிருந்து தப்பிப்பது எப்படி என்பதை விளக்கி, குழந்தைப் பருவத்தில் இருந்து தப்பிக்க(Escape from childhood) என்னும் நூலை வெளியிட்டார். அப்பொழுது, குழந்தைகளின் உரிமைகள் குறித்து உலகளாவிய விவாதங்களும், போராட்டங்களும் தொடர்ந்தன. குழந்தைகள் தாங்கள் சார்ந்திருக்க வேண்டிய மதம், பள்ளிக்கூடம், பெற்றோர் அல்லது பாதுகாவலரை தாங்களே தேர்ந்தெடுத்துக் கொள்ளும் உரிமை வேண்டுமென்பது ஜான் கால்ட்வெல் ஹோல்ட் கருத்து. குழந்தைகள் நலனுக்கான தனி பட்ஜட், குழந்தைகளுக்கும் ஒட்டுப் போடும் உரிமை என அவரது கனவுகள் பரந்து விரிந்தன. மேலும், இரண்டாண்டுகளுக்கு ஒரு முறை பாடமுறை மாற்றப்பட வேண்டுமென அவர் முன் மொழிந்தார்.
ஜான் கால்ட்வெல் ஹோல்ட் 1985 ஆம் ஆண்டு காலமானர். அப்பொழுது 117 நாடுகளில் குழந்தை உரிமை பேராயங்கள் நிறுவப்பட்டிருந்தன. 


</doc>
<doc id="200883" url="https://ta.wikipedia.org/wiki?curid=200883" title="மான்டெர்ரே, கலிபோர்னியா">
மான்டெர்ரே, கலிபோர்னியா

மான்டெர்ரே நகரம் ("City of Monterey") கலிபோர்னியா மாநிலத்தின் மையப் பகுதியில் அமைதிப் பெருங்கடலோரத்தில் மான்டெர்ரே வளைகுடாவின் தென் முனையில் அதே பெயருள்ள கவுண்டியில் அமைந்துள்ளது. கடல்மட்டத்திலருந்து 26 அடி (8 மீ) உயரத்தில் 8.47 ச.மைல் (21.9 ச.கிமீ) பரப்பளவில் அமைந்துள்ளது., 2010 ஆண்டுக் கணக்கெடுப்பின்படி இந்நகரத்தின் மக்கள்தொகை 27,810 ஆகும்.

மான்டெர்ரே 1777ஆம் ஆண்டிலிருந்து 1846 வரை ஆல்ட்டா கலிபோர்னியாவின் தலைநகரமாக எசுப்பானியா மற்றும் மெக்சிக்கோவின் ஆளுகையில் இருந்தது. கலிபோர்னியாவின் சுங்கம் கொண்ட ஒரே துறைமுகமாக விளங்கியது. 1846இல் சுங்கத்துறைக் கட்டிடம் மீது அமெரிக்கக் கொடி ஏற்றப்பட்டு கலிபோர்னியாவின் மீது ஐக்கிய அமெரிக்கா உரிமை கோரியது. 
கலிபோர்னியாவில் இந்த நகரத்தில்தான் முதல் நாடகமன்றம், பொதுக் கட்டிடம், பொது நூலகம்,பொதுத்துறைப் பள்ளி, அச்சிடும் கூடம், செய்தித்தாள் ஆகியன கட்டமைக்கப்பட்டன.19வது நூற்றாண்டு முதல் இந்நகரம் பல கலைஞர்களை ஈர்த்து வருகிறது. பல புகழ்பெற்ற எழுத்தாளர்களும் ஓவியர்களும் இங்கு வாழ்ந்துள்ளனர்.1950கள் வரை மீன்பிடித்தலும் முதன்மையாக இருந்தது. 

இங்குள்ள "மான்டெர்ரே வளைகுடா மீன் காட்சிக்கூடம்", கேன்னரி ரோ, மீனவர் துறைமுகம் ஆகியன சுற்றுலாப் பயணிகளை கவரும் இடங்களாகும். ஆண்டுதோறும் நடத்தப்பெறும் "மான்டெர்ரே ஜாசு இசைவிழா"வும் பல வருகையாளர்களை ஈர்க்கின்றது.



</doc>
<doc id="200888" url="https://ta.wikipedia.org/wiki?curid=200888" title="லைஃப் ஈஸ் பியூட்டிஃபுல் (2012 திரைப்படம்)">
லைஃப் ஈஸ் பியூட்டிஃபுல் (2012 திரைப்படம்)

மூன்று நாயகர்களும் நாயகிகளையும் கொண்ட கதை. மூன்று நாயகர்களும் நண்பர்கள். மூவரில் ஒருவனான சீனு, தன் மூத்த தங்கை, இளைய தங்கை, தன் அம்மா ஆகியோருடன் வாழ்கிறான். அம்மாவின் பணியிடமாற்றம் காரணமாக, தன் பாட்டி வீட்டிற்கு இளைய, மூத்த தங்கைகளுடன் செல்கிறான். அங்கே மற்ற இரு கதாநாயகர்களும், அறிமுகமாக, நண்பர்களாக இணைகிறார்கள். நாயகர்கள் தங்களின் நாயகிகளை காதலிக்கிறார்கள். இயல்பான இளைஞர்களைக் கொண்டு கதை நகர்கிறது. நட்பு, காதல் ஆகியவற்றை முதன்மைப்படுத்திய கதை இது.


மிக்கி ஜே மெயர் இசையமைத்துள்ளார். பாடல்களை அனந்த ஸ்ரீராம், வனமாலி ஆகியோர் எழுதியுள்ளார்.



</doc>
<doc id="200893" url="https://ta.wikipedia.org/wiki?curid=200893" title="நரகாசுரன்">
நரகாசுரன்

இந்து தொன்மவியலின் படி திருமாலின் வராக அவதாரத்திற்கும் பூமாதேவிக்கும் பிறந்தவர் நரகாசுரன் ஆவார். இவர் தன்னுடைய பெற்றோர்களால் தான் மரணம் ஏற்பட வேண்டும் என்ற வரம் வாங்கியதாகவும், அதன் காரணமாக திருமாலின் கிருஷ்ண அவதாரத்தில் பூமாதேவி சத்தியபாமாவாக பிறந்து நரகாசுரனை கொன்றதாகவும் நம்பிக்கை நிலவுகிறது.

நரகாசுரனின் மரணத்தினை தேவர்கள் கொண்டாடியது போல மக்களும் கொண்டாட வேண்டும் என்று சத்யபாமா கிருஷ்ணரிடம் வரம் வாங்கியதால் தீபாவளி பண்டிகை கொண்டாடப்படுகிறது. 


</doc>
<doc id="200905" url="https://ta.wikipedia.org/wiki?curid=200905" title="ஃபை தோற்றப்பாடு">
ஃபை தோற்றப்பாடு

ஃபை தோற்றப்பாடு (Phi phenomenon) என்பது, வெவ்வேறு பொருட்களை அடுத்தடுத்து விரைவாகப் பார்க்கும்போது அது தொடர்ச்சியாக அசைவது போலத் தோன்றும் ஒளியியற் கண்மாயம் ஆகும். 1912 ஆம் ஆண்டில் மக்சு வேர்த்தைமர் (Max Wertheimer) என்பவர், கெசுட்டால்ட் உளவியல் கோட்பாட்டில் இதற்கு வரைவிலக்கணம் கொடுத்தார். 1916 ஆம் ஆண்டில் உருவான இயூகோ மியூன்சுட்டெர்பர்க்கின் (Hugo Münsterberg) திரைப்படக் கோட்பாட்டுக்கு பார்வை நீடிப்புடன், ஃபை தோற்றப்பாடும் அடிப்படைகளாக உள்ளன. 

அசையும் உணர்வைத் தருவதனால், ஃபை தோற்றப்பாடு, பீட்டா அசைவைப் போன்றதே. இருந்தாலும், ஃபை தோற்றப்பாடு, தொடராக ஒன்றன்பின் ஒன்றாக நிகழும் ஒளிர்வுத் தூண்டல்களினால் உருவாகும் அசைவுத் தோற்றமாக இருக்கும் அதே வேளை, பீட்டா அசைவு, நிலையான ஒளிர்வுத் தூண்டல்களினால் ஏற்படும் அசைவுத் தோற்றம் ஆகும்.

இச்சோதனையில், பார்வையாளர்கள் பார்த்துக்கொண்டிருக்கும் ஒரு திரையில், இரண்டு படங்கள் அடுத்தடுத்துக் காண்பிக்கப்படும். ஒரு படத்தில் அதன் வலது பக்கத்தில் ஒரு கோடு இருக்க, அடுத்த படத்தில் அக்கோடு அதன் இடது பக்கத்தில் இருக்கும். இவ்விரு படங்களையும், பல செக்கன்கள் இடைவெளியில் அல்லது மிக விரைவாகக் குறைந்த நேர இடைவெளியில் காண்பிக்கலாம். இவ்வாறு நேர இடைவெளிகளை மாற்றி திரையில் என்ன தெரிகிறது என்று சோதனையை நடத்துபவர் பார்வையாளரிடம் வினவுவார். குறித்த ஒரு நிலையில், அக்கோடு திரையின் ஒரு பக்கத்தில் இருந்து மறுபக்கத்துக்கு நகர்வது போல் தோன்றும். உண்மையில் கோடு நகர்வது இல்லை. ஆனால், ஒரு குறித்த நேர இடைவெளியில் முதலில் வலது பக்கத்திலும், பின்னர் இடது பக்கத்திலும் தோன்றுகிறது. 




</doc>
<doc id="200910" url="https://ta.wikipedia.org/wiki?curid=200910" title="புதிய எசுப்பானியா">
புதிய எசுப்பானியா

புதிய எசுப்பானியா, ("New Spain"), முன்னதாக புதிய எசுப்பானிய அரச சார்பாளுமை ("Viceroyalty of New Spain", ),காஸ்டீல் முடியாட்சியின் ஓர் அரச சார்பாளுமை பகுதியாகும். எசுப்பானியப் பேரரசின் எல்லைகள் வட அமெரிக்கா மற்றும் கரிபியனிலிருந்து, பிலிப்பீன்சு வரை பரவியிருந்த காலத்தில் இது 1535இல் உருவாக்கப்பட்டது.

அசுடெக் பேரரசை எசுப்பானியா கைப்பற்றிய பிறகு 1521இல் புதிய எசுப்பானியா உருவானது. புதிய எசுப்பானியா ஒரு காலகட்டத்தில் கனடாவின் கீழான வட அமெரிக்காவின் பெரும்பகுதியையும் தற்கால மெக்சிக்கோ மற்றும் பனாமா தவிர்த்த நடு அமெரிக்கா கொண்டிருந்தது ; மிசிசிப்பி ஆற்றுக்கு மேற்கிலிருந்த அமெரிக்க ஐக்கிய நாட்டையும் புளோரிடாக்களையும் தன்னகத்தேக் கொண்டிருந்தது. 

அமெரிக்கக் கண்டத்திற்கு மேற்கிலிருந்த புதிய எசுப்பானியாவில் "எசுப்பானிய கிழக்கிந்தியத் தீவுகள்" எனப்படும் ( பிலிப்பீன்சு, மரியானா தீவுகள், கரோலீன் தீவுகள், எசுப்பானிய பார்மோசா (தைவான்) பகுதிகள், மலுக்கு தீவுகளின் பகுதிகள்) இருந்தன. அமெரிக்கக் கண்டத்திற்கு கிழக்கிலிருந்த புதிய எசுப்பானியாவில் "எசுப்பானிய மேற்கிந்தியத் தீவுகள்", (கூபா, (தற்கால நாடுகளான எயிட்டி மற்றும் டொமினிக்கன் குடியரசு உள்ளடக்கிய) லா எசுப்பானியோலா, புவேர்ட்டோ ரிக்கோ, யமேக்கா, கேமன் தீவுகள், டிரினிடாட், மற்றும் வளைகுடாத் தீவுகளை உள்ளடக்கி இருந்தது.

அமெரிக்காக்களில் நிர்வாகப் பிரிவுகளாக, கலிபோர்னியாக்கள், அதாவது (தற்கால அரிசோனா, கலிபோர்னியா, நெவாடா, யூட்டா, மேற்கு கொலராடோ, தெற்கு வயோமிங் உள்ளடக்கிய) ஆல்ட்டா கலிபோர்னியா; வடக்கு பாகா கலிபோர்னியா தெற்கு பாகா கலிபோர்னியா, (தற்கால நாடுகளான கோயுல்லா மற்றும் டெக்சஸ் உள்ளடக்கிய) நுவோ எக்சுட்ரெமடுரா , ( டெக்சசின் சில பகுதிகளையும் நியூ மெக்சிகோவையும் உள்ளடக்கிய) சான்டா ஃபெ தெ நுவோ மெக்சிக்கோ மற்றும் (மேற்கு மிசிசிப்பி ஆற்றுப் படுகையும் மிசௌரி ஆற்றுப் படுகையும் உள்ளடக்கிய) லூசியானாவைக் கொண்டிருந்தது.


</doc>
<doc id="200911" url="https://ta.wikipedia.org/wiki?curid=200911" title="கெரார்டு ஆன்சன்">
கெரார்டு ஆன்சன்

கெரார்டு என்றீக்கு ஆர்மவுர் ஆன்சன் ("Gerhard Henrik Armauer Hansen", 29 சூலை 1841 – 12 பிப்பிரவரி 1912) ஒரு நோர்வே மருத்துவர். இவர் தொழுநோயை உண்டாக்கும் மைக்கோபாக்டீரியம் இலெப்ரே என்னும் பாக்டீரியாவை 1873 இல் கண்டுபிடித்தார் என்பதற்காக நன்கு அறியப்படுபவர்.

ஆன்சன் நோர்வேயில் பெர்கன் என்னும் ஊரில் பிறந்தார், பின்னர் வேந்திய பெடரிக்குப் பல்கலைக்கழகத்தில் (இப்பொழுது இது ஓசுலோ பல்கலைக்கழகம் என அழைக்கப்பெறுகின்றது) மருத்துவப் படிப்புப் படித்து, 1866 இல் பட்டம் பெற்றார். பிறகு சிறிது காலம் உள்மனைப் பயிற்சியாளராக ஓசுலோவில் கிறித்தீனாவில் உள்ள தேசிய மருத்துவ மனையில் பயிற்சி பெற்றார். பின்னர். இலோஃபோட்டன் (Lofoten) என்னும் இடத்தில் மருத்துவராகப் பணியாற்றினார். 1868 இல் பெர்கனுக்குத் திரும்பி தானியல் கார்னேலியசு தானியல்சன் (Daniel Cornelius Danielssen) என்னும் தொழுநோய் வல்லுநரிடம் சேர்ந்து தொழுநோயைக் கூர்ந்து படித்தார். 

தொழுநோய் என்பது மரபாக வரும் நோய் என்றே அக்காலத்தில் பரவலாக அறியப்பட்டு இருந்தது (இதனை மியாசுமா நோய்க் கொள்கை (miasma theory) என்றழைத்தனர். ஆனால் ஆன்சன் தன்னுடைய முறையான நோய்ப் பரவல் இயல் ஆய்வுகளின் படி தொழுநோயானது ஒரு குறிப்பிட்ட நோயுண்டாக்கியால் ஏற்படும் நோய் என்று கண்டறிந்தார். 1870-71 ஆகிய காலப்பகுதியில் ஆன்சன் இடாய்ச்சுலாந்தில் உள்ள பான் நகரத்துக்கும், வியன்னா நகரத்துக்கும் சென்று தன் கருதுகோளை நிறுவுவதற்கான பயிற்சியைப் பெற்றார் 1873 இல், ஆன்சன் தான் மைக்கோபாக்டீரியம் இலெப்ரே ("Mycobacterium leprae") என்னும் பாக்டீரியம் தொழுநோய் இழையத்தில் (திசுக்களில்) இருப்பதால் நோய் உண்டாகின்றது என்று அறிவித்தார், ஆனால் குறிப்பாய் இந்தப் பாக்டீரியத்தை அவர் பிரித்துக் காட்டவில்லை. பலரும் இவருடைய கண்டுபிடிப்பை ஏற்கவும் இல்லை. ஆனால் இந்தக் கண்டுபிடிப்பு பின்னர் இன்னும் திறம்வாய்ந்த புதிய நுண்ணோக்கிகளின் உதவியால் நிறுவப்பட்டது.

1879 இல் ஃகான் இந்த நோயுற்ற இழையங்களை ஆல்பர்ட்டு நைசர் (Albert Neisser) என்பாரிடம் கொடுத்து அவர் தக்கவாறு சாயமேற்றல் முறைகளின் படி சாயமேற்றி 1880 இந்தப் பாக்டீரியத்தின் கண்டுபிடிப்பை, தொழுநோயுண்டாக்கும் நுண்ணுயிரி என உறுதிப்படுத்தினார். இதன் பின் நைசருக்கும் ஆன்சனுக்கும் இடையே சிறு பிணக்கு இருந்தது; ஆன்சன் இந்தக் கோலுயிரியைக் (குச்சி போன்ற வடிவுடைய நுண்ணுயிரி) கண்டுபிடித்தார் என்றும், இதனைத் துல்லியமாக அடையாளப்படுத்திக் காட்டியவர் நைசர் என்றும் அறியப்படுகின்றது. ஆன்சனின் பங்கை நைசர் குறைத்து மதிப்பிட்டார் என்று கூறப்படுகின்றது. தனியான செயற்கையான வளர்ப்பூடகத்தில் நுண்ணுயிரி வாழ்கூட்டத்தை தரமுடியாது போனதால் ஃகானசனில் கண்டுபிடிப்பைக் குறைவாகக் கருதினார்கள்.

ஆன்சன் நோர்வேயில் தொழுநோய்க்கான மருத்துவராகத் தொடர்ந்தார், பெரும்பாலும் இவருடைய முயற்சிகளால் நோர்வேயில் 1877, 1885 ஆகிய ஆண்டுகளில் நிறைவேற்றப்பட்ட தொழுநோய் பற்றிய சட்டங்களால் அங்கே தொழுநோய் உற்றவர்களின் எண்ணிக்கை நிலையாகக் குறைந்துகொண்டே வந்தது. 1875 இல் நோர்வேயில் 1,800 தொழுநோய் உற்றவர்கள் இருந்தார்கள், ஆனால் இது 1901 இல் 575 பேராகக் குறைந்தது. இவருடைய மருத்துவப் பங்களிப்புகளை 1909 இல் பெர்கன் நகரில் நடந்த அனைத்துலக தொழுநோய் பேராயக் கூட்டத்தில் போற்றிப் பெருமை செய்யப்பட்டது. 
ஆன்சன் 1860 இல் இருந்து சிபிலிசு நோயால் துன்புற்று கடைசியாக மாரடைப்பினால் இறந்தார்.

பெர்கன் நகரில் மருத்துவக் கண்காட்சி ஆன்சனின் பெயரில் உள்ளது. இது தொழுநோய் அருங்காட்சியகம் என வழங்கப்பெருகின்றது. பெர்கன் பல்கலைக்கழகத்தில் இவர் பெயரால் ஆய்வுச்சாலை ஒன்று உள்ளது (Armauer Hansen Building).

செரூசலத்தில் 1950 இல் இருந்து தொழுநோயகம் (leprosarium) ஒன்று இவர் பெயரால் உள்ளது


</doc>
<doc id="200913" url="https://ta.wikipedia.org/wiki?curid=200913" title="ஓசுலோ பல்கலைக்கழகம்">
ஓசுலோ பல்கலைக்கழகம்

ஓசுலோ பல்கலைக்கழகம் (நோர்வே மொழி:Universitetet i Oslo), நோர்வேயிலேயே மிகப் பழைய பல்கலைக்கழகம். இதுவே நோர்வேயின் உயர்படிப்புக்கான மிகப்பெரிய பல்கலைக்கழகமும் ஆகும். இது முன்னர் வேந்திய பெடரிக்குப் பல்கலைக்கழகம் (Det Kongelige Frederiks Universitet) என்றழைக்கப்பட்டது. இது நோர்வேயின் தலைநகரான ஓசுலோ நகரில் அமைந்துள்ளது. வட ஐரோப்பாவில் புகழ்பெற்ற பல்கலைக்கழகங்களுள் ஒன்றாகக் கருதப்பெறுகின்றது. உலகத் தர வரிசையில், ஒரு கணிப்பின் படி, 67 ஆவதாக உள்ள பல்கலைக்கழகம்

இப்பல்கலைக்கழகத்தில் சற்றேறக்குறைய 27,700 மாணவர்கள் உள்ளனர், இங்கே 6000 பேர் பணியில் இருக்கின்றனர். இங்கே இலூதரியம் சார்ந்த இறையியல் (இது நோர்வேயின் நாட்டுச் சமயமாக 1536 முதல் உள்ளது), சட்டவியல், மருத்துவம், மாந்த வாழ்வியல், கணிதவியல், அறிவியல், சமூக அறிவியல், பல்மருத்துவம், கல்வியியல் ஆகிய துறைகள் உள்ளன. பல்கலைக்கழகத்தின் தொடக்ககால புதுச்செம்மரபு வளாகம் ஓசுலோ நகரின் மையத்தில் உள்ளது. இது தற்பொழுது சட்டவியல் படிப்புத்துறையினர் இருக்கும் இடமாக உள்ளது. பல்கலைக்கழகத்தின் மற்ற துறைகள் பெரும்பாலும் ஓசுலோவின் மேற்கு எல்லை புறநகர் பகுதியில் உள்ள புதிய பிளிண்டர்ண் (Blindern) வளாகத்தில் அமைந்துள்ளது. மருத்துவத்துறை பல மருத்துவமனைகள் இருக்கும் இடங்களில் பலவாகப் பிரிந்து உள்ளது.




</doc>
<doc id="200921" url="https://ta.wikipedia.org/wiki?curid=200921" title="திரில்லர்">
திரில்லர்

திரில்லர் என்பது பிரபல அமெரிக்க பாப் இசை பாடகரான மைக்கேல் ஜாக்சனால் பாடப்பெற்றது ஆகும். இப்பாடலுக்கு இசையமைத்தவர் ராட் டெம்பெரன்.குயின்ஸி ஜோன்சால் தயாரிக்கப்பட்டது.


</doc>
<doc id="200922" url="https://ta.wikipedia.org/wiki?curid=200922" title="இரா. சீனிவாசனின் நூற்பட்டியல்">
இரா. சீனிவாசனின் நூற்பட்டியல்

தமிழ்நாட்டைச் சார்ந்த மொழியியல்துறைப் பேராசிரியர் முனைவர் இரா. சீனிவாசனின் நாட்டுடைமையாக்கப்பட்ட நூல்கள், கீழே பட்டியலாகத் தரப்படுகின்றன. 



</doc>
<doc id="200924" url="https://ta.wikipedia.org/wiki?curid=200924" title="ஜாக்சன் 5">
ஜாக்சன் 5

ஜாக்சன் 5 என்பது புகழ் பெற்ற அமெரிக்க பாப் இசைப்பாடகரான மைக்கேல் ஜாக்சன் மற்றும் அவரின் நான்கு சகோதரர்கள் இணைந்து ஏற்படுத்திய மேற்கத்திய இசைக்குழு ஆகும்.


</doc>
<doc id="200929" url="https://ta.wikipedia.org/wiki?curid=200929" title="சசி (இயக்குநர்)">
சசி (இயக்குநர்)

சசி ஒரு தமிழ் திரைப்பட இயக்குனர் ஆவார். சொல்லாமலே, 555, பூ முதலிய படங்களை இயக்கியவர் ஆவார். பூ திரைப்படத்துக்காக சிறந்த இயக்குனர் விருதையும் பெற்றுள்ளார்.
=இயக்கிய திரைப்படங்கள்=


</doc>
<doc id="200933" url="https://ta.wikipedia.org/wiki?curid=200933" title="சகுந்தலா அம்மாள் பொறியியற் கல்லூரி">
சகுந்தலா அம்மாள் பொறியியற் கல்லூரி

சகுந்தலா அம்மாள் பொறியியல் கல்லூரி (S. A. Engineering college) சென்னையில் உள்ளது. அண்ணா பல்கலைக்கழகத்துடன் இணைக்கப்பட்டு, தேசிய தர ஆணையத்தின் அங்கீகாரம் பெற்றது. முதன்மையான பாடப் பிரிவுகளில் பொறியியல் படிப்புகள் வழங்குகிறது. இது எஸ். ஏ. பொறியியற் கல்லூரி என்றும் அழைக்கப்படுகிறது.

இது பூந்தமல்லி - ஆவடி சாலையில், திருவேற்காட்டில் உள்ளது. 42 ஏக்கர் பரப்பளவில் அமைந்துள்ளது.
கல்லூரி வளாகத்திற்குள் ஆறு கட்டிடங்கள் உள்ளன. ஒவ்வொன்றும் நான்கு தளங்ளைக் கொண்டவை, முதன்மை கட்டிடத்தில், முதலாம் ஆண்டு மாணவர்களுக்கான வகுப்பறைகளும், நிர்வாக அலுவலகமும் உள்ளன. கணிப்பொறித் துறை கட்டிடத்தில், கணிப்பொறியியல், தகவல் தொழில்நுட்பம் பயிலும் மாணவர்களுக்கான ஆய்வகங்களும், வகுப்பறைகளும் உள்ளன. இயந்திரப் பொறியியல் துறையில் கட்டிடப் பொறியியல், இயந்திரப் பொறியியல் மாணவர்களுக்கான பட்டறைகளும், வகுப்பறைகளும் உள்ளன. மின்துறைக் கட்டிடத்தில் மின்னியல், மின்னணுவியல் மாணவர்களுக்கான வகுப்பறைகளும், ஆய்வகங்களும் உள்ளன. முதுநிலை மாணவர்களுக்கான கட்டிடத்தில், வகுப்பறைகளும், கருத்தரங்கக் கூடம், வகுப்பறைகள், ஆய்வகம் ஆகியனவும் உள்ளன. ஒவ்வொரு துறைக் கட்டிடத்திலும், முதலாவது தளத்தில் துறைத் தலைவர் அறை உள்ளது.

தர்ம நாயுடு அறக்கட்டளையினர் மேற்பார்வையில் கல்லூரி நிர்வாகம் செயலாற்றுகிறது. இது தெலுங்கு சிறுபான்மையினர் கல்வி நிறுவனம் ஆகும். ஆவடி எம். எல். ஏ சுதர்சனம் நாயுடுவின் தந்தையின் பெயரில் இந்த அறக்கட்டளை நிறுவப்பட்டது. சுதர்சனத்தின் தாயின் பெயர் கல்லூரிக்கு சூட்டப்பட்டது.

கல்லூரியின் மைய நூலகத்தில் 50,000 நூல்கள் உள்ளன. கணினியியல், மின்னியல், மின்னணுவியல், இயந்திரப் பொறியியல், கட்டிடக் கலை, தகவல் தொழில்நுட்பம் ஆகிய துறைகளைச் சார்ந்த நூல்களும், குறிப்புதவிப் புத்தகங்களும் இதில் அடங்கும். ஐ. ஈ. ஈ. ஈ நிறுவனத்தின் 
ஆய்வு இதழ்களும், தேசிய, மாநில அளவிலான ஆய்விதழ்களும் சேகரிக்கப்பட்டுள்ளன. நாள்தோறும் செய்திகளை அறிய தமிழ், ஆங்கிலம், தெலுங்கு, மலையாள நாளேடுகள் சேகரித்து வைக்கப்பட்டுள்ளன. இணைய வழியில் தகவல்களைப் பெற இணைய இணைப்புடன் கூடிய கணினிகளும் உள்ளன.

கைப்பந்தாட்டம், கால்பந்தாட்டம், கூடைப்பந்தாட்டம், துடுப்பாட்டம், டென்னிசு ஆகிய விளையாட்டுகளுக்கென தனித் தனித் திடல்கள் உள்ளன.
இருநூறு பேர் வரை அமரும் வசதி கொண்ட இரு கருத்தரங்கக் கூடங்கள் உள்ளன.
ஒரே நேரத்தில், நானூறு பேர் வரை உண்ணும் அளவிலான உணவகம் உள்ளது. சிறு அடுமனையும் இணைக்கப்பட்டுள்ளது.
ஆண்கள், பெண்களுக்கான தனி விடுதிகள் உள்ளன. இவற்றில் நூறு பேர் தங்கலாம்.
சென்னையின் பல்வேறு பகுதிகளுக்குச் சென்று வர 25 கல்லூரிப் பேருந்துகள் உள்ளன.




</doc>
<doc id="200943" url="https://ta.wikipedia.org/wiki?curid=200943" title="மிஸ்டர். பர்பெஃக்ட் (2011 திரைப்படம்)">
மிஸ்டர். பர்பெஃக்ட் (2011 திரைப்படம்)

மிஸ்டர். பர்ஃபெக்ட் (Mr. Perfect) என்பது 2011 ஆம் ஆண்டில் வெளியான தெலுங்கு திரைப்படம். இதை தசரத் குமார் இயக்கியுள்ளார். 
பிரபாஸ், காஜல் அகர்வால், டாப்சி ஆகியோர் முதன்மை வேடங்களில் நடித்துள்ளனர். முரளி மோகன், பிரகாஷ் ராஜ், சாயாஜி சிண்டே, நாசர், விஸ்வநாத் ஆகியோர் துணை வேடங்களில் நடித்துள்ளனர். தில் ராஜ் தயாரிப்பில், அப்பூரி ரவி எழுத்தில் உருவானது. இப்படம் 22 ஏப்பிரல், 2011 அன்று வெளியானது. இதே ஆண்டில், சிறந்த குடும்பப் பாங்கான தெலுங்கு திரைப்படத்திற்கான பொம்மிரெட்டி நாகிரெட்டி நினைவு விருதைப் பெற்றது. In 2013 பின்னர், இந்தியிலும், நம்பர் ஒன் மிஸ்டர் பர்ஃபெக்ட் என்ற பெயரில் டப் செய்யப்பட்டது. 

கதாநாயகனான விக்கி, ஆசுத்திரேலியாவில் உள்ள வீடியோ கேம் தயாரிப்பு நிறுவனத்தில் பணிபுரிகின்றான். இளவயதில் இருந்தே தன் கொள்கையை விட்டுக்கொடுக்காமல் வாழ்கின்றான். பிறருக்காக ஒருவர் தன்னை மாற்றிக் கொள்வதை வெறுக்கிறான். அவன் தந்தை, அனுசரித்து நடக்குமாறு கூறுகிறார். ஏற்க மறுக்கிறான் விக்கி.
இந்தியாவில், தனக்கும், நாயகி பிரியாவுக்கும் திருமணம் நிச்சயித்துள்ளதை அறிகிறான். சிறுவயதிலேயே ஒருவருக்கு ஒருவரை பிடிக்காது. இருவருமே திருமணத்தை நிறுத்தும் முடிவில் இருக்கின்றனர். சில நாட்களில், இருவருக்குள்ளும் காதல் மலர்கிறது.
பிரியா கிராமத்தில் இயற்கைச் சூழலில் வாழ்ந்தவள், விட்டுக்கொடுக்கும் பழக்கம் கொண்டவள். விக்கி, நகரத்துச் சூழலில் வளர்ந்தவன். தனக்காக பிரியா, அவள் பழக்கவழக்கங்களை மாற்றிக் கொள்வதை விரும்பவில்லை. பிரியா மீது காதல் இருந்தாலும், நடைமுறையில் இருவரும் இணைவது சாத்தியமில்லை என்கிறான் விக்கி. ஆசுத்திரேலியா திரும்புகிறான்.
அங்கே, கேட்பரி நிறுவனம் நடித்திய ஆய்வில், இவனுக்கும் மேகிக்கும் ஒரே விதமான பழக்கவழக்கங்களும், விருப்பங்களும் இருப்பதை அறிகிறான். இருவரும் காதலிக்கின்றனர். மேகியின் தந்தைக்கு விக்கியைப் பிடிக்கவில்லை. தன் இளைய மகள் திருமணத்தின்போது இரு உறவினர்கள் மனதில் இடம்பிடிக்க வேண்டும் என்கிறான். வென்றால், தன் மகளைத் திருமணம் செய்து வைப்பதாகவும், தோற்றால் இடத்தைவிட்டு நீங்க வேண்டும் என்றும் கூறுகிறார். சவாலை ஏற்றுக் கொண்டு, திருமணத்திற்கு வருகிறான் விக்கி. பிரியா, மணமகனின் உறவினராக கலந்துகொள்கிறாள். எல்லோர் மனதிலும் இடம்பிடிக்கிறான் விக்கி. அவனை வாழ்த்திவிட்டு, வருத்தத்துடன் இந்தியா திரும்புகிறாள் பிரியா. விக்கி, பிரியாவின் காதலை, தன் முந்தைய பிறந்தநாளன்று அவள் பதிவுசெய்திருந்த செய்தியின் மூலம் கண்டு, மனம் மாறுகிறான்.
அவளை காயப்படுத்தியது அறிந்து, மேகியின் குடும்பத்தினரிடம் அதைக் கூறி, மேகி வேண்டாம் என்கிறான். மேகியின் குடும்பத்தினர், மேகி உட்பட மனம்திருந்தி, விக்கியின் செய்தியைக் கேட்டு, அவனை வாழ்த்தி அனுப்புகின்றனர். இந்தியாவிற்கு திரும்பி, பிரியாவுடன் இணைகிறான் விக்கி.


தேவிஸ்ரீ பிரசாத், பாடல்களுக்கு பின்னனி இசையமைத்துள்ளார்.




</doc>
<doc id="200949" url="https://ta.wikipedia.org/wiki?curid=200949" title="பிரபாஸ்">
பிரபாஸ்

பிரபாஸ் இராஜூ உப்பலபட்டி (பிறப்பு 23 அக்டோபர் 1979), என்பவர் தெலுங்கு திரைப்பட நடிகர் ஆவார். இவர் தெலுங்கு திரைப்படத் துறையின் முன்னணி நடிகர்களுள் ஒருவர். வர்ஷம் என்ற 2004 ஆம் ஆண்டு வெளியான திரைப்படத்தின் மூலம் இவர் புகழடைந்தார். மிர்ச்சி, முன்னா, டார்லிங், மிஸ்டர். பெர்ஃபெக்ட் உள்ளிட்ட திரைப்படங்கள் இவரது வெற்றிப் படங்கள். இவர் தமிழில் நடித்த பாகுபலி, மற்றும் பாகுபலி 2 படமானது இவருக்கு மிகப்பெரிய வெற்றியைத் தேடித்தந்தது.


</doc>
<doc id="200953" url="https://ta.wikipedia.org/wiki?curid=200953" title="சாயாஜி சிண்டே">
சாயாஜி சிண்டே

சாயாஜி சிண்டே, இந்தியத் திரைப்பட நடிகர் ஆவார். இந்தி, தெலுங்கு, தமிழ், கன்னடம், மலையாளம் உட்பட்ட மொழித் திரைப்படங்களில் நடித்துள்ளார்.




</doc>
<doc id="200957" url="https://ta.wikipedia.org/wiki?curid=200957" title="திரைப்படத் தயாரிப்பு">
திரைப்படத் தயாரிப்பு

திரைப்படத் தயாரிப்பு என்பது, திரைப்படம் ஒன்றை உருவாக்கும் செய்கையைக் குறிக்கும். இது, தொடக்க எண்ணக்கரு, கதைக்கரு என்பவற்றில் இருந்து, திரைக்கதை எழுதுதல், படக்குழுத் தேர்வு, படத்தொகுப்பு என்பவற்றினூடாக முன்னோட்டமாகத் திரையிடல் வரையான பல்வேறு கட்டங்களை உள்ளடக்கியது. திரைப்படத் தயாரிப்புக்கள் உலகின் பல்வேறு இடங்களில், பலவகையான பொருளியல், சமூக, அரசியல் சூழல்களில் இடம்பெறுகின்றன. இதற்குப் பல்வேறுபட்ட தொழில்நுட்பங்கள் பயன்படுகின்றன. ஒரு திரைப்படத்தை உருவாக்குவதில் பெருமளவினர் ஈடுபடுவதுடன், இதற்கு மாதக் கணக்கில், சிலவேளைகளில் ஆண்டுக் கணக்கிலும் கூடக் காலம் தேவைப்படுகின்றது.

திரைப்படத் தயாரிப்பில் பல முக்கியமான கட்டங்கள் உள்ளன.


</doc>
<doc id="200974" url="https://ta.wikipedia.org/wiki?curid=200974" title="குவாண்டம் பின்னல்">
குவாண்டம் பின்னல்

குவாண்டம் பின்னல் அல்லது குவாண்டம் தொடக்கு ("quantum entanglement") என்பது ஒரு இயற்பிய தோற்றப்பாடாகும், இரண்டு துகள்களின் (அல்லது துகற் தொகுதிகளின்) குவாண்டம் நிலைகள் ஒன்றை ஒன்று சார்ந்து இருக்கும் நிலையில் இது நிகழும். ஒரு துகளின் நிலையைப் பொறுத்தே மற்ற துகளின் நிலையை விவரிக்க இயலும்படி அத்துகள்கள் தோன்றியோ அல்லது இடைவினை கொண்டோ இருக்கும்.


</doc>
<doc id="200976" url="https://ta.wikipedia.org/wiki?curid=200976" title="முள்ளிவாய்க்கால் நினைவு முற்றம்">
முள்ளிவாய்க்கால் நினைவு முற்றம்

முள்ளிவாய்க்கால் நினைவு முற்றம் என்பது தமிழீழத்தில் கொல்லப்பட்ட, தமிழீழத்துக்காக உயிர் விட்ட போராளிகள், தியாகிகள் மற்றும் மக்களை நினைவு கூரும் ஒரு முற்றம் ஆகும். இதனை 06-11-2013 அன்று தஞ்சையில் உலகத் தமிழர் பேரமைப்பின் அமைப்பாளர் பழ. நெடுமாறன் திறந்து வைத்தார்.

இந்த நினைவு முற்றம் கட்டும் பணி நவம்பர் 15, 2010இல் தொடங்கப்பட்டது. வைகோ மற்றும் நல்லகண்ணுவால் இதன் அடிக்கல் நாட்டப்பட்டது.
முதலில் ஒரு நினைவுத்தூணாக மட்டுமே அமைக்கத் திட்டமிடப்பட்டிருந்தது. ஆனால் இலங்கையில் தமிழர் நினைவிடங்களுக்கு நிகழ்ந்த அவலங்களால், தமிழர்கள் அதிகளவில் அழிக்கப்பட்ட இலங்கையின் உள்நாட்டுப் போரின் நினைவுச் சின்னமாக இது உருவாக்கத் தீர்மானிக்கப்பட்டது.

உலகத் தமிழர் பேரவையால் மேற்கொள்ளப்பட்ட இத் திட்டப்பணி, பேரவை மற்றும் தமிழ் தேசிய இயக்கத்தின் தலைவர் பழ நெடுமாறனின் மேற்பார்வையில் நடந்தது. கட்டுமானத்திற்கான நிதி பல இடங்களிலிருந்து திரட்டப்பட்டது. தமிழ் செயற்பாட்டாளர் எம். நடராஜன் நினைவு முற்றத்திற்குத் தேவையான நிலத்தை வழங்கினார்.

திட்டமிடப்பட்ட நாளுக்கு இரு நாட்களுக்கு முன்னதாக, 2013 ஆம் ஆண்டு, நவம்பர் 6 ஆம் திகதியன்று இம்முற்றம் திறந்து வைக்கப்பட்டது. நல்லகண்ணு (இந்திய கம்யூனிஸ்ட் கட்சி), வைகோ (மறுமலர்ச்சி திராவிட முன்னேற்றக் கழகத் தலைவர்) தமிழ்த் தேசியப் போியக்க தலைவரும் தமிழ்த்தேசிய தமிழா் கண்ணோட்டத்தின் ஆசிாியருமான தோழா் பெ. மணியரசன், சீமான் (திரைப்பட இயக்குநர் மற்றும் நாம் தமிழர் கட்சி ஒருங்கிணைப்பாளர்), சு. ப. உதயகுமார் (கூடங்குளம் செயற்பாட்டாளர்) மற்றும் பொன் இராதாகிருஷ்ணன் (பிஜேபி) போன்ற தமிழகத்தைச் சேர்ந்த முக்கிய அரசியல்வாதிகளும் செயற்பாட்டாளர்களும் திறப்பு விழாவில் கலந்து கொண்டனர்.

முள்ளி வாய்க்கால் முற்ற வளாகம் தஞ்சாவூரிலிருந்து ஐந்து கிலோ மீட்டர் தொலைவிலுள்ள விளார் கிராமத்தில் 1.75-ஏக்கர் பரப்பளவில் தஞ்சாவூர்-திருச்சிராப்பள்ளி சாலையோரம் அமைந்துள்ளது. தஞ்சாவூர் பழைய பேருந்து நிலையத்திலிருந்து விளார் செல்லும் பேருந்துகள் மூலம் இவ்விடத்தை அடையலாம். தஞ்சாவூரின் அண்ணாநகர் சந்தையிலிருந்தும் இந் நினைவு முற்றத்திற்கு எளிதாகச் செல்லலாம்.

மே 18, 2014 அன்று இந்த முற்றத்தில் "முள்ளிவாய்க்கால் 5-ஆம் ஆண்டு நினைவு நாள்" அனுசரிக்கப்பட்டது. உலகத் தமிழர் பேரமைப்புத் தலைவர் பழ. நெடுமாறன் கலந்து கொண்டார். முற்றத்தில் உள்ள விடுதலைப் புலிகள் தலைவர் பிரபாகரனின் பெற்றோர் அஸ்திக்கு மலர் தூவியும், மெழுகுவர்த்தி ஏந்தியும் அஞ்சலி செலுத்தப்பட்டது .



</doc>
<doc id="200980" url="https://ta.wikipedia.org/wiki?curid=200980" title="ஒலிச்சேர்க்கை">
ஒலிச்சேர்க்கை

திரைப்படத் தயாரிப்பிலும், நிகழ்படத் தயாரிப்பிலும், ஒலிச்சேர்க்கை (Dubbing) என்பது, படப்பிடிப்புக்குப் பிந்திய ஒரு செயற்பாடு ஆகும். ஒலிச்சேர்க்கையின்போது, முதலில் செய்த ஒலிப்பதிவுக்குக் கூடுதலான அல்லது குறைநிரப்பு ஒலிப்பதிவு இடம்பெறுகிறது. இந்தச் செயல்முறை, தன்னியக்க உரையாடல் பதிலீடு அல்லது கூடுதல் உரையாடல் பதிவு என்பதையும் உள்ளடக்குகிறது. இச்செயல்முறையின் போது, படத்தில் நடித்த நடிகர்களின் உரையாடல்களை மீள்பதிவு செய்கின்றனர். இசை பெரும்பாலும் ஒலிச்சேர்க்கை மூலமே திரைப்படத்தில் இணைக்கப்படுகின்றது. திரைப்படத்தில் நடித்த நடிகர்களுக்குப் பதிலாக இன்னொருவர் அதே மொழியில் குரல் கொடுப்பதும், திரைப்படங்களை மொழிமாற்றம் செய்யும்போது நடிகர்களுக்குப் பிற மொழியில் வேறொருவர் குரல் கொடுப்பதும் ஒலிச்சேர்க்கையுள் அடங்குவதே.

முற்காலத்தில் படத்தில் நடிக்கும் நடிகருக்குப் பாடும் குரல் வளம் இல்லாதபோது பாடல்களை வேறொருவர் மூலம் பாடி இணைப்பதற்கே ஒலிச்சேர்க்கை பெரிதும் பயன்பட்டது. தற்காலத்தில், பல்வேறு தேவைகளுக்கு ஒலிச்சேர்க்கை நுட்பங்களைப் பயன்படுத்துகின்றனர். பல்வேறு ஒலி-ஒளித் தயாரிப்புகளை உலகின் பல்வேறு இடங்களிலும் விற்பனை செய்யும்போது அவ்வவ்விடங்களின் உள்ளூர் மொழிகளில் மொழிமாற்றம் செய்யவேண்டியுள்ளது. இதற்கும் ஒலிச்சேர்க்கை நுட்பங்கள் பயன்படுகின்றன.

தன்னியக்க உரையாடல் பதிலீடு அல்லது கூடுதல் உரையாடல் ஒலிப்பதிவு என்பது, படப்பிடிப்பு முடிவடைந்த பின்னர், படத்தில் நடித்த நடிகர்கள் தமது உரையாடல்களை மீள்பது செய்யும் ஒரு செயற்பாடு ஆகும். ஒலித்தரத்தை மேம்படுத்துவதற்காகவும், உரையாடலில் மாற்றங்களை ஏற்படுத்தவும் இது அவசியமாகின்றது. ஏற்கனவே பதிவு செய்யப்பட்ட உரையாடல்களில் இருக்கக்கூடிய சொற் தெளிவு, நேர இசைவுக் குறைபாடு, உச்சரிப்புக் குறைபாடு போன்றவற்றை நீக்குவதற்கும் இந்த முறை பயன்படுகின்றது. 

வழமையான படத் தயாரிப்புக்களின்போது, படப்பிடிப்பு ஒலிப்பதிவாளர் படப்பிடிப்பின்போதே உரையாடல்களை ஒலிப்பதிவு செய்வார். ஆனாலும், கருவிகளிலிருந்து எழும் ஒலி, போக்குவரத்து ஒலி, காற்று மற்றும் சூழலிலிருந்து எழுகின்ற பிற ஒலிகள் போன்றவற்றினால், களத்தில் செய்யப்படும் ஒலிப்பதிவுகள் பெரும்பாலும் பயன்பாட்டுக்கு உதவாதவையாக ஆகிவிடுகின்றன. படப்பிடிப்புக்குப் பிந்திய கட்டத்தில், ஒரு ஒலிப்பதிவு மேற்பார்வையாளர் பதிவு செய்யப்பட்ட உரையாடல்களைக் கேட்டு மீள ஒலிப்பதிவு செய்யவேண்டிய பகுதிகள் எவை என முடிவு செய்வார். 


</doc>
<doc id="200994" url="https://ta.wikipedia.org/wiki?curid=200994" title="புலிகளின் தாகம் தமிழீழத் தாயகம்">
புலிகளின் தாகம் தமிழீழத் தாயகம்

புலிகளின் தாகம் தமிழீழத் தாயகம் என்ற வாக்கியம் தமிழீழ விடுதலைப் புலிகளின் தேசிய குறிக்கோள் ஆகும். தமிழீழ விடுதலைப் புலிகள் முக்கிய ஆவனங்களிலும் உரையிலும் இது குறிப்பிடப்படும். இது பின்னர் தமிழர்களின் தாகம் தமிழீழத் தாயகம் என தமிமீழ மக்களின் தேசிய குறிக்கோளாக மாற்றமடைந்தது. 



</doc>
<doc id="200995" url="https://ta.wikipedia.org/wiki?curid=200995" title="தமிழீழ தேசிய சின்னங்கள்">
தமிழீழ தேசிய சின்னங்கள்

தமிழீழ விடுதலைப் புலிகள் அறிவித்த தமிழீழ தேசிய சின்னங்கள் பின்வருமாறு:


</doc>
<doc id="201004" url="https://ta.wikipedia.org/wiki?curid=201004" title="வண்ணக்கன்">
வண்ணக்கன்

வண்ணக்கன் என்னும் அடைமொழியோடு குறிப்பிடப்பட்ட புலவர்கள் சங்க நூலில் காணப்படும் பாடல்கள் சிலவற்றைப் பாடியுள்ளனர். 
ஆகியோர் அவர்கள். இவர்களைப் பற்றி எண்ணும்போது 'வண்ணப்புறம்' என்னும் அடைமொழியோடு வரும் வண்ணப்புறக் கந்தரத்தனார் என்னும் புலவரும் எண்ணிப்பார்க்கத் தக்கவர். இவர்களைப் பற்றி எண்ணும்போது சங்கநூல்களில் பயின்றுவந்துள்ள வண்ணகம், வண்ணத்தர் என்னும் சொற்களும் ஓப்புநோக்கத் தக்கவை.

விற்பனைக்கு வரும் பொன்னை உரைத்துப் பார்த்துத் தரம் காணும் தொழிலாளர்கள் சங்ககால மதுரையில் வாழ்ந்துவந்தது பற்றிய செய்தி மதுரைக்காஞ்சி நூலில் குறிப்பிடப்பட்டுள்ளது. இதனை ஒப்புநோக்கி பொன்னில் தரவண்ணம் காணும் கலைஞர்கள் வண்ணக்கன் எனப்பட்டதாகக் கொள்ளப்படுகிறது. 


</doc>
<doc id="201006" url="https://ta.wikipedia.org/wiki?curid=201006" title="தொழிலாளர்கள், சங்ககால மதுரை">
தொழிலாளர்கள், சங்ககால மதுரை

சங்ககாலத்தில் மதுரையில் வாழ்ந்த கலைத்தொழிலாளர்களைப் பற்றி மதுரைக்காஞ்சி என்னும் குறிப்பிட்டுக் காட்டியுள்ளது. இவர்கள் அனைவரையும் கம்மியர் என்னும் பெயரால் அது சுட்டுகிறது. இந்தக் கம்மமாகிய கலைத்தொழிலில் பெரியவர்களும், சிறியவர்களும் ஈடுபட்டிருந்தனராம். (வடக்குத் தெரு, தெற்குத் தெரி, கிழக்குத் தெரு, மேற்குத் தெரு என வகைபட்டிருந்த) நால்வேறு தெருக்களிலும் அவர்கள் தம் கம்மத் தொழிலைச் செய்துவந்தனர். அவர்களில் சிலர் தெருக்களில் குடைக்கால் நிறுத்தி அதன் நிழலில் கால் கடுக்க நின்றுகொண்டே பணியாற்றிவந்தனர்.


</doc>
<doc id="201007" url="https://ta.wikipedia.org/wiki?curid=201007" title="நதி (திரைப்படம்)">
நதி (திரைப்படம்)

﻿
நதி () என்பது ஹரி போத்தன் தயாரிப்பில், 1969 அக்டோபர் 24-ல் வெளியான மலையாளத் திரைப்படம். 





</doc>
<doc id="201011" url="https://ta.wikipedia.org/wiki?curid=201011" title="ராஜேந்திர யாதவ்">
ராஜேந்திர யாதவ்

ராஜேந்திர யாதவ், இந்தி எழுத்தாளர் ஆவார். "நயீ கஹானி" என்ற இந்தி மொழி இலக்கிய அமைப்பின் முன்னோடி உறுப்பினர் ஆவார். இவர் மனைவி மன்னு பண்டரியும் இந்தி கதை எழுத்தாளர் ஆவார்.

இவர் உத்தரப் பிரதேசத்தில் பிறந்தவர். ஹன்ஸ் என்ற இதழின் ஆசிரியரும் ஆவார். "பிரேத் போல்தே ஹே" என்ற பெயரில் இவர் எழுதிய நாவல், சர ஆகாஸ் என்ற பெயரில் திரைப்படமாக்கப்பட்டது. 1999-2001ல் பிரசர் பாரதியில் பணியாற்றினார்.




</doc>
<doc id="201012" url="https://ta.wikipedia.org/wiki?curid=201012" title="வீரசிங்கம் மண்டபம்">
வீரசிங்கம் மண்டபம்

கூட்டுறவாளர் வீரசிங்கம் மண்டபம் ("Co-operator Veerasingam Hall") அல்லது பொதுவாக வீரசிங்கம் மண்டபம் என்பது இலங்கையின் வடக்கே யாழ்ப்பாண நகரில் அமைந்துள்ள ஒரு பொது மண்டபம் ஆகும். யாழ்ப்பாணத்தில் இடம்பெறும் மாநாடுகள், மற்றும் கலாச்சார நிகழ்வுகள் இம்மண்டபத்திலேயே நடத்தப்படுகின்றன. யாழ்ப்பாண மாவட்டம் கூட்டுறவு நிலையத்தின் முதலாவது தலைவராகப் பணியாற்றிய வி. வீரசிங்கம் என்பவரின் நினைவாக இம்மண்டபத்திற்கு அவரது பெயர் சூட்டப்பட்டது. மானிப்பாய் இந்துக் கல்லூரி ஆசிரியரான வீரசிங்கம் வட்டுக்கோட்டை நாடாளுமன்ற உறுப்பினராக இருந்தவர்

1974 ஆம் ஆண்டு சனவரியில் நான்காவது உலகத் தமிழாராய்ச்சி மாநாடு இம்மண்டபத்திலேயே நடத்தப்பட்டது.


</doc>
<doc id="201013" url="https://ta.wikipedia.org/wiki?curid=201013" title="மூலதனம் (திரைப்படம்)">
மூலதனம் (திரைப்படம்)

மூலதனம், முகமது அசீம் தயாரிப்பில் வெளியான மலையாளத் திரைப்படம். 1969 ஆகஸ்ட் 15ல் வெளியானது





</doc>
<doc id="201016" url="https://ta.wikipedia.org/wiki?curid=201016" title="வி. வீரசிங்கம்">
வி. வீரசிங்கம்

விசுவலிங்கம் வீரசிங்கம் ("Visuvalingam Veerasingam", 1892 - 5 டிசம்பர் 1964) இலங்கைத் தமிழ் ஆசிரியரும், அரசியல்வாதியும், நாடாளுமன்ற உறுப்பினரும், கூட்டுறவாளரும் ஆவார்.

வீரசிங்கம் 1892 ஆம் ஆண்டில் இலங்கையின் வடக்கே யாழ்ப்பாணத்தில் மானிப்பாய் நகரில் பிறந்தவர். மானிப்பாய் இந்துக் கல்லூரியில் கல்வி பயின்றார். இலங்கைப் பல்கலைக்கழகக் கல்லூரியில் பயின்று பொருளாதாரம், கல்வி, தமிழ் ஆகிய பாடங்களில் இலண்டன் பல்கலைக்கழக பட்டத்தைப் பெற்றுக் கொண்டார். மானிப்பாய் இந்துக் கல்லூரியில் ஆசிரியராக இணைந்த இவர் 1922 ஏப்ரலில் கல்லூரியின் அதிபரானார். இளம் வயதிலேயே வாழ்க்கைத் துணையை இழந்தார். மறுமணம் செய்யவில்லை.
1951 ஆம் ஆண்டில் ஆசிரியப் பணியில் இருந்து இளைப்பாறிய பின்னர் யாழ்ப்பாண மாவட்டத்துக்கான கூட்டுறவு இயக்கத்தின் முக்கிய பங்காற்றலானார். யாழ் மாவட்டத்துக்கான கூட்டுறவு சங்கத்தின் முதலாவது தலைவராக இவர் தேர்ந்தெடுக்கப்பட்டு இறக்கும் வரையில் அப்பதவியில் இருந்தார். யாழ்ப்பாண நகரில் கூட்டுறவு சங்கத்தினால் அமைக்கப்பட்ட வீரசிங்கம் மண்டபத்திற்கு இவரது நினைவாக அப்பெயர் சூட்டப்பட்டது.

1947 நாடாளுமன்றத் தேர்தலில் வீரசிங்கம் சுயேட்சை வேட்பாளராக வட்டுக்கோட்டை தேர்தல் தொகுதியில் முதற்தடவையாகப் போட்டியிட்டு அகில இலங்கைத் தமிழ்க் காங்கிரஸ் கட்சி வேட்பாளர் க. கனகரத்தினத்திடம் தோற்றார். ஆனாலும், 1952 தேர்தலில் சுயேட்சையாகப் போட்டியிட்டு கனகரத்தினத்தை 420 வாக்குகள் வித்தியாசத்தில் வெற்றி பெற்று நாடாளுமன்றம் சென்றார். 

1952 சனவரியில் இவர் பிரித்தானிய இராச்சியத்தின் Order of the British Empire விருதைப் பெற்றார்.



</doc>
<doc id="201024" url="https://ta.wikipedia.org/wiki?curid=201024" title="நாகப்பன் படையாட்சி">
நாகப்பன் படையாட்சி

சாமி நாகப்பன் படையாட்சி ("Sammy Nagappan", 1891 - 1909) தென்னாப்பிரிக்காவைச் சேர்ந்த சத்தியாகிரகப் போராட்டத் தியாகி.

சாமி நாகப்பன் தமிழ்நாட்டில் இன்றைய நாகப்பட்டினம் மாவட்டம் மயிலாடுதுறை அருகே ஒரு கிராமத்தில் 1891ஆம் ஆண்டு பிறந்தார். இவரின் தோற்றம், பிறந்த ஊர் பற்றிய விவரங்கள் தெளிவாக இல்லை. ஆனால் 1800களில் இந்தியாவிலிருந்து தென் ஆப்பிரிக்காவிற்கு கூலி தொழிலாளியாக அழைத்து செல்லப்பட்டவர்களில் இவரும் ஒருவர். நாகப்பன் 1909 ஆம் ஆண்டு சூலை 6 ஆம் நாள் இரட்டை நுரையீரல் அழற்சியால் பாதிக்கப்பட்டுக் காலமானார்.

ஜொகனஸ்பர்க் அருங்காட்சியகத்தில் நாகப்பன் படையாட்சியின் நினைவை போற்றும் வகையில் அவரின் உருவ படம் வைக்க பட்டுள்ளது. 



</doc>
<doc id="201027" url="https://ta.wikipedia.org/wiki?curid=201027" title="ரீமா கல்லிங்கல்">
ரீமா கல்லிங்கல்

ரீமா கல்லிங்கல், வடிவழகியும், மலையாள, தமிழ்த் திரைப்பட நடிகையும் ஆவார். 2009-ல் வெளியான ருது, இவரது முதல் படம்

திருச்சூர் மாவட்டம், அய்யந்தோள் என்ற ஊரில் கே. ஆர். ராஜன், லீனாபாயி ஆகியோர்க்கு மகளாகப் பிறந்தார். 2013 நவம்பர் முதலாம் நாள், மலையாள இயக்குனரான ஆஷிக் அபுவைத் திருமணம் செய்துகொண்டார்



</doc>
<doc id="201028" url="https://ta.wikipedia.org/wiki?curid=201028" title="ஆஷிக் அபு">
ஆஷிக் அபு

ஆஷி அபு, மலையாளத் திரைப்பட இயக்குனர் ஆவார்.

நவம்பர் 1, 2013 அன்று, மலையாளத் திரைப்பட நடிகையான ரீமா கல்லிங்கலை பதிவுத் திருமணம் செய்துகொண்டார். 


</doc>
<doc id="201029" url="https://ta.wikipedia.org/wiki?curid=201029" title="செகவீரபாண்டியன்">
செகவீரபாண்டியன்

கவிராசபண்டிதர் செகவீரபாண்டியனார் (1886 - 1967) இன்றைய தூத்துக்குடி மாவட்டத்தில் உள்ள ஒட்டநத்தம் என்னும் சிற்றூரில் பிறந்தவர். கட்டபொம்மன் வழிவந்த குடும்பத்தைச் சேர்ந்தவர். முத்துக்கவிராயர் என்பவரிடம் முறையாக இலக்கண, இலக்கியங்களைக் கற்றவர். சிறந்த புராண சொற்பொழிவாளராகத் திகழ்ந்தவர். கவிதை, உரைநடை, மொழிபெயர்ப்பு எனப் பல்வேறு வடிவங்களில் நூல் எழுதியவர். தமிழறிஞர்.

மதுரை மேலமாசி வீதியில் வாழ்ந்து மறைந்தவர்.

செகவீரபாண்டியனாரின் படைப்புகள் 2010-11 ஆம் ஆண்டில் தமிழக அரசால் நாட்டுடைமை ஆக்கப்பட்டன. தமிழ்நாடு அரசு இதற்கானப் பரிவுத் தொகையாக 6 இலகரம் (இலட்சம்) இந்திய ரூபாய்களை நல்கியது. இவரது படைப்புகளின் பட்டியல் வருமாறு:



</doc>
<doc id="201033" url="https://ta.wikipedia.org/wiki?curid=201033" title="கூட்டுகுடும்பம் (திரைப்படம்)">
கூட்டுகுடும்பம் (திரைப்படம்)

﻿
கூட்டுகுடும்பம், எம். குஞ்சாக்கோ தயாரிப்பில், சேதுராமன் இயக்கத்தில் வெளிவந்த மலையாளத் திரைப்படம். இந்த படம் 1969 நவம்பர் 28ல் வெளியானது. பிரேம் நசீர், சத்யன், ஷீலா ஆகியோர் முன்னணி வேடங்களி. நடித்துள்ளனர்.






</doc>
<doc id="201037" url="https://ta.wikipedia.org/wiki?curid=201037" title="லைலா மஜ்னு">
லைலா மஜ்னு

லைலா மஜ்னு என்ற பெயரில் உள்ள கட்டுரைகள்:



</doc>
<doc id="201042" url="https://ta.wikipedia.org/wiki?curid=201042" title="லைலா மஜ்னு (1962 திரைப்படம்)">
லைலா மஜ்னு (1962 திரைப்படம்)

லைலா மஜ்னு என்பது 1962-ல் வெளியான மலையாளத் திரைப்படம். இந்தபடத்தை இயக்கியது பி. பாசுக்கரன். பாரசீகக் கவிஞரான நிசாமியின் கதையான, லைலா மஜ்னுவை முதன்மைப்படுத்தி எடுக்கப்பட்டது. இதில் பன்னிரண்டு பாடல்கள் உள்ளன. 




</doc>
<doc id="201050" url="https://ta.wikipedia.org/wiki?curid=201050" title="மூறூனீ">
மூறூனீ

மூறூனீ, கொமொரோசு நாட்டின் தலைநகரமும் மிகப்பெரிய நகரமும் ஆகும். இந்நகரிலேயே கொமொரோசு நாட்டின் அரசபீடம் அமைந்துள்ளது. மேலும், கொமொரோசு நாட்டின் மூன்று முக்கிய தீவுகளில் பெரியதான பெரிய கொமோரி தீவின் தலைநகரமும் ஆகும். கொமோரிய மொழியில் மொரோனி என்பது 'நெருப்பின் மத்தியிலே' என பொருள்படும். இந்நகரம் கர்த்தாலா எரிமலையின் அடிவாரத்திலே அமைந்துள்ளது. இது ஒரு துறைமுக நகரமாகும்.

பத்தாம் நூற்றாண்டில் அரேபியக் குடியேறிகளால் தன்சானியாவின் சன்சிபாருடன் வர்த்தகத் தொடர்புடைய ஒரு சுல்த்தானகத்தின் தலைநகரமாக மொரோனி நகரம் தோற்றுவிக்கப்பட்டது. கொமொரோசு ஒன்றியத்தின் ஒரு தீவாகிய அஞ்சோவன் தீவின் பிரதிநிதிகளால் அதிகாரம் பரவலாக்கப்படும் உடன்படிக்கை நிராகரிக்கப்பட்டதையடுத்து 1999 ஏப்ரலில் இங்கு குழப்பமும் வன்முறையும் வெடித்தது.

இந்நகரம் பெரிய கொமோரி தீவின் மேற்குக்கரையில் அமைந்துள்ளது. நகரின் கடற்கரையின் பெரும்பகுதி எரிமலைப்பாறைகள் நிறைந்தாகக் காணப்படுகின்றது. நகரின் வடக்கே இற்சந்திரா எனுமிடத்தில் கடற்கரைப்பகுதியில் பதினைந்தாம் நூற்றாண்டைச் சேர்ந்த சுல்த்தான் கோட்டை மற்றும் அரண்மனையின் அழிந்த சுவடுகள் காணப்படுகின்றன.

சுமார் ஒரு மைல் விட்டமும் 2,361 மீட்டர் (7,746 அடி) உயரமும் கொண்ட, உலகில் செயற்படு நிலையிலுள்ள பெரிய எரிமலைகளில் ஒன்றான கர்த்தாலா மலையடிவாரத்தில், எரிமலை மத்தியிலிருந்து வடகிழக்காக சுமார் 10 கிலோமீட்டர் தூரத்தில் மொரோனி நகரம் அமைந்துள்ளது. இவ்வெரிமலை கடந்த 200 ஆண்டுகளாக ஏறத்தாழ பதினொரு ஆண்டுகளுக்கொருமுறை எரிமலைக் குழம்பைக் கக்குகின்றது. கடைசியாக 2005 இல் ஏற்பட்ட எரிமலைப் புகை காரணமாகப் பெருமளவு மக்கள் இடம்பெயர நேரிட்டது.

மூறூனீயில் வனிலா, கொக்கோ, கோப்பி, மென்பானங்கள், பதப்படுத்தப்பட்ட எண்ணெய்கள், உலோக மற்றும் மர உற்பத்திகள் மற்றும் சிமெந்து என்பன உற்பத்தி செய்யப்பட்டு துறைமுகத்திலிருந்து ஏற்றுமதி செய்யப்படுகின்றன.


</doc>
<doc id="201053" url="https://ta.wikipedia.org/wiki?curid=201053" title="அ. ச. ஞானசம்பந்தனின் நூற்பட்டியல்">
அ. ச. ஞானசம்பந்தனின் நூற்பட்டியல்

தமிழ்நாடு அரசின் தமிழ் வளர்ச்சித் துறையால், 2007-08 ஆம் ஆண்டில், அ. ச. ஞானசம்பந்தனின் நூல்கள் நாட்டு உடைமையாக்கப்பட்டது. தமிழ்நாடு அரசு இதற்கானப் பரிவுத் தொகையாக, 15 இலகரம் (இலட்சம்) இந்திய ரூபாய்களை நல்கியது.. 

அ. ச. ஞானசம்பந்தனின் நாட்டுடைமையாக்கப்பட்ட நூல்கள், கீழே பட்டியலாகத் தரப்பட்டுள்ளன.




</doc>
<doc id="201062" url="https://ta.wikipedia.org/wiki?curid=201062" title="கிரியோ எலிமென்ட்ஸ்/புரோ">
கிரியோ எலிமென்ட்ஸ்/புரோ

கிரியோ எலிமென்ட்ஸ் அல்லது புரோ/எஞ்சினியர் அல்லது கிரியோ பேராமெட்ரிக் என்பது கணிப்பொறிவழி வடிவமைப்பு (Computer Aided Designing), கணிப்பொறிவழி தயாரிப்பு ("Computer Aided Manufacturing") மற்றும் கணிப்பொறிவழி பொறியியல் ("Computer Aided Engineering") போன்றவற்றில் முப்பரிமான வடிவமைப்பிற்கு உதவும் ஒரு மென்பொருள் ஆகும். இது பேராமெட்ரிக் டெக்னாலஜி கார்போரேசன் என்ற நிறுவனத்தால் உருவாக்கப்பட்டது. இந்த மென்பொருள் மூலம் திடப்பொருள் மாதிரியாக்கம் (Solid Modeling ), கூட்டுப்பொருள் உருவாக்கம் (Assembly Modeling), உருவரைவு (Drafting), சிற்றுறுப்புப் பகுப்பாய்வு (Finite Element Analysis) போன்றவற்றை உருவாக்கலாம். பொதுவாக இயந்திர பொறியாளர்கள் ஒரு பொருளை உருவாக்குவதற்கு தேவையான அடிப்படையான மென்பொருள்களுள் இதுவும் ஒன்று.


</doc>
<doc id="201063" url="https://ta.wikipedia.org/wiki?curid=201063" title="பின்னணிக்காட்சி அமைப்பு">
பின்னணிக்காட்சி அமைப்பு

பின்னணிக்காட்சி அமைப்பு (Set construction) என்பது ஒரு திரைப்படத்தில், ஒரு தொலைக்காட்சி நிகழ்ச்சியில் அல்லது ஒரு நாடகத்தில் வரும் காட்சிச் சூழலைக் குறிப்பதற்காகச் செயற்கையாக முழு அளவுக்கு உருவாக்கப்படும் ஒரு அமைப்பு ஆகும். பார்வையாளர்களைக் கதையின் களத்துக்குள் கொண்டு செல்வதில் பின்னணிக் காட்சியமைப்புக்கு முக்கிய பங்கு உண்டு. அத்துடன், திரைப்படக் காட்சிகள் நம்பத்தக்கவையாகவும், வேண்டிய உணர்ச்சிகளைப் பார்வையாளர்கள் மத்தியில் உருவாக்குவையாகவும் இருப்பதற்கு முறையான பின்னணிக்காட்சி அமைப்பு மிகவும் அவசியம். இதனாலேயே திரைப்படங்களில் இவற்றை உருவாக்குவதில் பெருமளவு உழைப்பும், கற்பனைத் திறனும் உள்ளிடப்படுகின்றன.

குறித்த தயாரிப்பின் இயக்குனரின் தேவைகளுக்கு ஏற்பக் கலை இயக்குனர் பின்னணிக்காட்சி அமைப்புக்களை வடிவமைப்புச் செய்வார். இவ்வடிவமைப்புக்கு அமைய ஒப்பந்தக்காரர்கள் அல்லது கட்டுனர்கள் இந்த அமைப்பைக் குறித்த இடத்தில் கட்டி முடிப்பர். பின்னணிக்காட்சி அமைப்பை வடிவமைப்பவர் தனது வடிவமைப்பை விளக்கும் வகையில், வரைபடங்களையும், அளவுத் திட்டத்துக்கு அமைய உருவாக்கப்பட்ட சிறிய மாதிரியுரு ஒன்றையும் வழங்குவர். வரைபடங்கள், தளப்படம், நிலைப்படம், வெட்டுப்படம் போன்றவற்றையும் சில கூறுகளின் விபரப் படங்களையும் உள்ளடக்கும். 


</doc>
<doc id="201065" url="https://ta.wikipedia.org/wiki?curid=201065" title="தென்னிந்திய உணவுக் கலாச்சாரம்">
தென்னிந்திய உணவுக் கலாச்சாரம்

உணவுக் கலாச்சாரம் இடத்திற்கு இடம் மாறுபடுகிறது.தென்னிந்திய உணவுக் கலாச்சாரத்தில் முதன்மை உணவு அரிசி.
தமிழக உணவுக் கலாச்சாரம் இடத்திற்கு இடம் சற்று மாறினாலும் முதன்மை அரிசியிலிருந்து தயாரிக்கப்படும் சோறு மற்றும் இட்லி, தோசை, ஆப்பம் போன்ற உணவு வகைகளே பொதுவாக எல்லோராலும் பயன்படுத்தப்படுகிறது.
சென்னையில் பல்வேறு இடங்களில் இருந்து வந்து மக்கள் வசிப்பதால் தனிக் கலாச்சாரமாக கூற இயலாது. இருப்பினும் மேலோட்டமாக பார்த்தால் பருப்பு அதிக அளவில் உணவில் பயன்படுத்த படுகிறது.வாழை பழங்களில் பச்சை வாழைப் பழம் அதிக அளவில் பயன்படுத்த படுகிறது.
பெரும்பாலும் கேரள உணவுக் கலாச்சாரத்தோடு ஒத்துள்ளது.தேங்காய் அதிக அளவில் பயன்படுத்த படுகிறது. மீன் மற்றும் காய்கறிகள் அன்றாட உணவில் பயன்படுத்த படுகிறது.மரக்கறி(அவியல்),மீன் குழம்பு போன்றவை சிறப்பு மிக்கவை.சிற்றுண்டிகளில் ஏற்றங்காய் சிப்ஸ்,மோதகம் சிறப்பு மிக்கவை. நெய் மீன்,கிளாத்தி,நெத்தெலி,சாளை போன்ற பல்வேறு வகையான கடல் மீன்கள் உணவில் பயன்படுத்த படுகிறது.
கொங்கு நாடு என்பது தென்னிந்தியாவில், தமிழ்நாட்டில் திண்டுக்கல், கோயம்புத்தூர், தர்மபுரி, ஈரோடு, கரூர், கிருஷ்ணகிரி, நீலகிரி, சேலம், நாமக்கல், திருப்பூர் மாவட்டங்களை உள்ளடக்கிய பகுதி.கொங்கு நாட்டு சமையலில் அதிகம் பயன்படுத்தப்படுவது கம்பு, திணை, சாமை,சோளம் மற்றும் சம்பா கோதுமை இரவை.

தேங்காய் அதிக அளவில் பயன்படுத்த படுகிறது.


</doc>
<doc id="201068" url="https://ta.wikipedia.org/wiki?curid=201068" title="ஆலம் ஆரா">
ஆலம் ஆரா

ஆலம் ஆரா இந்தியத் திரைப்படமாகும். இத்திரைப்படம் இந்தியாவின் முதல் பேசும் படம். இந்தியில் பேசி, பாடி நடிக்கப்பட்டு 1931ல் வெளிவந்தது. இந்தப்படத்தை அர்தேஷிர் இரானி என்பவரது நிறுவனமான இம்பீரியல் ஃபிலிம் கம்பெனி தயாரித்தது.

இந்தப் படத்தில் மாஸ்டர் விட்டல், சுபைதா, ஜில்லூ, சுசீலா, பிருத்விராஜ் கபூர் ஆகியோர் நடித்துள்ளனர்.

இந்தப்படத்தை தயாரித்தது பற்றி இந்திய சினிமா வெள்ளி விழா நிகழ்வில் அர்தேஷிர் இரானியின் கூற்று: "பின்பற்றுவதற்கு எங்களுக்கு எந்த முன்மாதிரியும் அன்று இருக்கவில்லை, ஒலிப்பதிவு பற்றி ஒரு மாதம் பயிற்சி பெற்றோம், பார்ஸி நாடகமேடையிலிருந்து திரைக்கதை அமைத்துக் கொண்டோம். வசன எழுத்தாளர் இல்லை, பாடல் ஆசிரியர் இல்லை, ஒழுங்கற்ற கிறுக்கல்கள் மீது ஒவ்வொன்றையும் திட்டமிட்டோம். ஆரம்பித்தோம், நாடக மேடையில் பாடப்பட்டு வந்த பாடல்களை நானே தேர்ந்தெடுத்தேன். மெட்டுக்களைத் தேடிப்பிடித்தேன், தபேலா, ஹார்மோனியம், வயலின் இந்த மூன்றும் தான் இசைக்கருவிகள்" 


</doc>
<doc id="201069" url="https://ta.wikipedia.org/wiki?curid=201069" title="சூரியகாந்திக் குடும்பம் (தாவரவியல்)">
சூரியகாந்திக் குடும்பம் (தாவரவியல்)

சூரியகாந்திக் குடும்பம் என்பது (:Asteraceae) பூக்கும் தாவரங்களிலுள்ள ஒரு பெரிய குடும்பம் ஆகும். இக்குடும்பத்தில் 1911 பேரினங்களும். அவற்றினுள் ஏறத்தாழ 32,913 இனங்களும் உள்ளன. இக்குடும்பத் தாவரங்களுள் 138 பேரினங்களும். 708-க்கும் மேற்பட்ட சிற்றினங்களும் இந்தியாவில் உள்ளன. பெரும்பான்மையான தாவரங்கள், குறுந்தாவரங்களாகும். ஆயினும், சில புதர்களாகவும், மரங்களாகவும் காணப்படுகின்றன. ஏனெனில், இவை குறைவான வெப்பநிலையில், நீர் பற்றாக்குறை உள்ள இடங்களில் (arid)வாழ்கின்றன.



</doc>
<doc id="201072" url="https://ta.wikipedia.org/wiki?curid=201072" title="டாடி கூல்">
டாடி கூல்

டாடி கூல் என்பது 2009-ல் வெளியான மலையாளத் திரைப்படம். இதை ஆஷிக் அபு இயக்கியுள்ளார். மம்மூட்டி, இதன் கதாநாயகராக நடித்துள்ளார்.

ஆண்டனி சைமன், நிரந்தரமில்லாத வேலையை செய்துகொண்டு, தன் ஆறு வயது மகனுடன் வாழும் தந்தை மேலதிகாரியுடனான மோதலில், வேலையைவிட்டு நீக்கப்படுகிறார். திரைப்படத்தின் இரண்டாம் காட்சியில் ஓடும் திரைப்படத்தை பார்க்கச் செல்லும், கிரிக்கெட் வீரர் சிறீகாந்தை ரவுடிகளிடம் இருந்து காக்கிறார் ஆண்டனி. இது செய்திகளிலும், ஊடகங்களிலும் பரவ, குற்றப் பிரிவு அதிகாரிகளால் நிர்பந்திக்கப்படுகிறார். பீம்பாய் என்ற குற்றவாளியைப் பிடிப்பதாகக் கூறி, பின்னர் பிடித்தும் கொடுக்கிறார். அந்த நாளில், ஆண்டனியின் மகன் காணாமல் போகிறான். கோபத்தில் வழிப்போக்கனை குண்டுவைத்து தகர்க்கிறார். காரணமில்லாமல் வெடிவைத்ததால், ஆன்டணி குற்றவாளியாகிறார். கடத்தியது யார் என்பது மீதிக் கதை.




</doc>
<doc id="201074" url="https://ta.wikipedia.org/wiki?curid=201074" title="துரித மாதிரியாக்கம்">
துரித மாதிரியாக்கம்

துரித மாதிரியாக்கம் (Rapid Prototyping) என்பது தயாரிக்கபட வேண்டிய பொருளின் மாதிரியை கணிப்பொறிவழி வடிவமைப்பு மூலம் செய்யும் ஒரு தொழிற்நுட்பம் ஆகும். இது பொதுவாக தனது வடிவமைப்பை மற்றவர்கள் எளிதில் புரிந்து கொள்வதற்காக பயன்படுத்தப்படுகிறது. துரித மாதிரியாக்கம் மருத்துவத் துறை, கட்டடவியல் துறை, மற்றும் கல்வி ஆகியவற்றின் இதன் பயன்பாடு இன்றியமையாதது. மேலும் இதன்மூலம் கிடைக்கப்பெறும் உருமாதிரிகள் இந்த தொழிற்நுட்பம் நான்கு முறைகளில் வகைப்படுத்தப்படுகிறது. அவையாவன: உள்ளீடு, செய்யப்படும் முறைகள், பயன்பாடு, பொருட்கள்

முதலில் செய்யப்பட வேண்டிய பொருளின் வடிவமைப்பை கணிப்பொறிவழி வடிவமைப்பு மூலமோ அல்லது மீள்நோக்கி பொறியியல் மூலமாகவோ வடிவமைக்க வேண்டும். அதனை துரித மாதிரியாக்கம் செய்யும் இயந்திரம் புரிந்துகொள்ளும் வகையில் பொதுவான வடிவத்தில் எடுத்துக்காட்ட்டாக


</doc>
<doc id="201075" url="https://ta.wikipedia.org/wiki?curid=201075" title="இந்திய நாடாளுமன்றம் மீதான தாக்குதல் 2001">
இந்திய நாடாளுமன்றம் மீதான தாக்குதல் 2001

2001ஆம் ஆண்டு டிசம்பர் 13ஆம் தேதி அன்று புது டெல்லியில் உள்ள இந்திய பாராளுமன்ற கட்டிடத்தின் மீது லஷ்கர்-ஏ-தொய்பா மற்றும் ஜெய்ஸ்-இ-முகமது தீவிரவாதிகள் துப்பாக்கிசூடு நடத்தினர் . இந்த தாக்குதலில் 12 பேர் உயிரிழந்தனர் . இந்தத் தாக்குதலால் இந்தியா பாகிஸ்தான் இடையேயான உறவில் பதற்றம் ஏற்பட்டது. 
டிசம்பர் 13, 2001 அன்று உள்துறை அமைச்சகம் மற்றும் நாடாளுமன்றத்தின் அடையாள ஸ்டிக்கரின் போலி ஒட்டிய ஊர்தியில் ஐந்து தீவிரவாதிகள் நாடாளுமன்றத்திற்குள் ஊடுருவினர். சம்பவத்திற்கு 40 நிமிடங்கள் முன்பு தான் இரு அவைகளும் ஒத்திவைக்கப்பட்ட நிலையில் அப்போதைய உள்துறை அமைச்சர் லால் கிருஷ்ண அத்வானி உள்ளிட்ட பல நாடாளுமன்ற உறுப்பினர்களும், பல்வேறு அரசு அதிகாரிகளும் வளாகத்தில் இருந்ததாக நம்பப்படுகிறது. தீவிரவாதிகள் வசம் ஏகே47 ரக துப்பக்கிகள், கையெறி குண்டுகள், கைத்துப்பாக்கிகள் முதலியன இருந்தன.
தீவிரவாதிகள், பாகிஸ்தானின் உளவுத்துறையான ஐ. எஸ். ஐ.-யின் வழிகாட்டலின் பேரில் இத்தாக்குதலை நிகழ்த்தியதாகத் தில்லி காவல்துறை அதிகாரிகள் கூறினர்.

தீவிரவாதிகள் தங்கள் வாகனத்தை வளாகத்தின் உள் இருந்த அன்றைய குடியரசு துணைத் தலைவர் திரு.கிருஷ்ண காந்த் அவர்களின் வாகனத்தின் மீது மோதி பின் துப்பாக்கியால் சுடத் தொடங்கினர். குடியரசு துணைத் தலைவரின் பாதுகாப்பு காவலர்களும், பாதுகாப்புப் படையினரும் திருப்பிச் சுடத் தொடங்கி, வளாகத்தின் மதில் கதவுகளை அடைத்தனர்.

தீவிரவாதிகளை முதலில் கவனித்து எச்சரிக்கை எழுப்பிய, கமலேஷ் குமாரி என்ற மத்தியச் சேமக் காவல் படைக் காவலர் தீவிரவாதிகளால் சுட்டுக் கொல்லப்பட்டார். தீவிரவாதி ஒருவன் சுடப்பட்டபோது அவன் அணிந்திருந்த வெடிகுண்டு தாங்கிய தற்கொலை உடுப்பு வெடித்ததில் துப்பாக்கி தாங்கிய மேலும் நான்கு தீவிரவாதிகள் கொல்லப்பட்டனர். ஐந்து காவலர், ஒரு நாடாளுமன்ற பாதுகாவலர் மற்றும் ஒரு தோட்டக்காரரும் பலியாயினர். மேலும் பதினெட்டு பேர் காயமுற்றனர். பலியானோரின் மொத்த எண்ணிக்கை 14 மற்றும் காயமுற்றோரின் எண்ணிக்கை 22-உம் ஆகும். மந்திரிகள், நாடாளுமன்ற அவை உறுப்பினர்கள் எவருக்கும் எந்த பாதிப்பும் நேரவில்லை.

தாக்குதல் நடத்திய ஐந்து தீவிரவாதிகளின் பெயர்கள் - 1. ஹம்ஸா, 2. ஹைதர் (எ) துஃபைல், 3. ராணா, 4. ராஜா மற்றும் 5. முகமது என்று தில்லி காவல்துறை தெரிவித்தது.. மேலும் பாகிஸ்தானைச் சேர்ந்த மௌலானா மசூத் அஸார், காஸி பாபா (எ) அபு ஜெஹாதி மற்றும் தாரிக் அகமது என்னும் மூவரையும் இத்தாக்குதலுக்குத் திட்டம் வகுத்ததாக இந்திய நீதி மன்றம் அறிவித்தது.



</doc>
<doc id="201076" url="https://ta.wikipedia.org/wiki?curid=201076" title="மானசம்ரட்சணம்">
மானசம்ரட்சணம்

மானசம்ரட்சணம் 1945 ஆம் ஆண்டு வெளிவந்த தமிழ்த் திரைப்படமாகும். கே. சுப்ரமணியம் கதை, வசனம் எழுதி, அவரின் இயக்கத்தில் வெளிவந்த இத்திரைப்படத்தில் எஸ். டி. சுப்புலட்சுமி, சி. டி. ராஜகாந்தம், காளி என். ரத்தினம், வி. என். ஜானகி உள்ளிட்ட பலரும் நடித்திருந்தனர். உலகப் போரில் ரங்கூனுக்கு ஆதரவாக பிரித்தானியர்கள் அரசின் ஆலோசனையின் பேரில் இப்படம் தயாரிக்கப்பட்டது.

1941ஆம் ஆண்டு டிசம்பர் மாதத்தில் சப்பானியர்கள் பர்மாவைத் தாக்கினர். இதன் காரணமாய் பலர் அந்நாட்டை விட்டு வெளியேறினர். சில காலம் கழித்து அங்கு தைரியமுடன் இருந்தவர்களும் பலவந்தமாக வெளியேற்றப்பட்டனர். அவர்களில் ஒருத்தி பத்மினி. பத்மினியின் கணவன் ரங்கூன் மிலிட்டரி டாக்டர். இவர்களது குழந்தை சரோசா, குழந்தைகளை ஏற்றிக்கொண்டு வந்த கப்பலில் குழந்தை சரோசா அகப்பட்டுக்கொள்ள குழந்தையைத் தேடி தரைமார்க்கமாக இந்தியா வருகிறாள் பத்மினி. தகர்க்கப்படப் போகும் 14வது யுத்தக்கப்பலை பாதுகாக்க தன்னிடன் அழைத்து வந்த அனாதைக் குழந்தைகளைக் கொண்டு சதியை முறியடிக்கிறாள் கதாநாயகி.


</doc>
<doc id="201079" url="https://ta.wikipedia.org/wiki?curid=201079" title="லதா">
லதா

லதா என்ற பெயரில் உள்ள கட்டுரைகள்:


</doc>
<doc id="201085" url="https://ta.wikipedia.org/wiki?curid=201085" title="ஆரூர்தாஸ்">
ஆரூர்தாஸ்

ஆரூர் தாஸ், பழைய தமிழ்த் திரைப்படங்களுக்கு கதை, திரைக்கதை, வசனம் எழுதியுள்ளார். இவரின் சொந்த ஊர் திருவாரூர். இவர் எழுதியவற்றில் எம். ஜி. ஆர், சிவாஜி கணேசன் ஆகியோர் நடித்த திரைப்படங்கள் அதிகம். மொத்தம் 500 திரைப்படங்களுக்கு எழுதியுள்ளார்.




</doc>
<doc id="201088" url="https://ta.wikipedia.org/wiki?curid=201088" title="இரண்டாம் ஜெய் சிங்">
இரண்டாம் ஜெய் சிங்

மகாராஜா சவாய் ஜெய் சிங் (நவம்பர் 3, 1688 முதல் செப்டம்பர் 21, 1743 வரை) ஆம்பர் (ஜெய்பூர் இராச்சியம்) அரசை ஆண்ட மன்னன் ஆவான். இவன் கச்வாகர்களின் தலைநகரான ஆம்பரில் பிறந்தான். இவனது தந்தையான மகாராஜா பிஷான் சிங்கின் மரணத்திற்குப் பின் (31 டிசம்பர் 1699), தனது 11வது அகவையில் இவன் ஆம்பரின் அரசனானான். முகலாய பேரரசன் முகம்மது ஷா ஏபிரல் 21, 1721 அன்று இவனுக்கு "சராமத்-இ-ராஜாஹா-இ-ஹிந்த்" என்ற பட்டத்தையும் மேலும் ஜூன் 2, 1723 அன்று "ராஜ் ராஜேஸ்வர்", "ஸ்ரீ ராஜாதிராஜ்" மற்றும் "மகாராஜா சவாய்" என்ற பட்டங்களையும் சூட்டினார். “சவாய்” என்றால் "ஒன்றேகால்" என்று பொருள், அதாவது பிற அரசர்களைவிடவும் இவன் (அதிகாரத்தில்) உயர்ந்தவன் என்ற பொருள்பட இப்பட்டம் வழங்கப்பட்டது. இன்றுவரையும் இவனது வழித்தோன்றல்களுக்கும் இப்பட்டங்கள் சேர்க்கப்படுகின்றன. இவ்வரசன் கணிதத்திலும் கட்டிடக்கலையிலும் வானியலிலும் மிகுந்த ஆர்வம் கொண்டவன்.

தனது முன்னோர் ஆண்ட ஆம்பர் அரியணையில் சவாய் ஜெய் சிங் அமர்ந்தபொழுது அவ்வரசாங்கம் கீழ்நிலையில் இருந்தது, முந்தைய 32 ஆண்டுகளின் கீழ்முக ஆட்சியின் பயனாய் 1000 குதிரைவீரர்களைப் பராமரிக்கத் தேவையான செல்வம் கூட ஏறக்குறையவே இருந்தது, மேலும் அப்பொழுது முகலாய பேரரசன் அவுரங்கசீப்பின் ஆட்சி நடந்துகொண்டிருந்தது. முகலாயர்களின் அதிகார மையங்களான தில்லிக்கும் ஆக்ராவிற்கும் அருகில் இருந்த காரணத்தால், ஜெய்ப்பூர் மன்னர்கள் முகலாயர்களைப் பகைத்துக்கொள்ள விரும்பாதவர்களாகவே இருந்தனர். தில்லியின் சுல்தான்களோடு பல ஆண்டுகளாய் கூட்டாளிகளாய் இருந்தும் கூட, அவுரங்கசீப்பின் ஆட்சிக் காலத்தில், முதலாம் ராம் சிங்கும் அவரைத் தொடர்ந்து வந்த அனைத்து கச்வாகா அரசர்களும் தங்களுக்கு உரிய பட்டங்களும் ஊதியங்களும் தரப்படாமலே இருத்தப்பட்டனர். அவர்களில் முக்கியமானவர்களான முதலாம் ஜெய் சிங்கும் குன்வர் கிஷன் சிங்கும் தக்காணப் படையெடுப்புகளின் பொழுது மருமமான முறையில் இறந்து போயிருந்தனர்.

பதவியேற்று ஆறு மாதங்கள் கழிந்த நிலையில் ஜெய் சிங்கைத் தனது தக்காண போர்களில் பணிபுரியுமாறு அவுரங்கசீப் ஆணையிட்டான். ஆனால் அவ்வாணைக்குப் பதிலளிப்பதில் ஜெய் சிங் ஓராண்டு காலம் தாழ்ந்துவிட்டான். இதற்கான காரணங்களில் ஒன்று தனது "மன்சப்"பிற்கு (பதவிக்கு) மீறிய அளவில் ஒரு பெரிய படையை உருவாக்குமாறு ஜெய்சிங் ஆணையிடப்பட்டிருந்தது. மேலும், 1701 மார்ச்சு மாதத்தில் சியோப்பூரின் அரசனான ராஜா உத்தம் ராம் காவரின் மருமான் உதித் சிங்கின் மகளைத் திருமணம் செய்துகொள்வதைப் பற்றியும் ஜெய் சிங் முடிவுசெய்ய வேண்டியிருந்தது. ஜெய் சிங் ஆகத்து 3, 1701 அன்று புர்ஹான்பூரை அடைந்தான் ஆனால் கனத்த மழை காரணமாய் அவனால் மேற்கொண்டு முன்னேற இயலவில்லை. செப்டம்பர் 13, 1701 அன்று அவனது பதவியும் ஊதியமும் (500 அளவு) குறைக்கப்பட்டன. கெல்னா முற்றுகையின் பொழுது (1702) இவன் காட்டிய போர்த்திறத்திற்குப் பரிசாய் இவனது முந்தைய பதவி மீண்டும் வழங்கப்பட்டு மேலும் ”சவாய்” என்ற பட்டமும் வழங்கப்பட்டது. அவுரங்கசீப்பின் பேரன் பிதார் பக்கத் சவாய் ஜெய் சிங்கை மால்வா மாகாணத்தின் ஆளுனராக நியமித்தபொழுது (1704) அவுரங்கசீப் மிகுந்த சினத்துடன் அதனை "ஜெய்சு நிஸ்டு" (செல்லாதது அல்லது இசுலாத்திற்கு எதிரானது) என்று ரத்து செய்தான்.

பலநூற்றாண்டுகள் வழக்கற்று இருந்த அசுவமேதம் (1716) மற்றும் வாஜபேயம் (1734) போன்ற வேத யாகங்களை மீண்டும் நடத்திய முதல் இந்து அரசன் என்ற பெருமை சவாய் ஜெய் சிங்கிற்கு உரியதாகும், இரண்டு வேள்விகளின் பொழுதும் பெருந்தொகைகள் யாசகமாக வழங்கப்பட்டன. வைணவத்தின் நிம்பருக்க சம்பிரதாயத்தில் தீட்சை பெற்ற இவன் சமற்கிருத படிப்பையும் பெருமளவில் ஊக்குவித்தான், சதி சடங்கை ஒழித்தல் மற்றும் ராஜபுத்திர திருமணச் சடங்குகளில் பெருஞ்செலவுக்குக் காரணமன சடங்குகளை நிறுத்துதல் போன்ற இந்து சமுதாய சீர்திருத்தங்களையும் செய்துள்ளான். அவுரங்கசீப்பினால் ஹிந்து மக்கள்மீது விதிக்கப்பட்டிருந்த, மக்களால் வெறுக்கப்பட்ட, ஜசியா வரி இவனது வற்புறுத்தலின் பயனாகவே 1720-இல் பேரரசன் முகம்மது ஷாவினால் நீக்கப்பட்டது. கயாவில் ஹிந்துக்கள் மீது விதிக்கப்பட்ட யாத்திரை வரியும் ஜெய் சிங்கின் முயற்சியாலேயே 1728-இல் நீக்கப்பட்டது.

தில்லி, மதுரா (ஆக்ரா மாகாணத்தில் உள்ளது), பனாரஸ் (காசி), உஜ்ஜைனி (மால்வா மாகாணத்தின் தலைநகர்) மற்றும் தனது சொந்த தலைநகரான ஜெய்ப்பூர் ஆகிய ஐந்து இடங்களில் ஜெய் சிங் ஐந்து விண்வெளி ஆய்வுக்கூடங்களைக் கட்டினான். ஜெய்ப்பூரில் இருக்கும் ஆய்வுக்கூடம் மட்டும் இன்றளவும் உள்ளது. இந்திய வானியல் அறிவை முதன்மையாகக் கொண்டு கட்டப்பட்ட இந்த ஆய்வுக்கூடங்கள் கிரகணங்கள் மற்றும் அவை போன்ற பிற விண்வெளி நிகழ்வுகளைத் துல்லியமாக கணிக்க பயன்படுத்தப்பட்டன. அக்காலகட்டத்தில் இவ்வாய்வுக்கூடங்களுக்குப் பார்வையிட வந்த ஐரோப்பிய வானியல் அறிஞர்களின் திறத்தைவிடவும் சிறந்தனவாய் இருந்தன இவ்வாய்வுக்கூடங்களில் பயன்படுத்தப்பட்ட கருவிகளும் முறைகளும். ”ஜந்தர் மந்தர்” என்று அழைக்கப்பட்ட இவ்வாய்வகங்களில் "ராம் யந்தரா", "ஜெய் பிரகாஷ்", "சாம்ராட் யந்தரா", "திகம்சா யந்தரா" மற்றும் "நரிவலய யந்தரா" போன்ற பொறிகள் அமைந்திருந்தன.

ஜெய் சிங்கின் மிகப் பெரிய சாதனை ஜெய்ப்பூர் நகரை கட்டியதே ஆகும் (இந்நகரம் உண்மையில் ஜெய்நகரம் என்று அழைக்கப்பட்டது, சமற்கிருதத்தில் இதன் பொருள் ‘வெற்றியின் நகரம்’ என்பதாகும், பின்னர் 20ம் நூற்றாண்டில் பிரித்தானியரால் ‘இளஞ்சிவப்பு நகரம்’ என்று அழைக்கப்பட்டது), திட்டமிட்டுக் கட்டப்பட்ட இந்நகரமே பின்னர் ராஜஸ்தானின் தலைநகரானது. இப்புதிய தலைநகரின் கட்டுமானம் 1725 வாக்கிலேயே தொடங்கிவிட்டிருப்பினும், 1727-இல்தான் முறைப்படியான அடிக்கால் நாட்டு விழா நடத்தப்பட்டது. 1733-இல் ஜெய்ப்பூர் கச்வாகர்களின் தலைநகராக ஆம்பூரின் இடத்தைப் பிடித்துக்கொண்டது. அகழ்வாய்வுகளில் காணப்படும் கி.மு. 3000 ஆண்டு காலத்திய ஹிந்து நகர அமைப்பில் கட்டப்பட்ட இந்நகரம், பண்டைய வடமொழிக் கட்டுமான நூல்களில் (சில்ப சூத்திரங்கள்) வல்லுனரான வித்யாதர் என்ற பிராமணரால் வடிவமைக்கப்பட்டது ஆகும். பெரிய உறுதியான மதில்களும், தேவையான படைக்கலன்களோடு கூடிய 17,000 படைவீரர்களும் கொண்டு திகழ்ந்த இந்த புதிய நகரத்தின் பாதுகாப்பில் நலமாய் இருக்க விரும்பி இந்தியா முழுவதிலிருந்தும் பல்வேறு வியாபாரிகள் இங்கு குடியமர்ந்தனர்.

இவ்வரசன் ஜான் நேப்பியர் போன்றவர்களின் நூல்களையும் மொழிபெயர்த்துள்ளான். இது போன்ற பல்வகை சாதனைகள் காரணமாய் சவாய் இரண்டாம் ஜெய் சிங் இன்றளவும் 18-ம் நூற்றாண்டின் மிக்க அறிவிற்சிறந்த இந்திய அரசனாக நினைவுகொள்ளப்படுகிறான்.




</doc>
<doc id="201090" url="https://ta.wikipedia.org/wiki?curid=201090" title="தேவிகா">
தேவிகா

தேவிகா (ஏப்ரல் 25, 1943 - மே 2, 2002) தென்னிந்தியத் திரைப்பட நடிகை ஆவார். இவர் தமிழிலும், தெலுங்கிலும் ஏறத்தாழ 150 திரைப்படங்களில் நடித்தார். இவர் சிவாஜி கணேசன், எம். ஜி. ஆர் போன்றோருடன் நடித்திருந்தார்.

இவரது பூர்விகம் ஆந்திரா. இவர் இயற்பெயர் பிரமீளா. 

தமிழ்த் திரைப்பட இயக்குநரான ஏ. பீம்சிங்கிடம் துணை இயக்குநராகப் பணியாற்றிய தேவதாசைத் திருமணம் செய்துகொண்டார்.

தேவிகா தெலுங்கு திரையுலகில் பிரபலமான ரகுபதி வெங்கய்யா நாயுடு என்பவரின் பேர்த்தி ஆவார்.

தேவிகாவின் மகள் கனகா தமிழ், மலையாள, கன்னட, தெலுங்கு திரைப்படங்களில் நடித்துள்ளார்.

தேவிகா அன்றைய முன்னணி கதாநாயகர்களான எம். ஜி. ராமச்சந்திரன், சிவாஜி கணேசன், ஜெமினி கணேசன், எஸ். எஸ். ராஜேந்திரன் ஆகியோருடனும் மற்றும் பல கதாநாயகர்களுடனும் நடித்துள்ளார். 

அவர் நடித்த முதல் திரைப்படமான முதலாளியில் எஸ். எஸ். ராஜேந்திரனுடன் ஜோடி சேர்ந்து நடித்துள்ளார்.

எம். ஜி. ஆருடன் அவர் நடித்த ஆனந்த ஜோதி திரைப்படத்தில் தேவிகாவின் நடிப்பு சிறப்பாக இருந்ததாகக் குறிப்பிடப்படுகிறது. சிவாஜியுடன் வரலாற்றுப் படமான கர்ணன் திரைப்படத்தில் நடித்துள்ளார். மற்றும், குலமகள் ராதை, பலே பாண்டியா ஆகிய படங்களிலும் நடித்துள்ளார். ஜெமினி கணேசனுடன் அவர் நடித்த சுமைதாங்கி ஸ்ரீதரின் இயக்கத்தில் வெளிவந்த ஒரு வெற்றிப்படமாகும். ஸ்ரீதரின் நெஞ்சில் ஓர் ஆலயம், நெஞ்சம் மறப்பதில்லை ஆகியவையும், மற்றும் வாழ்க்கைப் படகு, வானம்பாடி என்பனவும் அவரது குறிப்பிடத்தக்க திரைப்படங்களாகும்.

தேவிகா நடித்த கடைசிப்படம் இப்படியும் ஒரு பெண் ஆகும்.




</doc>
<doc id="201094" url="https://ta.wikipedia.org/wiki?curid=201094" title="வண்ணகம்">
வண்ணகம்

வண்ணகம் என்பது கலிப்பாவின் வகைகளில் ஒன்றாகத் தொல்காப்பியம் குறிப்பிடுகிறது. கலிப்பா தேவனை வாழ்த்தும் பாடலாக வரும். கலிப்பா தேவனை வாழ்த்தும் பாடலாக வரும்போது வண்ணகம், ஒருபோகு என இரு வகைப்படும். இவற்றில் வண்ணகம் பயின்றுவரும் கலிப்பாவை 'வண்ணக-வொத்தாழிசைக் கலிப்பா' என்பர். இந்தக் கலிப்பாவில் தரவு, தாழிசை, எண், வாரம் என்னும் நான்கு உறுப்புகள் இருக்கும். 'எண்' என்னும் உறுப்பை அம்போதரங்கம் என வழங்குவர்.


</doc>
<doc id="201099" url="https://ta.wikipedia.org/wiki?curid=201099" title="மகாபாரதம் (2013 தொலைக்காட்சித் தொடர்)">
மகாபாரதம் (2013 தொலைக்காட்சித் தொடர்)

மகாபாரதம் என்பது விஜய் தொலைக்காட்சியில் அக்டோபர் 7, 2013 முதல் ஒளிபரப்பான ஒரு புராண தொன்மவியல் காவியத்தொடர் ஆகும். இந்த தொடர் திங்கள் முதல் வெள்ளி வரை இரவு 7 மணிக்கு ஒளிபரப்பானது. இக்காவியம் 100 கோடி பொருள் செலவில் எடுக்கப்பட முதல் இந்திய தொடர் ஆகும். இந்த தொடருக்கு வி. பாலகிருஷ்ணன் வசனம் எழுத, பாடலாசிரியர் ருக்மணி ரமணி பாடல் எழுதியுள்ளார்.

இந்த தொடர் ஸ்டார் பிளஸ் தொலைக்காட்சியில் ஒளிபரப்பான 'மகாபாரத்' என்ற தொடரின் தமிழாக்கம் ஆகும். இந்த தொடர் செப்டம்பர் 22, 2013 முதல் ஆகத்து 16, 2014 வரை ஒளிபரப்பாகி 267 அத்தியாங்களுடன் நிறைவு பெற்றது.

தொடரை செவன்த் சேனல் சமஸ்கிருதம் கலந்த தமிழில் மொழிமாற்றம் செய்துள்ளது. இந்த தொடர் இந்திய மொழிகள் ஆனா தமிழ், ஹிந்தி, தெலுங்கு, மலையாளம், மராத்தி, மற்றும் வங்காள மொழிகளில் மொழிமாற்றம் செய்யப்பட்டுள்ளது. இந்த தொடர் இந்தோனேசிய மொழியிலும் மொழிமாற்றம் செய்யப்பட்டுள்ளது என்பது குறிப்பிடத்தக்கது. 

தொடரின் வசனங்கள் முழுக்க முழுக்க தமிழ்மொழியில் மொழிபெயர்க்கப்படவில்லை என்றும், தமிழ் மொழிபெயர்ப்பில் சமஸ்கிருத வார்த்தைகளே நிறைந்துள்ளன என்று விமர்சனங்கள் முன் வைக்கப்பட்டுள்ளன.






</doc>
<doc id="201105" url="https://ta.wikipedia.org/wiki?curid=201105" title="கடவுள் உண்டா இல்லையா? (நூல்)">
கடவுள் உண்டா இல்லையா? (நூல்)

கடவுள் உண்டா இல்லையா? என்னும் நூல் ஆத்திகரும், நாத்திகரும் சந்தித்து உரையாடும் கேள்வி-பதில் தொகுப்பாகும்.

இந்நூலின் ஆசிரியர் ஏ.பாலசுப்ரமண்யம் திண்டுக்கல் மாவட்டம், திண்டுக்கல் நகரிலுள்ள சவரியார் பாளையம் பகுதியில் வசித்தவர். மார்க்சிஸ்ட் கம்யூனிஸ்ட் கட்சியின், தமிழ் மாநிலக் குழு செயலாளராக நீண்டகாலம் இருந்தவர். இராமாயண விமர்சனம் எழுதிய அமிர்தலிங்க அய்யரின் மகனாவார். ஒடுக்கப்பட்ட மக்கள், பாட்டாளிகளின் அரசை இந்திய மண்ணில் நிறுவ தனது வாழ்நாளை அர்ப்பணித்தவர்.

இந்நூலில் பின்வரும் தலைப்புகளில் கட்டுரைகள் உள்ளன:


</doc>
<doc id="201107" url="https://ta.wikipedia.org/wiki?curid=201107" title="உருளைக் கிழங்கு குடும்பம் (தாவரவியல்)">
உருளைக் கிழங்கு குடும்பம் (தாவரவியல்)

பெரும்பாலும் ஓராண்டு சிறுசெடிகளாக உள்ளன. (எ.கா. 'சொலானம் மெலாஞ்சினா') சில புதர் செடிகளாகவும் உள்ளன. (எ.கா. 'சொலானம் டார்வம்' (சுண்டைக்காய்) மற்றும் அரிதாக மரங்கள் (எ.கா. 'சொலனம். செய்சான்சியம்') இக்குடும்பத்தில் காணப்படுகின்றன.



</doc>
<doc id="201110" url="https://ta.wikipedia.org/wiki?curid=201110" title="நெஸ்டோரியக் கொள்கை">
நெஸ்டோரியக் கொள்கை

நெஸ்டோரியக் கொள்கை ("Nestorianism") என்பது இயேசு கிறித்து யார் என்பதை விளக்குகின்ற இறையியல் துறையான கிறிஸ்தியல் () என்பதைச் சார்ந்த ஒரு கொள்கை ஆகும். 

இக்கொள்கையானது "நெஸ்டோரியுசு" () என்பவர் எடுத்துரைத்த கருத்துகளின் அடிப்படையில் உருவானதால் இப்பெயர் பெற்றது. இக்கொள்கை தவறானது என்று திருச்சபையின் பொதுச்சங்கங்களால் கண்டனம் செய்யப்பட்டது. 

நெஸ்டோரியுசு என்பவர் காண்ஸ்டாண்டிநோபுளின் மறைமுதல்வராக கிபி 428-431 ஆண்டுக் காலத்தில் பதவி வகித்தார். அவர் அந்தியோக்கியா நகரை மையமாகக் கொண்டிருந்த ஓர் இறையியல் இயக்கத்தை () சார்ந்த மொப்சுவேஸ்தியா தியடோர் என்பரின் அணுகுமுறையைத் தழுவியிருந்தார். அந்த இயக்கமானது இயேசு கிறித்துவில் கடவுள் இயல்பும் ("divine nature") மனித இயல்பும் ("human nature") ஒன்றோடொன்று தொடர்பற்றனவாக உள்ளன என்ற கருத்தை முன்வைத்தது. 
நெஸ்டோரியசின் கருத்தை எதிர்த்து வாதாடியவர்களுள் முக்கியமானவர் "அலெக்சாந்திரியா நகர் சிரில்" என்பவர். இவர் எகிப்தில் அமைந்த அலெசாந்திரியா நகரில் மறைமுதல்வராக இருந்தவர். அலெக்சாந்திரியா சபைக்கும் காண்ஸ்டாண்டிநோபுள் சபைக்கும் ஏற்கெனவே போட்டி இருந்துவந்தது. அதோடு இறையியல் தொடர்பான கருத்து வேறுபாடும் எழுந்ததால் சிரில் நெஸ்டோரியசைக் கடுமையாக எதிர்த்தார்.

சிரில் நெஸ்டோரியசு மீது சுமத்திய குற்றச்சாட்டு இது: கிறித்தவ திருச்சபையின் கொள்கைப்படி இயேசுவின் தாயான மரியா உண்மையிலேயே "கடவுளின் தாய்" ("தேவமாதா") () என்றிருக்க, நெஸ்டோரியசு மரியாவை வெறுமனே "கிறித்துவின் தாய்" () என்று கூறியது தவறு. அக்கருத்து கண்டிக்கப்பட வேண்டும்; நெஸ்டோரியுசு மறைமுதல்வர் பதவியிலிருந்து நீக்கப்பட வேண்டும்.

எபேசு நகரில் 431இல் கூடிய பொதுச்சங்கம் () நெஸ்டோரியுசின் கொள்கை "திரிபுக் கொள்கை" () என்று கூறி கண்டனம் செய்தது. அதுபோலவே 451இல் கூட்டப்பட்ட கால்செதோன் பொதுச்சங்கமும் () செய்தது.

பின்னர் நெஸ்டோரியுசின் ஆதரவாளர்கள் பாரசீகத்திற்குப் பெயர்ந்து சென்றனர். அங்கு சிறுபான்மையாக இருந்த கிறித்தவ சபை அவர்களுக்குப் புகலிடம் கொடுத்தது. அவ்வமயம் சாசானியப் பேரரசாக இருந்த பாரசீகத்தில் பெரும்பான்மையாக இருந்த சோராசுதிர சமயத்தவரும் பேரரசனும் கிறித்தவர்கள் வெளி அதிகாரிகளுக்கு விசுவாசமுள்ளவர்களாக இருப்பதை விரும்பவில்லை. எனவே பெரும்பான்மை சமயத்தவரின் பாதுகாப்பைப் பெறுவதற்காகவும் சிறுபான்மை கிறித்தவர்கள் அரச விருப்பத்திற்கு இணங்கி, தாம் தனி அதிகாரம் கொண்ட திருச்சபை என்று அறிக்கையிட்டனர். படிப்படியாக அத்திருச்சபை நெஸ்டோரியக் கொள்கையைத் தனதாக்கிக் கொண்டதால் மேற்கு திருச்சபையிலிருந்து பிரிந்தது ()

இக்கொள்கையானது, இயேசு கிறித்துவில் இறைத்தன்மையும் மனிதத்தன்மையும் நெருங்கிய விதத்தில் இல்லாமல் பிரிந்த முறையிலேயே உள்ளன என்று கூறியது. அதற்கு நேர்மாறான கொள்கையானது இயேசுவிடத்தில் ஒரே தன்மைதான் உண்டு என்றும் அது இறைப்பண்பும் மனிதப்பண்பும் கொண்டுள்ளது என்றும் கூறியது () 

நெஸ்டோரியுசின் கருத்துப்படி, இயேசு கிறிஸ்து என்னும் மனிதர், கடவுளின் மகன் என்று கூறமுடியாது. மாறாக, அவர் மனிதர் என்ற முறையில் அவரோடு கடவுளின் மகன் இணைந்து அவரில் வாழ்கிறார். அவரது இயல்பு மனித இயல்பே.

நெஸ்டோரியுசு கொள்கையும் அதற்கு நேர்மாறான "ஓரியல்புக் கொள்கையும்" ("Monophysitism") தவறு என்று கால்செதேன் பொதுச்சங்கம் கண்டனம் செய்தது. 

பாரசீகத்தில் குடியேறிய கிறித்தவர்களின் வருகையால் அங்கு நெஸ்டோரிய கொள்கை உருப்பெற்றது. அங்கிருந்து 7ஆம் நூற்றாண்டளவில் பலர் ஆசியா சென்று கிறித்தவத்தைப் பரப்பினர். 

எனினும் கீழைத் திருச்சபைகள் அனைத்தும் நெஸ்டோரியக் கொள்கைகளை ஏற்றன என்று கூறமுடியாது. எடுத்துக்காட்டாக, நெஸ்டோரியுசை ஏற்றாலும் அவர்பெயரால் வழங்கும் கொள்கையை அப்படியே ஏற்காத ஒரு சபை "கிழக்கு அசீரிய சபை" () ஆகும்.

ஆசியாவுக்குப் பரவிய பாரசீக கிறித்தவ சபையின் வளர்ச்சி தடைபடுவதற்கு இசுலாமும் பவுத்தமும் செல்வாக்கு அடைந்தது ஒரு முக்கிய காரணம் ஆகும்.

நெஸ்டோரியுசுவின் கொள்கை தவறானது என்று கிறித்தவத்தின் பொதுச்சங்கங்கள் தெளிவாக வரையறுத்தன. அதன் பிறகும் இயேசுவின் இயல்பு, ஆளுமை போன்றவை பற்றிய விவாதம் தொடர்ந்தது. 

கிபி 5ஆம் நூற்றாண்டில் வரையறுக்கப்பட்டு, இன்று கத்தோலிக்க சபை, கீழை கத்தோலிக்க மரபு சபைகள், ஆங்கிலிக்கம், லூதரனியம் போன்ற மைய நீரோட்ட புரட்டஸ்தாந்து சபைகள் அனைத்துமே இயேசு கிறித்து பற்றி வரையறுக்கப்பட்ட கொள்கையை ஏற்கின்றன.

கத்தோலிக்க திருச்சபையின் மறைக்கல்வி சுருக்கம் என்னும் அதிகாரப்பூர்வ போதனை ஏடு "இயேசு யார்" என்னும் கேள்விக்குப் பின்வருமாறு பதில் தருகிறது (எண்கள் 87-88):




</doc>
<doc id="201112" url="https://ta.wikipedia.org/wiki?curid=201112" title="சோனோமா, கலிபோர்னியா">
சோனோமா, கலிபோர்னியா

சோனோமா ("Sonoma") அமெரிக்காவின், கலிபோர்னியாவில் சோனோமா கவுண்டியில் சோனோமா பள்ளத்தாக்கில் அமைந்துள்ள ஓர் வரலாற்று சிறப்புமிகு நகரமாகும். மெக்சிக்கோவின் குடியேற்றத்தை நினைவுறுத்தும் வரலாறுடைய நகரமையத்தை சுற்றி அமைந்துள்ள இந்த நகரம் சிறிது காலமே இருந்த கலிபோர்னியக் குடியரசின் தலைநகரமாக விளங்கியது. இன்று கலிபோர்னியா மாநில திராட்சைமது தொழிலின் மையமாக விளங்குகிறது. தேசிய அளவில் புகழ்பெற்ற சோனோமா பன்னாட்டுத் திரைப்பட விழா இங்கு நடத்தப்படுகிறது. 2010 கணக்கெடுப்பின்படி மக்கள்தொகை 10,648 ஆக இருந்தது. சோனோமா ஊரகப் பகுதியின் மக்கள்தொகை 32,678 ஆகும்.


</doc>
<doc id="201115" url="https://ta.wikipedia.org/wiki?curid=201115" title="தருபாதுக திச்சன்">
தருபாதுக திச்சன்

தருபாதுக திச்சன், கி.மு. 47 ஆம் ஆண்டு இலங்கையின் அனுராதபுரத்தை ஆண்டு வந்த அரசன் ஆவான். இவனுக்கு முன்பு வடுகன் ஆட்சிபீடம் ஏறியிருந்தான். இவனுக்குப் பின் நிலியன் என்பவன் ஆட்சிபீடம் ஏற்னான்.




</doc>
<doc id="201116" url="https://ta.wikipedia.org/wiki?curid=201116" title="நிலியன்">
நிலியன்

நிலியன் என்பவன் இலங்கையின் அனுராதபுரத்தை கி.மு. 47 ஆம் ஆண்டு ஆட்சி செய்த மன்னனாவான். இவன் தருபாதுக திச்சனை வென்று ஆட்சியைக் கைப்பற்றினான். இவனின் பின் அனுலாதேவி ஆட்சியேறினாள்.

ஆட்சியாளர் பட்டியல், இலங்கை



</doc>
<doc id="201117" url="https://ta.wikipedia.org/wiki?curid=201117" title="அனுலாதேவி (அரசி)">
அனுலாதேவி (அரசி)

அனுலாதேவி, கி.மு. 47 தொடக்கம் கி.மு. 42 வரை இலங்கையின் அனுராதபுரத்தை ஆண்ட அரசி. இவளே இலங்கையை ஆண்ட முதல் அரசி அரசியாவாள்.

ஆட்சியாளர் பட்டியல், இலங்கை



</doc>
<doc id="201120" url="https://ta.wikipedia.org/wiki?curid=201120" title="குடகன்ன தீசன்">
குடகன்ன தீசன்

குடகன்ன திஸ்ஸன் அனுராதபுர இராசதானியை ஆண்ட அரசனொருவனாவான். கி.மு. முதலாம் நூற்றாண்டில் அனுராதபுரத்தை கி.மு. 42 தொடக்கம் கி.மு. 20 வரை இவன் ஆட்சி செய்து வந்தான். இவன் 22 ஆண்டுகள் அரசை ஆண்டு வந்தான். இவன் மகசுழி மகாதீசனின் மகன் ஆவான். இவன் முன் அனுலாதேவி ஆட்சியில் இருந்தாள். இவனுடைய மகன் பட்டிகாபய அபயன் இவனின் பின் ஆட்சியேறினான். இவனால் சில விகாரைகள் அமைக்கப்பட்டதுடன் விவசாயப் பணியிலும் வளர்ச்சியிலும் இவன் ஈடுபட்டதாக மகாவம்சத்தில் குறிப்பிடப்படுகின்றது. 

ஆட்சியாளர் பட்டியல், இலங்கை



</doc>
<doc id="201121" url="https://ta.wikipedia.org/wiki?curid=201121" title="பட்டிகாபய அபயன்">
பட்டிகாபய அபயன்

பட்டிகாபய அபயன் அனுராதபுரத்தை கி.மு. 20 தொடக்கம் கி.பி. 09 வரை ஆட்சி செய்து வந்த அரசன். இவனுக்கு முன்பு குடகன்ன திஸ்ஸன் ஆட்சியில் இருந்தான். இவனின் பின் மகாதாதிக மகாநாகன் ஆட்சிபீடம் ஏறினான். இவனின் தந்தையே குடகன்ன தீசன் ஆவான்.




</doc>
<doc id="201122" url="https://ta.wikipedia.org/wiki?curid=201122" title="மகாதாதிக மகாநாகன்">
மகாதாதிக மகாநாகன்

மகாதாதிக மகாநாகன் கி.பி. முதலாம் நூற்றாண்டில், அனுராதபுரத்தை மகாதாதிக மகாநாகன் கி.பி. 09 - 21 வரை ஆட்சி செய்து வந்தான். இவன் தன்னுடைய சகோதரனான பட்டிகாபய அபயனின் பின் ஆட்சி ஏறியவன். இவனின் பின் இவனது மகன் அமந்தகாமினி அபயன் ஆட்சிபீடம் ஏறினான்.




</doc>
<doc id="201123" url="https://ta.wikipedia.org/wiki?curid=201123" title="அமந்தகாமினி அபயன்">
அமந்தகாமினி அபயன்

அமந்தகாமினி அபயன் கி.பி. முதலாம் நூற்றாண்டில் அனுராதபுரத்தை அமந்தகாமினி அபயன் கி.பி. 21 - 30 வரை ஆட்சி செய்து வந்தான். இவன் தன்னுடைய தந்தையான மகாதாதிக மகாநாகனின் பின் ஆட்சி ஏறியவன். இவ்வரசனின் பின் இவனது சகோதரன் கனிராஜனு திஸ்ஸன் ஆட்சிபீடம் ஏறினான். 




</doc>
<doc id="201124" url="https://ta.wikipedia.org/wiki?curid=201124" title="கனிராஜனு திஸ்ஸன்">
கனிராஜனு திஸ்ஸன்

கனிராஜனு திஸ்ஸன் கி.பி. முதலாம் நூற்றாண்டில் அனுராதபுரத்தைஅனுராதபுர இராச்சியம் 30 - 33 வரை ஆட்சி செய்து வந்தான். இவன் தன்னுடைய சகோதரனான அமந்தகாமினி அபயனின் பின் இவன் ஆட்சி ஏறினான். இவனின் பின் இவன்து மைத்துனன் சூலபாயன் ஆட்சியேறினான்.




</doc>
<doc id="201138" url="https://ta.wikipedia.org/wiki?curid=201138" title="யாழ்ப்பாணக் கடல் நீரேரி">
யாழ்ப்பாணக் கடல் நீரேரி

யாழ்ப்பாண நீரேரி அல்லது யாழ்ப்பாணக் கடல் நீரேரி என்பது யாழ் மாவட்டம் மற்றும் கிளிநொச்சி மாவட்டங்களுக்கு அப்பாலுள்ள பெரிய கடற் காயல் ஆகும்.

இக் கடற்காயல் மக்கட் தொகை அடர்த்திமிக்க யாழ்ப்பாணக் குடாநாட்டினால் சூழப்பட்டுள்ளது. 

அமெரிக்க பூநாரை, வாத்து, ஆலா போன்ற பறவைகளும் கரைப்பறவைகளும் இங்கு வருகின்றன.



</doc>
<doc id="201151" url="https://ta.wikipedia.org/wiki?curid=201151" title="ஆசிய வளர்ச்சி வங்கி">
ஆசிய வளர்ச்சி வங்கி

ஆசிய வளர்ச்சி வங்கி அல்லது ஆசிய அபிவிருத்தி வங்கி ("Asian Development Bank") இது ஆசியாகண்டத்திலுள்ள 67 நாடுகளை உறுப்பினர்களாக கொண்ட ஆசிய அபிவிருத்தி வங்கி. 1966 ஆம் ஆண்டில் பிலிப்பீன்சு நாட்டின் மணிலா நகரில் நிறுவப்பட்டது. இதன் தற்போதைய தலைவர் சப்பான் நாட்டைச் சேர்ந்த தகேகிகோ நகாவோ.


</doc>
<doc id="201152" url="https://ta.wikipedia.org/wiki?curid=201152" title="சூலபாயன்">
சூலபாயன்

சூலபாயன் கி.பி. முதலாம் நூற்றாண்டில் அனுராதபுரத்தை 33 - 35 வரை ஆட்சி செய்து வந்தான். இவனுடைய மாமனான கனிராஜனு திஸ்ஸனின் பின்னர் இவன் ஆட்சிக்கு வந்தான். இவனின் பின் இவனது சகோதரியான சிவாலி ஆட்சிபீடம் ஏறினாள். 




</doc>
<doc id="201161" url="https://ta.wikipedia.org/wiki?curid=201161" title="முருகேச பண்டிதர்">
முருகேச பண்டிதர்

பூ. முருகேச பண்டிதர் (1830 - செப்டம்பர் 3, 1898) இலங்கை யாழ்ப்பாணம் சுன்னாகத்தில் 1830ல் பிறந்தார். சுன்னாகம் அ. குமாரசாமிப் புலவர் இவரின் மாணாக்கர் ஆவார். இவர்கள் இருவருமே "தோடஞ்ஞர்" (பிறரின் இலக்கிய பிழைகளைக் கண்டு பிடிப்பவர்) எனப் பெயர் பெற்ற புலவர்களாவார்கள். தோஷம் என்பது தமிழில் தோடம் என்றானது. அதன் பொருள் குற்றம் அல்லது பிழை என்பதாகும்.

சுன்னாகம் முருகேச பண்டிதருக்கு இலக்கிய ஆற்றலுடன் இலக்கணப் பயிற்சியுமிருந்ததால் "இலக்கணக் கொட்டர்" என்றும் அவர் சிறப்பிக்கப்பட்டார்.

முருகேச பண்டிதருக்கு கவி புனையும் ஆற்றல் இயற்கையாகவே அமைந்திருந்தது. கண்டனக் கவிகள், விநோதச் சிலேடை, நடு வெழுத்தலங்காரம் முதலிய கவிகள் பலவும் பாடியுள்ளார். மயிலணிச் சிலேடை வெண்பா, குடந்தை வெண்பா, ஊஞ்சல் பதிகம், நீதி நூல், பதார்த்த தீபிகை முதலிய நூல்களையும் இயற்றியுள்ளார்.

யாழ்ப்பாணத்திலே சுன்னாகம், புன்னாலைக்கட்டுவன், கோப்பாய், சிறுப்பிட்டி, அளவெட்டி, மல்லாகம், கல்வளை ஆகிய ஊர்களில் கல்வி கற்பித்த முருகேச பண்டிதர் தமிழ்நாட்டில் சிதம்பரம், சென்னை, திருப்பத்தூர் முதலிய இடங்களிலும் ஆசிரியராக இருந்துள்ளார்.

முருகேச பண்டிதர் கும்பகோணத்திலிருந்த கல்லூரியில் சோதனை எழுதாமலே தலைமைப் பண்டிதராக நியமனம் பெற்றார். இது பற்றி ஒரு சுவாரசியமான கதை உண்டு. நியமனத்துக்காக போட்டிப் பரீட்சை எழுதச் சென்றவர், கொடுக்கப்பட்ட கேள்வித் தாளைப் படித்துவிட்டு, விடைகளை எழுதாமல், கேள்வித் தாளில் கண்ட பிழைகளை குறியிட்டு, தக்க நியாயங்களையும் எழுதி, கேள்வி கேட்கும் முறையையும் பாட்டாக எழுதி பரீட்சகரிடம் கொடுத்துவிட்டுச் சென்றுவிட்டாராம். அவரது மதி நுட்பத்தையும், பஞ்ச இலக்கண திறமையையும் கண்ட கல்லூரி அதிபர் முருகேச பண்டிதரை தலைமை பண்டிதராக நியமனம் செய்தார்.

பண்டிதர் அவர்கள் ஆறுமுக நாவலர் அவர்களையே வெல்லக் கருதிய காலம் உண்டு. என்றாலும் பின்னர் இருவரும் நல்ல நண்பர்களாக விளங்கினர்.

ஒருவரை நிந்திப்பது போல - அதாவது, இகழ்வது போல - புகழ்ந்து பாடுதல் "நிந்தாஸ்துதி" என்ற பா வகையாகும். ஆறுமுகநாவலர் பேரில் முருகேச பண்டிதர் நிந்தாஸ்துதி பாடியுள்ளார். அப்பாடல் வருமாறு:

"நிந்தை"யாக கருத்தைப் பார்க்கும்போது:<br>
பிரமச்சாரியான நாவலர் நீதிமான் எனப் பேரெடுத்தவர், பிரமனை நான்கு முகங்களாக்கி மயங்கச் செய்துவிட்டு வாணியை அணைத்துக் கொண்டான். இது சரியான செயலா? இப்போ நீயோ இறந்து விட்டாய். இந்த நிலையில் நாங்கள் காண்பது நீதியா?

"புகழ்ச்சி"யாக கருத்தைப் பார்க்கும்போது:<br>
பிரமனும் மயங்கும் வகையில் பிரம்மத்தை அறிந்தவர் நாவலர். சரஸ்வதியின் கடாட்சம் பெற்றவர். அதனால் கல்வியிலும் நாவன்மையிலும் சிறந்து விளங்கியவர். (கலைமாணி, முதுமாணி போல) பிரம்மம் தேர்ந்த மாணி நாவலர். அதாவது சமய தத்துவங்கள், புராணங்கள் முதலியவற்றில் வல்லவர். நைட்டிகப் பிரம்மச்சாரி, நீதிமான். அத்தகைய நாவலர் இறந்து விட்டார். அவர் எங்களை (கமிப்பதன்றோ) பொறுப்பாராக.

முருகேச பண்டிதர் விடுகவிப் பாடல்களும் பாடியவர். உதாரணத்துக்கு ஒன்று:

நாலு காலுண்டு நடப்பதில்லை, இரண்டு கையுண்டு பிடிப்பதில்லை, பின்னல் உண்டு ஆனால் (குடுமி) முடிப்பதில்லை, கண்கள் உண்டு ஆனால் பார்ப்பதில்லை, அரசர்களையும் மற்றவர்களையும் உட்கார வைக்கும் மறுப்பது கிடையாது, உதயபானுவே இதற்கு விடை சொல்வாயாக.

முருகேச பண்டிதர் மறைவு பற்றி மகாவித்துவான் கணேச ஐயர் எழுதிய பாடல்:

எழுத்தொடு சொற்பொருள் யாப்பணி யென்னு மிலக்கணங்கள்<br>
பழுத்துள நாவினன் பாக்களோர் நான்கொடு பாவினங்கள்<br>
வழுத்திடப் பாடு முருகேச பண்டிதன் வாதியெனத்<br>
தொழத்தகு விற்பனன் சென்று பரகதி துன்னினனே.

முருகேச பண்டிதர் 1898 செப்டம்பர் 3 அன்று காலமானார்.



</doc>
<doc id="201171" url="https://ta.wikipedia.org/wiki?curid=201171" title="அபக்கூக்கு">
அபக்கூக்கு

அபக்கூக்கு ("Habakkuk", or ; ; also spelled Habacuc), என்பவர் எபிரேய விவிலியம் குறிப்படும் இறைவாக்கினராவார். இவர் அபக்கூக்கு நூலின் ஆசிரியரும், பனிரெண்டு சிறிய இறைவாக்கினர்களில் எட்டாவது இறைவாக்கினரும் ஆவார்.



</doc>
<doc id="201173" url="https://ta.wikipedia.org/wiki?curid=201173" title="ஷாஹித் அஸ்மி">
ஷாஹித் அஸ்மி

ஷாஹித் அஸ்மி (1977 - பிப்ரவரி 11, 2010) ஒரு இந்திய வழக்கறிஞர் மற்றும் மனித உரிமை ஆர்வலர் . பயங்கரவாத வழக்குகளில் தவறாக குற்றம் சாட்டப்பட்ட பலருக்கு ஆதரவாக வாதடி உள்ளார் .அவர் பிப்ரவரி 11, 2010 அன்று , தனது 32 வயதில் , மும்பையில் தனது அலுவலகத்தில் மூவரால் சுட்டு கொல்லப்பட்டார் .ஷாஹித் என்ற தலைப்பில் அவரது வாழ்க்கையை அடிப்படையாக கொண்டு ஒரு வாழ்க்கை வரலாற்று ஹிந்தி படம் 2013 இல் வெளிவந்தது . அனுரா காஷ்யப் தயாரித்த இத்திரைப்படத்தை ஹன்சல் மேத்தா இயக்கியுள்ளார் . இதில் ராஜ் குமார் யாதவ் , ஷாஹித் அஸ்மியாக நடித்துள்ளார் .


</doc>
<doc id="201176" url="https://ta.wikipedia.org/wiki?curid=201176" title="நிரல் (திரைப்படம்)">
நிரல் (திரைப்படம்)

நிரல் (ನಿರಲ್, பொருள்:நிழல்) என்பது 2013 ஆம் ஆண்டில் தயாரிக்கப்பட்ட துளுத் திரைப்படமாகும். இதை ரஞ்சித் பாஜ்பே இயக்கியுள்ளார். சோதன் பிரசாத், சன் பூஜாரி ஆகியோர் கூட்டாகத் தயாரித்துள்ளனர். இத்திரைப்படத்தில் ஐந்து பாடல்கள் இடம்பெறுகின்றன.

சச்சின், ராஷ்மி, தீப்தி ஆகிய மூவர் கதையின் முதன்மை கதாப்பாத்திரங்கள். சச்சின், துபாயில் உள்ள பொறியாளராகப் பணிபுரிகிறான். திரைப்பட நடிகராக வேண்டுமென்ற கனவுடன் வாழ்கின்றான். ராஷ்மி, துபாயில் உள்ள வங்கியில் பணிபுரியும் பெண். 
தீப்தி, சச்சினின் உறவுக்காரப் பெண். மூவருக்கும் உள்ள தொடர்பையும், அவர்களது விருப்பங்கள் நிறைவேறியனவா என்பதையும் தெரிவிக்கின்றது. 



</doc>
<doc id="201178" url="https://ta.wikipedia.org/wiki?curid=201178" title="மீக்கா">
மீக்கா

மீக்கா ("Micah"), "கடவுளைப் போன்றவர் யார்?", என்ற அர்த்தமுடைய பெயரை உடைய இவர் ஏறக்குறைய கி.மு 737–696 காலப்பகுதியில் யூதவில் இறைவாக்குரைத்தவரும், மீகா நூலின் ஆசிரியரும் ஆவார். இவர் ஏசாயா, ஆமோஸ், ஒசேயா ஆகிய இறைவாக்கினர்களின் சமகாலத்தவரும், பனிரெண்டு சிறிய இறைவாக்கினர்களில் ஒருவரும் ஆவார். தென்மேற்கு யூதாவிலுள்ள மெரேசேத் எனும் இடத்தில் இவர் பிறந்தார்.



</doc>
<doc id="201180" url="https://ta.wikipedia.org/wiki?curid=201180" title="ஆர். கே. அகர்வால்">
ஆர். கே. அகர்வால்

ஆர்.கே.அகர்வால் (ராஜேஸ்குமார் அகர்வால்) (பிறப்பு: 5 மே 1953), இந்திய உச்ச நீதிமன்ற நீதிபதி. இவர் முன்னாள் சென்னை உயர் நீதிமன்ற தலைமை நீதிபதி ஆவார். தலைமை நீதிபதி எம். ஒய். இக்பால் உச்ச நீதிமன்ற நீதிபதியாக பதவியேற்ற பின்பு இவர் சென்னை உயர் நீதிமன்றம் தலைமை நீதிபதியாக பதவி வகித்து வந்தார்.


</doc>
<doc id="201181" url="https://ta.wikipedia.org/wiki?curid=201181" title="லூசியா (திரைப்படம்)">
லூசியா (திரைப்படம்)

லூசியா 2013 ஆம் ஆண்டு வெளியான கன்னடத் திரைப்படம். இப்படத்திற்கு கதை எழுதி, இயக்கியவர் பவன் குமார்.இது கன்னட மொழியில் கூட்டு நிதிநல்கை மூலம் தயாரிக்கப்பட்ட முதல் படமாகும் .சதீசு, சுருதி ஹரிஹரன் ஆகியோர் முதன்மை வேடங்களில் நடித்துள்ளனர்.லண்டனில் நிகழ்ந்த இந்தியத் திரைப்பட விழாவில், ரசிகர்களுக்கான சிறந்த படம் என்ற விருதினைப் பெற்றது. 


</doc>
<doc id="201184" url="https://ta.wikipedia.org/wiki?curid=201184" title="சாமி போட்ட முடிச்சு (தொலைக்காட்சித் தொடர்)">
சாமி போட்ட முடிச்சு (தொலைக்காட்சித் தொடர்)

சாமி போட்ட முடிச்சு (கல்யாணமே வைபோகமே) அல்லது பாக்கியாவிதாதா என்பது ஒரு இந்தி மொழி தொலைகாட்சித் தொடர் ஆகும். இந்த தொடர் மே 4, 2009 முதல் ஏப்ரல் 22, 2011 வரை திங்கள் முதல் வெள்ளி வரை கலர்ஸ் தொலைக்காட்சியில் ஒளிபரப்பாகி 520 அத்தியாங்களுடன் நிறைவு பெற்றது. இந்தத் தொடர் பாலிமர் தொலைக்காட்சியில் மொழிமாற்றம் செய்யப்பட்டு திங்கள் முதல் வெள்ளி வரை இரவு 8:30 மணிக்கு ஒளிபரப்பானது.

இந்த தொடரின் கதை திருமணங்கள் சொர்க்கத்தில் நிச்சயிக்கப்படுகின்றன என்பார்கள். பாக்யா எனும் பெண்ணிற்கு விஜய் என்பவனுக்கு சம்பிரதாயங்களை மாற்றி வித்தியாசமான கலாச்சாரத்தில் மாப்பிள்ளையை கடத்தி திருமணம் நடத்தப்படும் திருமணதிற்க்கு பிறகு இவளின் வாழ்க்கை என்னானது மற்றும் திருமணம் பற்றியும், திருமணம் நடைபெற எவ்வளவு சிரமப்படுகின்றனர் என்பதைப் பற்றி இந் தொடர் விளக்குகின்றது.





</doc>
<doc id="201190" url="https://ta.wikipedia.org/wiki?curid=201190" title="நிலை மாற்றப் பொருள்">
நிலை மாற்றப் பொருள்

மிக அதிகமான உருகுதல் உள்ளுறை வெப்பம், குறிப்பிட்ட வெப்பநிலையில் உருகுதல் மற்றும் திடமாகக் கூடிய தன்மை மற்றும் அதிக அளவிலான வெப்ப ஆற்றலை சேகரித்து வைக்கக் கூடிய பண்பு முதலியவற்றைக் கொண்ட பொருளுக்கு நிலை மாற்றப் பொருள் ("phase-change material") என்று பெயர். திட நிலையில் இருந்து திரவ நிலைக்கு மாறும் போது வெப்பம் எடுத்துக் கொள்ளப் படுகிறது. திரவ நிலையில் இருந்து திட நிலைக்கு மாறும் போது வெப்பம் உமிழப் படுகிறது. சுழல் சக்கரம் எந்திர ஆற்றலை சேமிக்கவும், மின்கலன் மின்னாற்றலைச் சேகரிக்கவும் பயன்படுவது போல நிலை மாற்றப் பொருள் வெப்ப ஆற்றலைச் சேமிக்க உதவுகிறது. நிலை மாற்றப் பொருளின் தற்போதைய பயன்பாடுகள் அதிகரித்து வருகின்றன. 

நிலை மாற்றப் பொருளுக்கு அதிகப் படியான உருகுதல் உள்ளுறை வெப்பம் இருப்பதால் இது வெப்ப ஆற்றலைச் சேகரிக்க உதவுகிறது. மருத்துவத் துறையில் சில மருந்துகளை எப்போதும் குளிர்ந்த வெப்பநிலையில் வைத்திருக்க வேண்டியிருக்கும். மருந்துகளைப் பயணத்தின் போது கொண்டு செல்லும் போது குளிர்சாதனப் பெட்டியைக் கொண்டு செல்வது கடினம். நிலை மாற்ற பொருள்கள் இத்தகைய சமயங்களில் வெப்ப ஆற்றலை சுற்றுப் புறத்தில் இருந்து எடுத்து கொண்டு மருந்துகளை குளிர்ந்த நிலையில் வைக்க உதவுகிறது. நிலை மாற்ற பொருட்கள் "வெப்ப ஆற்றல் சேகரிப்பான்" எனவும் அழைக்கப் படுகின்றன. 

நிலை மாற்ற பொருட்களை இரு வகைகளாகப் பிரிக்கலாம். அவை கனிம மற்றும் கரிம நிலை மாற்றப் பொருட்களாகும். ஹைட்ரேட் உப்புகள் கனிம நிலை மாற்றப் பொருட்களுக்கு உதாரணம் ஆகும். பாரப்பின் மெழுகு கரிம நிலை மாற்றப் பொருட்களுக்கு உதாரணம் ஆகும்.



நிலை மாற்றப் பொருளின் மூலக்கூறுகள் அதன் திரவ நிலையில் இருக்கும் போதே பிரிவடைந்து விடுவதால், திரவ நிலையில் இருந்து திண்ம நிலைக்கு மாறும் பொழுது முழுவதுமாகடத் திண்மம் ஆவது இல்லை. இந்நிகழ்வு வெப்பம் சேகரிக்கும் தன்மையைக் குறைக்கிறது. இதைத் தடுக்க, நிலை மாற்றப் பொருட்கள் உறைபொதியாக்கம் செய்யப்படுகின்றன. உறைபொதியாக்கம் என்பது நிலை மாற்றப் பொருட்களை குறிப்பிட்ட வகை உறையினில் வைத்து உபயோகப்படுத்துவதாகும். இவ்வகை உறையிடல் முறைகளால் நிலை மாற்றப் பொருட்களைச் வெப்பம் சேகரிக்கும் கொள்கலனாகச் செயல்படுகின்றன. மேலும் இது உருகுதல் மற்றும் உறைதல் நிகழ்வுகளை முறைப்படுத்துகிறது. நிலை மாற்றப் பொருட்களை மூடியிருக்கும் உறை, திரவம் உருகி வெளியேறாமல் இருக்கவும் பயன்படுகிறது. அதிகப் படியான பயன்பாடுகளில் நிலை மாற்றப் பொருட்கள் உறைபொதியக்கம் செய்யப்பட்டு பயன்படுத்தப் படுகின்றன. ஒரு சில பயன்பாடுகள் குறிப்பாக மின்னணு சாதனங்களைக் வெப்பத்தை வெளியேற்றும் சாதனங்களில் இவை உறையிடாமல் பயன்படுத்தப் படுகின்றன.


</doc>
<doc id="201191" url="https://ta.wikipedia.org/wiki?curid=201191" title="பாகா கலிபோர்னியா">
பாகா கலிபோர்னியா

பாகா கலிபோர்னியா ("Baja California") பாகா கலிபோர்னியா மூவலந்தீவின் வடபகுதியில் அமைந்துள்ள ஓர் மெக்சிக்க மாநிலம் ஆகும். இதன் தெற்கே தெற்கு பாகா கலிபோர்னியா மாநிலமும் கிழக்கே கலிபோர்னியா வளைகுடாவை அடுத்து சோனோரா மாநிலமும் உள்ளன. வடக்கில் ஐக்கிய அமெரிக்காவின் மாநிலமான கலிபோர்னியா உள்ளது. பாகா கலிபோர்னியா என்பதன் தமிழாக்கம் "கீழ்ப்புற கலிபோர்னியா" என்பதாகும். இது மெக்சிக்கோ நாட்டின் மிகவும் வடக்கிலும் மிகவும் மேற்கிலும் அமைந்துள்ள மாநிலமாகும்.


</doc>
<doc id="201195" url="https://ta.wikipedia.org/wiki?curid=201195" title="சென்னை எக்ஸ்பிரஸ்">
சென்னை எக்ஸ்பிரஸ்

சென்னை எக்ஸ்பிரஸ் 2013ம் ஆண்டு வெளியான தமிழ் மற்றும் இந்தி மொழி திரைப்படம்.

கதாநாயகன் ராகுலின் பெற்றோர் விபத்தில் இறந்துவிடவே, அவனை தாத்தா வளர்க்கிறார். அவன் தாத்தாவிற்கு நூறாவது பிறந்தநாள் கொண்டாடுகின்றனர். அவர் அந்த நாளிலேயே இறக்கிறார். ராகுலின் குடும்பத்தினர் மும்பையில் இனிப்பு கடை வைத்திருக்கின்றனர். தாத்தாவின் அஸ்தியை ராமேஸ்வரத்தில் கரைக்குமாறு அவன் பாட்டி சொல்கிறார். ஆனால், ராகுல் தன் நண்பர்களுடன் கோவாவிற்கு போகும் திட்டத்தில் இருக்கிறான். அங்கேயே கரைத்துவிடலாம் என்றும் கருதுகிறான். தன் பாட்டியை ஏமாற்ற, சென்னை எக்ஸ்பிரஸ் ரயிலில் ஏறுகிறான். அந்த ரயில் சென்னைக்கு போகாது என்பது அவன் பாட்டிக்கு தெரிகிறது. சென்னை சென்று, அங்கிருந்து சாலைவழியாக ராமேஸ்வரம் செல்வதாக வாக்களிக்கிறான். அடுத்த ரயில் நிலையத்தில் இறங்கி நண்பர்களுடன் கோவா செல்லலாம் என்று நினைக்கிறான். அடுத்த ரயில் நிலையத்தில் இறங்கி நண்பர்களை சந்திக்கிறான். அஸ்தியை ரயிலில் மறந்து வைத்துவிட்டதை நினைக்கிறான். அதை எடுத்துக் கொண்டு இறங்க வருகிறான். ரயில் நகர்கிறது. அதற்குள் மீனா ரயிலைப் பிடிக்க ஓடி வருகிறாள். அவளைத் தொடர்ந்து, அவளது அண்ணங்களும் ரயிலில் ஏறுகின்றனர். அனைவரையும் ஏற்றி விடுகிறான்.
அவளுக்கு இந்தி தெரியாது என்று நினைத்துக் கொண்டு, தன் நண்பனிடம் அவளைப் பற்றி வர்ணிக்கிறான். அவள் இந்தியில் பேசவே, மலைத்துப் போகிறான். ராகுலும் மீனாவும் ரயில் பயணத்திலேயே தங்களை அறிமுகப்படுத்திக் கொள்கின்றனர். தனக்கு விருப்பம் இல்லாதவனுடன் திருமணம் செய்ய தந்தை வற்புறுத்துவதாகவும், பிடிக்காமல் தப்பித்து வந்ததையும் கூறுகிறாள். அஸ்தியைக் கரைக்க வந்ததை கூறுகிறான் ராகுல்.
அவள் தன் அண்ணன்களுக்கு தெரியாமல் தப்பிக்க வழி யோசிக்கிறாள். அவனிடம் அவன் கைப்பேசியை தருமாறு வேண்டுகிறாள். 
அவளது முழுப் பெயர் மீனலோச்சனி அழகுசுந்தரம் என அறிகிறான். அவர்கள் நாயகியின் ஊரை அடைந்தவுடன், அவள் தந்தையிடம் ராகுலை தன் காதலன் என அறிமுகப்படுத்துகிறாள். அவள் தந்தை பெரிய நாட்டாண்மையாக இருக்கிறார்.
ஏற்கனவே, தங்கபலி என்பவனுடன் மீனலோச்சனிக்கு திருமணம் செய்துவைக்க முடிவெடுத்திருந்தார் அவள் தந்தை.
தங்கபலியும் வந்துசேர்கிறான். ராகுலை சண்டையிட வருமாறு அழைக்கிறான். ராகுலும் மீனாவும் தப்பிக்கின்றனர். மீனாவிடம் சில தமிழ் சொற்களை கற்றுக் கொள்கிறான் ராகுல். இருவரும் மற்றொரு ஊருக்கு சென்றவுடன், அங்கே திருமணம் செய்கின்றனர். இருவரும் மீனாவின் ஊருக்கு திரும்புகின்றனர். அவர்கள் இருவரையும் மீனாவின் தந்தை ஏற்றுக்கொள்கிறார்.
காதலை எதுவும் தடுக்க முடியாது என்பதே கதைக்களமாக இருக்கிறது.




</doc>
<doc id="201203" url="https://ta.wikipedia.org/wiki?curid=201203" title="வண்ணத்தர்">
வண்ணத்தர்

வண்ணத்தர் என்ற சொல் பல்வேறு மனப்பாங்குகளை உடையவர் என்னும் பொருளில் நீதி நூல் ஒன்றில் காணப்படுகிறது. நிலத்தின் தன்மைக்கு ஏற்பப் பறவைகளின் வண்ணங்கள் வேறுபடுவது போல, குலத்துக்குக் குலம் மக்களின் மனப்பாங்கு மாறுபடும் என அது சுட்டுகிறது.


</doc>
<doc id="201206" url="https://ta.wikipedia.org/wiki?curid=201206" title="கலிபோர்னியா வளைகுடா">
கலிபோர்னியா வளைகுடா

கலிபோர்னியா வளைகுடா ("Gulf of California") பாகா கலிபோர்னியா மூவலந்தீவை மெக்சிக்கோ பெருநிலத்திலிருந்து பிரிக்கின்ற நீர்ப்பரப்பாகும். இது கார்தேசு கடல் (Sea of Cortez) என்றும் வெர்மிலியன் கடல் என்றும் அழைக்கப்படுகிறது. உள்ளூர் எசுப்பானிய மொழியில் மார் தெ கோர்தேசு அல்லது மார் பெர்மெயோ எனப்படுகிறது. இதன் எல்லைகளாக மெக்சிக்கோ மாநிலங்களான பாகா கலிபோர்னியா, தெற்கு பாகா கலிபோர்னியா, சோனோரா, மற்றும் சினலோயா அமைந்துள்ளன. இதன் கடற்கரை ஏறத்தாழ நீளமுடையது. இந்த வளைகுடாவில் கொலராடோ, ஃபுயர்டெ, மேயோ, சினலோயா, சோனோரா மற்றும் யாக்குயி ஆறுகள் வந்தடைகின்றன. இதன் பரப்பளவு ஏறத்தாழ ஆகவுள்ளது.

இந்த வளைகுடா உலகப் பரப்பில் அமைந்துள்ள மிகவும் பல்வகைமை உள்ள கடல்களில் ஒன்றாகக் கருதப்படுகிறது. 5000க்கும் மேலான பெரும் முதுகெலும்பிலிகளின் இனங்கள் இங்குள்ளதாக ஆய்ந்தறியப்பட்டுள்ளது. ஒரு மில்லியனுக்கும் கூடிய மக்கள்தொகை கொண்டுள்ள பாகா கலிபோர்னியா உலகின் மிக நீண்ட மூவலந்தீவுகளில் ஒன்றாக உள்ளது. கலிபோர்னியா வளைகுடா உலகப் பாரம்பரியக் களமாக அறிவிக்கப்பட்டுள்ளது.



</doc>
<doc id="201209" url="https://ta.wikipedia.org/wiki?curid=201209" title="எலிசா">
எலிசா

எலிசா (;
, Greek: , "Elissaîos" or Ἐλισαιέ, "Elisaié", Arabic: اليسع "Elyasaʻ") என்பவர் எபிரேய விவிலியத்தில் குறிப்பிடப்பட்டுள்ள அற்புதம் நிகழ்த்திய ஓர் இறைவாக்கினர். இவரைப் பற்றி இசுலாம் மற்றும் பாகாய் நூல்களிலும் குறிப்பிடப்பட்டுள்ளன. இவருடைய பெயர் எபிரேய மொழியின் ஊடாக ஒலிபெயராக "எலிசா" என்று உச்சரிக்கப்படுகின்றது.



</doc>
<doc id="201212" url="https://ta.wikipedia.org/wiki?curid=201212" title="யூதேயப் பாலைவனம்">
யூதேயப் பாலைவனம்

யூதேயப் பாலைவனம் ("Judaean Desert", , Midbar Yehuda அரபு: صحراء يهودا) என்பது கிழக்கு எருசலேம் முதல் சாக்கடல் வரை இசுரேலும் மேற்குக் கரையிலும் உள்ள ஓர் பாலைவனமாகும். இது வடகிழக்கு நெகேவ் முதல் கிழக்கு பெய்ட் எல் வரை நீண்டு, பாறைச்சரிவுகளின் மேல் காணப்படுகின்றது. இதன் செங்குத்தான சரிவு சாக்கடலிலும் யோர்தான் சமவெளியிலும் முடிவடைகிறது. யூதேயப் பாலைவனம் வடகிழக்கிலிருந்து தென்கிழக்கு வரை பல சிறு சமவெளிகளைக் கடக்கின்றது. அதில் பல சிறு செங்குத்துப் பள்ளத்தாக்குகள் காணப்படுகின்றன. அவற்றில் பல ஆழம் மிக்கவையாகவும், கிழக்கில் 600 அடியிலிருந்து மேற்கில் 1,200 அடி வரை வரை காணப்படுகின்றன. யூதேயப் பாலைவனம் கிழக்கு யூதேய மலையுடன் சிறப்பு வடிவ அமைப்பியல் கொண்ட ஒன்றாகும். 



</doc>
<doc id="201213" url="https://ta.wikipedia.org/wiki?curid=201213" title="அலிகர் முஸ்லிம் பல்கலைக்கழகம்">
அலிகர் முஸ்லிம் பல்கலைக்கழகம்

அலிகர் முசுலீம் பல்கலைக்கழகம் என்பது இந்தியாவில், உத்தரப் பிரதேசத்தின் அலிகார் நகரில் உள்ள பல்கலைக்கழகம். 
இசுலாமியர்களை இந்திய அரசுப் பொறுப்புகளை ஏற்க பழக்கப்படுத்தவும், இங்கிலாந்து பல்கலைக்கழகங்களில் பயில பயிற்சி எடுக்கவும் தொடங்கப்பட்டது. மலப்புறம், முர்சிதாபாத் ஆகிய நகரங்களில் கிளைகள் உள்ளன.



</doc>
<doc id="201215" url="https://ta.wikipedia.org/wiki?curid=201215" title="சட்டை">
சட்டை

சட்டை (shirt) என்பது மனிதர்கள் உடுத்தும் ஒரு ஆடை ஆகும். இதனை நிறைய ஆண்டுகளாக ஆண்கள் மட்டுமே அணிந்து வந்தனர். ஆனால் தற்போது பெண்களும் சட்டையை அணிந்து கொள்கின்றனர். 

பெண்கள் அணியும் சட்டைக்கும், ஆண்கள் அணியும் சட்டைக்கும் தையல் முறை வேறுபடுகின்றன. இரண்டு வகைகளில் சட்டை தயாரிப்பு செய்யப்படுகிறது. ஒன்று, நல்ல நீள அகலமுள்ள துணியாக நூலினை நெய்து விற்கப்படுவதை வாடிக்கையாளர்கள் காசு கொடுத்து வாங்கி, பின் அவர்களின் உடல் அளவுகள் கொண்டு தையல் காரர்களிடம் கொடுத்து தைத்து தர வேண்டுவர். மற்றொன்று, ஒரு சில குறிப்பிட்ட அளவுகளில் துணி தயாரிக்கும் நிறுவனமே துணியினை சட்டையாக தயாரித்து வாடிக்கையாளர்களுக்கு விற்பர். முதலில் கூறியது துணி எடுத்து தைக்கும் முறை. இரண்டாவது, தயார்நிலை சட்டை ஆகும்.

பொதுவாக சட்டை, குறிப்பாக தயார்நிலை சட்டை, அலுவல் சட்டை மற்றும் புறப்பயன் சட்டை என இரண்டு வகையாக பிரிப்பர். இப்பிரிவு அதன் ஒயில் மிக்க தையல் முறையினால் வேறுபடுகிறது. அலுவல் ஒயில் மிக்க சட்டையை அலுவலகங்களில் பயன்படுத்தப்படும். புறப்பயன் ஒயில் மிக்க சட்டையை அலுவலகம் அல்லாத பிறப்பயன்பாட்டிற்கு பயன்படுத்தப்படும். ஆனால் நடைமுறையில் மனிதர்கள் இந்த முறையில் இருந்து வேறுபட்டும் பயன்படுத்துவர்.

இதேப் போன்று சட்டையில் உள்ள கை அளவுகளும் மாறுபடும். முழுக்கைச் சட்டையில் கைமுழுதும் மூடியவாறு இருக்கும். அரைக்கைச் சட்டை பாதி கை அளவிற்கு மூடியவாறு இருக்கும். சட்டையின் அணியும் பொழுது நெஞ்சுப்பகுதியில் எவ்விடம் இருக்கிறதோ அங்கு பை ஒன்றும் தைக்கப்பட்டிருக்கும். இரண்டு நெஞ்சின் பகுதியில் சில சட்டையில் வைத்திருப்பர். இருபுறமும் பை இல்லாமலும் இருக்கும்.

சட்டையின் பின்புறம் தளர்ந்த அகலம் வைத்தும் தைத்திருப்பர்.


</doc>
<doc id="201217" url="https://ta.wikipedia.org/wiki?curid=201217" title="கே டீ ஈ">
கே டீ ஈ

கணினி பயன்பாட்டிற்கான வரைகலை இடைமுகப்பினை தரும் பணிச்சூழல்களுள் கே டீ ஈ புகழ்பெற்ற ஒன்றாகும். கே டீ ஈ பணிச்சூழல் பெரும்பாலான க்னூ/லினக்ஸ் வழங்கல்களில் பயன்படுத்தப்படுகிறது. 



</doc>
<doc id="201218" url="https://ta.wikipedia.org/wiki?curid=201218" title="காற்றுத் திறன்">
காற்றுத் திறன்

காற்றுத் திறன் ("Wind power") அல்லது காற்று மின்சாரம் ("wind electricity") எனப்படுவது காற்றிலிருந்து மின்னாற்றலைப் பெறுவதைக் குறிக்கின்றது. அதாவது, காற்றுச் சுழலிகளைப் பயன்படுத்திக் காற்றிலிருந்து மின்னாற்றலை உற்பத்தி செய்யும் பொறிமுறையாகும். பெரிய காற்றாலைப் பண்ணைகளில் நூற்றுக்கணக்கான தனித்தனிக் காற்றுச் சுழலிகள் மின் திறன் செலுத்தல் தொகுதிகளில் இணைக்கப்படுவதன் மூலம் மின்சாரம் உற்பத்தி செய்யப்படுகின்றது. புதைபடிவ எரிபொருள் சக்தியின் மாற்றுச்சக்தி முறையொன்றாகக் காற்றுத் திறன் காணப்படுகின்றது.

ஏனைய ஆற்றல் முதல்களுடன் ஒப்பிடும் போது காற்று ஆற்றலைப் பயன்படுத்தி மின்சாரம் பெறப்படுவதன் மூலம் சுற்றுச்சூழல் மாசடைதல் பெருமளவில் தடுக்கப்படுகின்றது. எனினும், காற்று மின்சாரத்தைப் பெறுவதற்குப் பயன்படுத்தப்படும் காற்றுச் சுழலிகளுடன் கூடிய தொகுதிக்கான உற்பத்திச் செலவு அதிகமாகும். 2011 ஆம் ஆண்டளவில் டென்மார்க் தனது மொத்த மின்சார நுகர்வின் கால்பகுதியைக் காற்று மின்சாரத்தின் மூலம் பெற்றுள்ளது. மேலும், உலகின் 83 நாடுகள் காற்று மின்சாரத்தை வணிக நோக்கு அடிப்படையில் பயன்படுத்துகின்றன. 2010 ஆம் ஆண்டளவில் உலகின் மொத்த மின்சார நுகர்வின் 2.5 சதவீதம் காற்று மின்சாரத்தின் மூலம் பெறப்பட்டுள்ளதுடன், காற்று மின்சாரத்தைப் பயன்படுத்தும் அளவு ஆண்டுக்கு 25 சதவீதத்தால் உயர்வடைந்து செல்கின்றது.

காற்றில் இருந்து மின்சாரத்தை உற்பத்தி செய்யும் இயந்திரத்தை முதலாவதாக அமெரிக்கக் கண்டுபிடிப்பாளரான சார்ல் எப். புருஸ் 1888 இல் கண்டுபிடிக்கப்பட்டது. அவரால் கண்டுபிடிக்கப்பட்ட இயந்திரம் 12 கிலோவாற்று நேர் ஓட்ட மின்சாரத்தை மதிப்பீடு செய்தது. 1920 நடுப்பகுதிகளில் அமெரிக்காவில் ஒன்று முதல் மூன்று கிலோவாற்று காற்று 
மின்பிறப்பாக்கிகள் பரிஸ்-டன்ஸ் போன்ற கம்பனிகளால் அபிவிருத்தி செய்யப்பட்டது.

1956ஆம் ஆண்டில் டென்மார்க்கில் 200கிலோவாற்று மின்சாரத்தை உற்பத்தி செய்யக்கூடிய மூன்று விசிறிகளைக் கொண்ட காற்றுச்சுழலி யொகனீஸ் ஜூல் என்பவரால் உருவாக்கப்பட்டது. 1975 இல் அமெரிக்காவின் எரிசக்தி திணைக்களம்
பயன்பாட்டு அளவு காற்றுச் சுழலிகளை அபிவிருத்தி செய்யும் திட்டத்தை ஆரம்பித்தது.

காற்றுச்சக்தியைப் பயன்படுத்தி மின்சாரம் உற்பத்தி செய்யும் முறை பல நூற்றாண்டுகளாக விருத்தியடைந்து வந்துள்ளது. 21ஆம் நூற்றாண்டில் காற்று மின்சார உற்பத்தி உலகம் முழுதும் பாரியளவில் வளர்ச்சியடையும் என எதிர்பார்க்கப்படுகின்றது.

காற்றுச் சக்தியானது வளியின் அசைவின் இயக்கசக்தியாகும்.ஓரலகு நேரத்தில் குறித்த கற்பனைப் பரப்பை வாரிச்செல்லும் மொத்த காற்று சக்தி பின்வரும் சமன்பாட்டினால் தரப்படுகின்றது.

Ε= ½mν^2 =½(Aνtρ)ν^2 = ½Aρν^3

ρ=காற்றின் அடர்த்தி<br> 
ν=காற்றின் வேகம்

ஆற்றுதிறன் அல்லது வலு(P) = (ஆற்றல்)/(கால இடைவெளி) = (வேலை)/(கால இடைவெளி)

P = Ε/t = ½Aρν^3.

காற்றுச் சக்தியானது ஒரு திறந்த வளிப்பாய்ச்சலாகும். எனவே,காற்றின் வலு வேகத்தின் மூன்றாம் அடுக்குக்கு நேர்விகித சமனாகும். காற்றின் வேகம் இருமடங்காகும் போது வலு 8 மடங்கினால் அதிகரிக்கும்.

ஒரு பிரதேசத்தில் பல காற்றுச்சுழலிகள் ஒன்று சேர்த்து மின்சாரம் உற்பத்தி செய்வதற்காக காற்றாலை பண்ணைகள் உருவாக்கப்படுகின்றன.பெரும் காற்றாலைப் பண்ணை ஒன்று நூற்றுக் கணக்கான தனித்தனி காற்றுச்சுழலிகளைக் கொண்ட பரந்துவிரிந்த நிலப்பரப்பில் காணப்படலாம். மேலும்,காற்றுச் சுழலிகள் அமைக்கப்பட்டுள்ள பகுதிகளுக்கு இடைப்பட்ட நிலம் விவசாய மற்றும் ஏனைய நோக்கங்களுக்காக பயன்படுத்தப்படமுடியும்.காற்றாலை பண்ணைகள் தொலைதூரங்களிலும் அமைக்கப்படலாம்.பொதுவாக எல்லாப் பெரிய காற்றுச்சுழலிகளும் ஒத்த வடிவத்தைக் கொண்டுவடிவமைக்கப்படுகின்றன.காற்றுச் சுழலியொன்றின் கிடை அச்சு மேல்காற்று சுழற்றகம் மற்றும் மூன்று விசிறிகளை கொண்டதுடன்,இது நேஸல்(nacelle) ஒன்றுடன் இணைக்கப்பட்டு உயரந்த குழாய் கோபுரத்தின் மேல் முனையில் பொருத்தப்படுகின்றது.காற்றாலை பண்ணைகளில் தனித்தனியான காற்றுச்சுழலிகள், மத்திய தர மின்னழுத்த (பொதுவாக 34.5கிலோவோல்ட்) சக்தி சேமிப்பக அமைப்புடனும்,தொடர்பாடல் வலையமைப்பு ஒன்றுடனும் சேர்ந்து காணப்படுகின்றது. ஒரு மின்நிலையத்தில், உயர் மின்னழுத்த மின்சார பரிமாற்ற அமைப்புடன் நிலைமாற்றியொன்று இணைக்கப்படுவதன் மூலம் இம்மத்திய தர மின்னழுத்த மின்னோட்டம் மின்னழுத்தத்துடன் அதிகரிக்கின்றது.

பல பெரிய செயல்பாட்டு கடல்சாரந்த காற்றாலைப் பண்ணைகள் ஐக்கியஅமெரிக்காவில் அமைந்துள்ளன.2012இல், உலகின் மிகப்பெரிய கடல்சார் காற்றாலைப் பண்ணையாக அல்டா காற்று எரிசக்தி நிலையம் 1020மெகாவாற்று உடன் காணப்பட்டது. இதற்குஅடுத்தாக சேப்ஹேட்ஸ் பிளட் காற்றாலைப் பண்ணை (845மெகாவாற்று), ரோஸ்கோகாற்றாலைப் பண்ணை(781.5மெகாவாற்று) என்பன பெரிய காற்றாலைப் பண்ணைகளாக காணப்பட்டது.2012 செப்டம்பரில், ஐக்கிய இராச்சியத்தின் சிரிங்கம் சோல் தொலை கடல் காற்றாலைப்பண்ணை மற்றும் தேனட் காற்றாலைப் பண்ணை என்பன முறையே 317மெகாவாற்று, 300மெகாவாற்று என்ற அளவில் உலகில் மிகப்பெரிய தொலைகடல் காற்றாலை பண்ணைகளாக காணப்பட்டது.இதற்கு அடுத்ததாக டென்மார்க்கின் ஹோர்ன்ஸ் ரேவ் தொலைகடல் காற்றாலைப் பண்ணை (209மெகாவாற்று) காணப்பட்டது.

லண்டன் அரே(தூரகடல்)(1000மெகா வாற்று),பார்ட் தூரகடல்1(400மெகாவாற்று),செரிங்கம்
சோல் தூரகடல் காற்றாலை பண்ணை(317மெகாவாற்று),லிங்க்ஸ் காற்றாலைப் பண்ணை (தூரகடல்),க்லைட் காற்றாலைப் பண்ணை(548மெகாவாற்று),பெரிய கப்பார்ட் காற்றாலைப் பண்ணை(500மெகாவாற்று),மக்கர்தூர் காற்றாலைப் பண்ணை (420மெகாவாற்று),லோவர் ஸ்னேக் ரிவர் காற்றாலைப் பண்ணை (343மெகாவாற்று) மற்றும் வேல்னே காற்றாலைப் பண்ணை என்பன தற்போது உலகில் பாரியளவில் அமைக்கப்பட்டு வரும் காற்றாலைப் பண்ணைகளாக காணப்படுகின்றன.

தற்போது உலகம் முழுவதும் இருநூறாயிரத்துக்கும் அதிகமான 282,482 மெகாவாட்டு
பெயர்பலகையுடன் மொத்தசக்தி உடைய காற்றுச் சுழலிகள் செயற்பாட்டில் உள்ளதாக 2012இல் இறுதிப்பகுதியில் மேற்கொள்ளப்பட்ட கணிப்பொன்று தெரிவிக்கின்றது. 2012செம்டம்பரில் ஐரோப்பிய யூனியன் மாத்திரம் மொத்தம் 100,000மெகாவாட்டு சக்தி பெயர்பலகையை தாண்டியது.ஐக்கிய அமெரிக்கா 2012ஆகஸ்டில் 50,000மெகாவாட்டை விஞ்சியதுடன்,சீனாவும் அதே மாதத்தில் 50,000 மெகாவாட்டடை தாண்டியது. உலக காற்றுச் சக்தி கொள்ளளவானது 2000-2006இடையில் நான்கு மடங்கிலும் மேலாக அதிகரித்தது,அதவாது மூன்று வருடங்களில் இரண்டு மடங்கால் அதிகரித்துள்ளது. 1980-1990 காலப்பகுதியில் உலகை நிறுவப்பட்ட கொள்திறுனுக்கு இட்டுச்செல்லும் முன்னோடியாக ஐக்கிய அமெரிக்கா காற்றாலைப் பண்ணைகள் விளங்கியது. 1997இல் ஜேர்மனின் நிறுவப்பட்ட கொள்திறன் அமெரிக்காவை விஞ்சியது.2008இல் அமெரிக்காவின் நிறுவப்படட கொள்திறன் மீண்டுமொரு தடவை ஜெர்மனை விஞ்சியது. சீனா 2000ஆம் ஆண்டு முதல் தனது காற்றுச் சக்தி கொள்திறனை விருத்திசெய்து வருகின்றது.2010இல் அமெரிக்காவின் காற்றுச்சக்தி கொள்திறனை சீனா தாண்டியதுடன் காற்றுச்சக்தி திறன் கொண்ட நாடுகளில் சீனா முன்னிலையில் உள்ளது.

2012இன் இறுதியில், உலகம் முழுதும் 282ஜிகாவாட்டு கொள்ளவைக் கொண்ட காற்று சக்தி பிறப்பாக்கிகள் காணப்பட்டதுடன், முந்தியவருடத்திலிருந்து அது 44ஜிகாவாட்டினால் அதிகரித்துச் செல்கின்றது.ஒரு கைத்தொழில் நிறுவனம் 2010இல் மொத்த உலக மின்சார நுகர்வின் 2.5சதவீதம் காற்றுச்சக்தி வலுவின் மூலம் மின்சாரத்தை உற்பத்தி செய்துள்ளது என உலக காற்று எரிசக்தி சங்கம் குறிப்பிட்டுள்ளது.1997இல் 0.1சதவீதமாக இருந்த உலக காற்று சக்திநுகர்வு 2008இல் 1.5வரை அதிகரித்துள்ளது.2005-2010 இடைப்பட்ட காலப்பகுதியில் சராசரி புதிய நிறுவல்களின் வளர்ச்சி 27.6சதவீதமாக காணப்பட்டது.
காற்று எரிசக்தி சந்தை 2013இல் 3.35சதவீத்தையும்,2018இல் 8சதவீதத்தையும் அடையும் என எதிர்பார்க்கப்படுகின்றது.

காற்று மின்சாரத்தை உற்பத்தி செய்வதில் பல நாடுகள் உயாந்த நிலையில்
காணப்படுகின்றன. இவ்வரிசையில் டென்மார்க் 28%(2011),போர்த்துகல்19%(2011),
ஸ்பைன் 16%(2011),அயர்லாந்து14%(2010),ஜெர்மன் 8%(2011).உலகின் 83நாடுகள் 2011இல்
வணிக அடிப்படைகளுக்காக காற்றுச் சக்தியை பயன்படுத்தியிருக்கின்றன.


</doc>
<doc id="201220" url="https://ta.wikipedia.org/wiki?curid=201220" title="ரேஷ்மா">
ரேஷ்மா

ரேஸ்மா (c.1947 – 3 நவம்பர் 2013), ஒரு பாகிஸ்தான் நாட்டுப்புற இசைக் கலைஞர் ஆவார். இந்தியாவிலும் பிரபலமான இவர், புற்றுநோயினால் நவம்பர் 3, 2013 அன்று லாகூரில் காலமானார். 

ரேஸ்மா, ராஜஸ்தான் மாநிலம் பிகானீர் என்ற ஊரில் பிறந்தவர். இந்தியா பாகிஸ்தான் பிரிவினையின் போது பாகிஸ்தானில் குடியேறினார். முறையான பள்ளிக் கல்வி பயிலாத இவர், தன்னுடைய 12வது வயதிலேயே வானொலியில் பாடல்கள் பாடியுள்ளார். 


</doc>
<doc id="201224" url="https://ta.wikipedia.org/wiki?curid=201224" title="பெருநிலவு">
பெருநிலவு

பெருநிலவு (S"upermoon") என்பது ஒரு முழுநிலவு அல்லது புதுநிலவு நாளில் நிலவு புவிக்கு மிக அருகில் வரும்போது ஏற்படும் நிகழ்வாகும். இதன் அறிவியல் பெயர் புவி-நிலவு-கதிரவன் அமைப்பின் புவியண்மை இணைவு என்பதாகும். 

நிலவு புவியை ஒரு நீள்வட்டப்பாதையில் சுற்றிவருகிறது. எனவே அது ஒரு சில நேரங்களில் புவிக்கு அருகிலும் சில நேரங்களில் புவியை விட சற்று தொலைவிலும் இருக்கும், அப்படி அண்மைநிலையில் நிலவு இருக்கும் பொழுது முழுநிலவாக இருந்தால் அன்றைக்கு நிலவு வழக்கத்தை விட 14 மடங்கு பெரிதாகவும், 30 மடங்கு ஒளிர்வுடனும் அதுவே பெருமுழுநிலவு என்று அழைக்கப்படுகிறது. ஒரு வருடத்தில் நான்கு முதல் ஆறு பெருநிலவுகள் தோன்றும்.. 

புதுநிலவு நாட்களில் ஏற்படும் பெருநிலவு பெருப்புதுநிலவு என்று அழைக்கப்படுகிறது. இதை முழுமையான கதிரவ மறைப்பின் உச்ச நிலையின் போது காண இயலும். மார்ச் 20, 2015, முழுமையான கதிரவ மறைப்பு ஒரு பெருப்புதுநிலவு நாளில் நிகழ்ந்தது. 

புவிக்கு மிக தொலைவில் நிலவு வரும்போது குறுநிலவு (micromoon) என்று அழைக்கப்படுகிறது. இதன் அறிவியல் பெயர் புவிச்சேய்மை இணைவு என்பதாகும். 

சூப்பர்மூன் என்ற பெயரை உருவாக்கியவர் ரிச்சர்ட் நோலே என்ற சோதிடர் ஆவார். இவரின் வரையறைபடி பெருநிலவு என்பது ஒரு புதுநிலவு அல்லது முழுநிலவு நாளின் போது நிலவு புவிக்கு 90% அதிகமான அல்லது சற்று குறைவான நெருக்கத்தில் வரும் போது ஏற்படுகிறது. எனினும் அறிவியல்படி இந்நிகழ்வின் பெயர் புவியண்மை இணைவு அல்லது புவியண்மை முழு/புது நிலவு என்பதாகும். புவியண்மை என்பது நிலவு புவிக்கு அண்மைநிலையில் இருப்பதையும் இணைவு என்பது புவி-நிலவு-கதிரவன் ஆகிய மூன்றும் நேர்க்கோட்டில் இணைவதையும் குறிக்கிறது. 

விண்ணில் கோள்கள் கதிரவனையும், கதிரவன் பால்வழிப் பாதையில் ஒரு மையத்தையும் நீள்வட்டப் பாதையில் சுற்றிவருகின்றன. அதே போல நிலாவும் புவியைச் சுற்றிவருகிறது. நிலவு புவியைச் சுற்றி வர 29.32 நாட்கள் ஆகும். புவி கதிரவனை சுற்றி வர சராசரியாக 365.25 நாட்கள் ஆகும். இந்தக் கணக்கீட்டு முறையில் புவியின் ஒருபக்கம் கதிரவனும் மறுபக்கம் நிலவும் ஒரே நேர்கோட்டில் வரும்போது ‘பெருநிலவு’ தோற்றம் நிகழும். 

அருகில் உள்ள பொருள் பெரிதாகவும் தெளிவாகவும் கண்ணுக்குத் தெரியும். தொலைவில் உள்ள பொருள் அருகில் உள்ளதை ஒப்புநோக்கும்போது சற்றே சிறிதாகவும், மங்கலாகவும் புலப்படும். இந்த வகையில் கதிரவன், புவி, நிலவு ஆகிய மூன்றும் குறைந்த தொலைவில் இருக்கும்போது ஒளியும் அளவும் பெருகும். இப்படிப் பெருகித் தோன்றுவதே இந்தப் பெருநிலவு ஆகும். இம்மூன்றும் அதிக தொலைவில் இருக்கும் போது ஒளியும் அளவும் குறையும். இதுவே குறுநிலவு ஆகும்.

நெடுவெண் நிலவினார் என்னும் சங்ககாலப் புலவர் இதனை நெடுவெண் நிலவு எனக் குறிப்பிடுகிறார்.

பெருநிலவு என்பது ஒரு வானியல் நிகழ்வு மட்டுமே; இதனால் புவியில் நிலநடுக்கங்களோ, ஆழிப்பேரலைகளோ தூண்டப்படுவது கிடையாது என்று அறிவியலாளர்கள் கூறுகின்றனர் . நிலவு புவிக்கு அண்மைநிலையில் இருத்தலும் கூடுதலாக முழுநிலவுப் பிறையில் நிலவு இருத்தலும் புவியின் அக ஆற்றலில் எவ்வித பெருமாற்றத்தையும் ஏற்படுத்துவதில்லை. பெருநிலவன்று ஏற்படக்கூடிய மதிப்பெருக்கும் ("lunar tide") கூட வழமையாக ஒவ்வொரு முழுநிலவின் (பெளர்ணமி) பொழுதும் ஏற்படுவதை விட சற்றே அதிகமாக இருக்கும். நிலவின் (மற்றும் கதிரவனின்) பரலை விசைகள் (tidal forces) எப்போதுமே புவிமேலோட்டுப் பேரியக்க விசைகளை (tectonic forces) விட மிகமிகக் குறைவாகவே உள்ளதால், நிலநடுக்கங்களோ அதனால் விளையக்கூடிய ஆழிப்பேரலைகளோ சாத்தியமில்லை.

அண்மைநிலையில் இருக்கும் முழுநிலவு சேய்மைநிலையில் இருப்பதை விட சராசரியாக 14% பெரியதாகவும் 30% ஒளிர்வுடனும் இருக்கும். 

ஒரு ஆண்டில் மொத்தம் 12 அல்லது 13 முழுநிலவுகள் வரும். அவற்றில் 3 அல்லது 4 பெருமுழுநிலவாக இருக்கும். 

டிசம்பர் 6, 2052 அன்று வரும் முழுநிலவு நாளன்று நிலவு புவிக்கு 356254 கிலோமீட்டர்கள் தொலைவில் இருக்கும்வரும்ு 21ம் நூற்றாண்டின் மிகப்பெரிய பெரு முழுநிலவக இருக்கும். 

பெருநிலவு மற்றும் குறுநிலவு ஆகிய நாட்களில் நிலவு மறைப்பு ஏற்படுவது மிகவும் அரிய நிகழ்வாகும். 21ஆம் நூற்றாண்டில் நிகழும் 87 முழுமையான நிலவு மறைப்புகளில் 28 மறைப்புகள் பெருநிலவு நாட்களிலும் 6 மறைப்புகள் குறுநிலவு நாட்களிலும் வருகின்றன. பெரும்பாலும் முழுமையான குறுநிலவு மறைப்புகள் நிலவு சாரோசு சுழற்சி 128 வரிசையில் நிகழும். 

குறுநிலவு நாளன்று நிலவு புவிக்கு மிக தொலைவில் இருப்பதால் அன்று ஏற்படும் நிலவு மறைப்பு நீண்ட நேரம் நீடிக்கும். சான்றாக 21ம் நூற்றாண்டின் மிக நீண்ட மறைப்பான சூலை 27, 2018, நிலவு மறைப்பு ஒரு குறுநிலவு மறைப்பாகும்.



</doc>
<doc id="201226" url="https://ta.wikipedia.org/wiki?curid=201226" title="தஞ்சாவூர் வான்படைத் தளம்">
தஞ்சாவூர் வான்படைத் தளம்

தஞ்சாவூர் வான்படைத் தளம் ( "Thanjavur Air Force Station") இந்திய மாநிலம் தமிழ்நாட்டிலுள்ள மாநகராட்சி நகரான தஞ்சாவூரில் அமைந்துள்ள ஓர் படைத்துறை வானூர்தி நிலையமாகும். 2006ஆம் ஆண்டில் இந்திய வான்படையால் கையகப்படுத்தப்பட்ட நிலத்தில் இந்த நிலையம் அமைக்கப்பட்டு வருகிறது. கையகப்படுத்தப்பட்டுள்ள நிலம் முன்னதாகவே ஒரு வானூர்தி நிலையமாக செயல்பட்டதால் ஓடுபாதைகளும் பிற கட்டமைப்புகளும் ஏற்கனவே உள்ளன. 2012 முதல் இது முதன்மையான வான்படைத் தளமாக இயங்கத் துவங்கும்..

1990களில் தஞ்சாவூர் சென்னையுடன் வாயுதூத் சேவைகளால் இணைக்கப்பட்டிருந்தது; போதுமான ஆதரவில்லாமையால் இச்சேவைகள் நிறுத்தப்பட்டன. 

கடல் மட்டத்திலிருந்து 253 அடி உயரத்தில் இந்த வானூர்தி நிலையம் அமைந்துள்ளது. இங்கு இரண்டு ஓடுதளங்கள் காங்கிறீட்டினால் அமைக்கப்பட்டிருக்கின்றன: நீளமுள்ள 07/25 மற்றும் நீளமுள்ள 14/32. அண்மையில் வான்வழியே எடுக்கப்பட்ட படிமங்கள் ஓடுதளம் 07/25 மட்டுமே குறிக்கப்பட்டிருப்பதாகக் காட்டுகின்றன.

தென்னிந்தியாவில் முதல் முறையாக முற்றிலும் போர் விமானங்களைக்கொண்ட புதிய விமானப்படைத் தளம் தமிழகத்தில் தஞ்சாவூரில் அமைக்கப்பட்டுள்ளது. இந்த விமானப்படைத்தளத்தை திங்களன்று தஞ்சாவூரில் நடை பெற்ற விழாவில் பாதுகாப்புத் துறை அமைச்சர் ஏ.கே.அந் தோணி திறந்து வைத்து, நாட் டிற்கு அர்ப்பணித்தார்.இந்திய விமானப்படையின் முதன்மைப் படைவரிசையில் இடம்பெற்றுள்ள சுகோய் ரக போர் விமானங்கள் இடம் பெற்றுள்ள ஒரே விமானப் படைத்தளமாக இந்தப் புதிய தளம் இருக்கும் என்று அறி விக்கப்பட்டுள்ளது. “தஞ்சாவூர் விமானப் படைத் தளமானது இந்திய விமானப்படையின் மற்று மொரு மிக முக்கிய கேந்திர மான தளமாக இருக்கும். இந்த தளத்தில் நமது விமானப்படை யின் முதன்மை வரிசையில் இடம்பெற்றுள்ள சுகோய் ரக போர் விமானங்களை நிலை நிறுத்துவதன் மூலம், இந்தியப் பெருங்கடல் பகுதியில் நாட் டின் பாதுகாப்பு நலன்களை காக்கும் பணியில் இந்திய விமானப்படை இன்னும் சீரிய முறையில் செயல்பட முடியும்” என்று, தளத்தை திறந்து வைத்த பின்னர் அமைச்சர் ஏ.கே.அந் தோணி கூறினார்.

இந்தியப் பெருங்கடல் மற்றும் இந்திய தீபகற்ப பிரதேசத்தின் புவி அரசியல் முக்கியத்துவம் அதி கரித்துவரும் பின்னணியில் தஞ்சாவூர் விமானப்படைத் தளம் மிக முக்கிய இடத்தைப் பெறுகிறது என்றும் அவர் கூறினார். கடற்கொள்ளை, பயங்கர வாதம் மற்றும் பாதுகாப்பு சார்ந்த பிரச்சனைகள் நமது நாட்டின் கடல் எல்லையைச் சுற்றிலும் அச்சுறுத்தலாக வளர்ந்து வருகின்றன எனக் குறிப்பிட்ட ஏ.கே.அந்தோணி, இந்தியா அமைதியை விரும் பும் ஒரு நாடு என்ற போதிலும், தேசிய பாதுகாப்பிற்கு குந்தகம் ஏற்படும் நிலையில் அதை எந்த நேரமும் எதிர்கொள்ள தயா ராக இருக்க வேண்டியது அவ சியம் என்றும் கூறினார். எதிர்காலத்தில் இன்னும் மேம்படுத்தப்படவுள்ள தஞ்சா வூர் விமானப்படைத் தளம், இந்தப்பிரதேசத்தில் அமைந் துள்ள அனைத்து கேந்திர முக் கியத்துவம் வாய்ந்த கட்ட மைப்புகளுக்கும் பாதுகாப்பு அளிக்கும் எனத் தெரிவித்த அந்தோணி, இங்கு சுகோய் ரக போர் விமானங்களை நிலை நிறுத்துவதன் மூலம் பாதுகாப் பை மேலும் உறுதிப்படுத்தி யிருக்கிறோம் என்றும் தெரி வித்தார். தஞ்சாவூர் விமானப்ப டைத் தளம் துவக்கப்பட்டதன் அடையாளமாக சுகோய் 30 ரகத்தைச் சேர்ந்த இரண்டு போர் விமானங்கள், படைத் தளத்தில் சாகசங்களை நிகழ்த்தின.

இந்திய விமானப்படையின் தெற்கு கமாண்டின் கட்டுப் பாட்டில் வரும் இந்த தளம் ஓரிரு ஆண்டுகளில் மேலும் மேம்படுத்தப்பட்டு, 2017-18ம் ஆண்டுவாக்கில் 16 முதல் 18 ஜெட் போர் விமானங்களை கொண்ட ஒரு முழுமையான படைத்தளமாக உருவாகும் என்று அதிகாரிகள் தெரிவித் தனர்.இந்திய விமானப்படையின் வசம் மொத்தம் 170 சுகோய் - 30 ரக போர் விமானங்கள் உள் ளன. இவை அனைத்தும் ரஷ் யாவிடமிருந்து வாங்கப்பட்ட வையாகும். ஏற்கனவே புனே, பரேலி ஆகிய விமானப்படைத் தளங் களில் தலா இரண்டு சுகோய் ரக போர் விமானங்கள் நிறுத் தப்பட்டுள்ளன. தேஜ்பூர், சகுவா, ஹல்வாரா மற்றும் ஜோத்பூர் ஆகிய விமானப் படைத் தளங்களில் தலா ஒரு சுகோய் ரக போர்விமானங்கள் நிறுத்தப்பட்டுள்ளன.

சென்னை - தஞ்சாவூர் சேவைக்கு உடான் திட்டத்தின் கீழ் இயக்க ஸ்பைஸ் ஜெட் நிறுவனம் விருப்பம் தெரிவித்துள்ளது வரவேற்கத்தக்கது.  மேலும் 3 - 6 மாதங்களுக்குள் சேவை ஆரம்பம் ஆகலாம் என எதிர்ப்பார்க்கப்படுகிறது. 


</doc>
<doc id="201229" url="https://ta.wikipedia.org/wiki?curid=201229" title="எருமை (கால்நடை)">
எருமை (கால்நடை)

எருமை அல்லது நீர் எருமை (ஆங்கிலம்: "buffalo") என்ற விலங்கு, பாலூட்டிகளில் ஒன்றாகும். இவற்றிடையே பேரின, சிற்றின வேறுபாடுகள் உண்டு. இருப்பினும், எருமை என்ற சொல் பொதுவாக வீடுகளில் வளர்க்கப்படும் எருமையையே க் குறிக்கிறது. இந்த எருமையின் தாயகம் இந்தியா என பெரும்பான்மையான பரிணாம மரபியல் ஆய்வுகள் கூறுகின்றன. இவ்விலங்கின் கொழுப்பு நிறைந்த பாலுக்காகவும், உழவுக்கும், போக்குவரவுக்கும் இவ்விலங்கினம், மிகவும் உதவிகரமாக இருக்கிறது. அனைவரும் ஏற்றுக் கொள்ளத்தக்க உயிரியல் வகைப்பாடு இல்லை. இருப்பினும் பெரும்பாலோனோர், வலப்பக்கமுள்ள பெட்டியின் குறிப்புகளை ஏற்றுக்கொள்கின்றனர்.

எருமையானது கன்றை ஈன்றவுடன் சீம்பால் சுரக்கும். கன்று ஈன்ற முதல் மூன்று நாட்களில் எருமையானது சீம்பாலைச் சுரக்கும். இதில் கன்றுக்கு அவசியமான இம்யூனோ குளோபுலின் நோய் எதிர்ப்பொருளும், சாதாரண பாலில் உள்ளதை விட தாமிரம், இரும்புச்சத்துக்கள் அதிக அளவிலும் உள்ளன. பின்பு, சாதரணப்பால் சுரக்க ஆரம்பிக்கிறது. முதல் ஓரிரு வாரங்களில் கறக்கும் பாலிலிருந்து அந்த எருமையின் பாலின் தன்மையை அறிந்து கொள்ளலாம். 5-6 வாரங்களில் அதிக அளவு பால் தரும். இந்த அளவு சில வாரங்களில் வரை தொடர்ந்து, பின் குறைய ஆரம்பிக்கும். பின்பு கறவையின் பால் வற்ற ஆரம்பித்துவிடும்.

எருமைகள் நான்காவது கன்று ஈனும் போது அதன் பால் உற்பத்தி அதிகமாக இருக்கும். பின்பு குறைந்து விடும். பால் கறக்கும் கால அளவு தீவனம், பராமரிப்பு, பால் கறக்கும் இடைவெளி, நோய்த்தாக்கம் போன்ற காரணிகளைப் பொறுத்தது. பல்வேறு இன எருமைகளின் கறவைக்காலம் வேறுபடுகின்றன. முர்ரா இன எருமைகளில் பால் உற்பத்திக் காலம் 262-295 நாட்கள் வரை ஆகும்.

கன்றை சிறிது நேரம் பால் ஊட்ட விடுவதன் மூலமோ அல்லது கையினால் காம்பினைத் தடவி விட்டோ காம்பானது பால் சுரப்பிற்குத் தூண்டிவிடப்படுகிறது. ஏனெனில் இவ்வாறு காம்பைத் தடவி விடுவதால் மடியின் கீழேயுள்ள ஆக்ஸிடோசின் ஹார்மோனைச் சுரக்கும் நாளங்கள் தூண்டப்பட்டு, பால் சுரப்பு அதிகரிக்கிறது. இந்த ஹார்மோன் ஆனது இரத்தத்தின் வழியாக மெமரி (Memory) சுரப்பிற்குக் கடத்தப்படுகிறது. ஏனெனில் ஹார்மோனும், நரம்பு நாளங்களும் பாலை வெளித் தள்ளுவதில் ஈடுபடுகின்றன. எனவே இவை நரம்பு ‘உட்சுரப்பு செயல்’ எனப்படுகிறது. ஆக்ஸிடோசின் ஆல்வியோலை குழாயை சுருங்கி விரியச்செய்கிறது. இதனால் குழாயிலுள்ள பால் வெளித்தள்ளப்பட்டு காம்பை வந்தடைகிறது.

இவ்வாறு அல்வியோலை வழியே வரும் பால் சுரப்பு குறைவாகவே இருக்கும். கன்றுக்குப் பாலூட்டும் போது மடியில் முட்டி மோதும் போதும், கையினால் மசாஜ் செய்வது போல் தடவும் போதும் இந்த ஹார்மோன் சுரப்பு அதிகமாக இருக்கும். அப்போது தான் பால் சுரப்பும் அதிகரிக்கும்.மேலும் கால்நடைகளில் பால்கறப்பதற்கு முன்பு அடர் தீவனமளிப்பது பால் சுரப்பையும், பால் தரும் நேரத்தையும் அதிகரிப்பதாக நிரூபிக்கப்பட்டுள்ளது.

எருமையின் மடி, கால்நடையின் மடியை ஒத்திருந்தாலும் காம்புகள் அளவில் சற்று பெரியவை. நான்கிற்கும் மேற்பட்ட காம்புகள் இருப்பின் கன்று பிறந்த, ஓரிரு வாரங்களுக்குள் நீக்கிவிடவேண்டும். உருளை வடிவக் காம்புகளே பெரும்பாலும் முர்ரா இன மாடுகளில் காணப்படுகின்றன. முன் இரு காம்புகள் 5-8 செ.மீ, 6.4 செ.மீ வரை நீளமும் அதன் சுற்றளவு 2.5-2.6 செ.மீ வரையும் இருக்கும். இதே போன்று பின் இரு காம்புகளும் 6-9 - 7.8 செ.மீ மற்றும் 2.6 - 2.8 செ.மீ அளவு கொண்டுள்ளன.முன்பக்க மடியை விட பின்பக்கமானது சற்று அளவில் பெரியது. பாலும் இதில் அதிக அளவில் இருக்கும். கால்நடை அளவீட்டின் படி 60:40 என்ற அளவில் பின் மடி மற்றும் முன்மடியில் முறையே பால் அளவு இருக்கும். பால் அதிகம் இருப்பதால் பின்பாகத்தைக் கறந்து முடிக்க அதிக நேரம் ஆகும்.

எருமையின் காம்புகளில் பால் வரும் துளையைச் சுற்றியுள்ள தசைகளும், எபிதீலியத் திசுக்களும் சற்று தடிமனானவை. எனவே எருமையில் பால் கறக்க, மாட்டை விட சற்று அதிக விசையுடன் அழுத்தவேண்டும். கன்று ஊட்டிய பின்னர் இநத அழுத்தத்தின் அளவு சற்று குறையும்.
மாடுகளில் அல்வியோலை என்ற தொகுக்கப்பட்ட பாலானது குழாய் போன்ற வெளியேற்றும் அமைப்புகளிலும், மெமரி (Memory) சுரப்பிகள் மற்றும் காம்புகளில் சேகரித்து வைக்கப்படுகிறது. ஆனால் எருமைகளில் அவ்வாறில்லாமல் பீய்ச்சும் போது உள்ளிருந்து வெளித்தள்ளப்படுகிறது. சீனாவின் மஞ்சள் மாடுகள் மற்றும் எருதுகளில் இவ்வாறு பாய்ச்சப்படுகிறது.எருமைகளில் குழாய் அமைப்புகளில் சேகரித்து வைக்கப்படாததால் காம்புகள் பால் கறக்கும் தருணத்தில் தளர்ச்சியாகவும், மென்மையாகவும் இருக்கும். ஆனால் மாடுகளில் அப்படி இருப்பதில்லை.

எருமைகள் பொதுவாகவே சுற்றுச்சூழல் மாற்றத்தைப் பொறுத்து எளிதில் பாதிப்படையக்கூடியவை. இவை பயந்தாலோ, ஏதேனும் வலி, மன அழுத்தம் ஏற்பட்டாலோ உடனே பால் சுரப்பு குறையும். ஏனெனில் மேற்கண்ட சூழ்நிலைகளின் போது அட்ரினலின் என்ற ஹார்மோன் சுரக்கும். இது இரத்த நாளங்களைச் சுருங்கச் செய்து மடிக்குச் செல்லும் ஆக்ஸிஜன் அளவைக் குறைக்கிறது. மேலும் இந்த அட்ரினல் ஆனது அல்வியோலையின் மையோஎபிதீலியல் செல்களின் மீது செயல்புரிந்து, அவை ஆக்ஸிடோசினை எடுத்துக் கொள்ள முடியாமல் அடைத்து விடுகிறது. இதனால் பால் சுரப்பு தடைபடுகிறது. எனவே வலி, மனஅழுத்தம் ஏற்படா வண்ணம் எருமைகளை நன்கு கண்காணித்து சிகிச்சை அளித்தல்வேண்டும். பால் கறக்கும் நேரத்தை மாற்றிக் கொண்டே இருத்தல், தவறான கறக்கும் முறையைக் கையாளுதல், பால் கறக்கும் எந்திரத்தை சரியாகப் பொறுத்தாமை போன்றவையும் பால் சுரப்புக் குறைவுக்குக் காரணங்களாகும்.

மாட்டுடன் ஒப்பிடும் போது எருமையில் பால் கறப்பது கடினமான, மெதுவாகச் செய்யக்கூடிய செயலாகும். இதில் காம்புகள் சற்று தடிமனாக இருப்பதால் அதிக அழுத்தம் தேவைப்படுகிறது. பால் கறக்க எருமையில் ஆகும் நேரம் 2-10 நிமிடங்கள் ஆகும்.இதற்கு பல காரணங்கள் இருக்கின்றன. எருமையில் காம்பின் துளை சிறியது. அதிக ஆற்றல் செலுத்த வேண்டி இருக்கும். மாடுகளைப் போல் பால் முதலிலேயே குழாயில் சேகரித்து வைக்கப்பட்டிருக்காது. எனவே கறக்கும் போது தான் சிறிது சிறிதாக வெளிவரும்.

பால் கறக்கும்போது கொடுக்கும் அழுத்தமானது சிறிது சிறிதாக அதிகரித்து பின்பு மெதுவாகக் குறைய வேண்டும். இந்த அழுத்தமானது கால்நடையைப் பொறுத்தும் பால் கறப்பவரைப் பொறுத்தும் வேறுபடுகிறது.சுரக்கும் பாலின் அளவு அதிகமாக இருக்கும் போது கறக்கும் வேகமும் அதிகரிக்கிறது. எனவே எருமை மாடுகள் வாங்கும் போது மடி, காம்பின் தன்மை போன்றவற்றைப் பார்த்து, கவனித்து வாங்குதல் வேண்டும்.

மாட்டுடன் ஒப்பிடும் போது எருமையில் காம்புகள் சற்று வித்தியாசமானவை. எனவே, எருமையில் பால் கறக்க கொத்தாக உள்ள அதிக விசையுடன் கூடிய இயந்திரம் தேவை. இதன் எடை அதிகம். இந்தியாவில் இதன் தொகுப்பு எடையைக் குறைக்க ஆய்வுகள் மேற்கொள்ளப்பட்டு வருகின்றன.

பால் கறந்து முடித்த பின்பு, ஏதேனும் தொற்றி நீக்கி கலந்த நீரினால் மடியை சுத்தம் செய்யவெண்டும். காம்பின் துளையானது பால் கறந்து சில நிமிடங்கள் வரை மூடாமல் இருக்கும். அந்த நேரத்தில் ஏதேனும் பாக்டீரியா, வைரஸ் போன்ற நுண்ணுயிரிகள் உட்புகுந்து விடலாம். இதைத் தடுக்கவே தொற்று நீக்கிகளைப் பயன்படுத்துகிறோம். இது காம்பை சுத்தப்படுத்துவதோடு அதன் துளை மூடும் வரை அதில் அடைத்து நுண்ணுயிரிகள் உட்புகாமல் காக்கிறது. இந்தக் கரைசலில் ஏதேனும் எண்ணெய் சேர்த்துக் கொள்ளலாம். சில நேரங்களில், இந்தத் துளையானது அரைமணி நேரம் வரை மூடாமல் இருக்கும். அப்போது எருமை கீழே படுக்காமல் இருக்கத் தீவனம் அளிக்கவேண்டும். பால் கறக்க பயன்படுத்திய பாத்திரங்களை உடனக்குடனே நீரில் கழுவி உட்புறம், வெளிப்புறம் இரண்டும் சுத்தமாக இருக்குமாறு துடைத்து வைக்கவும். கை, மடிகளைக் கழுவப் பயன்படுத்தும் துணிகளும் ஒவ்வொரு முறையும் நன்கு துவைத்துக் காயவைத்த பின்னரே, மறு முறை பயன்படுத்தவேண்டும். இவைகளை கழுவக் குளோரின் கலந்த நீரைப் பயன்படுத்தலாம்.

நீர் எருமைகளை இந்திய நீர் எருமை மற்றும் சைனா நீர்காட்டு எருமை என இரு வகைகளாகக் பிரிக்கின்றனர்.இதில் இந்திய நீர் எருமைகள் 5000 வருடங்களாக இந்தியாவில் உள்ளன எனவும். சைனாவின் நீர்காட்டு எருமைகள் 4000 வருடங்களாக சைனாவில் உள்ளன என்றும் அறிவியலாளர்கள் தெரிவிக்கின்றனர்.

உலகம் முழுவதும் 172 மில்லியன் நீர் எருமைகள் இருப்பதாக கணக்கெடுப்புகள் கூறுகின்றன.. அவற்றில் 95.8 சதவீதம் ஆசியாவில் காணப்படுகின்றன.

விவசாயம் மற்றும் பால் தவிர இவற்றின் கொம்புகளும் எலும்புகளும் அணிகலன்கள் செய்யப் பயன்படுகின்றன.


கீழ்கண்ட நோய்கள் வீட்டு எருமைகளை அதிகம் தாக்குகின்றன என ஆய்வுகள் கூறுகிறது.



</doc>
<doc id="201233" url="https://ta.wikipedia.org/wiki?curid=201233" title="சினைப் பெயர்">
சினைப் பெயர்

பொருள்களின் உறுப்புகளைக் குறிக்கும் பெயர் சினைப்பெயர் எனப்படும். சினை என்றால் உறுப்பு என்று பொருள்.
உயர்திணைப் பொருள்களின் உறுப்புகளையும் அஃறிணைப் பொருள்களின் உறுப்புகளையும் இது குறிக்கும்.

(எ.கா) கை, கண், கிளை, இலை

தமிழ் மொழி பெயர்களை ஆறு வகைகளாகப் பகுத்துக்கொண்டுள்ளது. இவற்றில் ஒன்று சினைப்பெயர். தொல்காப்பியம், நன்னூல் முதலான இலக்கண நூல்கள் இந்த முறையைப் பின்பற்றுகின்றன.

பெயர்க்காரணம்
சினைப்பெயர் விளக்கம்
என்பன போல் சினைப்பெயர்களை விரித்துக்கொள்ளலாம்.

மொழி மரபு

முதற்பெயர் நான்குஞ் சினைப்பெயர் நான்குஞ்
சினைமுதற்பெயரொரு நான்குமுறை யிரண்டுந்
தன்மை நான்கு முன்னிலை யைந்தும்
எல்லாந் தாந்தா னின்னன பொதுப்பெயர் (நன்னூல் 282)


</doc>
<doc id="201235" url="https://ta.wikipedia.org/wiki?curid=201235" title="தமிழ் வலைப்பதிவு">
தமிழ் வலைப்பதிவு

தமிழ் மொழியில் எழுதப்பட்ட வலைப்பதிவு தமிழ் வலைப்பதிவு ஆகும். தமிழ்வலைப்பதிவுகளை திரட்டிகளின் மூலமாகவும், மின்னஞ்சல், ரீடர் போன்றவற்றில் சந்தாதாரராகியும் தமிழ் வாசகர்கள் தொடர்ந்து படித்து வருகிறார்கள். தமிழில் சிலரின் கருத்துக்கள், படைப்புகள், படங்கள் என்று சிலரால் வலைப்பதிவு செய்யப்படுகின்றது. தனியார் நிறுவனங்கள் இதற்கான வலைப்பதிவு இட வசதிகளை இலவசமாக வழங்கி வருகின்றது. தமிழில் செய்யப்படும் இந்த வலைப்பதிவுகளைத் தமிழ் வலைப்பூக்கள் (Tamil Blogs) என்கிறார்கள். இந்தத் தமிழ் வலைப்பூக்கள் தமிழர் வாழ்க்கையில் முக்கிய இடத்தைப் பெற்றுள்ளன. பூகோள ரீதியாக எந்தப் பிரச்சனையுமில்லாமல் தமிழர்கள் நண்பர்கள் வட்டம் அமைத்துக் கொள்கிறார்கள். நிறைய ஆக்கங்களைத் தமிழில் உருவாக்குகிறார்கள், பகிர்ந்து கொள்கிறார்கள். ஆனால் இந்த வலைப்பூக்களில் வலைப்பதிவர்கள் அவர்கள் விரும்பும்போது மட்டும் வலைப்பதிவு செய்யப்படுகின்றது. இருப்பினும் அவர்கள் கருத்துக்களை உலகளாவிய தமிழ் மொழி தெரிந்தவர்களுடன் இணையத்தின் வாயிலாகப் பகிர்ந்து கொள்ள முடிகிறது.

வலைப்பதிவுகள் 1990 களின் இறுதியில் தோற்றம் கண்டன. எளிதாக வலையில் தமது படைப்புக்களை பகிர்வதையும், பின்னூட்டங்கள் மூலம் வலைப்பதிவர்களிடம் தொடர்பாடலையும் ஏதுவாக்கி வலைப்பதிவுகள் மிக வேகமான வளச்சியைக் கண்டன. ஒருங்குறி மூலம் தமிழ் மொழியில் எழுதுவதும், படிப்பதும் இலகுவாகியது. புதுவை எழுதி, ஏ கலைப்பை மூலம் தமிழ்த் தட்டச்சு எளிதானது. தமிழில் வலைப்பதிவுகள் 2003 இல் முதலாவதாக எழுதப்படத் தொடங்கின. அப்போது வலையில் பரவலாக வாசிக்கப்பட்ட திசைகள் இதழிலும் வலைப்பதிவுகள் பற்றி பரந்த அறிமுகங்கள் நிகழ்ந்தன. இந்திய மொழிகளில் தமிழிலேயே முதன் முதலில் பரவலாக வலைப்பதிவுகள் எழுப்பட்டன. 

தமிழ் வலைப்பதிவுகள் பரவலாக எழுதப்படுவதை தொகுக்கும் முதல் முயற்சியாக தமிழ் வலைப்பதிவுகள் பட்டியல் 2003 உருவாக்கப்பட்டது. வலைப்பதிவர்களின் எண்ணிக்கை அதிகரிக்க, தமிழ் வலைப்பதிவுகளைத் திரட்டியாக தமிழ்மணம் வெளிவந்தது. 

தற்போதைக்கு சுமார் 11000 தமிழ் வலைப்பதிவுகள் உள்ளன. மற்றும் 6000 மேற்பட்ட தமிழ் வலைப்பதிவர்கள் உள்ளார்கள். பெரும்பாலான தமிழ் வலைப்பதிவுகள் ப்ளாக்கர் இணைய தளங்களில் செயல்படுகின்றன.

தமிழ் வலைப்பதிவுகளின் உள்ளடக்கம் பரந்துபட்டுள்ளது. குறிப்பாக தமிழ், ஆங்கில திரைப்படங்கள் பற்றியும் பொழுதுபோக்கு அம்சங்கள் பற்றிய வலைப்பதிவுகளும் இறைந்துள்ளன. இதே வேளை துறைசார் வலைப்பதிவுகளும் தற்போது வெற்றிகரமாக இயங்கிவருகின்றன. கணனி, திரைப்படம், நுட்பம் போன்ற துறைகளில் துறைசார் வலைப்பதிவுகள் பெருமளவில் உருவாகிவருகின்றன.

தமிழ் வலைப்பூக்கள் அமைக்க விரும்புபவர்கள் முதலில் அதற்கான தலைப்பைத் தேர்வு செய்து கொள்ள வேண்டும். இந்தத் தலைப்பு வலைப்பூ அமைக்க விரும்புபவரின் விருப்பத்திற்கேற்ப எப்படி வேண்டுமானாலும் இருக்கலாம். இந்தத் தலைப்புப் பெயரிலேயே இணைய முகவரிக்கான பெயராகவும் தேர்வு செய்து கொள்ளலாம். வலைப்பூக்கள் அமைப்பதற்கான இலவசச் சேவையை


போன்ற இணையச் சேவை நிறுவனங்கள் அதிகமாக வழங்கிக் கொண்டிருக்கின்றன. இவை தவிர வேறு சில இணையச் சேவை நிறுவனங்களும் குறிப்பிட்ட அளவு இடவசதியை அளித்து வருகின்றன. இவைகளில் ஏதாவது ஒன்றைத் தேர்வு செய்து அந்த நிறுவனங்களின் விதிமுறைகளுக்குக் கட்டுப்படுவதாக ஒப்புதல் அளித்து இலவச இடவசதியைப் பெற்றுக் கொள்ளலாம்.

வலைப்பூ அமைப்பதற்கான பக்கங்களுக்கான வடிவமைப்பின் படிம அச்சுக்கள் (Template) இலவசமாக இணையத்தில் கிடைக்கிறது. இந்த சேவை அளிக்கும் நிறுவனத்திடம் இருந்து இதை இலவசமாகத் தரவிறக்கம் செய்து கொண்டு அப்படியே சிறு மாற்றங்கள் செய்து பயன்படுத்திக் கொள்ளலாம். இலவச படிம அச்சுக்கள் என்பதை ஆங்கிலத்தில் Free Template for web pages என்று தேடுபொறிகளில் (Search Engine) தேடினால் இச்சேவையை வழங்கும் பல நிறுவனங்கள் குறித்த தகவல்கள் கிடைக்கும். இத்தளங்களுக்குச் சென்று நாம் விரும்பும் வடிவத்தில் இலவச படிம அச்சுக்களுக்கான உரைநடையை (Script) எடுத்துப் பயன்படுத்திக் கொள்ளலாம்.

தமிழ் எழுத்துருக்கள் பல இருந்தாலும் இன்று தரப்படுத்தப்பட்ட ஒருங்குறி தமிழ் எழுத்துருக்களைப் பயன்படுத்தி நம்முடைய கதை , கட்டுரை , கவிதை அல்லது எந்தக் கருத்துக்களையும் இந்தப் பக்கத்தில் இடுகையாக இடலாம். இந்த இடுகைகளைத் தொடர்ந்து வெளியிடலாம். இந்த இடுகைகளைப் பதிவு செய்த நாள், நேரம், இடுகையிட்டவர் போன்றவைகளை அளிக்கும் வசதிகளும் உள்ளன. இந்த இடுகைகளை மாதம் , வருடம் எனும் பிரிவின் கீழும் அல்லது தனித்தலைப்புகளின் கீழும் சேமிப்பு செய்து வைத்துக் கொள்ளும் வசதியும் உள்ளது. இது முந்தைய பதிவுகளைப் பார்க்க வசதியாக இருக்கிறது.

இந்த தமிழ் வலைப்பூக்களில் ஒவ்வொரு இடுகையின் கீழும் பின்னூட்டம் (Feedback) என்ற தலைப்பில் சொடுக்கினால் அந்த இடுகை குறித்த பார்வையாளர்களின் கருத்துக்களை வெளியிடும் வாய்ப்பும் செய்யப்பட்டிருக்கிறது. மேலும் இந்த வலைப்பூவில் வலைப்பதிவர் புகைப்படம் மற்றும் அவர் குறித்த சிறு தகவல்கள் சிறிய அளவில் வெளியிட்டு தனிப்பக்கத்தில் முழுமையாக அளிக்கும் வசதியும் செய்யப்பட்டிருக்கிறது.

ஒவ்வொரு வலைப்பூக்களிலும் அவர்களுக்குப் பிடித்தமான மற்ற தமிழ் வலைப்பூக்கள் மற்றும் இணைய இதழ்களுக்குச் செல்ல இணைப்பு வழங்கலாம். அதற்கான வசதி செய்யப்பட்டிருக்கிறது. மேலும் ”மிகை வாக்கியக் குறிப்பு மொழி” (HTML-Hyper Text Markup Language) எனும் தொழில்நுட்பம் தெரிந்தவர்கள் வலைப்பூக்களை மேலும் அழகூட்டவும் கூடுதல் வசதிகளை அளிக்கவும் வாய்ப்புகள் உள்ளன.

தமிழ் மொழியில் வெளியிடப்படும் வலைப்பூக்கள் உலக அளவில் சாதி, மதம், நாடு எனும் எல்லைகளைக் கடந்து தமிழர் எனும் ஒரு இன உணர்வைத் தோற்றுவிப்பதுடன் அவர்களுக்குள் ஒரு புதிய நட்பு வட்டத்தை உருவாக்குகிறது. மேலும் தமிழ் மொழியின் வளர்ச்சிக்கும் உதவுகிறது. தனிமனிதக் கருத்துக்கள் கூட உலகம் முழுவதும் உள்ள தமிழர்களிடம் பகிர்ந்து கொள்ள வாய்ப்பு கிடைக்கிறது. இன்று தமிழ் வலைப்பூக்களின் எண்ணிக்கை நாளுக்குநாள் அதிகரித்து வருகிறது என்பது இங்கே குறிப்பிடத்தக்கது.

வலைப்பூக்களில் வெளியாகும் சில சிறப்பான படைப்புகளைத் திரட்டித் தரும் சில தமிழ்த்தளங்கள் இருக்கின்றன. இவைகளில்



</doc>
<doc id="201237" url="https://ta.wikipedia.org/wiki?curid=201237" title="இலங்கையின் பறவைகள்">
இலங்கையின் பறவைகள்

இலங்கை, இந்தியத் துணைக்கண்டத்தின் தென் முனைக்கு அப்பாலுள்ள ஒரு வெப்ப மண்டலத் தீவு ஆகும். இத் தீவின் அளவுடன் ஒப்பிடும்போது இங்கு பறவையினங்கள் அதிக அளவில் உள்ளன. 443 பறவையினங்கள் வரை பதிவுசெய்யப்பட்டுள்ளன. இங்கேயே தங்கி வாழும் பறவைகள் தவிர குறிப்பிடத்தக்க அளவு எண்ணிக்கையிலான இடம்பெயர் பறவையினங்கள், தங்கள் வடகோளத்து வாழ்விடங்களின் குளிர் காலத்தைத் தவிர்ப்பதற்காக இலங்கைக்கு வருபவை.

233 இனங்கள் இலங்கையிலேயே வசிப்பவை. இவற்றுள் 26 நாட்டுக்குரியவை. ஏனையவை அயலிலுள்ள இந்தியத் தலை நிலத்திலும் வாழ்பவை எனினும் அவற்றில் 80க்கு மேற்பட்டவை இலங்கைக்கேயுரிய விசேட குணாம்சங்களுடன் விருத்தியடைந்துள்ளன. இவற்றுட் சில இனங்கள் அவற்றின் இறகு இயல்புகளைப் பொறுத்தவரை தொடர்புடைய இந்திய இனங்களிலிருந்து மிகுந்த வேறுபாடுள்ளவையாக உள்ளன.

இலங்கையில் பறவையினங்களின் பரம்பல் நாட்டின் காலநிலை வலயங்களினால் பெரிதும் தீர்மானிக்கப் படுகின்றன. இலங்கையின் மூன்று காலநிலை வலயங்களில், நீண்ட, உலர்ந்த, வெப்பமான காலநிலையையும், மழை கொடுக்கும் ஒரேயொரு பருவப் பெயர்ச்சிக் காற்றையும் (வடகீழ்ப் பருவப் பெயர்சிக் காற்று அக்டோபரிலிருந்து ஜனவரி வரை) மட்டுமே கொண்ட உலர்வலயப் பிரதேசமே பெரியது. இது நாட்டின் அரைப்பங்குக்கும் மேற்பட்ட பரப்பளவில் பரந்துள்ளது.

இரண்டு பருவப் பெயர்ச்சிக் காற்றுகளைக் கொண்ட ஈரவலயப் பிரதேசம் நாட்டின் தென்மேற்குப் பகுதியில் அமைந்துள்ளது. நாட்டின் மீந்துள்ள சில மழைக் காட்டுப் பிரதேசத்திலேயே உள்ளன.

மத்திய மலைப் பிரதேசம் கடல் மட்டத்துக்கு மேல் 2450 மீட்டருக்கும் (8 – 10,000 அடிகள்) கூடுதலாக உயர்ந்து செல்கின்றது. 26 நாட்டுக்குரிய இனங்களில் பெரும்பாலானவை ஈர வலய, அல்லது மத்திய மலைப் பகுதிகளைச் சேர்ந்தவயே. மிகச் சிலவே உலர்வலயத்துள்ளும் வாழ்கின்றன.

</onlyinclude>

வகை: "Procellariiformes". குடும்பம்: "Procellariidae"

உலகிலுள்ள 75 இனங்களில் 12 இனங்கள் இலங்கையில் காணப்படுகின்றன.

</onlyinclude>

உலகில் காணப்படும் 22 இனங்களில் இலங்கையில் இரண்டு காணப்பட்டன.
</onlyinclude>

வகை: "Pelecaniformes". குடும்பம்: "Tropicbird"

உலகிலுள்ள 3 இனங்களில் 2 இனங்கள் இலங்கையில் காணப்படுகின்றன.
</onlyinclude>

வகை: "Pelecaniformes". குடும்பம்: "Pelican"
உலகில் காணப்படும் 8 இனங்களில் இலங்கையில் ஓன்று காணப்படுகின்றது.
வகை: "Pelecaniformes". குடும்பம்: "Sulidae"

உலகிலுள்ள 9 இனங்களில் 3 இனங்கள் இலங்கையில் காணப்படுகின்றன.
வகை: "Pelecaniformes". குடும்பம்: "Cormorant"

உலகிலுள்ள 38 இனங்களில் 3 இனங்கள் இலங்கையில் காணப்படுகின்றன.
வகை: "Pelecaniformes". குடும்பம்: "Darter"
உலகிலுள்ள 4 இனங்களில் 1 இனம் இலங்கையில் காணப்படுகின்றது.
வகை: "Pelecaniformes". குடும்பம்: "Frigatebird"

உலகிலுள்ள 5 இனங்களில் 3 இனங்கள் இலங்கையில் காணப்படுகின்றன.
வகை: "Ciconiiformes". குடும்பம்: "Heron"

உலகிலுள்ள 61 இனங்களில் 17 இனங்கள் இலங்கையில் காணப்படுகின்றன.

வகை: "Ciconiiformes". குடும்பம்: "Stork"

உலகிலுள்ள 19 இனங்களில் 7 இனங்கள் இலங்கையில் காணப்படுகின்றன.

வகை: "Ciconiiformes". குடும்பம்: "Threskiornithidae"

உலகிலுள்ள 36 இனங்களில் 3 இனங்கள் இலங்கையில் காணப்படுகின்றன.
வகை: "Ciconiiformes". குடும்பம்: "Phoenicopteridae"
வகை: "Anseriformes". குடும்பம்: "Anatidae"

உலகிலுள்ள 131 இனங்களில் 18 இனங்கள் இலங்கையில் காணப்படுகின்றன.

கழுகுப் பருந்துகள்

GALLIFORMES

TURNICIFORMES

GRUIFORMES

CHARADRIIFORMES

COLUMBIFORMES

PSITTACIFORMES

CUCULIFORMES

STRIGIFORMES

CAPRIMULGIFORMES

APODIFORMES

TROGONIFORMES

CORACIIFORMES

PICIFORMES

இது இலங்கையின் பசரீன் பறவைகளின் பட்டியலாகும். இலங்கையின் பறவைகள் பற்றிய பொதுவான குறிப்புகளுக்கு இலங்கையின் பறவைகளைப் பார்க்கவும். பார்க்கவும்.

மரக்கிளைகளில் வந்து அமரும் இலங்கைப் பறவைகள்:





</doc>
<doc id="201245" url="https://ta.wikipedia.org/wiki?curid=201245" title="கந்தையா வைத்தியநாதன்">
கந்தையா வைத்தியநாதன்

சேர் கந்தையா வைத்தியநாதன் ("Kanthiah Vaithianathan", 1896-1965) இலங்கைத் தமிழ் அரசியல்வாதியும், மேலவை உறுப்பினரும், அமைச்சரும் ஆவார்.

வைத்தியநாதன் இலங்கையின் யாழ்ப்பாணத்தில் கோப்பாய் கிராமத்தில் பிறந்தவர்.யாழ் சம்பத்தரிசியார் கல்லூரியில் கல்வி பயின்றவர். இலங்கை அரசுப்பணியில் நீண்டகாலம் பணியாற்றியவர். 1947 ஆம் ஆண்டில் இவர் சுதந்திர இலங்கையின் வெளியுறவுத்துறை மற்றும் பாதுகாப்பு அமைச்சகத்தின் நிரந்தர செயலாளராக நியமிக்கப்பட்டார்.

அன்றைய டி. எஸ். சேனநாயக்கா அரசில் 1952 ஆம் ஆண்டில் வைத்தியநாதன் இலங்கை செனட் சபைக்குத் தேர்ந்தெடுக்கப்பட்டு, வீடமைப்பு மற்றும் சமூக சேவைகள் அமைச்சராக நியமிக்கப்பட்டார். 1953 ஆம் ஆண்டில் ஜி. ஜி. பொன்னம்பலம் அமைச்சர் பதவியில் இருந்து விலகியதை அடுத்து இவருக்குத் தொழிற்துறை அமைச்சுப் பதவியும் வழங்கப்பட்டது. இவருக்கு இங்கிலாந்து மன்னரால் "சேர்" பட்டம் வழங்கப்பட்டது.

அன்றைய ஆளும் ஐக்கிய தேசியக் கட்சி சிங்களம் மட்டும் தீர்மானத்தை 1953 இல் களனி மாநாட்டில் நிறைவேற்றியதற்கு எதிர்ப்புத் தெரிவிக்கும் முகமாக வைத்தியநாதன் அமைச்சுப் பதவிகளைத் துறந்தார். தனது பதவியை துறந்தபோது சேர் பட்டத்தையும் துறந்தார்.

இறுதிக் காலத்தில் திருக்கேதீச்சரம் கோயில் புனருத்தாரண சபை தலைவராக இருந்து செயல்பட்டார். திருக்கேதீச்சரம் கோயில் புனருத்தாரண வேலைகளை அவரே நேரடியாக கவனித்தார். இதற்காக அவர் கோயிலுக்கு அருகாமையிலேயே "கொட்டில்" என ஒரு சிறிய வீடு கட்டி அங்கேயே பெரும்பாலும் தங்கியிருந்தார். 

நாட்டில் உயர்ந்த பதவி வகித்தவராக இருந்தபோதும் கோயிலில் சாதாரணமாக ஒரு வேட்டியுடனும் துண்டுடனும் தொண்டரோடு தொண்டராக பணி செய்வார்.

கோவிலைப் புனரமைத்ததுடன் அதன் அருகாமையில் ஒரு சமஸ்கிருத பாடசாலை ஆரம்பித்து அந்தண சிறுவர்கள் இலவசமாக சமஸ்கிருதம், வேதம் மற்றும் ஆகமங்கள் பயில ஏற்பாடு செய்தார். இதற்காக தமிழகத்திலிருந்து சுப்பிரமணிய பட்டர் என்ற சமஸ்கிருத பண்டிதரை குருவாக நியமனம் செய்தார்.

திருக்கேதீச்சர பணிகள் நடைபெற்ற காலப்பகுதியிலேயே (1950களின் நடுப்பகுதியில்) தனது சொந்த ஊரான கோப்பாயில் இருந்த வீரபத்திர சுவாமி கோயிலையும் ஊர் மக்களுடன் சேர்ந்து புனருத்தாரணம் செய்து உதவினார். அக்கோவிலில் 1955 ஆம் ஆண்டு தை மாதம் கும்பாபிடேகம் நடைபெற்றது.

வைத்தியநாதனின் மகன் மகேன் வைத்தியநாதன் இலங்கை வெளிநாட்டுத் தூதராகப் பணியாற்றினார்.


</doc>
<doc id="201246" url="https://ta.wikipedia.org/wiki?curid=201246" title="தில்லி முதல்வர்">
தில்லி முதல்வர்

இந்தியக் குடியரசின் தில்லி மாநிலத்தின் அரசுத் தலைவர் முதலமைச்சர் என்றழைக்கபடுகிறார். தில்லி மாநில அரசின் செயலாட்சியர் பிரிவின் தலைவராக விளங்குகிறார். 
தற்போதைய தில்லி முதல்வர் அரவிந்த் கெஜ்ரிவால் ஆவார். இவர் 2015 ஆம் ஆண்டு பிப்ரவரி 14ஆம் நாளன்று பதவியேற்றார்.

ஓரவையான தில்லி சட்டமன்றத்தில் தனிப்பெரும் கட்சியாக விளங்கும் அரசியல் கட்சியின் சட்டமன்றத் தலைவரே பெரும்பாலும் இப்பதவியை ஏற்கிறார். 
ஒருவர் முதல்வராக என்னென்ன தகுதிகள் வேண்டும் என்பதை இந்திய அரசமைப்புச் சட்டத்தின் 84வது பிரிவு தெரிவிக்கிறது. 
தில்லி முதலமைச்சர் ஆக:

இந்த பதவியில் இருக்க வேண்டும் எனில், அவர் வேறு இந்திய ஒன்றிய அரசு, மாநில அரசுகளில் பணியில் இருக்கக் கூடாது.

தில்லி உருவாக்கப்பட்ட 1952 ஆம் ஆண்டில் இருந்து, தற்போது வரை தில்லி முதல்வராக இருந்தவர்களின் பட்டியல் கீழே தரப்பட்டுள்ளது.



</doc>
<doc id="201249" url="https://ta.wikipedia.org/wiki?curid=201249" title="ரெஸ்ட் ஹவுஸ்">
ரெஸ்ட் ஹவுஸ்

﻿
ரெஸ்ட் ஹவுஸ் என்பது 1969 ஆம் ஆண்டு வெளியான மலையாளத் திரைப்படம். இதை கே. பி. கொட்டாரக்கரை இயக்கியுள்ளார். 







</doc>
<doc id="201250" url="https://ta.wikipedia.org/wiki?curid=201250" title="திருநெல்வேலி தாக்குதல், 1983">
திருநெல்வேலி தாக்குதல், 1983

திருநெல்வேலி தாக்குதல் அல்லது போ போ பிராவோ ("Four Four Bravo") என்பது யூலை 23, 1983 அன்று கடமையில் இருந்த 15 பேர் கொண்ட இலங்கை இராணுவ சுற்றுக்காவல் செய்பவர்களின் அழைப்புக் குறியீடாகும். இச் சுற்றுக்காவல் மீது தமிழீழ விடுதலைப் புலிகள் பதுங்கியிருந்து தாக்கியதில் 13 பேர் கொல்லப்பட்டனர். இச் சம்பவம் கறுப்பு யூலை கலவரத்திற்கு அடிகோலி ஈழப்போரை ஆரம்பித்து வைத்ததென சிலரால் கருதப்படுகின்றது. கறுப்பு யூலை திட்டமிடப்பட்டு ஒருங்கிணைக்கப்பட்ட முறையும் அளவும் அதற்கு அரச தரப்பில் இருந்த ஆதரவும் அதனை வெறும் பழித் தாக்குதலாகக் கருத முடியாது. அதன் பாரிய விளைவுகளே ஈழப்போரின் ஒரு முக்கிய காரணம்.

விடுதலைப் புலிகளின் தலைவர் வே. பிரபாகரனும் புலிகளின் மூத்த உறுப்பினர்கள் பலரும் நேரடியாகவே பங்கேற்று நடத்திய முதலாவது மிகப் பெரிய தாக்குதல் இதுவாகும். இந்நிகழ்வு விடுதலைப் போராட்ட வரலாற்றில் பெரும் திருப்பு முனையை ஏற்படுத்தியது. இத்தாக்குதலில் 13 இராணுவத்தினர் கொல்லப்பட்டனர். இந்த தாக்குதலில் விடுதலைப் புலிகளின் தரப்பில் லெப்டினன்ட் செல்லக்கிளி அம்மான் கொல்லப்பட்டார்.

தமிழீழ விடுதலைப் போராட்ட வரலாற்றில் முதல் தடவையாக அதிக எண்ணிக்கையிலான படையினர் கொல்லப்பட்டது இத்தாக்குதலில் ஆகும். தமிழீழ விடுதலைப் புலிகளின் முதல் தாக்குதல் அணித் தளபதி லெப்டினன்ட் சீலன், ஆனந்த் ஆகியோர் இறந்த 8 ஆம் நாளில் இந்தத் தாக்குதல் நடத்தப்பட்டது. 

இலங்கை இராணுவம் தனக்கு சிம்ம சொப்பனமாக இருந்து லெப்டினன்ட் சீலன் கொல்லப்பட்ட தாக்குதலை ஒரு பெரும் படை நடவடிக்கையாகவே மேற்கொண்டது. அப்போது யாழ்ப்பாணப் படைத் தலைமையகமாக இயங்கிய குருநகர் இராணுவ முகாமில் வைத்து அப்போதைய யாழ். சிறிலங்கா படைத் தளபதி பிரிகேடியர் பல்தசார் தலைமையில் இந்த நடவடிக்கை மேற்கொள்ளப்பட்டது. இதன்பின் அடுத்த தாக்குதல் இலக்கு குருநகரில் வைத்து திட்டமிடப்பட்டது.

இதன்படி பலாலிப் பகுதியில் இருந்து ஒரு இராணுவ அணியும் குருநகரில் இருந்து ஒரு இராணுவ அணியும் நகர்ந்து விடுதலைப் புலிகளைத் தாக்குவது அவர்களின் திட்டம். பலாலியில் இருந்து நகரும் அணிக்கு போ போ பிராவோ என்ற குறியீட்டுப்பேர் சூட்டப்பட்டது. 

குருநகர் அணிக்கு 'போர் போர் சாளி' என்ற குறியீட்டுப்பேர் சூட்டப்பட்டது. இதில் போ போ பிராவோ அணி வாகனத்தில் வந்தபோது விடுதலைப் புலிகள் திருநெல்வேலி-பலாலி வீதியிலுள்ள தபால் பெட்டிச் சந்தியில் வைத்து கண்ணிவெடி மற்றும் துப்பாக்கிப் பிரயோகத் தாக்குதலை நடத்தினர். இதில் 13 இராணுவத்தினர் அந்த இடத்திலேயே கொல்லப்பட்டனர். 

இந்தத் தாக்குதலில் வே. பிரபாகரன், லெப். கேர்ணல் கிட்டு, லெப். கேர்ணல் விக்டர், லெப். கேர்ணல் பொன்னம்மான், லெப் கேர்ணல் அப்பையா அண்ணை, மேஜர் கணேஸ் உட்பட மூத்த உறுப்பினர்கள் கலந்து கொண்டனர்.

இந்த தாக்குதலை சாட்டாக வைத்து ஏற்கனவே திட்டமிட்டப்பட்டிருந்தபடி கொழும்பிலும் ஏனைய சிங்களப் பகுதிகளிலும் தமிழ் மக்கள் மீதான வன்முறைகளை ஜே. ஆர். ஜெயவர்த்தனாவின் அரசு கட்டவிழ்த்துவிட்டது.

அரசில் முக்கிய அமைச்சர்களாக இருந்த பலரே தமிழர்களுக்கு எதிரான தாக்குதல்களைத் தலைமையேற்று நடத்தினார்கள். வெலிக்கடைச் சிறையில் தடுத்துவைக்கப்பட்டிருந்த தமிழ் அரசியல் கைதிகள் கொடூரமாகப் படுகொலை செய்யப்பட்டனர். சிறைச்சாலை அதிகாரிகளின் ஆதரவுடன் நடத்தப்பட்ட இந்த கோரத் தாக்குதலில் 58 தமிழ்க் கைதிகள் கொல்லப்பட்டார்கள். 

இந்த வன்முறைகள் தமிழர் வரலாறில் முதல் தடவையாக பாரிய இடப்பெயர்வை ஏற்படுத்தியது. இந்தியா அனுப்பிவைத்த கப்பல்களில் பெருந்தொகையான தமிழர்கள் தென்பகுதியிலிருந்து யாழ்ப்பாணத்துக்கு அகதிகளாக அனுப்பிவைக்கப்பட்டார்கள். 



</doc>
<doc id="201253" url="https://ta.wikipedia.org/wiki?curid=201253" title="முசாபர்நகர் கலவரம் 2013">
முசாபர்நகர் கலவரம் 2013

முசாபர்நகர் கலவரம் உத்திரப் பிரதேசம் மாநிலத்தில், முசாபர்நகர் மாவட்டத்தில், 27 ஆகஸ்ட் 2013 அன்று தொடங்கி, மூன்று வாரங்களுக்கு இந்துக்களுக்கும் இஸ்லாமியர்களுக்கும் இடையே நடந்த கலவரத்தில் இதுவரை 60 பேர் உயிரிழந்தனர். மற்றும் 93 பேர் காயமடைந்தன. மூன்று வாரங்களுக்குப்பின் 17 செப்டம்பர் அன்று, ஊரடங்கு உத்தரவு திரும்பப் பெறப்பட்டது மற்றும் ராணுவம் வெளியேறியது.

உத்திரப் பிரதேசம் மாநிலம் முசாபர்நகர் மாவட்டம், கவால் கிராமத்தில் ஜாட் சமூகத்தைச் சார்ந்த ஒரு இளம் பெண்ணை 27-08-2013ஆம் தேதியில் இசுலாமிய இளைஞர்கள் கேலியும் கிண்டலும் செய்ததின் விளைவாக, ஷாநாவாஸ் குறைஷி என்பவரை, பாதிக்கப்பட்ட பெண்ணின் உறவினர்களான சச்சின்சிங் மற்றும் கௌரவ்சிங் அடித்துக் கொன்றனர். இதனால் ஆத்திரமடைந்த ஷாநாவாஷின் உறவினர்கள், சச்சின்சிங் மற்றும் கௌரவ்சிங்கை துப்பாக்கியால் சுட்டுக் கொன்றனர்.
இதனால் ஜாட் சமுக மக்களுக்கும் இசுலாமிய மக்களுக்கும் இடையே உண்டான தெருச்சண்டையில் இக்கிராமத்தைச் சார்ந்த மூன்று பேர் இறந்தனர். இதன் விளைவாக இரு சமுகத்திற்குமிடையே ஏற்பட்ட வன்முறை, முசாபர்நகர் மாவட்டத்திலும் அதன் அன்மை மாவட்டமான சாம்லியிலும் பரவியது. இவ்வன்முறையின் விளைவாக அறுபது நபர்கள் கொல்லப்பட்டனர். மேலும் நாற்பதாயிரம் மக்கள் அகதிகளாக வெளிமாவட்டங்களுக்கு புகழிடம் தேடிச் சென்றுள்ளனர்.

கலவரத்தை மேலும் பரவும்படி தூண்டிவிட்டதாக பல்வேறு அரசியல் கட்சிகளை சார்ந்த பதினாறு சட்டமன்ற, நாடாளுமன்ற உறுப்பினர்கள் மற்றும் உள்ளூர் அரசியல்வாதிகள் மீது காவல்துறை வழக்கு பதிந்து நீதிமன்றத்தில் கைது ஆணை பெற்றுள்ளது. ஆனால் இதுவரை யாரும் கைது செய்யப்படவில்லை.

இக்கலவரம் தொடர்பாக செய்தி சேகரிக்க சென்ற ஏழு செய்தி நிருபர்கள் கலவரக்காரர்களால் கொல்லப்பட்டுள்ளனர்.
இக்கலவரத்தில் பொதுமக்கள் 43,000 பேர்கள் வீடிழந்தனர்.

இந்தக் கலவரத்தில் இருதரப்பிலும் பாதிக்கப்பட்ட மக்கள் இருந்தபோதும் இஸ்லாம் குடும்பங்களுக்கு மட்டும் உதவித்தொகை வழங்கி உத்தரபிரதேச அரசு உத்தரவிட்டது.கலவரத்தில் பாதிக்கப்பட்ட இந்து சமுதாயத்தினரைப் புறக்கணிப்பது சரியல்ல என்று கூறி உச்சநீதிமன்றம் உத்தரபிரதேச அரசைக் கண்டித்தது.




</doc>
<doc id="201255" url="https://ta.wikipedia.org/wiki?curid=201255" title="உத்தரகோசமங்கை">
உத்தரகோசமங்கை

உத்தரகோசமங்கை தமிழ்நாடு மாநிலத்தில் இராமநாதபுரம் மாவட்டத்தில் அமைந்துள்ள ஊர். இங்கு மங்களேசுவரி சமேத மங்களேசுவரர் சிவன் கோவில் எனும் பிரபலமான இந்து கோவில் உள்ளது. ஐந்தரை அடி உயரம் - முழுவதும் விலை மதிப்பிட முடியாத மரகதத் திருமேனி. நடராசர் ஆண்டு முழுவதும் சந்தனக் காப்பில் காட்சியளிக்கிறார்.

இவ்வூர்க் கோயிலிலுள்ள சிவபெருமானைத் திருவாசகம் 38 இடங்களில் குறிப்பிட்டுள்ளது. தேவாரப் பாடல்கள் இதனைப் பாடவில்லை.

இக்கோயிலின் தலமரம் இலந்தை. ‘இலவந்திகை’ என்னும் சொல்லே மருவி ‘இலந்தை’ எனக் கருதுகின்றனர். இதனால் சங்ககால ‘இலவந்திகைப்பள்ளி’ இக்கால உத்தரகோசமங்கை எனக் கருதுகின்றனர். 

இவ்வூர் சிவனுக்கு வழிபாட்டுக்கு உரியதல்லாமல் போன தாழம்பூவும் சாத்தப்படுகிறது. மண்டோதரி இவ்வூர் இறைவனை வழிபட்டு இராவணனைக் கணவனாகப் பெற்றதாக ஒரு கதை உண்டு.

மதுரை - இராமநாதபுரம் தேசிய நெடுஞ்சாலையில்; பரமக்குடி, சத்திரக்குடி முதலியவற்றைத் தாண்டி, இராமநாதபுரத்திற்கு 10 கி.மீ. முன்பாகவே, வலப்புறமாக பிரிந்து செல்லும் தூத்துக்குடி - திருச்செந்தூர் சாலையில் சென்று, இவ்வூரை அடையலாம்.

விக்கிமேப்பியா இணையதள வரைபடம்



ஆருத்திரா தரிசனம் இவ்வூரின் சிறப்பாகும். மார்கழித் திருவாதிரையில் அன்று ஒரு நாள் மட்டுமே நடராசருக்கு சந்தனக்காப்பு முழுவதும் களையப்பட்டு, இரவு அபிசேகங்கள் நடைபெறுகின்றன. உட்பிரகாரம் நுழையும் பொழுது அழகிய வேலைப்பாடுகளுடன் காணப்படும் யாழிகளில் இரண்டு யாளிகள் வாயில் கல்லால் ஆன பந்தைக் கொண்டுள்ளது. கையை நுழைத்து, இந்தப் பந்தை நகர்த்த முடியும். 


</doc>
<doc id="201259" url="https://ta.wikipedia.org/wiki?curid=201259" title="கும்பக்கரை அருவி">
கும்பக்கரை அருவி

கும்பக்கரை அருவி, இந்தியாவின் தமிழ் நாடு மாநிலத்தில், பெரியகுளத்துக்கு அண்மையில் அமைந்துள்ளது. பெரியகுளத்தில் இருந்து 9 கிலோமீட்டர் தொலைவில் உள்ள இப்பகுதி, இயற்கைச் சூழலிலுள்ள இந்தியாவில் சுற்றுலாத்துறைகளில் ஒன்றாக இப்பகுதி திகழ்கின்றது. கோடைக்கானல் மலையில் இருந்து உருவாகும் நீரூற்று மலையடிவாரத்தை அடைகிறது. இவ்விடம் கும்பக்கரை எனப்படுகின்றது.

இப்பகுதியிலுள்ள மாட்சிநாயக்கன், வீரபுத்திரன், வைரவன், பூதநாட்சி, செழும்புநாட்சி, சோத்துமாயன், சின்ன அண்ணன், கருப்பணசாமி ஆகிய வன தெய்வங்கள் இங்குள்ள கரையில் கும்பலாகக் கூடுமாம். அதனால் இது கும்பல்கரை என்று முன்னர் அழைக்கப்பட்டதாம். இந்த கும்பல்கரையே இன்று கும்பக்கரை என்று மருவியதாக இப்பகுதி மக்கள் தெரிவிக்கின்றனர்.

கும்பக்கரை நீர்வீழ்ச்சிப் பகுதியில் இந்த நீர்வீழ்ச்சி தவிர தண்ணீர் செல்லும் தடங்களிலுள்ள வழுக்குப் பாறை, யானைக் கெஜம், உரல் கெஜம், பாம்பு கெஜம் என்று அழைக்கப்படும் பகுதிகளில் சுற்றுலாப் பயணிகள் நீராடி மகிழ்கின்றனர். இந்த தண்ணீர் தடப்பகுதிகளில் சில இடங்களில் குளிப்பது ஆபத்தானது என்று தடை விதிக்கப்பட்டிருக்கிறது.

தேனி மாவட்டம் பெரியகுளம் நகரிலிருந்து எட்டு கிலோமீட்டர் தொலைவிலிருக்கும் இந்த நீர்வீழ்ச்சிக்கு குறிப்பிட்ட நேரங்களில் மட்டும் தமிழ்நாடு அரசுப் போக்குவரத்துக் கழகம் பேருந்துகளை இயக்குகிறது. 




</doc>
<doc id="201262" url="https://ta.wikipedia.org/wiki?curid=201262" title="தனுசு (சோதிடம்)">
தனுசு (சோதிடம்)

தனுசு ("Sagittarius"; ) என்பது தனுசு விண்மீன் தொகுப்பில் இருந்து தோற்றுவிக்கப்பட்ட இராசி மண்டலத்தின் ஒன்பதாவது சோதிட இராசி ஆகும். இது விண்ணின் 240 முதல் 270 பாகைகளை குறிக்கும் (240°≤ <270º).

மேற்கத்திய சோதிடத்தில் சூரியன் நிலநடுக்கோட்டை கடந்துச் செல்லும் காலத்தின் அச்சு சுழற்சியின் விளைவாக விண்மீன் தொகுப்புடன் இந்த இராசி வரிசைப்படுத்தப்படவில்லை. தனுசு இராசியானது "ஆண் தன்மை" கொண்ட நேர்மறையான (பரந்த மனப்பான்மை கொண்ட) இராசியாகக் கருதப்படுகிறது. தனுசானது வியாழன் கோளினால் ஆளப்படுகிறது. இராசி மண்டலத்தின் ஒன்பதாவது இராசியாக இருப்பதால் இது சோதிடத்தின் ஒன்பதாவது வீட்டுடன் தொடர்புடையதாக இருக்கிறது. சூரியன் இந்த இராசியில் இருக்கும்போது பிறந்தவர்கள், தனுசு இராசியில் பிறந்தவர்கள் எனக் கருதப்படுவர்.

மார்கழி மாதம் தனுசுக்கு உரிய மாதமாகும். எனவே இது கிரெகோரிய நாட்காட்டியின் டிசம்பர் மாத பிற்பாதியும், சனவரி மாத முற்பாதி வரையிலும் சூரியனின் தாக்கமுள்ள இடமாக கருதப்படுகிறது.

மேற்கத்திய சோதிட நூல்களின்படி நவம்பர் 22 முதல் டிசம்பர் 21 வரை (இரு நாட்களும் உட்பட) பிறந்தோரை சிலை ராசியினர் என்று அழைப்பர்.

இந்த இராசிக்கான அதிபதி வியாழன் என்றும் உரைப்பர்.


</doc>
<doc id="201264" url="https://ta.wikipedia.org/wiki?curid=201264" title="கன்னி (சோதிடம்)">
கன்னி (சோதிடம்)

கன்னி () ("Virgo"; ) என்பது இராசிச் சக்கரத்தின் ஆறாவது சோதிட இராசியாகும். மேற்கத்திய சோதிடத்தில் சூரியன் நிலநடுக்கோட்டை கடந்து செல்லும் காலத்தின் அச்சு சுழற்ச்சியின் விளைவாக விண்மீன் தொகுப்புடன் இந்த இராசி வரிசைப்படுத்தப்படவில்லை. சோதிடத்தில், கன்னி ஒரு "பெண்ணியல்பான" எதிர்மறை (உள்முகச்சிந்தனை) இராசியாகக் கருதப்படுகிறது. கன்னியானது வழக்கமாக புதன் கிரகத்தால் ஆளப்படுகிறது. ஆனால் சில நவீன சோதிடர்களால் பல்வேறு பிற கிரகங்களும் கன்னியை ஆளுவதாக கூறப்பட்டுள்ளது. இராசி மண்டலத்தின் ஆறாவது இராசியாக இருப்பதால், சோதிடத்தின் ஆறாவது வீட்டுடன் கன்னி தொடர்புடையதாகக் கருதப்படுகிறது.

இது விண்ணின் 150 முதல் 180 பாகைகளை குறிக்கிறது (150°≤ <180º). சூரியன் இந்த இராசியில் இருக்கும்போது பிறந்தவர்கள் கன்னி இராசியில் பிறந்தவர்கள் எனக் கருதப்பட்டனர்.

ஒவ்வொரு மாதத்திற்கும் ஒவ்வொரு இராசி ஆட்சி செய்வதாக கூறுவர். இதில் புரட்டாசி மாதம் கன்னிக்கு உரிய மாதமாகும். எனவே இது கிரெகோரிய நாட்காட்டியின் செப்டம்பர் மாத பிற்பாதியும், அக்டோபர் மாத முற்பாதி வரையிலும் சூரியனின் தாக்கமுள்ள இடமாக கருதப்படுகிறது

மேற்கத்திய சோதிட நூல்கள் படி ஆகஸ்ட் 23 முதல் செப்டம்பர் 22 வரை (இரு நாட்களும் உட்பட) பிறந்தோரை கன்னி ராசியினர் என்று அழைப்பர்.

இந்த இராசிக்கான அதிபதி புதன் என்றும் உரைப்பர்.


</doc>
<doc id="201275" url="https://ta.wikipedia.org/wiki?curid=201275" title="இலண்டன் பல்கலைக்கழகக் கல்லூரி">
இலண்டன் பல்கலைக்கழகக் கல்லூரி

லண்டன் பல்கலைக்கழகக் கல்லூரி, லண்டனில் உள்ள பொது ஆராய்ச்சிப் பல்கலைக்கழகங்களில் ஒன்று. லண்டனில் உள்ள பழமையானதும், பெரியதுமான கல்லூரி இது. 1826 ஆம் ஆண்டு நிறுவப்பட்டு, இங்கிலாந்திலேயே முதன்முறையாக சுதந்திரமாக செயல்பட்ட கல்வி நிறுவனம் 



</doc>
<doc id="201278" url="https://ta.wikipedia.org/wiki?curid=201278" title="கோவை மகேசன்">
கோவை மகேசன்

கோவை மகேசன் (மகேஸ்வர சர்மா, மார்ச் 22 1938 - சூலை 4 1992) ஈழத் தமிழ் பத்திரிகையாளரும், அரசியல்வாதியும், எழுத்தாளரும் ஆவார். சுதந்திரன் வாரப் பத்திரிகை, மற்றும் சுடர் மாத இதழ் ஆகியவற்றின் ஆசிரியராகப் பணியாற்றியவர். ஈழத்தமிழின விடுதலையே இவரது உயிர் மூச்சாக இருந்தது. நாட்டுப் பற்றாளராக, இனப் பற்றாளராக தன் இறுதி மூச்சு உள்ளவரை பணியாற்றியவர். மகேஸ்வரசர்மா என்ற பெயரை மகேசன் எனவும், கோப்பாயைக் குறிக்க கோவை என்றும் சேர்த்துத் தனது பெயரைக் கோவை மகேசன் என எழுதினார்.

இலங்கை யாழ்ப்பாணம் கோப்பாய் தெற்கில் 1938 மார்ச்சு 22 இல் பிறந்த கோவை மகேசனின் இயற்பெயர் மகேஸ்வர சர்மா. தந்தையார் பெயர் சோ. இரத்தினசபாபதி ஐயர். தாயார் பெயர் இரத்தினம்மா. மனைவி பெயர் விசாலாட்சி. சிறு வயதிலேயே தாயை இழந்தவர். தனது ஆரம்பக் கல்வியை கோப்பாய் சைவத் தமிழ் கலவன் பாடசாலையிலும் (நாவலர் பாடசாலை), மேற்படிப்பை கோப்பாய் கிறித்தவக் கல்லூரியிலும் கற்றார். சிரேட்ட தராதர (கலைப்பிரிவு) சோதனையில் சிறப்புத் திறமைகளுடன் சித்தியடைந்தார். சில காலம் யாழ்ப்பாணம் கச்சேரியில் தேர்தல் திணைக்களத்தில் பணியாற்றினார்.

இள வயதிலேயே தமிழ்ப்பற்று மிகுந்தவராக இருந்தார். பேரறிஞர் அண்ணாவின் எழுத்துக்களால் கவரப்பட்டார். தற்காலிக வேலை மூலம் கிடைத்த சொற்ப தொகையில் பெரும் பகுதியை புத்தகங்கள், பத்திரிகைகள் வாங்கவே செலவிட்டார். குடும்பத்தில் வசதிகள் குறைவாக இருந்தபோதிலும் அவரது தமிழ் பற்று அவ்வாறு செலவு செய்ய வைத்தது.

இவரது இளமைக்காலத்தில் இலங்கையில் தமிழ் அரசியல் உருவாகத் தொடங்கியது. தமிழ் பற்று மிக்க இவர் தமிழ் அரசியலால் கவரப்பட்டார். தந்தை செல்வா உருவாக்கிய இலங்கைத் தமிழரசுக் கட்சியுடன் தன்னை இணைத்துக் கொண்டார். 1956 ஆம் ஆண்டு கோப்பாய் தேர்தல் தொகுதியில் தமிழரசுக் கட்சி சார்பில் போட்டியிட்ட கு. வன்னியசிங்கத்துக்கு ஆதரவாகப் பிரச்சாரம் செய்தார். 

கொழும்பில் தந்தை செல்வா நடத்தி வந்த சுதந்திரன் பத்திரிகையில் 1962 இல் சேர்ந்து 1965 இல் உதவி ஆசிரியராகவும், பின்னர் 1968இல் அதன் ஆசிரியராகவும் ஏற்றம் பெற்றார். அக்காலத்தில் விடுதலைப் போராட்டம் பற்றிய அவரின் எழுத்துக்கள் பாரதியின் பாடல்களைப் போல அதி தீவிர நடையில் அமைந்திருந்தன. கோவை மகேசனின் அரசியல் ஈடுபாடு எழுத்துத் துறை வாயிலாகவே அமைந்தது. அத்துடன் ஸ்ரீ எதிர்ப்புப் போராட்டம் போன்ற போராட்டங்களில் நேரடியாக ஈடுபட்டார்.

ஆரம்பத்தில் தமிழரசுக் கட்சி திருகோணமலையை மையப்படுத்தியே போராட்டங்களை திட்டமிட்டு வந்தது. அப்போது கோவை மகேசன் "எங்கே பலமிருக்கிறதோ அங்குதான் போராட வேண்டும்" என எழுதினார். அதன் பின்னரே யாழ்ப்பாணத்தில் போராட்டங்கள் தீவிரமடைந்தன.

சுதந்திரன் பத்திரிகை கொழும்பு பண்டாரநாயகா வீதியிலிருந்த அதன் அச்சகத்திலிருந்து வெளியிடப்பட்டு வந்தது. 1970களின் பிற்பகுதியில் அரசு தரப்பிலிருந்தும் பாதுகாப்பு துறையிலிருந்தும் எழுந்த பிரச்சினைகளால் கோவை மகேசன் யாழ்ப்பாணத்திற்கு வந்து அங்கிருந்து சுதந்திரனை வெளியிட்டார். இதற்கிடையில் சிறிது காலம் சுடர் என்ற இலக்கிய இதழுக்கும் ஆசிரியராக பணியாற்றினார்.

யாழ்ப்பாண மேயராக இருந்த எஸ். ஏ. தர்மலிங்கம் தமிழ் ஈழ விடுதலை முன்னணி என்ற கட்சியை ஆரம்பித்தபோது அவரின் செயலாளராகப் பணியாற்றினார். அக்கட்சி தடை செய்யப்பட்டது. இருவரும் சாவகச்சேரி காவல் நிலையத் தாக்குதலில் காயமடைந்தவர்களுக்கு உதவினார்கள் என்ற குற்றத்திற்காக சந்தேக நபர்களாக 1982ஆம் ஆண்டு நவம்பர் 20 ஆம் நாள் வெலிக்கடை சிறையில் தடுப்புக் காவலில் வைக்கப்பட்டனர். 1983 சூலையில் இடம்பெற்ற வெலிக்கடை சிறைச்சாலைப் படுகொலையில் மயிரிழையில் இவர் உயிர் தப்பினார். 1983 இன் பின்னர் புலம் பெயர்ந்து மனைவியுடன் தமிழ்நாடு சென்றவர் அங்கிருந்து சில காலம் "வேங்கைகள்" என்ற பெயரில் ஒரு பத்திரிகை வெளியிட்டார்.

சென்னையில் சிறிது காலம் இரத்த அழுத்தம், முடக்குவாதம், நீரிழிவு போன்ற நோய்களால் பாதிக்கப்பட்டிருந்த கோவை மகேசன் 1992 யூலை 4 சனிக்கிழமை காலை 7.48 மணிக்குச் சென்னை மந்தவெளி, பி.எஸ்.எஸ் மருத்துவமனையில் காலமானார். அன்று மாலை 4 மணிக்கு ஊரூர் (அடையாறு) மயானத்தில் அவர் உடல் தகனம் செய்யப்பட்டது. இவரது இறுதி அஞ்சலி நிகழ்ச்சியில் பெருஞ்சித்திரனார், பழ. நெடுமாறன், பெருங்கவிக்கோ வா. மு. சேதுராமன் போன்ற பலர் கலந்து கொண்டு உரையாற்றினர்.



</doc>
<doc id="201280" url="https://ta.wikipedia.org/wiki?curid=201280" title="ஜெரால்ட்">
ஜெரால்ட்

ஜெரால்ட் என்ற பெயரில் உள்ள கட்டுரைகள்


</doc>
<doc id="201283" url="https://ta.wikipedia.org/wiki?curid=201283" title="பெந்தம்-கூக்கர் வகைப்பாடு">
பெந்தம்-கூக்கர் வகைப்பாடு

பெந்தம்-கூக்கர் வகைப்பாடு என்பது ஒரு இயற்கை முறை தாவரவியல் வகைப்பாடு ஆகும். இதன்படி, ஒரு தாவரத்தின் பல முக்கிய பண்புகளை அடிப்படையாக கொண்டு வகைப்பாடு செய்யப்படுகிறது. இம்முறை இந்தியா, இங்கிலாந்து, பல காமன்வெல்த் நாடுகளில் பின்பற்றப்படுகிறது. குறிப்பாக உலகின் பல உலர் தாவரகங்களிலும், தாவரத் தோட்டங்களிலும் பின்பற்றப்படுகிறது.

தொடக்ககாலத் தாவரவியல் வகைப்பாட்டியல் அறிஞர்கள், பல்வேறு விதமான வகைப்பாடுகளைப் பின்பற்றினர். அவ்வகைப்பாடுகளை, 1) செயற்கை முறை, 2) இயற்கை முறை, 3) மரபுவழி முறை என மூன்று வகைகளாகப் பிரிக்கலாம். இங்கிலாந்து நாட்டைச் சேர்ந்த சியார்ச்சு பெந்தம் (1800-1884) மற்றும் சர் யோசப் டால்டன் கூக்கர் (1817-1911) ஆகிய இரு தாவரவியல் வல்லுநர்களால் இவ்வகைப்பாடு உருவாக்கப்பட்டது. இவர்களுடைய வகைப்பாடு, 'செனிரா பிளாண்டாரம்' என்ற மூன்று தொகுதிகள் (1862–1883) கொண்ட நூல்களாக வெளியிடப்பட்டது. இத்தொகுதிகளின் 202 துறைகளில், 97.205 சிற்றினங்கள் விரிவாக விவரிக்கப்பட்டுள்ளன.

இதன்படி விதைத் தாவரங்கள், 1) 'டைகாட்டிலிடனே' (DICOTYLEDONE), 2) 'சிம்னோசுபெர்மே' (GYMNOSPERMEÆ), 3) 'மோனோ காட்டிலிடனே' (MONOCOTYLEDONE) என மூன்று வகுப்புகளாகப் பிரிக்கப்பட்டுள்ளன. தற்காலத்துறைகள், 'கோஅர்ட்டுகள்' (COHORS) எனவும், தற்காலக்குடும்பங்கள் 'துறைகள்' எனவும் வகைப்படுத்தப் பட்டிருந்தன.






</doc>
<doc id="201284" url="https://ta.wikipedia.org/wiki?curid=201284" title="ஜெப்ரி">
ஜெப்ரி

ஜெப்ரி அல்லது ஜெஃப்ரி என்ற பெயரில் உள்ள கட்டுரைகள்


</doc>
<doc id="201287" url="https://ta.wikipedia.org/wiki?curid=201287" title="கற்பகம் (மரம்)">
கற்பகம் (மரம்)

கற்பக மரம் அல்லது கற்பக விருட்சம் (Kalpavriksha) (சமசுகிருதம்: कल्पवृक्ष), என்பது இந்து சமய நம்பிக்கைப்படி தேவ லோகத்தில் இருக்கும் மரமாகும். "கல்ப தரு", "கல்ப விருட்சம்", "கற்பக விருட்சம்" என்றும் அழைக்கப்பெருகிறது. இந்த மரத்தடியில் நின்றுகொண்டு என்ன வேண்டும் என்று நினைத்தாலும் அது உடனே கிடைக்கும் என நம்பினர். இந்த நம்பிக்கையை அடிப்படையாக வைத்துக்கொண்டு நீதிநூல்கள் பாடிய பிற்கால ஔவையார் பழவினையின் வலிமையை விளக்கும் பாடல் ஒன்றைப் பாடியுள்ளார்.

தன் நெஞ்சுக்கு நீதி கூறுவதாக அந்தப் பாடல் அமைந்துள்ளது.

நெஞ்சே! உன் தலையெழுத்துப்படிதான் எல்லாம் நடக்கும். நீ ஆசைப்பட்டதெல்லாம் உனக்குக் கிட்டாது. அரிதின் முயன்று கற்பக மரத்தடிக்குச் சென்று நீ ஏதேதோ ஆசைப்படும்போது அந்த மரம், உண்டால் சாகும் நச்சுத்தன்மை வாய்ந்த எட்டிக்காயை (காஞ்சிரங்காயை) தருமேயானால் அது நீ முற்பிறவியில் செய்த தீவினையின் பயன் என எண்ணிக்கொள்க.

பாற்கடலை கடைந்து அமிர்தம் பெறுவதற்காக மேரு மலையை மத்தாகவும், வாசுகி பாம்பினை கயிறாகவும் கொண்டு அசுரர்கள் பாம்பின் தலையின்புறமும், தேவர்கள் வாலின் புறமும் நின்று இழுத்து கடைந்தார்கள். அப்பொழுது கற்பக மரம், பாரிஜாதம், ஹரிசந்தனம், சந்தனம், மந்தாரம் முதலிய ஐந்து மரங்கள் பாற்கடலிலிருந்து வெளிப்பட்டன. இவை பஞ்ச தருக்கள் என்று அழைக்கப்பெறுகின்றன.

இம்மரம் இந்திரனை அரசனாக் கொண்ட தேவ லோகத்தில் இருப்பதாகவும், இம்மரத்தின் கீழ் அமர்ந்து நினைப்பதெல்லாம் நடக்கும் என்ற நம்பிக்கை இந்துக்களிடம் உள்ளது. 

பூலோக கற்பக விருட்சம் என்று பனை மரம் அழைக்கப்படுகிறது.



</doc>
<doc id="201290" url="https://ta.wikipedia.org/wiki?curid=201290" title="இந்தி இலக்கியம்">
இந்தி இலக்கியம்

இந்தி இலக்கியம், இந்தி மொழியில் எழுதப்பட்ட கதை, கவிதை, வரலாறு உள்ளிட்டவற்றை உள்ளடக்கியது.

சமஸ்கிருதத்தினை அடிப்படையாக கொண்டு வளர்ந்து பிற்பாடு பலவித மாறுபாடுகளுக்கு உட்பட்டு ஒரு பொதுவான மொழியாக வட இந்தியர்களால் ஏற்றுக்கொள்ளப்பட்ட ஒரு மொழி.

இந்தி இலக்கியம் நான்கு பிரிவுகளைக் கொண்டது.


வீர்காதா கால் - இலக்கியங்கள் மன்னர்களின் புகழ்ச்சியை முதன்மையாகக் கொண்டு எழுதப்பட்ட காலம். கி.பி. 950 லிருந்து கி.பி. 1400 வரையிலான காலகட்டமே வீர்காதா கால் என கருதப்பட்டது.


</doc>
<doc id="201292" url="https://ta.wikipedia.org/wiki?curid=201292" title="மதுரை நாயக்கர்கள்">
மதுரை நாயக்கர்கள்

மதுரை நாயக்கர்கள், மதுரையையும், அதைச் சார்ந்த பகுதிகளையும் 1529 தொடக்கம், 1736 வரை ஆண்டார்கள். தெலுங்கைத் தாய்மொழியாகக் கொண்ட இவர்கள் 12ஆம் நுாற்றாண்டில் விஜயநகரப் பேரரசசு உருவானபோது அரசப் பிரதிநிதிகளாக இருந்தனர். விஜயநகரப் பேரரசு பலமிழந்தபோது, தங்கள் ஆட்சிப்பகுதிகளில் தங்களைப் பலப்படுத்திக்கொண்டு பேரரசிலிருந்து தங்களை விடுவித்துக் கொண்டனர். நிர்வாக முறைகளில் புதுமைகளைப் புகுத்தியதன் மூலம் மதுரை நாயக்கர்கள் மக்களோடு தங்கள் தொடர்புகளை வலுப்படுத்திக் கொண்டனர். இவற்றுள் தங்கள் நாட்டை 72 பாளையங்களாகப் பிரித்து நிர்வாகம் மேற்கொண்டது முக்கியமானது. 

விஜயநகரத்துப் பேரரசர் கிருஷ்ண தேவராயர் ஆட்சியில் தளபதி, மண்டலாதிபதி போன்ற பொறுப்புக்களை வகித்தவர் நாகம நாயக்கர். இவருடைய மகன் விசுவநாத நாயக்கர். கிருஷ்ண தேவராயரிடம் பணிக்குச் சேர்ந்த விசுவநாத நாயக்கர், பேரரசரின் நம்பிக்கைக்குப் பாத்திரமானார். அக்காலத்தில் விஜயநகரப் பேரரசின் கீழிருந்த பாண்டிய மண்டலத்தில் குழப்பங்கள் தலைதூக்கின. அதனை அடக்குவதற்காக விசுவநாத நாயக்கர் படையுடன் அனுப்பிவைக்கப்பட்டார் . எடுத்த பொறுப்பைச் செவ்வனே முடித்த விசுவநாத நாயக்கர், மதுரை மண்டலத்தின் நிர்வாகியாக அமர்த்தப்பட்டார். இவருடைய பரம்பரையினரே மதுரை நாயக்கர்கள் என அழைக்கப்பட்டவர்கள்.

முதல் ஐந்து மதுரை நாயக்கர்களும் விஜயநகரப்பேரரசுக்கு விசுவாசமாக அதற்கு அடங்கியே இருந்தார்கள். ஆறாவதாக 1609 தொடக்கம் 1623 வரை மதுரையை ஆண்ட நாயக்கரான முத்துவீரப்ப நாயக்கர், அக்காலத்தில் வலுவிழந்திருந்த விஜயநகரத்துக்குத் திறை கொடுப்பதை நிறுத்திக்கொண்டார். இவரருக்குப் பின்னர் ஆட்சிக்கு வந்த திருமலை நாயக்கர் காலம் மதுரை நாயக்கர்களின் பொற்காலம் எனலாம். திருமலை நாயக்கருக்குப் பின்னர் இவ்வம்சத்தைச் சேர்ந்த மேலும் அறுவர் ஆட்சி செய்தனர். இவர்களுள் இராணி மங்கம்மாள் குறிப்பிடத்தக்கவர். இறுதியாக ஆட்சிப்பொறுப்பை ஏற்றவர் இராணி மீனாட்சி. 1732 இல் நாயக்க மன்னர் விஜயரங்க சொக்கநாத நாயக்கர் வாரிசு இல்லாமல் இறந்தபோது அவனது மனைவி மீனாட்சிக்கு ஆட்சிப் பொறுப்புக் கிடைத்தது. எனினும் அரசுரிமைப் போட்டியில் அவருக்கு உதவி செய்யும் சாக்கில் தலையிட்ட கர்நாடக நவாப்பின் மருமகனான சாந்தா சாகிப் அவரை சிறைப்பிடித்து மதுரை அரசையும் கைக்கொண்டார். இதன் மூலம் மதுரை நாயக்கர் வம்சம் ஒரு முடிவுக்கு வந்தது.

மிகவும் புகழ்பெற்ற வரலாற்று அறிஞரும் எழுத்தாளருமான ஆச்சாரியா திருமலா ராமச்சந்திரா என்பவர், 'மாமன்னர் திருமலை நாயக்கர்' 'கம்ம' இனத்தைச் சேர்ந்தவர் என்பதை சான்றுடன் விளக்கியுள்ளார். மேலும் 'பெனுகொண்டா சரித்திரத்தில்' மதுரை நாயக்கர்களின் குடும்ப பெயர் 'பெம்மசானி' என குறிப்பிடப்பட்டுள்ளது. அப்பெயர் கம்ம இனத்திற்கு மட்டுமே உரிய பெயராகும். தமிழகவாழ் கம்ம நாயக்கர்களின் வரலாறும் மதுரை நாயக்கர்களே இன்றைய கம்மவார்களின் முன்னோர்கள் எனத் தெளிவாகக் கூறுகின்றன. அவர் நெற்றியில் நாமம் அணியும் வழக்கம் கொண்டவர், வைணவத்தில் நாட்டம் கொண்டவர். மேலும், இராணி மங்கம்மாளின் பெயரை பெரும்பாலும் இன்று வரையில் சூட்டிமகிழும் ஒரே இனம் கம்ம இனம். மேலும், 'பாரதி' எனப்படும் பத்திரிக்கையிலும் 'கம்ம' இனத்தவர்கள் என சுட்டியுள்ளனர். இவை, மதுரை நாயக்கர்கள் கம்மவார்கள் என காட்டுகிறது. ஆயினும், க.அ நீலகண்ட சாஸ்திரி மதுரை நாயக்கர்களின் குலப்பெயர் 'பலிஜா' இனத்திலுள்ள 'கரிகப்பட்டி' என்று குறிப்பிட்டுள்ளார். தமிழ் எழுத்தாளர்களான 'அ.கி பரந்தாமனார்' மற்றும் 'சு. வெங்கடேசன்' முதலானோர் மதுரை நாயக்கர்களை 'தொட்டிய/ராஜகம்பள' நாயக்கர்களாக காட்டியுள்ளனர். அந்த சமூகத்தினர் 'யாதவர்' எனப்படும் 'சந்திரவன்ஷி க்ஷத்ரிய' வம்சத்தவரின் கிளைசாதியினர் என்று 'எட்கர் தர்ஸ்டன்' எனப்படும் ஆங்கிலேயர் தனது 'தென்னிந்திய நாட்டின் சாதிகள் மற்றும் பழங்குடியினர்கள்' என்னும் நூலில் குறிப்பிட்டுள்ளார். கவரா'பலிஜா' (சந்திர வம்ஷ க்ஷத்ரியர் ) இனத்தின் கிளைசாதியினர் என்று சிலர் பதிவேற்றுகின்றனர். தஞ்சை நாயக்கர்களின் குலப்பெயர் 'அல்லுரி' என்பதாகும். அப்பெயர் கவரா 'பலிஜா' சாதிகளுக்கும் வீட்டுபெயராகத் திகழ்கிறது. இவை அனைத்தும் ஒன்றுக்கொன்று முரண்களாய் உள்ளன.






</doc>
<doc id="201293" url="https://ta.wikipedia.org/wiki?curid=201293" title="சுவேதா மேனன்">
சுவேதா மேனன்

சுவேதா மேனன் (பிறப்பு: ஏப்ரல் 23, 1974) ஒரு மலையாளத் திரைப்பட நடிகை ஆவார். இவர் சில இந்தி திரைப்படங்களிலும் நடித்துள்ளார். 2011-ல் சிறந்த நடிகைக்கான கேரள அரசின் விருதைப் பெற்றார்.

சுவேதா கோழிக்கோட்டில் பிறந்தார். கோழிக்கோட்டில் உள்ள கேந்திரிய வித்யாலயம் பள்ளியில் பயின்றார்.

அனசுவரம் (1991) என்ற மலையாளத் திரைப்படத்தின் மூலம் திரையுலகில் அறிமுகமானார். 






</doc>
<doc id="201297" url="https://ta.wikipedia.org/wiki?curid=201297" title="மழைநீர் சேகரிப்பு">
மழைநீர் சேகரிப்பு

மழைநீர் சேகரிப்பு என்பது மழை நீரை வீணாக்காமல் சேமித்து வைப்பது ஆகும். 
மழைநீரைச் சேகரித்து பொதுமக்களின் குடிநீர் தேவைகளுக்கும், கால்நடைகளுக்கும், நீர்ப்பாசனத்திற்கும் நிலத்தடி நீர்மட்டத்தை உயர்த்துவதற்கும் பயன்படுத்தலாம். வீடுகள், நிறுவனங்களின் கட்டிடங்களின் மேற்கூரைகளில் இருந்தும் இதற்காகத் தயார் செய்யப்பட்ட தரைவழியாகவும் சேகரிக்கப்படும் மழைநீர் குடிநீருக்கான முக்கியமான ஆதாரமாகப் பயன்படுத்தலாம்.சில சூழ்நிலைகளில், மழைநீர் ஒன்றே எளிதில் கிடைக்கக்கூடிய, சிக்கனமான நீர் ஆதாரம். இத்திட்டம் உள்ளூரிலேயே கிடைக்கும் விலைமலிவான மூலப்பொருட்களைக் கொண்டு எளிதாகக் கட்டமைக்கப்பட்டு, பெரும்பாலான வசிப்பிடங்களில் வெற்றிகரமாகச் செயல்படுத்தக்கூடியது. கட்டடங்களின் மேற்கூரைகளில் சேகரிக்கப்படும் மழைநீர், பெரும்பாலும் நல்ல தரமானதாகவும் அதிக தூய்விப்புக்கு உட்படுத்தத் தேவையில்லாமலும் இருக்கிறது. வேறுவகை நீர் ஆதாரம் இல்லாத போது, ஆண்டு மழைப்பொழிவு 200மிமீ-க்கு கூடுதலான இடங்களில் குடும்பத்தின் குடிநீர் தேவைக்காக மழைநீர் வடிகால் அமைப்பு ஏற்படுத்துவது சிறப்பானது.

மழைநீர் சேகரிக்க எளிமையானது முதல் சிக்கலானது வரை பல வகையான அமைப்புகளை உருவாக்கலாம். தரைவழியாகவோ கட்டடங்களின் மேற்கூரைகள் வழியாகவோ மழைநீர் சேகரிக்கப்படும். அமைப்பின் திட்ட அளவு, செயல்திறன், மழைப்பொழிவின் அளவு ஆகியவற்றைப் பொருத்து மழைநீர் சேகரிப்பு வீதம் அமையும்.

சராசரியாக நிலத்தில் பெய்யும் மழையில், 40% நிலத்தின் மேல் ஓடி கடலில் கலப்பதாகவும், 35% வெயிலில் ஆவியாகுவதாகவும், 14% பூமியால் உறிஞ்சப்படுவதாகவும், 10% மண்ணின் ஈரப்பதத்திற்கு உதவுவதாகவும் கணக்கிடப்பட்டுள்ளது.

ஆனால் தற்போது பெருநகரங்களில் வீடுகள், கட்டிடங்கள் அருகருகே கட்டப்படுவதும், தவிர திறந்தவெளிகளையும் சிமெண்ட் தளங்கள் அமைத்தும், தார் சாலைகள் அமைத்தும் மூடி விடுவதால், இங்கு பெய்யும் மழை நீரில் 5% அளவிற்கு கூட நிலத்தில் உறிஞ்சப்படுவதில்லை. கடலோர நகரங்களில் நிலத்தினுள் புகும் நீர் அளவு குறைந்து, ஆழ்குழாய் கிணறுகள் மூலம் நிலத்தடி நீர் அதிகமாக எடுக்கப்படும் போது, கடல் நீர் நிலத்தடியில் கலந்து பயன்படுத்த இயலாத அளவிற்கு மாறி விடுகிறது. இதனை மழை நீர் சேகரிப்பு முறைகள் மூலம் தவிர்க்கலாம்.

தரைவழி வடிகால் அமைப்பு மழைநீரை தயார்படுத்தப்பட்ட வடிகால் பகுதியிலிருந்து சேமிப்புப் பகுதிக்குக் கொண்டு செலுத்துகிறது. முறைப்படி வடிவமைக்கப்பட்டு கூடிய அளவு நீரைச் சேகரிப்பதன் மூலம், இது சிறிய சமுதாய மக்களுக்குப் பயனுள்ளதாக இருக்கும்

இந்த வகையான அமைப்பில் மேற்கூரையில் விழும் மழைநீரை ஒருங்கே திரட்டி நீர்த்தாரைகள் மற்றும் குழாய்கள் மூலம் சேமிப்புப் பகுதிக்குக் கொண்டு செல்லப்படுகிறது. 
வறண்ட காலத்துக்குப் பிறகு பெய்யும் முதல் மழையின் நீரை சேகரிக்காமல் விட்டுவிடுவது நல்லது. இதில் தூசி, பறவை எச்சம் போன்றவைகள் கலந்திருக்கலாம். 
மேற்கூரை நீர்த்தாரைகள் போதுமான சரிவுடனும், பெருமழையைத் தாங்கக்கூடிய அளவு பெரியதாகவும் பலமானதாகவும் அமைத்தால் நீர் தேங்காமல் பார்த்துக் கொள்ளலாம்.

கொசு உற்பத்தி, நீர் ஆவி ஆதல், நீர் மாசுபடுதல், பாசி வளர்ச்சி ஆகியவைகளைத் தடுக்கச் சேமிப்புத் தொட்டிகளை நன்றாக மூட வேண்டும். மழைநீர் சேகரிப்புத் திட்டம் நல்ல முறையில் செயல்படவும், தூய்மையாகவும் இருக்க அதற்கு வழக்கமான பராமரிப்பு மற்றும் தூய்மைப் பணிகளும் செய்ய வேண்டும்.

பல ஆண்டுகளுக்கு முன்பே செட்டிநாடு பகுதியில் உள்ள அனைத்து வீடுகளிலும் மழை நீர் சேகரிக்கவென்று சிறப்பான அமைப்புகள் வைத்து கட்டப்பட்டிருக்கின்றன.

வானம் பார்த்த ஊர்களான சிவகங்கை, ராமனாதபுரம் மாவட்டங்களில் மழை நீரை நம்பியே வேளாண்மை உள்ளது. நூறு ஆண்டுகளுக்கு முன்பே நகரத்தார் காரைக்குடி, கோனாபட்டு, ஆத்தங்குடி, கானாடுகாத்தான, கோட்டையூர், தேவகோட்டை, ராங்கியம், சிறுகூடல்பட்டி, வலையபட்டி, புதுவயல் மற்றும் செட்டிநாட்டு பகுதிகளில் கட்டப்பட்டுள்ள தங்களின் வீடுகளில் மழை நீர் சேகரிப்பு அமைப்புக்களை கட்டிவைத்துள்ளனர்.

வீட்டின் நடுப் பகுதியில் மழைநீர் தேங்கும்படி முற்றம் அமைத்துள்ளனர். எல்லா வீட்டிற்குமே (மாடமாளிகையாய் இருந்தாலும்) கூரைக்கு நாட்டு ஓடுகள்தான் பயன் படுத்தப்பட்டுள்ளது. மாடியின் மேல் தளத்தில் விழும் மழைநீர் நேராக கூம்பு குழாயின் வழியாக இரண்டாவது தளத்திற்கு வந்து அங்கிருந்து அடித்தளத்திற்கு கூடல் (கூடறு) வாய்த்தகரத்தின் வழியாக வந்து சேர்கிறது, இடையில் நாட்டு ஓடுகளுக்கு நீரை உறிஞ்சாத தன்மை உள்ளதால் ஓடுகளில் விழும் மழை நீரும் முற்றத்துக்குள் வந்து கொட்டும். அப்படி வந்து கொட்டும் நீரை கூடல்வாய்க்கு கீழே பெரிய பித்தளை (அகழி) அண்டாக்களை முற்றத்தின் நான்கு பக்க மூலைகளிலும் வைத்து அதன் வாயை வெள்ளை வேட்டித் துணி கொண்டு வேடு கட்டி பிடித்து சேமித்து வைக்கப்படும். பின்னர் சேமிக்கப்பட்ட நீரை தேவைப்படும் போது எடுத்து சுடவைத்து அருந்துவது இன்றும் வழக்கத்தில் இருக்கிறது.

தங்களுக்கு தேவையான நீரை அகழியில் பிடித்தது போக மேல்கொண்டு மிஞ்சும் மழை நீரை வீணடிக்காமல் தங்களது வீட்டின் ஓரத்திலேயே கால்வாய்களை அமைத்து வீட்டின் பின்புறம் கிணறு போன்ற உறையுடன் கூடிய மழைநீர் சேகரிப்பு தொட்டியையும் கட்டி வைத்து அதனுள் விழுமாறு அமைத்துள்ளனர். இப்படி இப்பகுதியில் உள்ள வீடுகளில் அந்தக் காலத்திலேயே வடிவமைக்கப்பட்ட மிகச்சிறந்த கட்டட கலையினால் சிறு துளி தண்ணீர்கூட வீணாகாமல் நிலத்தடியில் சேமித்து வைக்கப்படுகின்றது. அதே போல கழிவு நீரும் வெளியே தெருவில் செல்லாதபடி நிலத்துக்குள்ளேயே கால்வாய் அமைத்து வெளியேற்றப்படுகிறது.

இப்படி வீடுகளில் மட்டுமல்லாது கோயில்கள்,தெருக்கள் என எல்லா இடங்களிலும் மழைநீரை சேமித்துவைக்கும் தொலை நோக்கு அவர்களுக்கு இருந்துள்ளது.எப்படி என்றால் மருத்துவ குணங்கள் அதிகம் நிறைந்த செம்புரான் எனப்படும் பாறைக்கற்கலால் கட்டப்பட்டுள்ள குளங்கள் அங்கு ஒவ்வொரு ஊரிலும் அமைக்கப்பட்டுள்ளது. மழைநீர் எங்கு தேங்கி ஓடினாலும் கடைசியில் இந்த குளத்தில் கலக்கும் விதமாக கால்வாய்கள் வெட்டி வைக்கப்பட்டுள்ளன.

இதனால்தான் இப்பகுதியில் உள்ள குளங்கள் என்றும் வற்றாதவையாக உள்ளன. மொத்தத்தில் நகரத்தார்கள் கட்டிய வீடுகள் யாவும் மழைநீர் சேமிப்புக்கான வடிகால்கள் என கூறலாம்.

நிலத்தடி நீர்மட்டம் உயர மழைநீர் சேகரிப்புத் திட்டம் மிகவும் பயனுள்ளதாக இருக்கிறது. 
நிலத்தடித் தொட்டி, கிணறு, தெப்பக் குளம் அல்லது குட்டைகளில் சேமிக்கப்பட்டும் மழைநீர் தானாக நிலத்தடிக்கு உறிஞ்சிக்கொள்ளப்படுகிறது.

மழைநீர் சேகரிப்புத் திட்டம் நகர்ப்புறங்களில் ஏற்படும் தண்ணீர் பற்றாக்குறையைச் சமாளிக்கவும், நிலத்தடி நீர்மட்டத்தை உயர்த்தவும் மற்றும் மழை வெள்ளத்தை கட்டுப்படுத்தவும் பயன்படுகிறது. சேமிக்கப்படும் மழைநீர் அன்றாட வீட்டு உபயோகத் தேவைகளுக்கும், கழிப்பறைகளிலும், சலவை மற்றும் குளியலுக்கும் பயன்படுத்தலாம். 

கடின நீர் உள்ள இடங்களில் மழைநீர் முக்கியத் தேவையாக உள்ளது. மேலும் நன்றாகச் சுத்திகரிக்கப்பட்ட பின்ன்ரே குடிதண்ணீராகப் பயன்படுத்த வேண்டும்.

இந்திய மாநிலமான தமிழ்நாட்டில், கடந்த 2001ஆம் ஆண்டு முதல், "கட்டாய மழைநீர் சேகரிப்புத் திட்டம்" என்ற சட்டம் நடைமுறையில் உள்ளது. ஜெயலலிதா அவர்களின் தலைமையில் நடந்த அதிமுக ஆட்சிக்காலத்தில், குறைந்து வரும் நிலத்தடி நீர்மட்டத்தை உயர்த்த, இச்சட்டம் கொண்டுவரப்பட்டுத் தீவிரமாக நடைமுறைப்படுத்தப்பட்டது.

இச்சட்டத்தின்படி அனைத்து வீடு மற்றும் அனைத்து கட்டடங்களும் கட்டயாமாக மழைநீர் சேகரிப்பு அமைப்பை உருவாக்க வேண்டும். தேவைப்படுவோர்க்கு தமிழ்நாடு குடிநீர் வடிகால் வாரியம் உருவாக்கிக் கொடுக்கும். தவறினால் மின்சாரம் மற்றும் குடிநீர் இணைப்புத் துண்டிக்கப்படும்.

இதன் மூலம் கடந்த ஐந்து ஆண்டுகளில் சென்னை மற்றும் அதன் சுற்றுப்புறப் பகுதிகளில் 50 விழுக்காடு வரை நிலத்தடி நீர்மட்டம் உயர்ந்துள்ளது. மேலும் நிலத்தடி நீரின் தரமும் உயர்ந்து வருவதாக கணக்கிடப்பட்டுள்ளது.

நெரிசலான பெரு நகரங்களில், வீடுகள், கட்டிடங்களின் கூரையில் விழும் மழை நீரை குழாய்கள் மூலமாக பூமியில் அமைக்கப்படும் 'சம்ப்' நீர்த்தொட்டியில் சேகரிக்கலாம். மழை பருவத்திற்கு முன் கூரைகளை சுத்தம் செய்வதும், பொதுவாகவே கூரை, மொட்டை மாடியை சுத்தமாக வைத்துக் கொள்வதும் நல்லது.

தற்போது நகரங்களில் அடுக்கு்மாடி கட்டிடங்கள் மற்றும் வீடுகளைச் சுற்றி வெளிப்புற சுவர் வரை சிமெண்ட் தளங்கள் அமைத்து விடுவதால் அங்கு பெய்யும் மழை முழுவதுமாகவே பயனில்லாமல் சாலைக்கு ஓடி, கால்வாய்கள் மூலமாக சாக்கடையுடன் கலக்கிறது. சென்னை போன்ற கடலோர நகரங்களில் இவை முழுவதுமாக கடலில் சென்று கலந்து விடுகிறது.

இதை தவிர்த்து நிலத்தடி நீரை பாதுகாக்க கட்டிடங்களச் சுற்றி ஆங்காங்கு 3 அடி ஆழமும் 12 அங்குல விட்டமும் கொண்ட துளைகள் அமைத்து, அவற்றை கூழாங்கல், மணல் முதலிவற்றால் நிரப்பி துளைகள் இடப்பட்ட 'சிலாப்'கள் கொண்டு மூடி விடலாம். 

இந்த முறையில் சுமார் ஒரு கிரவுண்டு (ஐந்தரை செண்ட்) இடத்தில் கட்டப்பட்ட வீடுகளைச் சுற்றி சுமார் 5 அல்லது 6 உறிஞ்சு குழிகள் அமைப்பது நிலத்தடி நீரின் அளவையும், தரத்தையும் உயர்த்த உதவும். சாதாரணமாக இவ்வாறு உறிஞ்சு குழிகள் அமைக்கப்பட்ட பின் அருகிலுள்ள வற்றிய கிணறுகளில் நீர் மட்டம் உயர 2 வருடங்கள் ஆகும். 

மஹாத்மா காந்தி பிறந்த வீட்டில் மழை நீர் சேகரிக்கப்பட்ட முறை.
போர்பந்தரில் (குஜராத் மாநிலம், இந்தியா) மஹாத்மா காந்தி பிறந்த அறைக்கு முன்புறமாக வீட்டின் மூன்று பகுதிகளுக்கு நடுவில் அமைந்த வராண்டாவின் அடியில் 20 அடி நீளம், 20 அடி அகலம், 15 ஆழமும் கொண்ட சுமார் இருபதாயிரம் காலன்கள் கொள்ளவு கொண்ட ஒரு தொட்டியை அமைத்திருந்தனர். போர்பந்தர் பகுதியில் நிலத்தடி நீர் உப்புகரித்து கடினமாக இருப்பதால் சமையலுக்கு உபயோகிக்க இயலாததாக இருக்கிறது. ஆகவே காந்தியின் வீட்டில் மழை நீரை இந்தப் பெரிய தொட்டியில் சேகரித்து வருடம் முழுவதும் உபயோகப்படுத்தி வந்தனர்.

பருவ மழை தொடங்குமுன் மேல் தளங்களின் கூரையை கவனமாக கழுவி விடுவார்கள். இங்கு விழும் மழைநீர் குழாய்கள் வழியாக கீழே இறங்கி, குழாய் முனையில் சுண்ணாம்பினால் வடிகட்டி சுத்தம் செய்யப்பட்ட பின் கீழ்த் தொட்டிக்கு செல்லும். இந்த வீட்டில் தான் ஐந்து தலைமுறைகளாக காந்தி குடும்பத்தினர் வசித்து வந்தனர்.





</doc>
<doc id="201299" url="https://ta.wikipedia.org/wiki?curid=201299" title="தமிழ் இலக்கியப் பட்டியல்">
தமிழ் இலக்கியப் பட்டியல்





== பன்னிரண்டு திருமுறைகள் 
முதல் ஏழு திருமுறைகளும் தேவாரங்கள் எனப்படும். இவை மொத்தம் 8227 பாடல்களை கொண்டவை.





சதுரகராதியில் மொத்தம் 96 சிற்றிலக்கியங்கள் பட்டியலிடப்பட்டுள்ளது. அவை, <br>










</doc>
<doc id="201301" url="https://ta.wikipedia.org/wiki?curid=201301" title="கறையான்">
கறையான்

கறையான்கள் () ("termites") என்பவை சமுதாயப் பூச்சியினத்தைச் சேர்ந்தவையாகும். இவை கரப்பான் வகையில் சமஇறகிகள் ("Isoptera") வரிசையைச் சார்ந்தவை. அண்மைய மரபணு ஆய்வுகளின்படி இவை கரப்பான் வரிசையிலுள்ள சமூக விலங்குகள் என அறிந்துள்ளனர்.

கறையான்கள் ஏறத்தாழ 20 கோடி ஆண்டுகளுக்கு முன்னரும், இப்பூமியில் வாழ்ந்து வந்தன. இதற்கான ஆதாரங்களை, அதற்குரிய தொல்லுயிர் எச்சம் மற்றும் அம்பர் உறுதி செய்கின்றன. கறையான்களை, "வெள்ளை எறும்புகள்" என்றும் அழைக்கின்றனர். இன்றையக் கறையான்களில் பத்து சதவிகிதமே, நமக்கு பொருளாதார சீர்கேட்டை உருவாக்கும். மற்றவை, தேவையில்லாதவைகளை உண்டே வாழ்கின்றன. இக்கறையான்களின் வாழிடக் காற்றோட்ட நுட்பங்களை நாம் அவசியம் அறிய வேண்டும்.

இவை எறும்புகளைப் போல காணப்பட்டாலும், உயிரின வகைப்பாட்டின் படி ஆராய்கின்ற போது கறையான்கள், எறும்புகளிலிருந்து முற்றிலும் வேறுபடுகின்றன. எறும்புகளைச் "சமமற்ற இறகிகள்" என்ற உயிரினவரிசையில் தொகுத்துள்ளனர்.
ராணி கறையான் பிரத்தியேகமாக இடும் முட்டைகளிலிருந்து வெளிவருபவையே ஈசல்கள்.அவை புற்றை
விட்டு வெளியேறி புதிய புற்றுகளை உருவாக்கும்.ஒரே நேரத்தில் ஆயிரக்கணக்கான ஈசல்கள் வெளியேறினாலும் அவை அனைத்து புற்றை உருவாக்க முடிவதில்லை.காரணம் அவற்றை பிற உயிரினங்கள் பிடித்து உண்டு விடுகின்றன. எஞ்சியவை இணையுடன் சேர்ந்து பூமிக்குள் புகுந்து இணை சேர்ந்து முட்டை இட்டு செல்கள் உருவாகி புற்று கட்டுகின்றன.

கறையான்கள் தாம் வாழும் சூழ்நிலைக்கேற்ப, தமது இடத்தைத் தேர்ந்தெடுக்கின்றன. எனவே, மண்ணின் கீழ், மண்ணின் மேல், மரக்கிளைகளில் என வேறுபட்டு வாழும் இயல்பைப் பெற்றிருக்கின்றன. இவற்றில், ஏதேனும் ஒன்றினைத் தேர்ந்தெடுத்து, அதற்கு தகுந்தபடி தமது இருப்பிடத்தை அமைத்துக் கொள்கின்றன. அவைகளின் நிலவசிப்பிடத்தினைப் "புற்று" என்பர். இப்புற்றுகள், பல்வேறு காரணிகளால் மாறுபட்டு, பலவிதமாக உருவாகின்றன.

கிடைக்கும் உணவு, மண்ணின் தன்மை, இயற்கைச் சீற்றம் ஆகியவற்றால் புற்று/கூடு மாறுபடுகிறது. இவற்றின் அமைப்பு, ஒவ்வொரு நாட்டிலும், ஒவ்வொரு விதமாக இருக்கிறது. "சமஇறகிகள்" என்ற கறையான் வரிசையில், 7 கறையான் குடும்பங்கள் உள்ளன. அவை, இப்பக்கத்தின் வலமேலுள்ள, அறிவியல் வகைப்பாட்டுக் கட்டத்தில் உள்ளன. ஒவ்வொரு கறையான் குடும்பமும் முறையான பேரினங்களையும், சிற்றினங்களையும் தன்னகத்தே கொண்டுள்ளன. கறையான்களில், ஏறத்தாழ 275 கறையான் பேரினங்களும், அவற்றிற்குரிய 2750 கறையான் சிற்றினங்களும் உள்ளன.


</small>

பணிக்கரையான்கள் தங்கள் உமிழ்நீரையும், மண்ணையும் கலந்து புற்றினைக் கட்ட ஆரம்பிக்கும். ஒரு புற்றில்,

புற்று என்பது நம் கண் பார்வைக்குத் தெரியும், மண்ணிற்கு மேலே உள்ள அடுக்கு ஆகும். நிலத்திற்கு மேலே தெரியும் உயரத்திற்கு, நிலத்திற்குக் கீழே உள்ள அடுக்கும் ஆழமாக இருக்கும். முதலில் அடித்தளம் அமைத்து, அதற்கு மேலே சிறு சிறு வாய்க்கால்களை பணிக்கறையான்கள் அமைக்கும். அதற்கும் மேலே பூஞ்சைத் தோட்டங்களை அமைக்கும்.

இந்த பூஞ்சைகள், கறையான்களின் உணவுப் பொருட்களை மட்கச்செய்து, கரையான்கள் உண்ண ஏதுவாக மாற்றும். இதற்குக் கைம்மாறாக, கறையான்கள் தங்களின் சுரப்பினால் புற்றில் வேறு எந்த நுண்ணுயிரியும், இந்த பூஞ்சைக்குப் போட்டியாக வளர்ந்து விடாமல் பார்த்துக் கொள்ளும். இந்த பூஞ்சைகள்தான், மழைக்காலத்தில் காளான்களாக, புற்றிலிருந்து முளைக்கும்.

இந்த பூஞ்சைத் தோட்டங்கள், நிலமட்ட அளவிலேயே இருக்கும். அதற்கும் மேலே, மண்ணாலான புற்று இருக்கும். ஒரு சில சிற்றினங்களில் இது திறந்த துளைகளுடன் இருக்கும். ஒரு சில சிற்றினங்களில் இது முழுமையாக மூடப்பட்டிருக்கும்.

புற்றின் நடுவில், ஒரு உள்ளீடற்ற குழாய் புற்றின் உச்சி வரை நீண்டிருக்கும். புற்றின் மண்சுவரில், மேற்பரப்பிலிருந்து 2 செ.மீ.க்குள், நம் உடலின் இரத்த நாளங்களைப் போன்று, எண்ணற்ற அடிப்பரப்புக் குழாய்கள் இருக்கும். இவை இரண்டையும் இணைக்கும் பக்கவாட்டு இணைப்புக்குழாய் இருக்கும்.

இவ்விதங்களில் அடிப்பரப்புக் குழாய்கள், உரிய துளைகள் மூலம், பூமியின் தட்பவெப்பநிலையுடன் தொடர்பு கொள்கிறது.

கறையான்களின் வளர்சிதை மாற்றங்களால் உருவாகும் வெப்பம் மற்றும் நீராவி ஆகியன, ஒருவித மிதவை உந்து விசைகளை உள்ளிழுக்கும். எனவே புற்றின் உள்ளிருக்கும் காற்று, உள்ளீடற்ற குழாய் மூலம் மேலே வருகிறது.

அப்போது புற்றின் உள்காற்றிலிருக்கும் ஆக்சிசன், கரியமில வாயு, வெப்பம், நீராவி ஆகியன, அடிப்பரப்புக் குழாய் வழியாக, புற்றின் வெளிக்காற்றுடன், வேதியியல் பரிமாற்றம் செய்துகொள்ளும். எனவே புத்தம் புதிய காற்று, மீண்டும் புற்றுக்குள், உள்ளீடற்ற குழாய் மற்றும் அடிப்பரப்புக் குழாய்கள் வழியாக உள்ளிழுக்கப்படும். இங்ஙனம் வெளிக்காற்று, புற்றினுள் சென்று, புற்றின் உட்புறத்திற்குச் சென்றடைந்து, புற்றின் உட்புற வெப்பத்தைத் தணித்து குளுமையாக மாற்றும்.

இக்குளுமை எப்பொழுதும் நிலவுவதால், புற்றினுள் வளர்சிதை மாற்றங்கள் சிறப்பாக அமைய உதவுகிறது. அதே சமயத்தில், பாம்பு போன்ற பிற உயிரிகளுக்கு அழைப்பிதழாகவும் அமைந்து, கறையான்களுக்கு வாழ்விட இன்னல்களை ஏற்படுத்துகிறது.

கறையான்கள் கூட்டமாக வாழும் இயல்புடைய ஒரு சமுதாய பூச்சி வகையாகும். இவை தனித்து வாழாமல், கூட்டமாக வாழும் இயல்புடையது. கறையான் கூட்டத்தில் 500 முதல் 5,00,000 வரை கறையான்கள் இருக்கும். ஒரு கறையான் கூட்டத்திலுள்ள கறையான்களை, நான்கு வகையாகப் பிரிக்கலாம். அவை வருமாறு;-

ஆண்கறையானுடன் கலவியை முடித்தபின்பு, இராணிக்கரையானின் அடிவயிறு வளரத் தொடங்கிவிடும். அடிவயிறு சுமார் 15 செ.மீ வரை வளரும். 
புற்றின் ஆரம்ப காலத்தில், இராணி இடத்தை தேர்ந்தெடுத்து, சிறுகுழி பறித்து முட்டைகள் இடும். இராணிக் கறையான் ஒரு நாளைக்கு சுமார் 2000 முட்டைகள் வைக்கும். அதாவது, ஒவ்வொரு 15 நொடிக்கும், ஒரு முட்டை வைக்கும். இராணிக்கறையான்களின் வாழ்நாள் 15-25 ஆண்டுகள் ஆகும். வாகைக் கறையான்களும், பணிக்கறையான்களும் எண்ணிக்கை குறையும் போது, அவற்றிற்கே உரிய நாற்றம் குறையும். இதனை அறிந்த இராணிக்கறையான், அவைகளுக்கான முட்டைகளை வைத்து அவ்வெண்ணிக்கையை பெருக்கச் செய்யும். வாழிடம் சரியில்லாத போது, இராணிக்கறையான் இடப்பெயர்ச்சி செய்ய, மற்ற கறையான்களுக்குக் கட்டளையிடும். முட்டையிடும் பெரிய இராணிக்கறையான், எப்பொழுதும் தனது நகரும் தன்மையை இழப்பதில்லை. ஒரு கறையான் கூட்டத்தில் ஒன்றிற்கும் மேற்பட்ட இராணிகள் இருக்கும். அவைகளும் முட்டைகள் இடும். முதன்மை இராணி இறந்தால், மற்ற இராணிகள் அதன் பணிகளைத் தொடர்ந்து செய்யும்.

சில சிற்றினங்களில் மட்டுமே, ஆண் கறையான் இறந்தாலும், மற்றொரு ஆண் கறையான், இராணிக்கறையானுடன் கலவி புரிந்து இனப்பெருக்கம் செய்யும். இராணிக்கறையானின் முட்டைகளிலிருந்து பொரிந்து வரும் குஞ்சுகளை, ஆண் கறையான் பாதுகாக்கும். பின்பு கறையான்கள் பெருகியவுடன், குஞ்சுகளைப் பாதுகாக்கும் பணியினை, பணிக்கறையான்கள் செய்கிறது. ஆண் கறையான்கள் பெரும்பாலும் சூரிய ஒளியில் அதிக நேரம் இருப்பதில்லை. அங்ஙனம் இருந்தால், அவை இறந்து விடும்.

இவற்றுள் வாகைக்கறையான்களும், பணிக்கறையான்களும் மலட்டுத் தன்மை கொண்டவை. ஆனால் இவை பிறவியிலேயே மலடுகள் அல்ல. இராணிக்கறையான் தன் உடலிலிருந்து சுரக்கும், ஒருவித சுரப்பினை உண்பதால், இம்மலட்டுத்தன்மை அவைகளிலே ஏற்படுகிறது.

வாகைக்கறையான்களுள் இரண்டு வகை உண்டு. 

பணிக்கரையான்கள் தங்கள் உமிழ்நீரையும், மண்ணையும் கலந்து புற்றினைக் கட்ட ஆரம்பிக்கும். அனைவருக்கும் உணவு கொடுக்கும். ஒன்று அல்லது இரண்டு ஆண்டுகளில் இறந்து விடும்.

புற்றுகள் பல பிற இடங்களிலும் பரவி இனப்பெருக்கம் செய்ய இராணிக்கறையான், சிறப்பான முட்டைகளை இடுகின்றன. அம்முட்டைகளிலிருந்து வெளிவருபவையே ஈசல்கள். அவை ஒருநாள் உயிரி என கருதப்படுவது தவறு. தப்பிப்பிழைக்கும் ஈசல்கள், இணையுடன் பூமிக்குள் இணை சேர்ந்து, முட்டை இட்டு இனப்பெருக்கம் செய்கின்றன. அவை தனித்துவமான புதிய புற்றை உருவாக்குகிறது. இப்புற்று, வெளியேறிய புற்றிலிருந்து வேறுபட்டும், இனப்பெருக்கத்தால் தோன்றும் இளங்கறையான்களும் தனித்துவங்களைத் தன்னகத்தே கொண்டு விளங்குகின்றன.

செல் (termite) என்பது புற்றை உருவாக்கி காத்து சமூக வாழ்க்கை வாழும் ஒரு உயிரினம்.அவை வேலைகாரர்கள்,புற்றை எதிரிகளி களிடமிருந்து காக்கும் போர்வீரர்கள் என பலவகையாக உள்ளன. தமிழகத்து மக்கள் ஈசல் ஒரு நாள் உயிரி என எண்ணுகின்றனர். அது உண்மை அல்ல.ஈசல் ஈசல்புழுக்களாகி 10 முதல் 25ஆண்டு கள் உயிர்வாழ்பவை.
1.புற்றின் வகைகள்

2.செல்லின் பணிகள்

3.செல்லின் உணவு

4.ஈசலின் பணிகள்

5.ஈசலின் உடல் அமைப்பு
1.புற்றின் வகைகள்

1. மணலி புற்று 2.நெட்லாஞ்சி புற்று 3.கவரை புற்று 4. கறையான் புற்று 5.நிலாவரை புற்று 6.குமட்டி புற்று

என பல வகையாக உள்ளன.இவை அனைத்தும் கடலூர் மாவட்டத்தில் புன்செய் பயிரிடும் நிலங்களில் காணப்படுகின்றன.

1.மணலி புற்று; இப்புற்று நிழல் விரும்பியாக உள்ளது.மரத்தின் நிழலிலும்,புதர்களிலும் காணப்பகிறது.சுமார் அரை அடிஉயரமும் 2 மீட்டர் சுற்றளவு கொண்டது.இதில் மேல்நோக்கி பல வளைகள் காணப்படும். ஒரு வளைக்கும் மற்றொரு வளைக்கும் இடையில் உள்ள பகுதியில் கூடுகள் அமைத்து வாழ்கின்கின்றன.

2.நெட்லாஞ்சி புற்று; இப்புற்று 3 அடி முதல் 7 அடி வரை கட்டப் பட்டிருக்கும். இவை புன்செய் பயிரிடும் நிலங்களில் மட்டுமே காணப்படும்.புன்செய் பயிர்களின் கழிவுகள் செல்லுக்கு உணவாகின்றன.மதில் போன்று உயரமாக உள்ளதால் இதற்கு இப்பெயர் எற்பபட்டது.நெடுமை+இஞ்சி. இஞ்சி-மதில்

3.கவரைப்புற்று. இவகைபுற்றுகள் நன்செய் நிலங்களின் வரப்புகளில் காணப்படும்.புற்றின்மேல் சிறுசிறு வளைகள் காணப்படும்.

4.கறையான் புற்று; இது அரைஅடி உயரத்திற்கும் குறைவாக காணப்படும். இதன் செல்கள் மற்ற செல்களை விட பெரிதாக இருக்கும்.
5.நிலாவரை; இப்புற்று நிலத்திற்கு வெளியில் தெரியாது.மண்ணிற்கு அடியில் கூடுகட்டி வாழும்.

6.குமட்டி புற்று; 1 அடி முதல் 2 அடி வரை உயரம் இருக்கும்.இது பெரும்பாலும் மரத்தின் நிழலில் காணப்படுகிறது. மேலே கூறப்பட்டவை கடலூர் மாவட்டத்தில் காணப்படும் செல்லின் வகைகள்.உலகில் 10000 க்கும் அதிகமான செல் வகைகள் உள்ளன.

2.செல்லின் பணிகள்;

வேலைக்கார செல்,புற்றை பகைவர்களிடமிருந்து

பாதுகாக்கும் செல் என பல வகையாக உள்ளன. வேலைகார செல் கள் புற்றை கட்டுதல்,உணவு சேகரித்தல்,ராணி ஈசல் புழு இடும் முட்டைகளை சேகரித்து பாதுகாத்து பொரிக்க செய்தல், ஈசல் புழு வுக்கு உணவை கொடுத்தல்,முட்டையிலிருந்து வெளிவரும் குஞ்சு களை பாதுகாத்தல் போன்ற பணிகளை செய்கின்றன.

3.செல்லின் உணவு;

தாவரத்தின் பாகங்கள் செல்களின் உணவாகிறது.

செல்கள் உலர்ந்த மரங்களை கடிக்கும்போது வாயில் சுரக்கும் ஒருவகை திரவம் மரத்தை மென்மையாக்குகிறது.அதனால் மரத்தை எளிதாக கடித்து சிறுசிறு துண்டுகளாக்க முடிகிறது. அவற்றை ஒன்றின் மீது ஒன்றாக அடுக்கி வைக்கிறது.அவற்றின் மீது பூஞ்சாணம் உருவாகி மேலும் மென்மையாக்குகிறது. அதுவே செல்களின் உணவாகிறது.அவற்றை கிராம மக்கள் புற்றாஞ்சோறு என அழைக்கின்றனர்.புற்றாஞ்சோறு பன் (bun )வடிவில் சிசிறு துளைகளுடன் காணப்படும்.

4.ஈசலின் பணிகள்;

ஒரு புற்றில் உள்ள ஆண் பெண் ஈசல் புழுக்கள் (Queen

&king)இணை சேர்ந்து நாள் ஒன்றுக்கு 40000 முட்டைகளைவரை இடுகின்றன.அவற்றை செல்கள் எடுத்து சென்று பாதுகாத்து குஞ்சு பொரிக்க செய்கின்றன. பங்குனி, சித்திரை மாதங்களில் ஈசல் புழுக்கள் பிரத்தியேகமான முட்டைகளை இடுகிறது. அதிலிருந்து இளம் ஈசல்கள் வெளிவருகின்றன.அந்நிலையில் ஈசல்கள் நான்கு இறகுகளுடன்வெண்மை நிறத்தில் காணப்படும்.அவை சுமார் 5 மாதங்களில் நன்கு வளர்ந்து பழுப்பு நிறமாக தோன்றும்.ஈசல்கள் முழுவளர்ச்சி அடைந்தவுடன் அவற்றை வெளியேற்றி புதிய புதிய புற்றை உருவாக்கும் வேலையில் செல்கள் ஈடுபடுகின்றன. நன்கு மழை பெய்து புற்றும் பூமியும் நன்கு ஈரமானவுடன் புற்றின் மேல் பகுதியில் 2 செ.மீ நீளத்தில் பிறை வடிவில் வாயில்கள் அமைத்து இரவில் அவற்றை திறந்து வைத்து வாயிலில் செல்கள் காத்துக்கொண்டிருக்கும். பூமியில் நல்ல ஈரமும் சீரான காற்றும் நல்ல நிலா ஒளியும் உள்ள இரவில் செல்கள் ஈசல்கள் வெளியேற அனுமதிக்கின்றன.

ஈசல்கள் புற்றை விட்டு வெளியேறி பறந்து தூரமான இடத்தை அடையும். இந்நிலையில் ஈசல்களை பறவைகள்,பாம்பு,

பல்லி, உடும்பு,கோழி போன்றவைகளுக்கு உணவாகிவிடுகின்றன. அனைத்து ஈசல்களும் புற்றை கட்டுமானால் பூமி முழுதும் புற்றாகவே காட்சியளிக்கும். டார்வினின் பரிணாம கொள்கையான இயற்கை தேர்வு,தகுதியுள்ளவை தப்பிபிழைத்தல் என்கிற அடிபடையில் ஈசல்கள் பிற உயிரிகளால் கட்டுப்படுத்தபடுகின்றன. தப்பி பிழைக்கும் ஈசல்கள் பூமியை அடைந்து இறகுகளை உதிர்த்து விடுகின்றன. பின் அவை தன் இணையை தேடி கண்டபின் இரண்டும் ஒன்றன்பின் ஒன்றாக ஊர்ந்து செல்வதை காணலாம்.அவை பூமியில் தகுந்த இடத்தை தெரிவு செய்து துளையிட்டு உள்ளே சென்று இணை சேர்ந்து முட்டையிட தொடங்குகிறது.

5.ஈசலின் உடல் அமைப்பு;

ஆறு கால்களும் நான்கு சிறகுகளும் கொண்டது.

இந்நிலையில் ஈசலுக்கு உணவு மண்டலம் கிடையாது.வயிறு பகுதி முழுதும் கொழுப்பும் புரதமும் நிரம்பி இருக்கும். இணை சேர்ந்து முட்டை இட்டு முட்டை பொரிந்து செல்கள் வந்து இரை தேடும்வரை ஈசல்கள் உயிர் வாழ உடலில் உள்ள கொழுப்பும் புரதமும் உதவி புரிகிறது.அவை தீர்ந்தபின் உணவு மண்டலமும் செரிமான மண்டலமும் உருவாகக்கூடும்(ஆராயச்சிக்குரியது) செல்கள் உருவான பின் அவை புற்றை கட்டி வாழ்வை தொடங்குகின்றன. ஈசல்கள் 2 முதல் 3சென்டி மீட்டர் வரை வளரும்.அது வாழ்நாள் முழுதும் முட்டை இட்டுகொண்டே இரூக்கும். ஈசல்கள் வெள்ளை ரத்த உயிரி வகையைச்சேர்ந்தவை.பிற உயிரிகள் சுவாசம் மூலம் காற்றில் உள்ள ஆக்ஜிசனை உரிஞ்ச ரத்தத்தில் கீமோ குளோபின் கொண்ட ரத்த சிவப்பு அணுக்கள் இருக்கின்றன.ஈசல்கள் எவ்வாறு ஆக்ஜிசனைப் பெறுகிறது என்பது ஆராய வேண்டி உள்ளது. செல்கள் ஈசல் புழுக்களை மிக ஆழமான பகுதியில் குடுவை போன்ற அமைப்பை உண்டாக்கி அதில் வைத்து பாதுகாக்கின்றன.ஈசல் புழுக்கள் இறந்து விட்டால் செல் சமூகமே அழிந்து விடும்.

ஈசலை சிலர் உண்ணுகின்றனர்.உரிக்கொடியின் வேரையும்

ஒருவகை கொட்டையும் சேர்த்து வருத்து பொடிசெய்து ஆடி,ஆவணி மாதங்களில் பூமியும் புற்றும் ஈரமாக இருக்கும்போது இரவில் புற்றின்மீது பொடியை தூவினால் லாந்தர் விளக்கு ஒளியால் கவரப்பட்டு வெளி வரும் ஈசல்களை சேகரித்து இறகுகளை நீக்கி வருத்து உலர்த்தி பின் கையால் தேய்த்து கால்கள் தலைகளை புடைத்து சுத்தமாக்கி பின் உண்கின்றனர்.

கறையான்களின் உணவில் பெரும்பாலும் செல்லுலோசு உள்ளது. தாவரங்களிலுள்ள செல்லுலோஸ் என்ற பொருள் இருக்கும். அதை செரிக்கத் தேவையான செல்லுலேஸ் என்ற நொதி கறையான்களுக்கு இல்லை. 
கறையான்கள் தங்கள் குடலில் புரோட்டோசோவாக்களுக்கு உணவும் உறைவிடமும் கொடுக்கும். இதற்குக் கைம்மாறாக, Protozoa க்கள் கரையான்களுக்கு, செல்லுலோஸை செரிக்கத் தேவையான செல்லுலேஸ் என்ற நொதியைக் கொடுக்கும். 



</doc>
<doc id="201304" url="https://ta.wikipedia.org/wiki?curid=201304" title="நவக்கிரகம்">
நவக்கிரகம்

இந்துக்களின் வழிபாட்டுக்குரியதாயமைந்த ஒன்பது கிரகங்கள் நவக்கிரங்கள் எனப்படும்.கிரகம் எனும் சமசுகிருத சொல்( ग्रह ) ஆளுகைப்படுத்தல்—(seizing, laying hold of, holding) எனும் பொருளுடையது. நவக்கிரகம்(சமசுகிருதம்: नवग्रह ), ஒன்பது ஆளுகைக்காரர்கள் எனப் பொருள்படும். புவியிலுள்ள உயிர்க்கூறுகளை ஆளுகைக்குட்படுத்துகின்ற அண்டவெளிக்கூறுகளாக இவை கருதப்படுகின்றன.

நவக்கிரங்களை தமிழில் ஒன்பான் கோள்கள் என்று அழைக்கின்றனர். 

என்பவையாகும். 

இந்திய சோதிட நூலின்படி கோள்கள் ஒன்பது ஆகும். இவை சூரியன், சந்திரன், செவ்வாய், புதன், வியாழன், வெள்ளி, சனி, இராகு, கேது என்பனவாகும். தற்கால அறிவியல் அடிப்படையில் இவைகளில் சில மட்டுமே உண்மையான கோள்கள். சூரியன் ஒரு விண்மீன் (நட்சத்திரம்). சந்திரன் பூமியின் துணைக்கோள். இராகு, கேது இரண்டும் விண் பொருட்களே அல்ல. இவை நிழற் கோள்கள் எனப்படுகின்றன அதாவது இல்லாத கிரகங்களாக கருதப்படுகின்றன.. 

கோள்கள் மனிதர் மீதும், உலகில் நடைபெறுகின்ற நிகழ்வுகள் மீதும் செல்வாக்குச் செலுத்துகின்றன என்ற நம்பிக்கையே சோதிடத்தின் அடிப்படையாகும். புவி அண்டத்தின் மையத்தில் இருக்க, சூரியன் உட்பட்ட எல்லாக் கோள்களும் அதனைச் சுற்றி வருகின்றன என்ற பழங்கால நம்பிக்கைக்கு ஏற்பவே சோதிடத்தில் கோள்களின் இயக்கங்கள் கணிக்கப்படுகின்றன. பண்டைய இந்தியப் பண்பாட்டில் இராகு, கேது தவிர்ந்த ஏழு கோள்களும் தேவர்கள் எனவும், அவர்கள் வெவ்வேறு குண இயல்புகளைக் கொண்டவர்கள் எனவும் கருதினார்கள். இக் கோள்கள், அவரவர் குண இயல்புகளுக்கு ஏற்ப உலகுக்கும் அதில் வாழும் மக்களுக்கும் நன்மையையோ தீமையையோ செய்கிறார்கள் எனச் சோதிட நூல் கூறுகிறது. 

ஒரு குறிப்பிட்ட நேரத்தில், புவிக்குச் சார்பாக விண்வெளியில் கோள்கள் இருக்கும் நிலையும், ஒவ்வொரு கோளும் ஏனைய கோள்களின் நிலைகளோடு கொண்டுள்ள தொடர்பும் புவியில் இடம்பெறும் நிகழ்வுகள் மீது அவை ஏற்படுத்துகின்ற தாக்கத்தைப் பாதிக்கின்றன என்று சோதிடம் கருதுகிறது. 

நவகிரகங்களை வழிபடுதல் மிகத் தொன்மையான வழிபாடாக இருந்துள்ளது. வரலாற்று ஆய்வின்படி புத்தர் காலத்திலும் இந்த வழிபாடு இருந்துள்ளது. இருப்பினும் நவக்கிரகங்களை தனித்தே அக்காலத்தில் வழிபட்டு வந்திருக்கிறார்கள். அனைத்தையும் ஒரு சேர வழிபடும் வழமை கிபி11ம் நூற்றாண்டில் தோன்றியது. அப்போது முதலாம் குலோத்துங்க சோழன் ஆட்சிகாலமாகும். தஞ்சை மாவட்டத்தில் குலோத்துங்க சோழ மார்த்தாண்ட ஆலயம் என்ற கோயில் அமைக்கப்பட்டது. தற்போது அதனை சூரியனார் கோயில் என அழைக்கிறோம். இந்தக் காலத்தின் தொடர்ச்சியாக சண்டேள ஆட்சியாளர்கள் ஒடிசா மாநிலத்தில் கோனார்க் எனுமிடத்தில் சூரியனுக்கு தனிக் கோயில் அமைத்தனர். 

பல்லவர்கள் மற்றும் சோழர்களின் காலத்தில் கற்றளிகளாக உயரமமான மேடையின் மீது நவக்கிரகங்கள் பிரதிஸ்ட்டை செய்யப்பட்டன. தற்போது இந்த வழமையே பெரும்பாலான சிவாலயங்களில் கடைபிடிக்கப்பட்டு வருகின்றன.




இந்து சமயத்தில் வழிபடுவதைப் போன்றே சமண சமயத்திலும் நவக்கிரக வழிபாடு காணப்படுகிறது. சமணர்கள் தங்களுடைய தீர்த்தங்கரர்களின் தன்மைகளோடு நவக்கிரகங்களை ஒப்பிட்டு வகைப்படுத்துகின்றனர். 

கிரகங்கள் - தீர்த்தங்கரர்கள்




</doc>
<doc id="201315" url="https://ta.wikipedia.org/wiki?curid=201315" title="புழல் சிறைச்சாலை">
புழல் சிறைச்சாலை

புழல் மத்திய சிறைச்சாலை சென்னை அருகே திருவள்ளூர் மாவட்டத்தில் அமைந்துள்ளது. இது சென்னை நகரில் இருந்து சுமார் 45 கிமீ தொலைவில் உள்ளது. ஆசியாவிலேயே மிகப்பெரிய சிறை வளாகம் என்ற பெயரை புழல் சிறை பெற்றுள்ளது. இது 2006ஆம் ஆண்டிலிருந்து துவங்கப்பட்டது. இந்தச் சிறையில் 3000 கைதிகளை சிறை வைக்கும் வசதி உள்ளது. இந்தச் சிறை வளாகம் சுமார் 212 ஏக்கர் (0.86 கிமீ 2) பரப்பளவில் அமைந்துள்ளது. இது 77.09 கோடி ரூபாய் செலவில் கட்டப்பட்டது. இது 26 நவம்பர் 2006 அன்று தமிழ்நாட்டின் அன்றைய முதல்வர் மு. கருணாநிதியால் தொடக்கி வைக்கப்பட்டது.

இந்த சிறை 26 செப்டம்பர் 2006 முதல் செயல்படத் தொடங்கியது. சென்னை மத்திய சிறைச்சாலையில் இருந்து முதல் தொகுதி கைதிகள் திசம்பர் 14 2006 அன்று மாற்றப்பட்டனர். இந்த சிறை 1,250 சிறை கைதிகள், 1250 தண்டனை கைதிகள் மற்றும் 500 பெண் கைதிகளை இருத்துவதர்க்கான வசதிகளை கொண்டுள்ளது.



</doc>
<doc id="201323" url="https://ta.wikipedia.org/wiki?curid=201323" title="தூத்துக்குடி அனல்மின் நிலையம்">
தூத்துக்குடி அனல்மின் நிலையம்

தூத்துக்குடி அனல்மின் நிலையம் தூத்துக்குடி, தூத்துக்குடி மாவட்டம், தமிழ்நாடு மாநிலத்தில் அமைந்துள்ளது. இந்த நிலக்கரி அடிப்படையிலான அனல்மின் நிலையம் தமிழ்நாடு மின்சார வாரியத்தால் நிர்வகிக்கப்பட்டுவருகிறது.ஒவ்வொன்றும் 210 மெகா வாட் உற்பத்தித்திறன் கொண்ட 5 அலகுகளைக் கொண்ட இதன் மொத்த உற்பத்தித்திறன் 1050 மெகா வாட் ஆகும். 

2013ல் இதன் 1, 3 மற்றும் 4 அலகில் இயந்திரக் கோளாறு ஏற்பட்டிருந்தது. பிறகு நவம்பர் 2013 தொடக்கத்தில், இதில் 1 மற்றும் 4வது கொதிகலன் அலகு மட்டும் கோளாறு சரி செய்யப்பட்டு தூத்துக்குடி அனல் மின் நிலையத்தில் 2 அலகுகளில் மின் உற்பத்தி துவக்கப்பட்டது. 

கப்பல் மூலமாகக் கொண்டு வரப்படும் நிலக்கரி முதலில் நொறுக்கும் இயந்திரங்களில் இடப்பட்டு 10 முதல் 20 மில்லி மீட்டர் விட்டம் கொண்ட துண்டுகளாக நொறுக்கப்படுகிறது. இவ்வாறு நொறுக்கப்பட்ட சிறுதுண்டுகள் நிலக்கரி அரவை இயந்திரங்களில் செலுத்தப்பட்டு தூளாக்கப்படுகிறது. தூளாக்கப்பட்ட நிலக்கரி நன்கு பொடியாக்கப்பட்டு செலுத்து விசிறிகள் மூலமாக உலைக்குள் வேகமாகச் செலுத்தப்படுகிறது. எண்ணெய் கிடங்கிலிருந்து தொடுகோட்டு எரித்தலுக்காக வரும் உலை மற்றும் எண்ணெய் தெளிகுழலைச் சுற்றிலும் ஆல்தியா, பாரதீப் விசாகப்பட்டினம் துறைமுகம் போன்ற இடங்களில் ஆலைகள் உள்ளன. 

தூத்துகுடியில் இந்த அனல் மின் நிலையம் ஏறத்தாழ 25 சதவீதம் அளவிற்கு சல்பர் டை ஆக்சைடு என்னும் மனிதர்களுக்குத் தீங்கு செய்யக் கூடிய மாசினை வெளியிடுகிறது.



</doc>
<doc id="201325" url="https://ta.wikipedia.org/wiki?curid=201325" title="வேலூர் மத்திய சிறைச்சாலை">
வேலூர் மத்திய சிறைச்சாலை

வேலூர் மத்திய சிறைச்சாலை 1830 இல் இந்தியாவில் தமிழ்நாடு மாநிலத்திலுள்ள வேலூரில் கட்டப்பட்ட ஒரு சிறை ஆகும். புழல் சிறைச்சாலைக்கு பிறகு தமிழகத்தில் உள்ள 2வது மிகப்பெரிய சிறையாகும். இந்த சிறையில் மேற்கொள்ளப்படும் தலைமை தொழில் நெசவு ஆகும். இது 153 ஏக்கர் பரப்பளவில் அமைந்துள்ளது.



</doc>
<doc id="201334" url="https://ta.wikipedia.org/wiki?curid=201334" title="தெற்கு பாகா கலிபோர்னியா">
தெற்கு பாகா கலிபோர்னியா

தெற்கு பாகா கலிபோர்னியா ("பாகா கலிபோர்னியா சுர்", "Baja California Sur", ), அல்லது "கீழுள்ள கலிபோர்னியாவின் தெற்கு", அலுவல்முறையில் கட்டற்றதும் இறையாண்மையுடையதுமான தெற்கு பாகா கலிபோர்னியா மாநிலம் ()எனப்படுவது மக்கள்தொகைப்படி மெக்சிக்கோ நாட்டின் இரண்டாவது மிகச் சிறிய மாநிலமாகும். 32 மாநிலங்கள் உள்ள மெக்சிக்கோ நாட்டின் 31வது மாநிலமாக அக்டோபர் 8, 1974இல் இணைந்தது. அதற்கு முன்னதாக இப்பகுதி பாகா கலிபோர்னியாவின் தெற்கு ஆட்புலம் என அழைக்கப்பட்டு வந்தது. பாகா கலிபோர்னியா மூவலந்தீவின் தென்பகுதியில் பரப்பில் அமைந்துள்ள இந்த மாநிலம் மெக்சிக்கோவின் நிலப்பகுதியில் 3.57% ஆக உள்ளது. இதன் வடக்கில் பாகா கலிபோர்னியாவும் மேற்கில் அமைதிப் பெருங்கடலும், கிழக்கில் கலிபோர்னியா வளைகுடாவும் அமைந்துள்ளன. கலிபோர்னியா வளைகுடாக் கடல்கடந்த எல்லைகளை கிழக்கில் சோனோரா மற்றும் சினலோவா மாநிலங்களுடன் கொண்டுள்ளது.
கணக்கெடுப்பின்படி, மக்கள்தொகை 637,026 ஆக இருந்தது. இதன் மிகப் பெரிய நகரமும் தலைநகருமாக லா பாஸ் உள்ளது.இது ஓர் சுற்றுலாத் தலமாகவும் வரலாற்றுச் சின்னமாகவும் விளங்குகிறது. இங்குள்ள வரலாற்றுச் சிறப்பு மிக்க லோரெட்டோ நகரம் மூன்று கலிபோர்னியாக்களுக்கும் (தெற்கு பாகா கலிபோர்னியா, பாகா கலிபோர்னியா, மற்றும் கலிபோர்னியா) முதல் தலைநகரமாக இருந்துள்ளது. அலெக்சாந்தர் கஸ்டவ் ஈபல் வடிவமைத்துள்ள வரலாற்றுச் சிறப்பு மிக்க தேவாலயம் உள்ள சான்ட்டா ரோசாலியா நகரமும் இந்த மாநிலத்தில் அமைந்துள்ளது.


</doc>
<doc id="201335" url="https://ta.wikipedia.org/wiki?curid=201335" title="மீப்பெரு முழுஎண் சார்பு">
மீப்பெரு முழுஎண் சார்பு

கணிதத்தில் மீப்பெரு முழுஎண் சார்பு ("greatest integer function") என்பது மெய்யெண்களின் மீது வரையறுக்கப்பட்டதொரு சார்பு. இச்சார்பின் கீழ் ஒரு மெய்யெண்ணின் சார்பலன் அம்மெய்யெண்ணை விட சிறிய முழுஎண்களுக்குள் மிகப்பெரிய முழுஎண்ணாகும். கீழ்மட்டச் சார்பு ("floor function") எனவும் இச்சார்பு அழைக்கப்படுகிறது. இதன் குறியீடு formula_1

எடுத்துக்காட்டுகள்:

கார்ல் ஃப்ரெடெரிக் காஸ் இருபடி நேர்எதிர்மை -குறித்த தனது மூன்றாவது நிறுவலில் (1808) மீப்பெரு முழுஎண் சார்புக்கு சதுர அடைப்புக் குறியீட்டைப் (formula_7) பயன்படுத்தினார் கென்னத் இ. ஐவர்சன் 1962 ஆம் ஆண்டு மீப்பெரு முழுஎண் சார்பு மற்றும் மீச்சிறு முழுஎண் சார்பு ஆகிய இரு சார்புகளையும், மற்றும் அவற்றின் குறியீடுகளாக முறையேformula_8 formula_9 ஆகிய இரண்டையும் அறிமுகப்படுத்தும்வரை இக்குறியீடே பயன்படுத்தப்பட்டு வந்தது. தற்போது இருவிதமான குறியீடுகளும் பயன்படுத்தப்படுகின்றன.

மீப்பெரு முழுஎண் சார்பு பின்வருமாறு வரையறுக்கப்படுகிறது:

ஓரலகு நீளமுள்ள பாதி திறந்த இடைவெளியில் ஒரேயொரு முழுஎண் மட்டுமே இருக்கும் என்பதால், "x" என்ற மெய்யெண்ணுக்கு, 

என்றவாறு "m" , "n" என இரு தனித்த முழுஎண்கள் அமைகின்றன. இதனைப் பயன்படுத்தி மீப்பெரு முழுஎண் சார்பின் வரையறையைப் பின்வருமாறும் கூறலாம்:



"x" முழு எண்ணாக இருந்தால், இருந்தால் மட்டுமே, இதில் சமக்குறி உண்மையாகும். அதாவது:




மீப்பெரு முழுஎண் சார்பு தொடர்ச்சியான சார்பல்ல; எனினும் அது மேல் அரைத்தொடர்ச்சியானதாகவும் துண்டுவாரி மாறிலிச் சார்பாகவும் அமையும். கட்டுரையின் தொடக்கத்தில் தரப்பட்டுள்ள வரைபடத்திலிருந்து இவ் விவரத்தைக் காணலாம்.



</doc>
<doc id="201338" url="https://ta.wikipedia.org/wiki?curid=201338" title="சார்லஸ் பொரோமெயோ">
சார்லஸ் பொரோமெயோ

சார்லஸ் பொரோமெயோ (, , , 1538–1584) என்பவர் மிலான் உயர்மறைமாவட்டத்தின் கர்தினால்-பேராயராக 1564 முதல் 1584 வரை இருந்தவர் ஆவார். புனித லொயோலா இஞ்ஞாசி, புனித பிலிப்பு நேரி போன்று இவரும் கத்தோலிக்க மறுமலர்ச்சியில் பெரும் பங்கு வகித்தவர் ஆவார். கத்தோலிக்க திருச்சபையினை சீர்திருத்தி புத்துயிர் அளிக்கும் விதமாக இவர் பலவற்றை செய்தார். குறிப்பாக குருத்துவத்துக்கான பயிற்சி மடங்கள் பலவற்றை இவர் துவங்கினார். கத்தோலிக்க திருச்சபையில் இவர் புனிதர் என ஏற்கப்படுகின்றார். இவரின் விழா நாள் 4 நவம்பர் ஆகும்.

இத்தாலியில் பிறந்த இவர் தனது 12ஆம் அகவையில் மடத்தில் சேர்ந்து தனது 25ஆம் அகவையில் குருத்துவ குருத்துவத் திருநிலைப்பாடு பெற்றார். குடிமைச் சட்டவியல் மற்றும் திருச்சபைச் சட்டவியல் ஆகியவற்றைக் கற்று, முனைவர் பட்டத்தை (Doctorate in utroque iure) டிசம்பர் 6, 1559இல் பெற்றார். திருத்தந்தை நான்காம் பயஸ் (ஜோவான்னி ஆஞ்செலோ மெடிசி) இவரது தாயின் சகோதரனாவர். அவர் இவரை கர்தினாலாகவும் மிலான் நகரின் பேராயராகவும் உயர்த்தினார். திருச்சபையை ஆள்வதில் திருத்தந்தைக்கு இவர் பேருதவியாய் இருந்தார். உரோமையிலிருந்துகொண்டு திருச்சபைக்காக உழைத்தார்.

நான்காம் பயஸின் இறப்புக்குப்பின்பு திருத்தந்தை ஐந்தாம் பயஸின் அனுமதியுடன் இவர் மிலான் நகருக்கு ஆயராக நியமிக்கப்பட்டு பணியாற்றச் சென்றார். தமது மறைமாவட்டத்தை இவர் சீர்திருத்த தொடங்கினார். இவர் செய்த முயற்சிகளால் திருச்சபை செழித்து ஓங்கியது. திருச்சபைக்கு இவர் பல நன்மைகள் செய்தார். திரிதெந்தின் பொதுச்சங்கம் வெற்றியுடன் முடிய இவர் பேருதவி செய்தார். அந்த சங்கத்தின் தீர்மானங்களை தமது மறைமாவட்டத்தில் நடைமுறைக்கு கொண்டுவந்தார்.

நாட்டில் கொள்ளைநோய் பரவியது. அப்பொழுது இவர் தம் மக்களின் பாவங்களுக்காக கடவுள் மக்களைத் தண்டிக்கிறார் என்று நம்பி தம்மையே பலிபொருளாக கடவுளுக்கு ஒப்புக்கொடுத்தார். தவ ஊர்வலத்தின்போது தெருக்களில் வெறும் காலுடன் நடந்தார். தோளில் ஒரு சிலுவையை தூக்கிச் சென்றார். கழுத்தில் ஒரு கயிற்றை கட்டிக்கொள்வார்.

கல்லூரிகளும் குருமடங்களும் கட்டுவித்து அங்கு குருக்களுக்கு உதவியாக இருக்கும்படி சிறந்த நூல் நிலையம் ஒன்று ஏற்படுத்தினார். கொள்ளை நோய் காலத்தில் நோயாளிகளுடனும் சாகக் கிடந்தவர்களுடனும் தங்கி அவர்களுக்கு பேருதவி செய்யும்படி தமது உடைமைகளைக் கொடுத்தார்.


</doc>
<doc id="201342" url="https://ta.wikipedia.org/wiki?curid=201342" title="மறுபக்கம் (புதினம்)">
மறுபக்கம் (புதினம்)

எழுத்தாளர் பொன்னீலனின் கரிசல், புதியதரிசனங்கள் ஆகிய புனைவுகளைத் தொடர்ந்து மறுபக்கம் புதினம் 2010இல் வெளிவந்தது. 1972இல் எழுதத் தொடங்கி 2010இல் இவர் இந்நாவலை வெளியிட்டார்.இப்புதினத்திற்குரிய வரலாற்றுத் தரவுகளாக இவர் பயன்படுத்தியது வி. நாகமய்யா, டி.கே. வேலுப்பிள்ளை ஆகிய திருவாங்கூர் உயர் அதிகாரிகள் எழுதிய திருவாங்கூர் மாநிலக் குறிப்பேடுகள்(Travancore State Manual) மற்றும் நீதிபதி பி. வேணுகோபால் விசாரணைக்குழு அறிக்கை. இத்தரவுகளின்வழிச் சேகரிக்கப்பட்ட சமூக அசைவுகளின் தொடர்ச்சியாக 1982 இல் நடந்த மண்டைக்காட்டுக் கலவரத்தையும் ஆசிரியர் இணைத்துக்கொள்கிறார்.
புதினத்தின் களமாக இருப்பது தென்திருவிதாங்கூர் மற்றும் அதனைச் சுற்றிய கிராமங்கள். பண்பாட்டுக்கலப்பு மற்றும் பல்வேறு அரசியல் முரண்பாடுகள் நிலவுகின்ற நிலப்பகுதி. வருணாசிரம தர்மம், காலனிய ஆதிக்க வரிஏய்ப்பு வன்முறைகள், கிறித்துவத்தின் பரவல் மற்றும் செயல்பாடுகள், பாரம்பரிய தாய்த்தெய்வ வழிபாட்டின் எச்சங்கள் என ஏராளமான பன்முகத்தன்மைகளின் பாதிப்புக்கு உள்ளான மக்கட் சமூகம் வாழ்கின்ற பகுதி. இப்பகுதி மீதான பல அடுக்குநிலைப் பார்வைகளை இப் புதினம் வைத்துள்ளது.
திருவிதாங்கூர் சமஸ்தான வரிவிதிப்புக் கொடுமைகள், தோள் சீலைப் போராட்டம் என அறியப்பட்ட சாணார்கள் போராட்டம், வைகுண்டசாமி அய்யாவழி இயக்கம், குமாரகோவில் அக்கினிக்காவடிப் போராட்டம், பிரம்ம சமாஜ இயக்கம், அக்கினிக் காவடி போராட்டம், கன்னியாகுமரி மாவட்டத்தைத் தமிழ்நாட்டுடன் இணைப்பதற்காக நடைபெற்ற போராட்டம், மணியங்கர எதிர்ப்புப் போராட்டம், உலக்கைப் போராட்டம், பற்றிய செய்திகள் உள்ளிட்ட எல்லா வரலாற்றுக் குறிப்புகளும், மண்டைக் காட்டு அம்மன் வரலாறு, பத்ரகாளி அம்மன் வரலாறு, குமரி அம்மன் வரலாறு எனப் புராணச் செய்திகளும் இப் புதினத்தில் இடம்பெற்றுள்ளன.


</doc>
<doc id="201344" url="https://ta.wikipedia.org/wiki?curid=201344" title="அப்பாச்சி ஹடூப்">
அப்பாச்சி ஹடூப்

அப்பாச்சி ஹடூப் ஒரு திறந்த மூல மென்பொருள் கட்டமைப்பாகும். இது மிகப் பெரிய அளவிலான தரவுகளை ப்ரோசெஸ் செய்ய உதவுகிறது. இதனை செய்வதற்கு அன்றாடம் பயன்படுத்தும் கணிப்பொறிகள் மூலம் கிளஸ்டர் உருவாக்கி அதன் மூலம் பெரிய அளவிலான தரவுகளை ப்ரோசெஸ் செய்ய உதவும் ஒரு கட்டமைப்பு இது. இது மேப்/குறை என்ற நிரலாக்க கருத்தியலை அடிப்படையாக கொண்டுள்ளது.

அப்பாச்சி ஹடூப் அப்பாச்சி மென்பொருள் அறக்கட்டளையின் ஒரு பதிவு பெற்ற வணிக முத்திரை ஆகும்.

அப்பாச்சி ஹடூப் டக் கட்டிங் மற்றும் மைக் காபெறேல்லா 2005ல் உருவாக்கப்பட்டது. இது முதலில் Nutch தேடல் பொறி திட்டத்தின் ஆதரவிற்காக உருவாக்கப்பட்டது. இந்தப் பெயர் டக் கட்டிங் அவரது குழந்தை விளையாடிக்கொண்டிருந்த யானை பொம்மையின் பெயரில் அமைக்கப்பட்டது.





</doc>
<doc id="201346" url="https://ta.wikipedia.org/wiki?curid=201346" title="உவமப்போலி">
உவமப்போலி

தொல்காப்பியம் உவமம், உவமப்போலி என்பனவற்றைச் சுட்டுகிறது. முன்னதை நான்கு வகை என்கிறது. பின்னதை ஐந்து வகை என்கிறது. இவற்றை இளம்பூரணர் என்னும் உரையாசிரியரின் வழி நிரல் செய்து விளங்கிக்கொள்ளலாம். உவமப்போலி என்பது உள்ளுறை உவமம் 


</doc>
<doc id="201347" url="https://ta.wikipedia.org/wiki?curid=201347" title="கானா பாலா">
கானா பாலா

கானா பாலா என்ற பெயரால் பெரிதும் அறியப்படும் பால முருகன், தமிழ்த் திரைப்படங்களில் புகழ்பெற்ற பின்னணிப் பாடகர் ஆவார். கானா பாடல்கள் என்ற இசைவகையில் மிகச் சிறந்த பாடலாசிரியராகவும் பாடகராகவும் விளங்குகிறார். "அட்டகத்தி"யில் 'ஆடி போனா ஆவணி', 'நடுக்கடலுல கப்பல' பாடல்கள் மூலம் பிரபலமானார். இசையமைப்பாளர் தேவாவிற்குப் பின்னதாக கானா பாடல்களை தமிழ் திரைப்படத்துறையில் மீள்வரவு செய்வதில் இவருக்கு முதன்மை இடம் உள்ளது. தமது சில கானா பாடல்களுக்கு இவரே பாடல் வரிகளையும் இயற்றி உள்ளார்.




</doc>
<doc id="201355" url="https://ta.wikipedia.org/wiki?curid=201355" title="தாபோர் மலை">
தாபோர் மலை

தாபோர் மலை ("Mount Tabor", , Arabic: جبل الطور, "Jabal aṭ-Ṭūr", Greek: ) என்பது இசுரேலின் கீழ் கலிலேயாவில் யெசுரியேல் பள்ளத்தாக்கின் கிழக்கு முடிவில், மேற்கு கலிலேயக் கடலிலிருந்து தொலைவில் உள்ளது. கி.மு. 12ம் நூற்றாண்டின் மத்தியில், இப்பகுதியில் இசுரயேலிய நீதிபதி தெபோரா தலைமையின் கீழ் பாராக்கிற்கும் சிசாரா தலைமையின் கீழான யபீன் படைகளுக்குமிடையில் "தாபோர் மலை சண்டை" இடம் பெற்றது. இங்கு இயேசுவின் உருமாற்றம் இடம்பெற்றதாக பல கிறித்தவர்களால் நம்பப்படுகின்றது. இம் மலை உருமாற்ற மலை எனவும் அழைக்கப்படுகின்றது. 


</doc>
<doc id="201356" url="https://ta.wikipedia.org/wiki?curid=201356" title="எர்மோன் மலை">
எர்மோன் மலை

எர்மோன் மலை ("Mount Hermon", / ALA-LC: "Jabal al-Shaykh" / "Mountain of the Chief" "Jabal Haramun"; , "Har Hermon", "Mount Hermon") என்பது லெபனான் கிழக்கு மலைத் தொடரிலுள்ள மலைக் கூட்டமாகும். இதன் சிகரம் சிரியாவிற்கும் லெபனானுக்கும் இடைப்பட்ட எல்லையில் பரவியுள்ள இது கடல் மட்டத்திலிருந்து 2,814 மீட்டர் (9,232 அடி) உயரத்தில் அமைந்துள்ளதும், சிரியாவின் உயரமிக்க இடமுமாகும். சிரியாவிற்கும் இசுரேல் கைப்பற்றிய பகுதிக்கிடையிலான ஐ.நா. ஈடுபாடற்ற நிலை அவதானிப்பு படை பிரதேசத்தில் உள்ள உச்சியில் “எர்மோன் உணவு விடுதி” அமைந்துள்ளது. இங்கே உலகில் அதிகளவு நிரந்தர ஐ.நா.வின் படைகள் அமர்த்தப்பட்டுள்ளன. எர்மோன் மலையின் தென் சரிவுப் பகுதிகள் இசுரேல் கைப்பற்றிய கோலான் குன்றுகள் வரை பரவிக் காணப்படுகின்ற இடத்தில் "எர்மோன் மலை பனி நடை ஓய்விடம்" அமைந்துள்ளது. இங்குள்ள உச்சி 2,236 மீட்டர் (7,336 அடி) வரை உயர்ந்து இசுரேலிய கட்டுப்பட்டுப் பிரதேசத்தில் உயரமான இடமாகக் காணப்படுகின்றது.



</doc>
<doc id="201358" url="https://ta.wikipedia.org/wiki?curid=201358" title="சிறுவர்களுக்கான பொது அறிவுக் கலைக்களஞ்சியம்">
சிறுவர்களுக்கான பொது அறிவுக் கலைக்களஞ்சியம்

சிறுவர்களுக்கான பொது அறிவுக் கலைக்களஞ்சியம் என்பது 2011 ஆம் ஆண்டு நர்மதா பதிப்பகத்தால் வெளியிடப்பட்ட சிறுவர்களுக்கான ஒரு சிறிய பொது கலைக்களஞ்சியம் ஆகும். இதன் ஆசிரியர் கமலா கந்தசாமி ஆவார். இந்த நூலில் இந்தியா தொடர்பான தகவல்களும் சிறப்பாக இடம்பெறுகின்றன.


</doc>
<doc id="201366" url="https://ta.wikipedia.org/wiki?curid=201366" title="பொது மேலாண்மை நுழைவுத் தேர்வு">
பொது மேலாண்மை நுழைவுத் தேர்வு

பொது மேலாண்மை நுழைவுத் தேர்வு (Common Management Admission Test) சிமேட் என்பது முதுநிலை பட்டப் படிப்பிலும் (எம்.பி.ஏ.) முதுநிலை பட்டயப் படிப்புகளிலும் சேருவதற்கு திறனை சோதித்தறிய நடத்தப்படும் கணினிவழி தேர்வு ஆகும். இதனை அகில இந்திய தொழினுட்பக் கல்விக் குழு கணினி வாயிலாக நடத்துகின்றது.

மேலாண்மைப் பட்டத்திற்கான நுழைவுத்தேர்வு


</doc>
<doc id="201371" url="https://ta.wikipedia.org/wiki?curid=201371" title="சுந்தர் லால் குரானா">
சுந்தர் லால் குரானா

சுந்தர்லால் குரானா ("Sundar Lal Khurana", பி. நவம்பர் 10, 1918) தில்லி துணைநிலை ஆளுநராக 1981 முதல் 1982 வரையும், புதுச்சேரி துணைநிலை ஆளுநராக 1984இலும் தமிழக ஆளுநராக 1982 முதல் 1988 வரையும் பணியாற்றிய இந்திய அரசியல்வாதி ஆவார். இவர் இந்திய ஆட்சிப் பணியில் பணியாற்றி ஓய்வுபெற்ற பின்னர் அரசியலில் தில்லி துணைநிலை ஆளுநராகப் பொறுப்பேற்றார்.


</doc>
<doc id="201376" url="https://ta.wikipedia.org/wiki?curid=201376" title="பீஷ்ம நாராயண் சிங்">
பீஷ்ம நாராயண் சிங்

பீஷ்ம நாராயண் சிங் ("Bhishma Narain Singh", சூலை 13, 1933 - ஆகத்து 1, 2018) இந்திய தேசிய காங்கிரசு கட்சியைச் சேர்ந்த ஓர் இந்திய அரசியல்வாதி ஆவார். இவர் 1984 முதல் 1989 வரை அசாம் ஆளுநராகவும் 1991 முதல் 1993 வரை தமிழக ஆளுநராகவும் பணியாற்றி உள்ளார்.

தமிழ்நாடு ஆளுநராக இருந்தபோது பீஷ்ம நாராயண் சிங், தனது அதிகாரப்பூர்வ நெறிமுறைகளை மீறி, ராஜீவ் காந்தியை தமிழ்நாட்டிற்கு வந்தால் தமது உயிருக்கு ஆபத்து என்று இருமுறை எச்சரித்தார். 



</doc>
<doc id="201378" url="https://ta.wikipedia.org/wiki?curid=201378" title="எம். பாத்திமா பீவி">
எம். பாத்திமா பீவி

நீதியரசர் எம். பாத்திமா பீவி ("Justice M. Fathima Beevi") இந்திய உச்ச நீதிமன்றத்திற்கு நியமிக்கப்பட்ட முதல் பெண் நீதியரசர் ஆவார்.(1989) உயர்ந்த நீதித்துறை பதவிகளை ஏற்ற முதல் முஸ்லிம் பெண்மணியாகவும் விளங்கினார். இந்தியா மட்டுமன்றி ஆசியாவிலேயே மிக உயர்ந்த நீதிமன்றத்தின் நீதிபதியாக பதவியேற்ற முதல் பெண்மணி என்ற பெருமையையும் உடையவர். தமது பணி ஓய்விற்குப் பிறகு தேசிய மனித உரிமை ஆணையத்தில் ஒரு உறுப்பினராகவும் 1997 முதல் 2001 வரை தமிழ்நாடு ஆளுநராகவும் பொறுப்பேற்றுக் கொண்டார்.
பாத்திமா பீவி கேரள மாநிலத்தில் உள்ள பத்தனம்திட்டாவில் ஏப்ரல் 30, 1927இல் பிறந்தார். மீரா சாகிபும் கதீஜா பீபியும் இவரது பெற்றோர்களாவர். பத்தனம்திட்டையில் உள்ள கத்தோலிகேட் உயர்நிலைப் பள்ளியில் பள்ளிக் கல்வி பெற்றார். தமது அறிவியல் இளங்கலை பட்டப் படிப்பை திருவனந்தபுரத்தில் உள்ள யூனிவெர்சிட்டி கல்லூரியில் படித்தார். சட்ட இளங்கலைப் பட்டப்படிப்பை திருவனந்தபுரத்தில் உள்ள அரசு சட்டக் கல்லூரியில் பயின்றார்.

பாத்திமா ஓர் வழக்கறிஞராக நவம்பர் 14, 1950இல் பதிந்து கொண்டார். கேரளாவின் கீழ்நிலை நீதிமன்றங்களில் தமது பணிவாழ்வைத் துவங்கினார். மே, 1958இல் கேரள கீழ்நிலை நீதித்துறை பணியில் முனிசீப்பாக நியமிக்கப்பட்டார். 1968இல் துணை நீதிபதியாக பதவியேற்றம் பெற்றார்.1972இல் முதன்மை நீதித்துறை மாஜிஸ்ட்ரேட்டாக உயர்வு பெற்றார். இரண்டாண்டுகளிலேயே 1974இல் மாவட்ட மற்றும் அமர்வு நீதிபதியாகப் பொறுப்பேற்றார்.

சனவரி 1980இல் வருமானவரி மேல்முறையீட்டுத் தீர்ப்பாயத்தில் நீதித்துறை உறுப்பினராக நியமிக்கப்பட்டார். பின்னர் ஆகத்து 4, 1983இல் உயர்நீதிமன்ற நீதிபதியாக நியமிக்கப்பட்டார். இப்பணியில் மே 14, 1984இல் நிரந்தரம் செய்யப்பட்டார். ஏப்ரல் 29, 1989இல் கேரள உயர்நீதிமன்ற நீதிபதி பொறுப்பிலிருந்து பணி ஓய்வு பெற்றார். ஆனால் அக்டோபர் 6, 1989இல் உச்ச நீதி மன்றத்தின் நீதிபதியாக நியமிக்கப்பட்டார். இப்பணியிலிருந்து ஏப்ரல் 29, 1992இல் ஓய்வு பெற்றார்.

பணி ஓய்விற்குப் பிறகும் பல மூத்த நீதிபதிகளைக் கருத்தில் கொள்ளாது இவர் உச்ச நீதிமன்றத்திற்கு நியமிக்கப்பட்டது ராஜீவ் காந்தியால் எடுக்கப்பட்ட அரசியல் முடிவாக கருதப்பட்டது. "முஸ்லிம் பெண்கள் (மணமுறிவில் உரிமைகள் பாதுகாப்பு சட்டம்" இயற்றியதால் ஏற்பட்ட சர்ச்சையின் பின்னணியில் இந்த முடிவு எடுக்கப்பட்டதாக விமர்சனங்கள் எழுந்தன.


</doc>
<doc id="201379" url="https://ta.wikipedia.org/wiki?curid=201379" title="பி.எஸ். ராம்மோகன் ராவ்">
பி.எஸ். ராம்மோகன் ராவ்

பி. எஸ். ராம்மோகன் ராவ் ("P. S. Ramamohan Rao", பி. 1934) ஓர் இந்திய அரசியல்வாதியும் முன்னாள் இந்தியக் காவல் பணி அதிகாரியும் ஆவார். இவர் தமிழக ஆளுநராக 2002 முதல் 2004 வரை பணியாற்றி உள்ளார். முன்னதாக ஆந்திர மாநில காவல்துறை இயக்குனராக பணி ஓய்வு பெற்றார்.

 


</doc>
<doc id="201384" url="https://ta.wikipedia.org/wiki?curid=201384" title="அப்பாச்சி மென்பொருள் அறக்கட்டளை">
அப்பாச்சி மென்பொருள் அறக்கட்டளை

அப்பாச்சி மென்பொருள் அறக்கட்டளை நிறுவனம் அமெரிக்காவை சேர்ந்த இலாப நோக்கற்ற நிறுவனம். இது 1999 ஆம் ஆண்டு ஜூன் மாதம் டெலாவேர், அமெரிக்கவில் நிறுவப்பட்டது. இந்த அப்பாச்சி மென்பொருள் அறக்கட்டளை நிறுவனம் பரவலாக டெவலப்பர்கள் சமூகத்தை சார்ந்தே உள்ளது. 

அப்பாச்சி மென்பொருள் அறக்கட்டளை அப்பாச்சி திட்டங்கள், தொடர்புடைய தொழில்நுட்பம் மற்றும் சிறந்த அப்பாச்சி டெவலப்பர்களை ஒன்றாக சேகரிக்கவும் ஊக்குவிக்கவும் ஒவ்வொரு ஆண்டும் பல மாநாடுகள் நடத்துகிறது. 

இந்த நிறுவனத்தின் தொடக்கம் இதன் முதன் மென்பொருளான அப்பாச்சி இனைய செர்வரில் 1995ஆம் ஆண்டு தொடங்கியது. முதலில் எட்டு உறுப்பினர்களை கொண்டு தொடங்கியது. அவர்கள் என்ற மேன்பொருளை மேம்படுத்துவது என்ற குறிக்கோளுடன் செயல்பட்டனர். பின்னர் அந்த குழுவே அப்பாச்சி குழுமம் என்றழைக்கப்பட்டது.


</doc>
<doc id="201386" url="https://ta.wikipedia.org/wiki?curid=201386" title="எஸ். ரமேசன்">
எஸ். ரமேசன்

ரமேசன், கேரளத்தைச் சேர்ந்த கவிஞரும், இலக்கியவாதியும், இதழாளரும் ஆவார்.

1952, பிப்பிரவரி 16 ல், கோட்டயம் மாவட்டத்தில் வைக்கம் வட்டத்தில் பிறந்தார். எம் கே சங்கரன், பி லட்சுமி ஆகியோர் இவரது பெற்றோர் ஆவர். பள்ளிபிரத்துச்சேரி செயிண்ட்.ஜோசப் எல் பி பள்ளி, வைக்கம் அரசு ஆண்கள் உயர்நிலைப் பள்ளி ஆகியவற்றில் கல்வி கற்றார். சேர்த்தலை செண்ட். மைக்கேல் கல்லூரியில் இளநிலை பயின்றார். 1970 முதல் 1975 வரை எறணாகுளம் மகாராஜா கல்லூரியில் பி ஏ, எம் ஏ ஆகிய பட்டங்களை பெற்றார். 
மாத்ருபூமி நாளேட்டில் கவிதை எழுதியுள்ளார். 1976 ல் திருமணம் செய்தார். பேராசிரியர் டி பி லலா, இவரது மனைவி. சௌம்யா ரமேசு , சந்தியா ரமேசு இவரது மகள்கள்




</doc>
<doc id="201390" url="https://ta.wikipedia.org/wiki?curid=201390" title="மீச்சிறு முழுஎண் சார்பு">
மீச்சிறு முழுஎண் சார்பு

கணிதத்தில் மீச்சிறு முழுஎண் சார்பு ("least integer function") என்பது மெய்யெண்களின் மீது வரையறுக்கப்பட்டதொரு சார்பு. இச்சார்பின் கீழ் ஒரு மெய்யெண் "x" இன் சார்பலன் அம்மெய்யெண்ணை விடப் பெரிய முழுஎண்களுக்குள் மிகச்சிறிய முழுஎண் ஆகும்.. மேல்மட்டச் சார்பு ("ceiling function") எனவும் இச்சார்பு அழைக்கப்படுகிறது. இதன் குறியீடு formula_1 எடுத்துக்காட்டாக,

கார்ல் ஃப்ரெடெரிக் காஸ் இருபடி நேர்எதிர்மை -குறித்த தனது மூன்றாவது நிறுவலில் (1808) மீப்பெரு முழுஎண் சார்புக்கு சதுர அடைப்புக் குறியீட்டைப் (formula_5) பயன்படுத்தினார் கென்னத் இ. ஐவர்சன் 1962 ஆம் ஆண்டு மீப்பெரு முழுஎண் சார்பு மற்றும் மீச்சிறு முழுஎண் சார்பு ஆகிய இரு சார்புகளையும், மற்றும் அவற்றின் குறியீடுகளாக formula_6 formula_7 ஆகிய இரண்டையும் அறிமுகப்படுத்தும்வரை இக்குறியீடே பயன்படுத்தப்பட்டு வந்தது. தற்போது இருவிதமான குறியீடுகளும் பயன்படுத்தப்படுகின்றன.

மீச்சிறு முழுஎண் சார்பு பின்வருமாறு வரையறுக்கப்படுகிறது

ஓரலகு நீளமுள்ள பாதி திறந்த இடைவெளியில் ஒரேயொரு முழுஎண் மட்டுமே இருக்கும் என்பதால், "x" என்ற மெய்யெண்ணுக்கு, 

என்றவாறு "m" , "n" என இரு தனித்த முழுஎண்கள் அமைகின்றன. இதனைப் பயன்படுத்தி மீச்சிறு முழுஎண் சார்பின் வரையறையைப் பின்வருமாறும் கூறலாம்:



"x" முழு எண்ணாக இருந்தால், இருந்தால் மட்டுமே, இதில் சமக்குறி உண்மையாகும். அதாவது:




மீச்சிறு முழுஎண் சார்பு தொடர்ச்சியான சார்பல்ல; எனினும் அது கீழ் அரைத்தொடர்ச்சியானதாகவும் துண்டுவாரி மாறிலிச் சார்பாகவும் அமையும். கட்டுரையின் தொடக்கத்தில் தரப்பட்டுள்ள வரைபடத்திலிருந்து இவ் விவரத்தைக் காணலாம்.



</doc>
<doc id="201393" url="https://ta.wikipedia.org/wiki?curid=201393" title="ஆரியதேவர்">
ஆரியதேவர்

ஆரியதேவர் (Aryadeva, आर्यदेव,) என்பவர் நாகார்ஜுனரின் சீடராவார். பௌத்த மகாயான நூல்களை எழுதியவர். சென் துறவிகள் இவரை, கனதேவா என்பர். இலங்கையில் போதிசத்வ தேவர் என்பர்.

இவர் எழுதிய நூல்கள் சமசுகிருதத்தில் பாதுகாக்கப்படவில்லை. சீன, திபெத்திய மொழிகளில் உள்ள மொழிபெயர்ப்புகளிலேயே இவரது ஆக்கங்கள் காணப்படுகின்றன. சதுசடகா என்ற நானூறு பாடல்களைக் கொண்ட நூலே புகழ் பெற்றது.

சர்யமேலபகபிரதிபா, என்ற நூலையும் எழுதியுள்ளார். 



</doc>
<doc id="201394" url="https://ta.wikipedia.org/wiki?curid=201394" title="கல் கிஸ்னே தேகா">
கல் கிஸ்னே தேகா

கல் கிஸ்னே தேகா (பொருள்: நாளைக்கு என்ன நடக்கும் என்று யார் அறிவார்?) என்பது 2009 ஆம் ஆண்டு வெளியான இந்தித் திரைப்படம்.




</doc>
<doc id="201395" url="https://ta.wikipedia.org/wiki?curid=201395" title="உழவுக்கும் உண்டு வரலாறு (நூல்)">
உழவுக்கும் உண்டு வரலாறு (நூல்)

உழவுக்கும் உண்டு வரலாறு வேளாண்மைப் பற்றிய தகவல்களை வரலாறாக இன்றைய தலைமுறையினர் அறிந்து கொள்ள உதவும் நூல். இயற்கை விஞ்ஞானி டாக்டர் கோ.நம்மாழ்வார் எழுதி விகடன் பிரசுரம் மூலம் வெளி வந்த புத்தகம். ரசாயன உரங்கள், பூச்சிக்கொல்லி மருந்துகள், வீரிய விதைகள் போன்றவற்றின் தாக்குதல்களையும் அதன் விளைவுகளையும் இதில் குறிப்பிடுகிறார். 


</doc>
<doc id="201396" url="https://ta.wikipedia.org/wiki?curid=201396" title="சோர் லகா கே... ஹையா!">
சோர் லகா கே... ஹையா!

சோர் லகா கே... ஹையா! என்பது 2009 ஆம் ஆண்டு வெளியான இந்தித் திரைப்படம். சுற்றுச்சூழலை காப்பது குறித்த கதையைக் கொண்டுள்ள குழந்தைகளுக்கான திரைப்படம். இத்திரைப்படத்தில் கதையை அமிதாப் பச்சன் விவரிக்கிறார். 



</doc>
<doc id="201407" url="https://ta.wikipedia.org/wiki?curid=201407" title="தாய் மண்ணே வணக்கம் (நூல்)">
தாய் மண்ணே வணக்கம் (நூல்)

தாய் மண்ணே வணக்கம் என்பது கோ. நம்மாழ்வார் எழுதிய கட்டுரைகளின் தொகுப்பு நூலாகும். இந்த புத்தகத்தின் மூன்றாம் பதிப்பு 2009ல் வெளிவந்துள்ளது.

இந்த 127 பக்ககங்கள் கொண்ட புத்தகத்தில் அழிகின்ற காடுகள், அழிந்து வரும் நதிகள், பூச்சிக்கொல்லி,நிலவளம் மற்றும் மலைவளம் பற்றி நம்மாழ்வார் விரிவாக எழுதியுள்ளார். இதில் மொத்தம் 23 கட்டுரைகள் அமைந்துள்ளன. பல உச்ச நீதிமன்ற வழக்குகளையும், தேயிலைத் தோட்டங்களை கார்பரேட் நிறுவனங்கள் அபகரிப்பதைப் பற்றியும் எழுதியுள்ளார். டெஃறி அணை பற்றியும் அதனைச் சார்ந்த மக்கள் எவ்வாறு பாதிக்கப்படுவார்கள் என்பது பற்றியும் குறிப்பிடுகிறார்.

கடைசி பக்கத்தில் கே. பி. சசியின் பின்வரும் மேற்கோள்களுடன் முடிக்கிறார்.
மனித உடலில் 80 சதவிதம் தண்ணீர். உயிர் வாழ்க்கையின் அடிப்படை ஆதாரமே நஞ்சாகியுள்ளது. நம் எதிர் நிற்கும் கேள்வி என்ன? தண்ணீரின் தரம் எப்படி உள்ளது?

எதிர்காலத்தில் நாம் நடை போடுவதற்கு இரண்டு வழிகள் உள்ளது. ஒன்று குடிக்க தண்ணீர் இல்லாமல் சாக வேண்டும் மற்றொன்று தண்ணீர் குடிப்பதாலேயே சாக வேண்டும்.


</doc>
<doc id="201408" url="https://ta.wikipedia.org/wiki?curid=201408" title="மரபை அழிக்கும் மரபணு மாற்று விதைகள் (நூல்)">
மரபை அழிக்கும் மரபணு மாற்று விதைகள் (நூல்)

மரபை அழிக்கும் மரபணு மாற்று விதைகள் கோ. நம்மாழ்வார் எழுதிய வேளாண்மை நூல். இந் நூல் வாகைப் பதிப்பகத்தாரால் 2012 ஆம் ஆண்டு வெளியிடப்பட்டது.

உணவே மருந்து என்பது தமிழ் மரபு. ஆனால் இப்படி பாக்டீரியாவை திணித்துத் தரும் கத்தரிக்காய் எப்படி மருந்தாகும். இது போன்ற பல செய்திகளை கோ.நம்மாழ்வார் இந்த புத்தகத்தின் வாயிலாக தருகிறார். விழிப்புணர்வு ஏற்படுத்தும் நூல்.

மரபணு மாற்றுப் பயிர்களின் நுழைவுக்கு இரண்டாவது பச்சைப் புரட்சி என்று பட்டமும் சூட்டப்படுகிறது. ஆனால் முதல் பச்சைப் புரட்சியின்போது அமைதியாக இருந்துவிட்ட பாரதம் இன்று பி.டி. கத்தரிக்காயை எதிர்த்து போர்க் கோலம் பூண்டுள்ளது. கம்பெனி விதைகள் திணிக்கப்பட்டால்
உயிரியல் பன்மயம் அழியும். பச்சைப் புரட்சிக் காலத்தில் இப்படி நமது 30 ஆயிரம் நெல் வகைகள் அழிந்ததை யாரும் மறுப்பதற்கு இல்லை. இந்தியாவில் கத்தரி ரகங்களுக்கு பஞ்சமில்லை. 'வரகசிரிச் சோறும் வழுதுணங்காய் வாட்டும்' என்று அவ்வை பிராட்டி குறிப்பிடுகிற வழுதுணங்காய் நமது கத்தரியே.


</doc>
<doc id="201409" url="https://ta.wikipedia.org/wiki?curid=201409" title="வயிற்றுக்குச் சோறிடல் வேண்டும் (நூல்)">
வயிற்றுக்குச் சோறிடல் வேண்டும் (நூல்)

வயிற்றுக்குச் சோறிடல் வேண்டும் கோ. நம்மாழ்வாரின் 25-வது புத்தகம் இது. இதில் 30 கட்டுரைகள் இடம்பெற்றுள்ளன.


</doc>
<doc id="201412" url="https://ta.wikipedia.org/wiki?curid=201412" title="மு. கணபதிப்பிள்ளை">
மு. கணபதிப்பிள்ளை

தென்புலோலியூர் மு. கணபதிப்பிள்ளை இலங்கைத் தமிழ்ப் பண்டிதரும், தமிழறிஞரும் எழுத்தாளரும் ஆவார்.

மு. கணபதிப்பிள்ளை பருத்தித்துறை புலோலி என்ற கிராமத்தில் தமிழ் வித்துவப் பரம்பரையில் பிறந்தவர். இலங்கை அரச மொழித் திணைக்களத்தில் மொழிபெயர்ப்பாளராகப் பணியாற்றியவர். இலங்கை வானொலியிலும், இலக்கிய மேடைகளிலும் மற்றும் இலக்கிய நூலுருவாக்கத்திலும் பெரும் பங்களிப்பை வழங்கியிருந்தவர். இவரது மனைவி தனபாக்கியம் ஒரு வயலின் இசைக்கலைஞர். இலங்கை வானொலிக் கலைஞர் கமலினி செல்வராஜன் இவர்களது மூத்த மகள் ஆவார்.



</doc>
<doc id="201441" url="https://ta.wikipedia.org/wiki?curid=201441" title="மாக்னசு கார்ல்சன்">
மாக்னசு கார்ல்சன்

இசுவென் மாக்னசு ஓன் கார்ல்சன் ("ஸ்வென் மாக்னஸ் ஓன் கார்ல்சன்"; "Sven Magnus Øen Carlsen", பிறப்பு நவம்பர் 30, 1990) ஓர் நோர்வே சதுரங்க கிராண்ட்மாஸ்டர் ஆவார். பன்னாட்டு சதுரங்க கூட்டமைப்பின் உலகத் தரவரிசையில் முதலிடம் எட்டிய இளம்திறனாளர் ஆவார். இவரது எலோ தரவுகோள் 2872ஆக உள்ளது. 

2013 போட்டியில் உலக வாகையார் பட்டத்தை இவர் வாங்கிய போது முதல் இளம் வயது உலக வாகையார் மற்றும் உலக வாகையார் பட்டம் வாங்கிய முதல் நார்வே நாட்டுக்காரர் எனும் இரு சாதனைகளைப் படைத்தார்.

ஐந்து முறை உலக வாகையார் பட்டம் வாங்கிய இந்தியாவின் ஆனந்தினை ஒரு ஆட்டத்திலும் வெற்றிபெற விடாமல் சிறப்பாக விளையாடிய முதல் வீரரும் இவரே.


 


</doc>
<doc id="201445" url="https://ta.wikipedia.org/wiki?curid=201445" title="பன்னாட்டு சதுரங்க கூட்டமைப்பின் உலகத் தரவரிசையில் முதலிடம் பெற்றோரின் பட்டியல்">
பன்னாட்டு சதுரங்க கூட்டமைப்பின் உலகத் தரவரிசையில் முதலிடம் பெற்றோரின் பட்டியல்

பன்னாட்டு சதுரங்கக் கூட்டமைப்பின் உலகத் தரவரிசையில் முதலிடம் பெற்றவர்களின் பட்டியல் கீழே தரப்பட்டுள்ளது. இந்த முறைமை சூலை, 1971 இல் துவங்கப்பட்டது. 


</doc>
<doc id="201452" url="https://ta.wikipedia.org/wiki?curid=201452" title="எரிபொருள் மின்கலம்">
எரிபொருள் மின்கலம்

எரியன் மின்கலம் "(Fuel cell)" இரசாயன ஆற்றலை நேரடியாக மின்னாற்றலாக மாற்றக்கூடிய ஒரு சாதனம் ஆகும். எரிபொருள் மின்கலன், எரிபொருள் மின்கலம், எரிபொருள் கலன், எரிபொருள் கலம் என்ற பெயர்களாலும் இதை அழைக்கிறார்கள். மற்ற மின்கலங்களைப் போல இதிலும் நேர் மின்வாய் ஒன்றும் எதிர் மின்வாய் ஒன்றும் இவற்றுக்கிடையில் ஒரு மின்னாற்பகுபொருளும் இடம்பெற்றுள்ளன.
ஐதரசன் மிகப் பரவலாகப் பயன்படுத்தப்படும் ஓர் எரிபொருள் ஆகும். ஆனால், சில நேரங்களில் இயற்கை வளிமம் (natural gas) போன்ற ஐட்ரோ கார்பன்களும் மெத்தனால் போன்ற ஆல்ககால்களும் எரிபொருளாகப் பயன்படுத்தப்படுகின்றன. எரிபொருள் மின்கலன்கள் என்பவை சாதாரண மின்கலங்களிலிருந்து வேறுபட்டவை. எரிபொருள் மின்கலன்களுக்குத் தொடர்ச்சியாக ஆக்சிசனனும்/காற்றும் எரிபொருளும் இருக்க வேண்டும். இல்லையெனில் வேதிவினை நிகழாமல் போகக்கூடும். எனினும், இந்த மூலங்கள் இருக்கும் வரை தொடர்ந்து மின்னாற்றல் உற்பத்தியாகிக் கொண்டே இருக்கும்.

எரிபொருள் மின்கலன்கள் வேல்சைச் சேர்ந்த இயற்பியலாளர் வில்லியம் குரோவாலும் செருமானிய இயற்பியலாளர் ஃப்ரீட்ரிச் சியோன்பெய்னாலும் 1838 ஆம் ஆண்டு தனித்தனியே கண்டறியப்பட்டன. இந்த எரிபொருள் மின்கலன்களின் முதல் பொதுப்பயன்பாடு ஒரு நூற்றாண்டு கழித்தே நிகழ்ந்தது. நாசா முதலில் இந்த எரிபொருள் மின்கலன்களைத் தனது விண்வெளித் திட்டங்களில் பயன்படுத்தப்பட்ட ஆராய்விகள் (probes), செயற்கைக் கோள்கள், விண்வெளிக் கலங்கள் (space capsules) போன்றவற்றில் ஆற்றலை உற்பத்தி செய்யப் பயன்படுத்தியது. அதிலிருந்து இவ்வெரிபொருள் மின்கலன்கள் பல்வேறு பயன்பாடுகளுக்கும் பயன்படுத்தப்பட்டு வருகின்றன. இவை, பொதுப் பயன்பாட்டிலும் தொழிலகப் பயன்பாட்டிலும் குடியிருப்புப் பகுதிகளிலும் தொலைதூரப் பகுதிகளிலும் முதன்மைத் திறன்மூலமாகவும் காப்பமைப்பாகவும் (back up) பயன்படுத்தப்படுகின்றன. மேலும், இவை எரிபொருள் மின்கல ஊர்திகள் (fuel cell vehicles), தானூர்திகள், கவைக்கோல் பளுஏற்றிகள் (forklifts), பேருந்துகள், வானூர்திகள், படகுகள், ஈருருளிகள், நீர்மூழ்கிகள் ஆகியவற்றுக்கு ஆற்றலளிக்கவும் பயன்படுத்தப்படுகின்றன.

நடைமுறையில் பல வகையான எரிபொருள் மின்கலன்கள் உள்ளன. ஆனால், அவையனைத்துமே ஒரு நேர்மின்வாய் (anode; எதிர்மின் சுமை) ஓர் எதிர்மின்வாய் (cathode; நேர்மின் சுமை) மற்றுமொரு மின்பகுளி (electrolyte) கொண்ட அமைப்பாகவே உள்ளன. இம்மின்பகுளியே மின்னூட்டங்கள் (charges) எரிபொருள் மின்கலனின் இரு பக்கங்களுக்கு இடையிலும் செல்ல உதவுகின்றன. எதிர்மின்னிகள் (electrons) நேர்மின்வாயிலிருந்து எதிர்மின்வாய்க்கு ஒரு புறச் சுற்று மூலம் இழுக்கப்பட்டு நேர் மின்னோட்டம் உருவாகிறது. அனைத்து எரிபொருள் மின்கலன்களிலும் மின்பகுளியே பொதுவாக மாறுபடுகிறது. எனவே, எரிபொருள் மின்கலன்களானவை அவற்றில் பயன்படுத்தப்படும் மின்பகுளி அடிப்படையில் வகைப்படுத்தப்படுகின்றன. இந்த எரிபொருள் மின்கலன்கள் வெவ்வேறு அளவுகளில் கிடைக்கின்றன. தனித்தனி எரிபொருள் மின்கலன்கள் ஒப்புகையளவில் மிகக்குறைந்த 0.7 வோல்ட் என்ற மிகக்குறைந்த மின்னழுத்தத்தையே உருவாக்குகின்றன. எனவே, நிறையக் கலன்கள் "அடுக்கப்பட்டோ", தொடர்ச்சியாக வைக்கப்பட்டோ, மின்னழுத்தம் அதிகரிக்கப்பட்டுத் தேவையான பயன்பாடுகளுக்குச் செலுத்தப்படுகின்றன. மின்னாற்றல் மட்டுமின்றி இந்த எரிபொருள் மின்கலன்கள் நீர், வெப்பம் (heat) எரிபொருள் மூலத்தைப் பொறுத்து மிகச் சிறிய அளவிலான நைட்ரசன் டைஆக்சைடு இன்ன பிறவற்றையும் வெளியேற்றுகின்றன. இந்த எரிபொருள் மின்கலன்களின் பயனுறுதிறன் (efficiency) 40-60 % வரை இருக்கும். வெளியேற்றப்படும் வெப்பமும் பயன்படுத்தப்படின் 85 % வரை பயனுறுதிறன் இருக்கும்.

எரிபொருள் மின்கலன் சந்தையானது வளர்ந்து வருகிறது. பைக் ரிசர்ச் (Pike Research) எனும் நிறுவனத்தின் ஆய்வு முடிவின்படி, 2020க்குள் எரிபொருள் மின்கலன் சந்தை 50 கிகாவாட்டாக (GW) இருக்கும் என்று அறியப்படுகிறது.


</doc>
<doc id="201465" url="https://ta.wikipedia.org/wiki?curid=201465" title="தேசிய சரக்குத் தானுந்து ஓட்டப்போட்டி சங்கம்">
தேசிய சரக்குத் தானுந்து ஓட்டப்போட்டி சங்கம்

தேசிய சரக்குத் தானுந்து ஓட்டப்போட்டி சங்கம் ("NASCAR") என்பது, ஓர் தானுந்து போட்டிகளின் குழுமமாகும். 1947-48ல் பில் பிரான்சு என்பவரால் தொடங்கப்பட்டது. 2009ல் திரு. பிரைன் பிரானடசு (பில் பிரான்சின் பெயரன்) தலைமை நிர்வாக அதிகாரியாக பொறுப்பேற்றார்.


</doc>
<doc id="201467" url="https://ta.wikipedia.org/wiki?curid=201467" title="கிராண்ட்மாஸ்டர் (சதுரங்கம்)">
கிராண்ட்மாஸ்டர் (சதுரங்கம்)

சதுரங்க விளையாட்டில், கிராண்ட்மாஸ்டர் (Grandmaster) என்ற பட்டம் அவ்விளையாட்டை ஒழுங்குபடுத்தும் பன்னாட்டு சதுரங்கக் கூட்டமைப்பினால் சதுரங்க விளையாட்டாளர்களுக்கு வழங்கப்படும் விருதாகும். உலக வாகையாளர் பட்டத்தைத் தவிர இந்த அமைப்பு வழங்கும் மிக உயரிய பட்டம் இதுவேயாகும். இந்த நிலையை எய்தியவர் தம் வாழ்நாள் முழுமையும் இப்பட்டத்தை தக்க வைத்துக் கொள்ளலாம். சதுரங்க குறிப்பேடுகளில் இது பொதுவாக ஜிஎம் என சுருக்கமாகக் குறிப்பிடப் படுகிறது. சில நேரங்களில் பன்னாட்டு கிராண்ட் மாஸ்டர் என்பதன் சுருக்கமாக ஐஜிஎம் எனவும், குறிப்பாக பழைய நூல்களில், பயன்படுத்தப்படுகிறது. 

கிராண்ட் மாஸ்டர், பன்னாட்டு மாஸ்டர், மற்றும் பிடீ மாஸ்டர் என்பன ஆண்களுக்கும் பெண்களுக்கும் பொதுவானவை. 1978இல் நோனா கேப்ரின்டாஷ்விலி முதல் பெண் ஜிஎம்மாக பட்டம் பெற்றார். உலகப் பெண்கள் வாகையர் பட்டத்தை வென்ற இவருக்கு ஃபிடீ இந்தப் பட்டதை சிறப்பு விலக்காக அளித்தது. ஆண்களுடன் விளையாடி இந்தப் பட்டத்தை வென்ற முதல் பெண்மணி சூசன் போல்கர் ஆவார். இவர் 1991இல் இந்தச் சாதனையை நிகழ்த்தினார். 2000ஆம் ஆண்டிலிருந்து முதல் பத்து இடங்களில் உள்ள பெண்களில் பெரும்பாலோர் ஜிஎம் பட்டம் பெற்றவர்களாவர். 

பெண்களுக்கெனத் தனிப்பட்ட பட்டமாக "பெண்கள் கிராண்ட் மாஸ்டர்" (WGM) என்ற பட்டமும் ஃபிடீ மாஸ்டர் நிலைக்கும் பன்னாட்டு மாஸ்டர் நிலைக்கும் இடைப்பட்ட நிலையில் உள்ள பெண்களுக்கு வழங்கப்படுகிறது.

சதுரங்கம் தொடர்பில் கிரான்ட்மாஸ்டர் என்னும் பயன்பாடு, 1838ம் ஆண்டில் "பெல்ஸ் லைஃப்" என்னும் விளையாட்டு வார இதழில் காணப்பட்டது. அவ்வெளியீட்டில், வில்லியம் லூயிசு என்பவரை "எமது முன்னைய கிராண்ட்மாஸ்டர்" எனக் குறிப்பிட்டிருந்தனர். லூயிசும் பின்னாளில் பிலிடோர் என்பவரை கிராண்ட்மாஸ்டர் எனக் குறிப்பிட்டார். இப்பெயர் வேறு சில சதுரங்க விளையாட்டு வீரர்களுக்கும் பயன்படுத்தப்பட்டது.



</doc>
<doc id="201468" url="https://ta.wikipedia.org/wiki?curid=201468" title="கார்மேல் மலை">
கார்மேல் மலை

கார்மேல் மலை ("Mount Carmel", , "Har HaKarmel" "Har ha Karmell" ("அர்த்தம்:" கடவுளின் திராட்சைத் தோட்டம்); , "Kármēlos"; , "Kurmul" or جبل مار إلياس "Jabal Mar Elyas" 'Mount Saint Elias') என்பது தென் இசுரேலில் மத்தியதரையிலிருந்து தென் கிழக்காக நீண்டிருக்கும் கடற்கரையோர மலைத்தொடராகும். இத்தொடர் யுனெஸ்கோவின் உயிர்க்கோளம் ஓதுக்கீட்டுப் பகுதியும் பல நகரங்களிக் கொண்டதும் குறிப்பாக இசுரேலின் மூன்றாவது பெரிய நகரான கைஃபா இதன் தென் சரிவில் அமைந்துள்ளது.



</doc>
<doc id="201469" url="https://ta.wikipedia.org/wiki?curid=201469" title="அப்பாச்சி அனுமதி">
அப்பாச்சி அனுமதி

அப்பாச்சி உரிமம் அல்லது அப்பாச்சி அனுமதி அப்பாச்சி மென்பொருள் அறக்கட்டளை (ASF) எழுதிய ஒரு இலவச மென்பொருள் உரிமம் ஆகும். அப்பாச்சி உரிமம் பயன்படுத்தும் போது பதிப்புரிமை அறிக்கை மற்றும் நிபந்தனைகளை நாம் எப்போதும் வெளியிட நிர்ப்பந்திக்கிறது. எந்த இலவச மென்பொருள் உரிமம் போல, அப்பாச்சி உரிமத்துடன் பயனருக்கு மென்பொருள் சுதந்திரம் உரிமம் நிபந்தனைகளின் கீழ், அதை மாற்ற, அதை விநியோகிக்க, மற்றும் மென்பொருள் மாற்றம் பதிப்புகள் விநியோகிக் பயன்படுத்த அனுமதிக்கிறது.


</doc>
<doc id="201470" url="https://ta.wikipedia.org/wiki?curid=201470" title="கும்ரான்">
கும்ரான்

கும்ரான் ("Qumran", ; "") என்பது மேற்குக் கரையில் அமைந்துள்ள ஓர் தொல்பொருளியற் களம். இது இசுரேலிய குடியிருப்புப் பகுதி, கிப்புட்சு ஆகியவற்றுக்கு அருகில், சாக்கடலின் வடமேற்கு கரையிலிருந்து ஒரு மைல் தொலைவில் வரண்ட பீடபூமி மீது அமைந்துள்ளது. கெலேனிய கால குடியிருப்பு ஜோன் கைக்கானூசு ஆட்சிக்காலத்தில் கி.மு 134-104 க்கு இடைப்பட்ட அல்லது பிற்பட்ட காலத்தில் உருவாக்கப்பட்டு, கி.பி 68 அல்லது அதன் பின்னர் உரோமைப் பேரரசால் அழிக்கப்படும் வரை குடியிருப்பாக இருந்தது. சாக்கடல் ஏட்டுச்சுருள்கள் மறைத்து வைக்கப்பட்ட, நேரான பாலைவன செங்குத்துப் பாறைகள், தாழ்வுப் பகுதிகள் சுண்ணாம்பு களிமண் கலவை சம மேல் தளம் கொண்ட கும்ரான் குகைகளுக்கு அண்மித்த குடியிருப்புக்கள் நன்றாக அறியப்பட்டவை. 


</doc>
<doc id="201471" url="https://ta.wikipedia.org/wiki?curid=201471" title="பிளக் கோநெட் நனோ">
பிளக் கோநெட் நனோ

பிளக் கோநெட் நனோ ("Black Hornet Nano") என்பது நோர்வேயின் புரொக்ஸ் டைனமிக்சினால் வடிவமைக்கப்பட்டு, பிரித்தானிய இராணுவத்தினால் பயன்படுத்தப்படும் ஓர் இராணுவ நுண்ணிய ஆளில்லாத வானூர்தி ஆகும்.

இது கிட்டத்தட்ட 10 செ.மீ x 2.5 செ.மீ அளவுடையதும், தரையிலுள்ள படைகளுக்கு உள்ளூர் சுற்றாடல் விழிப்புணர்வை வழங்கக் கூடியதும் ஆகும். இது கையினுள் அடங்கக் கூடியளவு சிறியதும், மின்கலம் உட்பட கிட்டத்தட்ட அரை அவுன்சு நிறையினை உடையது. இந்த ஆளில்லாத வானூர்தி முழு அசைவுக் காணொளி மற்றும் ஒளிப்படங்களை வழங்கக் கூடிய ஒளிப்படக் கருவியைக் கொண்டுள்ளது. £20 மில்லியன் செலவில் 160 அலகுகள் வடிவமைக்கப்பட்டுள்ளன.



</doc>
<doc id="201473" url="https://ta.wikipedia.org/wiki?curid=201473" title="விக்கி விவசாயி">
விக்கி விவசாயி

விக்கி விவசாயி என்பது வேளாண்மை பற்றிய தகவல்களைப் பகிரும் ஒரு மும்மொழி வலைத்தளம் ஆகும். இது இலங்கை வேளாண் துறையின் ஒரு திட்டம் ஆகும். இந்தத் தளம் கலைக்களஞ்சியம், கற்கை, விவாத மேடை ஆகிய மூன்று பகுதிகளைக் கொண்டது. இதன் கலைக்களஞ்சியப் பகுதி விக்கிப்பீடியா பயனபடுத்தும் மீடியாவிக்கி மென்பொருளைப் பயன்படுத்துகிறது.



</doc>
<doc id="201480" url="https://ta.wikipedia.org/wiki?curid=201480" title="எலோ தரவுகோள் முறை">
எலோ தரவுகோள் முறை

எலோ தரவுகோள் முறை ("Elo rating system") சதுரங்கம் போன்ற போட்டியாளர்-எதிர்-போட்டியாளர் பங்கேற்கும் விளையாட்டுக்களில் விளையாட்டாளர்களின் ஒப்பு நோக்கத்தக்க திறன் நிலைகளை கணக்கிடுவதற்கான முறையாகும். இந்த முறையை உருவாக்கிய அங்கேரியில் பிறந்த அமெரிக்க இயற்பியல் பேராசிரியர் அர்பத் எலோ பெயரிலேயே இது குறிப்பிடப்படுகிறது. 

சதுரங்க விளையாட்டில் தரவரிசை நிர்ணயிக்க எலோ முறை உருவாக்கப்பட்டாலும் தற்காலத்தில் இது மற்ற பல விளையாட்டுகளிலும் பயன்படுத்தப்படுகிறது. பல போட்டியாளர்கள் பங்கேற்கும் நிகழ்பட ஆட்டங்களிலும், அணி விளையாட்டுக்களான காற்பந்தாட்டம், அமெரிக்க கல்லூரி காற்பந்து, கூடைப்பந்தாட்டம், பெரும் கூட்டிணைவு அடிப்பந்தாட்டம் போன்றவற்றிலும் தரவரிசைப் படுத்தும் முறையாக எலோ முறை பயன்படுத்தப்படுகிறது.

இரு விளையாட்டாளர்களின் தரவுகோள்களுக்கிடையேயான வேறுபாடு அவர்களுக்கிடையே நடக்கும் ஆட்டத்தின் முடிவை முன்கூட்டியே முடிவுற உதவுகிறது. சமநிலையில் உள்ள போட்டியாளர்களுக்கிடையேயான ஆட்டங்களில் இருவருமே இணையான ஆட்டங்களில் வெல்ல (ஒவ்வொருவருக்கும் 50% வெற்றி) வாய்ப்புண்டு. எதிராளியை விட 100 புள்ளிகள் கூடுதலாக உள்ள போட்டியாளர் வெல்ல 64% வாய்ப்பும் 200 புள்ளிகள் கூடுதலாக உள்ளவர் வெல்ல 76% வாய்ப்பும் உள்ளதாக கணக்கிடப்பட்டுள்ளது. 

ஓர் விளையாட்டாளரின் எலோ தரவுகோள் ஓர் எண்ணால் குறிக்கப்படுகிறது. தரப்பட்டியலில் உள்ள விளையாட்டாளர்களுடன் பெறும் வெற்றி/தோல்விகளைப் பொறுத்து விளையாட்டாளரின் தரவுகோள் எண் கூடியும் குறைந்தும் வரும். ஒவ்வொரு ஆட்டத்தின் முடிவிலும் வெற்றி பெற்ற போட்டியாளர் தோல்வியடைந்தவரிடமிருந்து புள்ளிகளை பெறுவர். எவ்வளவு புள்ளிகள் பெறுவார்கள் அல்லது இழப்பார்கள் என்பது இருவரது தரவுகோள்களுக்கிடையே உள்ள வேறுபாட்டைச் சார்ந்திருக்கும். உயர்ந்த எண் பெற்றுள்ள விளையாட்டாளருக்கும் குறைந்த நிலையில் உள்ள விளையாட்டாளருக்கும் நடக்கும் ஆட்டத்தொடரில் உயர்ந்த நிலையில் இருப்பவர் கூடுதல் வெற்றிகளைப் பெறுவார் என்று எதிர்பார்க்கப்படுகிறது. இதனால் கூடிய எண்ணுள்ளவர் வென்றால் ஒருசிலப் புள்ளிகளே தோல்வியடைந்தவரிடமிருந்து பெறுவார். ஆனால் குறைந்த எண்ணில் உள்ள விளையாட்டாளர் வென்றால் மிகுந்த புள்ளிகளை தோல்வியடைந்தவரிடமிருந்து பெறுவார். ஆட்டம் சமநிலையில் முடிந்தாலும் குறைந்த எண்ணில் உள்ள விளையாட்டாளருக்கு சில புள்ளிகள் உயர்நிலை விளையாட்டாளரிடமிருந்து மாற்றப்படும்.


</doc>
<doc id="201482" url="https://ta.wikipedia.org/wiki?curid=201482" title="யு.எஸ்.எஸ். மெக்கேம்பெல் (டிடிஜி-85)">
யு.எஸ்.எஸ். மெக்கேம்பெல் (டிடிஜி-85)

யு.எஸ்.எஸ். மெக்கேம்பெல் (டிடிஜி-85) (USS McCampbell DDG-85) இது அமெரிக்கக் கப்பற்படையின் 7-ஆவது படைப்பிரிவைச் சேர்ந்த கப்பல் ஆகும். இது பசிபிக் மற்றும் இந்தியப் பெருங்கடல் பகுதிகளில் பாதுகாப்புப் பணியில் ஈடுபட்டு வருகிறது.

விமான எதிர்ப்பு துப்பாக்கிகள், நீர்மூழ்கிக் கப்பல்களைத் தாக்கி அழிக்கும் ஏவுகணைகள், போர் மற்றும் மீட்புப் பணிகளில் ஈடுபடுத்தப்படுத்தப்படும் 2 ஹெலிகாப்டர்கள், நவீன ரேடார்கள், செயற்கைக்கோளுடன் நேரடியாக இணைக்கப்பட்ட தகவல் தொழில்நுட்ப சாதனங்கள் உள்ளிட்ட நவீன கருவிகள் யு.எஸ்.எஸ். மெக்கேம்பெல் போர்க்கப்பலில் உள்ளன.


</doc>
<doc id="201486" url="https://ta.wikipedia.org/wiki?curid=201486" title="ஆடையூர் கருப்பனார் கோயில்">
ஆடையூர் கருப்பனார் கோயில்

ஆடையூர் கருப்பனார் கோயில் இது நாட்டுப்புற கோயில் ஆகும்.

இக்கோயில் தமிழ்நாட்டில், சேலம் மாவட்டம் எடப்பாடி வட்டத்த்திலுள்ள ஆடையூர் கிராமத்தில் உள்ளது

இக்கோயிலின் தவத்திருவிழா மூன்று ஆண்டுகளுக்கு ஒருமுறை நடைபெறும்.


</doc>
<doc id="201494" url="https://ta.wikipedia.org/wiki?curid=201494" title="அல் அஸூமத்">
அல் அஸூமத்

அல் அஸூமத் ஈழத்துக் கவிஞர், ஈழத்து எழுத்தாளர், கலாபூஷணம், மலையகத்தைச் சேர்ந்தவர். இவர் இலங்கையின் மூத்த படைப்பாளிகளில் ஒருவரும் சிறந்த தமிழறிவாளரும் ஆவார். இவர் இலங்கை ஒலிபரப்புக் கூட்டுத்தாபன முஸ்லிம் சேவையில் நான்கு வருடங்களுக்கும் மேலாக 'கவிதைச் சரம்' நிகழ்ச்சியை நடாத்தி வந்தவர். இவரது இந் நிகழ்சி பல கவிஞர்களுக்கு வழிகாட்டியாக அமைந்தது. தொலைக் காட்சி, வானொலி, மேடைக் கவியரங்குகள் பலவற்றில் தலைமை வகித்த அனுபவமிக்கவர்.

இவர் தமிழ் நாடு, சென்னை, ரஹ்மத் அறக்கட்டளையினர் உலகளாவிய ரீதியில் நடத்திய முகம்மது நபிகள் (ஸல்) அவர்களது வாழ்க்கை வரலாற்று நூலுக்கான கைப்பிரதிப் போட்டியில் முதற்பரிசைப் பெற்றவர். இவரது இக் கைப்பிரதி ஒரு லட்சம் ரூபாய் ரொக்கப் பரிசுக்கான பிரதியாக அறிஞர் பெருமக்களால் தேர்ந்தெடுக்கப் பெற்றது. இவர் முஸ்லிம் கலாசார பண்பாட்டலுவல்கள் ராஜாங்க அமைச்சர் அல்ஹாஜ் ஏ.எச்.எம். அஸ்வர் அவர்களால் 'கவித் தாரகை' விருது வழங்கியும், ஸ்ரீலங்கா முஸ்லிம் கலைஞர் முன்னணியினரால் 2008 இல் 'இலக்கிய சாகரம்' பட்டம் வழங்கியும் கௌரவிக்கப்பட்டவர். காயல்பட்டினத்தில் தமிழ்நாடு இஸ்லாமியத் தமிழ் இலக்கியக் கழகம் நடத்திய 13வது உலக இஸ்லாமிய தமிழ் இலக்கிய மாநாட்டில் 'தமிழ் மாமணி' விருது வழங்கிக் கௌரவிக்கப்பட்ட மூன்று இலங்கையருள் இவரும் ஒருவர்.





</doc>
<doc id="201502" url="https://ta.wikipedia.org/wiki?curid=201502" title="பொன்னடிக்கால் ஜீயர்">
பொன்னடிக்கால் ஜீயர்

மணவாள மாமுனிகளின் முதன்மை சீடர்களுள் ஒருவரான பொன்னடிக்கால் சீயர் நாங்குநேரியிலுள்ள வானமாமலை எனும் சிற்றூரில் புரட்டாசி மாதம் புனர்பூசம் நட்சத்திரத்தில் அரங்காச்சாரியார் எனும் பண்டிதருக்கு இரண்டாம் மகவாய் பிறந்தார். பெற்றோர் இவருக்கு இட்ட பெயர் அழகியவரதர் என்பதாகும்.


திருப்பாவை சுவபதேச வியாக்யானம் எனப்படும் திருப்பாவை விளக்கவுரை


ஆச்சாரியரின் புகழ்பாடும் வடமொழி தனியன் இதோ:


</doc>
<doc id="201510" url="https://ta.wikipedia.org/wiki?curid=201510" title="களனிய திச்சன்">
களனிய திச்சன்

களனிய திச்சன் (கி.மு. மூன்றாம் நூற்றாண்டின் பிற்பகுதி) என்பவன் மேற்கிலங்கையில் இருந்த களனி இராச்சியத்தின் மன்னன். இவனின் மகள் விகாரமாதேவி.

களனி பகுதியை ஆண்ட களனிய திச்சனுக்கு ஒரு மகள் உண்டு. அவள் இன்னொருவன் மேல் காதல் கொண்டுள்ளாள் எனத் தெரிந்தவுடன் அவளைத் தனிமைப்படுத்தினான் களனியன். அவளின் காதலன் ஒரு பிக்குவின் மூலம் அவளுக்கு ஓலையில் செய்தி அனுப்ப அது களனிய திச்சன் கையில் கிடைத்தது. அதைப் பார்த்த அவன் பிக்கு தான் இந்த ஓலையை கொடுத்தான் என நினைத்து அவனைக் கொன்று விட்டான். இதனால் ஏற்படவிருந்த வெள்ளப்பெருக்கைத் தடுக்க களனியன் மகளைக் கடலுக்குப் பலி கொடுக்கச் சொன்னார்கள் களனியத்தின் கணியர்கள். அதன்படி அவன் தன் மகளைக் கடலில் ஒரு படகில் ஏற்றி அனுப்பிவிட்டான். வெள்ளத்தால் அலைக்களிக்கப்பட்ட படகு உருகுணை இராச்சியத்தின் காகவண்ண தீசனிடம் கிடைக்கிறது. அதில் உள்ள களனியின் இளவரசியை காகவண்ணன் திருமணம் செய்து கொள்கிறான். அவர்களுக்கு பிறந்தவனே துட்டகைமுனு ஆவான்.



</doc>
<doc id="201535" url="https://ta.wikipedia.org/wiki?curid=201535" title="குடிப்பெயர்">
குடிப்பெயர்

குடிப்பெயர் என்பது ஒருவன் பிறந்த இடத்தின் பால் வைக்கப்படுவது ஆகும். இவை உயர்திணைக் கூறிய பெயர்களில் ஒன்று. சங்ககால மூவேந்தர்களான சேர, சோழர், பாண்டிய வேந்தர்கள் தங்களின் பெயரோடு இக்குடிப்பெயரையும் ஒட்டாகச் சேர்த்துக்கொண்டனர்.



</doc>
<doc id="201550" url="https://ta.wikipedia.org/wiki?curid=201550" title="நரம்பு">
நரம்பு

நரம்பணுக்களின் வெளிநீட்டமாக இருக்கும் நரம்பிழைகள் (axons), பல ஒன்றாகச் சேர்க்கப்பட்டு, மூடப்பட்ட கட்டுக்களாக புற நரம்பு மண்டலத்தில் இருக்கையில் அவை நரம்புகள் எனப்படும். இந்த நரம்புகளே மின் வேதி கணத்தாக்கங்களை உடலின் பல பாகங்களுக்கும் கடத்துகின்றன. மைய நரம்பு மண்டலத்தில் இருக்கும் இந்த நரம்புகளை ஒத்த அமைப்புக்கள் என அழைக்கப்படுகின்றது. மேலும், நரம்புச் செல்கள், நரம்பு மண்டல அமைப்பின் செயல் அலகுகள் எனப்படுகின்றன. மனித மூளை சற்றேறக்குறைய 860 கோடி நரம்புச் செல்களை உடையது. தவிர, நியூரோகிளியல் செல்கள் அதிகமுள்ளது.

நரம்பிழைகளை மூடியிருக்கும் மயலின் உறைகளை உருவாக்கும் சுவான் கலங்களும் (Schwann cells) இந்த நரம்புகளில் காணப்படும்.

நரம்பிழைகள் (Axons) பல ஒன்றாகக் கூட்டாகச் சேர்க்கப்பட்டு, அவற்றைச் சுற்றி உறையொன்றினால் மூடப்பட்டு, ஒரு கட்டாக அமைந்திருக்கும் நீண்ட கயிறு போன்ற அமைப்பாக இந்த நரம்புகள் காணப்படும். நரம்புகள் அனைத்தும் வெளிப்பக்கமாக இணைப்பிழையத்தினால் ஆன ஒரு அடர்த்தியான புற நரம்புறை (Epineurium) எனப்படும் உறையினால் மூடப்பட்டிருக்கும். இந்த உறைக்குக் உள்ளாக இருக்கும் நரம்பிழைகளைச் சுற்றி, தட்டையான உயிரணுக்களாலான நரம்பிழை சூழுறை (Perineurium) காணப்படும். இந்த நரம்பிழை சூழுறையானது உள்நோக்கி நீண்டு பிரிசுவர்களை ஏற்படுத்துவதால், நரம்பிழைகள் பிரிக்கப்பட்டு ஒன்றுக்கு மேற்பட்ட நரம்பிழைக் கட்டுக்களாகக் காணப்படும். உள்ளாக இருக்கும் ஒவ்வொரு தனி நரம்பிழையையும் சுற்றியிருக்கும் உறை அக நரம்பிழையுறை (Endoneurium) எனப்படும். 

மைய நரம்புத் தொகுதியிலிருந்து புறப்படும் இந்த நரம்புகளின் இக்குறிப்பிட்ட அமைப்பானது இடையில் உடையாமல் மிக நீளமாகச் சென்று தோல், கண் போன்ற உணர்வு உறுப்புக்களையோ, தசை, சுரப்பி போன்ற வேறு செயற்படு உறுப்புக்களையோ அடையும். இந் நரம்புகளுக்கு அதிக ஆற்றல் தேவைப்படுவதால், பொதுவாக இந்த நரம்புகள் குருதிச் சுற்றோட்டத் தொகுதியின் குருதிக் கலன்களுடன் இணைந்து உடல் பாகங்களுக்குள் செல்லும்.

மனித உடலின் நுண் அமைப்பாக விளங்கும் நரம்புச் செல் மூன்று பகுதிகளை உள்ளடக்கியது. அவை: 

நரம்புகளின் செல் உடலமானது ஒழுங்கற்ற வடிவம் அல்லது பன்முகச் சீரமைவற்ற அமைப்பாக உள்ளது. நரம்புச் செல் அல்லது நரம்புச் செல்லின் உடலமானது சைட்டான் எனவும் அழைக்கப்படுகிறது. இந்த செல் உடலத்தில் அணுக்குழைமம், நிசில் துகள்கள், செல் நுண் உறுப்புகள் போன்றவை காணப்படுகின்றன. இவற்றுள் நிசில் துகளானது புரத சேர்க்கைக்கான ரிபோசொம்களை உடையதாகக் காணப்படும்.

குறு நரம்பிழைகள் டெண்டிரைட்டுகள் அல்லது டெண்டிரான் எனப்படும். இவை செல் உடலத்திலிருந்து வெளிப்புறமாக நீட்டிக் கொண்டிருக்கும் அடுத்தடுத்துக் கிளைத்தலுக்கு உள்ளான குட்டை இழைகளாகும். இவ்விழைகள் செல் உடலை நோக்கி மின்தூண்டல்களைக் கடத்துகின்றன.

செல் உடலத்திலிருந்து உருவாக்கி மிக நீண்டுக் காணப்படும் இழை நீள் நரம்பிழை ஆகும். இந்த இழையின் முடிவில் கிளைத்துக் காணப்படும். இதன் வேறுபெயர் ஆக்ஸான் என்பதாகும்.இந்நீள் நரம்பிழை பின்முனைக் கிளைத்த, குமிழ் போன்ற அமைப்பில் முடிகின்றது. இவை நரம்புச் செல் இடைவெளிக் குமிழ்கள் எனப்படும். மேலும், இவை நரம்புக் கடத்தும் பொருள் அல்லது நரம்புச் சைகைகளைக் கடத்தும் பொருள் என்னும் வேதிப்பொருளால் நிரப்பப்பட்டுள்ளன. நீள் நரம்பிழையிலுள்ள அணுக்குழைமம் நரம்பிழைக் குழைமம் (ஆக்சோ பிளாசம்) என்றழைக்கப்படுகிறது. இந்த நரம்பிழையைச் சூழ்ந்துள்ள மையலின் என்னும் உறை பல அடுக்குகளைக் கொண்ட சுவான் செல்களால் உருவானதாகும். இதன் வெளிப்புற அடுக்கு நியூரிலேமா எனப்படும். இதன் கிளைத்த முடிவுப் பகுதிகளைத் தவிர, மற்றவற்றை நியூரிலேமா முழுவதும் போர்த்தியுள்ளது. 

நீள் நரம்பிழையின்மீது மையலின் உறையால் தோற்றுவிக்கப்படும் இடைவெளிகள், ரேன்வியரின் கணுக்கள் என்றழைக்கப்படுகின்றன. இக்கணுக்களில் நியூரிலேமா தொடர்ச்சியற்றுக் காணப்படுகிறது. மையலின் உறையானது மின்தூண்டல் விரைவாகக் கடத்தப்படுவதற்கு உதவி செய்கிறது.
நரம்புச் செல் ஐவகைப்படும். அவை:

நீள் நரம்பிழைகள் (Axons) வெண்மையான கொழுப்பு மையலினால் மூடப்பட்டுக் காணப்பட்டால், அவை மையலின் உறை அல்லது சுரமாக்கப்பட்டவை அல்லது வெண்மை நரம்புச் செல்கள் (Neurons) என்றழைக்கப்படுகின்றன. இந்நரம்புச் செல்கள் மூளையின் வெண்மைப் பகுதியைத் தோற்றுவிக்கின்றன.

மையலின் உறையினால் மூடப்பெறாத நீள் நரம்பிழைகள் சாம்பல் நிறத்தில் காணப்படும். இந்த நரம்பிழைகள் நியூரிலேமா செல்கள் அல்லது சுவான் செல்கள் ஆகியவற்றால் மூடப்பட்டிருக்கும். இவ்வகை நரம்புச் செல்கள் பெருமூளையின் சாம்பல் நிறப்பகுதிகளில் உள்ளன.

வளர் கருவின் நரம்புத் திசுக்களில் ஒருமுனை நரம்புச்செல்கள் உள்ளன. இத்தகைய நரம்புச் செல்கள் ஒற்றை நீட்சி அல்லது இழையைக் கொண்டுள்ளன. இந்த நீட்சியே நீள் நரம்பிழையாகவும் குறு நரம்பிழையாகவும் செயல்புரிகின்றது.

இருமுனை நரம்புச் செல்கள், உணர்வு உறுப்புகளான விழித்திரையில் காணப்படும் கூம்பு மற்றும் கோல் வடிவச் செல்களாக இருக்கின்றன. ஒவ்வோர் இருமுனை நரம்புச்செல்லும் ஒரு செல் உடலம் மற்றும் இரு நீட்சிகளை முனைகளில் கொண்டதாகக் காணப்படுகிறது. ஒரு நீட்சி நீள் நரம்பிழையாகவும் மற்றொன்று குறு நரம்பிழையாகவும் வினைபுரிகின்றது.
பலமுனை நரம்புச் செல்கள் பெருமூளையின் புறணிப் பகுதியில் காணப்படுகின்றன. ஒவ்வொரு பலமுனை நரம்புச்செல்லிலும் செல் உடலம், பல குறு நரம்பிழைகள், ஒற்றை நீள் நரம்பிழை ஆகியவை உள்ளன.
அருகருகே, காணப்படும் நரம்புச் செல்களின் குறு நரம்பிழைகளும், நரம்புச் செல் இடைவெளிக் குமிழ்களும் ஒன்றோடோன்று பிணைப்பை ஏற்படுத்திக் கொள்ளாமல் தோன்றும். ஆன்னல், அதேசமயம், அவையிரண்டும் உடல் தொடர்பு கொண்டுள்ளன. அருகருகே அமைந்த நரம்புச் செல்களுக்கு இடையேயான தொடர்புப் பகுதி நரம்புச் செல் இணைப்பு என்றழைக்கப்படுகிறது.

"நரம்புக் கணத்தாக்கங்களை கடத்தும் திசையைப் பொறுத்து நரம்புகள் மூன்று வகையாகப் பிரிக்கப்படுகின்றன."

1. "உட்காவும் நரம்புகள்" (Afferent nerves)
இவை "உணர்வு நரம்புகள்" (Sensory nerves) அல்லது "வாங்கி நரம்புகள்" (Receptor nerves) எனவும் அழைக்கப்படும். இவையே உணர்வு உறுப்புக்களில் இருக்கும் உணர்வு நரம்பணுக்களிலிருந்து (Sensory neurons) கணத்தாக்கங்களை மைய நரம்புத் தொகுதியை நோக்கிக் கடத்தும் நரம்புகள் ஆகும். எடுத்துக் காட்டாக உணர்வு உறுப்பான தோலில் இருந்து தொடுதல் என்னும் உணர்வுக்கான கணத்தாக்கத்தை மைய நரம்புத் தொகுதிக்குக் கடத்தும். 

2. வெளிக்காவும் நரம்புகள்" (Efferent nerves)
இவையே மைய நரம்புத் தொகுதியிலிருந்து சமிக்ஞைகளை செயற்படு உறுப்புகளில் இருக்கும் இயக்க நரம்பணுக்களுக்குக் (motor neurons) கடத்தும் நரம்புகள். எடுத்துக் காட்டாக மைய நரம்புத் தொகுதியிலிருந்து ஒரு செயலுக்கான சமிக்ஞையை தசை, சுரப்பி போன்ற உடல் உறுப்புக்களுக்கு காவிச் செல்லும். 

3. "கலப்பு நரம்புகள்" (Mixed nerves)
இவை உட்காவு நரம்பிழைகள், வெளிக்காவு நரம்பிழைகள் ஆகிய இரண்டையும் ஒன்றாகக் கொண்டிருக்கும். ஒரே கட்டாகக் காணப்படும் இவ்வகை நரம்புகள் உணர்வுத் தகவல்களை மைய நரம்புத் தொகுதிக்குக் கடத்தும் அதேவேளை, மைய நரம்புத் தொகுதியிலிருந்து செயல்வினைகளுக்கான தகவல்களை செயற்படு உறுப்புக்களுக்குக் கடத்தும்.

"நரம்புகள் அவை மைய நரம்புத் தொகுதியில் இணைக்கப்படும் இடத்தின் அடிப்படையில் இரு பிரிவுகளாகப் பிரிக்கப்படுகின்றன."

1. முண்ணான் நரம்புகள் (Spinal nerves)
இவை முள்ளந்தண்டு நிரலூடாக, முண்ணாணுடன் இணைக்கப்படும். இவை தலைக்குக் கீழாக இருக்கும் உடல் உறுப்புக்களுடன் தொடர்புடையனவாக இருக்கும். ஆங்கில எழுத்துக்களுடன் கூடிய எண்களால் இவை பெயரிடப்படுள்ளன. எந்த முள்ளந்தண்டு எலும்பினூடாக முண்ணாணுடன் இணைக்கப்படுகின்றதோ, அந்தப் பெயரினால் அடையாளப்படுத்தப்படுகின்றன. 31 வலது-இடது சோடி நரம்புகள் இவ்வகையைச் சார்ந்தவை. இவற்றில் 8 சோடி கழுத்து முண்ணாண் நரம்புகளும் (C1-C8), 12 சோடி நெஞ்சு முண்ணான் நரம்புகளும் (T1-T12), 5 சோடி நாரி முண்ணாண் நரம்புகளும் (L1-L5), 5 சோடி திரு முண்ணாண் நரம்புகளும் (S1-S5), 1 சோடி குயிலலகு முண்ணான் நரம்புகளும் அடங்கும். இந் நரம்புகள் யாவும் புற நரம்புத் தொகுதியைச் சார்ந்ததாக இருக்கும்.

2. மண்டை நரம்புகள் (Cranial nerves)
இவை தலையிலிருக்கும் பகுதிகளுடன் தொடர்புடையனவாக இருப்பதுடன் மூளையுடன், முக்கியமாக மூளைத் தண்டுப் பகுதியுடன் இணைந்திருக்கும். 12 சோடி நரம்புகள் உரோம எண்களால் அடையாளப்படுத்தப்படும். அத்துடன் மேலதிகமாக 0 என்ற எண்ணால் அடையாளப்படுத்தப்படும் ஒரு சோடி நரம்புகளும் இருக்கின்றன. 0 உள்ளிட்டம் முதல் மூன்று சோடி நரம்புகளும் பெருமுளைப் பகுதியிலிருந்தும், ஏனைய 10 சோடி நரம்புகளும் மூளைத் தண்டுப் பகுதியிலிருந்தும் வெளியேறும். பல நேரங்களில், இந்த நரம்புகள் தொடர்பு கொள்ளும் குறிப்பிட்ட உறுப்பின் அடிப்படையில், விளக்கமான பெயரீட்டையும் பெறுவதுண்டு. எ.கா. கண் நரம்பு, முக நரம்பு
இவற்றில் கண் நரம்புகள் (மண்டை நரம்பு II) தவிர்ந்த ஏனைய நரம்புகள் யாவும் புற நரம்புத் தொகுதியைச் சாரும்.

முகநரம்பு பாதிப்பு (பெல்ஸ் பால்ஸி) என்பது முகத்தின் ஒரு பக்க தசைகள் வலுவிழந்து போவதாகும். இதன் காரணமாக, ஒரு பக்க தசைகளைக் கட்டுப்படுத்தும் முகநரம்பு பாதிக்கப்பட்டு இந்தப் பக்க முகம் தளர்ந்து, தொய்வாக இறங்கி விடுகின்றது. இப்பாதிப்பினால் நாக்கின் சுவை உணர்வு செயலிழந்து காணப்படுகிறது. மேலும், இத்தகு பாதிப்பு திடீரென ஏற்பட்டுப் பின், தானாகவே சரியாகி விடுவதுமுண்டு. ஹெர்பெஸ் வைரஸ் என்னும் கிருமியின் தாக்கத்தால் முகநரம்பு பாதிப்பு நோய் ஏற்படுவதாகக் கூறப்படுகிறது. இந்நோய் பாதிக்கப்பட்டோரின் முகநரம்பு வீங்கிக் காணப்படுகின்றது.<ref name="https://www.google.co.in/url?sa=t&rct=j&q=&esrc=s&source=web&cd=10&cad=rja&uact=8&ved=0ahUKEwj3-Ii11OjUAhWMQ48KHU4TBs8QFghuMAk&url=http%3A%2F%2Fwww.chennaitodaynews.com%2Fsymptoms-of-infection-of-the-facial-nerve%2F&usg=AFQjCNHexNMxemaIj0zI3ft02a6-2NsvZg"></ref>

முகநரம்பு பாதிப்பு நோயின் அறிகுறிகள் பலவகைப்படும். அவை:
முகநரம்பு பாதிப்பென்பது ஒரு பக்க முழுமைக்கும் அல்லது பகுதி அளவிற்கும் தோன்றக்கூடும்.<ref name="https://www.google.co.in/url?sa=t&rct=j&q=&esrc=s&source=web&cd=10&cad=rja&uact=8&ved=0ahUKEwj3-Ii11OjUAhWMQ48KHU4TBs8QFghuMAk&url=http%3A%2F%2Fwww.chennaitodaynews.com%2Fsymptoms-of-infection-of-the-facial-nerve%2F&usg=AFQjCNHexNMxemaIj0zI3ft02a6-2NsvZg"></ref>


</doc>
<doc id="201555" url="https://ta.wikipedia.org/wiki?curid=201555" title="சுப்பையா அருணன்">
சுப்பையா அருணன்

சுப்பையா அருணன் (Subbiah Arunan) இந்திய விண்வெளி ஆய்வு மையத்தின் ஓர் விஞ்ஞானி மற்றும் திட்ட இயக்குநர் ஆவார். இவர் திருநெல்வேலி மாவட்டத்தின் ஏர்வாடி அருகே உள்ள கோதைசேரி கிராமத்தைச் சேர்ந்தவராவார். திருக்குறுங்குடி பள்ளியிலும், பாளையங்கோட்டை சேவியர் பள்ளியிலும் படித்தார். கோவையில் இயந்திரப் பொறியியல் துறையில் பட்டம் பெற்று, 1984ல் திருவனந்தபுரத்திலுள்ள விக்ரம் சாராபாய் விண்வெளி மையத்தில் பணியில் சேர்ந்தார். தற்போது, பெங்களூரில் உள்ள இந்திய விண்வெளி ஆய்வு மையத்தில் பணிபுரிகிறார். 2013ல் மங்கள்யான் செயற்கைக்கோளை உருவாக்கிய இந்தியாவின் செவ்வாய் சுற்றுகலன் திட்டத்தின் திட்ட இயக்குநராக இருக்கிறார்.

இசுரோவின் அறிவியல் அறிஞராகப் பணியில் இருந்த நம்பி நாராயணன் என்பவரின் மருமகன் ஆவார்.


</doc>
<doc id="201558" url="https://ta.wikipedia.org/wiki?curid=201558" title="ஆர்ச்சிபால்ட் எட்வர்ட் நை">
ஆர்ச்சிபால்ட் எட்வர்ட் நை

லெப்டினன்ட் ஜெனரல் சேர் ஆர்ச்சிபால்டு எட்வர்டு நை, ("Sir Archibald Edward Nye", ஏப்ரல் 23, 1895 – நவம்பர் 13, 1967) முதல் உலகப் போரிலும் இரண்டாம் உலகப் போரிலும் பங்காற்றிய பிரித்தானியப் படைத்துறை அதிகாரி ஆவார். இரண்டாம் உலகப் போருக்குப் பின்னர் இவர் மதராஸ் மாகாண ஆளுநராக நிமிக்கப்பட்டார். இந்திய விடுதலைக்குப் பின்னர் அப்போதையப் இந்தியப் பிரதமர் நேருவின் விருப்பத்திற்கேற்ப இவர் ஐக்கிய இராச்சியத்தின் பேராளராக இந்தியாவிலேயே தொடர்ந்து வாழ்ந்து வந்தார். பின்னதாக ஆர்ச்சிபால்டு நை கனடாவிற்கான ஐக்கிய இராச்சியத்தின் சார்புப் பேராளராகவும் பொறுப்பேற்றார்.


</doc>
<doc id="201565" url="https://ta.wikipedia.org/wiki?curid=201565" title="மருங்காபுரி வட்டம்">
மருங்காபுரி வட்டம்

மருங்காபுரி வட்டம் தமிழ்நாட்டின் திருச்சிராப்பள்ளி மாவட்டத்தில் உள்ள 11 வட்டங்களில் ஒன்றாகும். இந்த வட்டத்தின் தலைமையகமாக மருங்காபுரி நகரம் உள்ளது.
மருங்காபுரி வட்டாட்சியர் அலுவலகம் திருச்சி-மதுரை தேசிய நெடுஞ்சாலையில் உள்ள எம்.கல்லுப்பட்டியில் அமைக்கப்பட்டு 17.09.2013 முதல் செயல்பட்டு வருகிறது.

இவ்வட்டத்தில் 45 வருவாய்கிராமங்கள் உள்ளது. 


</doc>
<doc id="201566" url="https://ta.wikipedia.org/wiki?curid=201566" title="முசிறி வட்டம்">
முசிறி வட்டம்

முசிறி வட்டம் தமிழ்நாட்டின் திருச்சிராப்பள்ளி மாவட்டத்தில் உள்ள 11 வட்டங்களில் ஒன்றாகும். இந்த வட்டத்தின் தலைமையகமாக முசிறி நகரம் உள்ளது. இந்த வட்டத்தின் கீழ் 64 வருவாய் கிராமங்கள் உள்ளன.


</doc>
<doc id="201580" url="https://ta.wikipedia.org/wiki?curid=201580" title="வீரமணி">
வீரமணி

வீரமணி என்ற பெயரில் பின்வரும் கட்டுரைகள் உள்ளன:



</doc>
<doc id="201594" url="https://ta.wikipedia.org/wiki?curid=201594" title="எச்சக்குன்று">
எச்சக்குன்று

எச்சக்குன்று ("Inselberg" அல்லது "Monadnock") எனப்படுவது ஆயிரக்கணக்கான ஆண்டுகளாக தொடர்ந்து ஏற்படும் இயற்கை அனர்த்தங்களினால் மண் உள்ளீர்க்கப்பட்டு உருவாகும் குன்றுகளில் ஒரு வகையாகும். இவை செங்குத்து சரிவுகளையும் மற்றும் வட்ட வடிவ உச்சி பகுதிகளையும் கொண்டிருக்கும். மிகிந்தலை இலங்கையில் உள்ள எச்சக்குன்றுகளில் ஒன்றாகும்.


</doc>
<doc id="201604" url="https://ta.wikipedia.org/wiki?curid=201604" title="கண்ணூர் டீலக்ஸ்">
கண்ணூர் டீலக்ஸ்

﻿
கண்ணூர் டீலக்சு, டி. இ. வாசுதேவன் தயாரிப்பில் உருவான மலையாளத் திரைப்படம். இது 1969 மே 16 ஆம் நாள் வெளியானது. 



</doc>
<doc id="201607" url="https://ta.wikipedia.org/wiki?curid=201607" title="சஃபாரி டி. வி.">
சஃபாரி டி. வி.

சபாரி டி. வி என்பது மலையாளத் தொலைக்காட்சிகளில் ஒன்று. இது பயணங்கள் தொடர்பான நிகழ்ச்சிகளை வெளியிடுகிறது. 
லேபர் இந்தியா உரிமையாளர் சந்தோஷ் ஜார்ஜ் எழுபதிற்கும் அதிகமான நாடுகளில் பயணங்களை மேற்கொண்டவர், இவரே இதன் நிறுவனர் ஆவார்.




</doc>
<doc id="201610" url="https://ta.wikipedia.org/wiki?curid=201610" title="கொக்பரோக்">
கொக்பரோக்

போரோக் (அல்லது கொக்போரோக்) என்பது திரிபுராவில் வாழும் மக்கள் பேசும் மொழிகளுள் ஒன்று. திரிபுராவின் ஆட்சிமொழியும் இதுவே. தற்போது இம்மொழியை வங்காள, உரோம எழுத்துகளில் எழுதுகின்றனர்.

1. ச
2. இந்வி
3. தம்
4. ப்ர்வி
5. ப
6. டோக்
7. ஸ்னி
8. சர்
9. சுகு
10. சி
20. இந்விசி
100. ற
101. சற ச
200. இந்விற
1000. சயி
1001. ச சயி
2000. இந்வி சயி
10,000. சிசயி
20,000. இந்விசி சயி
100,000. ரசயி
200,000. இந்வி ரசயி
1,000,000. சிறசயி
2,000,000. இந்விசி ரசயி
10,000,000. ருவஜக்
20,000,000. இந்வி ருவஜக்
1,000,000,000. ற ருவஜக்
1,000,000,000,000. சயி ருவஜக்
1,000,000,000,000,000,000,000. ரசயி ருவஜக்


</doc>
<doc id="201611" url="https://ta.wikipedia.org/wiki?curid=201611" title="டேஞ்சர் பிஸ்கட்">
டேஞ்சர் பிஸ்கட்

﻿

டேஞ்சர் பிஸ்கட் என்பது டி. இ. வாசுதேவன் தயாரித்த மலையாளத் திரைப்படம். இது 1969 நவம்பர் 22ல் வெளியானது 






</doc>
<doc id="201613" url="https://ta.wikipedia.org/wiki?curid=201613" title="ஜன்மபூமி (திரைப்படம்)">
ஜன்மபூமி (திரைப்படம்)

﻿

ஜன்மபூமி என்பது ஜோன் குமாரமங்கலம் தயாரித்த மலையாளத் திரைப்படம். இந்த படம் 1969 பிப்பிரவரி 20ல் வெளியானது 




</doc>
<doc id="201616" url="https://ta.wikipedia.org/wiki?curid=201616" title="வீட்டுமிருகம்">
வீட்டுமிருகம்

﻿
வீட்டுமிருகம் என்பது பி. சுகுமார் தயாரித்த மலையாளத் திரைப்படம். இந்த படம் 1969 சனவரி 24-ல் வெளியானது. 






</doc>
<doc id="201629" url="https://ta.wikipedia.org/wiki?curid=201629" title="மன்னார் வளைகுடா தேசிய கடல்சார் உயிரியல் பூங்கா">
மன்னார் வளைகுடா தேசிய கடல்சார் உயிரியல் பூங்கா

மன்னார் வளைகுடா தேசிய கடல்சார் உயிரியல் பூங்கா ("Gulf of Mannar Marine National Park") இந்தியாவின் ஒரு பாதுகாக்கப்பட்ட பகுதியாகும். இது 21 சிறிய தீவுகளையும், மன்னார் வளைகுடாவில் உள்ள பவளப் பாறைகளையம் உள்ளடக்கிய பகுதியாகும். தமிழகத்தின் கிழக்குக் கடற்கரையில் இருந்து 1 முதல் 10 கி.மீ தூரத்தில் அமைந்துள்ள இப்பூங்கா, தூத்துக்குடியில் இருந்து தனுட்கோடி வரையிலான கடற்பகுதியில் 160 கி.மீ நீளத்திற்குப் பரந்துள்ளது. பல்வகை தாவரங்களையும் விலங்குகளையும் இப்பூங்கா இதன் கடற்பரப்பிலும் கரையோரங்களிலும் கொண்டுள்ளது. பூங்காவின் உள்ளே பொதுமக்கள் கண்ணாடிப் படகுகளில் மட்டுமே அனுமதிக்கப்படுகிறார்கள். 


</doc>
<doc id="201641" url="https://ta.wikipedia.org/wiki?curid=201641" title="கிருஷ்ண குமாரசிங் பவசிங்">
கிருஷ்ண குமாரசிங் பவசிங்

கிருஷ்ண குமாரசிங் பவசிங் (Krishna Kumarsinhji Bhavsinhji, மே 19, 1912 – ஏப்ரல் 2, 1965) இந்திய மன்னரும் அரசியல்வாதியும் ஆவார். கோகில் பரம்பரையின் கடைசி மன்னராக இவர் பாவ்நகர் இராச்சியத்தை 1919 முதல் 1948 வரை ஆண்டுவந்தார். தமிழகத்தின் முதல் இந்திய ஆளுநராக 1948 முதல் 1952 வரை பணியாற்றி உள்ளார்.

 


</doc>
<doc id="201642" url="https://ta.wikipedia.org/wiki?curid=201642" title="சிறீ பிரகாசா">
சிறீ பிரகாசா

ஸ்ரீ பிரகாசா ("Sri Prakasa", ) (ஆகத்து 3, 1890 – சூன் 23, 1971) ஓர் விடுதலைப் போராட்ட வீரரும் அரசியல்வாதியும் சிறந்த நிர்வாகியும் ஆவார். இந்தியாவின் முதல் பேராளராக பாக்கித்தானில் 1947 முதல் 1949 வரை பணியாற்றியவர். 1949 முதல் 1950 வரை அசாமிலும் 1952 முதல் 1956 வரை சென்னை மாகாணத்திலும் 1956 முதல் 1962 வரை மகாராட்டிர மாநிலத்திலும் ஆளுநராகப் பணியாற்றினார்.

சிறீ பிரகாசா 1890இல் வாரணாசியில் பிறந்தார். இளமையில் இந்திய விடுதலை இயக்கத்தில் பங்கேற்று சிறை சென்றுள்ளார். இந்திய விடுதலைக்குப் பின்னர் நிர்வாகியாகவும் ஆய அமைச்சராகவும் பணியாற்றினார். தமது 80வது அகவையில் 1971இல் இயற்கையெய்தினார்.


</doc>
<doc id="201645" url="https://ta.wikipedia.org/wiki?curid=201645" title="விடுதலை (1986 திரைப்படம்)">
விடுதலை (1986 திரைப்படம்)

விடுதலை என்ற பெயரில் கே. விஜயன் இயக்கிய தமிழ்த் திரைப்படம் சூலை 1986இல் வெளியானது. இதில் சிவாஜி கணேசன், ரசினிகாந்து (நடிகர்), விஷ்ணுவர்தன் மற்றும் மாதவி நடித்துள்ளனர். இத்திரைப்படம் 1980இல் வெளியான இந்தித் திரைப்படம் "குர்பானி"யின் மீள்தயாரிப்பாகும்.

மிகுந்த செலவில் எடுக்கப்பட்ட இத்திரைப்படம் திரையரங்குகளில் தோல்வியைத் தழுவியது. 

இத்திரைப்படத்தில் ஐந்து பாடல்கள் உள்ளன. இவற்றை வாலியும் புலமைப் புத்திரனும் எழுதியுள்ளனர்.


</doc>
<doc id="201648" url="https://ta.wikipedia.org/wiki?curid=201648" title="தேசியமயமாக்கல்">
தேசியமயமாக்கல்

நாட்டுடைமையாக்கல் அல்லது தேசியமயமாக்கல் (Nationalization) என்பது தனியாரின் உடைமைகளை அல்லது நிறுவனங்களைப் பல்வேறு காரணங்களுக்காக ஒரு நாட்டின் அரசு கையகப்படுத்தும் நடவடிக்கையாகும். பொதுவாக மக்களுக்கு இன்றியமையாத துறைகளை அரசு தன்வசப்படுத்தி அதன் மூலம் சீராக நிர்வகிக்கப்படுகிறது. தனியார்மயமாக்கல் என்பது இதற்கு எதிரான நடவடிக்கையாகும். பொருளாதாரக் காரணிகளுக்காகவே பெரும்பாலான நடவடிக்கைகள் அமைகின்றன. 2007-09 சர்வதேச நிதிநெருக்கடியின் போது தேசியமயமாக்கப்பட்ட வங்கிகளால் இந்தியாவின் பொருளாதாரம் பாதுகாக்கப்பட்டது.

இந்தியாவில் வங்கிகள், நிறுவனங்கள் போன்றவை பல தேசியமயமாக்கப்பட்டுள்ளன. 

தமிழ்நாட்டில் தமிழ்மொழி வளர்ச்சிக்குப் பாடுபட்ட சான்றோர்களின் நூல்கள் பொதுவுரிமை ஆக்கப்பட்டு, தமிழ் வளர்ச்சித் துறையால் தமிழ் நூல்கள் நாட்டுடைமையாக்கம் செய்யப்படுகிறது.



</doc>
<doc id="201654" url="https://ta.wikipedia.org/wiki?curid=201654" title="முல்லா ஃபசுல்லா">
முல்லா ஃபசுல்லா

"ரேடியோ முல்லா" அல்லது "முல்லா ரேடியோ" என்ற சிறப்புப் பெயருடைய முல்லா ஃபசுல்லா ("Maulana Fazlullah") (பிறப்பு 1974) தடை செய்யப்பட்டுள்ள டெகரிக்-இ-நஃபாசு-இ-சாரியத்-இ-முகமது (TNSM), என்ற பாக்கித்தானிய தீவிரவாத குழுவின் தலைவராவார். இக்குழு பாக்கித்தானின் டெகரிக்-இ-தாலிபானுடன் இணைந்து நாட்டில் இஸ்லாமியச் சட்ட முறைமையை வலியச் செயற்படுத்தும் நோக்குடன் செயல்படுகிறது. இவர் சில நேரங்களில் இசுவாட் தலிபானின் "தலைவராகவும்" குறிப்பிடப்படுகிறார். டெகரிக்-இ-நஃபாசு-இ-சாரியத்-இ-முகமது நிறுவனர் சுஃபி முகமதின் மாப்பிள்ளை ஆவார். தனது தலைவர் ஆக்கிமுல்லா மெகசூது ஐக்கிய அமெரிக்க ஆளில்லா வானூர்தி மூலம் கொலை செய்யப்பட்டதைத் தொடர்ந்து பாக்கித்தானிய தலிபான் இவரை நவம்பர் 7, 2013 அன்று தலைவராகத் தேர்ந்தெடுத்துள்ளது.



</doc>
<doc id="201663" url="https://ta.wikipedia.org/wiki?curid=201663" title="ரஜீவன் ரவீந்திரன்">
ரஜீவன் ரவீந்திரன்

ரஜீவன் ரவீந்திரன் அல்லது ரஜீவன் ஆர். கனடாவில் இயங்குகின்ற சி.எம்.ஆர் 101.3 தமிழ் பண்பலையின் அறிவிப்பாளர். ஆரம்ப கால கட்டத்தில் 1998 இல் இலங்கையில் வவுனியாவில் "வன்னியின் குரல்" விளம்பர சேவையூடாக ஒலிபரப்புத் துறைக்குள் காலடி எடுத்து வைத்த ரஜீவன் பின்னர் 2003 ஆம் ஆண்டு "யாழ் மணிக்குரல்" விளம்பர சேவையிலும் பணிபுரிந்தார்.
அதன் பின்னர் 2008 ஆம் ஆண்டிலிருந்து கனேடிய பல் கலாச்சார வானொலி CMR "தமிழ் பண்பலையில்" அறிவிப்பாளராக பணிபுரிகின்றார். 



</doc>
<doc id="201671" url="https://ta.wikipedia.org/wiki?curid=201671" title="சென்னை கலங்கரை விளக்கம்">
சென்னை கலங்கரை விளக்கம்

சென்னை கலங்கரை விளக்கம் (Chennai Lighthouse) சென்னை மெரீனா கடற்கரை இல் அமைந்துள்ள கலங்கரை விளக்கம் ஆகும்.

அகில இந்திய வானொலி நிலையத்தின் அலுவலகத்திற்கு எதிர்மாறாக காமராஜர் சாலையில் (கடற்கரை சாலை) கலங்கரை விளக்கம்அமைந்துள்ளது. மெரினா கடற்கரையின் வடக்குப் பகுதியிலுள்ள பிரம்மாண்டத்தின் முடிவை விளக்குகிறது. காமராஜர் சாலை, சாந்தோம் உயர் சாலை மற்றும் டாக்டர் ராதகிருஷ்ணன் சாலை சந்திப்பாகும்.10-தளம் கொண்ட இதில் 9வது தளம் வரை செல்வதற்கு மின் தூக்கியும் 242 படிக்கட்டுகளும் உள்ளன. மாற்றுத் திறனாளிகளுக்காக 2 சாய்தளப் பாதைகள் அமைக்கப்பட்டுள்ளன.14.11.2013 முதல் சென்னையில் சீரமைக்கப்பட்ட கலங்கரை விளக்கம் பொதுமக்கள் பார்வையிட அனுமதிக்கப்படுவர். 
10-தளம் கொண்ட இதில் 9வது தளம் வரை செல்வதற்கு மின் தூக்கியும் 242 படிக்கட்டுகளும் உள்ளன. மாற்றுத் திறனாளிகளுக்காக 2 சாய்தளப் பாதைகள் அமைக்கப்பட்டுள்ளன

பிரமாண்டமான விளக்குடன்கூடிய புதிய அருங்காட்சியகம், கலங்கரை விளக்கத்தின் தரைத்தளத்தில் அமைக்கப்பட்டுள்ளது. இந்த விளக்கு அந்தக் காலத்தில் எப்படி இயக்கப்பட்டது? இப்போது அதிநவீன தொழில்நுட்பத்தில் எப்படி இயக்கப்படுகிறது? போன்றவற்றை விவரிக்கும் வகையில் புகைப்படங்கள் விளக்க உரையுடன் இடம்பெறுகிறது.


14.11.2013 முதல் சென்னையில் சீரமைக்கப்பட்ட கலங்கரை விளக்கம் பொதுமக்கள் பார்வையிட அனுமதிக்கப்படுவர்



</doc>
<doc id="201692" url="https://ta.wikipedia.org/wiki?curid=201692" title="வடகுத்து">
வடகுத்து

வடகுத்து (Vadakuthu), இந்தியாவின் தமிழ்நாடு மாநிலத்தில் அமைந்துள்ள கடலூர் மாவட்டம், குறிஞ்சிப்பாடி வட்டம், குறிஞ்சிப்பாடி ஊராட்சி ஒன்றியத்தில் இருக்கும் ஒரு ஊர் ஆகும்.

இவ்வூர் சென்னை - கும்பகோணம் 45C தேசிய நெடுஞ்சாலையில் வடலூரிலிருந்து சுமார் 7 கி.மீ தொலைவிலும், பண்ருட்டியிலிருந்து சுமார் 17 கி.மீ தொலைவிலும் அமைந்துள்ளது.

நெய்வேலி
வேளாண்மை மற்றும் நெய்வேலி பழுப்பு நிலக்கரி நிறுவனத்தில் பணிபுரிகின்றனர்.


</doc>
<doc id="201699" url="https://ta.wikipedia.org/wiki?curid=201699" title="அகலத்திரை">
அகலத்திரை

அகலத்திரை (Widescreen) என்பது ஒரு குறித்த உருவ விகிதம் கொண்ட ஒரு திரைப் படிமம் ஆகும். இது, திரைப்படங்கள், தொலைக்காட்சி, கணினித் திரை போன்றவற்றில் பயன்படுகிறது. திரைப்படங்களைப் பொறுத்தவரை, 35மிமீ படச் சுருள்களில் காணும் "அக்கடமி உருவ விகிதம்" எனப்படும் 1.37:1 என்னும் பொதுவான உருவ விகிதத்திலும் கூடிய உருவ விகிதம் கொண்ட படிம விம்பத்தைக் குறிக்கும்.

தொடக்கத்தில், தொலைக்காட்சி ஒளிபரப்புக்கள் 4:3 (1.33:1) உருவ விகிதம் கொண்டவையாக இருந்தன. 2000 ஆண்டுகளில் 16:9 (1.78:1) உருவ விகிதத்தைக் கொண்ட தொலைக்காட்சித் திரைகள் பரவலான புழக்கத்துக்கு வந்தன. இது பொதுவாக உயர்-வரைவுத் தொலைக்காட்சி, அல்லது சீர்துல்லிய எண்ணிம அசைபட இறுவட்டு இயக்கிகளிலும் அது போன்ற பிற எண்ணிமத் தொலைக்காட்சிக் கருவிகளிலும் பயன்பட்டது.

கணினித் திரைத் தோற்றங்களைப் பொறுத்தவரை 4:3 க்கு மேற்பட்ட உருவ விகிதத்துக்கு மேற்பட்டவை அகலத்திரைகள் எனப்பட்டன. பொதுவாக முன்னர் கணினி அகலத்திரைத் தோற்றங்கள் 16:10 உருவ விகிதம் கொண்டவையாக இருந்தன. தற்போது 16:9 உருவ விகிதம் புழக்கத்துக்கு வந்துள்ளது.

உலகின் முதல் அகலத்திரைத் திரைப்படம் 1897 ஆம் ஆண்டில் வெளியிடப்பட்டது. ""த கோர்பெட்-ஃபிட்சிமொன்சு ஃபைட்"" "(The Corbett-Fitzsimmons Fight)" என்னும் பெயர் கொண்ட இப்படம் 100 நிமிடங்கள் ஓடியது. இதற்கு 63மிமீ ஈசுட்மன் படச் சுருள் பயன்பட்டது. 1920களில் குறும்படங்களுக்கும், செய்திப்படங்களுக்கும் அகலத்திரை பரவலாகப் பயன்பட்டது. 1927 ஆம் ஆண்டில் அபெல் கான்சு என்பரின் "நெப்போலியன்" திரைப்படத்தின் இறுதிக் காட்சிகள் அகலத்திரையில் அமைந்திருந்தன. ஃபாக்சு திரைப்பட நிறுவனம் 1929 ஆம் ஆண்டில் 70மிமீ படச்சுருளைப் பயன்படுத்தும் "ஃபாக்சு கிரான்டியர்" முறை என அழைக்கப்பட்ட அகலத்திரை முறை ஒன்றை உருவாக்கி அதன் மூலம் சில படங்களை வெளியிட்டது. 1929ல் இசைப்படமான "அப்பி டேய்சு" "(Happy Days)" உம் அகலத்திரையில் வெளியானது.

இக்காலப் பகுதியில் "ஆர்.கே.ஓ ரேடியோ பிக்சர்சு", "வார்னர் பிரதர்சு" போன்ற நிறுவனங்களும் புதிய முறைகளை உருவாக்கி அகலத்திரைப் படங்களை எடுத்தன. 1932ல் ஏற்பட்ட பாரிய பொருளாதார வீழ்ச்சியினால் பட நிறுவனங்கள் செலவுகளைக் கட்டுப்படுத்த வேண்டி இருந்ததால் அகலத்திரை முயற்சிகள் கைவிடப்பட்டன. தொலைக்கட்சியின் அறிமுகத்தோடு திரைப்படத்துக்குச் செல்பவர்களின் எண்ணிக்கை வீழ்ச்சியடையத் தொடங்கியபோது, இந்தப் போக்கைத் தடுப்பதற்கான ஒரு வழியாக 1953 ஆம் ஆண்டு முதல் மீண்டும் அகலத்திரை திரைப்படங்களில் பயன்பாட்டுக்கு வரலாயிற்று.


</doc>
<doc id="201701" url="https://ta.wikipedia.org/wiki?curid=201701" title="பின்னவாசல்">
பின்னவாசல்

பின்னவாசல் ("Pinnavasal") தமிழ்நாட்டின் தஞ்சாவூர் மாவட்டத்தில் உள்ள பேராவூரணி ஊராட்சி ஒன்றியத்தைச் சேர்ந்த ஊராட்சியும் பேராவூரணி வட்டத்தைச் சேர்ந்த வருவாய் கிராமமும் ஆகும்.


</doc>
<doc id="201704" url="https://ta.wikipedia.org/wiki?curid=201704" title="இ-03 அதிவேக நெடுஞ்சாலை (இலங்கை)">
இ-03 அதிவேக நெடுஞ்சாலை (இலங்கை)

கொழும்பு - கட்டுநாயக்கா - நீர்கொழும்பு அதிவேக நெடுஞ்சாலை ("Colombo - Katunayake - Negombo Expressway", E03) என்பது இலங்கையின் இரண்டாவது அதிவேக நெடுஞ்சாலை (E வகை) ஆகும். 25.8 கிமீ (16 மைல்) நீளமுள்ள இந்த நெடுஞ்சாலை இலங்கையின் தலைநகர் கொழும்பு நகரையும், கட்டுநாயக்காவில் உள்ள பண்டாரநாயக்க பன்னாட்டு வானூர்தி நிலையம், நீர்கொழும்பு நகரம் ஆகியவற்றையும் இணைக்கிறது. இதன் கட்டுமானப் பணிகள் 2009 அக்டோபரில் ஆரம்பமாயின. 2013 அக்டோபர் 27 இல் அரசுத்தலைவர் மகிந்த ராசபக்சவினால் திறந்து வைக்கப்பட்டது.

இந்நெடுஞ்சாலையில் கொழும்பில் இருந்து பேலியகொடை வரை இரு திசைகளிலும் மூன்று வழித்தடங்களும், பேலியகொடை முதல் கட்டுநாயக்கா வரை இரு வழித்தடங்களும் 226 முதல் 33.5 மீட்டர் அகலத்தில் அமைக்கப்பட்டுள்ளன.

இத்திட்டத்தின் முழுச்செலவும் $292 மில்லியன் அமெரிக்க டாலர்கள் ஆகும். இதில் 248.2 மில். டாலர்களை சீனாவின் எக்சிம் வங்கி கடனாக வழங்கியுள்ளது. இலங்கை அரசு 45 மில். டாலர்களைச் செலவழித்துள்ளது.

இந்நெடுஞ்சாலையில் பயணம் செய்யும் வாகனங்கள் முதல் 8 கிமீகளுக்கு அதிகூடியது 80 கிமீ/மணி வேகத்திலும், மீதமான தூரத்தை 100 கிமீ/மணி வேகத்திலும் செல்லலாம். இந்த அதிவேக நெடுஞ்சாலையின் வழியே 42 பாலங்களும், 88 மதகுகளும் அமைக்கப்பட்டுள்ளன. இவற்றில் உணுப்பிட்டியில் 480 மீட்டர் நீளப் பாலமும், கட்டுநாயக்காவில் 800 மீட்டர் நீளப் பாலமும் உள்ளடங்குகின்றன.

கொழும்பில் இருந்து கட்டுநாயக்கா வானூர்தி நிலையத்திற்கு செல்வதற்கு இந்நெடுஞ்சாலை வழியே செல்லுவதற்கு ஆகக்கூடியது 15 நிமிடங்களும், நீர்கொழும்பு செல்வதற்கு 20 நிமிடங்களும் எடுக்கிறது. இலங்கைப் போக்குவரத்து சபை சொகுசு பயணிகள் பேருந்து சேவையை இச்சாலை வழியே நடத்துகிறது.


புதிய களனிப் பால வாயிலில் இருந்து பேலியகொடை வரை கட்டணம் இல்லை. பேலியகொடையில் இருந்து கட்டணம் அறவிடப்படுகிறது.



</doc>
<doc id="201707" url="https://ta.wikipedia.org/wiki?curid=201707" title="உருவ விகிதம்">
உருவ விகிதம்

படிமம் ஒன்றின் உருவ விகிதம் (aspect ratio) என்பது அப் படிமத்தின் அகலம், உயரம் என்பவற்றுக்கு இடையிலான தொடர்பை விளக்குகிறது. இது பொதுவாக 16:9 என்றவாறு ஒரு முக்காற்புள்ளியால் பிரிக்கப்படும் இரண்டு எண்களினால் குறிக்கப்படுகிறது. உருவ விகிதம் படிமத்தின் அளவில் தங்கி இருப்பதில்லை. x:y என்னும் உருவ விகிதம் கொண்ட படிமம் ஒன்று எந்த அளவினதாகவும் இருக்கலாம். ஆனால், அகலம் குறித்த ஒரு அலகில் x அளவு இருக்கும்போது உயரம் அதே அலகில் y அளவு இருக்கும் என்பதே இதன் பொருள் ஆகும். இதனால், 16 அடி x 9 அடி, 16 அங்குலம் x 9 அங்குலம், 16 சதம மீட்டர் x 9 சதம மீட்டர் ஆகிய அளவுகளைக் கொண்ட எல்லாப் படிமங்களுமே 16:9 என்னும் உருவ விகிதம் கொண்டவை. உருவ விகிதத்தைக் குறிப்பிடும்போது உயரத்தை எப்போதும் "1" ஆக வைத்துக் குறிப்பிடுவதும் உண்டு. எடுத்துக் காட்டாக 1.3:1 என்பது இத்தகையது. இதன்படி x:y என்பது x/y:1 என்றவாறு குறிப்பிடப்படும். 16:9, 1.7:1 என ஆகும்.

தற்காலத்தில் திரையரங்குகளில் காண்பிக்கப்படும் திரைப்படங்கள் பொதுவாக 1.85:1, 2.39:1 ஆகிய உருவ விகிதங்களைக் கொண்டவை. நிகழ்படங்கள், 20 ஆம் நூற்றாண்டின் பொது நிகழ்பட வடிவமான 4:3 (1.3:1) அல்லது உயர் வரைவுத் தொலைக்காட்சி, ஐரோப்பிய எண்ணிமத் தொலைக்காட்சி ஆகியவற்றுக்கான 16:9 (1.7:1) என்னும் இரண்டு உருவ விகிதங்களைக் கொண்டவை. வேறு உருவ விகிதங்களும் உள்ளன ஆயினும் மிகவும் அரிதாகவே பயன்படுகின்றன.

நிலைத்த ஒளிப்படங்களுக்கு 4:3, 3:2 ஆகிய உருவ விகிதங்களும், அண்மைக் காலத்தில் 16:9 உருவ விகிதமும் பயன்படுகின்றன. 5:3, 5:4, 1:1 ஆகிய உருவ விகிதங்களும் ஒளிப்படங்களும் உள்ளன. இவை பொதுவாக நடுத்தர அளவு, பெரிய அளவு ஒளிப்படங்களைப் பிடிப்பதற்கே பயன்படுத்தப்படுகின்றன.

திரைப்படச் சுருளில், இரு பக்கங்களிலும் காணப்படும் துளைப்பட்டைகளுக்கு இடையில் உள்ள பகுதியின் அளவுக்கு ஏற்பவே படிமத்தின் அளவு அமைகின்றது. 1892 ஆம் ஆண்டில் வில்லியம் டிக்சனும், தாமசு எடிசனும் உருவாக்கிய பொதுத் தரத்தின்படி ஒரு படம் நான்கு துளைகள் உயரம் கொண்டது. படச்சுருளின் அகலம் 35 மிமீ (1.36 அங்). துளைபட்டைகளை நீக்கிப் படச்சட்டத்தின் அளவு 24.89 மிமீ x 18.67 மிமீ (0.985 அங் x 0.735 அங்). இது 4:3 அல்லது 1.33:1 என்னும் உருவ விகிதத்தைத் தருகிறது. இந்த உருவ விகிதம் மனிதக் கண்ணின் பார்வைக் கோணங்களான 155°கிடை x 120°நிலை என்பவற்றிலிருந்து கிடைக்கும் 4:3.075 என்னும் உருவ விகிதத்தை ஒத்துள்ளது. படச் சுருளில் ஒளிவழி ஒலிப்பட்டை சேர்க்கப்பட்ட போது படச் சட்டத்தின் அகலம் குறைந்தது. இதனால் படச் சட்டத்தின் அளவைக் குறைத்து 22 மிமீ x 16 மிமீ அளவு கொண்டதும் 1.37:1 உருவ விகிதம் கொண்டதுமான "அக்கடமி படத்துளை" எனப்படும் அளவு ஏற்படுத்தப்பட்டது.

திரைப்படத் தொழில் துறை மரபின்படி படத்தின் உயரம் 1 எனக் கொள்ளப்படுகிறது. எனவே பெருப்பிக்கத்தக்க படச் சட்டத்தின் அளவு 2.40:1 அல்லது 2.40 (ஆங்கிலத்தில் "டூ ஃபோர்-ஓ") எனக் குறிப்பிடுவது வழக்கம். அமெரிக்கப் படங்களில் பொதுவான படமெறி விகிதங்கள் 1.85:1, 2.40:1 என்பன. சில ஐரோப்பிய நாடுகளில் அகலத்திரைக்கான உருவ விகிதம் 1.6:1 ஆக உள்ளது. 1953 ஆம் ஆண்டு வரை "அக்கடமி விகிதம்" என அழைக்கப்பட்ட 1.37:1 என்னும் விகிதமே எல்லாப் படச் சுருள்களிலும் பயன்பட்டன. அக்காலத்தில் அதே போன்ற உருவ விகிதத்துடன் (1.3:1) அறிமுகமான தொலைக்காட்சி திரைப்படங்களுக்கு ஒரு அச்சுறுத்தலாகக் கருதப்பட்டது. இந்த அச்சுறுத்தலை எதிர்கொள்வதற்காக பல்வேறு அகலத்திரை வடிவங்கள் உருவாக்கப்பட்டன. "சினிமாசுக்கோப்பு" (2.6:1 வரை), "டாட்-ஏ.ஓ" (2.20:1), "விசுத்தாவிசன்" (முதலில் 1.50:1, இப்போது 1.6:1 இலிருந்து 2.00:1 வரை) என்பவை அவற்றுட் சில. 1.85:1 உருவ விகிதம் 1953 மே மாதம் அறிமுகமானது. இதுவே இப்போது அமெரிக்காவிலும் பிற இடங்களிலும் ஒரு பொதுவான தரமாக இருந்து வருகிறது.

இரு வேறு உருவ விகிதங்களை ஒப்பிடுவதில் பல நுணுக்கங்கள் உள்ளன. உயரம், அகலம், மூலைவிட்டம், பரப்பளவு என்பவற்றில் ஏதாவது ஒன்றைச் சமமாக எடுத்துக்கொண்டு இவ்வகையான ஒப்பீட்டைச் செய்யலாம். சில வேளைகளில் குறிப்பிட்ட ஒரு காட்சிக்கு இயல்பான ஒரு உருவ விகிதம் இருக்கக்கூடும். எடுத்துக்காட்டாக, "அகல் காட்சி" (panorama) அகலம் கூடியதாக இருக்கும், மனிதரின் முழு அளவுப் படம் உயரம் கூடியதாக இருக்கும். இவை தவிரப் பொன் விகிதம் (~1.618) போன்ற சில உருவ விகிதங்கள் பார்ப்பதற்கு அழகாக இருப்பதனால் பயன்படுத்துவது உண்டு. பொதுவான காட்சிக்குரிய உருவ விகிதங்களில் 16:10 (8:5) விகிதமே பொன் விகிதத்துக்கு மிக நெருங்கியது. 

பல்வேறு உருவ விகிதங்களில் மூலை விட்டம் ஒரே அளவாக இருக்கும்போது 4:3 என்னும் உருவ விகிதம் கொண்ட வடிவம் கூடிய பரப்பளவு உள்ளதாக இருக்கும். எதிர்முனைக் கதிர்க் குளாய் நுட்பத்தைப் பயன்படுத்துபோது ஏறத்தாழச் சதுரமான வ்டிவத் திரைகளை உற்பத்தி செய்வதற்குச் செலவு குறைவாக இருக்கும். படமெறி கருவிகள், ஒளிப்படக் கருவிகள், நிகழ்படக் கருவிகள் போன்றவற்றிலும் அவ்வாறே. நீர்மப் படிகக் கட்சித் திரை, பிளாசுமா காட்சித் திரை போன்றவற்றில் பரப்பளவு கூடும்போது உற்பத்திச் செலவு கூடுதலாக இருக்கும். எனவே, ஒரு குறித்த மூலைவிட்ட அளவுக்கு அகலம் கூடியதும் உயரம் குறைந்ததுமான திரைகளைக் குறைந்த செலவில் உற்பத்தி செய்யலாம்.

வெவ்வேறு கூறளவுகளைச் சமமாக வைத்திருப்பதன் மூலம், பல்வேறு உருவ விகிதங்களில் அமைந்த ஒரே படத்தின் நறுக்குகளை ஒப்பிட முடியும். இவ்வாறு ஒரு படத்தின் 4:3, 16:9 ஆகிய உருவ விகிதங்களின் ஒப்பீட்டைக் கீழே காணலாம். சதுர வடிவத்துக்குக் கிட்டிய உருவ விகிதம் கொண்ட படங்களில் காட்சியில் உள்ள சதுக்கம் முக்கியத்துவம் பெறுவதையும், அகலம் கூடிய உருவ விகிதம் கொண்ட படங்களில், நீளமான கட்டிடம் முக்கியத்துவம் பெறுவதையும் காணலாம். 




</doc>
<doc id="201708" url="https://ta.wikipedia.org/wiki?curid=201708" title="கங்கைகொண்டான் (கடலூர்)">
கங்கைகொண்டான் (கடலூர்)

கங்கைகொண்டான் (ஆங்கிலம்:Gangaikondan), இந்தியாவின் தமிழ்நாடு மாநிலத்தில் அமைந்துள்ள கடலூர் மாவட்டம், விருத்தாச்சலம் வட்டம், கம்மாபுரம் ஊராட்சி ஒன்றியத்தில் இருக்கும் ஒரு பேரூராட்சி ஆகும்.

நெய்வேலி



</doc>
<doc id="201710" url="https://ta.wikipedia.org/wiki?curid=201710" title="அதியமான் குப்பம்">
அதியமான் குப்பம்

அதியமான் குப்பம் தமிழ்நாடு மாநிலம் விருத்தாச்சலம் வட்டத்தில் உள்ள ஒரு சிற்றூர்.

நெய்வேலியிலிருந்து சுமார் எட்டு கி.மீ தூரத்திலும் விருத்தாச்சலத்திலிருந்து சுமார் 18 கி.மீ தூரத்திலும் அதியமான் குப்பம் அமைந்துள்ளது. இவ்வூரின் நிலம் செம்மண்ணால் ஆனது.

இங்கு சுமார் 120 குடும்பங்கள் உள்ளன. அனைத்து மக்களும் வன்னிய இனத்தைச் சேர்ந்தவர்கள். இங்கு வாழும் மக்கள் ஒரு காலத்தில் தருமபுரி, கிருஷ்ணகிரி போன்ற இடங்களிலிருந்து வந்து குடியேறியவர்கள் என செவிவழிச் செய்திகள் கூறுகின்றன. இந்த ஊரின் தெற்கே காட்டுக்கூடலூர் - விருத்தாசலம் சாலை உள்ளது. இச்சாலை வழியே விருத்தாசலத்திற்கு பேருந்து வசதி உள்ளது.

இங்கு வழும் மக்கள் வேளாண்மையை முக்கிய தொழிலாக கொண்டு வாழ்கின்றனர். முன்பெல்லாம் மானாவாரி பயிர்களான புன்செய் தானியங்களை பயிர் செய்து வந்தனர். பின் பணப்பயிரான முந்திரியில் அதிக லாபம் கிடைத்ததால் புன்செய் பயிரிடுவதை விட்டு முந்திரி சாகுபடி செய்து வருகின்றனர். இங்கு உள்ளவர்களில் சராசரியாக வீட்டுக்கு ஒருவர் என்ற வீதத்தில் ஆசிரியர் பணியில் ஈடுபட்டுள்ளனர்.

இந்த கிராமத்தில் அரசு உதவி பெறும் நடுநிலைப்பள்ளி ஒன்று செயல்படுகிறது. ஆரம்பக்கல்வியை முடித்த மாணவர்கள் இருப்பு கிராமத்திலுள்ள அரசு உயர் நிலைப்பளியில் உயர்நிலைக் கல்வி பெறுகின்றனர்.

இந்த ஊரின் மண்ணுக்கு நீரைத் தேக்கி வைக்கும் தன்மை இல்லை. ஊருக்கு தெற்கில் ஊத்துக்குட்டை என மக்களால் அழைக்கப்படும் ஒரு சிறிய குளம் ஒன்று உள்ளது. அதன் நீரை மக்கள் பயன்படுத்தி வந்தனர். வறட்சியான காலங்களில் இக்குட்டை வற்றிவிடுவதுண்டு. அக்காலங்களில் குட்டையின் சில பகுதிகளில் பள்ளம் தோண்டினால் சிறிய அளவில் நீர் ஊரும். அந்நீரை எடுத்து பயன்படுதுவர். அதனால் அக்குளத்தை ஊத்துக்குட்டை என அழைக்கின்றனர். தற்போது ஆழ்துளை கிணறு அமைத்து மேல்நிலைத் தொட்டி மூலம் தண்ணீர் வழங்குகின்றனர்.

ஊருக்கு நடுவில் மாரியம்மன் கோவில் உள்ளது. இந்த ஊரின் அருகில் அரசியம்மன் கோயில் உள்ளது. அரசியம்மன் இவ்வூர் மக்களின் குலதெய்வமாகும். ஊத்துக்குட்டைக்கு கிழக்கு கரையில் வேம்பின் அடியில் சிவலிங்கம் ஒன்று உள்ளது. அதற்கு வழிபாடு ஏதும் செய்வது கிடையாது. ஆனால் சித்திரை மாத வளர்பிறை திருவோண நட்சத்திரத்தில் அரசியம்மனுக்கு இந்த சிவலிங்கம் உள்ள இடத்தில்தான் திருமாங்கல்யம் சூடும் உற்சவம் நடைபெறும். ஊத்துக்குட்டைக்கு வடபுறத்தில் காலஞ்சென்ற பழனி படையாட்சி என்பவரால் முருகன் கோயில் கட்டப்பட்டு வழிபாடு நடைபெற்று வருகிறது.


</doc>
<doc id="201713" url="https://ta.wikipedia.org/wiki?curid=201713" title="நுண்ணிய வானூர்தி">
நுண்ணிய வானூர்தி

நுண்ணிய வானூர்தி ("micro air vehicle" - "MAV" / "micro aerial vehicle") என்பது அளவில் கட்டுப்படுத்தப்பட்ட, சுயமாக இயங்கவல்ல ஆளில்லாத வானூர்தி ஆகும். தற்கால வானூர்தி 15 செ.மீட்டர் அளவு சிறியதாக இருக்கக் கூடியது. நுண்ணிய வானூர்தி வாணிப, ஆய்வு, அரசாங்க மற்றும் இராணுவ தேவைகளுக்காக வடிவமைக்கப்படுகின்றன. பூச்சி அளவு வானூர்திகள் எதிர்காலத்தில் எதிர்பார்க்கப்படுகின்றன. சிறிய வானூர்த்தி தரையினால் சென்று அடைய முடியாத, ஆபத்தான இடங்களை அவதானிக்க உதவுகின்றது. நுண்ணிய வானூர்தி பொமுதுபோக்கு நோக்கில், வான் தானியங்கியியல் போட்டி, வான் ஒளிப்படம் ஆகியவற்றுக்காக ஆரம்பத்தில் உருவாக்கப்பட்டன.


</doc>
<doc id="201718" url="https://ta.wikipedia.org/wiki?curid=201718" title="மயிலம் பொறியியல் கல்லூரி">
மயிலம் பொறியியல் கல்லூரி

மயிலம்  பொறியியல் கல்லூரி (Mailam Engineering College) தமிழகத்தில் உள்ள விழுப்புரம் மாவட்டத்தில் 1998 ஆம் ஆண்டு நிறுவப்பட்ட ஒரு சுயநிதிக் கல்லூரியாகும். சென்னை அண்ணா பல்கலைக்கழகத்துடன் இணைந்துள்ள இக்கல்லூரி, ஐஎஸ்ஓ 9001-2000 தரச் சான்றிதழ் பெற்றது. அகில இந்திய தொழினுட்பக் கல்விக் குழு ஒப்புதல் பெற்ற இக்கல்லூரியில் முதுகலை வணிக மேலாண்மை (எம்.பி.ஏ.), மற்றும் முதுகலை கணினிச் செயல்பாடு (எம்.சி.ஏ.) உட்பட ஆறு இளங்கலை படிப்புகள் மற்றும் ஆறு முதுகலை படிப்புகள் பயிற்றுவிக்கப்படுகின்றன.



</doc>
<doc id="201726" url="https://ta.wikipedia.org/wiki?curid=201726" title="எஸ் (நிரல் மொழி)">
எஸ் (நிரல் மொழி)

எஸ் முதன்மையாக ஜான் சேம்பர்ஸ் மற்றும் ரிக் பெக்கர்(முந்தைய பதிப்புகளில்) பெல் ஆய்வகத்தில் ஆலன் வில்க்ஸ் மூலம் உருவாக்கப்பட்ட ஒரு புள்ளிவிவர நிரலாக்க மொழி ஆகும். ஜான் சேம்பரை பொறுத்தவரையில் இந்த மொழின் நோக்கம் என்னவெனில் நமது ஒரு யோசனையை நம்பகத்தன்மைவாய்ந்த மென்பொருளாக மிக சீக்கிரமாக தயாரிக்க வேண்டும் என்பது தான். இந்த எஸ் மொழியிலிருந்துதான் ஆர் மொழி வந்தது.


</doc>
<doc id="201730" url="https://ta.wikipedia.org/wiki?curid=201730" title="டக் கட்டிங்">
டக் கட்டிங்

டக் கட்டிங் என்பவர் திறந்த மூல மென்பொருளை மிகவும் ஆதரிப்பவர். இவர் பதினைந்து வருடங்களுக்கு மேலாக தகவல் தொழில்நுட்ப துறையில் அனுபவம் கொண்டவர்.அப்பாச்சி ஹடூப் மற்றும் அப்பாச்சி லூசின் உருவாக்கியவர் இவரே. 

1988 ஆம் ஆண்டில் தொடங்கி, அவர் தகவல் அணுகலில் புதிய அணுகுமுறைகள் கண்டறிவதில் முனைப்பாக சேராக்ஸ்ன் பாலோ ஆல்டோ ஆராய்ச்சி மையத்தில் (பார்க்) ஐந்து ஆண்டுகள் கழித்தார். இந்த வேலையில் அவர் ஏழு வெளியீடுகள் மற்றும் ஆறு காப்புரிமைகள் பெற்றார். 1993 ஆம் ஆண்டு அவர் ஆப்பிள் நிறுவனத்தின் மேம்பட்ட தொழில்நுட்ப குழு (ATG)விற்கு சென்றார். 1996 ஏப்ரலில், டக் ஆப்பிள் நிறுவனத்தை விட்டு அவர் [ நிறுவனத்தில் முக்கிய தேடல் தொழில்நுட்பத்தின் வளர்ச்சியில் முக்கிய பங்காற்றினார்.

[[பகுப்பு:கணினி அறிவியல் முன்னோடிகள்]]
[[பகுப்பு:வாழும் நபர்கள்]]

</doc>
<doc id="201731" url="https://ta.wikipedia.org/wiki?curid=201731" title="ஐதரசன் தொழில்நுட்பங்களின் காலக்கோடு">
ஐதரசன் தொழில்நுட்பங்களின் காலக்கோடு

ஐதரசன் தொழில்நுட்பங்களின் காலக்கோடு ("Timeline of hydrogen technologies") எனும் இக்கட்டுரையில் ஐதரசனை அடிப்படையாகக் கொண்ட தொழில்நுட்பங்கள் கண்டறியப்பட்ட ஆண்டுகள் ஏறுவரிசையில் தரப்பட்டுச் சிறு குறிப்புக்கள் மூலம் விளக்கப்பட்டுள்ளன.




</doc>
<doc id="201739" url="https://ta.wikipedia.org/wiki?curid=201739" title="ஏ. ஜே. ஜான் ஆனாப்பரம்பில்">
ஏ. ஜே. ஜான் ஆனாப்பரம்பில்

ஆனாப்பரம்பில் ஜோசஃப் ஜான் ("Anaparambil Joseph John", சூலை 18, 1893 – அக்டோபர் 1, 1957) திருவிதாங்கூரைச் சேர்ந்த ஓர் விடுதலை இயக்கப் போராளியும் அரசு அதிகாரியும் ஆவார். திருவிதாங்கூர்-கொச்சி இராச்சியத்தின் முதலமைச்சராகவும் சென்னை மாகாணத்தின் ஆளுநராகவும் பதவி வகித்தவர்.

திருவிதாங்கூர் இராச்சியத்தில் வைக்கம் அண்மையில் தலயோலப்பரம்பில் பிறந்த ஜான் ஓர் சட்ட அறிஞர். 

வைக்கத்திலிருந்து திருவிதாங்கூர் சட்ட மன்றத்திற்கு தேர்ந்தெடுக்கப்பட்டார். விடுதலை இயக்கத்தில் ஈடுபட்டு பலமுறை சிறை சென்றுள்ளார். 

1947இல், திருவிதாங்கூர் மகாராசா சட்டவமைப்பு மன்றத்தை அறிவித்தார். இந்த மன்றம் 1948இல் கூடிய முதல் கூட்டத்திற்கு ஜான் தலைமை ஏற்றார். 1949இல் நிதி,வருமானத்துறை அமைச்சராகப் பொறுப்பேற்றார். 

1951ஆம் ஆண்டு நடந்த முதல் பொதுத் தேர்தலில் இந்திய தேசிய காங்கிரசு வேட்பாளராக பூஞ்சார் தொகுதியிலிருந்து தேர்ந்தெடுக்கப்பட்டார். திருவிதாங்கூர்-கொச்சி மாநிலத்தின் முதலமைச்சராக மார்ச்சு 1952 முதல் மார்ச்சு 1954 வரை ஆட்சியில் இருந்தார். இந்த மாநிலத்தின் கடைசி அமைச்சரவையில் உள்துறை அமைச்சராகப் பணியாற்றினார். பின்னர் மாநில சீரமைப்புகளுக்குப் பின்னர் தமிழ்நாடு ஆளுநராகப் பொறுப்பேற்றார்.


</doc>
<doc id="201744" url="https://ta.wikipedia.org/wiki?curid=201744" title="விஷ்ணுராம் மேதி">
விஷ்ணுராம் மேதி

விஷ்ணுராம் மேதி குவஹாத்தி அருகிலுள்ள அயோ என்ற சிற்றூரில் சோனாராம், அலேகி என்ற பெற்றோருக்கு வறுமை மிகுந்த விவசாயக் குடும்பத்தில் ஏப்ரல் 24, 1888இல் பிறந்தார். குவகாத்தியில் உள்ள காட்டன் காலேசியேட்டு பள்ளியில் தமது மெட்றிகுலேசன் படிப்பை 1905இல் முடித்தார். பள்ளிப் படிப்பிற்குப் பின்னர் கொல்கத்தாவிலுள்ள மாகாணக் கல்லூரியில் பட்டப்படிப்பையும் பட்ட மேற்படிப்பை கரிம வேதியியலில் தாக்கா பல்கலைக்கழகத்திலிருந்தும் முடித்தார். பின்னர் சட்டப் படிப்பை மேற்கொண்டு 1914இல் வழக்குரைநர் அவையி்ல் உறுப்பினரானார்.
விஷ்ணுராம் இந்திய தேசிய காங்கிரசில் 1920களில் இணைந்தார். ஒத்துழையாமை இயக்கத்தில் பங்கேற்றார். 1926இல் பாண்டுவில் நடந்த இந்திய தேசிய காங்கிரசின் மாநாட்டு வரவேற்புக் குழுவில் இணைச் செயலாளராக பணியாற்றினார். 1930இல் அசாமிய மாநில காங்கிரசு தலைவராக தேர்ந்தெடுக்கப்பட்டார்.
1935இல் மாநில சுயாட்சி வழங்கப்பட்டபோது கோபிநாத் போர்டோலாய் அமைச்சரவையில் விஷ்ணுராம் அமைச்சராகப் பணியாற்றினார். 1950இல் அசாமின் முதலமைச்சராகத் தேர்ந்தெடுக்கப்பட்டார். 1957 வரை இப்பதவியில் நீடித்தார். 1958 முதல் 1964 வரை சென்னை மாநில ஆளுநராக பணியாற்றினார்.
விஷ்ணுராம் மேதி தமது 92ஆம் அகவையில் சனவரி 21, 1981இல் இயற்கை எய்தினார்.
விஷ்ணுராம் மேதி நினைவாக இந்திய அஞ்சல் துறை 24.4. 1989 ல் அஞ்சற்றலை வெளியீடு செய்தது.



</doc>
<doc id="201748" url="https://ta.wikipedia.org/wiki?curid=201748" title="எருசலேம் போர் (1917)">
எருசலேம் போர் (1917)

எருசலேம் போர் (பிரித்தானிய உத்தியோகபூர்வமாக வைத்த பெயர் "எருசலேம் நடவடிக்கைகள்") 17 நவம்பர் ஆரம்பித்து 30 திசம்பர் 1917 வரை முதல் உலகப் போரின் சீனாய் பாலத்தீன நடவடிக்கையின்போது இடம்பெற்றது. எருசலேம் பாதுகாப்பாகும் முன் இரு போர்கள் பிரித்தானியாவால் அடையாளம் காணப்பட்டன. நெபி சாம்வில் போர் 17 – 20 நவம்பர் வரையும், எருசலேம் பாதுகாப்புக்கான போர் 26 – 30 திசம்பர் 1917 வரையும் இடம்பெற்றன. இவ் எருசலேம் நடவடிக்கைகளில் அடையாளம் காணப்பட்டவைகளாக, இரண்டாம் வெற்றிகரமான முயற்சி 21 மற்றும் 22 திசம்பர் 1917 இல் யாஃபா போரில் நகிர் எல் அயுயா வரையான முன்னேற்றம் மற்றும் 16 நவம்பரில் முகார் போரில் யாஃபா கைப்பற்றப்பட்டமை ஆகியனவாகும்.



</doc>
<doc id="201751" url="https://ta.wikipedia.org/wiki?curid=201751" title="எருசலேம் போர் (1948)">
எருசலேம் போர் (1948)

எருசலேம் போர் என்பது எருசலேம் நகரை கட்டுப்பாட்டுக்குள் கொண்டு வர திசம்பர் 1947 முதல் 18 சூலை 1948 வரை பிரித்தானிய பாலஸ்தீனத்தின் யூத, அரபுக்களிடையேயும், பின்பு இசுரேலிய யோர்தானிய படைகளுக்கிடையேயும் இடம் பெற்ற சமர்களாகும்.



</doc>
<doc id="201754" url="https://ta.wikipedia.org/wiki?curid=201754" title="எருசலேம் முற்றுகை">
எருசலேம் முற்றுகை

எருசலேம் முற்றுகை சில வரலாற்று நிகழ்வுகளைக் குறிக்கப் பயன்படுத்தப்படுகின்றது:



</doc>
<doc id="201758" url="https://ta.wikipedia.org/wiki?curid=201758" title="சிவாலி (அரசி)">
சிவாலி (அரசி)

சிவாலி கி.பி. முதலாம் நூற்றாண்டில், அனுராதபுரத்தை கி.பி. 35 ஆம் ஆண்டில் ஆட்சி செய்து வந்தாள். இவள் தனது சகோதரனான சூலபாயனின் பின்பு ஆட்சிக்கு வந்தாள். சிறிது காலங்கள் கழித்துப் பின் இவளையடுத்து இவளது மைத்துனனான இளநாகன் ஆட்சிபீடம் ஏறினான். 




</doc>
<doc id="201760" url="https://ta.wikipedia.org/wiki?curid=201760" title="இளநாகன்">
இளநாகன்

இளநாகன் கி.பி. முதலாம் நூற்றாண்டில், அனுராதபுரத்தை கி.பி. 38 - 44 வரை ஆட்சி செய்து வந்தான். இவன் இவனுடைய மாமியாரான சிவாலிக்குப் பின் ஆட்சி ஏறியவன். இவனுக்குப் பின் இவனுடைய மகனான சந்தமுகன் ஆட்சிபீடம் ஏறினான்.




</doc>
<doc id="201763" url="https://ta.wikipedia.org/wiki?curid=201763" title="சந்தமுகன்">
சந்தமுகன்

சந்தமுகன் கி.பி. முதலாம் நூற்றாண்டில், கி.பி. 44 - 52 வரை அனுராதபுரத்தை ஆட்சி செய்து வந்தான். இவனது தந்தையான இளநாகனின் பின் இவன் ஆட்சிபீடம் ஏறினான். இவனின் பின் இவனது உடன்பிறப்பான யஸ்ஸலாலக திஸ்ஸன் ஆட்சிபீடம் ஏறினான்.




</doc>
<doc id="201766" url="https://ta.wikipedia.org/wiki?curid=201766" title="யசலாலக்க தீசன்">
யசலாலக்க தீசன்

யசலாலக்க தீசன் ("Yassalalaka Tissa") என்பவன் கி.பி முதலாம் நூற்றாண்டில் அனுராதபுர இராச்சியத்தை ஆண்ட மன்னன் ஆவான். இவனது ஆட்சிக் காலம் கி.பி.52 முதல் கி.பி.60 வரை நீடித்திருந்தது. இவனது தந்தை இளநாகன் ஆவான். இவன் தனது உடன்பிறப்பான சந்தமுகன் என்பவனிடம் இருந்து ஆட்சியைப் பெற்றான். இவனுக்குப் பின்னர் சுபகராஜன் என்பவன் ஆட்சி அமைத்தான்.

ஆட்சியாளர் பட்டியல், இலங்கை



</doc>
<doc id="201768" url="https://ta.wikipedia.org/wiki?curid=201768" title="சுபகராஜன்">
சுபகராஜன்

சுபகராஜன் அல்லது சுபா கி.பி. முதலாம் நூற்றாண்டில், 60 - 66 வரை அனுராதபுரத்தை ஆட்சி செய்து வந்தான். இவன் யஸ்ஸலாலக திஸ்ஸ மன்னனின் பின்னர் ஆட்சிபீடம் ஏறியவன். இவனுடன் விஜய வம்சம் நிறைவுற்றது. இவனையடுத்து முதலாம் இலம்பகர்ண வம்ச மன்னனான வசபன் ஆட்சிபீடம் ஏறினான். 




</doc>
<doc id="201772" url="https://ta.wikipedia.org/wiki?curid=201772" title="வங்கனாசிக தீசன்">
வங்கனாசிக தீசன்

வங்கனாசிக தீசன் அல்லது வங்க நாசிக தீசன் என அறியப்பட்டவன் கி.பி. இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் மூன்று ஆண்டுகள் ஆட்சி செய்ததாக மகாவம்சம் கூறுகிறது. ஆனாலும், இவனது ஆட்சிக்காலம் கிபி 106-109 என்றும், கிபி 110-113 என்றும், பலவாறாகக் கூறப்படுகிறது. இவனது தந்தையான வசபன் என்பவனின் இறப்புக்குப் பின்னர் இவன் அநுராதபுரத்தின் ஆட்சியில் அமர்ந்தான். 

வங்கனாசிக தீசன் தனது மூன்றாண்டு கால ஆட்சிக்குப் பின்னர் இறந்தபோது கஜபாகுக்க காமினி அல்லது முதலாம் கஜபாகு எனப் பொதுவாக அறியப்பட்ட அவனது மகன் அனுராதபுரத்தின் அரியணையில் அமர்ந்தான். 




</doc>
<doc id="201774" url="https://ta.wikipedia.org/wiki?curid=201774" title="மகல்லக்க நாகன்">
மகல்லக்க நாகன்

மகல்லக்க நாகன் கி.பி. முதலாம் நூற்றாண்டில், அனுராதபுரத்தை ஆட்சி செய்து வந்தான். இவன் முதலாம் இலம்பகர்ண வம்சத்தைச் சேர்ந்தவன். இவன் கி.பி. 135 ஆம் ஆண்டில் இருந்து 141 ஆம் அண்டு வரை ஆட்சிபீடத்தில் இருந்தான். இவனுக்கு முன் இவனது தந்தையான முதலாம் கஜபாகு ஆட்சியில் இருந்தான். இவனின் பின் இவனது மகன் பதிக திச்சன் ஆட்சிபீடம் ஏறினான். 




</doc>
<doc id="201775" url="https://ta.wikipedia.org/wiki?curid=201775" title="பதிக திச்சன்">
பதிக திச்சன்

பதிக திச்சன் கி.பி. இரண்டாம் நூற்றாண்டில், அனுராதபுரத்தை கி.பி. 141 தொடக்கம் 165 வரை ஆட்சி செய்து வந்தான். இவனின் முன்பு இவனி தந்தையான மகல்லக்க நாகன் ஆட்சியில் இருந்தான். இவனின் பின் இவனது உடன் பிறப்பான கனித்த திச்சன் ஆட்சிபீடம் ஏறினான்.




</doc>
<doc id="201776" url="https://ta.wikipedia.org/wiki?curid=201776" title="கனிட்ட தீசன்">
கனிட்ட தீசன்

கனிட்ட தீசன் கிபி இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் 18 ஆண்டுகள் ஆட்சி செய்ததாக மகாவம்சம் கூறுகிறது. ஆனால், இது உண்மையில் 28 ஆண்டுகள் என்பது சில ஆய்வாளர்களது கருத்து. இவனது ஆட்சிக்காலம் கிபி 161-179 என்றும், கிபி 165 - 193 என்றும், கிபி 155-183 என்றும், பலவாறாகக் கூறப்படுகிறது. இவனது தமையனான பத்திக தீசன் என்பவனைத் தொடர்ந்து இவன் அநுராதபுரத்தின் ஆட்சியில் அமர்ந்தான். 

பூதாராமவைச் சேர்ந்த மகாநாக தேரர் என்னும் பௌத்த துறவிக்காக கனிட்ட தீசன், அபயகிரி விகாரையில் ஒரு சிறந்த கட்டிடம் ஒன்றை அமைத்தான். அத்துடன், அபகிரியில் ஒரு சுற்றுச் சுவர் ஒன்றையும், ஒரு பிரிவேனாவையும் இவ்வரசன் அமைத்துக் கொடுத்தான். இது தவிர, மணிசோம விகாரையில் ஒரு பிரிவேனாவையும் அதே இடத்தில் புத்தரின் நினைவுப் பொருட்கள் மீது ஒரு கட்டிடத்தையும் இவன் அமைத்ததாக மகாவம்சம் கூறுகிறது. இது போலவே அம்பத்தலை, என்னும் இடத்திலும் நாகதீபத்திலும் இது போன்ற பௌத்த கட்டிடங்களை இவன் அமைத்ததாகத் தெரிகிறது. அநுராதபுரத்தில் உள்ள மகாவிகாரைப் பகுதியிலும் குக்குடகிரி எனப்பட்ட பிரிவேனா ஒன்றை இவன் கட்டியதுடன், மகாவிகாரையின் நான்கு பக்கங்களிலும் அழகிய தோற்றம் கொண்ட 12 பெரிய கட்டிடங்களை இவன் அமைத்தான். 

இவனது ஆட்சிக்காலத்தின் பின் சூளநாகன் அல்லது குச்சநாகன் என அறியப்பட்ட இவனது மகன் அரசனானான்.

ஆட்சியாளர் பட்டியல், இலங்கை


</doc>
<doc id="201777" url="https://ta.wikipedia.org/wiki?curid=201777" title="குச்சநாகன்">
குச்சநாகன்

குச்சநாகன் அல்லது சூளநாகன் என்பவன் கிபி இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் 2 ஆண்டுகள் ஆட்சி செய்ததாக மகாவம்சம் கூறுகிறது. ஆனாலும், இவனது ஆட்சிக்காலம் கிபி 179-181 என்றும், கிபி 193-195 என்றும், கிபி 183-185 என்றும், பலவாறாகக் கூறப்படுகிறது. இவனது தந்தையான கனிட்ட தீசன் என்பவனைத் தொடர்ந்து இவன் அநுராதபுரத்தின் ஆட்சியில் அமர்ந்தான். 

இவனது ஆட்சி குறுகிய காலமே இருந்ததால் இக்கால நிகழ்வுகள் குறித்து மகாவம்சம் விரிவாக எதுவும் கூறவில்லை. இவனது இரண்டு ஆண்டுகால ஆட்சியின் முடிவில் குட்டநாகன் அல்லது குஞ்சநாகன் என அறியப்பட்ட இவனது தம்பி இவனைக் கொன்றுவிட்டு அரசனானான்.

ஆட்சியாளர் பட்டியல், இலங்கை


</doc>
<doc id="201778" url="https://ta.wikipedia.org/wiki?curid=201778" title="குடநாகன்">
குடநாகன்

குடநாகன், குட்டநாகன் அல்லது குஞ்சநாகன் எனப் பலவாறாக அறியப்பட்டவன் கி.பி. இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் ஒரு ஆண்டு மட்டுமே ஆட்சி செய்ததாக மகாவம்சம் கூறுகிறது. ஆனாலும், இவனது ஆட்சிக்காலம் கிபி 181-182 என்றும், கிபி 193-195 என்றும், கிபி 186-187 என்றும், பலவாறாகக் கூறப்படுகிறது. இவனது தமையனான குச்சநாகன் என்பவனைக் கொன்றுவிட்டு இவன் அநுராதபுரத்தின் ஆட்சியில் அமர்ந்தான். 

நாட்டின் படைத் தலைவனாக இருந்த குடநாகனின் மனைவியின் சகோதரன் சிரிநாகன் என்பவன், அரசனுக்கு எதிராகத் திரும்பித் தனக்கு ஆதரவான வலுவான படையுடன் வந்து அநுராதபுரத்தைக் கைப்பற்றிக் குடாநாகனை அகற்றிவிட்டுத் தானே அரசனானான். 




</doc>
<doc id="201781" url="https://ta.wikipedia.org/wiki?curid=201781" title="ராசபவன் (உதகமண்டலம்)">
ராசபவன் (உதகமண்டலம்)

ராசபவன் (ஊட்டி) (Raj Bhavan Ooty) இது தமிழ்நாடு மாநிலம் உதகமண்டலத்தில் 1877 இல் கட்டப்பட்ட அரசு மாளிகை.. இங்கு தமிழ்நாடு ஆளுநர்கள் கோடைகாலத்தில் தங்கியிருப்பார்கள்.

ராசபவன் சென்னை


</doc>
<doc id="201792" url="https://ta.wikipedia.org/wiki?curid=201792" title="சமவெப்பச் செயல்முறை">
சமவெப்பச் செயல்முறை

வெப்பவியக்கவியலில் சமவெப்பச் செயல்முறை ("isothermal process") என்பது தொகுதியின் வெப்பநிலை மாறாது, தொகுதியில் நிகழும் வெப்பவியக்கவியல் மாற்றமாகும் (Δ"T" = 0). இது பொதுவாக தொகுதியானது வெளியிலுள்ள வெப்பத் தேக்கத்துடன் தொடுகையிலிருக்கும் போது நிகழ்கிறது. இந்த மாற்றம் தொகுதியின் வெப்பநிலையை தேக்கத்தின் வெப்பநிலைக்குச் சமனாக வெப்பப் பரிமாற்றத்தின் மூலம் மாற்றுவதற்காக போதுமானளவு மெதுவாக நிகழ்கிறது. இதற்கு நேர்மாறாக வெப்பஞ்சேரா செயல்முறையில் தொகுதியிலிருந்து சுற்றுப்புறத்துடன் எவ்விதமான வெப்பப் பரிமாற்றமும் நிகழாது ("Q" = 0), அதாவது சமவெப்பச் செயல்முறையில் Δ"T" = 0, Q ≠ 0 அதேவேளை வெப்பஞ்சேரா செயல்முறையில் Δ"T" ≠ 0, Q = 0.

வளிமம் மிகவும் மெதுவாக விரிவடையும் போது (சுருங்கும் போதும்) வெப்பநிலை குறைந்து கொண்டிருந்தாலும், சுற்றுச் சூழலிலிருந்து வெப்பத்தினைப் பெறுவதால் வெப்பநிலை மாறாது. இப்படிப்பட்ட விரிவு வெப்பநிலைமாறா விரிவு (isothermal expansion) எனப்படும்.


</doc>
<doc id="201808" url="https://ta.wikipedia.org/wiki?curid=201808" title="ஐப்போத்தலாமசு-கபச் சுரப்பி-அண்ணீரக அச்சு">
ஐப்போத்தலாமசு-கபச் சுரப்பி-அண்ணீரக அச்சு

ஐப்போத்தலாமசு-கபச் சுரப்பி-அண்ணீரக அச்சு (hypothalamic-pituitary-adrenal axis; HPA; HTPA; LHPA) என்பது ஐப்போத்தலாமசு, கபச் சுரப்பி, அண்ணீரகச் சுரப்பிகளுக்கிடையில் நடைபெறும் சிக்கலான நேரடி பாதிப்புகளையும், பின்னூட்டத் தொடர்புச் செயற்பாடுகளையும் குறிப்பிடுகின்ற தொகுப்பு அமைப்பாகும். எப்போதாகிலும், இந்த அச்சு ஐப்போத்தலாமசு-கபச் சுரப்பி-அண்ணீரக-பாலக அச்சு என்றும் அழைக்கப்படுகின்றது. ஐப்போத்தலாமசு, கபச் சுரப்பி, அண்ணீரகச் சுரப்பிகளுக்கிடையேயானத் தொடர்புகளைக் குறிக்கும் நரம்பிய-அகஞ்சுரக்குந்தொகுதியின் பெரியப் பகுதியாக உள்ள ஐப்போத்தலாமசு-கபச் சுரப்பி-அண்ணீரக அச்சானது உளைச்சலுக்கான (மன இறுக்கம்) நம் செயற்பாடுகளைக் கட்டுபடுத்துகின்றது. மேலும் சமிபாடு, நோயெதிர்ப்பு, மன நிலை மற்றும் உணர்ச்சி மாற்றங்கள், பாலின ஈர்ப்பு, ஆற்றல் சேமிப்பு மற்றும் செலவிடுதல் ஆகியப் பலவகையான உடற்செயற்பாடுகளை குளுக்கோகார்டிகாய்டுகளின் உள்பரவிய வெளிப்பாட்டை ஒழுங்குப்படுத்துவதன் மூலமாகச் சீரமைக்கிறது.


</doc>
<doc id="201819" url="https://ta.wikipedia.org/wiki?curid=201819" title="பீனிக்ஸ் மார்க்கெட் சிட்டி">
பீனிக்ஸ் மார்க்கெட் சிட்டி

பீனிக்ஸ் மார்க்கெட் சிட்டி ("Phoenix Marketcity Chennai") சென்னையில் உள்ள ஒரு பேரங்காடி ஆகும். இது வேளச்சேரியில் அமைந்துள்ளது. இது ஜனவரி 2013ல் தொடங்கப்பட்டது. இது வேளச்சேரி-கிண்டி ரோட்டில் அமைந்துள்ளது. இதில் ஐந்து தளங்கள் உள்ளன. இது மும்பையில் பிரபலமான போனிக்ஸ் மில்ஸ் நிறுவனத்தால் உருவாக்கப்பட்ட ஒரு மார்க்கெட் சிட்டி ஆகும். இதன் 17 ஏக்கர் பரப்பளவுள்ள இடம், ரூ 130 கோடிக்கு ரப்டகொஸ் பிரட் என்ற மருந்து தயாரிக்கும் நிறுவனத்திடமிருந்து 2006ல் வாங்கப்பட்டது. 





</doc>
<doc id="201824" url="https://ta.wikipedia.org/wiki?curid=201824" title="முழு நீளத் திரைப்படம்">
முழு நீளத் திரைப்படம்

முழு நீளத் திரைப்படம் (feature film) என்பது, ஒரு திரைப்பட நிகழ்வில் பெரும்பான்மை நேரத்தை அல்லது முழு நேரத்தையும் எடுக்கக்கூடிய அளவு நீளமான திரைப்படம் ஆகும். இந்த நேர அளவு எவ்வளவாக இருக்கவேண்டும் என்பது இடத்துக்கு இடமும், காலத்துக்குக் காலமும் வேறுபட்டு வந்துள்ளது. அசையும் படக் கலை அறிவியல் அக்கடமி, அமெரிக்கத் திரைப்படக் கழகம், பிரித்தானியத் திரைப்படக் கழகம் போன்றவை முழு நீளத் திரைப்படம் 40 நிமிடங்கள் அல்லது அதற்கு மேல் ஓடக்கூடியவையாக இருக்க வேண்டும் என்கின்றனர். ஆனால் திரைப்பட நடிகர் குழாம் அப்படம், 80 நிமிடங்களுக்கு மேல் ஓடக்கூடிய நீளம் கொண்டவையாக இருக்க வேண்டும் என்கிறது. 

பெரும்பான்மையான முழு நீளத் திரைப்படங்கள் 70 தொடக்கம் 210 நிமிடங்கள் வரை ஓடக்கூடிய நீளம் கொண்டவை. ""த இசுட்டோரி ஒஃப் த கெல்லி காங்"" "(The Story of the Kelly Gang)" என்னும் திரைப்படமே நீள அடிப்படையில் உலகின் முதல் முழு நீளத் திரைப்படம். இது 1906 ஆம் ஆண்டு ஆசுத்திரேலியாவில் வெளியானது. பிற இலக்கிய அல்லது கலை வடிவங்களைத் திரைப்படம் ஆக்கியவற்றுள் முதல் வெளியான முழு நீளத் திரைப்படம் ""லெ மிசெரபிள்சு"" என்னும் பிரெஞ்சு மொழிப் படமாகும். இது 1909 ஆம் ஆண்டில் வெளியானது. 

சிறுவருக்கான முழு நீளத் திரைப்படங்கள் பொதுவாக 70 தொடக்கம் 105 நிமிட நீளம் கொண்டவை. தொடக்க காலங்களில் வெளிவந்த முழு நீளத் திரைப்படங்களுள் "ஒலிவர் டுவிஸ்ட்" (1912), "ரிச்சார்ட் III" (1912), "ஃபிரம் த மாங்கர் டு த குரொஸ்" (1912) ஆகிய படங்களும் அடங்கும்.


</doc>
<doc id="201833" url="https://ta.wikipedia.org/wiki?curid=201833" title="படிக்குறிச் சார்பு">
படிக்குறிச் சார்பு

கணிதத்தில் படிக்குறிச் சார்பு அல்லது அடுக்குக்குறிச் சார்பு ("exponential function") என்பது, "f"("x") = "e" சார்பு ஆகும். இதிலுள்ள கணித மாறிலி "e" தோராயமாக 2.718281828 மதிப்புடையது. "e" இன் வகைக்கெழுவும் "e". 

"y" = "e" சார்பின் வரைபடம் மேல்நோக்குச் சாய்வு கொண்டது; வரைபடத்தில் "x" இன் மதிப்பு அதிகரிக்க அதிகரிக்க, அதற்குரிய "y" மதிப்பு வேகமாக அதிகரிக்கிறது. வரைபடம் எப்பொழுதும் "x"-அச்சுக்கு மேற்புறமாகவும் "x" இன் எதிர் மதிப்புகளுக்கு "x"-அச்சை ஒட்டினாற்போலும் அமைகிறது. எனவே "x"-அச்சு இந்த வரைபடத்திற்கு கிடைமட்ட அணுகுகோடாகும். வரைபடத்தின் மேலமையும் ஒவ்வொரு புள்ளியிலும் வளைவரையின் சாய்வு அப்புள்ளியின் "y" ஆயதொலைவுக்குச் சமம். படிக்குறிச் சார்பின் நேர்மாறுச் சார்பு இயல் மடக்கை ln("x") ஆகும். இதனால் சில கணித புத்தகங்கள் படிக்குறிச் சார்பை எதிர்மடக்கை என்றும் குறிப்பிடப்படுகின்றன.

சில சமயங்களில் படிக்குறிச் சார்பு என்பது பொதுவாக "cb" ( "b" ஒரு மெய்யெண்) என்ற வடிவச் சார்புகளுக்குப் பயன்படுத்தப்படுகிறது. 

மாறி "x" மெய்யெண்ணாகவோ, சிக்கலெண்ணாகவோ அல்லது வேறெந்தவொரு கணிதப் பொருளாகவும் இருக்கலாம்.

படிக்குறிச் சார்பு e, பல சமான வழிகளில் வரையறுக்கப்படுகிறது. 


டெயிலரின் தொடராக விரிக்கும் போதும் இதே விளைவு கிடைக்கும்.

ஒரு கணியம் அதன் தற்போதைய மதிப்பின் விகிதத்தில் வளரும் (சிதையும்) போதும் படிக்குறிச் சார்பு உருவாகிறது. தொடர்ச்சியான கூட்டு வட்டி கணக்கிடுவது இதற்கு ஒரு எடுத்துக்காட்டாகும்

தற்போது "e" என்றறியப்படும் formula_4 என்ற எண், 1683 ஆம் ஆண்டு கணிதவியலாளர் ஜேக்கப் பெர்னோலியால் கண்டறியப்பட இதுவே காரணமாக இருந்தது. பின்னர் 1697 இல் ஜோகன் பெர்னோலி, படிக்குறிச் சார்பின் நுண்கணிதம் குறித்து ஆய்வு செய்தார்.

மாதந்தோறும் கூட்டுவட்டி கணக்கிடப்படும் திட்டத்தில் அசல் தொகை 1, ஆண்டு வட்டி வீதம் "x" எனில் ஒவ்வொரு மாதமும் கிடைக்கும் வட்டியின் மதிப்பு அதன் நடப்பு மதிப்பில் "x"/12 மடங்காகும். எனவே ஒவ்வொரு மாதமும் மொத்த மதிப்பானது (1+"x"/12) காரணியால் பெருக்கப்பட்டு ஆண்டின் இறுதியில் கிடைக்கும் மதிப்பு (1+"x"/12) ஆக இருக்கும். இதுபோல நாள்தோறும் வட்டி கணக்கிடப்பட்டால் ஆண்டின் இறுதியில் கிடைக்கும் மதிப்பாக (1+"x"/365) இருக்கும். ஓர் ஆண்டில் வட்டி கணக்கிடப்படும் இடைவெளிகளின் எண்ணிக்கை வரம்பின்றி அதிகரிக்கப்படும்போது படிக்குறிச் சார்பின் வரையறை முடிவிலி எல்லையாகக் கிடைக்கிறது:

படிக்குறிச் சார்பின் இவ்வரையறை முதன்முதலாக ஆய்லரால் கண்டறியப்பட்டது

படிக்குறிச் சார்பின் பிற வரையறைகள் தொடர்களையும் வகையீட்டுச் சமன்பாடுகளையும் கொண்டுள்ளன.

எல்லாவகை வரையறைகளிலும் படிக்குறிச் சார்பானது 

என்ற அடுக்கேற்றத்தின் அடிப்படை விதியை நிறைவு செய்வதைக் காணலாம். இதனாலேயே இச்சார்பு "e" என எழுதப்படுகிறது.

படிக்குறிச் சார்பு அதன் வகைக்கெழுவின் பண்புகளால் முக்கியமானதொரு சார்பாக உள்ளது. இச் சார்பின் வகைக்கெழு: 

அதாவது "e" இன் வகைக்கெழு "e" ஆகும். இதிலிருந்து பின்வரும் கூற்றுகளைக் காணலாம்:

ஒரு மாறி "x" இன் வளரும் (சிதையும்) வீதம் அதன் மதிப்பின் விகிதத்தில் அமையுமானால், அதனை நேரத்தில் ("t") அமைந்த படிக்குறிச் சார்பின் ஒரு மாறிலி மடங்காக, அதாவது "ce" என எழுதலாம். இதில் "k" , "c" மெய்யெண் மாறிலிகள். அதாவது, "f"("x") = "ce" ("c" ஒரு மாறிலி) என இருந்தால், இருந்தால் மட்டுமே, சார்பு "f": R→R, "f"′ = "kf" ("k" ஒரு மாறிலி) என்பதை நிறைவு செய்யும்.
மேலும் வகையிடலின் சங்கிலி விதிப்படி வகையிடக்கூடிய எந்தவொரு சார்பு "f"("x") க்கும் கீழ்வரும் கூற்று உண்மையாகும்:

ஆயிலரின் முற்றொருமை மூலம் "e" இற்கான தொடரும் பின்னத்தைக் காணமுடியும்:

பின்வரும் "e" இற்கான பொதுமைப்படுத்தப்பட்ட தொடரும் பின்னம் வேகமாக ஒருங்குகிறது:

இதில் "z" = எனப் பிரதியிட:

"z" = 2 எனும் சிறப்புவகை:

"z" > 2 எனில் இது மெதுவாக ஒருங்குகிறது. எடுத்துக்காட்டாக:

மெய்யெண்களில் வரையறுக்கப்பட்டது போல படிக்குறிச் சார்பைச் சிக்கலெண் தளத்திலும் சமானமான பல வடிவங்ககளில் வரையறுக்கலாம். சிக்கலெண் படிக்குறிச் சார்பு காலமுறைச் சார்பாகும். இதன் காலமுறை அளவு formula_14 


சிக்கலெண் formula_16 எனில்

இதில் "a" , "b" இரண்டும் மெய்யெண்கள் இந்த வாய்ப்பாடு படிக்குறிச் சார்பினை முக்கோணவியல் சார்புகளுடனும் அதிபரவளையச் சார்புகளுடனும் இணைக்கிறது. 

"பண்புகள்":
அனைத்து சிக்கலெண்கள் "z" , "w" இற்கும்:

இயல் மடக்கையை சிக்கலெண்களுக்கு நீட்டிக்கக் கிடைப்பது log "z" எனும் சிக்கலெண் மடக்கை. இது ஒரு பன்மதிப்புச் சார்பு.

சிக்கலெண் தளத்திலுள்ள எந்தவொரு கோட்டிற்கும் படிக்குறிச் சார்பின் சார்பலன் சிக்கலெண் தளத்திலமையும் மடக்கைச் சுருளாக இருக்கும். இச்சுருளின் மையம் ஆதிப்புள்ளி. இதன் இரு சிறப்பு வகைகள்: கோடு மெய் அச்சுக்கு இணையாக இருந்தால் அதன் எதிருரு தன்மீது முடிவடையா சுருளாகவும், கோடு கற்பனை அச்சுக்கு இணையாக இருந்தால் அதன் எதிருருவான சுருள் வட்டமாகவும் இருக்கும். 


</doc>
<doc id="201834" url="https://ta.wikipedia.org/wiki?curid=201834" title="சிறந்த நகைச்சுவையாளருக்கான நந்தி விருது">
சிறந்த நகைச்சுவையாளருக்கான நந்தி விருது

சிறந்த ஆண் நகைச்சுவையாளருக்கான நந்தி விருது, 1985 ஆம் ஆண்டு முதல் வழங்கப்படுகிறது.


</doc>
<doc id="201838" url="https://ta.wikipedia.org/wiki?curid=201838" title="கீதாஞ்சலி (பக்கவழி நெறிப்படுத்துதல்)">
கீதாஞ்சலி (பக்கவழி நெறிப்படுத்துதல்)

கீதாஞ்சலி(Gitanjali) வங்காள மொழியில் இந்தியக் கவிஞர் இரவீந்திரநாத் தாகூர் எழுதிய கவிதைத் தொகுப்பு. 
இதனையும் குறிப்பிடலாம்:

கீதாஞ்சலி என்ற பெயரில் உள்ள திரைப்படங்கள்:


</doc>
<doc id="201841" url="https://ta.wikipedia.org/wiki?curid=201841" title="அனைத்துக்குமான சுருக்கமான வரலாறு (நூல்)">
அனைத்துக்குமான சுருக்கமான வரலாறு (நூல்)

பில் பிரைசன் எழுதிய "A Short History of Nearly Everything" இன் மொழிபெயர்ப்பு அனைத்துக்குமான சுருக்கமான வரலாறு. இதைத் தமிழில் மொழிபெயர்த்தவர் ப்ரவாஹன். இந் நூலை தன்னிடம் வந்த நூலக தகவல்களை வைத்து பில் பிரைசன் எழுவில்லை. இந்நூலில் ஆரம்பகால ஆதி மனிதர்கள் குறித்து எழுதிய இரண்டு அத்தியாயங்களுக்காக அவர் 19000 கி.மீ. பயணம் செய்து 17 அகழ்வாராய்ச்சிப் பகுதிகளுக்கு நேரில் சென்று, பதிவு செய்கிறார். டார்வின் குறித்து எழுதிட காலோப்பாகஸ் தீவில் அவரைப் போலவே 178 நாட்கள் பயணிக்கிறார். நியூட்டனைப் பற்றி எழுத கேம்பிரிட்ஜ் சென்று விவான்ஸ் எனும் வாழும் அறிஞரை பார்க்க ஆஸ்திரேலியா போய், கடல் உயிரி ஆராய்ச்சிக்காக மத்திய பசிபிக், முதல் நில அதிர்வுக்கு ஜப்பான் எரிமலைகளை உணர சிசிலியின் எட்னா புகைமலை என பதினெட்டு நாடுகள், 176 அருங்காட்சியகங்கள், ஜாவாவில் கிடைத்த ஆதி மனித எலும்புக்கூடு கென்யா (ஆப்பிரிக்கா), கண்ட துர்கானா ஏரியின் 1.7 மில்லியன் ஆண்டு பழைய பெண் என அவற்றை ஆய்வு செய்தோர் உட்பட ஒரு 2000 வாழும் விஞ்ஞானிகளை நேரில் சந்தித்து தான் திரட்டியதைத் தன் பார்வையில் மெருகூட்டி யதார்த்த நடையில் விவரிக்கிரார். 2003ல் வெளிவந்த ஒரே வருடத்தில் ஒரு மில்லியன் விற்று சாதனை படைத்தது இதன் ஆங்கிலப் பிரதி. இந்திய மொழிகளில் இது தமிழில்தான் முதலில் மொழியாக்கம் அடைந்துள்ளது.


</doc>
<doc id="201843" url="https://ta.wikipedia.org/wiki?curid=201843" title="உலக சதுரங்கப் போட்டி 2013">
உலக சதுரங்கப் போட்டி 2013

உலக சதுரங்கப் போட்டித்தொடர் 2013 ("World Chess Championship 2013") என்பது 2012 ஆம் ஆண்டின் உலக வாகையாளர் விசுவநாதன் ஆனந்த்துக்கும், உலகத் தர வரிசையில் முதலாவதாக உள்ள மாக்னசு கார்ல்சனுக்கும் இடையில் 2013 ஆம் ஆண்டுக்கான உலக வாகையாளரைத் தேர்ந்தெடுக்க இடம்பெற்ற போட்டித் தொடராகும். இப்போட்டித் தொடர் 2013 நவம்பர் 9 முதல் 28 வரை இந்தியாவில் சென்னை நகரில் பன்னாட்டு சதுரங்கக் கூட்டமைப்பின் ஆதரவில் நடைபெற்றது. 12 சுற்றுகளைக் கொண்ட இத்தொடரில் கார்ல்சன் 6½–3½ என்ற புள்ளிக் கணக்கில் வெற்றி பெற்று 16வது உலக சதுரங்க வாகையாளரானார்.

2013 இறுதிப்போட்டி சென்னை நகர் நடத்தும் என 2013 ஏப்ரல் 8 இல் தமிழ்நாடு முதலமைச்சர் ஜெயலலிதா அறிவித்தார். அத்துடன் இந்நிகழ்வுக்கு 290,000,000 இந்திய ரூபாய்கள் ஒதுக்கப்படும் என அவர் அறிவித்தார். இதனை பன்னாட்டு சதுரங்கக் கூட்டமைப்பு 2013 மே 5 இல் உறுதிப்படுத்தியது. இவ்விறுதிச் சுற்றின் தொடக்க விழாவை 2013 நவம்பர் 7 இல் சென்னை நேரு உள்விளையாட்டரங்கில் முதல்வர் ஜெயலலிதா தொடக்கி வைத்தார். இறுதிப் போட்டிகள் சென்னையில் உள்ள ரீஜன்சி விடுதியில் 2013 நவம்பர் 9 இல் ஆரம்பமாயின.

நடப்பு உலக சதுரங்க வாகையாளர் விசுவநாதன் ஆனந்துடன் இறுதிச் சுற்றில் போட்டியிடுபவரைத் தேர்தெடுப்பதற்கான சுற்றுப் போட்டி 2013 ஆம் ஆண்டில் இடம்பெற்றது. இம்முறை 50 ஆண்டுகளின் பின்னர் முதற்தடவையாக போட்டியாளர் இரட்டை தொடர் சுழல்முறைப் போட்டி மூலம் தேர்தெடுக்கப்பட்டார். இச்சுற்றுப் போட்டிகள் இலண்டனில் 2013 மார்ச் 15 முதல் ஏப்ரல் 1 வரை இடம்பெற்றது.

2013 இறுதிச் சுற்றுக்கு முன்னர் 2005 முதல் 18 சூன் 2013 வரை, ஆனந்த், கார்ல்சன் இருவரும் 29 (மரபார்ந்த) ஆட்டங்களில் நேருக்கு நேர் மோதிக் கொண்டனர். இவற்றில் ஆனந்த் ஆறு ஆட்டங்களிலும், கார்ல்சன் 3 ஆட்டங்களிலும் வெற்றி பெற்றனர். 20 ஆட்டங்கள் வெற்றி தோல்வியின்று முடிந்தன.

ஆனந்த், கார்ல்சன் இருவருக்கும் இடையேயான ஆட்டங்கள் சென்னை ரீஜன்சி விடுதியில், 2013 நவம்பர் 9 முதல் 28 வரை இடம்பெற்றன. 12 மரபார்ந்த ஆட்டங்களும் மாலை 3 மணிக்கு (09:30 ஒசநே) ஆரம்பமாயின. 2, 4, 6, 8, 10 மற்றும் 11 ஆம் ஆட்டங்களின் பின்னர் ஓய்வு நாட்கள் தரப்பட்டன. 6.5 புள்ளிகள் முதலாவதாகப் பெறும் போட்டியாளர் வெற்றி பெற்றதாக அறிவிக்கப்படுவார். நவம்பர் 26 இல் நடைபெறும் 12வது ஆட்டத்தில் இருவரும் சமமான புள்ளிகளைப் பெற்றிருந்தால், 28 ஆம் நாள் கூடுதல் ஆட்டம் (tie-break) நடைபெறும்.

முதல் 40 நகர்வுகளுக்கு ஒருவர் 120 நிமிடங்கள் வரை எடுத்துக் கொள்ளலாம், தொடர்ந்து 41-60 வரையான நகர்வுகளுக்கு ஒருவர் 60 நிமிடங்கள் வரியும், ஆட்டத்தை முடிப்பதற்கு ஒருவர் மேலும் 15 நிமிடங்கள் வரை (ஒரு நகர்வுக்கு 30 செக்கன்கள்) எடுத்துக் கொள்ளலாம்.

இவ்விறுதிச் சுற்றுப் போட்டியின் வெற்றியாளர் கார்ல்சன் 1.53 மில்லியன் டாலர் பணப்பரிசும், ஆனந்த் 1.02 மில்லியன் டாலர் பணப்பரிசும் பெற்றுக் கொண்டனர்.

முதலாவது ஆட்டம் 2013 நவம்பர் 9 இல் நடைபெற்றது. கார்ல்சன் வெள்ளைக் காய்களுடன் ஆடத் தொடங்கினார். கார்ல்சன் ஒரு இக்கட்டான நிலையில் மாட்டிக் கொள்வதைத் தவிர்க்க காய் நிலையை ஒரே இடத்தில் வருமாறு மூன்று முறை நகர்த்த ஆனந்துக்கு வாய்ப்பளித்தார். இந்த வாய்ப்பை ஆனந்த் பயன்படுத்தியதை அடுத்து, முதல் ஆட்டம் வெற்றி தோல்வியின்றி முடிந்ததாக அறிவிக்கப்பட்டது.

நியோ-குரூன்ஃபெல்டு பாதுகாப்பு:

இரண்டாவது ஆட்டம் 2013 நவம்பர் 10 இல் நடைபெற்றது. ஆனந்த் வெள்ளைக் காய்களுடன் e4 என்ற நகர்வுடன் ஆட்டத்தைத் தொடக்கினார். ஆனந்த் தனது 14வது நகர்வில் கோட்டை கட்டினார். தொடர்ந்து நடுப்பகுதியில் குதிரைகள் மாற்றீடு செய்யப்பட்டன. கார்ல்சன் தனது அரசியை d5 நோக்கி முன்னேற்றினார். இதன் மூலம் அரசிகள் மாற்றீடு செய்யத்தக்க நிலைக்கு வந்தன. ஆச்சரியத்தக்க வகையில், 18.Qg4 இற்கு அரசியைக் கொண்டு செல்லாமல் மாற்றீட்டை ஆனந்த் ஏற்றார். இதன் மூலம் ஆட்டம் சமனாகியது.

கார்லோ-கான் காப்பு (B19)

மூன்றாம் ஆட்டம் நவம்பர் 13 ஆம் நாள் நடைபெற்றது. 4 மணி நேரம் நீடித்த இந்த ஆட்டம் வெற்றி தோல்வியின்றி முடிவடைந்தது.

ரேட்டி ஆரம்ப ஆட்டம் ("Réti Opening", A07)

நான்காம் நாள் ஆட்டம் நவம்பர் 14 ஆம் நாடள் நடைபெற்றது. ஆனந்த் வெள்ளைக் காய்களுடன் ஆட ஆரம்பித்தார். கார்ல்சன் பெர்லின் தற்காப்பு வகையில் விளையாடினார். 18வது நகர்வில் கார்ல்சன் ஒரு காலாளை எடுத்துக் கொண்டு ஆட்டம் முழுவது ஒரு காலாளை மேலதிகமாக வைத்திருந்தார். ஆனாலும், ஆனந்த் சமமான நிலைக்கு ஆட்டத்தைக் கொன்டு வர முடிந்தது.

உருய் உலோப்பசு, 3...Nf6 பெர்லின் தற்காப்பு (C67)
இந்த வெற்றியுடன் கார்ல்சன் 3–2 என்ற வித்தியாசத்தில் முன்னணியில் உள்ளார். ஆனந்தின் 45...Rc1+ என்ற நகர்வு தோல்வியை நிர்ணயித்த தவறாகக் கருதப்படுகிறது., இந்த நகர்வின் பின்னர் வெள்ளைக் காய்கள், அமைச்சர்களை மாற்றீடு செய்து a3-காலாளைத் தக்க வைத்துக்கொண்டது.

திடமாக ஓர் ஆரம்பத்தை அடுத்து, பல மாற்றீடுகள் இடம்பெற்றன. இது சமனான ஆட்ட நிலைக்கு இட்டுச் சென்றிருக்க வேண்டும். 38.Qg3 நகர்வில் ஆனந்த் கையாள் ஒன்றைக் கொடுத்து விளையாட முற்பட்டார். 44.h5 இல் கார்ல்சனின் அரசனைக் காக்கும் கையாள்களை விலக்க இன்னும் ஒரு கையாளைக் கொடுக்க வேண்டி ஏற்பட்டது. கார்ல்சன் தொடர்ந்து விளையாடி தனது f-கையாளைக் காப்பதற்காக தனது மேலதிக இரண்டு கையாள்களையும் இழந்தார். 60.Ra4 மிகத்தவறான நகர்வாக சதுரங்க விற்பன்னர்களால் கணிக்கப்படுகிறது. (60.b4 நகர்வு ஆட்டத்தை சமநிலைக்குக் கொண்டு வந்திருக்கலாம்). மேலும் சில நகர்வுகளின் பின்னர் ஆனந்த் தோல்வியை ஒப்புக் கொண்டார்.

ஆரம்பத்தில், ஆனந்த் தனது தேரை ஒரு குதிரைக்காக விட்டுக் கொடுத்தார். கார்ல்சன் திடமாக விளையாடி, 30வது நகர்வுகளில் இருவரும் மீள்நகர்வுகளை ஏற்படுத்தியதிம் ஆட்டம் சமநிலைக்கு வந்தது.

இறுதி சுற்றில் முதற்தடவையாக ஆனந்த் 1.e4 உடன் ஆட ஆரம்பித்தார். பின்னர் ஆட்டம் பெர்லின் தற்காப்பாக உருவெடுத்தது. இதன் போது சில காய்களை அவரால் பரிமாற்றம் செய்ய முடிந்தது. 33வது நகர்வில் ஆட்டம் சமநிலைக்கு வந்தது.

ஆனந்த் சிசிலியன் தற்காப்புடன் விளையாடினார். ஆனந்தின் 28...Qg5 வது தப்பான நகர்வு, கார்ல்சனை 29.e5 என்ற நகர்வின் மூலம் கறுப்பின் d6-காலாளுக்கு அழுத்தத்தைக் கொடுத்தது. இந்த அழுத்தம் 30.Nc3, 30.Ng3,ஆல்லது 30.b4 மூலம் வெள்ளிக் காய்கள் வெற்றியடைந்திருக்க முடியும். ஆனால் கார்ல்சன் 30.exd6 என விளையாடியதில் கறுப்புக் காய்களுக்கு இந்த அழுத்தம் நீங்கியது. ஆட்டம் வெற்றி தோல்வியின்றி முடிந்தது.

இந்த சமனான ஆட்டத்தின் மூலம், கார்ல்சன் 6½–3½ என்ற புள்ளிக் கணக்கில் இறுதிச் சுற்று வெற்றியாளராக அறிவிக்கப்பட்டு, 16வது உலக சதுரங்க வாகையாளர் ஆனார்.


</doc>
<doc id="201844" url="https://ta.wikipedia.org/wiki?curid=201844" title="கீதாஞ்சலி (1948 திரைப்படம்)">
கீதாஞ்சலி (1948 திரைப்படம்)

கீதாஞ்சலி, 1948 ஆம் ஆண்டு வெளியான தெலுங்கு திரைப்படம். இதில் ஸ்ரீரஞ்சனி, சூர்யகுமாரி, பூர்ணிமா, கௌரிநாத சாஸ்திரி ஆகியோர் முன்னணி வேடங்களில் நடித்திருந்தனர்.


</doc>
<doc id="201848" url="https://ta.wikipedia.org/wiki?curid=201848" title="இதயத்தை திருடாதே">
இதயத்தை திருடாதே

இதயத்தை திருடாதே 1989 ஆம் ஆண்டில் மணிரத்னம் இயக்கத்தில் வெளியான தமிழ் திரைப்படமாகும். காதல் படமான இது பெரும் வெற்றிப் பெற்றது. நாகார்ஜுனா, கிரிஜா ஆகியோர் முன்னணி வேடங்களில் நடித்துள்ளனர். இந்த திரைப்படத்திற்கு இளையராஜா இசையமைத்தார். 

மணிரத்னம் தெலுங்கில் தன் முதல் படமாக, "கீதாஞ்சலி" யை இயக்கினார். "கீதாஞ்சலி" "இதயத்தை திருடாதே" என தமிழில் மொழிமாற்றம் செய்யப்பட்டு இரண்டும் ஒரே நாளில் வெளியாயின. 

இத்திரைப்படம் தேசிய விருதையும், நந்தி விருதுகளையும் பெற்றுள்ளது. 



</doc>
<doc id="201856" url="https://ta.wikipedia.org/wiki?curid=201856" title="பாடநூல்">
பாடநூல்

பாடநூல் (Text book) என்பது கல்வி நிலையங்களில் பயிலும் மாணவர்களுக்காக பயிற்றுவிக்கப்படும் பாடப்பொருள் குறித்து அச்சடித்த நூலைக் குறிக்கும்.பெரும்பாலான பாடப்புத்தகங்கள் அச்சிடப்பட்ட வடிவில் வெளியிடப்பட்ட போதிலும், பல நூல்கள் இப்போது இணையத்தில் மின்னூல்களாகக் கிடைக்கின்றன. ஒரு குறிப்பிட்ட தலைப்பில் தகவல்களை அறிந்துகொள்ளவும் வழிமுறைகளை அறிந்துகொள்ளவும் மக்கள் பாடநூல்களைப் பயன்படுத்தினர். சில பாடநூல்கள் வாசிப்பவர்களின் அறிவையும் விளங்கியுள்ளனரா என்றும் சோதிப்பதற்காக கேள்விகளை உடையதாவும் காணப்படுகின்றன. 

பயிற்சி நூல் (workbook) என்பது பாடநூலின் ஒருவகையாகும். எனினும் இதில் பயிற்சி செய்வதற்கான சில பயிற்சிகளும் கேள்விகளுமே உள்ளன. பயிற்சி நூல்கள் கற்பிப்பதற்காக வடிவமைக்கப்பட்டவை அல்ல எனினும் அவை முக்கியமான சில பகுதிகளை பயிற்சி செய்யவும் மேலதிக பயிற்சியை அளிக்கவும் பெரிதும் உதவுகின்றன. மீள்-பார்வை வழிகாட்டியும் (revision guide) ஒருவகை பாட நூல் ஆகும். அது கற்பவர்களுக்கு பாடத்தைப் பற்றி மீள் ஞாபகமளிப்பதாகவும் மேலதிக பயிற்சியை அளிப்பதாகவும் அமைகின்றது, குறிப்பாக இது பரீட்சைக்கு முன்னாயத்தம் செய்ய இகவும் உதவுகின்றது. 

கற்பிக்கவும் கற்கவும் துணையாகப் பாட நூல்கள் அமைவதால் அவை பாடசாலையால் அல்லது அரசாங்கத்தால் மாணவர்களுக்கு விநியோகிக்கப்படுகின்றது. பல்கலைக்கழகங்களிலும் இது சாத்தியப்படும் எனினும் பல்கலைக்கழக மாணவர்கள் பாட நூல்களை தாமாகவே பணம் கொடுத்து வாங்க அல்லது நூலகத்தில் இரவல் வாங்க வேண்டும். 


</doc>
<doc id="201857" url="https://ta.wikipedia.org/wiki?curid=201857" title="சாவித்திரி (நூல்)">
சாவித்திரி (நூல்)

சாவித்திரி என்பது அரவிந்தர் எழுதிய பாடல் வகையிலான நூல். இது மகாபாரதத்தை தழுவி எழுதப்பட்டது. முழுமையாக எழுதப்பெறாத இந்த நூலில், 24,000 வரிகளைக் கொண்ட பாடல் தொகுப்பு உள்ளது.
சத்தியவன்-சாவித்திரி தொடர்பான கதையும் இந்நூலில் எடுத்தாளப்பட்டுள்ளது.

இதை 1950, 1951 ஆம் ஆண்டுகளில் இரண்டு பாகங்களாக வெளியானது. பதினெட்டு முறை இந்த நூலை மறுபதிப்பு செய்து வெளியிட்டுள்ளனர். மனித, ஆன்ம வாழ்வைப் பற்றிய தத்துவக் குறிப்புகள் உள்ளன.


</doc>
<doc id="201864" url="https://ta.wikipedia.org/wiki?curid=201864" title="இண்டங்கொடி">
இண்டங்கொடி

இண்டங்கொடி என்பது வெப்ப மண்டலக் காடுகளில் காணப்படும் ஒரு வகை கொடி இனத்தைச் சேர்ந்த தாவரம். இதனை ஈங்கந்தண்டு எனவும் கிராம மக்கள் அழைக்கின்றனர்.

இது கொடிக்கும் குற்று மரத்திற்கும் இடைப்பட்ட அளவில் உள்ள தாவரமாகும். இது கொடி இனத்தைப் போல வேறு தாவரத்தைப் பற்றி ஏறுவதில்லை. தடித்த தண்டை உடையது. நேராக கொடிபோல் வளர்ந்து பின் புவியீர்ப்பின் விசையால் வளைந்துகீழ் நோக்கி வளைந்து விடும். ஆனால் அருகில் உயரம் குறைவான தாவரம் இருந்தால் அதன் மிது பரவி அந்த தாவரத்தையே மூடிவிடும். புதர் போல் வளரும். தண்டு முழுதும் முட்கள் நிறைந்திருக்கும். இலைகளிகளிலும் வரிசையாக முட்கள் இருக்கும். முட்கள் கீழ் நோக்கி வளைந்து இருக்கும். கூர்மையாகவும் வலிமையுடனும் இருக்கும். அந்த தாவரத்தின் பாகங்கள் நம்மீது பட்டால் முட்கள் கொக்கி போல் குத்தி பிடித்துக்கொள்ளும் அதிலிருந்து விடுபடுவது மிகவும் சிரமம். விலங்குகள் அதன் அருகில் செல்வதை தவிர்த்து விடும். வலிமை வாய்ந்த புலி கூட இதன் அருகில் செல்ல முடியாது என்பதால் இதனை புலி தடுக்கி கொடி என மக்கள்அழைக்கின்றனர்.


</doc>
<doc id="201865" url="https://ta.wikipedia.org/wiki?curid=201865" title="திரையரங்கு">
திரையரங்கு

திரையரங்கு என்பது திரைப்படங்களைப் பார்ப்பதற்கான ஒரு இடம் ஆகும். சில தற்காலிகத் தேவைகளுக்காகவும், வசதிகள் குறைந்த இடங்களிலும் திரைப்படங்களைத் திறந்த வெளியில் காண்பிப்பது உண்டு. ஆனால், தற்காலத்தில் திரையரங்குகள் சிறப்பு வசதிகளுடன் அமைக்கப்பட்ட கட்டிடங்களாகவே இருக்கின்றன. பெரும்பாலான திரையரங்குகள் பொதுமக்களுக்குத் திரைப்படங்களைக் காண்பிப்பதற்காக வணிக நோக்கில் இயங்குகின்றன. மக்கள் குறித்த தொகையைக் கொடுத்து நுழைவுச் சீட்டுக்களை வாங்கித் திரை அரங்குகளில் திரைப்படம் பார்க்கின்றனர். திரையரங்குகளின் ஒரு பக்கத்தில் பெரிய திரை அமைக்கப்பட்டு இருக்கும். படமெறிகருவிகளைப் பயன்படுத்தி அத்திரையில் படம் காண்பிக்கப்படும். பார்வையாளர்கள் திரையை நோக்கியபடி அமர்ந்து திரைப்படங்களைப் பார்ப்பர். நவீன திரையரங்குகள் எண்ணிமப் படமெறிதல் வசதிகளுடன் அமைக்கப்படுகின்றன. இதனால், திரைப்படச் சுருள்களை உருவாக்கும் தேவையும், அவற்றை ஓரிடத்தில் இருந்து இன்னோரிடத்துக்கு எடுத்துச் செல்லும் தேவையும் இல்லாமல் ஆக்கப்படுகிறது. 

மரபுவழியாக ஒரு திரையரங்கு, ஒரு நாடக அரங்கைப் போலவே வரிசையாக அடுக்கப்பட்டு இருக்கும் இருக்கைகளைக் கொண்ட ஒரு பார்வையாளர் மண்டபத்தைக் கொண்டிருக்கும். இதுவே ஒரு திரையரங்கின் முக்கியமான பகுதி. திரையரங்கக் கட்டிடத்தின் நுழைவாயிலுக்கு அருகில் நுழைவுக் கூடம் இருக்கும். திரைப்படம் பார்க்க வரும் மக்களையும், படம் முடிந்து வெளியேறும் மக்களையும் கொள்ளத்தக்கதான இடவசதியை இது கொண்டிருக்கும். பார்வையாளர்களுக்கு நுழைவுச் சீட்டு வழங்கும் இடமும் பெரும்பாலும் இந்த நுழைவுக் கூடத்திலேயே இருக்கும். இதைவிடச் சிற்றுண்டிகள், குளிர்பானங்கள் போன்றவை விற்பதற்கான இடம், ஆண்களுக்கும் பெண்பளுக்குமான தனித்தனிக் கழுவறைகளும் நுழைவுக்கூடப் பகுதியிலேயே அமைந்திருக்கும். 

பார்வையாளர் மண்டபத்தின் ஒரு பக்கத்தில் வெள்ளை நிறம் கொண்ட ஒரு பெரிய திரை இருக்கும். இதற்கு எதிர்ப்புறச் சுவருக்குப் பின்புறத்தில் உயரத்தில், படமெறி கருவிகளுக்கான அறை இருக்கும். சுவரில் உருவாக்கப்படும் சிறிய துவாரங்களூடாக படமெறிகருவிகளில் இருந்து படம் திரையில் விழுமாறு காண்பிக்கப்படும். 

பார்வையாளர் பகுதியின் தளம், திரைக்கு அண்மையில் இருந்து பின்னோக்கிச் செல்லும்போது உயர்ந்துகொண்டு செல்லும் வகையில் படியமைப்புக் கொண்டதாக அமைந்திருக்கும். இதனால் பின் பகுதியில் அமர்ந்திருக்கும் பார்வையாளரும், முன்னே இருப்பவர்களினால் மறைக்கப்படாமல் படத்தைப் பார்க்க முடியும். 


</doc>
<doc id="201876" url="https://ta.wikipedia.org/wiki?curid=201876" title="எலிசபெத் பிரௌனிங்">
எலிசபெத் பிரௌனிங்

எலிசபெத் பிரௌனிங் ("Elizabeth Barrett Browning", 6 மார்ச் 1806 – 29 சூன் 1861) பிரித்தானிய மகாராணி விக்டோரியா காலத்தில் (1819-1901) வாழ்ந்த புகழ் பெற்ற பெண் கவிஞர். இவர் , ஆங்கிலக் கவிஞர் ராபர்ட் பிரௌனிங்கின் காதல் மனைவி.

1806 இல் இங்கிலாந்தில் டுரம் நகர்க் கருகில் கோக்ஸொ ஹால் என்னும் இடத்தில் ஒரு செல்வத் தம்பதிகளுக்கு மகளாய்ப் பிறந்தார். சிறு வயதில் எலிசபெத் தனிப் பயிற்சியாளர் மூலமாகக் கல்வி பயின்றுத் திறமையோடு ஆங்கிலம், ·பிரெஞ், லத்தீன், கிரீக் ஆகிய அன்னிய மொழிகளிலும் பாண்டித்தியம் பெற்றார். பதினாங்கு வயதிலேயே எலிசபெத் “மராத்தன் போர்” (The Battle of Marathon) என்னும் தன் முதல் கவிதைத் தொகுப்பைப் படைத்து வெளியிட்டார். அடுத்து வெளியான நூல்கள்: An Essay of mind (1826), Prometheus Bound (1833). The Serapim & Other Poems (1838), Sonnets of the Portuguese (1850). Last Poems (1862) எலிஸபெத் 1835 இல் லண்டனுக்கு வந்து தங்கிய போது பல வெளியீடுகளில் கவிதைகளை எழுதிப் பேரும், புகழும் பெற்றார். 1844 இல் அவரது கவிதைகள் வெளியாகிப் பலரது மனதைக் கவர்ந்து அமெரிக்கக் கவிஞர் எட்கர் அல்லன் போவின் பாராட்டைப் பெற்றார்.

தனது 39 ஆம் வயதில் (1845), தன்னை விட ஆறு வயது இளமையான கவிதா மேதை ராபர்ட் பிரௌனிங்குடன் கடிதத் தொடர்பு கொண்டு, ஆழ்ந்த காதல் வயப்பட்டார். அவர்களது அந்தரங்க ஆத்ம நட்பு பெற்றோருக்குத் தெரியாமல் மர்மமாகவே தொடர்ந்தது. காரணம் அவரது தந்தையார் தனது புதல்வர், புதல்வியர் திருமணமாவதைத் தடுத்துக் கொண்டு வந்தார். அடுத்த ஆண்டு எலிசபெத் வீட்டை விட்டே வெளியே வந்தார்.1846 இல் ஒரு தேவாலயத்தில் பெற்றோர்க்குத் தெரியாமல் எலிசபெத் ராபர்ட்டை மணந்து, ரோமுக்குச் சென்று, அங்கே ·பிளாரென்ஸில் குடியேறினார்கள். அவர்களுக்கு 1849 இல் ஓர் ஆண் குழந்தை பிறந்தது.இறுதிக் காலத்தில் திடீரென எலிசபெத்துக்கு ஆன்மீகத்தில் ஆர்வம் பெருகிற்று. வட அமெரிக்காவில் கறுப்பு ஏழைகளைப் பிடித்து அடிமைகளாய் வணிகம் புரிந்து வருவதைக் கண்டித்தார். அக்கருத்தை மையமாக வைத்தொரு நூலும் எழுதினார்.1850 இல் “போர்ச்சுகீஸின் பதினான்கு வரிக் கவிதைகள்” (Sonnets from the Portuguese) வெளியானது.ராபர்ட் “போர்ச்சுகீஸ்” என்ற செல்லப் பெயரால் தன் காதலி எலிஸபெத்தை அழைத்தார். நாற்பத்து நான்கு எண்ணிக்கையுள்ள அந்த கவிதைகள் யாவும் ராபர்ட்டைக் காதலித்த போது எலிஸபெத் தொடராக எழுதியவை.

1820 இல் எலிஸபெத் ஓர் மர்ம நோயில் விழுந்து வயிற்று வலியில் மிகவும் வேதனைப் பட்டார். வலியைத் தாங்கிக் கொள்ள அந்தக் காலத்தில் அவருக்கு மருத்துவர் பயங்கர மார்ஃபின் மந்த மருந்தைக் கொடுத்து வந்தார்கள். மறுபடியும் 1838 இல் எலிஸபெத் இரத்தக் குழாய் ஒன்று அற்றுப் போய் கடும் நோயில் துன்பப்பட்டு மெலிந்து போனார். நோய் முற்றி பிளாரென்ஸில் 1861 ஆம் ஆண்டு இறந்தார்.


</doc>
<doc id="201879" url="https://ta.wikipedia.org/wiki?curid=201879" title="பெரியாண்டிச்சி">
பெரியாண்டிச்சி

பெரியாண்டிச்சி என்பது தமிழ்நாட்டில் வன்னியர்களில் ஒரு பிரிவினரால் வழிபடப்படும் குலதெய்வம் ஆகும். பிற சமூகத்தைச் சார்ந்த சில பிரிவினரும் இத் தெய்வத்தை வழிபடுகின்றனர். இது ஒரு பெண் தெய்வம் ஆகும். படுக்கை நிலையில் வானத்தைப் பார்த்தவாறு பெண் உருவத்தை மண்ணால் செய்து அதனைப் பெரியாண்டிச்சியாக வழிபடுகின்றனர். இத்தெய்வத்திற்கு ஆடு, சேவல், பன்றி ஆகியவற்றைப் பலியிட்டு வழிபடுவது வழக்கம். சேலம் மாவட்டத்திலும் , தருமபுரி மாவட்டத்திலும் அதிகமாக பெரியாண்டிச்சி கோயில்கள் உள்ளன. இக் கோயில்கள் பெரும்பாலும் சுடுகாடுகளுக்கு அருகிலேயே அமைந்துள்ளன.


</doc>
<doc id="201881" url="https://ta.wikipedia.org/wiki?curid=201881" title="ஹிலாரியுஸ் (திருத்தந்தை)">
ஹிலாரியுஸ் (திருத்தந்தை)

திருத்தந்தை ஹிலாரியுஸ் ("Pope Hilarius") கத்தோலிக்க திருச்சபையின் 46ஆம் திருத்தந்தையாக 461ஆம் ஆண்டு நவம்பர் 19ஆம் நாளிலிருந்து பெப்ருவரி 29, 468 வரை ஆட்சி செய்தார்.அவரது மரணத்துக்குப் பின் அவர் ஒரு புனிதராக கத்தோலிக்க திருச்சபையால் ஏற்கப்பட்டார்.

ஹிலாரியுஸ் சார்தீனியாவில் பிறந்தார். அவர் பிறந்த ஆண்டு உறுதியாகத் தெரியவில்லை. திருத்தந்தை லியோவின் ஆட்சிக் காலத்தில் ஹிலாரியுஸ் அவருக்கு தலைமைத் திருத்தொண்டராகப் பணிபுரிந்தார். அவர் உரோமைத் திருப்பீடத்தின் உரிமைகளை நிலைநாட்டுவதில் தீவிரமாக உழைத்தார்.

449இல் முறைமாறி கூட்டப்பட்ட எபேசு பொதுச்சங்கத்தின்போது ஹிலாரியுஸ் திருத்தந்தை லியோவின் வழிமுறைகளைச் செயல்படுத்த முனைந்து உழைத்தார். அப்பொதுச்சங்கம் காண்ஸ்டாண்டிநோபுள் ஆயராக இருந்த ஃபிளேவியனைக் கண்டித்ததை ஹிலாரியுஸ் எதிர்த்தார்.

திருத்தந்தை லியோவின் கடிதத் தொகுப்பில் ஹிலாரியுஸ் எழுதிய ஒரு கடிதமும் உள்ளது. அது பேரரசி புல்க்கேரியா () என்பவருக்கு எழுதப்பட்டது. அக்கடிதத்தில் அவர் திருத்தந்தையின் கடிதத்தைப் பொதுச்சங்கத்திற்குப் பிறகு பேரரசியிடம் ஒப்படைக்கத் தவறியதற்கு வருத்தம் தெரிவிக்கிறார். ஆனால், எபேசில் நடந்த முறைகேடான சங்கத்தில் நிகழ்ந்தவற்றைப் பற்றிய செய்தியை அவர் திருத்தந்தைக்குக் கொண்டு சேர்ப்பதற்கு முன் பல இன்னல்களைச் சந்திக்க வேண்டியதாயிற்று. அவர் உரோமைக்கோ காண்ஸ்டாண்டிநோபுளுக்கோ செல்வதை விரும்பாத அலெக்சாந்திரிய தியோஸ்கூருஸ் என்பவரின் கைகளிலிருந்து தப்பிச் சென்று, திருத்தந்தைக்கு செய்தி அளிக்க பெரும் பாடுபட்டார். 

ஹிலாரியுசுக்கு முன் திருத்தந்தையாகப் பணியாற்றிய முதலாம் லியோ உரோமைத் திருச்சபையின் அதிகாரத்தை உறுதியாக நிலைநாட்டி புகழ்பெற்றிருந்தார். ஹிலாரியுசு திருத்தந்தை லியோவின் அடியொற்றி பணிபுரிந்தார் என்றாலும் லியோவைப் போன்று புகழ்பெறவில்லை. இருப்பினும் அவர் ஆற்றிய பணிகளுள் சில குறிப்பிடத் தக்கவை.

திருச்சபையில் நிகழ்ந்த நீசேயா பொதுச்சங்கம் (ஆண்டு: 325), எபேசு பொதுச்சங்கம் (ஆண்டு: 431), கால்செதோன் பொதுச்சங்கம் (ஆண்டு: 451) திருத்தந்தை லியோ கால்செதோன் பொதுச்சங்கத்திற்கு எழுதிய கடிதம் ஆகியவற்றில் அடங்கியிருந்த போதனைகளை வலியுறுத்தி ஹிலாரியுஸ் கீழைத் திருச்சபைத் தலைவர்களுக்கு எழுதியதாகத் தெரிகிறது.

ஹிலாரியுஸ் திருச்சபைப் போதனைகளுக்கு எதிராக ஆங்காங்கே எழுந்த திரிபுக் கொள்கைகளைக் கண்டித்தார். உரோமைத் திருப்பீடத்தின் அதிகாரத்தை நிலைநாட்டினார்.

இத்தாலியில் ஹிலாரியுஸ் "ஆரியுசுக் கொள்கை" () என்று அழைக்கப்பட்ட ஒரு திரிபுக் கொள்கை பரவாமல் இருக்க முயற்சி மேற்கொண்டார். ஆரியுசுக் கொள்கை, இயேசு கிறித்து பற்றிய ஒரு தவறான கருத்தைப் பரப்பியது. அதாவது, "இயேசு கிறித்து கடவுளின் மகன் அல்ல" என்றும், "கடவுளாக் உருவாக்கப்பட்ட அனைத்துப் படைப்புளுள்ளும் இயேசு ஒரு முதன்மையான படைப்பு மட்டுமே" என்றும் ஆரியசுக் கொள்கை கூறியது.

திருத்தந்தை ஹிலாரியுஸ் உரோமையின் புதிய பேரரசனாயிருந்த அந்தேமியுஸ் என்பவரை அணுகி, அவர் திரிபுக்கொள்கையினருக்கு உரோமையில் இடம் கொடுத்தல் கூடாது என்று கேட்டுக்கொண்டார்.

மேலும் எசுப்பானியா, கால் (இன்றைய பிரான்சு பகுதி) முதலிய பிரதேசங்களில் திருச்சபைச் செயல்பாடுகள் குறித்து வழிமுறைகள் நல்கினார். அங்கு நடந்த திருச்சபை ஆட்சிமுறையில் ஹிலாரியுஸ் பல முறை தலையிட்டு தம் அதிகாரத்தை நிலைநாட்டினார்.

திருத்தந்தை ஹிலாரியுஸ் 465ஆம் ஆண்டில் உரோமை நகரின் புனித மரியா பெருங்கோவிலில் ஒரு சங்கத்தைக் கூட்டினார். இறக்கும் தருவாயில் இருக்கும் ஓர் ஆயர் தமக்குப் பின் யார் ஆவார் என்று யாரையும் குறித்துக் கூறுதல் முறைகேடானது என்று அறிவித்தது.

திருத்தந்தை உரோமை நகரில் பல கோவில் கட்டடங்களை எழுப்பியும், புதுப்பித்து அழகுபடுத்தியும் பணிகள் புரிந்தார். புனித யோவான் பெருங்கோவிலில் மூன்று சிறுகோவில்களைக் கட்ட அவர் ஏற்பாடு செய்தார். அவற்றுள் ஒன்றை அவர் நற்செய்தியாளரான புனித யோவானுக்கு அர்ப்பணித்தார். இது பற்றிய விளக்கம் வருமாறு:

திருத்தந்தை லியோவின் காலத்தில் எபேசு நகரில் முறைகேடாகக் கூட்டப்பட்ட பொதுச்சங்கத்தில் லியோவின் பதிலாளாகச் செயல்பட்ட ஹிலாரியுஸ் தம் கருத்தை ஆதரிக்கவில்லை என்று கருதிய சிலர் அவரைப் பிடிக்க திட்டம் தீட்டினார்கள் இதை அறிந்த ஹிலாரியுசு அவர்களின் கைகளிலிருந்து தப்பியோடி, எபேசு நகருக்கு வெளியே அமைந்திருந்த புனித நற்செய்தி யோவானின் கல்லறைப் பகுதியில் ஒளிந்துகொண்டு உயிர்தப்பினார். இவ்வாறு தாம் உயிர்பிழைத்ததற்கு புனித யோவானின் அருளே காரணம் என்றுணர்ந்த ஹிலாரியுஸ் புனித யோவானுக்குத் தம் வணக்கத்தைத் தெரிவிக்கும் பொருட்டு மேற்கூறிய சிறுகோவிலைக் கட்டுவித்தார்.

455ஆம் ஆண்டு நிகழ்ந்த வாண்டல் படையெடுப்பின் போது உரோமைக் கோவில்கள் பலவற்றிலிருந்து பொன்னும் பிற செல்வங்களும் கொள்ளையடிக்கப்பட்டிருந்தன. அக்கோவில்கள் மீண்டும் தலைதூக்கி எழும் வண்ணம் ஹிலாரியுஸ் பல நன்கொடைகளை வழங்கினார்.

மேலும், திருத்தந்தை ஹிலாரியுஸ் புனித இலாரன்சு பெருங்கோவிலை அடுத்து ஒரு துறவற இல்லத்தை நிறுவினார்.

திருத்தந்தை ஹிலாரியுஸ் 468ஆம் ஆண்டு, பெப்ருவரி மாதம் 29ஆம் நாள் இறந்தார். அவர் அழகுபடுத்திய புனித இலாரன்சு பெருங்கோவிலில் அவரது உடல் அடக்கம் செய்யப்பட்டது.

அவர் இறந்த நாளான பெப்ருவரி 28ஆம் நாளில் அவருடைய திருவிழா கொண்டாடப்படுகிறது.



</doc>
<doc id="201899" url="https://ta.wikipedia.org/wiki?curid=201899" title="ஆறு செல்வன்">
ஆறு செல்வன்

ஆறு செல்வன் (பிறப்பு:29, மே 1959), புதுச்சேரி, செவராயப்பேட்டையைச் சேர்ந்த கவிஞர். நாடகப்புலமை மிக்கவர். இவர் வானொலி, தொலைக்காட்சி, மேடைகளுக்காகப் பல நாடகங்களை உருவாக்கியவர். இருபது ஆண்டுகளாக மேடை நாடகப் பட்டறிவு கொண்டவர். 150க்கு மேற்பட்ட நாடகங்களை அரசு, தனியார் நிறுவனங்களுக்காக அரங்கேற்றியவர். 

ஆறு செல்வன் ஆறுமுகம், முனியம்மாள் தம்பதிகளின் புதல்வர். இவர் குருசுகுப்பம் உயர்நிலைப் பள்ளியில் உயர்நிலைக் கல்வி கற்று, தாகூர் கல்லூரியில் புகுமுக வகுப்பினை நிறைவு செய்தவர். 1983 மார்ச்சு 25 இல் சிப்மர் மருத்துவமனையில் பணியில் இணைந்து இன்று கணக்காளராக உயர்ந்தவர். இவர் கவிதை, சிறுவர் பாடல், நாடகம் போன்ற துறைகளில் பல நூல்களை எழுதியுள்ளார்.




</doc>
<doc id="201919" url="https://ta.wikipedia.org/wiki?curid=201919" title="குருதிக்குழலியக்க குடலியப்புரதக்கூறு">
குருதிக்குழலியக்க குடலியப்புரதக்கூறு

குருதிக்குழலியக்க குடலியப்புரதக்கூறு (Vasoactive intestinal peptide, VIP) அல்லது குருதிக்குழலியக்க குடலியப்பல்புரதக்கூறு என்றழைக்கப்படும் புரதக்கூற்று இயக்குநீர் 28 அமினோ அமிலங்களைக் கொண்டதாகும். இது, ஜி-புரதம் பிணைந்த சமிக்ஞை ஏற்பிகளின் ஈந்தணைவியான குளூக்ககான்/செக்ரெடின் உயர்குடும்பத்தைச் சேர்ந்த நரம்பியப் புரதக்கூறாகும். இப்புரதக்கூறு முதுகெலும்பிகளில் குடல், கணையம், ஐப்போதலாமசு போன்ற பல திசுக்களில் உற்பத்தி செய்யப்படுகிறது. 

இதயம் சுருங்கு திறனைத் தூண்டுதல், தந்துகிகளை விரிவடையச் செய்தல், கிளைக்கோசன் சிதைவை அதிகரித்தல், தமனிக் குருதியைக் குறைத்தல், இரைப்பை, பித்தப்பை, மூச்சுப் பெருங்குழாய் ஆகியவற்றின் மென் திசுக்களைத் தளர்வுற செய்தல் ஆகியப் பணிகளை குருதிக்குழலியக்க குடலியப்புரதக்கூறு செய்கிறது. மனிதர்களில் இப்புரதக்கூறு வி.ஐ.பி. என்னும் மரபணுவால் குறியாக்கம் செய்யப்படுகிறது. இரத்தத்தில் இதன் அரைவாழ்வுக் காலம் (t) ஏறக்குறைய இரண்டு நிமிடங்களாகும்.


</doc>
<doc id="201920" url="https://ta.wikipedia.org/wiki?curid=201920" title="சர்தார் உஜ்ஜல் சிங்">
சர்தார் உஜ்ஜல் சிங்

சர்தார் உஜ்ஜல் சிங் ("Sardar Ujjal Singh", திசம்பர் 27, 1895 – பெப்ரவரி 15, 1983) பஞ்சாப் மாநில ஆளுநராகவும் (செப்டம்பர் 1, 1965 - சூன் 26, 1966), பின்னர் தமிழக ஆளுநராகவும் (28.06.1966 -16.06.1967) பணியாற்றிய இந்திய அரசியல்வாதி ஆவார். இவற்றிற்கு முன்னதாக இவர் முதல் சுற்று வட்டமேசை மாநாட்டில் பங்கேற்றார். இவரது அண்ணன் சோபா சிங் ஓர் கட்டிட கட்டமைப்பாளராக 1911-1930 காலத்தில் புது தில்லியின் கட்டமைப்பில் முதன்மை ஒப்பந்தப் புள்ளிக்காரராகப் பங்கேற்றுள்ளார். மேலும் இவர் புகழ்பெற்ற எழுத்தாளர் குஷ்வந்த் சிங்கின் மாமன் ஆவார்.



</doc>
<doc id="201924" url="https://ta.wikipedia.org/wiki?curid=201924" title="எபூசிய முற்றுகை">
எபூசிய முற்றுகை

எபூசிய முற்றுகை ("Siege of Jebus") என்பது தாவீது அரசனின் கீழ் இசுரயேலர் எபூசியர்களின் நகர் எபூசு என அறியப்பட்ட எருசலேம் மீது மேற்கொண்ட முற்றுகையைக் குறிக்கின்றது. இசுரயேலர் எதிர்பாராத தாக்குதலால் நகரை கட்டுப்பாட்டுக்குள் கொண்டு வந்து, எபூசை ஒன்றினைந்த இசுரேல் இராச்சியத்தின் தலைநகராக்கினர். 



</doc>
<doc id="201945" url="https://ta.wikipedia.org/wiki?curid=201945" title="பிரான்ஸ் நாடும் பிரெஞ்சு மக்களும்: அறிவுக்களஞ்சியக் கையேடு">
பிரான்ஸ் நாடும் பிரெஞ்சு மக்களும்: அறிவுக்களஞ்சியக் கையேடு

பிரான்ஸ் நாடும் பிரெஞ்சு மக்களும்: அறிவுக்களஞ்சியக் கையேடு (பிரெஞ்சு: La France et Les Francais - Mini encylopedie) என்பது சதாசிவம் சச்சிதானாந்தம் என்பவரால் எழுதப்பட்டு 1997 ஆம் ஆண்டு வெளிவந்த ஓரு தமிழ் நூல் ஆகும். இது பிரான்சு நாடு, மொழி, மக்கள், வரலாறு, அரசியல், பண்பாட்டியல், வாழ்வியல், சமூகவியல் எனப் பல்வேறு செய்திகளைத் தொகுத்து தரும் ஒரு சிறு கலைக்களஞ்சியம் ஆகும். இந்த நூல் விரிவான புள்ளிவிபரங்கள், விளக்கப்படங்கள், நிலப்படங்கள், ஒளிப்படங்கள், அட்டவணைகள், உசாத்துணைகளுடன் வெளிவந்துள்ளது. பிரான்சு நாட்டுக்கு குடிபெயரும் தமிழ் மக்கள் பயன்படுத்தக் கூடியவாறு வழிகாட்டிப் பகுதிகளையும் உள்ளடக்கியது. இந்த நூலுக்கு அணிந்துரை வழங்கிய பேரா. வி. கோமதிநாயகம் இந்த நூல் "ஒரு ஆராய்ச்சிக் கண்ணோட்டத்தில் நுணுகி ஆய்ந்து எழுதப்பட்ட ஒரு நூலாகும்...இவ்வகை நூல்களில் ஒரு புதிய பரிமாணத்தைத் இம் முயற்சி தருகிறது" என்று கூறியுள்ளார். 


</doc>
<doc id="201948" url="https://ta.wikipedia.org/wiki?curid=201948" title="பிரஞ்சுப் புரட்சி (நூல்)">
பிரஞ்சுப் புரட்சி (நூல்)

பிரஞ்சுப் புரட்சி என்பது 2013 இல் வெளிவந்த வரலாற்றியல் தமிழ் நூல் ஆகும். இது க. வாசுதேவனால் எழுதப்பட்டு பாரிசில் பதிக்கப்பட்டது. 



</doc>
<doc id="201951" url="https://ta.wikipedia.org/wiki?curid=201951" title="க. வாசுதேவன்">
க. வாசுதேவன்

க. வாசுதேவன் ஒரு புகலிட பிரான்சியத் தமிழ் எழுத்தாளர், மொழிபெயர்ப்பாளர், கவிஞர் ஆவார். இலங்கையைப் பிறப்பிடமாகக் கொண்ட இவர் பிரான்சில் சில பத்து ஆண்டுகள் வாழ்ந்து வருகிறார். நவீன பிரஞ்சு இலக்கியம் தொடர்பாக பிரான்ஸ் பல்கலைக்கழகங்களில் கற்றவர்.



</doc>
<doc id="201954" url="https://ta.wikipedia.org/wiki?curid=201954" title="சூறாவளி ஹையான்">
சூறாவளி ஹையான்

சூறாவளி ஹையான் ("Typhoon Haiyan") என்பது 2013 இல் பிலிப்பீன்சு நாட்டை தாக்கிய வெப்ப மண்டலச் சூறாவளி ஆகும். அமைதிப் பெருங்கடலில் 2013 நவம்பர் 2 அன்று உருவான இப்புயல் 2013 நவம்பர் 8 அன்று பிலிப்பின்ஸ் நாட்டின் மத்தியத் தீவான சமரில் அதிகாலை 4.40 மணியளவில் தாக்கியது.

புயல் பாதிப்பில் சுமார் 7.50 லட்சம் பேர் வீடுகளை இழந்தும், 1,200-க்கும் அதிகமானோர் இறந்துள்ளதாகவும் தகவல்கள் வெளியாகியுள்ளன 

ஹையான் புயல் கரையைக் கடந்தபோது, இப்புயலின் மையப்பகுதியில் மணிக்கு 235 கி.மீ. வேகத்திலும், மேலே உந்தும் சக்தி மணிக்கு 275 கி.மீ. வேகத்திலும் வீசியதாக வானிலை ஆய்வு மைய அதிகாரிகள் தெரிவித்துள்ளனர்.
ஹையான் புயல் கடந்து சென்ற பகுதிகளில் இருந்த 70 முதல் 80 சதவீதம் வரையிலான வீடுகளும், கட்டடங்களும் கடுமையாக சேதமடைந்துள்ளன. ஹையான் புயலின் வேகம் அமெரிக்காவில் வீசும் கடும் புயல்களில் 4-ம் வகைக்கு இணையானதாக அமைந்துள்ளது.

இந்தப் புயலால் சுமார் ஒரு கோடி மக்கள் பாதிக்கப்பட்டுள்ளதாகவும், 6,60,000 பேர் வீடுகளை இழந்துள்ளதாகவும் ஐ.நா. மதிப்பிட்டுள்ளது
வியத்நாமில் தாழ்வான பகுதிகளில் வசிக்கும் சுமார் 6 லட்சம் மக்கள் வாழ்விடங்களை விட்டு வெளியேற்றப்பட்டு, பாதுகாப்பான பகுதிகளில் தங்கவைக்கப்பட்டுள்ளனர்.

ஹையான் புயல் சீனாவில் கரையைக் கடக்கவிருப்பதால், அந்நாட்டில் செம்மஞ்சள் நிற எச்சரிக்கைக் கொடி ஏற்றப்பட்டுள்ளது. இது சீனாவின் இரண்டாவது மிகப்பெரிய அபாய எச்சரிக்கையாகும்.

இந்த ஆண்டில் சீனாவைத் தாக்கும் 30-ஆவது புயலான ஹையான், இந்த ஆண்டிலேயே அதிகபட்ச வேகம் கொண்டதாக இருக்கும் என கூறப்படுகிறது.

பிலிப்பைன்ஸ் சூறாவளியில் 10000 க்கும் அதிகமானோர் இறந்திருக்கலாம் என நடப்பு செய்திகள் வெளியாகியுள்ளன.

புயல் நிவாரணப்பணிகளை செஞ்சிலுவை இயக்கம் மேற்கொள்கின்றது.



</doc>
<doc id="201960" url="https://ta.wikipedia.org/wiki?curid=201960" title="கால்சிடிரையால்">
கால்சிடிரையால்

கால்சிடிரையால் (Calcitriol) என்பது மூன்று ஐட்ராக்சில் தொகுதிகளைக் கொண்ட (சுருக்கம்: 1,25-(OH)D அல்லது 1,25(OH)D), உயிர்ச்சத்து டி-யின் இயக்க இயக்குநீர் வடிவமாகும். இதை, 1,25-டைஐட்ராக்சி கொலிகால்சிபெரால் அல்லது 1,25-டைஐட்ராக்சி விட்டமின் டி என்றும் அழைப்பார்கள். மைக்கேல் ஹோலிக் என்பவர் இதனைக் கண்டறிந்தார். குடலிலிருந்து கால்சியம் உறிஞ்சப்படுவதன் அளவை அதிகரிப்பதனாலும், எலும்புகளிலிருந்து கால்சியம் வெளிப்படுவதை அதிகரிக்கும் சாத்தியங்கள் மூலமாகவும், இரத்த கால்சிய (Ca) அளவுகளைக் கால்சிடிரையால் அதிகரிக்கிறது.


</doc>
<doc id="201964" url="https://ta.wikipedia.org/wiki?curid=201964" title="ஜோதி அம்கே">
ஜோதி அம்கே

ஜோதி அம்கே (Jyoti Amge) (பி) டிசம்பர் 16 1993 - ராஜஸ்தான் மாநிலம் ஜெய்ப்பூர் ஐ சேர்ந்தவர்.இவர் உலகின் மிகவும் குள்ளமான பெண்மணியாக (உயரம்) - 62.8 செ.மீ கின்னஸ், லிம்கா சாதனைப் புத்தகத்தில் இடம் பெற்றுள்ளார்.


</doc>
