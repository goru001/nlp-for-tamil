<doc id="203663" url="https://ta.wikipedia.org/wiki?curid=203663" title="ஆல்க்கேன்">
ஆல்க்கேன்

கரிம வேதியியலில் ஆல்க்கேன் ("alkane") அல்லது மதுக்கரியம் ("paraffin") என்பது நிறைவுற்ற நீரகக்கரிமம் (ஐதரோகார்பன்) ஆகும். இவை கரிமம், ஐதரசன் ஆகிய அணுக்களை மட்டுமே ஒற்றைப் பிணைப்பாக இணைந்து உருவாகும் கரிம சேர்மங்களாகும். இச்சேர்மங்களில் உள்ள கார்பன் அணுக்கள் நேர்கோட்டு அமைப்பிலோ, அல்லது கிளை சங்கிலித்தொடர் அமைப்பிலோ உள்ளன. இதனால் இவை மூடிய அமைப்பில்லாத திறந்த அமைப்பைக் கொண்டிருக்கின்றன. ஆல்கேன்கள் மற்ற சேர்மங்களுடன் சிறிதும் வேதி ஆர்வம் காட்டாதவையாகவும் அநேக காரணிகளுடன் மந்தமான வேதிப் பண்புகளையும் கொண்டவையாக உள்ளன. ஆல்கேன்களின் படிவரிசை சேர்மங்கள் என்ற பொது வேதிவாய்ப்பாட்டைக் கொண்டுள்ளன. இப்படிவரிசையில் உள்ள எல்லா சேர்மங்களும் —CH— என்ற வித்தியாசத்தைக் கொண்டுள்ளன. இவ்வித்தியாசம் 14.03u மூலக்கூறு நிறை வேறுபாட்டைக் குறிக்கிறது. அதாவது ஒரு கார்பன் அணுவின் மூலக்கூறு நிறையான 12.01u மற்றும் ஒவ்வொன்றும் 1.01u நிறையுள்ள இரண்டு ஐதரசன் அணுக்களின் கூடுதல் இவற்றை உள்ளடக்கியதே 14.03u என்ற வித்தியாசம் ஆகும். ஆல்கேன்கள் பாறை எண்ணெய், இயற்கை எரிவளி ஆகியவற்றில் கிடைக்கின்றன.

ஆல்கேன்களின் ஒவ்வொரு கார்பன் அணுவும் நான்கு பிணைப்புகளைக் கொண்டுள்ளன. அவை C-H அல்லது C-C பிணைப்புகளாக உள்ளன. தொடர்ச்சியான கார்பன் அணுக்கள் ஒன்றாக இணைந்து சங்கிலித் தொடர்களை உருவாக்குகின்றன. கார்பன் அணுக்களின் எண்ணிக்கையைக் கொண்டு ஆல்கேனின் அளவை வரையறுக்கலாம் (எ-கா., C-ஆல்கேன்).

பொதுவாக ஆல்கைல் தொகுதிகள் R என்ற குறியீட்டால் சுருக்கமாக அழைக்கப்படுகின்றன. ஒரு ஆல்கேன் தன்னிடமுள்ள ஒரு ஐதரசன் அணுவை இழந்து கிடைக்கப்பெறும் ஒற்றை இணைதிறனுள்ள ஓர் அலகையே ஆல்கைல் தொகுதி என்கிறோம். உதாரணம் மீத்தைல் அல்லது ஈத்தைல் தொகுதிகள்.ஆல்க்கேன்களில் மிகவும் எளிமையான முதல் மூலக்கூறு மீத்தேன் ஆகும். இதில் ஒரு கரிம அணுவும் 4 ஐதரசன் (ஹைட்ரஜன்) அணுக்களும் உள்ளன. ஆல்க்கேனில் உள்ள ஒவ்வொரு கரிம அணுவும் sp என்னும் எதிர்மின்னி சுழல் பாதைத் திரிபு கொண்டு இருக்கும்.

எடுத்துக் காட்டாக மிகச் சிறிய அல்கேனான மீத்தேனின் மீத்தைல் அமைப்பு அருகில் காட்டப்பட்டுள்ளது.

நிறைவுற்ற ("saturated") ஐதரோகார்பன்களான ஆல்கேன்களை மூன்று வகைகளாகப் பிரிக்கலாம்:

மூடிய சங்கிலித்தொடர் சேர்மங்களை ஓரின வளைய சேர்மங்கள் மற்றும் பல்லின வளைய சேர்மங்கள் எனவும் வகைப்படுத்தப்படுகின்றன, ஓரின வளைய சேர்மங்கள் மேலும் அரோமேட்டிக் சேர்மங்கள் என்றும் அலிபாட்டிக் வளைய சேர்மங்கள் எனவும் வகைப்படுத்தப் படுகின்றன.

ஐயுபிஏசி வரைவிலக்கணத்தின் படி, திறந்த, மற்றும் கிளை சங்கிலித் தொடர் சேர்மங்கள் ஆல்கேன்கள் ஆகும், மூடிய சங்கிலித் தொடர் சேர்மம் சைக்கிளோஆல்கேன்கள் ("cycloalkanes") எனப்படுகிறது.

மூலக்கூறு வாய்ப்பாடு என்பது ஒரு மூலக்கூறில் உள்ள வெவ்வேறு அணுக்களின் எண்ணிக்கையையே காட்டுகிறது. ஆனால் அதில் அந்த அணுக்கள் எவ்வாறு அமைக்கப்பட்டிருக்கின்றன என்பது காட்டப்படுவதில்லை. ஒரே ஒரு குறிப்பிட்ட மூலக்கூறு வாய்ப்பாடு ஒன்றுக்கு மேற்பட்ட வகையில் அதிலுள்ள அணுக்கள் அமைக்கப்படக்கூடிய சாத்தியக்கூறுகளைக் காட்டுவதில்லை. இதன் காரணமாக அநேக சேர்மங்கள் ஒரே மூலக்கூறு வாய்பாட்டையே பெற்றிருந்தும், வெவ்வேறு இயற்பியல், வேதியியல் பண்புகளைப் பெற்றிருக்கின்றன. அதாவது ஒரே மூலக்கூறு வாய்ப்பாடு ஒன்றுக்கு மேற்பட்ட வெவ்வேறு அமைப்புகளை குறிக்கப்பயன்படுமாயின் அந்நிகழ்வு மாற்றியம் ("isomerism") எனப்படுகிறது.

ஒரே மூலக்கூறு வாய்ப்பாட்டையும் வெவ்வேறு மூலக்கூறு அமைப்புகளையும் கொண்டிருக்கும் சேர்மங்களை மாற்றியங்கள் அல்லது சமபகுதியங்கள் ("isomers") என்கிறோம். மூன்று கார்பன் அணுக்களுக்கு மிகையாக உள்ள ஆல்கேன்களில் ஒரே மூலக்கூறு வாய்ப்பாடுடைய வெவ்வேறு வகையான மூலக்கூறு அமைப்புகளைப் பெற்றுள்ளன. இத்தகைய மாற்றியங்கள் அமைப்பு மாற்றியத்துக்கு எடுத்துக்காட்டுகளாகும். ஆல்கேனின் மிக எளிய மாற்றமைப்பில் கார்பன் அணுக்கள் ஒற்றை சங்கிலியாகவோ கிளைச்சங்கிலியாகவோ இணைக்கப்பட்டிருக்கும். மேலும் இக்கிளைச் சங்கிலி கார்பன்கள் வேறு புள்ளிகளிலும் இணைந்து கிளையாகவும் இருக்கக்கூடும். ஆல்கேன்களில் இடம் பெற்றிருக்கும் கார்பன் அணுக்களின் எண்ணிக்கை உயர உயர மாற்றமைப்புகளின் எண்ணிக்கையும் அதிகரிக்கும்.


பன்னாட்டு தனி மற்றும் பயன்பாட்டு வேதியியல் ஒன்றியம் ஆல்க்கேன்களுக்கு ஐதரோகார்பன் சங்கிலியை கண்டறிவதன் வழியில் பெயரிட்டது. கிளைகளற்ற நிறைவுற்ற ஐதரோகார்பன் சங்கிலிகள் அடிப்படைச் சொல், முன்னொட்டு, பின்னொட்டு என்பவற்றை இணைத்து பெயரிட்டது.

1866 இல் ஆகஸ்டு வில்லெம் வோன் ஆப்மென் என்பவர் உயிரெழுத்துகளை (a, e, i, o, u) இணைத்து பின்னொட்டுகளாக சேர்க்கப் பரிந்துரைத்தார். -யேன் (-ane), -ஈன் (-ene), -ஐன் (-ine), -ஓன் (-one), -யூன் (-une) என்பன முறையே நீரகக்கரிமம் CH, CH, CH, CH, CH ஐக் குறிக்கப் பயன்படுத்தப்பட்டன. இவற்றில், முதல் மூன்று பெயர்களும் முறையே ஒற்றை, இரட்டை, மற்றும் முப்பிணைப்புகளைக் கொண்ட ஐதரோகார்பன்களைக் குறிக்கும்; "-ஓன்" என்பது கீற்றோனைக் குறிக்கும்; "-ஓல்" ஆல்ககோல் அல்லது OH கூட்டத்தைக் குறிக்கும்; "-ஓக்சி-" என்பது ஈதர் ஐக் குறிக்கும், இது இரண்டு கார்பன்களுக்கிடையேயுள்ள ஆக்சிசனைக் குறிக்கும், (மெத்தொக்சி-மெத்தேன் என்பது டைமெத்தைல் ஈதரின் ஐயுபிஏசி பெயராகும்.

ஆல்கேன்களின் படிவரிசையில் உள்ள முதல் நான்கு சேர்மங்களுக்கு மட்டும் பாரம்பரியமாக புழக்கத்தில் இருந்த பெயர்களிடமிருந்து பின்வரும் அடிப்படைச் சொற்கள் பெறப்பட்டவையாகும்.

இந்த நான்கு ஆல்க்கேன்களினது பெயர்களும் முறையே மெத்தனால், டைஎத்தைல் ஈதர், புரொப்பியோனிக்கு அமிலம், பியூட்டிரிக்கு அமிலம் ஆகியவற்றின் பெயர்களில் இருந்து பெறப்பட்டன.

மேற்கொண்டு தொடரும் சொற்களுக்கு பெயரின் அடிப்படைச் சொல், கிரேக்க அல்லது இலத்தீன் மொழியில் கார்பன் அணுக்களின் எண்ணிக்கையைக் குறிக்க பயன்படுத்தப்பட்ட சொற்களே ஆகும். இவற்றுடன் "-ஏன்" என்ற பின்னொட்டு சேர்க்கப்பட்டது.

பின்னொட்டு முதலாம் நிலை பின்னொட்டு, இரண்டாம் நிலை பின்னொட்டு என இரண்டு வகைப்படும்.

சேர்மம் நிறைவுற்றதா, நிறைவுறாததா என்பதைக் காட்டக்கூடிய பின்னொட்டு இதுவாகும். இது அடிப்படைச் சொல்லோடு சேர்க்கப்படுகிறது. சில முதலாம் நிலை பின்னொட்டுகள் கீழே கொடுக்கப்பட்டுள்ளன.

அடிப்படைச் சொல்லோடு கூட இன்னும் ஒரு ’ஆ’ சேர்க்கப்படுகிறது. ஏனெனில் ‘டையின்’ ’டைஐன்’ எனும் முதலாம் நிலை பின்னொட்டுகள் ’ட’ எனும் ஒலியுடன் துவங்குகிறது.

இரண்டாம் நிலை பின்னொட்டு கரிம சேற்மங்களிலுள்ள வினைத் தொகுதிகளை காட்டுகிறது. வினைத் தொகுதிகளைக் காட்டும் பின்னொட்டுகள் சில கீழே கொடுக்கப்பட்டுள்ளன.

இரண்டாம் நிலை பின்னொட்டு முதலாம் நிலை பின்னொட்டுடன் சேர்க்கப்படுகிறது. இவ்வாறு சேர்ப்பதற்கான விதிமுறைகள் பின்வருமாறு

(அ) இரண்டாம் நிலை பின்னொட்டு உயிர் எழுத்துகளூடன் துவங்கினால், ஆங்கிலப் பெயரில் 'e'ல் முடியும் முதல்நிலை,

(ஆ) இரண்டாம் நிலை பின்னொட்டு மெய் எழுத்துகளூடன் துவங்கினால்,முதல்நிலை இறுதியில் உள்ள “e” வார்த்தை அப்படியே இருக்க வேண்டும்.இரண்டாம் நிலை பின்னொட்டு இதற்கு பின்பு சேர்க்கப்பட வேண்டும்.

(இ) இரண்டாம் நிலை பின்னொட்டில், எண்களைக் குறிக்கக்கூடிய டை,டிரை போன்ற முன்னொட்டுகள் இருப்பின் முன்னொட்டின் இறுதியில் வரும் ‘e'அப்படியே இருக்க வேண்டும்.

இரண்டாம் நிலை பின்னொட்டு முதலாம் நிலை பின்னொட்டுடன் சேர்க்கப்படுவதற்கு சில உதாரணாங்கள் கீழே தரப்பட்டுள்ளன.

இது பெயரின் ஒரு பகுதி அடிப்படைச் சொல்லுக்கு முன்பு வரவேண்டும். இது இரண்டு வகைப்படும். அவை முதலாம் நிலை முன்னொட்டு மற்றும் இரண்டாம் நிலை முன்னொட்டு என்பனவாகும்.முதலாம் நிலை முன்னொட்டு வளைய அலிபாட்டிக் சேர்மங்களுக்கு அல்லது வளையமில்லா அலிபாட்டிக் சேர்மங்களூக்கு முன்னொட்டாக பயன்படுகிறது.

அபவேபச விதிமுறையின்படி, குறிப்பிட்ட சில தொகுதிகள், வினைத்தொகுதிகளாக கருதப்படுவதில்லை. மாறாக இவை ‘பதிலி’களாகக் கருதப்படுகின்றன.இத்தகைய தொகுதி அல்லது பதிலிகளைக் குறிக்க இரண்டாம் நிலை முன்னொட்டு பயன்படுத்தப்படுகிறது.

நெடிய அல்லது கிளை சங்கிலி அமைப்புள்ள எல்லா ஐதரோ கார்பன்களுக்கும் இருமுனை திருப்புத்திறன் பூஜ்யமாகும். இதனால் ஆல்கேன் மூலக்கூறுகளிடையே வலிமை குறைந்த கவர்ச்சி விசைகளே உள்ளன. இவற்றின் மூலக்கூறு எடை அதிகரிக்க அதிகரிக்க அவற்றின் கொதிநிலை, உருகுநிலை, அடர்த்தி ஆகியன முறையே அதிகரிக்கின்றன. முதல் நான்கு ஆல்கேன்கள் வாயு (வளிம) நிலையிலும் அடுத்த 13 (C-C ஆல்க்கேன்கள் நீர்ம (திரவ) நிலையிலும் Cக்கு மேற்பட்டவை திண்ம நிலையிலும் காணப்படுகின்றன. கரிமத்தின் எண்ணிக்கை அதிகரிக்க n-ஆல்கேன்களின் கொதிநிலை அந்த மூலக்கூறின் பரப்பளவைப் பொருத்தது. குறைவான பரப்பளவு உள்ள ஐதரோகார்பன் குறைந்த கொதிநிலை கொண்டிருக்கும். அதிக பரப்பளவு கொண்ட மூலக்கூறுகள் அதிக கொதிநிலை கொண்டிருக்கும். கொதிநிலை உயர்வதற்கு அம்மூலக்கூறுகளிடையே உள்ள வாண்டர்வாலின் கவர்ச்சி விசை ("Van der Waal's forces of attraction") காரணமாக அமைகிறது.எல்லா ஆல்கேன்களும் நிறமற்றவை. ஆல்கேன்கள் மின்சாரத்தை நன்றாகக் கடத்துவதில்லை, அதே போல மின் புலத்தாலும் அதிக மாற்றம் அடைவதில்லை (முனையொழுக்கு முனை ஒசிவு (polaraization) கொள்ளுதல் இல்லை). நீரிலும் கரைவதில்லை. நீரை விலக்கும் (ஒதுக்கும்) (hydrophobic) பண்புடையது. மீத்தேன் மட்டும் நீரில் கரைகிறது. மீத்தேன் மிகச்சிறிய அளவினதாக உள்ளதால் நீரில் எளிதில் ஊடுருவி,விரவுதல் மூலம் நீரில் கரைகிறது.

எல்லா ஆல்கேன்களும் எளிதில் அதிகளவு காற்றில் பற்றி எரிகின்றன. ஆனாலும் தீப்பற்றி எரியும் தன்மை ஆல்கேன்களில் உள்ள கார்பன் அணுக்களின் எண்ணிக்கை உயரஉயர கடினமாகிறது. எரிதலுக்கான பொது வேதிவாய்ப்பாடு கீழ்கண்டவாறு அமைகிறது.

CnH2n+2 + (1.5n+0.5)O2 → (n+1)H2O + nCO2
அல்லது CnH2n+2 + ((3n+1)/2)O2 → (n+1)H2O + nCO2

குறைந்தளவு காற்றில் ஆல்கேன்கள் எரியும்போது கீழ்கண்டவாறு கார்பன் மோனாக்சைடும் புகைக்கரியும் உருவாகின்றன.புகைகரி மை மற்றும் கருப்புநிற சாயங்கள் தயாரிக்கப் பயன்படுகிறது.

CnH(2n+2) + (n+0.5)O2 → (n+1)H2O + nCO

CnH(2n+2) + (0.5n+0.5)O2 → (n+1)H2O + nC

உதாரணமாக,

2CH + 3O → 2CO + 4HO

CH + 1.5O2 → CO + 2HO

KMnO4 போன்ற ஆக்சிசன் ஏற்றிகள் ஐசோபியூட்டேனை மூவிணை பியூட்டைல் ஆல்ககாலாக மாற்றுகிறது.

(CH)CH + [O] → (CH)COH

மாலிப்டினம் டிரை ஆக்சைடு மீத்தேனை பார்மால்டிகைடு ஆக ஏற்றம் செய்கிறது.

CH + O→HCHO + HO

ஆல்கேன்கள், குளோரின் புரோமின் போன்ற ஆலஜன்களுடன் வினைபுரிந்து முறையே குளோரினேற்றம், புரோமினேற்றம் அடைகின்றன. இவ்வினையில் ஒளி, வெப்பம் போன்ற ஊக்கிகள் பயன் படுத்தப்படுகின்றன.ஆல்கேன்களில் உள்ள ஐதரசன் அணுக்கள் ஆலஜன்களால் படிப்படியாக இடப்பெயர்ச்சி செய்யப்படுகின்றன. பொதுவாக இவ்வினை தனி உறுப்பு வகையைச் சார்ந்தது. மேலும் இவ்வினையானது வெப்ப உமிழ்வினை வகையைச் சார்ந்தது என்பதால் வெடித்தல் நிகழவும் வாய்ப்புண்டு.

ஆலஜனேற்ற ஐதரோகார்பன் தொழில்துறையில் இந்தவகையான வினைகள் முக்கியத்துவம் பெற்றுள்ளன. இவ்வினையில் கீழ்காணும் மூன்று படிநிலைகள் உள்ளன.

பொதுவாக ஒளி,வெப்பம் போன்ற ஊக்கிகளின் துணையோடு பிளத்தல் நிகழ்ந்து தனிஉறுப்புகள் தோன்றும் வினையின் துவக்கம் முதலாவது படியாகும்.

ஆல்கேனில் உள்ள ஐதரசன் அணுவை இடப்பெயர்ச்சி செய்வதன் மூலம் ஆலஜன் அணு சேர்ந்து உருவான ஆல்கைல் தனி உறுப்பு சங்கிலி வினையை தொடர்வது இரண்டாவது படிநிலையாகும்.

சங்கிலி வினை முடிந்தவுடன் தனி உறுப்புகள் மீண்டும் இணைந்து கொள்வது மூன்றாம் படிநிலையாகும்.

புறஊதாக்கதிர் அல்லது உயர்வெப்பநிலையில் மீத்தேனின் அனைத்து ஐதரசன் அணுக்களும் பின்வருமாறு இடப்பெயர்ச்சி அடைகின்றன.

CH + Cl → CHCl + HCl

CHCl + Cl → CH Cl + HCl

CHCl + Cl → CHCl + HCl

CHCl +Cl → CCl + HCl

ஆல்கேனில் உள்ள அனைத்து ஐதரசன் அணுக்களும் ஆலஜன்களால் எளிதில் பதிலீடு செய்யக்கூடிய நிலையில் உள்ளன. அனைத்து ஆலஜனேற்ற வினைகளும் அனைத்து சாத்தியமான மாற்றமைப்புகளின் கலவையை உருவாக்குகின்றன என்று ஆய்வுகள் தெரிவிக்கின்றன. இவ்வாறு உருவாகும் மாற்றமைப்புகளின் கலவை குறித்த சரியான புள்ளிவிவரம் கிடையாது என்றாலும் இரண்டாம் மற்றும் மூன்றாம் நிலை தனி உறுப்புகளின் அதிக நிலைப்பாட்டுத்தன்மை காரணமாக இரண்டாம் மற்றும் மூன்றாம் நிலை ஐதரசன் அணுக்கள் முன்னுரிமையுடன் இடப்பெயர்ச்சி அடைகின்றன. உதாரணமாக புரோப்பேனின் ஒற்றை புரோமினேற்ற வினையை குறிப்பிடலாம். இவ்வினையின் புள்ளிவிவர அறிக்கை 25% மற்றும் 75% ஆகும்

ஆல்கேன்களின் நைட்ரோ ஏற்றம் 150 முதல் 475 செ-ல் நிகழ்கிறது. இவ்வினையில் மிகச்சிக்கலான கலவையே விளை பொருளாக விளைகிறது. இவ்வினையும் தனி உறுப்பு வழியாகவே நடைபெறுகிறது.

CHCHCH → CHCHCHNO + CH(NO)CH + CHCHNO + CHNO

இவ்வினையானது சாதாரண நேர்கோட்டு ஆல்கேன்களை கிளைச்சங்கிலி ஐதரோகார்பன்களாக மாற்றம் செய்யும் வினையாகும். நேர்கோட்டு ஆல்கேன்கள் அலுமினியம் குளோரைடு, ஐதரசன் குளோரைடு முன்னிலையில் 300 டிகிரி செல்சியஸ் வெப்பநிலையில் ஐசோமராகி அதாவது கிளைச்சங்கிலி அமைப்புள்ள ஐதரோகார்பன்களை தருகின்றன.

CH - CH - CH - CH - CH - CH → CH - CH(CH) - CH - CH - CH + CH - CH - CH(CH)- CH - CH

ஆறு அல்லது அதற்கு மேல் கார்பன் அணுக்களைக் கொண்ட ஆல்கேன்கள்,குரோமியம், வனடியம், மாலிப்டினம் ஆக்சைடோடு இணைந்து வெப்பப்படுத்தப்பட்ட அலுமினியம் மீது செலுத்தப்படும் போது ஐதரசன் நீங்கும் வளையமாக்கல் வினை நிகழ்ந்து அரோமேட்டிக் சேர்மங்கள் உண்டாகின்றன. அலுமினியம் ஆக்சைடு மீது குரோமியம் ஆக்சைடு படிய வைக்கப்ப்ட்டுள்ளது எனினும் குரோமியம் ஆக்சைடுதான் ஊக்கியாகப் பயன்படுகிறது.

CH ( CH) CH → CH + 3H




</doc>
<doc id="203664" url="https://ta.wikipedia.org/wiki?curid=203664" title="தாங்குநிலை நகர்ப்புறவியம்">
தாங்குநிலை நகர்ப்புறவியம்

தாங்குநிலை நகர்ப்புறவியம் என்பது, நகரங்களின் வடிவமைப்பு, திட்டமிடல், நிர்வாகம் ஆகியவற்றில் தாங்குநிலைக் கொள்கைகளைப் பயன்படுத்தும் நகர்ப்புறவியம் ஆகும். உலகெங்கெலும் உள்ள பல அரச அமைப்புக்கள், அரசுசாரா அமைப்புக்கள், உயர்தொழிற் கழகங்கள், உயர்தொழில் நிறுவனங்கள் போன்றவை தாங்குநிலை நகர்ப்புறவியத்தை முன்னெடுத்துச் செல்வதுடன் இதன் நடைமுறைகள் தொடர்பான ஆய்வுகளையும் மேற்கொண்டுள்ளன. சூழலியல் நகர்ப்புறவியம், பசுமை நகர்ப்புறவியம், நிலத்தோற்ற நகர்ப்புறவியம் போன்ற நகர்ப்புறவிய இயக்கங்கள் தாங்குநிலை நகர்ப்புறவியத்தோடு தொடர்புள்ளவை. 

தாங்குநிலை நகர்ப்புறவியம், உள்ளூர் வளங்களைப் பயன்படுத்துவதன் மூலம், நகர வளர்ச்சியினால் சூழலுக்கு ஏற்படக்கூடிய பாதிப்புக்களை நீக்குவதை இலக்காகக் கொண்டுள்ளது. இது, எல்லா உற்பத்திப் பொருட்களும் தாங்குநிலையைக் கவனத்தில் கொண்டு செய்யப்படுவதை உறுதி செய்வதற்காக அவற்றின் முழு வாழ்க்கை வட்டத்தையும் கவனத்திற் கொள்கிறது. மின் உற்பத்தி, உணவு உற்பத்தி போன்றவற்றையும் நகருக்குள்ளேயே கொண்டு வருவதைத் தாங்குநிலை நகர்ப்புறவியம் வலியுறுத்துகிறது. நகரங்களின் தேவைகள் அனைத்தையும் அங்கேயே பெறத்தக்க வகையில், தாங்குநிலை கொண்டவையாகவும், தன்னிறைவு கொண்டவையாகவும் இருக்கவேண்டும் என்பதை இது குறிக்கின்றது.



</doc>
<doc id="203666" url="https://ta.wikipedia.org/wiki?curid=203666" title="தஞ்சை மறைமாவட்டம்">
தஞ்சை மறைமாவட்டம்

தஞ்சை மறைமாவட்டம் () என்பது தஞ்சாவூர் திரு இதய பீடாலயத்தைத் தலைமையகமாக கொண்டு செயல்படும் கத்தோலிக்க திருச்சபையின் மறைமாவட்டம் ஆகும். இது இந்தியாவின் தமிழ்நாட்டில் புதுவை-கடலூர் உயர்மறைமாவட்டத்தின் கீழ் அமைந்திருக்கிறது.




இயேசுவின் திரு இருதய ஆண்டவர் பேராலயம் தமிழ்நாடு தஞ்சை மறைமாவட்டத்தின் முதன்மைப்பேராலயமாகும்..

தஞ்சை மறைமாவட்டம் நாகப்பட்டினத்தில் கி.பி. 1545-ஆம் ஆண்டளவில் தூய சவேரியார் மறைத்தொண்டு புரிந்தார், கி.பி. 1667-ஆம் ஆண்டுக்குப்பின் தூய அருளாந்தர் தஞ்சை மக்களிடையே மறைப்பணி ஆற்றினார் என்பனவெல்லாம் வரலாறுகள்.

தஞ்சைக்கு கோவா குருக்கள் எப்போது வந்தார்கள் என்பது திட்டவட்டமாக தெரியவில்லை. தமிழ் கூறும் நல்லுலகத்தாரால் போற்றிப் பாராட்டப் பெறும் வீரமாமுனிவர் தஞ்சைப் பங்குத் தந்தையாகப் பணியாற்றியுள்ளார். அதற்கு முன்பே தஞ்சை தூய வியாகுல அன்னை திருக்கோவில் கோவா குருக்களின் கண்காணிப்பில் இருந்துவந்துள்ளது. கி.பி. 1838-இல் திருத்தந்தை 16-ஆம் கிரகோரியாரின் “முல்த்தா பிரக்லாரா” என்ற திருமடலால் தஞ்சை, பத்ரொவாதோ (கோவா குருக்கள்) பொறுப்பிலிருந்து மறை பரப்புப் பேராயத்தின் பொறுப்புக்கு மாற்றப்பட்டது. 1843 வரை பாரீஸ் அயல் நாட்டு மறைபரப்புக் குருக்கள் தஞ்சையில் பணியாற்றியுள்ளனர்.1843-இல் வெட்டாறுக்கு வடக்கே உள்ள பகுதி மதுரை மண்டலத்தைச் சார்ந்த சேசு சபைக் குருக்களிடமும் ஒப்படைக்கப்பட்டது.

1843-ஆம் ஆண்டில் அருட்திரு கிளாடுபேடின் சே.ச. அடிகளார் தஞ்சைப் பங்குத்தந்தயானார். அது மதக் கலவரங்கள் நடைபெற்ற காலம் அதனால் தஞ்சையில் பணியாற்ற இயலாததால் பள்ளியேறி, வல்லம், கூனம்பட்டி, பரக்குடி ஆகிய இடங்களில் அவர் மறைத்தொண்டு புரிந்தார்.

பட்டுக்கோட்டை, பாதிரிக்குடி ஆகிய இடங்களுக்கும் அருட்திரு கிளாடுபேடின் அடிகளார் பொறுப்பேற்க வேண்டியிருந்ததால், அப்போதைய துணைப்பங்குத் தந்தை அருட்திரு.திரிங்க்கால் அடிகளார் தஞ்சை பங்குப் பணிகளைச் செய்துவந்தார். அவர் தந்த தகவலின்படி 1849-ல் தஞ்சையைச் சுற்றி 2500 கத்தோலிக்கர் இயேசு சபையினரின் பார்வையிலும், 1000 பேர் கோவா குருக்களின் கண்காணிப்பிலும் இருந்தனர். 

விவிலியத்தின் புதிய ஏற்பாட்டைத் தமிழில் முதல் முதலாக மொழிபெயர்த்தவர் திரிங்க்கால் அடிகளார் என்பது குறிப்பிடத்தக்கது.



</doc>
<doc id="203670" url="https://ta.wikipedia.org/wiki?curid=203670" title="திமீத்ரி மெண்டெலீவ்">
திமீத்ரி மெண்டெலீவ்

திமீத்ரி இவனோவிச் மெண்டெலீவ் (Dimitri Mendeleev) (; ; 8 பெப்ரவரி 18342 பெப்ரவரி 1907 ) ஒரு ரஷ்ய வேதியியலாளரும் கண்டுபிடிப்பாளரும் ஆவார். இவர் வேதியியல் தனிமங்களை அவற்றின் பண்புகளின் அடிப்படையில் வரிசைப்படுத்த முயன்று, தனிமங்களின் அணு நிறைகளை அடிப்படையாகக் கொண்டு‍ முதலாவது ஆவர்த்தன அட்டவணையை உருவாக்கினார். அவரது காலத்தில் கண்டுபிடிக்கப்படாத தனிமங்களின் இயல்புகளை மென்டெலீவ் வரையறுத்தவர் என்பது குறிப்பிடத்தக்க சாதனையாகும்.

தீமீத்ரி மென்டெலீவ் ரஷ்யாவின் சைபீரியாவில் தோபோல்ஸ்க் என்ற இடத்தில் பெப்ரவரி 8, 1834 இல் இவான் பவ்லோவிச் மென்டெலீவ் மற்றும் மரீயா திமீத்ரியெவ்னா மென்டெலீவா என்பவருக்கும் 17ஆவது கடைசி மகவாகப் பிறந்தார். 13ஆவது வயதில் இவரது தந்தை காலமானார். தாயாரின் தொழிற்சாலை தீயில் எரிந்து அழிந்தது. வறுமையில் வாடிய மென்டெலீவின் குடும்பம் 1849 ஆம் ஆண்டில் சென் பீட்டர்ஸ்பேர்க் நகருக்கு இடம்பெயர்ந்தது. அங்கு 1850ம் ஆண்டில் திமீத்ரி ஆசிரியர் பயிற்சிக் கல்லூரியில் சேர்ந்து படித்துப் பட்டம் பெற்றார். அப்போது மெண்டெலீவுக்கு காசநோய் பீடித்ததால் 1855 இல் கருங்கடல் பகுதியில் உள்ள கிரிமியாவுக்குச் செல்ல வேண்டியதாகிவிட்டது. முற்றாக நோய் குணமானதும் மீண்டும் 1857 இல் சென் பீட்டர்ஸ்பேர்க் திரும்பினார்.

1859 க்கும் 1861க்கும் இடையில் இவர் ஜெர்மனியின் ஹைடெல்பூர்க் நகரில் வேதியியல் ஆய்வுகளில் ஈடுபட்டார். 1861 இல் நிறமாலைமானி (spectroscope) பற்றிய ஒரு நூலை எழுதி வெளியிட்டர். இந்த நூல் இவருக்கு பீட்டர்ஸ்பர்க் அறிவியல் அகாடமியின் டெமிடோவ் (Demidov) பரிசைப் பெற்றுத்தந்தது. இது அவருக்குப் பெரும் புகழைத் தேடிக் கொடுத்தது. 1862 இல் மெண்டெலீவ் சென் பீட்டர்ஸ்பேர்க் அரசு தொழில்நுட்பக் கல்லூரியில் வேதியியல் பேராசிரியரானார். 1863 இல் சென் பீட்டர்ஸ்பேர்க் அரச பல்கலைக்கழகத்தில் பேராசிரியரானார். 1865 இல் நீருடன் ஆல்கஹால் சேர்க்கை குறித்த ஆய்வுக்காக முனைவர் பட்டம் பெற்றார்.

1863 ஆம் ஆண்டில் 56 தனிமங்கள் அறியப்பட்டிருந்தன. அக்காலத்தில் ஏறத்தாழ ஆண்டுக்கு ஒன்று என்ற விகிதத்தில் தனிமங்கள் கண்டுபிடிக்கப்பட்டன. மற்ற விஞ்ஞானிகள் முன்பு மூலக்க்கூறுகள் பற்றிய வரையறைகளையும், தனிமங்களின் ஆவர்த்தன பண்புகள் பற்றியும் அறிந்திருந்தனர். 

1864 இல் ஜான் நியூலாண்ட்ஸ் (John Newlands) என்பவர் அணு எடைகளின் அடிப்படையில் எட்டு தனிமங்களாக தொகுக்கும்போது ஏற்படும் பண்பொற்றுமையைக் கருத்தில் கொண்டு எண்ம விதியை விவரித்தார். இதனை 1865ல் நியூலாண்டின் எண்ம விதி என்ற பெயரில் வெளியிட்டார். இதன் அடிப்படையில் ஜெர்மானியம் போன்ற புதிய தனிமங்கள் அடையாளம் காணப்பட்டன. 1887 வரை அவரது கண்டுபிடிப்புகள் வேதியியல் சங்கத்தால் அங்கீகரிக்கப்படாமல் விமர்சிக்கப்பட்டு வந்தன.

1864 ஆம் ஆண்டு லொத்தர் மேயர் (Lothar Meyer) என்பவர், 28 தனிமங்களின் இணைதிறன்களை அடிப்படையாகக் கொண்டு தனிமங்களின் ஆவர்த்தன பண்புகள் பற்றிய ஒரு கருத்துத்தாளை முன்மொழிந்தார். ஆனால் அதில் புதிய தனிமங்கள் பற்றிய கணிப்புகள் எதுவும் இல்லை.

மென்டெலீவ் ஆசிரியரான பின்னர் மாணவர்களுக்காக இரண்டு பகுப்புகள் உடைய 'வேதியியலின் தத்துவங்கள்' (1868-1870) என்ற நூலை எழுதினார். அதனை அவர் தனது பாடத்திட்டத்திற்கான ஒரு பாடநூலாக்கிக்கொண்டார். இந்நூல் இவர் தன்னுடைய மிக முக்கியமான கண்டுபிடிப்பைச் செய்த போது எழுதப்பட்டதாகும். இவர் வேதியியல் குணங்களின் அடிப்படையில் தனிமங்களை வகைப்படுத்த முயன்றபோது, ஆவர்த்தனப் பண்புகளை முன்னிறுத்திய ஆவர்த்தன அட்டவணை எனும் கருத்து தோன்றியது. அணுத்திணிவு குறித்த பல தகவல்கள் கிடைத்தபோது அவர் தனக்கென ஒரு தனிம வரிசை அட்டவணையைத் தயாரித்தார். அனைத்து தனிமங்களுடன் கூடிய அந்த அட்டவணையை அவர் கனவில் முழுமையாகக் கண்டதாகக் கூறியிருந்தார்.

"நான் கண்ட கனவில் , எல்லா தனிமங்களும் அவற்றிற்கு உரிய தேவைப்படும் இடத்தில் இருக்கும் ஒரு அட்டவணையைப் பார்த்தேன். உடனடியாக எழுந்து, ஒரு காகிதத்தில் அதை எழுதினேன். அவசியம் என்று தோன்றிய ஒரே இடத்தில் ஒரு திருத்தம் செய்தேன்."

-இன்ஸ்டான்ட்ஸேவ் என்பாரின் கூற்றுப்படி திமீத்ரி இவனோவிச் மெண்டெலீவ் கூறியவை

1860 களில் ஆவர்த்தன அட்டவணை தயாரிப்புக்கான முந்தைய வேலைகளைப் பற்றி அறியாமல், பின்வரும் அட்டவணையை அவர் தயார் செய்தார்:

இந்த முறையில் வேறு தனிமங்களைச் சேர்த்தபோது நீள்வரிசை ஆவர்த்தன அட்டவணை உருவானது. மார்ச் 6, 1869 இல் மெண்டெலீவ் ரஷ்ய வேதியியல் கழகத்தில் தான் தயாரித்த அட்டவணையை 'தனிமங்களின் பண்புகள் அவற்றின் அணு எடைகளைச் சார்ந்திருக்கின்றன' என்ற தலைப்பில் சமர்ப்பித்தார். அணு எடை மற்றும் இணைதிறன் ஆகிய இரண்டும் தனிமங்களின் பண்புகளை விளக்கும் கூறுகள் என்றும் அதில் விவரித்திருந்தார். இந்த அட்டவணையில் அப்போது பல கண்டிபிடிக்கப்படாத தனிமங்களின் இயல்புகளையும் எதிர்வு கூறி அட்டவணையை முழுமைப்படுத்தியிருந்தார். மென்டெலீவ் இவ்வட்டவணையை வெளிப்படுத்திய சில மாதங்களுக்குப் பின்னர் ஜெர்மனியின் ஜூலியஸ் மேயர் என்பவர் அதே மாதிரியான அட்டவணையை அறிவித்தார்.

திமீத்ரி மெண்டெலீவ் அறியப்பட்ட அனைத்து தனிமங்களின் ஆவர்த்தன அட்டவணையை ஒரு ரஷ்ய மொழி அறிவியல் ஆய்வுப் பத்திரிகையில் வெளியிட்டார். அட்டவணையை நிறைவு செய்யக்கூடிய பல புதிய தனிமங்களை முன்னறிவித்தார். ஒரு சில மாதங்களுக்குப் பிறகு, மேயர் என்பார், ஏறத்தாழ இதே போன்ற அட்டவணையை ஜேர்மனிய மொழி அறிவியல் ஆய்வுப் பத்திரிகையில் வெளியிட்டார். சிலர் மேயர் மற்றும் மெண்டலீவ் ஆகியோரை ஆவர்த்தன அட்டவணையின் இணை-படைப்பாளர்களாக கருதுகின்றனர். மெண்டலீவ் தன் அட்டவணைப்படி, ஜெர்மானியம், கேலியம் மற்றும் ஸ்கந்தியம் ஆகியவற்றின் பண்புகளை அடிப்படையாகக் கொண்டு, எகாசிலிங்கன், எகாளுமைனியம் மற்றும் ஈகோபரோன் என்ற கண்டுபிடிக்கப்படாத தனிமங்களின் குணங்களைத் துல்லியமாக கணித்துள்ளார். 

அவரது கணிப்பில் தோன்றிய எட்டு தனிமங்களுக்கு, பெயரிடும்போது, எகா, டை, மற்றும் ட்ரை (சமஸ்கிருத மொழியில் ஒன்று, இரண்டு, மூன்று) எனும் மொன்னொட்டுகளைப் பயன்படுத்தினார். மெண்டலீவ் தன் காலத்தில் ஏற்றுக்கொள்ளப்பட்ட தனிமங்களின் அணு எடைகளில் சிலவற்றைப் பற்றி கேள்விகளை எழுப்பினார் (அந்தக் காலத்தில் குறைந்த அளவிலான துல்லியத்தோடு மட்டுமே அணு எடைகளை அளக்க முடிந்தது). அவரது கால வரையறையால் பரிந்துரைக்கப்பட்ட ஆவர்த்தன விதியை அவை ஒத்திருக்கவில்லை என்று சுட்டிக்காட்டினார். டெலூரியம் அயோடைனை விட அதிக அணு எடையைக் கொண்டிருப்பதாக அவர் குறிப்பிட்டார். மேலும் அவர் அவற்றை சரியான வரிசையில் வைத்தார். அந்த நேரத்தில் ஏற்றுக்கொள்ளப்பட்ட அணு எடைகள் தவறு என்று கணிக்கப்பட்டன. அறியப்பட்ட லந்தானைகளுக்கு எங்கே இடம் அளிப்பது என்பது பற்றி அவர் குழப்பமடைந்தார். மேலும் அணு நிறையில் மிகுந்த ஆக்டினைடுகள் இதே அட்டவணையில் மற்றொரு வரிசையில் இருப்பதைக் கணித்தார். மேலும் பல தனிமங்கள் இருப்பதாக மெண்டலீவ் கணித்தவற்றை சிலர் புறந்தள்ளினர். 

ஆனால் 1875 மற்றும் 1886 ஆம் ஆண்டுகளில் Ga (கேலியம்) மற்றும் Ge (ஜெர்மானியம்) ஆகியவை முறையே காலியாக விடப்பட்டிருந்த இடைவெளிகளில் குறிப்பிட்டிருந்த பண்புகளுடன் பொருந்தி இருந்ததை அவர் நிரூபித்தார்.

அவரது கொள்கைப்படி "கண்டுபிடிக்கப்படாத தனிமங்கள்" பட்டியலிலிருந்த தனிமங்களுக்கு சமஸ்கிருத பெயர்களை அளித்ததன் மூலம், மெண்டலீவ் பண்டைய இந்தியாவின் சமஸ்கிருத இலக்கண அறிஞர்களுக்குத் தனது பாராட்டுதல்களையும் நன்றியுணர்வையும் வெளிப்படுத்தினார். அவரது இச்செயல், மொழியின் அதிநவீன கோட்பாடுகளான அடிப்படை ஒலிகளிலுள்ள இரு பரிமாண வடிவங்களை கண்டுபிடித்த இலக்கண அறிஞர்களுக்கு நன்றி செலுத்தும் விதமாக அமைந்தது. மெண்டலீவ் சமஸ்கிருதவாத பௌத்லிங்க்(Böhtlingk)கின் நண்பர் ஆவார். அந்த நேரத்தில் பௌத்லிங்க் தனது பானினி (Pāṇini) என்ற புத்தகத்தின் இரண்டாவது பதிப்பைத் தயாரித்துக்கொண்டிருந்தார். மெண்டலீவ் தனிமங்களுக்கான பெயரிடும் முறையில் இவற்றை புகுத்துவதின் மூலம் பௌத்லிங்க்கை கௌரவிக்க விரும்பினார்.

பானினி இலக்கணத்தில் அறிமுகமான சிவா(Śiva) மற்றும் சுத்ரா(Sūtras)வுக்கும், தனிம வரிசை அட்டவணைக்கும் இடையே உள்ள ஒற்றுமைகளைக் குறித்து பேராசிரியர் கிபார்ஸ்கி(Prof. Kiparsky) பின்வருமாறு கூறுகிறார்:

ஒற்றுமைகள்

இரண்டு அமைப்புகளுக்கும் இடையே உள்ள ஒப்புமைகள் சிறப்பானவை: மொழியில் உள்ள ஒலிகளைத் தெளிவாக உச்சரிப்பதற்குரிய ஆதாரங்கள், ஒலிவடுவ அமைப்புகள் ஆகியவை ஒலியியல் முறைமை பண்புகளின் செயல்பாடு ஆகும் என பாணினி கண்டறிந்தார். அதைப்போல, தனிமங்களின் வேதிப் பண்புகள் அவற்றின் அணு எடையின் செயல்பாடாகும் என்று மெண்டலீவ் கண்டுபிடித்தார்.

பாணினி ஒலியியல் ஒப்புமை முறைமையைக் கண்டறிந்தது போலவே, மெண்டெலீவ் தனிமங்களின் "இலக்கணம்" [அவர் சமவுருவுடைமை (isomorphism) கொள்கையைப்பயன்படுத்தி, சாத்தியமான வேதிச் சேர்மங்களை உருவாக்குவதற்கு பொது சூத்திரங்களைப் பார்ப்பதன் மூலம்] கண்டுபிடித்தார்.

ஒலிவள சிக்கலின் அதிகரிப்பிற்கு ஏற்ப (எ.கா., எளிய ஸ்டாப் க்கள், எ.கா .. மற்ற ஸ்டோப்புகளுக்கு முன்பாகவும், மற்றும் கியூ, பியூ போன்ற வெளிப்பாடுகளில் அவை அனைத்தையும் குறிக்கும்) பாணினி ஒலிக்குறிகளை வரிசைப்படுத்தினார். அது போல மெண்டலீவ், அணு நிறைகளின் ஏறு வரிசையில் தனிமங்களை ஒழுங்கமைத்தார். முதல் வரிசையில் "வழக்கமான அல்லது பிரதிநிதித்துவ தனிமங்கள்" (உதாரணம்: ஆக்சிஜன், நைட்ரஜன், கார்பன் முதலியன) இடம் பெற்றன.

ஒலிப்பு முறைமைகளின் அமைப்பில் எளிமை தேவைப்பட்டதால், பாணினி, ஒலிகளின் இணை ஒற்றுமையை சிதைத்து வகைப்படுத்தினார். (உதாரணம்: அடிநாக்கு உயர்ந்து மேலண்ணத்தின் மென்மையான தொண்டைப் பக்கத்தில் தொட்டு எழும்பும் ஒலிகள்,  இதழின ஒலிகள்,[ப, ம போன்றவை], மூக்கொலிகள் எனப்படும் மெல்லினம்)

தனிமங்கள் அணு எடையால் முரண்பட்டபோது, மெண்டலீவைப் பொறுத்தவரையில் சமவுருவுடைமைக்கு முன்னுரிமை அளித்தார். (உதாரணம்: அணு எடை அடிப்படையில், நைட்ரஜன் மற்றும் பாஸ்பரஸ் தனிமங்களுடன் ஒத்திருந்தாலும், மெக்னீசியம் தனிமமானது அதன் பண்புகளின் அடிப்படையில் பெரிலியம் குடும்பத்தில் இடம் அமர்த்தப்பட்டுள்ளது). இரண்டு நிலைகளிலும் இவர்களின் ஆவர்த்தன பண்புக் கண்டுபிடிப்புகள் பிற்காலத்தில் உள் கட்டமைப்பு கோட்பாட்டால் விளக்கப்பட்டன."

மெண்டலீவ் கண்டுபிடித்து உருவாக்கிய அசல் வரைவு பல ஆண்டுகளுக்கு பின்னர் "தனிமங்களின் தற்காலிக அமைப்புமுறை" என்ற பெயரில் புத்தகமாக வெளியிடப்படும்.

டிமிட்ரி மெண்டலீவ் தனிமவரிசை அட்டவணையின் தந்தை என்று குறிப்பிடப்படுகிறார். இவர் தன்னுடைய வரிசைகளிலும் பத்திகளிலும் தகவல் தரும் கருவியமைப்பு அல்லது அட்டவணையை ஆவர்த்தன அமைப்பு என்று குறிப்பிடுகிறார்.



</doc>
<doc id="203672" url="https://ta.wikipedia.org/wiki?curid=203672" title="புதிய நகர்ப்புறவியம்">
புதிய நகர்ப்புறவியம்

புதிய நகர்ப்புறவியம் (new urbanism) என்பது ஒரு நகர்ப்புற வடிவமைப்பு இயக்கம். பல்வேறு வகையான வீடமைப்புக்களையும், தொழில் வகைகளையும் உள்ளடக்கியதான நடந்தே பல வசதிகளையும் அணுகக்கூடிய அயல்களை (neighborhood) உருவாக்குவதை இந்த இயக்கம் முன்னெடுக்கின்றது. இது 1980களில் ஐக்கிய அமெரிக்காவில் உருவானது. படிப்படியாக இது நகரத்திட்டமிடல், நகர நிலப் பயன்பாட்டுக் கொள்கை என்பன தொடர்பான பல அம்சங்களை வெளிப்படுத்தியது.

புதிய நகர்ப்புறவியம், 20 ஆம் நூற்றாண்டின் நடுப்பகுதிக்கு முந்திய தானுந்துகள் புழக்கத்துக்கு வராத காலப்பகுதியின் வடிவமைப்புத் தரங்களின் செல்வாக்குக்கு உட்பட்டது. இது, மரபுவழி அயல் வடிவமைப்பு, போக்குவரத்து நோக்கு வடிவமைப்பு போன்ற கொள்கைகளை உட்படுத்துகிறது. பிரதேசவியம், சூழல்வாதம், சூட்டிகை வளர்ச்சி (smart growth) போன்ற கருத்துருக்களுடன் இதற்கு நெருக்கமான தொடர்பு உண்டு.



</doc>
<doc id="203673" url="https://ta.wikipedia.org/wiki?curid=203673" title="எக்சு-கதிர்">
எக்சு-கதிர்

எக்ஸ் கதிர்கள் (X-rays, X-கதிர்கள், எக்ஸ் கதிர்கள்) மிக அதிக ஆற்றல் வாய்ந்த கதிர்கள் ஆகும். இரும்பு போன்ற உலோகங்களிலும் ஊடுருவிச் செல்ல வல்லவை. இவற்றின் அலைநீளம் 10 நானோமீட்டர் முதல் 0.01 நானோமீட்டர் வரையாகும் . 

இதனைக் கண்டுபிடித்த வில்ஹெம் ராண்ட்ஜன் என்பவரின் பெயரால் "ராண்ட்ஜன் கதிரிவீச்சு" என்றும் சில மொழிகளில் அழைக்கப்படுகிறது. காந்த,மின் புலங்களால் இக்கதிர்கள் பாதிப்பு அடையாது. எக்ஸ் கதிர்கள் கண்டுபிடிக்கப்பட்ட இரு மாதங்களில் பயன்பாட்டுக்கு வந்தன. ஹேம்ஸ்பியர் மருத்துவமனையில் எலும்புமுறிவு ஒன்றைக் கண்டறிந்து சிகிச்சை அளிப்பதில் அக்கதிர்கள் பயன்படுத்தப்பட்டன. இக்கண்டுபிடிப்புக்காக ராண்ட்ஜன் அவர்களுக்கு 1901ஆம் ஆண்டு இயற்பியலுக்கான நோபல் பரிசு அளிக்கப் பட்டது.

மனித உடலை ஊடுருவிப் பார்க்க உதவுவது மட்டுமல்லாமல், வானூர்தி தளங்களில் பெட்டிகளைத் திறக்காமலேயே சோதனையிட உதவுகிறது.
இக்கதிர்கள் நேர்கோட்டில் செல்கின்றன. இப்பண்பே அவைகள் நோயறி கதிரியலில் (Diagnostic Radiology) கதிர்ப்படம் எடுக்கப் பயன்படுகிறது.

இக்கதிர்கள் உயிரியல் விளைவுகளைத் தோற்றுவிக்கின்றன. இப்பண்பு அவைகள் புற்றுநோய் மருத்துவத்தில் பயன்பட காரணமாகும். இம்முறை கதிர் மருத்துவம் (Radiation therapy) எனப்படும்.

இக்கதிர்கள் கேட்மியம் சல்பைடு (CdS), சிங்கேட்மியம் சல்பைடு (ZnCdS), போன்ற சில பொருட்களில் விழும்போது உடனொளிர்தலைத் (Fluorescence) தோற்றுவிக்கின்றன. இப்பண்பே எக்சு கதிர்களைக் கண்டுகொள்ள உதவியது. மேலும் உடனொளிர் திரையிலும்( fluorescent Sreen) வலுவூட்டும் திரையிலும் ( Intensifying Sreen) பயன்படக் காரணமாகும். படிக இயல் ஆய்விலும் தொழில் துறையிலும் பெரிதும் பயன்பாட்டிலுள்ளன. எக்சு கதிர்கள், சாதாரண ஒளி அலைகளைப்போல் அதே திசைவேகத்துடன் பயணிக்கின்றன. ஓளிஅலைகளின் பண்புகள் யாவும் இதற்கும் பொருந்தும்.

எக்சு-கதிர்கள் என அழைக்கப்படும் இராண்ஜன் கதிர்கள் (Roentgen rays) 1895 நவம்பர் 8 ஆம் நாள் ஊர்சுபெர்க் பல்கலைகழகத்தில் பேராசிரியராக இருந்த வில்லெம் இராண்ஜன், குறூக்சு குழாயுடன் வளியில் மின்னிறக்கம் நிகழ்வதை ஆய்ந்து கொண்டு இருக்கும் போது தற்செயலாக, அருகில் இருந்த பேரியம் பிளாட்டினோ சையனைட் பூச்சுடைய ஒரு அட்டை ஒளிர்வதைக் கண்ணுற்றார். மின்னிறக்கம் நிகழும்போது ஒளிர்வதும் இல்லாத போது ஒளிராமலும் இருக்கக் கண்டார். இதற்கு குழாயின் சுவர்களிலிருந்து வெளிப்படும் புதிரான ஒருவகை கதிர்களே காரணம் எனக் கருதினார். இக்கதிர்களை அவர் எக்சு-கதிர்கள் என அழைத்தார்.

எக்சு-கதிர்கள் மற்றும் காம்மா கதிர்களுக்கு இடையே ஒரு வரையறை வேறுபடுத்தி உலகளவில் ஒருமித்த கருத்து இல்லை. அவற்றின் மூலத்தை வைத்துக்கொண்டே இக் கதிர்வீச்சுக்களை இருவகையாக வேறுபடுத்துகின்றனர். எக்சு கதிர்கள் இலத்திரன்களில் இருந்து உமிழப்பட்டு வெளிவருகின்றன, ஆனால் காம்மா கதிர்கள் அணுக்கருவிலிருந்து உமிழப்பட்டு வெளிவருகின்றன. மற்றச் செயல்முறைகளின் மூலம் இந்த உயர் ஆற்றலை உருவாக்க முடிவதாலும் சில வேளைகளில் அது உருவாக்கப்படும் முறை தெரியாமல் போவதாலும் இந்த வரையறையில் சிக்கல்கள் உள்ளன. ஒரு பொதுவான மாற்றீடாக அலைநீளத்தின் அடிப்படையில் எக்சு-கதிர் மற்றும் காம்மாக் கதிர்வீச்சுக்கள் வேறுபடுத்தப்படுகின்றன. 10 m அலைநீளத்தைக் கொண்ட கதிர்வீச்சு காம்மாக் கதிர்கள் எனப்படுகின்றது.

எக்ஸ் -கதிர்கள் அதிக சக்தியுடைய மின்காந்தக் கதிர்களாகும். இவற்றின் அயனாக்கும் ஆற்றல் புற-ஊதாக் கதிர்களின் ஆற்றலை விட மிக அதிகமாகும். எனவே பொருட்களை அயனாக்கி இரசாயன பிணைப்புகளை உடைக்கும் ஆற்றலை இவை கொண்டுள்ளன. இப்பண்பு காரணமாகவே எக்ஸ்-கதிர்கள் உயிரிகளுக்கு மிகவும் ஆபத்தானவை எனக் கருதப்படுகின்றன. மென்மையான எக்ஸ்-கதிகளையும் உரிய பாதுகாப்பின்றி நீண்ட காலம் கையாண்டால் டி.என்.ஏ மூலக்கூறுகளின் ஒழுங்கு குலைந்து புற்று நோய்க்கு உள்ளாகலாம். அதிக சக்தியுள்ள எக்ஸ்-கதிர்களினால் புற்று நோய்க் கலங்களை அயனாக்கி அழிக்கவும் இயலும். எனினும் இதன் போது ஆரோக்கியமான கலங்களுக்கு எக்ஸ்-கதிர்கள் செலுத்தப்படுதல் தவிர்க்கப்பட வேண்டும். மருத்துவத்தில் எக்ஸ்-கதிரைப் பயன்படுத்துவதால் வரும் நன்மை அதனால் வரும் ஆபத்தை விட அதிகமாக இருந்தால் மாத்திரமே அவை பயன்படுத்தப்படுகின்றன.

வலிமையான எக்ஸ்-கதிர்களால் பொருட்களை ஊடுருவ முடியும். இப்பண்பே மருத்துவத் துறையில் எக்ஸ்-கதிர்ப் படங்களை எடுக்கப் பயன்படுத்தப்படுகின்றது. விமான நிலையங்களில் பாதுகாப்புச் சோதனையின் போதும் இத்தொழிற்பாடே பயன்படுத்தப்படுகின்றது. 

எக்ஸ்-கதிர்கள் கட்புலனாகும் ஒளி, புற-ஊதாக் கதிர்களை விட மிகக் குறைவான அலை நீளமுடையவை. எனவே எக்ஸ்-கதிர்களைப் பயன்படுத்தும் நுணுக்குக்காட்டிகள் ஒளி நுணுக்குக் காட்டிகளை விட அதிக தெளிவுடையனவாக உள்ளன. 

எக்ஸ்-கதிர்கள் இலத்திரன்களில் இருந்து உமிழப்பட்டாலும், அவை வெப்ப எதிர்மின்வாயினால் வெளியிடப்படும் இலத்திரன்களை அதிக மின்னழுத்தத்தைப் பயன்படுத்தி வேகத்தினைக் கூட்டும் வெற்றிடக் குழாயகிய எக்ஸ்-கதிர்க் குழாயிலிருந்தும் தயாரிக்கப்படலாம். கதிர்க் குழாயின் கத்தோட்டு/ எதிர்மின் வாயிலிருந்து இலத்திரன்கள் குறைந்த அமுக்கமுடைய குழாயினுள் செலுத்தப்படுகின்றன. அதிவேகத்தில் செல்லும் இலத்திரன்கள் உலோக இலக்காகிய நேர்மின்வாயுடன் (அன்னோட்டுடன்) மோதி எக்ஸ்-கதிர்களை உருவாக்குகின்றன. மருத்துவத்துறையில் டங்க்ஸ்டன் அல்லது சிறிதளவு ரீனியம் கலக்கப்பட்ட டங்க்ஸ்டன் பயன்படுத்தப்படுகின்றது. இவ்வுலோகம் அதிக ஊடுருவும் ஆற்றலுடைய எக்ஸ்-கதிர்களை உருவாக்குகின்றது. குறைந்த ஊடுருவும் ஆற்றலுடைய எக்ஸ்-கதிர்கள் தேவைப்பட்டால் மொலிப்டினம் பயன்படுத்தப்படும். மேலும் ஆற்றல் குறைந்த கதிர்கள் தேவைப்பட்டால் செம்பு அன்னோட்டாகப் பயன்படுத்தப்படும். கத்தோட்டின் மின்னழுத்த வேறுபாட்டிலேயே உருவாக்கப்படும் எக்சு கதிர்களின் சக்தி தங்கியுள்ளது. உதாரணமாக 75 kV மின்னழுத்தம் உடைய கத்தோட்டால் 75 keV சக்தியிலும் குறைவான சக்தியுடைய எக்சு கதிரையே உருவாக்க முடியும். எக்ஸ்-கதிர்கள் பிரதானமாக இரு குவான்டம் முறைகளால் உருவாக்கப்படுகின்றன:1. எக்ஸ்-கதிர் உடனொளிர்வு- வேகமாக வரும் புற இலத்திரன்கள் உலோக அணுவின் இலத்திரன்களோடு மோதி இவற்றின் வினையால் எக்ஸ்-கதிர்கள் உருவாகின்றன. இத்தொழிற்பாட்டால் தோற்றுவிக்கப்படும் எக்ஸ்-கதிர்களின் நிறமாலை பயன்படுத்தப்படும் உலோகத்துக்கேற்றபடி வேறுபடும். 

2. பிரம்ஸ்ட்ரிலங்க் - வலிமையான மின் புலம் காரணமாக அதிர்வடையும் இலத்திரன்களிலிருந்து வெளியேற்றப்படும் எக்ஸ்-கதிர்களாகும். இத்தொழிற்பாடு தொடர்ச்சியான நிறமாலையைக் கொடுக்கும்.
இவ்விரு தொழிற்பாடுகளும் மிகவும் வினைத்திறனற்றவையாகும். ஏனெனில் மின்சக்தியாக விநியோகிக்கப்படும் சக்தியில் அனேகமானது வெப்பசக்தியாக வெளியேற்றப்படுகின்றது. எனவே எக்ஸ்-கதிர்க் குழாயின் வெப்பநிலையைக் கட்டுப்படுத்தும் தொகுதிகள் சேர்க்கப்பட வேண்டும். 

எக்ஸ்-கதிர்களைப் பெற பல்லாயிரக் கணக்கான வோல்ட்டு மின்னழுத்தம் தேவைப்படும். மின்வசதி இல்லாத இடங்களில் மின்சாரமின்றி எக்ஸ் கதிர்கள் ("X-rays without electricity") பெறுவதற்கு கதிர் ஐசோடோப்புகள் உதவுகிறன. எக்ஸ் கதிர் குழாயில் ஆற்றல் மிக்க எலக்ட்ரான்கள், டங்ஸ்டன் இலக்கை மோதும் நிலையில் எக்ஸ்-கதிர்கள் தோன்றுகின்றன. மிக அதிக மின்னழுத்தத்தில் அவை அதிக ஆற்றலைப் பெறுகின்றன. இதுபோன்ற ஆற்றல் மிக்க எலக்ட்ரான்களை ஐசோடோப்பில் இருந்தும் பெறலாம். ஸ்ட்ரான்சியம் 90, β துகள்களை (எலக்ட்ரான்கள்) வெளியிடுகிறன. காப்பான ஈயக்கட்டியில் ஸ்ட்ரான்சியம் 90 எடுத்துக் கொள்ளப்படுகிறது. இதிலிருந்து வெளிப்படும் எலக்ட்ரான்கள் டங்ஸ்டன் இலக்கை தாக்குமாறு அமைக்கப்படுகிறது. இம்முறையில் வெளிப்படும் எக்ஸ் கதிர்களின் செறிவு குறைவாகவே உள்ளது. பாதுகாப்பான முறையில் கருவி அமைக்கப்படுகிறது.

வில்ஹெம் இராண்ட்ஜன் கண்டுபிடித்ததிலிருந்து எக்ஸ்-கதிர்கள் எலும்புகளின் கட்டமைப்பைக் கண்டறியப் பயன்படுகின்றன. எக்ஸ்-கதிர்கள் மருத்துவப் படிமவியலில் பயன்படுத்தப்படுகின்றன. எக்ஸ்-கதிரின் முதலாவது மருத்துவப் பயன்பாடானது அவரது கண்டுபிடிப்பு மேற்கொள்ளப்பட்டு ஒரு மாதத்திற்குள்ளேயே நிகழ்ந்தது. 2010 இல் உலகளாவிய ரீதியில் 5 பில்லியன் மருத்துவப் படிமவியல் கற்கைகள் மேற்கொள்ளப்பட்டன.

நல்ல எக்ஸ்-கதிர் படம், பின்வரும் நான்கு அடிப்படைப் பண்புகளைக் கொண்டிருக்க வேண்டும்: 

எக்ஸ்-கதிர் படத்தில் தெளிவில்லாமை ( Blurring of x ray image ) என்பது சீரான விளிம்புகளைக் கொண்ட உடலுறுப்புகளின் படம்கூட தெளிவற்ற விளிம்புகளுடன் காணப்படுவதைக் குறிக்கும். இதற்கு பல காரணங்கள் உள்ளன் அவையாவன:


இவ்வாறு பல காரணங்களால் தெளிவின்மை ஏற்படுகிறது.



</doc>
<doc id="203676" url="https://ta.wikipedia.org/wiki?curid=203676" title="ஒளிமின் விளைவு">
ஒளிமின் விளைவு

ஒளிமின் விளைவு ("photoelectric effect)" என்பது மாழை (உலோகம்) போன்ற ஒரு பொருள் மீது குறிப்பிட்ட அதிர்வெண் கொண்ட ஒளி அல்லது மின்காந்த அலைகள் வீழும்போது, அப்பொருளில் இருந்து இலத்திரன்கள் வெளியேறுகின்றன. இதுவே ஒளிமின் விளைவாகும். இது குவாண்டம் இயல்பியலில் அதன் தனிச்சிறப்பான விளைவுகளில் ஒன்று. முதலில் இவ்விளைவைக் 1887ஆம் ஆண்டு ஐன்ரிக் ஏர்ட்சு, என்பவர் கண்டுபிடித்தார் . இதனால் இவ்விளைவு ஏர்ட்சின் விளைவு என முன்னர் அழைக்கப்பட்டது. ஆனாலும் இப்பெயரில் இது தற்போது அழைக்கப்படுவதில்லை. இவ் விளைவு குவாண்டம் இயற்பியல் கொள்கைகள் கண்டுபிடித்து நிறுவுவதற்கு முன் கண்டுபிடிக்கப்பட்டது. இவ்விளைவை ஆல்பர்ட் ஐன்ஸ்டைன், குவாண்டம் இயற்பியல் கொள்கைகளின் படி விளக்கினார். இவ்விளைவை விளக்கியதற்காக ஐன்சுட்டைனுக்கு 1921 ஆம் ஆண்டு இயற்பியல் நோபல் பரிசு வழங்கப்பட்டது.

குவாண்டம் இயற்பியல் கருத்துகளுக்கு முன்பிருந்த நியூட்டனிய இயற்பியல் கொள்கைகளின்படி இவ்விளைவை விளக்க இயலவில்லை. ஏனெனில் நியூட்டனின் இயற்பியல் படி, ஒளியானது, உலோகத்தின் பரப்பில் விழும் பொழுது, உலோகத்தில் உள்ள இலத்திரன்கள் ஒளியின் மின்காந்த அலைகளினால் அதிரச் செய்து, அதிகப்படியான அலைவினால் அவை உலோகத்தின் பரப்பில் இருந்து குதிக்கும். அப்படியானால், வெளியே வரும் இலத்திரன்களின் ஆற்றலானது மின்காந்தப்புலத்தின் ஆற்றலின் இருமடங்கிற்கு விகிதமாயிருக்கும். அதாவது, ஒளிமின் எலக்ட்ரான்களின் ஆற்றலானது விழும் ஒளியின் செறிவைப் பொறுத்து அமையும். ஆனால், பண்டைய எந்திரவியலின் இந்தக் கூற்று உண்மையில் நடைபெறவில்லை. ஒளிமின் இலத்திரன்களின் ஆற்றலானது விழும் ஒளியின் செறிவை சார்ந்து அமையவில்லை. மேலும், ஒளிமின் விளைவானது ஒரு கண விளைவு. இதனை நியூட்டனிய இயற்பியல் கொள்கைகளினால் விளக்க முடியவில்லை. ஏனெனில், ஒளியை அலையாகக் கருதியதால், அது சென்று ஆற்றலை வெளியிடவோ பெறவோ சிறிது காலம் தேவைப்படும். ஆனால், ஒரு கண விளைவாக ("instantaneous process") இது செயல்பட்டது. அடுத்ததாக, பண்டைய எந்திரவியல் கணக்கின் படி, விழும் ஒளியின் செறிவு அதிகமாக இருந்தால் அதன் மூலம் அதிக இலத்திரன்கள் உமிழப்பட வேண்டும்.ஆனால் அதிக செறிவுள்ள ஒரு சிவப்பு ஒளியை (குறைந்த அதிர்வெண் கொண்ட ஒளி) உலோகத்தின் மீது பாய்ச்சினால் எலெக்ட்ரான்கள் வெளிவரவே இல்லை. அதே சமயம் மிகக் குறைந்த செறிவே உள்ள ஊதா நிற ஒளியை (அதிக அதிர்வெண் கொண்ட ஒளி) பாய்ச்சும் போது எலக்ட்ரான்கள் அதிகம் வெளிவந்தன. இதற்கான காரணத்தையும் அப்பொழுது விளக்க முடியாமல் இருந்தது.

வெளியேறும் எதிர்மின்னிகள் (இலத்திரன்கள்) ஒளிமின் எலக்ட்ரான்கள் (ஒளியுந்து இலத்திரன்கள்) ("photo-electrons") என அழைக்கப்படுகின்றன. அத்துடன் ஒளிவிலகல், ஒளிச்சிதறல் ("scattering"), விளிம்பு விளைவு ("diffraction") போன்றவற்றை விளக்கும் அலை-துகள் இருமை ("Wave-Particle duality") ஆகியவையும் விளக்க இவ்விளைவின் அறிவு உதவியது..

தளமொன்று மின்காந்த அலைகளால் தாக்கப்படும்போது ஓர் குறிப்பிட்ட அதிர்வெண்ணைத் மீறிய நிலையில் (கார உலோகங்களில் காணுறு ஒளியிலும், பிற உலோகங்களுக்கு புற ஊதா ஒளியிலும் உலோகமற்றவற்றிற்கு புற ஊதா ஒளியின் மிக விளிம்பிலும்) அலைகள் உட்கவரப்பட்டு இலத்திரன்கள் வெளியேறுகின்றன. 1887ஆம் ஆண்டு ஹெயின்ரிச் ஹெர்ட்ஸ் இந்நிகழ்வை கவனித்தார். ஹைடெல்பெர்க்கைச் சேர்ந்த ஜோகன் எல்ஸ்டர் (Johann Elster, 1854-1920) மற்றும் ஹான்ஸ் கெயிஸ்டல்(Hans Geistel, 1855-1923) இருவரும் ஒளியின் அடர்த்தியை அளவிடப் பயன்படுத்தக்கூடிய முதல் ஒளிமின் சில்லுகளை உருவாக்கினர்..

1902ஆம் ஆண்டு பிலிப் எட்வர்ட் ஆன்டன் வொன் லேனர்ட் என்பவர் ஒளியின் அதிர்வெண் (ஒளியின் வண்ணத்தைச் சார்ந்தது) உயர உயர வெளிவந்த இலத்திலன்களின் ஆற்றலும் கூடுவதைக் கவனித்தார். இது, அப்போதிருந்த ஜேம்ஸ் கிளார்க் மாக்ஸ்வெல்லின் அலை கொள்கைகளின்படி, காட்டப்படும் ஒளியின் அடர்த்திக்கேற்ப இலத்திரன்களின் ஆற்றல் இருக்க வேண்டும் என்றிருக்க அவ்வாறில்லாதது வியப்பாக இருந்தது. உமிழப்படும் அல்லது உட்கவரப்படும் ஆற்றலானது தொடர்ச்சியாக அல்லாமல், மேலும் பகுக்க இயலாத, குவாண்டம் எனப்படும் ஆற்றல் திணிக்கப்பட்ட சிறுசிறு துகள்களில் முழு மடங்குகளாக உள்ளன என்று 1900இல் ஃபிளாங்க் கருதினார். 1905ஆம் ஆண்டு, ஐன்சுடைன் ஒளியலைகள் என்பவை ஆற்றல் திணிக்கப்பட்ட சிறு பெட்டகங்கள் எனவும் அவை ஃபோட்டான்கள் அல்லது ஒளியன்கள் எனவும் விளக்கினார். பிளாங்கின் கருப்பு பொருளின் கதிர்வீச்சு கொள்கைகளை அடிப்படையாகக் கொண்டு ஒளியன்களில் உள்ள ஆற்றலின் மதிப்பு கதிர்வீச்சின் அதிர்வெண்ணை ஓர் மாறிலியால் பெருக்குவதற்கு சமமானது என்ற கருத்தாக்கத்தை உருவாக்கினார். இந்த மாறிலி எண் பின்னாளில் பிளாங்கின் மாறிலி (h=6.626 x 10) என அழைக்கப்பட்டது. ஆகவே குறுமட்ட அதிர்வெண்ணை விடக் கூடுதலாக அதிர்வெண் உள்ள ஒளியன்கள் ஓர் இலத்திரனை வெளியேற்றத் தேவையான ஆற்றல் கொண்டுள்ளது என கவனிக்கப்பட்ட நிகழ்விற்கு விளக்கம் அளித்தார். இதுவே குவாண்டம் இயற்பியலுக்கு வழிகோலியதுடன் ஐன்ஸ்டீன் 1921ஆம் ஆண்டின் இயற்பியலுக்கான நோபல் பரிசு பெறவும் காரணமாக அமைந்தது.

ஒளியன்களுடன் அவற்றின் அதிர்வெண் சார்புடைய ஆற்றல் உள்ளது. ஒளிமின் உமிழ்வின்போது ஓர் பொருளில், ஓர் ஒளியனின் ஆற்றலை உட்கவர்ந்த இலத்திரன் தன்னைப் பிணைத்திருக்கும் ஆற்றலை (பொருளின் வெளியேறாற்றல் ("work function") எனப்படுகிறது) விட கூடுதலாகப் பெற்று தன்னை விடுவித்துக் கொள்கிறது. ஒளியனின் ஆற்றல் மிகக்குறைந்திருந்தால் இலத்திரனால் தன்னை விடுவித்துக்கொள்ள இயலாது. ஒளியின் அடர்த்தியைக் கூட்டினால் ஒளியன்களின் எண்ணிக்கை கூடுகிறது, ஆனால் இலத்திரன்களுக்கு வேண்டிய ஆற்றல் கிடைப்பதில்லை. ஆகவே ஒளிமின் உமிழ்வு ஒளியின் அடர்த்தியைப் பொறுத்திராது அதிர்வெண்ணைப் பொறுத்தே அமைகிறது. 

இலத்திரன்கள் ஒளியன்களிடமிருந்து ஆற்றலை உட்கவர முடியும் என்றாலும் பொதுவாக அவை "அனைத்தும் அல்லது ஒன்றும்இல்லை" என்ற கொள்கையுடன் செயல்படுகின்றன. ஒரு ஒளியனின் அனைத்து ஆற்றலும் உட்கவரப்பட்டு அணுக்கருவிலிருந்து ஓர் இலத்திரன் விடுவிக்கப்பட வேண்டும் அல்லது அவ்வாற்றல் மீண்டும் உமிழப்படுகிறது. ஒளியனின் ஆற்றலை உட்கவர்ந்த இலத்திரன் தன்னை விடுவிக்கப் பயன்படுத்திய ஆற்றலுக்கு மிகுதியாக உள்ளது அதன் இயக்க ஆற்றலாக மாறுகிறது.

ஒளிமின்சாரம் பற்றிய விதிகள் (Laws of photoelectricity):சில உலோகப் பரப்பின் மீது ஒளிவிழும் போது அப் பரப்பிலிருந்து எலக்ட்ரான்கள் வெளிப்படுகின்றன.ஒளியால் தோற்று விக்கப்படுவதால் இந்த எலக்ட்ரான்கள் ஒளிஎலக்ட்ரான்கள் எனப்படுகின்றன.ஒளிமின்சாரத்தின் செறிவு படுகதிரின் அதிர்வெண்ணிற்கு முற்றிலும் நேர்வீதத்தில் இருக்கிறது.ஒளிமின்சாரம் ஒளிபட்ட மாத்திரத்தில் தோன்றுகிறது.குறிப்பிட்ட அதிர்வெண்ணிற்குக் கீழ் ஒளியின் செறிவு கூடுதலாக இருப்பினும் ஒளி எலக்ட்ரான்கள் தோன்றுவதில்லை.குறிப்பிட்ட அதிர்வெண்ணிற்கு மேல் ஒளிச்செறிவு கூடும்போது அதிக ஒளி எலக்ட்ரான்கள் தோற்றுவிக்கப் படுகின்றன.முக்கியமாகக் கவனிக்கப்பட வேண்டியது படுகதிரின் அதிர்வெண்களே.


ஒளியனின் ("photon") ஆற்றல் = இலத்திரன் ஒன்றை வெளியேற்றுவதற்குத் தேவைப்படும் ஆற்றல் + வெளியேற்றப்பட்ட இலத்திரனின் இயக்க ஆற்றல்.

இங்கு

உமிழப்பட்ட இலத்திரன் எதிர்மறையான இயக்க ஆற்றலைக் கொண்டிருக்க முடியாது என்பதால், இச்சமன்பாட்டில் இருந்து, ஒளியனின் ஆற்றல் (formula_10) work function (formula_11) ஐ விடக் குறைவானதாக இருந்தால், இலத்திரன் எதுவும் வெளியேற்றப்பட மாட்டாது.

ஐன்ஸ்டைனின் சிறப்புச் சார்புக் கோட்பாட்டின் படி, ஆற்றலுக்கும் (formula_12) துணிக்கை ஒன்றின் உந்தத்திற்கும் (formula_13) இடையேயான தொடர்பு formula_14 என்ற சமன்பாட்டினால் தரப்படுகிறது. இங்கு, formula_8 துணிக்கையின் ஓய்வு நிலைத் திணிவு, formula_16 வெற்றிடத்தில் ஒளியின் வேகம்.

1. வெற்றிடக் குழல் தொழில்நுட்பம் ஆட்சிசெய்த 50களில் ஒளிக்குழல் எனப்படும் வால்வு ஒளியை அளவிட பயன்பட்டு வந்தது. குறைகடத்திகள் வந்தபிறகு இலத்திரன்களை வெளியேற்றுவதற்கு மாற்றாக அவற்றைக் கொண்டு மின்னோட்டத்தை கூடுதலாக்கும் வகையில் கருவிகள் உருவாக்கப்பட்டன. ஓர் பொருளின் மின்கடத்தலுக்குத் தேவையான இலத்திரன்கள் கடத்தல்பட்டையில் ("conduction band") இருக்க வேண்டும். பிணைப்புப் பட்டையிலிருந்து ("valence band") கடத்தல் பட்டைக்கு உயர்த்தவேண்டிய அளவிலான ஆற்றல் கொண்ட ஒளியன்களை குறைகடத்திகளின் மீது பாய்ச்சுவதன் மூலம் மின்னோட்டத்தைக் கட்டுப்படுத்தலாம். இவ்வாறான வகையில் சூரியக்கலங்கள் வடிவமைக்கப்பட்டு சூரிய ஆற்றல் மின்னாற்றலாகப் பெறப்படுகிறது. 

2. படிம உணரிகள்: தொலைக்காட்சி மற்றும் ஒளிப்படக் கருவிகளிலும் இவ்விளைவு பயன்படுத்தப்படுகிறது. மின்கடத்தலுக்கு மாறாக அண்மைக்கால கருவிகளில் விழுகின்ற ஒளித்தன்மைக்கேற்ப ஏற்படுத்தப்படும் மின்னூட்டத்துகள்கள் தரவுகளாக சேமிக்கப்படுகின்றன. 

3. ஒளியுந்து இலத்திரன் நிறமாலைக்காட்டி ("photoelectron spectroscopy") மூலம் ஓர் பொருளின் தனிமங்களின் கலவையை அறியலாம். வெளியேற்றப்படும் ஒளியுந்து இலத்திரன்களின் இயக்க ஆற்றல் விழுகின்ற ஒளியன்களின் ஆற்றலிலிருந்து தனிமத்தின் பணிச்சார்பினைக் கழித்துப் பெறப்படுவதால் வெளிவரும் இலத்திரன்களின் வேகங்களைக் கொண்டு வெளியேறாற்றல் அறிந்த தனிமங்கள் இருப்பதை உறுதி செய்யலாம். 

4. குறைந்த ஒளியிலும் காலியம் ஆர்சனைடு தகட்டில் விழும் அகச்சிவப்புக் கதிர்கள் ஒளி இலத்திரன்களை வெளியேற்றி ஒளிர்திரையில் விழச்செய்வது இரவுக்காட்சி படக்கருவிகளில் பயன்படுத்தப்படுகிறது. 

1. விண்ணோடங்களின் புறப்பகுதி சூரிய ஒளியால் இலத்திரன்களை வெளியேற்றுவதால் மிகுந்த நேர்மறை மின்னூட்டத்துகள் ("positively charged") பெற்றிருக்கும். சூரிய ஒளி விழாத பகுதிகள் குறைந்த எதிர்மறை மின்னூட்டத்துகள் பெற்றிருக்கும். இந்த வேறுபாடு விண்ணோட இலத்திரனியல் கருவிகளில் வழியே சமநிலை அடையும் முயற்சியில் அவை பழுதாகும். விண்ணோட வடிவமைப்பில் இதனைக் கணக்கில் கொள்ள வேண்டும்.

2. சந்திர தூசி: சந்திரனின் மேற்புறமும் சூரிய ஒளியால் நேர்மறை மின்னூட்டம் பெற்று சிறுதுகள்கள் பரப்பிலிருந்து எதிர்க்கப்பட்டு ஓர் மேகம் போல உலவுவதை சந்திரனுக்குச் சென்ற விண்கலங்கள் கண்டுள்ளன. தவிர, மிகச்சிறிய தூசி பல கி.மீ உயரே எறியப்பட்டு அங்கு சமநிலை அடைந்து மதிப்பரப்பில் விழுந்து மீண்டும் எழும்புவது ஓர் நீருற்று போல காட்சியளிக்கும்.



</doc>
<doc id="203679" url="https://ta.wikipedia.org/wiki?curid=203679" title="காந்த அதிர்வு அலை வரைவு">
காந்த அதிர்வு அலை வரைவு

காந்த அதிர்வு அலை வரைவு அல்லது M.R.I. ஸ்கேன் (Magnetic Resonance Imaging) என்பது சக்தி வாய்ந்த காந்தத்தின் உதவியுடன் கம்ப்யூட்டர் மூலம் திரையில் காண்பது.
காந்த அதிர்வு அலை வரைவு (M.R.I. ஸ்கேன்) உதவியுடன் மூளை, தண்டுவடம், நரம்பு, எலும்பு சம்பந்தமான நோய்களின் தன்மைகளை கண்டறியமுடியும். ஆனால் அடிக்கடி இந்தச் சோதனைகள் செய்தால் பாதிப்பு ஏற்படும். அல்ட்ரா சவுண்ட் ஸ்கேனில் பக்க விளைவுகள் இல்லை.

இம்முறை புரோட்டான் படமாக்க முறை (proton imaging ) என்றும் அறியப்படுகிறது.காரணம் புரோட்டான்களே படிமங்களைப் பெற முக்கிய பங்களிக்கிறது.

எம்.ஆர்.ஐ எந்திரத்தின் மூலம் உடற்பிரச்சனைகளை நாம் மிகத் துல்லியமாக கண்டுபிடிக்கலாம். காந்த ஒத்திசைவு படமெடுத்தல் என்பதை ஆங்கிலத்தில் மேக்னடிக் ரெசொனென்ஷ் இமேஜிங்க் என்று கூறுவதால் இந்த இயந்திரத்தை எம்.ஆர்.ஐ என்று அழைக்கிறோம். இதை மருத்துவமனையில் நோயாளிகளை ஸ்கேன் செய்ய பயன்படுத்துகிறார்கள். உடலிலுள்ள சில காயங்களை வெறுங்கண்ணால் காண முடியாது. அவ்வாறு கண்டுபிடிக்க முடியாத காயங்களை மிகைப்படுத்தி பார்க்க எம்.ஆர்.ஐ ஸ்கேன் உதவுகிறது. எம்.ஆர்.ஐ மூலம் மூளை கட்டி, மூட்டு வலிகள் மற்றும் மாரடைப்பு போன்ற பெரும் வியாதிகளையும் கூட நம்மால் கண்டுபிடிக்க முடியும். எனவே சில கண்டுபிடிக்க முடியாத தீவிர நோய்களைக் கண்டுபிடிக்க எம்.ஆர்.ஐ பேருதவி புரிகிறது. காந்த அதிர்வு அலை வரைவு அணுக்கரு காந்த ஒத்திசைவைப் பயன்படுத்தியே கணனியில் படங்களைத் தோற்றுவிக்கின்றன.

எம்.ஆர்.ஐ இயந்திரம் பெரிதான உருளையின் வடிவம் கொண்டது. ஒரு குழாயைச் சுற்றி காந்தம் இருப்பது போல எம்.ஆர்.ஐ இயந்திரம் உள்ளது. இந்த காந்தங்களால் வலுவான காந்த புலம்(strong magnetic field) அமைகிறது. அடுத்ததாக இந்த காந்தத்துக்குள் நுழையக் கூடிய நகர்கின்ற படுக்கை இருக்கும். இதனால், நோயாளி இந்த படுக்கையின் மேல் படுத்து கொண்டால், காந்த குழாய்குள் நகர்த்தப்படுவார். அதற்கு பிறகு பிரச்சனையைப் பொறுத்து, எந்த பகுதி ஸ்கேன் செய்யப்படுகிறதோ, அங்கு சுருள்(coil) ஒன்று சருக்கி விடப்படுகிறது. இந்த சுருள் மிக முக்கியமான பகுதி, ஏனென்றால் இது தான், பின்னர் பதப்படுத்த போகும் காந்த ஒத்ததிர்வு சமிக்ஞைகளை(MR signals) பெற்று கொள்கிறது. நம் உடலிலுள்ள மென்மையான திசுக்களில் நிறைய தண்ணீர் மூலக்கூறுகள் உள்ளன. காந்தம் தண்ணீர் மூலக்கூறுகளிலுள்ள புரோட்டான்கள் மேல் தன் ஆற்றலை செலுத்தும். இந்த புரோட்டான்களில் காந்தத்தன்மையால் சில விளைவுகள் தோன்றும். நாம் மின்சாரத்தை இயந்திரத்திலுள்ள கம்பி சுழல்களில் பாய்ச்சும் போது மிக வலுவான காந்த புலம் உருவாகும். இந்த புலமானது ரேடியோ கதிர்கள் இருக்கும் இடத்தில் உருவாகிறது. எனவே, நாம் வெவ்வேறு பகுதிகளுக்கு நகர்கயில் வெவ்வேறு சமிக்ஞைகள் உருவாகின்றன மற்றும் இந்த சமிக்ஞைகள் ரேடியோ கதிர்களால் தாக்கப்பட்டு, பின் கணினியால் பக்குவப்படுத்தப் படுகின்றன. ரேடியோ கதிர்களிலிருந்து வரும் அனைத்து சமிக்ஞைகளும் கணினியால் படமாக மாற்றப்பட்டு நமக்கு கொடுக்கப்படுகிறது. ஆனால் சமிக்ஞைகளை முதலில் பெறுவது ஸ்கேனர். ஸ்கேனர் தான் சமிக்ஞைகளைப் பக்குவப்படுத்தி கணினிக்கு கொடுக்கிறது. பின்னர் கணினி படத்தை உருவாக்குகிறது. மேலும் தண்ணீரிலுள்ள ஹைட்ரஜன் அணுக்கள் (புரோட்டான்கள்) நம் உடலிலுள்ள தண்ணீரிலும் உள்ளன. இந்த அணுக்களை எம்.ஆர்.ஐ ஸ்கேன் திசுக்களை படமாக்க மூல உதவியாக உள்ளது.

காந்த அதிர்வு அலை வரைவு உஅலில் ஏற்படும் கோளாறுகளைக் கண்டறிய உதவுகின்றது. ஆனால் இவற்றை எக்சு-ரே மூலம் பார்க்க முடியாது. இது வலியை ஏற்படுத்தாது. எக்சு-ரேயால்(x-ray) ஏற்படும் பக்கவிளைவுகள் இவ்வியந்திரத்தால் ஏற்படாது. 

காந்த அதிர்வு அலை வரைவு எனப்படும் மருத்துவ செயல்முறை மிகவும் விலைஉயர்ந்தது. இதனைப் பயன்படுத்துவதன் சிறுநீரகத்தில் பல்வேறு மோசமான பக்கவிளைவுகள் ஏற்படும்.

1952 ஆம் ஆண்டில் ஹேர்மன் கார் (Herman Carr) என்னும் மருத்துவர், எம்.ஆர்.ஐ இயந்திரத்தின் ஒரு பரிமாணப் படத்தை வரைந்து ஹார்வர்ட் இளநிலை ஆய்வில் அறிக்கைப்படுத்தினார். 



</doc>
<doc id="203685" url="https://ta.wikipedia.org/wiki?curid=203685" title="கிராம நிர்வாக அலுவலர்">
கிராம நிர்வாக அலுவலர்

தமிழ்நாட்டில் வருவாய்த்துறை நிர்வாக அமைப்பின் கீழ், கீழ்நிலை நிர்வாக அமைப்பாக வருவாய் கிராம நிர்வாகம் இருக்கிறது. இவ்வமைப்பு, ஒரு வட்டத்தின் வட்டாட்சியர் தலைமையில், அவருடைய வழிகாட்டுதலின் கீழ் செயல்படுகிறது. மேலும் இது, குறிப்பிட்ட எல்லை வரையறைக்கு உள்ளான நிலப் பரப்பினைக் கொண்டு இயங்குகின்ற நிர்வாக அமைப்பாக உள்ளது. இவ்வாறு குறிப்பிட்ட பகுதிகளை எல்லைகளாகக் கொண்டு நிர்வாக வசதிக்குத் தகுந்தபடி இயங்குகின்ற வருவாய் கிராம நிர்வாக அமைப்பின் பொறுப்பு அலுவலர் கிராம நிர்வாக அலுவலர் ஆவார். இந்த வருவாய்க் கிராமங்களின் அதிகாரியாக கிராம நிர்வாக அலுவலர் இருக்கிறார். இவருக்குக் கீழாக கிராம உதவியாளர்கள் சிலர் நியமிக்கப்பட்டிருக்கின்றனர். 

தமிழ்நாடு அரசு வருவாய்த் துறை கிராம நிர்வாக அலுவலர்களுக்கு கடமைகளும், பொறுப்புகளும் விதித்துள்ளது. 


கிராம நிருவாக அலுவலர் பணிக்கான நியமனங்கள் தற்போது தமிழ்நாடு அரசுப் பணியாளர் தேர்வாணையம் மூலம் நடத்தப்பெறும் எழுத்துத் தேர்வில் முதன்மை பெற்றவர்கள், தமிழ்நாடு அரசின் இட ஒதுக்கீட்டுக் கொள்கையின்படி நியமிக்கப்படுகின்றனர்.



</doc>
<doc id="203689" url="https://ta.wikipedia.org/wiki?curid=203689" title="கட்டமைப்பில்லாத வினவு மொழி">
கட்டமைப்பில்லாத வினவு மொழி

கட்டமைப்பில்லாத வினவு மொழி (NoSQL) என்பது தரவினை சேமிக்கவும் பின்பு திரும்பப்பெறவும் பாரம்பரிய தொடர்புத்தள தரவுத்தளங்களை விட குறைவான கட்டுக்குட்பட்ட நிலைத்தன்மையும் மாதிரிகளையும் அமர்த்தியுள்ளது. வடிவமைப்பில் எளிமை, கிடைமட்டமாக அளவிடுதல் மற்றும் தரவு கிடைப்பது குறித்த நேர்த்தியான கட்டுப்பாடு போன்ற செயலூக்கமளிப்புகளுக்காக இந்த அணுகுமுறை பயன்படுத்தப்படுகிறது.

கார்லோ ஸ்ட்ரோஸி என்பவர் 1998ல் நோ எஸ் ஸ்கு எல் (nosql) என்ற பெயரை தனது அடர்குறை திறமூல தொடர்புத்தள தரவுத்தளத்திற்கு இட்டார்.

கட்டமைப்பில்லாத வினவு மொழி தரவுத்தளங்கள் பல்வேறு அணுகுமுறைகளில், வெவ்வேறு பிரிவுகள் மற்றும் துணைப்பிரிவுகளாக உள்ளன. அவை:


</doc>
<doc id="203698" url="https://ta.wikipedia.org/wiki?curid=203698" title="தொடுகோணம்">
தொடுகோணம்

வடிவவியலில் கார்ட்டீசியன் தளத்தில், ஒரு வளைவரையின் மேலமையும் ஒரு குறிப்பிட்ட புள்ளியில் அவ் வளைவரையின் தொடுகோணம் ("tangential angle") என்பது அப் புள்ளியில் அந்த வளைவரைக்கு வரையப்பட்ட தொடுகோட்டிற்கும் "x"-அச்சிற்கும் இடைப்பட்ட கோணம் ஆகும். 


formula_2 எனும் புள்ளியில் தொடுகோணத்தின் வரையறை:

formula_4 என்பது formula_1 இன் வகைக்கெழுவைக் குறிக்கிறது. தொடுகோணம் formula_6 திசைவேக வெக்டர்formula_4 இன் திசையைத் தருகிறது. திசையன் formula_8 "அலகு தொடுகோட்டுத் திசையன்" என அழைக்கப்படுகிறது.


தொடுகோணத்தின் வரையறை:

இவ் வகையில் வளைவின் மதிப்பு:


தொடுகோணம்: 

இங்கு தொடுகோணத்தின் மதிப்பு formula_16 formula_17 க்கு இடையில் இருக்கும்.

போலார் ஆயதொலைவுகளில், தரப்பட்ட புள்ளியில், வளைவரைக்கு வரையப்பட்ட தொடுகோட்டிற்கும் ஆதியிலிருந்து அப்புள்ளிக்கு வரையப்பட்ட கதிருக்கும் இடைப்பட்ட கோணம், போலார் தொடுகோணம் ("polar tangential angle") என வரையறைக்கப்படுகிறது. போலார் தொடுகோணம் formula_18 மற்றும் புள்ளியின் போலார் ஆயதொலைவுகளின் ஒரு கூற்றான போலார் கோணம் formula_19 மற்றும் formula_20 மேலே வரையறுக்கப்பட்ட தொடுகோணம் எனில்,

போலார் ஆயதொலைவுகளில் வளைவரையின் சமன்பாடு formula_22 எனில் போலார் தொடுகோணத்தின் வரையறை:

வளைவரையின் சமன்பாடு வில்லின் நீளத்தைத் (formula_10) துணையலகாகக் கொண்டமைக்கப்பட்டால் சமன்பாடு: 
இப்பொழுது போலார் தொடுகோணத்தின் வரையறை:
formula_27.

போலார் தொடுகோணம் மாறிலியாகவுள்ள வளைவரையாக மடக்கைச் சுருள் உள்ளது.



</doc>
<doc id="203703" url="https://ta.wikipedia.org/wiki?curid=203703" title="கிழக்கு மாகாண சூறாவளி, 1978">
கிழக்கு மாகாண சூறாவளி, 1978

கிழக்கு மாகாண சூறாவளி (JTWC designation: 04B) என்பது நவம்பர் 23, 1978 அன்று இலங்கையின் கிழக்கு மாகாணத்தைத் தாக்கிய சூறாவளி ஆகும்.

இச் சூறாவளியினால், கிட்டத்தட்ட 1000 பேர் இறந்து, ஒரு மில்லியனுக்கு மேற்பட்டோர் பாதிக்கப்பட்டனர். கிட்டத்தட்ட 250,000 வீடுகள் முற்றாக அல்லது பகுதியாக சேதமாக்கப்பட்டு, 240 பாடசாலைகள் சேதமாகின. மட்டக்களப்பின் ஐந்தில் ஒரு மீன் பிடிப்படகுகள் அழிக்கப்பட்டு, 11 இல் 9 நெல் சேமிப்பு களஞ்சியங்கள் அழிக்கப்பட்டு, மட்டக்களப்பில் 90 வீதமாக தென்னம் பயிர்ச் செய்கை (28,000 ஏக்கர்) அழிக்கப்பட்டு சேதத்திற்குள்ளாகின. அரசாங்கம் 600 மில்லியன் ரூபாவிற்கு மேல் செலவு செய்தது.



</doc>
<doc id="203707" url="https://ta.wikipedia.org/wiki?curid=203707" title="ராஜூ சுந்தரம்">
ராஜூ சுந்தரம்

ராஜூ சுந்தரம் தமிழகத் திரைப்படத்துறை நடிகர், இயக்குநர், நடன இயக்குநர் என பல பரிணாமங்களை கொண்டவராவார். இவர் நடன இயக்குநரான சுந்தரம் மாஸ்டரின் மூத்த மகனும், பிரபு தேவா மற்றும் நாகேந்திர பிரசாத்தின் சகோதரனும் ஆவார்.

இவர் பிரபுதேவா மற்றும் நாகேந்திர பிரசாத் ஆகியோருக்கு மூத்த சகோதரன் ஆவார். இவருடைய தந்தை கன்னட மற்றும் தமிழ் திரைப்படங்களில் பணியாற்றிய புகழ்பெற்ற நடன இயக்குனரான சுந்தரம் மாஸ்டர் ஆவார். கன்னட சூப்பர் ஸ்டார் என்று போற்றப்படும் ராஜ் குமாரின் திரைப்படங்களுக்கு இவர் தந்தை நடன இயக்குனராக பணியாற்றியுள்ளார்.

இவருடைய இயற்பெயர் ராஜேந்திர சுந்தரம் என்பதாகும். பின்பு இப்பெயர் ராஜூ சுந்தரம் என்று சுருக்கி அழைக்கப்பெற்றது. இதேபோல இவர் சகோதரரான பிரபு சுந்தரம் - பிரபுதேவா என்றும், நாகேந்திர சுந்தரம் - நாகேந்திர பிரசாத் என்றும் ஆனது.

இவர் நடன இயக்குனராக இருப்பினும் பல்வேறு திரைப்படங்களில் நடித்துள்ளார். இவர் நடித்த ஜீன்ஸ். ஐ லவ் யூ டா, ஒன் டூ த்ரீ போன்றவை புகழ்பெற்றவை.


</doc>
<doc id="203709" url="https://ta.wikipedia.org/wiki?curid=203709" title="ஆரம்">
ஆரம்



</doc>
<doc id="203710" url="https://ta.wikipedia.org/wiki?curid=203710" title="நிலத்தோற்ற நகர்ப்புறவியம்">
நிலத்தோற்ற நகர்ப்புறவியம்

நிலத்தோற்ற நகர்ப்புறவியம் (Landscape urbanism) என்பது, நகர்ப்புறத் திட்டமிடலின் ஒரு கோட்பாடு ஆகும். கட்டிடங்களை வடிவமைப்பதின் ஊடாக அன்றி, நகரின் நிலத்தோற்றத்தை வடிவமைப்பதின் ஊடாகவே நகரங்களைச் சிறப்பாக ஒழுங்கமைக்கலாம் என்பது இதன் கொள்கை. இக்கோட்பாடு தொடர்பில், "நிலத்தோற்ற நகர்ப்புறவியம்" என்னும் பொருள் கொண்ட "Landscape Urbanism" (லான்ட்ஸ்கேப் ஏர்பனிசம்) என்னும் ஆங்கிலத் தொடர் 1990களில் முதன் முதலில் தோன்றியது. அதைத் தொடர்ந்து இத்தொடர் பல்வேறுபட்ட பயன்பாடுகளுக்கு உட்பட்டது. ஆனால், பெரும்பாலும் புதிய நகர்ப்புறவியத்தின் தோல்விகளுக்குப் பின்-நவீனத்துவத்தின் ஒரு பதிலாக இது பார்க்கப்பட்டது. 



</doc>
<doc id="203711" url="https://ta.wikipedia.org/wiki?curid=203711" title="தேவதை (திரைப்படம்)">
தேவதை (திரைப்படம்)

தேவதை 1997ல் வெளிவந்த தமிழ் திரைப்படமாகும். இதனை நடிகரான நாசர் எழுதி இயக்கியிருந்தார். நாசருடன் வினீத் மற்றும் கீர்த்தி ரெட்டி ஆகியோர் முக்கிய கதாப்பாத்திரங்களில் நடித்திருந்தனர். இத்திரைப்படத்திற்கு இளையராஜா இசையமைத்திருந்தார்



</doc>
<doc id="203715" url="https://ta.wikipedia.org/wiki?curid=203715" title="காதலே நிம்மதி">
காதலே நிம்மதி

காதலே நிம்மதி 1998ல் வெளிவந்த தமிழ்த் திரைப்படமாகும். இத் திரைப்படத்தில் நடிகர் சூர்யா, முரளி, ஜீவிதா, சங்கீதா, நாசர், மணிவண்ணன் ஆகியோர் முக்கிய கதாப்பாத்திரங்களில் நடித்திருந்தனர். இசையமைப்பாளர் தேவா இப் படத்திற்கு இசை அமைத்திருந்தார்.



</doc>
<doc id="203717" url="https://ta.wikipedia.org/wiki?curid=203717" title="பிருந்தாவனம் (திரைப்படம்)">
பிருந்தாவனம் (திரைப்படம்)

பிருந்தாவனம் 2010ல் வெளிவந்த தெலுங்கு திரைப்படமாகும். இத்திரைப்படத்தில் ஜூனியர் என்டிஆர், காஜல் அகர்வால் மற்றும் சமந்தா , கோட்டா சீனிவாச ராவ், பிரகாஷ் ராஜ் ஆகியோர் நடித்திருந்தனர்.



</doc>
<doc id="203718" url="https://ta.wikipedia.org/wiki?curid=203718" title="பாண்டி கோயில்">
பாண்டி கோயில்

பாண்டி கோயில் என்பது தமிழகத்தின் மதுரை நகரின் மேலமடையில் அமைந்துள்ள தொன்மையான கோயில் ஆகும். இக்கோயிலின் மூலவராக "பாண்டி முனீசுவரர்" வழிபடப்படுகிறார். பாண்டி முனீசுவரர் என்பவர், பாண்டிய மன்னர்களுள் ஒருவரான பாண்டியன் நெடுஞ்செழிய மன்னரே இங்கு குடிகொண்டிருப்பதாக நம்பப்படுகின்றது.

இருநூறு ஆண்டுகளுக்கு முன்பு வள்ளியம்மாள் - பெரியசாமி என்ற தம்பதியர் கரூரிலிருந்து மதுரைக்கு குடிபெயர்ந்து வந்தனர். மதுரைக்கு வரும் வழியில் இருட்டிவிட்டதால், தற்போதைய மாட்டுத்தாவணிக்கு அருகேயுள்ள மேலமடையில் தங்க முடிவெடுத்து அங்கேயே உறங்கினர். இரவு, வள்ளியம்மாளின் கனவில் நீண்ட தாடியுடைய முனிவர் ஒருவர் வந்து, தான் மதுரையை ஆண்ட பாண்டியன் நெடுஞ்செழியன் எனவும், கண்ணகியின் கணவன் கோவலனுக்கு அநீதி இழைத்த பாவத்திற்காக மறுபிறப்பெடுத்து, பாவத்தின் நிவர்த்தியாக இதே இடத்தில் ஈசனை நோக்கி எட்டடி மண்ணுக்குள் தியானம் செய்வதாகவும், தன்னை மீட்டெடுத்து வழிபட்டால் அவர்கள் குடும்பத்தை வாழவைப்பதாகவும் கூறியுள்ளார். திடுக்கிட்டெழுந்த வள்ளியம்மாள் நடந்தவற்றை கணவனிடம் கூற, எட்டடி மண்ணுக்குள் புதையுண்ட சிலையை எடுத்தனர்.

அதன்பின், பாண்டி முனீசுவரராக வழிபடத்தொடங்கி இங்கேயே ஒரு கோயிலையும் எழுப்பினர். வள்ளியம்மாளின் சமூகமே இக்கோயிலை இன்று வரை பூசை செய்தும், பராமரித்தும் வருகின்றனர்.

உலகின் பிற காவல் தெய்வங்களைப் போல் அல்லாமல், பத்மாசனமிட்டு யோக நிலையில் கிழக்கு நோக்கி அமர்ந்துள்ளார். 

இக்கோயிலின் உபதெய்வமாக சமய கருப்பசாமியை வழிபடுகின்றனர். ஒரு முறை, வேட்டைக்குச் செல்லும் ஆங்கிலேயர் ஒருவர் இக்கோயிலில் உள்ள சமய கருப்பசாமியிடம் வந்து, தான் இன்றைக்கு எத்தனை மிருகங்களை வேட்டையாடப் போகின்றேன் என குறி கேட்டுள்ளார். அதற்கு சமய கருப்பசாமியிடமிருந்து எந்த ஒரு பதிலும் வரவில்லையாம். அதேபோல், அந்த ஆங்கிலேயரும் அன்று ஒரு மிருகத்தைக்கூட வேட்டையாட முடியவில்லை. அதே கோபத்தில், சாமியின் கரம் மற்றும் சிரத்தை துண்டித்தார். பின்னர் தனது இருப்பிடத்திற்குச் சென்று கொண்டிருந்த அந்த ஆங்கிலேயர், கிராம எல்லையைத் தாண்டும் முன்பே அவரும் அவரது குதிரையும் கல்லாயினர். இதன் காரணமாகவே சமய கருப்பசாமி இன்று வரை கரம் மற்றும் சிரமின்றி காணப்படுகின்றார்.

இக்கோயிலில், பாண்டி முனீசுவரர் மூல கடவுளாக வழிபடப்படுகிறார். மேலும் விநாயகர், சமய கருப்பசாமி, ஆண்டிச்சாமி, சுப்பிரமணியர் ஆகியோர் உப கடவுளர்களாக அமைந்துள்ளனர்.

கோயிலுக்கு வருபவர்கள், முதலில் விநாயகரை வழிபட்டு பின்னர் பாண்டி முனீசுவரரை வழிபடுகின்றனர். இங்குள்ள பாண்டி முனீசுவரர் புலால் உண்ணாதவர். ஆகையால், அவருக்கு வெண்ணாடை சார்த்தி, பால், மணமிகு தைலம், சந்தனம், சவ்வாது, சர்க்கரையில்லா பொங்கல், பழங்கள் மற்றும் தேங்காய் போன்றவைகளைக் கொண்டு வழிபட்டு வருகின்றனர். மேலும் இங்குள்ள சமய கருப்பசாமிக்கு, ஆடு மற்றும் கோழிகளை பலியிட்டும் சாராயம், சுருட்டு போன்றவைகளை படைத்தும் வழிபடுகின்றனர்.

மதுரை மாட்டுத்தாவணியிலிருந்து இராமேசுவரம், சிவகங்கை, மானாமதுரை, தூத்துக்குடி, திருநெல்வேலி, இராஜபாளையம் நோக்கி செல்லும் அனைத்து அரசு மற்றும் தனியார் புறநகர் பேருந்துகளும், பாண்டி கோயில் வாசலில் நின்று செல்லும்.




</doc>
<doc id="203721" url="https://ta.wikipedia.org/wiki?curid=203721" title="பூவெல்லாம் கேட்டுப்பார்">
பூவெல்லாம் கேட்டுப்பார்

பூவெல்லாம் கேட்டுப்பார் 1999இல் தமிழில் வெளிவந்த காதல் நகைச்சுவைத் திரைப்படமாகும். இத்திரைப்படத்தினை வசந்த் இயக்கியிருந்தார். சூர்யா, ஜோதிகா, நாசர், விஜயகுமார், வடிவேலு ஆகியோர் முக்கிய கதாப்பாத்திரங்களில் நடித்திருந்தனர்.


</doc>
<doc id="203723" url="https://ta.wikipedia.org/wiki?curid=203723" title="சுற்றுலாத் துறை அமைச்சகம் (இந்தியா)">
சுற்றுலாத் துறை அமைச்சகம் (இந்தியா)

சுற்றுலாத் துறை அமைச்சகம் ("Ministry of Tourism,India") இந்திய அமைச்சகங்களில் ஒன்றாகும். இந்திய சுற்றுலா வளர்ச்சி மற்றும் மேம்பாட்டிற்கு இன்றியமையாத விதிமுறைகள், ஒழுங்குமுறைகள் மற்றும் சட்டதிட்டங்கள் வடிவமைப்பது இந்த அமைச்சின் பொறுப்பு. நடப்பு சுற்றுலாத் துறை அமைச்சராக சிரஞ்சீவி பொறுப்பு வகிக்கின்றார். இந்திய சுற்றுலாத் துறை, 2011ஆம் ஆண்டு, இலண்டனில் நடைபெற்ற உலக சுற்றுலாக் கண்காட்சியில் இரண்டு விருதுகள் வென்றதன் மூலம் உலகளவில் புகழ்பெற்றது. அவ்விரு விருதுகள், உலகின் முன்னணி பயண இலக்கு, உலகின் முன்னணி சுற்றுலா வாரியம் (Incredible India)முதலிய பிரிவுகளுக்காக வழங்கப்பட்டது



</doc>
<doc id="203726" url="https://ta.wikipedia.org/wiki?curid=203726" title="ஆரம் (மாலை)">
ஆரம் (மாலை)

கழுத்தில் மாட்டப்பட்டு மார்பில் தொங்கும் அணிகலனை ஆரம் () என்பர். முத்துமாலை போன்றவை இந்த ஆர வகையில் அடங்கும்.

ஆரம் மகளிர் மார்பக அணிகலன்களில் ஒன்று. முத்தாரம் அவற்றில் குறிப்பிடத்தக்க ஒன்று வைரமணி மாலை அரசர்கள் அணிந்திருந்தனர்.

இக்காலத்தில் மலர்மாலையையும் ஆரம் என வழங்குகின்றனர்.

ஆரம் என்னும் சொல் 'ஹாரம்' என்னும் வடசொல்லிலிருந்து வந்தது எனச் சிலர் கருதுகின்றனர். இந்தக் கருத்து போலியானது. 

"கண் ஆர் கண்ணி, கடுந் தேர்ச் செழியன்" என்னும் தொடரில் ஆர் என்பது ஆத்திமாலை அன்று: வளைவாகச் சுழற்றிக்கட்டிய தலைமாலையை உணர்த்தும் சொல் என்பது தெளிவு. "ஆரைச் சாகாடு" என்றவிடத்து ஆர் என்பது 'வட்டமான வண்டிச்சக்கரம்' எனப் பொருள்படுவதும் மற்றொரு தெளிவான சான்று. 


</doc>
<doc id="203745" url="https://ta.wikipedia.org/wiki?curid=203745" title="கொங்கு நாட்டு வனப்பகுதி">
கொங்கு நாட்டு வனப்பகுதி

கொங்கு நாட்டின் வனங்கள் என்பது கொங்கு நாடு என்ற நிலப்பிரிவின் வனங்களைக் குறிக்கிறது. இது வரலாற்றுத் தொடக்கக் காலம் முதற்கொண்டே, தமிழ்நாட்டின் உட்பிரிவாகத் திகழ்கிறது. இந்நிலப்பிரிவு குறிஞ்சியும், முல்லையும், ஓரளவு மருதநிலமும் அடங்கிய வனபுலமாகும். இப்பகுதியின் பெரும்பகுதி முல்லையும், எல்லைப் பகுதிகளில் குறிஞ்சியும் விரவிக் காணப்படுகின்றன.

காவிரி பாயும் கிழக்குப்பகுதியும், பிற திசைகளில் எல்லைகளாக, இயற்கை அரண்களாகிய மலைகளும் அமைந்த இந்நாடு ஏறத்தாழ ஐங்கர வடிவமைப்பு கொண்டதாகும். கிழக்கு மலைத்தொடரின் சிதறல்கள், மேற்கு மலைத்தொடரில் நீலகிரிப் பகுதியுடன் இணைந்துள்ளது. ஆனைமலைத் தொடரும், பழனி மலைத்தொடரும் இணைந்து தெற்கு, தென்மேற்குப் பகுதிகள் அமைந்துள்ளன. மேலும், தென்மேற்கு திசைப்பகுதியில் வெள்ளியங்கிரியும், சத்தியமங்கலம் பகுதியின் தலைமலையும், தர்மபுரிப் பகுதியின் பெரும்பாலையும் அமைந்துள்ளன. வடமேற்குப் பகுதியில் கொல்லிமலை, சேர்வராயன் மலை, பச்சைமலை ஆகிய தொடர்களும், ஓதிமலை, குருடிமலை, ஊதியூர்மலை, சென்னிமலை, ஊராட்சிக் கோட்டை மலை, சிவன்மலை, அலைவாய் மலை, திருச்செங்கோட்டு மலை, கஞ்சமலை ஆகிய குறு மலைகளும் அடங்கியுள்ளன. காவிரியின் கிளை ஆறுகளான அமராவதியும், பவானியும், நொய்யல் ஆறும் இப்பகுதிகளில் பாய்கின்றன.




</doc>
<doc id="203747" url="https://ta.wikipedia.org/wiki?curid=203747" title="ஜெய் ஆகாஷ்">
ஜெய் ஆகாஷ்

ஜெய் ஆகாஷ் அல்லது ஆகாஷ் ஓர் இந்தியத் திரைப்பட நடிகர் ஆவார். தமிழில் மட்டுமல்லாது, கன்னடம், தெலுங்கு, இந்தி திரைப்படங்களில் நடித்திருக்கிறார். ரோஜாவனம் திரைப்படத்தின் மூலம் தமிழ்த் திரையுலகத்தில் காலடி எடுத்துவைத்தார்.


</doc>
<doc id="203750" url="https://ta.wikipedia.org/wiki?curid=203750" title="நூலகம் மற்றும் தகவல் அறிவியல்">
நூலகம் மற்றும் தகவல் அறிவியல்

நூலகம் மற்றும் தகவல் அறிவியல் (Library and information science (LIS)) என்பது நூலகவியல், தகவல் அறிவியல் ஆகிய துறைகளை இணைந்த ஒரு துறை ஆகும். 1960 களுக்குப் பின்பு பல வட அமெரிக்க பல்கலைக்கழகங்களில் நூலகவியல், ஆவணகவியல், அருங்காட்சியகவியல் துறைகள் தகவல் புலத்தின் (Information Faculty) கீழ் கொண்டுவரப்பட்டன. பல பல்கலைக்கழங்களில் இயங்கிய தொழில்சார் நூலகவியல் துறைகள் தகவல் அறிவியல் என்ற பெயரை தம்மோடு இணைத்துக் கொண்டன. நூலகவியல் தகவல் தொழில்நுட்பம், தகவல் அறிவியல் ஏற்படுத்திய பெரும் தாக்கத்தினால் இது ஏற்பட்டது. இதனைத் தொடர்ந்து பல்வேறு நூலவியல் துறைசார் அமைப்புகளும் ஆய்வேடுகளும் தகவல் அறிவியல் என்பதை தமது பெயரோடு இணைத்துக் கொண்டன. 

வட அமெரிக்கா தவிர்த்துப் பிற நாடுகளில் ஆவண அறிவியல் போன்ற பிற பெயர்களும் நடைமுறையில் உள்ளன. 


</doc>
<doc id="203751" url="https://ta.wikipedia.org/wiki?curid=203751" title="அருங்காட்சியகவியல்">
அருங்காட்சியகவியல்

அருங்காட்சியகவியல் (Museology) என்பது அருங்காட்சியகங்கள் பற்றிய கல்வித் துறை ஆகும். பன்னாட்டு அருங்காட்சியகங்கள் மன்றம் (International Council of Museums - ICOM), அருங்காட்சியகவியல் என்பது அருங்காட்சியக அறிவியல் என வரைவிலக்கணம் தந்துள்ளது. இது, அருங்காட்சியகங்களின் வரலாறு மற்றும் பின்னணி, சமுதாயத்தில் அவற்றின் பங்கு, சிறப்பு ஆய்வு முறைகள், காப்புக் கல்வி மற்றும் அமைப்பு, பௌதிகச் சூழலுடனான தொடர்பு, பல்வேறுபட்ட அருங்காட்சியகங்களின் வகைப்பாடு போன்றவற்றுடன் தொடர்புபட்டது. அருங்காட்சியகங்களை நடத்துவதற்கான முறைகள், நடைமுறைகள் ஆகியவற்றை அருங்காட்சியகவியல் உள்ளடக்குகிறது.




</doc>
<doc id="203764" url="https://ta.wikipedia.org/wiki?curid=203764" title="பீட்டர் சிடில்">
பீட்டர் சிடில்

பீட்டர் சிடில் ("Peter Siddle", பிறப்பு: 25 நவம்பர் 1984) ஆத்திரேலியத் தேர்வுத் துடுப்பாட்ட வீரர். இவர் ஆத்திரேலியத் துடுப்பாட்ட அணிக்காகவும், விக்டோரியா மாநில அணிக்காகவும் விளையாடும் ஒரு வலக்கை விரைவு வீச்சு பந்துவீச்சாளர் ஆவார்.

பீட்டர் சிடில் ட்ரரல்கொன், விக்டோரியா மாநிலத்தில் பிறந்தார்



</doc>
<doc id="203767" url="https://ta.wikipedia.org/wiki?curid=203767" title="இயேசுவின் விருத்த சேதன விழா">
இயேசுவின் விருத்த சேதன விழா

இயேசுவின் விருத்த சேதன விழா என்பது இயேசு கிறித்துவுக்கு யூத மரபுப் படி பிறந்த எட்டாம் நாள் விருத்த சேதனம் செய்யப்பட்டு "இயேசு" என்னும் பெயரிடப்பட்ட நாளினை நினைவு கூறும் விதமாக கொண்டாடும் ஒரு கிறித்தவ விழாவாகும். "தங்க மரபு" (Golden Legend) என்னும் 14ஆம் நூற்றாண்டினைச்சேர்ந்த கதைகளில் இந்த நிகழ்வு இயேசு முதன் முதலில் இரத்தம் சிந்தி மனுகுலத்தின் மீட்பு செயலை துவங்கியதற்காக முக்கியத்துவம் பெறுகின்றது. கிழக்கு மரபுவழி திருச்சபையில் இவ்விழா சனவரி 1 அன்று கொண்டாடப்படுகிறது.. தற்போது சில ஆங்கிலிக்க ஒன்றியம் மற்றும் பெரும்பான்மையான லூதரனிய சபைகள் இவ்விழாவை கொண்டாடுகின்றனர்.

1960க்கு முன் இருந்த கத்தோலிக்கத் திருச்சபையின் நாட்காட்டியில் இவ்விழா இடம்பெற்றிருந்தது. அதன்பின் இயேசுவைக் கோவிலில் அர்ப்பணித்தல் என்னும் பெயரின் கத்தோலிக்க திருச்சபை, 2 பெப்ரவரியில் இவ்விழாவை சிறப்பிக்கின்றது.


</doc>
<doc id="203768" url="https://ta.wikipedia.org/wiki?curid=203768" title="பி. ஆர். மாணிக்கம்">
பி. ஆர். மாணிக்கம்

பி. ஆர். மாணிக்கம் (B.R. Manickam) (ஏப்ரல் 4 1909 - மே 31 - 1964) இவர் தமிழ் நாடு ஆற்காட்டைச் சார்ந்த கட்டடக் கலைஞர்.

இவர் பெங்களூர் இல் அரசு பொறியாளராக பணிபுரிந்து ஓய்வு பெற்றவர். இவரின் மேற்பார்வையில் விதான சௌதா கட்டப்பட்டது


</doc>
<doc id="203772" url="https://ta.wikipedia.org/wiki?curid=203772" title="புத்தாண்டு நாள்">
புத்தாண்டு நாள்

புத்தாண்டு நாள் ("புத்தாண்டு தினம்"; "புதுவருடப் பிறப்பு"; "வருடப் பிறப்பு"; "New Year's Day") சனவரி 1 அன்று உரோமானியப் பேரரசில் கிமு 45 இலிருந்து கடைபிடிக்கப்பட்டு வரும் நவீன கிரெகோரியின் நாட்காட்டி, மற்றும் யூலியன் நாட்காட்டி ஆகியவற்றின் முதல் நாளாகும். உரோமானியர்கள் இந்தப் புத்தாண்டு நாளினை ஜானுஸ் என அழைக்கப்படும் வாயில்களின், கதவுகளின் கடவுளுக்காகவே வழங்கிவந்தனர். அந்தக் கடவுளின் பெயரைக் கொண்டே ஆண்டின் முதல் மாதமான இது ஜனவரி (சனவரி) என்று அழைக்கப்படுகிறது. இயேசுவின் விருத்த சேதன விழா நாளும் இந்நாளிலேயே ஆங்கிலிக்கன் தேவாலயம், லுத்தரன் தேவாலயம் ஆகிய பிரிவுகளைச் சேர்ந்தவர்களால் கொண்டாடப்படுகிறது. இந்நாட்களில் பல உலக நாடுகளும் கிரெகோரிய நாட்காட்டியையே தங்களது பொதுவான நாட்காட்டியாகப் பயன்படுத்துகின்றனர். மேலும், இந்தப் புத்தாண்டு நாளே உலகின் அதிகமாகக் கொண்டாடப்படும் பொது விடுமுறை நாளாகும். இது ஒவ்வொரு கால மண்டலத்திலும் நள்ளிரவில் புத்தாண்டு பிறக்கும்போது வாணவெடிகள் வெடித்துக் கொண்டாடப்படுகிறது.



</doc>
<doc id="203778" url="https://ta.wikipedia.org/wiki?curid=203778" title="பாட்ஷா (2013 திரைப்படம்)">
பாட்ஷா (2013 திரைப்படம்)

பாட்ஷா 2013ல் வெளிவந்த தெலுங்குத் திரைப்படமாகும். இத்திரைப்படத்தினை ஸ்ரீனு வைட்டாலா இயக்கினார். ஜூனியர் என்டிஆர், காஜல் அகர்வால் ஆகியோர் முக்கிய கதாப்பாத்திரங்களில் நடித்திருந்தனர்.

பிருந்தாவனம் திரைப்படத்திற்குப் பிறகு ஜூனியர் எம்டிஆர், காஜல் அகர்வால் ஜோடி இத்திரைப்படத்தில் இணைந்தனர். 



</doc>
<doc id="203782" url="https://ta.wikipedia.org/wiki?curid=203782" title="முகேஷ் ரிசி">
முகேஷ் ரிசி

முகேஷ் ரிசி இந்திய திரைப்பட நடிகராவார். இவர் தமிழ், மலையாளம், கன்னடம், மற்றும் பஞ்சாபி திரைப்படங்களில் நடித்துள்ளார். குணசித்திர வேடங்களிலும், எதிர்மறை நாயகனாகவும் பல்வேறு படங்களில் நடித்துள்ளார்.




</doc>
<doc id="203786" url="https://ta.wikipedia.org/wiki?curid=203786" title="பற்றிழத்தல்">
பற்றிழத்தல்

அரசியலில் பற்றிழப்பவர் ("பற்றிழந்தவர்"; "Defector") எனும் சொல் ஒரு நாட்டின் மீதான தனது பற்றினை மற்றொரு நாட்டின் மீதுள்ள பற்று (allegiance) காரணமாகக் கைவிடுபவரைக் குறிக்கும். இந்தச் செயல் பற்றிழத்தல் ("defection") என்று குறிப்பிடப்படுகிறது. இது அவர் இருந்த முதலாமவது நாட்டினால் முறைகேடான ஒன்றாகக் கருதப்படுகிறது. பொதுவாகப் பார்க்கும்போது இது, ஒருவர் ஒரு பிணைப்பினால், ஒரு பற்றாகவோ கடமையாகவோ தன்னுடன் இணைந்திருந்த ஓர் ஆளையோ, ஒரு செய்கைக்காரணம் அல்லது கொள்கை (cause or doctrine) ஆகியவற்றையோ விட்டுச் செல்வதை உள்ளடக்கியது ஆகும்.

இந்தச் சொல் பெரும்பாலும் இன்னொருவரை இழிவுபடுத்துவதற்காக ஒரு மதம், விளையாட்டு அணி, அரசியல் கட்சி அல்லது ஓர் எதிரணிக்கு மாறுவதையும் அவ்வாறு மாறுபவரையும் குறிக்கும். அந்தச் சூழ்நிலையில் அவர் முன்னமிருந்த பக்கம் அவர் துரோகியாகக் கருதப்படுவார்.


</doc>
<doc id="203788" url="https://ta.wikipedia.org/wiki?curid=203788" title="ரச்சா (திரைப்படம்)">
ரச்சா (திரைப்படம்)

ரச்சா திரைப்படம் 2012 இல் வெளிவந்த தெலுங்கு அதிரடித் திரைப்படமாகும். இத்திரைப்படத்தினை ஆர். பி. சௌத்ரி தயாரிப்பில் சம்பந்த் நந்தி இயக்கினார். இதில் ராம் சரன் தேஜா, தமன்னா. கோட்டா சீனிவாச ராவ் ஆகியோர் முக்கிய கதாப்பாத்திரங்களில் நடித்திருந்தனர்.



</doc>
<doc id="203791" url="https://ta.wikipedia.org/wiki?curid=203791" title="போரிஸ் பசனோவ்">
போரிஸ் பசனோவ்

போரிஸ் ஜியார்ஜியெவிக் பசனோவ் (, சிலநேரங்களில் Bajanov என்றும் உச்சரிக்கப்படும்) (1900–1983) சோவியத் யூனியனின் "பொலிட்புரோ" கட்சியின் செயலாளராகவும் ஜோசப் ஸ்டாலினின் தனிச் செயலராக 1923 முதல் 1925 வரையும் இருந்தார். 1925 முதல் 1928 வரை பொலிட்புரோவில் பல பதவிகளை வகித்த பின்னர், பசனோவ் சோவியத் யூனியனிலிருந்து தன்னை விடுவித்துக் கொண்டார். ஆனால், தொடர்ந்து ஸ்டாலினின் தனிச்செயலராக இருந்து பலவற்றைச் செய்துவந்தார். ஃபிரான்சில் பசனோவைக் கொல்ல ஸ்டாலின் செய்த பல முயற்சிகளும் தோல்வியுற்றன. 1930இலிருந்து பசனோவ் தனது வாழ்க்கை நினைவுக்குறிப்புகளை எழுதி அவற்றை நூல்களாக வெளியிட்டார். அவற்றில் ஸ்டாலினின் செயல்களுக்குப் பின்னிருந்த கமுக்க விடயங்களைத் தொடர்ந்து வெளியிட்டுவந்தார். அவை 1983இல் அவரது மறைவுக்குப் பின்னர் மொழிபெயர்க்கப்பட்டன.



</doc>
<doc id="203795" url="https://ta.wikipedia.org/wiki?curid=203795" title="நமோ வெங்கடேசா">
நமோ வெங்கடேசா

நமோ வெங்கடேசா 2010ல் வெளிவந்த தெலுங்குத் திரைப்படமாகும். இத்திரைப்படத்தினை வெங்கடேஷ், திரிசா போன்றோர் நடித்துள்ளனர். ஸ்ரீனு வைட்டாலா இத்திரைப்படத்தினை இயக்கினார். 



</doc>
<doc id="203798" url="https://ta.wikipedia.org/wiki?curid=203798" title="பிரம்மானந்தம்">
பிரம்மானந்தம்

பிரம்மானந்தம் இந்திய திரைப்பட நகைச்சுவை நடிகராவார். இவர் தெலுங்கு திரையுலகில் அதிக படங்களில் நடித்துள்ளார். அத்துடன் தமிழ் திரைப்படங்களிலும் நடித்துள்ளார். அதிக படங்களில் நடித்தமைக்காக கின்னஸ் சாதனை விருதினை தக்கவைத்துள்ளார். இவரது இயற்பெயர் கன்னெகண்டி பிரம்மானந்தம் என்பதாகும்.

ஆந்திராவின் மேற்கு கோதாவரி மாவட்டத்தில் உள்ள கல்லூரியில் விரிவுரையாளராகப் பணியாற்றினார்.


இவர் பல முறை சிறந்த நகைச்சுவையாளருக்கான நந்தி விருதுகளைப் பெற்றுள்ளார்.


</doc>
<doc id="203801" url="https://ta.wikipedia.org/wiki?curid=203801" title="யமதொங்கா">
யமதொங்கா

யமதொங்கா 2007ல் வெளிந்த தெலுங்கு திரைப்படமாகும். இத்திரைப்படத்தினை இராஜமௌலி இயக்கியிருந்தார். இத்திரைப்படத்தில் மோகன் பாபு, ஜூனியர் என்டிஆர், பிரியாமணி ஆகியோர் நடித்திருந்தனர்


</doc>
<doc id="203806" url="https://ta.wikipedia.org/wiki?curid=203806" title="சத்ரபதி (திரைப்படம்)">
சத்ரபதி (திரைப்படம்)

சத்ரபதி 2005ல் வெளிவந்த தெலுங்கு திரைப்படமாகும். இத்திரைப்படத்தினை இராஜமௌலி இயக்கியுள்ளார். இத்திரைப்படத்தில் பிரபாஸ், சிரேயா சரன், பானுப்பிரியா போன்றோர் முக்கிய கதாப்பாத்திரத்தில் நடித்துள்ளனர். 



</doc>
<doc id="203809" url="https://ta.wikipedia.org/wiki?curid=203809" title="ஹரிதாஸ் (2013 திரைப்படம்)">
ஹரிதாஸ் (2013 திரைப்படம்)

ஹரிதாஸ் 2013ல் வெளிவந்த தமிழ் திரைப்படமாகும். இத்திரைப்படத்தில் கிசோர், சினேகா, ப்ரித்வி ராஜ், சூரி ஆகியோர் நடித்திருந்தனர். விஜய் ஆண்டனி இசையமைத்திருந்தார். 


</doc>
<doc id="203813" url="https://ta.wikipedia.org/wiki?curid=203813" title="பலே பாண்டியா (2010 திரைப்படம்)">
பலே பாண்டியா (2010 திரைப்படம்)

பலே பாண்டியா (Bale Pandiya) 2010 ல் வெளிவந்த சண்டைக் காட்சிகள் மற்றும் நகைச்சுவைக் காட்சிகள் நிறைந்த தமிழ்த் திரைப்படமாகும். இயக்குனர் சித்தார்த் சந்திரசேகர் இப்படத்தை இயக்கியுள்ளார். விஷ்னு விஷால், வையாபுரி ஆகியோர் முக்கிய கதாப்பாத்திரங்களில் நடித்திருந்தனர். 210-ம் ஆண்டு செப்டம்பர் 3 ந் தேதி வெளிவந்த இப்படத்திற்கு கலவையான விமர்சனங்கள் பெறப்பட்டது. இப்படம் "பலே பாண்டியா" என்று ஏற்கனவே வெளி வந்த படத்தை ஒட்டியே எடுக்கப்பட்டது

தொழில் ரீதியாக கொலைகளில் ஈடுபட்டு வரும் ஏ.கே.பி (ஆர். அமரேந்திரன்) மற்றும் அவனது இரு அடியாட்களுடன் ஒரு விடுதிக்கு வருகிறார்கள். .பாண்டியன் தன்னை அதிர்ஷ்டமில்லதவன் எனத் தனக்குத்தானே அலுத்துக் கொள்கிறான். அவனுடைய முயற்சிகள் எல்லாமே தோல்வியிலேயே முடிவடைகின்றன. எனவே அவன் வாழ்க்கையே வெறுத்து போகிறான். அவன் ஏ.கே.பி.யிடம் சென்று தன்னை உடனடியாகக் கொன்று விடடும்படி கேட்டுக் கொள்கிறான். இதனால், அதிற்சியடைந்த ஏ.கே.பி முதலில் இதைச் செய்யத் தயங்குகிறான். பின்னர், அவனிடம் சில நாள் போகட்டும் என தீர்மானிக்கிறான்.

பின்னர், பாண்டியனிடம் பணத்தை கொடுத்து மனித வெடிகுண்டாக மாறும்படி சொல்கிறான். அதுவும் 20 நாட்களுக்குள் அந்தப் பணியை முடிக்க வேண்டுமெனவும் கூறுகிறான். பாண்டியன் வைஷ்ணவியை (பியா பாஜ்பாய்) சந்தித்த பிறகு அவனது வாழ்க்கையில் பல மாற்றங்கள் ஏற்படுகிறது. அவர்கள் ஒருவரையொருவர் காதலிக்கிறார்கள். பின்னர் ஏ.கே.பியிடம் நேரில் சென்று தான் சாக விரும்பவில்லை என்று பாண்டியன் கூறுகிறான். இதைக்கேட்ட ஏ.கே.பி அதிர்ச்சி அடைகிறான். ஏ.கே.பி யின் சில ஆட்கள் கொலை செய்யப்படுகின்றனர். இக்கொலைக் குற்றம் பாண்டியன் மீது விழுகிறது. இதற்கிடையில், வைஷ்ணவி ஒரு பெரிய கும்பலால் கடத்திச் செல்லப்படுகிறாள். இதையெல்லாம் பாண்டியன் சரி செய்யும் முன் எல்லா இடங்களிலும் குழப்பம் நிலவுகிறது. பிறகு அவர்கள் இருவரும் சேர்ந்தார்களாஎன்பது மீதிக் கதை. 


முன்னணி விளம்பர வடிவமைப்பாளரான சித்தார்த் சந்திரசேகர் இத்திரைப்படத்தின் இயக்குனராக அறிமுகமானார். இதன் படப்பிடிப்பு , பாண்டிச்சேரி, மற்றும் சென்னை ஆகிய இடங்களில் நடைபெற்றது. இப்படத்தில் "ஹேப்பி" என்ற பாடலில் 20 பின்னணி பாடகர்கள் கேமியோ தோற்றங்களில் தோன்றிய பாடல் காட்சி இடம் பெற்றது.

"பிகைன்ட்வுட்" ஏன்ற வளைதளம் , சித்தார்த் சந்திரசேகர் படத்தின் முதல் பாதியில் சில இடங்களில் சரியான பாதையில் எடுத்துச் சென்றுள்ளார் எனவும், இதில் நகைச்சுவை நல்லமுறையில் கையாளப்பட்டிருந்தது. எனவும் இரண்டாவது பாதியில் அந்த வேகத்தை தக்க வைத்திருந்தால், பலே பாண்டியா இன்னும் சிறப்பாக இருந்திருக்கும் எனவும் விமர்சித்திருந்தது.


</doc>
<doc id="203817" url="https://ta.wikipedia.org/wiki?curid=203817" title="மிரட்டல்">
மிரட்டல்

மிரட்டல் திரைப்படம் 2012 இல் வெளிவந்த தமிழ் திரைப்படமாகும்.இத்திரைப்படத்தில் வினய்,பிரபு,சந்தானம் ஆகியோர் முக்கிய கதாப்பாத்திரங்களில் நடித்திருந்தனர். இத்திரைப்படம் தீகி என்ற தெலுங்கு திரைப்படத்தில் மறு உருவாக்கமாகும். 



</doc>
<doc id="203821" url="https://ta.wikipedia.org/wiki?curid=203821" title="சிவா மனசுல சக்தி">
சிவா மனசுல சக்தி

சிவா மனசுல சக்தி 2009ல் வெளிவந்த தமிழ் திரைப்படமாகும். இத்திரைப்படத்தில் ஜீவா, அனுயா, சந்தானம், சத்யன் போன்றார் நடித்திருந்தனர். இத்திரைப்படத்தில் ஆர்யா சிறப்புத்தோற்றதில் நடித்தார். இயக்குனர் ராஜேசின் முதல் திரைப்படமாகும்.


</doc>
<doc id="203827" url="https://ta.wikipedia.org/wiki?curid=203827" title="உஷா அனந்தசுப்ரமணியன்">
உஷா அனந்தசுப்ரமணியன்

உஷா அனந்தசுப்ரமணியன் ,(பிறப்பு 1 அக்டோபர் 1958), இந்தியாவில் மகளிருக்கென தனியாக உருவாக்கப்பட்டிருக்கும் பாரதிய மஹிளா வங்கியின் முதல் தலைவர்-நிர்வாக இயக்குநராவார். 

சென்னைப் பல்கலைக்கழகத்தில் புள்ளியியலில் முதுகலைப் பட்டம் பெற்ற அவர் , மும்பை பல்கலைக்கழகத்தில் பண்டைய இந்திய கலாச்சாரத்திலும் முதுகலைப் பட்டம் பெற்றுள்ளார். இந்திய ஆயுள் காப்பீட்டு நிறுவனத்தில் 1982-ஆம் ஆண்டு பணிக்குச் சேர்ந்த உஷா அனந்தசுப்ரமணியன், பரோடா வங்கி உள்ளிட்ட பல்வேறு வங்கிகளில் முக்கிய பதவிகளை வகித்து வந்துள்ளார். பாரதிய மஹிளா வங்கியின் தலைவர் பதவியை ஏற்கும் முன் பஞ்சாப் நேஷனல் வங்கியின் செயல் இயக்குநராக இருந்தார்.


</doc>
<doc id="203828" url="https://ta.wikipedia.org/wiki?curid=203828" title="பாஸ் என்கிற பாஸ்கரன் (திரைப்படம்)">
பாஸ் என்கிற பாஸ்கரன் (திரைப்படம்)

பாஸ் என்கிற பாஸ்கரன் 2010ல் வெளிவந்த காதல் நகைச்சுவை திரைப்படமாகும். சிவ மனசுல சக்தி திரைப்படத்தின் இயக்குனர் இராஜேஷின் இரண்டாவது திரைப்படமாகும். இத்திரைப்படத்தில் ஆர்யா, சந்தானம், நயன்தாரா ஆகியோர் நடித்திருந்தனர்.


</doc>
<doc id="203832" url="https://ta.wikipedia.org/wiki?curid=203832" title="மு. சூரக்குடி">
மு. சூரக்குடி

மு.சூரக்குடி (ஆங்கிலம்:M.Surakkudi, M.Soorakkudi) என்பது இந்தியாவின் தமிழ்நாடு மாநிலம் , சிவகங்கை மாவட்டம் , திருப்பத்தூர் வட்டம் , சிங்கம்புணரி ஊராட்சி ஒன்றியத்தில் உள்ள ஒரு கிராமமாகும். தமிழகத்தின் தென்பகுதிகளில், ஊரின் பெயருக்கு முன்னால் அருகில் உள்ள ஊர் பெயரின் தொடக்க எழுத்தை சேர்த்து அழைப்பது வழக்கமாகும். எடுத்துக்காட்டாக, ஒரே பெயரில் பல ஊர்கள் இருந்தால், அவ்வூர் பெயரின் முதல் எழுத்தின் (Initial) மூலம் அடையாளம் காணப்படும். இதன்படி, மு. சூரக்குடி என்பது சூரக்குடியின் அருகில் உள்ள முறையூரைக் குறிக்கும்.
செகுட்டையனார் கோயில்


</doc>
<doc id="203835" url="https://ta.wikipedia.org/wiki?curid=203835" title="வெண் புள்ளி">
வெண் புள்ளி

தோலுக்கு நிறம் தரும் ‘மெலனின்’ எனும் வேதிப்பொருளைச் சுரக்கும் அணுக்கள் இல்லாமல் போவதுதான் வெண் புள்ளிகள் ஆகும் .‘வெண் குஷ்டம்’ என்றும் ‘வெள்ளைத் தழும்புகள்’ என்றும் தவறாக அழைக்கப் பட்டு வந்த இவற்றை, 2010-ல் தமிழக அரசு வெளியிட்ட‌ அரசாணை தடை செய்து, வெண் புள்ளிகள்' என்று அழைக்க வேண்டும் என்று உத்தரவிட்டது. இது வியாதியோ, குஷ்டமோ அல்ல; தோலில் தோன்றும் நிற மாற்றம் மட்டுமே. வெண் புள்ளியில் பரவும் தன்மை உடையது, பரவும் தன்மை இல்லாதது என்று இரண்டு வகை உள்ளன. இரண்டு வகைகளுக்கும் மருந்துகள் உள்ளன.


</doc>
<doc id="203836" url="https://ta.wikipedia.org/wiki?curid=203836" title="நீரணி மாடம்">
நீரணி மாடம்

நீரணி மாடம் என்பது சங்ககாலத் தமிழக மக்கள் பயன்படுத்திய உல்லாசப் படகு ஆகும். இதைத் தானக மாடம், பள்ளி ஓடம் என்றும் அழைப்பர்.

இப்படகு நடுப்பகுதியில் மிகவும் அகன்று இருக்கும். இதன் பின்பக்கம் முன்பக்கத்தை விட உயர்ந்து காணப்படும். அகன்ற நடுப்பகுதியில் ஒரு சிறு மண்டபம் போன்ற அமைப்போ ஒரு சிறு குடிலோ இருக்கும். சில நீரணி மாடங்களில் மேல் நிலாவின் அழகைக் கண்டு இரசிக்க நிலா முற்றமும் அமைக்கப்பட்டிருந்தது. வாழைத் தண்டுகளை வேண்டும் இடம் எல்லாம் ஊன்றி நாசியும் கபோதமும் ஆகிய மாட உறுப்புகளையும் தோற்றுவித்து இருந்தனர். ஒவ்வொரு தளமும் எட்டுகோண வடிவில் அமைக்கப்பட்டிருந்தன. இதைப் போன்று ஏழு தளங்கள் அமைந்த நீரணி மாடமும் இருந்தது.

இப்படகு பாண்டிய நாட்டிலும் சோழ நாட்டிலும் நடந்த புனல் விளையாட்டுகளில் பயன்பட்டது. இப்புனல் விளையாட்டில் நீரில் விளையாடுவது. சில தருணம் நீரில் அடித்துச் செல்லப்படும் தலைவியை தலைவன் காப்பாற்றுவதும் போன்றவை அடங்கும்.

நீரணி மாடம் என்பது ஒரு உல்லாசப் படகு என்பதால் அதில் அலங்கார வேலைப்பாடுகளுக்கு குறைவில்லாமல் இருந்தது. அவற்றில் பின்வரும் பொருட்களால் அலங்காரம் செய்யப்பட்டிருந்தது.



</doc>
<doc id="203839" url="https://ta.wikipedia.org/wiki?curid=203839" title="வல்லவன் (திரைப்படம்)">
வல்லவன் (திரைப்படம்)

வல்லவன் 2006ல் வெளிவந்த தமிழ்த் திரைப்படமாகும். இத்திரைப்படத்தினை சிலம்பரசன் இயக்கி நடித்தார். இவருடன் நயன்தாரா, ரீமா சென், சந்தியா. சந்தானம், பிரேம்ஜி அமரன் மற்றும் எஸ்.வி சேகர் ஆகியோர் நடித்தனர்.


</doc>
<doc id="203843" url="https://ta.wikipedia.org/wiki?curid=203843" title="வல்லவன்">
வல்லவன்

வல்லவன் என்ற தலைப்பில் உள்ள கட்டுரைகள்:



</doc>
<doc id="203844" url="https://ta.wikipedia.org/wiki?curid=203844" title="இது கதிர்வேலன் காதல்">
இது கதிர்வேலன் காதல்

இது கதிர்வேலன் காதல் 2014ம் ஆண்டு வெளியான தமிழ் மொழி திரைப்படம். இத்திரைப்படத்தில் உதயநிதி ஸ்டாலின், நயன்தாரா, சாயா சிங், சந்தானம் மற்றும் பலர் நடித்துள்ளார்கள். இப்படத்தை சுந்தர பாண்டியன் திரைப்படத்தை இயக்கிய எஸ். ஆர். பிரபாகரன் இயக்கினார்.

காதலித்து கல்யாணம் செய்துகொண்ட கதிர்வேலனின் அக்கா (சாயா சிங்), வீட்டுக்காரருடன் சண்டை போட்டுக்கொண்டு கோயம்புத்தூரிலிருந்து மதுரையிலிருக்கும் புகுந்தவீட்டிற்கு வருகிறார். மாமாவை சமாதானப்படுத்தி அக்காவை சேர்த்து வைப்பதற்காக மதுரையிலிருந்து கோயம்புத்தூருக்கு கிளம்புகிறான் கதிர்வேலன் (உதயநிதி ஸ்டாலின்). அங்கே போனதும் தன் பழைய நண்பன் மயில்வாகனத்தை (சந்தானம்) சந்திக்கிறான். கூடவே பக்கத்து வீட்டில் இருக்கும் பவித்ராவையும் (நயன்தாரா) பார்க்கிறான். பெண்களை ஏறெடுத்தும் பார்க்காத ஆஞ்சநேய பக்தனான கதிர்வேலனுக்கு பவித்ராவைப் பார்த்ததும் காதல் வர, அதற்காக ஐடியா கேட்கிறான் தன் நண்பன் மயில்வாகனத்திடம். எல்லாம் கைகூடி பவித்ராவிடம் காதலைச் சொல்ல கதிர்வேலன் நினைக்கும் நேரத்தில், தன் நண்பன் கௌதமை (சுந்தர் ராம்) காதலிப்பதாக பவித்ரா அதிர்ச்சி தருகிறாள். இதன் பிறகு கதிர்வேலன் காதல் என்னவாகிறது? இவர்கள் எப்படி காதலில் ஒன்று சேர்ந்தார்கள் என்பது தான் கதை.




</doc>
<doc id="203849" url="https://ta.wikipedia.org/wiki?curid=203849" title="சாயா சிங்">
சாயா சிங்

சாயா சிங் (பிறப்பு 16 மே 1981) இந்திய திரைப்பட நடிகராவார். தமிழ், கன்னட, மலையாள, தெலுங்கு திரைப்படங்களில் நடித்துள்ளார். தமிழில் திருடா திருடி படம் மூலம் அறிமுகம் ஆனார்.

http://www.Indiaglitz.com/channels/Tamil/article/10402.html


</doc>
<doc id="203854" url="https://ta.wikipedia.org/wiki?curid=203854" title="எண்ணிம மனிதவியல்">
எண்ணிம மனிதவியல்

எண்ணிம மனிதவியல் (Digital Humanities) என்பது மனிதவியல், கணினியியல் துறைகள் இணைந்த ஒரு கல்விப் புலம் ஆகும். இத் துறை மரபுசார் சமூக அறிவியல் துறைகளை (சமூகவியல், மானுடவியல், தொல்பொருளியல், மொழியியல், பண்பாட்டியல்) கணினியியல் கருவிகள், குறிப்பாக தகவல் அறிவியல் கருவிளைப் (தரவு காட்சிப்படுத்தல், தகவல் மீட்டெடுப்பு, தரவு அகழ்வு, புள்ளியியல்) பயன்படுத்தி அணுகும் முறைமை ஆகும். எண்ணிமச் சேகரிப்புகளை தொகுப்பதிலிருந்து, பெரும் பண்பாட்டுத் தரவுகளை அகழ்வது வரை என இத் துறையின் அக்கறைகள் விரிவானது.


</doc>
<doc id="203855" url="https://ta.wikipedia.org/wiki?curid=203855" title="தலைமகன் (திரைப்படம்)">
தலைமகன் (திரைப்படம்)

தலைமகன் 2006ல் வெளிவந்த தமிழ் திரைப்படமாகும். இதில் சரத் குமார், நயன்தரா, வடிவேலு போன்றோர் நடித்திருந்தனர்


</doc>
<doc id="203865" url="https://ta.wikipedia.org/wiki?curid=203865" title="நடமாடும் நூலகம்">
நடமாடும் நூலகம்

நடமாடும் நூலகம் ("mobile library" அல்லது "Bookmobile") என்பது புத்தகங்களை அனைவரும் படிக்கும் வகையில் அவர்களிடம் கொண்டு சேர்ப்பதற்காக புத்தகங்களை வண்டி கொண்டு எடுத்துச்செல்வதாகும். ஆனால் நடமாடும் நூலகம் என்பது கண்டிப்பாக வண்டி கொண்டு தான் இருக்கவேண்டும் என்ற அவசியமில்லை, ஆனால் வளரும் நாடுகளில் வண்டி இல்லாமலும் நடமாடும் நூலகங்கள் இருக்கின்றன. ஒரு பெரிய வண்டியில் புத்தங்களை அலமாரியில் அடுக்கி வைத்துக்கொண்டு செல்லும் ஒரு முறையாகும். 

பிரிட்டிஷ் வோர்க்மேன் என்ற நாளிதழ் முதன் முதலில் பிப்ரவரி 1ஆம் தேதி 1857ல் நடமாடும் நூலக முறையை அறிமுகப்படுத்தினர். 

மன்னார்குடி, மேலவாசல் கிராமத்தை சேர்ந்த கனகசபை பிள்ளை என்பவர் நடமாடும் நூலகத்தினை உருவாக்கியுள்ளார். இது தற்போது தஞ்சை தமிழ் பல்கலைக்கழகத்தில் உள்ளது. இது 1931ல் இந்தியாவின் நூலக அறிவியலின் தந்தை எனப்படும் எஸ். ஆர். ரங்கநாதன் என்பவரால் துவக்கப்பட்டது.



</doc>
<doc id="203871" url="https://ta.wikipedia.org/wiki?curid=203871" title="பாரடே இருளிடம்">
பாரடே இருளிடம்

பாரடே இருளிடம் (Faraday dark space ) என்பது வளிமத்தில் மின்னிறக்கம் நிகழும் போது சுமார் 2 மி.மீ. பாதரச வளிம அழுத்தத்தில் , எதிர் மின்முனையினை அடுத்து ஒர் இருளிடம் காணப்படுகிறது. இது பாரடே இருளிடம் எனப்படும். மேலும் குறைந்த அழுத்தத்தில் எதிர் மின்முனையினை ஒட்டியே ஓர் இருளிடம் தோன்றுகிறது. இது குறூக்சு இருளிடம்( Crook's dark space) என அறியப்படுகிறது. இவ்விரு இருளிடங்களுக்கும் நடுவே ஒரு ஒளி காணப்படுகிறது . இது எதிர் ஒளி( Negative glow) எனப்படும்.


</doc>
<doc id="203875" url="https://ta.wikipedia.org/wiki?curid=203875" title="ஸ்டாலின் (2006 திரைப்படம்)">
ஸ்டாலின் (2006 திரைப்படம்)

ஸ்டாலின் 2006ல் வெளிவந்த தெலுங்குத் திரைப்படமாகும். இத்திரைப்படத்தினை ஏ. ஆர். முருகதாஸ் இயக்கினார். சிரஞ்சீவி, திரிசா, பிரகாஷ் ராஜ், குஸ்பு போன்றோர் இத்திரைப்படத்தில் நடித்தனர். அனுசுக்கா செட்டி (நடிகை) குத்தாட்டப் பாடல் நடனம் ஆடினார். 




</doc>
<doc id="203877" url="https://ta.wikipedia.org/wiki?curid=203877" title="அனுயா பகவத்">
அனுயா பகவத்

அனுயா பகவத் (பிறப்பு: செப்டம்பர் 6, 1989) இந்தியத் திரைப்பட நடிகையாவார். இவர் தமிழ் திரைப்படங்களான மதுரை சம்பவம், சிவா மனசுல சக்தி ஆகிய படங்களில் நடித்துள்ளார்.


</doc>
<doc id="203880" url="https://ta.wikipedia.org/wiki?curid=203880" title="மதுரை சம்பவம் (திரைப்படம்)">
மதுரை சம்பவம் (திரைப்படம்)

மதுரை சம்பவம் 2009ல் வெளிவந்த தமிழ் திரைப்படமாகும். ஹரிகுமார், அனுயா, கார்த்திகா ஆகியோர் இத்திரைப்படத்தில் நடித்திருந்தனர்.



</doc>
<doc id="203883" url="https://ta.wikipedia.org/wiki?curid=203883" title="ஹரிகுமார்">
ஹரிகுமார்

ஹரிகுமார் தமிழ்த் திரைப்பட நடிகராவார். இவர் மதுரை சம்பவம், தூத்துக்குடி போன்ற திரைப்படங்களில் நடித்துப் புகழ் பெற்றார்.


</doc>
<doc id="203894" url="https://ta.wikipedia.org/wiki?curid=203894" title="தைரியம் (திரைப்படம்)">
தைரியம் (திரைப்படம்)

தைரியம் ( Thairiyam) என்பது 2010 ஆம் ஆண்டு தமிழ் மொழியில் வெளிவந்த திரைப்படமாகும். ஆர்.பி. கிரியேஷன்ஸ் தயாரித்த இந்தத் திரைப்படத்தை பி.குமரன் இயக்கியுள்ளார். தீபூ கார்த்திகா ஆகியோர் முக்கிய கதாபாத்திரத்தில் நடித்திருந்தனர் இந்த படம் 29 ஜனவரி 2010 அன்று வெளியிடப்பட்டது

குமரன் தனது காதலியான தீபுவை ரியாசிடமிருந்து ஏற்படும் ஒரு ஆபத்திலிருந்து காப்பாற்றுகிறார். குமரனுடன் ஏற்பட்டச் சண்டைக்குப் பின், ரியாஸ் நினைவிழந்து விடுகிறார், ஆனால், ரியாஸின் அனைத்து நண்பர்களும் ஒரு சூழ்ச்சியினால் கொல்லப்படுகிறார்கள் என்ற உண்மை தெரியவருகிறது. பல திருப்பங்களுக்கு பிறகு தீய எண்ணம் கொண்ட வில்லன் காமராஜின் கதை எவ்வாறு முடிகிறது.


இப்படத்தின் இயக்குனர் எம்.எஸ். சரோஜ்குமார் என்பவர் இயக்கிய இப்படம் வெளியீட்டின் போது பி.குமரன் இயக்கியதாக 2009இல் வெளிவந்தது. இறுதிக்காட்சியில் நடக்கும் ஒரு சண்டைக்காட்சியில் நூற்றுக்கணக்கான துணை நடிகர்களைக் கொண்டு 15 நாட்களுக்கு படமாக்கப்பட்டது..

இப்படம் பொதுவாக தமிழ்நாடு முழுவதும் ஒரு குறைந்த சராசரியான வசூலையே பெற்றது. சென்னையில் ஆரம்ப வார இறுதியில் ரூபாய் 3,46,944 மட்டுமே வசூல் செய்தது.

முதல் முயற்சியென்பதால் சரியென தி இந்து நாழிதல் எழுதியது. குமரன் சோதனையை கடந்து சென்றாலும், அவர் தனது அலங்காரம் குறித்து கவனமாக இருக்க வேண்டும்" என்று கூறியது. ரம்யாவாக நடிகை தீபூ "சராசரியாக" இருப்பதோடு கதாநாயகியைவிட அதிக காட்சிகளைப் பெறுகிறார். ஜெனிஃபர் எனும் கார்த்திகா பார்ப்பதற்கு நன்றாக இருக்கிறார். ஆனால் படத்தில் சரியாக நடிக்கவில்லை. தயாரிப்பு சம்பந்தமாக, இப்படத்தில் குமரன் கதை, திரைக்கதை, உரையாடல், நடிப்பு, இயக்குதல் மற்றும் தயாரித்தல் போன்ற பல பணிகளை மேற்கொண்டுள்ளார் எனவும் எழுதியது

அறிமுக இசையமைப்பளர் ஆர். டி. மோகன் சிங் இசையமைத்துள்ளார். புகழ் பெற்ற பாடகர்களான ஹரிஷ் ராகவேந்திரா, திப்பு மற்ரும் தேவா ஆகியோரும் பாடியுள்ளானர்.


</doc>
<doc id="203897" url="https://ta.wikipedia.org/wiki?curid=203897" title="வைதேகி (திரைப்படம்)">
வைதேகி (திரைப்படம்)

வைதேகி 2009ல் வெளிவந்த திரைப்படமாகும். இத்திரைப்படத்தினை ஜெமினி ராகவா இயக்கினார். இதில் பிரித்திவிராஜன், கார்த்திகா, பல்லவி, முத்துகாளை ஆகியோர் நடித்துள்ளனர். ஸ்ரீகாந்த் தேவா இசையமைத்துள்ளார்.


</doc>
<doc id="203899" url="https://ta.wikipedia.org/wiki?curid=203899" title="புதுத் திறனாய்வு">
புதுத் திறனாய்வு

புதுத் திறனாய்வு என்பது படைப்பை முதன்மைப்படுத்திய ஒரு திறனாய்வுக் கோட்பாட்டு வகையாகும். படைப்பாளியின் நோக்கமோ, அவரது வரலாற்று விடயங்களோ முக்கியம் இல்லை என்ற அடிப்படையில் படைப்புக்கு மட்டுமே முக்கியத்துவம் கொடுப்பது இவ்வகைத் திறனாய்வு. 1930கள் முதல் 1960கள் வரையிலான காலப்பகுதியில் இத் திறனாய்வு வகை பிரபலமாக இருந்தது. படைப்பாளிக்கு முக்கியத்துவம் கொடுத்த புனைவியத் திறனாய்வுக்கு எதிராகவே புதுத் திறனாய்வு உருவானது எனலாம்.




</doc>
<doc id="203901" url="https://ta.wikipedia.org/wiki?curid=203901" title="சிக்கு புக்கு">
சிக்கு புக்கு

சிக்கு புக்கு 2010ல் வெளிவந்த தமிழ்த் திரைப்படமாகும். இத்திரைப்படத்தினை எழுதி இயக்கியவர் கே மணிகண்டன். அவருடன் எஸ் ராமகிருஷ்ணனும் பணியாற்றினார். இத்திரைப்படத்தில் ஆர்யா, சிரேயா, பிரித்திகா போன்றோர் நடித்திருந்தனர்

03 டிசம்பர் 2010ல் இப்படம் வெளியானது.


</doc>
<doc id="203903" url="https://ta.wikipedia.org/wiki?curid=203903" title="காதல் சொல்ல வந்தேன்">
காதல் சொல்ல வந்தேன்

காதல் சொல்ல வந்தேன் 2010ல் வெளிவந்த தமிழ்த் திரைப்படமாகும். பூபதி பாண்டியன் இயக்கத்தில் வெளிவந்த இந்தத் திரைப்படத்தில் பாலாஜி பாலகிருஷ்ணன், மேக்னா ராஜ், கார்த்திக் சபேஷ் ஆகியோர் நடித்துள்ளனர். ஆர்யா சிறப்புத் தோற்றத்தில் நடித்துள்ளார்.

யுவன் சங்கர் ராஜா இத்திரைப்படத்தில் இசையமைத்துள்ளார்.



</doc>
<doc id="203906" url="https://ta.wikipedia.org/wiki?curid=203906" title="மேகனா ராஜ்">
மேகனா ராஜ்

மேக்னா ராஜ் இந்தியத் திரைப்பட நடிகையாவார். இவர் 2009ல் பெண்டு அப்பராவ் ஆர். எம். பி என்ற படத்தின் மூலம் அறிமுகமானார்.



</doc>
<doc id="203917" url="https://ta.wikipedia.org/wiki?curid=203917" title="ராகவன் (மலையாள நடிகர்)">
ராகவன் (மலையாள நடிகர்)

ராகவன், மலையாளத் திரைப்பட நடிகர் ஆவார். 1941 டிசம்பர் 12-ல் ஆலிங்கல் சாத்துக்குட்டி, கல்யாணி ஆகியோரின் மகனாகப் பிறந்தார். இவர் கண்ணூர் தளிப்பரம்பா பூக்கோத்து தெருவில் பிறந்தார்.

தளிப்பறம்பு உயர்நிலைப் பள்ளியில் கல்வி கற்றார். கோழிக்கோடு குருவாயூரப்பன் கல்லூரியில் பயின்றார். தில்லி நேசனல் ஸ்கூல் ஆப் டிராமாவில் டிப்ளமோவும் பயின்றார். 

மங்களூர், குடகு, மர்க்காறா தொடங்கி, கேரளம் ஆகிய பகுதிகளில் நாடகத்தில் நடித்தார். . கன்னடத்தில் "ஓருகெ மகாசப்ய" என்ற திரைப்படத்தில் நடித்தார். பின்னர், "சௌக்கட துவீப்" என்ற கன்னட திரைப்படத்திலும் நாயகனாக நடித்தார். 1968-ல் வெளியான "காயல்க்கரையில்" என்ற திரைப்படமே இவரது முதல் மலையாளத் திரைப்படம். ஏறத்தாழ நூறு திரைப்படங்களில் நடித்துள்ளார்.


</doc>
<doc id="203918" url="https://ta.wikipedia.org/wiki?curid=203918" title="கற்புலனற்றவர்களுக்கான தேசிய நிறுவனம்">
கற்புலனற்றவர்களுக்கான தேசிய நிறுவனம்

கற்புலனற்றவர்களுக்கான தேசிய நிறுவனம் ("National Institute for the Visually Handicapped" -NIVH) இரண்டாம் உலகப் போரில் பார்வை இழந்த வீரர்கள் மற்றும் மாலுமிகளின் மறுவாழ்வு பணிகளை ஒரு அடிப்படையாக கொண்டு 1943 ஆம் ஆண்டு நிறுவப்பட்டது. 1950ல் இந்த ஸ்ட் டன்ஸ்டன் விடுதியை கல்வி அமைச்சரவை பார்வையற்றோர் மறுவாழ்வுக்காக தன் வசம் எடுத்துக்கொண்டு பணியாற்றியது.


கற்புலனற்றவர்களுக்கான தேசிய நிறுவனத்தின் வலைத்தளம்


</doc>
<doc id="203920" url="https://ta.wikipedia.org/wiki?curid=203920" title="இந்தியப் பொதுத் தேர்தல், 2014">
இந்தியப் பொதுத் தேர்தல், 2014

இந்தியப் பொதுத் தேர்தல் 2014 ("Indian general election of 2014") இந்தியாவின் 16வது மக்களவையைக்கான 543 உறுப்பினர்களைத் தேர்ந்தெடுப்பதற்காக 2014 ஏப்ரல் 7 முதல் மே 12 வரை ஒன்பது கட்டங்களில் நடைபெற்றது. இந்திய வரலாற்றில் 1951க்கு பிறகு, அதிக நாட்கள், பல்வேறு கட்டங்களாக, வாக்குப்பதிவு நடைபெற்ற தேர்தல், இது ஆகும். இதற்கு முன் அதிக நாட்கள் நடைபெற்ற இந்தியப் பொதுத் தேர்தல் 1951 முதல் 1952 வரை 5 மாதங்களுக்கு நடந்தது. இந்தியத் தேர்தல் ஆணையத்தின் தகவல்களின் படி, இத்தேர்தலில் 814.5 மில்லியன் வாக்காளர்கள் வாக்களிக்கத் தகுதி பெற்றதால் இது உலகின் மிகப் பெரிய தேர்தல் ஆகவும் கணிக்கப்படுகிறது. 2009 தேர்தலுக்குப் பின்னர் 100 மில்லியன் வாக்காளர்கள் புதிதாக வாக்களிக்கத் தகுதி பெற்றனர். 543 தொகுதிகளுக்கு மொத்தமாக 8,251 வேட்பாளர்கள் போட்டியிட்டனர்.

பதினைந்தாவது மக்களவையின் பதவிக்காலம் மே 31 இல் முடிவடைவதற்கு 15 நாட்களுக்கு முன்னர், 2014 மே 16 அன்று முடிவுகள் அறிவிக்கப்பட்டன. மொத்தம் 989 வாக்குகள் எண்ணும் நிலையங்கள் நாடெங்கும் அமைக்கப்பட்டன. சராசரியாக 66.38 வீதமானோர் இத்தேர்தலில் வாக்களித்தனர். இம்முறையே இந்தியத் தேர்தல் வரலாற்றில் மிக அதிகமாக வாக்களிக்கப்பட்டது. தேசிய சனநாயகக் கூட்டணி 336 தொகுதிகளைக் கைப்பற்றியது. இக்கூட்டணியின் முக்கிய கட்சியான பாரதிய ஜனதா கட்சி 282 இடங்களைக் கைப்பற்றி தனித்து ஆட்சியமைக்கக்கூடிய பெரும்பான்மையைப் பெற்றது. ஆளும் ஐக்கிய முற்போக்குக் கூட்டணி 59 தொகுதிகளை மட்டும் கைப்பற்றியது. இவற்றில் இந்திய தேசிய காங்கிரசு 44 இடங்களைக் கைப்பற்றியது.

2014ஆம் ஆண்டு நாடாளுமன்றத் தேர்தலில் வெற்றி பெற்ற உறுப்பினர்களில் 34 விழுக்காட்டினர் குற்ற வழக்குகளில் தொடர்புடையர்கள் என தேர்தல் ஆணையத்திடம் தாங்களே அறிவித்துள்ளனர். 

இந்திய அரசியலமைப்பின் படி, மக்களவைக்கான தேர்தல்கள் ஐந்து ஆண்டுகளுக்கு ஒரு முறை அல்லது குடியரசுத் தலைவர் நாடாளுமன்றத்தைக் முன்கூட்டியே கலைக்கும் போது நடைபெறுகின்றன. 15வது மக்களவைக்காக நடத்தப்பட்ட முந்தைய தேர்தல் 2009 ஏப்ரல்-மே மாதங்களில் இடம்பெற்றன. இதன் காலம் 2014 மே 31 இல் முடிவடைய வேண்டும். 16வது மக்களவைக்கான தேர்தல்கள் தேர்தல் ஆணையத்தால் முதற்தடவையாக ஒன்பது கட்டங்களாக நடத்தப்பட்டன.

2009 தேர்தல்களின் பின்னர் அண்ணா அசாரே தலைமையில் நடத்தப்பட்ட இலஞ்ச ஒழிப்பு இயக்கம், மற்றும் ராம்தேவ் சுவாமிகள், அரவிந்த் கெஜ்ரிவால் ஆகியோரால் நடத்தப்பட்ட இதே போன்ற போராட்டங்கள் நாட்டில் அரசியல் எழுச்சியை ஏற்படுத்தியிருந்தன. கெச்ரிவால் 2012 இல் ஆம் ஆத்மி கட்சி என்ற தனிக் கட்சியை ஆரம்பித்தார். ஆந்திராவில் இருந்து தெலுங்கானா என்ற தனி மாநிலத்தை உருவாக்க தெலுங்கானா இயக்கம் நடத்தப்பட்டது. ஆந்திரா முதலமைச்சர் ராஜசேகர ரெட்டியின் இறப்பை அடுத்து ஆந்திராவிலும் அரசியல் குழப்ப நிலை உருவானது. அவரது மகன் ஜெகன் மோகன் ரெட்டி காங்கிரசில் இருந்து விலகி புதிய கட்சியை ஆரம்பித்தார்.

15வது மக்களவையின் கடைசி அமர்வு 2014 பெப்ரவரி 6 இல் ஆரம்பித்து பெப்ரவரி 21 இல் முடிவடைந்தது. கடைசி அமர்வில் ஊழலைக் கட்டுப்படுத்தும் லோக்பால் மசோதா கொண்டுவரப்பட்டு நிறைவேற்றப்பட்டது.<ref>


</doc>
<doc id="203922" url="https://ta.wikipedia.org/wiki?curid=203922" title="நவ்டெக்ஸ்">
நவ்டெக்ஸ்

நவ்டெக்ஸ் ("Navtex") என்பது "நேவிகேஷனல் டெலக்ஸ்" என்பதன் சுருக்கம் ஆகும். இக்கருவி இந்திய மீனவர்களின் நலனைக் கருத்தில் கொண்டு இந்திய அரசின் கப்பல் போக்குவரத்து அமைச்சகம், மீனவர்களுக்கு பிப்ரவரி 2013 முதல் இக்கருவியை வழங்க முடிவு செய்யப்பட்டுள்ளது. 
தமிழகத்தில் 13 கடலோர மாவட்டங்கள் உள்ளன. இப்பகுதியில் 15 ஆயிரம் விசைப்படகுகளும், 25 ஆயிரம் பைபர் படகுகளும், நுாற்றுக்கணக்கான கட்டுமரங்கள் கொண்டும் 50 லட்சம் பேர் மீன் பிடிக்கின்றனர். தமிழக கடல் எல்லை மட்டும் திருவள்ளூர் மாவட்டம், ஆரம்பாக்கம் துவங்கி, கன்னியாகுமரி மாவட்டம் நீரோடி வரையிலும் 1,078 கி.மீ தூரம் கொண்டு அமைந்துள்ளது. இப்பகுதில் மீன் பிடிக்க செல்லும் மீனவர்கள் இயற்க்கை சீற்றங்களினாலும், இலங்கை கடல்படையினரிடமும் சிக்கி நாள்தோறும் அவதிப்படும் செய்திகள் நடக்கிறது. இக்கருவியின் உதவியால் மீனவர்கள் எல்லை தாண்டிச் செல்லாமலும், இலங்கை ராணுவத்திடம் சிக்காமலும் இருக்க உதவும்.

ஒரு நாட்டின் கடல் எல்லையானது 12 கடல் மைல்கள் (கடல் மைல் 1.85 கி.மீட்டர்) என வரைமுறை செய்யப்பட்டுள்ளது. இதனால் படகானது 12 கடல் மைல் கடந்தாலே இக்கருவி 'பீப்' ஒலியை எழுப்பி, மீனவர்களுக்கு எச்சரிக்கை செய்யும். இதன் துணையால் விசைப் படகுகளில், ஆழ்கடலில் மீன்பிடிக்க செல்பவர்கள் எச்சரிக்கையாக இருக்க முடியும்.
ஊடுருவல் உபகரணங்கள்
கடல் தொடர்பு
தந்தி அனுப்பும் கலை


</doc>
<doc id="203924" url="https://ta.wikipedia.org/wiki?curid=203924" title="லோப்புரி மாகாணம்">
லோப்புரி மாகாணம்

லோப்புரி மாகாணம், தாய்லாந்து நாட்டின் மையத்தில் உள்ள மாகாணங்களில் ஒன்று.

இங்கு நடைபெறும் குரங்கு படையல் திருவிழா பிரசித்தி பெற்றது.

</div>



</doc>
<doc id="203925" url="https://ta.wikipedia.org/wiki?curid=203925" title="குரங்கு படையல் திருவிழா">
குரங்கு படையல் திருவிழா

தாய்லாந்து நாட்டின் சுற்றுலாத்துறையை மேம்படுத்துவதற்காக, ஆண்டுதோறும் குரங்கு படையல் திருவிழா நடத்தப்படுகிறது. 2007 ஆம் ஆண்டில், தாய்லாந்தின் லோப்புரி மாகாணம் பகுதிக்குட்பட்ட 2000 குரங்குகளுக்கு பழம், காய்கறிகளை வழங்கி திருவிழா தொடங்கியது.
லண்டனில் வெளியாகும் தி கார்டியன் பத்திரிக்கை, வினோதமான திருவிழாக்களில் இதுவும் ஒன்று எனக் குறிப்பிட்டுள்ளது.


</doc>
<doc id="203929" url="https://ta.wikipedia.org/wiki?curid=203929" title="டி.என்.ஏ வரன்முறையிடல்">
டி.என்.ஏ வரன்முறையிடல்

டி.என்.ஏ வரன்முறையிடல் ("DNA sequencing") என்பது ஒரு டி. என். ஏ. மூலக்கூறில் உள்ள கருக்காடிக்கூறுகளின் ("nucleotides") வரிசையைக் கண்டறியும் முறை ஆகும். டி.என்.ஏ இழையில் உள்ள அடினைன் (Adinine - A), தயாமிடின் (Thymidine - T), குவனைன் (Guanine -G) மற்றும் சைட்டோசின் (Cytosine - C) ஆகிய நான்கு நைதரசன் காரங்களின் வரிசை முறையை கண்டறியும் தொழில்நுட்ப முறைகள் டி.என்.ஏ வரன்முறையிடலுக்குள் அடங்கும். இத்துறையில் ஏற்படும் அதிவேக வளர்ச்சியினால் இத்தொழில்நுட்பம் உயிர்த்தொழில்நுட்பவியல், தடவியல் உயிரியல் மற்றும் மூலக்கூறு நோய்கண்டறிதல் ஆகிய துறைகளில் இன்றையமையா தொழில்நுட்ப உபயகரமாக பயன்படுத்தப்படுகிறது.


</doc>
<doc id="203931" url="https://ta.wikipedia.org/wiki?curid=203931" title="திரிவேணி (திரைப்படம்)">
திரிவேணி (திரைப்படம்)

திரிவேணி, சி. வி. சீதர் இயக்கிய மலையாளத் திரைப்படம். இந்த படம் 1970 டிசம்பர் 4-ல் வெளியானது.







</doc>
<doc id="203933" url="https://ta.wikipedia.org/wiki?curid=203933" title="கவியூர் பொன்னம்மா">
கவியூர் பொன்னம்மா

கவியூர் பொன்னம்ம, மலையாளத் திரைப்பட நடிகை ஆவார். 1970களில் பல மலையாளத் திரைப்படங்களில் நடித்துள்ளார். இவர் ஐந்து வயதிலேயே இசையைக் கற்று மேடை நிகழ்சிகளில் கலந்துகொண்டார். இவர் அதிக படங்களை காண்பதில்லை 




</doc>
<doc id="203934" url="https://ta.wikipedia.org/wiki?curid=203934" title="ஜி. தேவராஜன்">
ஜி. தேவராஜன்

ஜி. தேவராஜன், திரைப்பட இசையமைப்பாளர் ஆவார். இவர் முந்நூற்றுக்கும் அதிகமான மலையாளத் திரைப்படங்களுக்கும், 17 தமிழ்த் திரைப்படங்களுக்கும், சில கன்னட படங்களுக்கும் இசையமைத்துள்ளார்.

இவர் கேரளத்தின் கொல்லத்திற்கு அருகில் உள்ள பறவூரில் பிறந்தவர்.

'சங்கம் வளர்த்த தமிழ்...
தாய்ப்புலவர் வளர்த்த தமிழ்’ என்ற அருமையான தமிழ்ப்பாடலை நமக்கு வழங்கியவர் இசையமைப்பாளர் ஜி.தேவராஜன்
[1927-2006].
கேரளாவை சேர்ந்த இவர் 1955ல் ‘காலம் மாறுன்னு’ என்ற மலையாளப்படத்தின் மூலம் திரை வாழ்வை தொடங்கி, மலையாளம்,கன்னடம்,தமிழ் என 300 படங்களுக்கு மேல் இசையமைத்து இருக்கிறார்.
பெரும்பாலும் இவரது தமிழ்ப்படங்களை இயக்கியவர்கள் கேரள இயக்குனர்களே!.

ஜி.தேவராஜன் இசையமைப்பில் இன்றும் நம்மை பண்பலை மூலம் தவழ்ந்து வரும் பாடல்கள் இடம் பெற்ற படங்கள் ‘துலாபாரம்’ ‘அன்னை வேளாங்கண்ணி’ ‘சுவாமி ஐயப்பன்’ ஆகியவையே.
‘துலாபாரம்’ ஒளிப்பதிவு மேதை ஏ.வின்செண்ட் இயக்கத்தில் வந்த திரைப்படம்.
அனைத்து பாடல்களுமே அற்புதமானவை.
1. பூஞ்சிட்டுக்கன்னங்கள்-பி.சுசிலா& டி.எம்.எஸ்

2.காற்றினிலே பெருங்காற்றினிலே-ஜேசுதாஸ்.

3.வாடி தோழி கதாநாயகி- பி.சுசிலா,வசந்தா.

4.சிரிப்போ...இல்லை நடிப்போ- டி.எம்.எஸ்.

5.சங்கம் வளர்த்த தமிழ்- டி.எம்.எஸ்&பி.சுசிலா.

‘பூஞ்சிட்டுக்கன்னங்கள்’ என்ற பாடலில்,‘பால் பொங்கல் பொங்குது பன்னீரிலே’ என்ற வரிகளில் சுசிலாவின் குரலில் ‘பால்’ என்ற உச்சரிப்பில் ‘முப்பாலும்’ உறைந்து உன்னதமாகி உலாவுகிறது.

‘காற்றினிலே பெருங்காற்றினிலே,ஏற்றி வைத்த தீபத்திலும் இருளிருக்கும்’,என பாடல் வரிகளில் ஊழிக்காற்றின் உக்கிரம் உச்சாடனம் செய்கிறது.
ஆர்ப்பாட்டம் இல்லாத அலைகடலில்,சின்னஞ்சிறு படகை அலைகள் சிக்கனமாக தாலாட்டுவதைப்போன்று தேவராஜனின் இசையமைந்திருக்கிறது.

இசையமைப்பாளர் ஜி.தேவராஜன் இசையில் காவல் தெய்வம் திரைப்படத்தில் இடம் பெற்ற 'அய்யனாரு நெறைஞ்ச வாழ்வு அளிக்கணும்’ என்ற பாடலை ‘கண்ணை மூடி ரசிக்கலாம்’.
மிக எளிமையான பண்ணில் இப்பாடலை அமைத்து இருக்கிறார் தேவராஜன்.

குமார விஜயம் படத்தில்,‘கன்னி ராசி என் ராசி,ரிஷப காளை ராசி என் ராசி’,என்ற பாடல் காதல் இளவரசன் கமலஹாசனுக்காகவே அமைக்கப்பட்டிருக்கிறது.
பாடல் கமலின் பங்களிப்பில் இப்போதும் சுவாரஸ்யமாக இருக்கும்.

அன்னை வேளாங்கண்ணி படத்தில் பல பாடல்கள் சூப்பர் ஹிட்.

1. கருணை மழையே மேரி மாதா -பி.சுசிலா.

2.வானமெனும் வீதியிலே- மாதுரி&ஜேசுதாஸ்.

3.தேவ மைந்தன் போகின்றான் - டி.எம்.எஸ்.

4.தந்தானந்தன தந்தான,தண்ணீர் குளத்தினிலே அம்மா தரிசனம் தந்தாளே’.

5.நீலக்கடலின் ஓரத்தில்’ - டி.எம்.எஸ்.

6.பேராவூரணி சின்னக்கருப்பாயி,பெரிய மனுஷி ஆனா- டி.எம்.எஸ்.

‘மெரிலாண்ட் சுப்ரமண்யம்’ என அழைக்கப்பட்ட பி.சுப்ரமண்யம் அவர்கள்,பல தமிழ்&மலையாளப்படங்களை தயாரித்து இயக்கி இருக்கிறார்.
தமிழில் அவர் இயக்கிய அனைத்து படங்களுக்குமே இசையமைத்தவர் ‘மாஸ்டர் தேவராஜன்’ என அழைக்கப்பட்ட ஜி.தேவராஜன் அவர்கள்தான்.
இருவரும் இணைந்து பங்களித்த படங்களின் பட்டியல்:

1. பெற்றவள் கண்ட பெருவாழ்வு.
2.காட்டு மங்கை.

3.குமார சம்பவம்.

4.யானை வளர்த்த வானம்பாடி மகன்.

5.சுவாமி ஐயப்பன்.

சுவாமி ஐயப்பன் பாடல்கள் அனைத்தையும் எழுதியவர் கவியரசர் கண்ணதாசன்.இந்த காலக்கட்டத்தில் கண்ணதாசன் அவர்கள் போதை மருந்து ஊசிக்கு அடிமையாக இருந்தார்.
கவிஞரின் பழக்கத்தால் அதிருப்தியுற்ற இயக்குனர் சுப்ரமண்யம், கவியரசரின் பாடல் வரிகளை படித்து நெகிழ்ந்தார்.
’சுவாமி ஐயப்பன்’ மலையாளத்திலும் எடுக்க திட்டமிருந்ததால் மலையாளக்கவிஞரை கூப்பிட்டு ‘இதை அப்படியே மொழி பெயர்த்து விடு..போதும்’ என்றிருக்கிறார் சுப்ரமண்யம்.‘சுவாமி ஐயப்பன்’ திரைப்படம் பெரு வெற்றியடைந்து தமிழகத்தில் ஐயப்ப பக்தர்களை 
புதிதாக உருவாக்கியது.

இப்படத்தின் பாடல்கள் இன்றும் ஐயப்ப பக்தர்களுக்கு ‘பிரசாதம்’.

1.அரிஹராசனம் - ஜேசுதாஸ்.

2.பொய்யின்றி மெய்யோடு நெய் கொண்டு போனால்,அய்யனை நீ காணலாம்- ஜேசுதாஸ்.

3.தேடுகின்ற கண்களுக்கு ஓடி வரும் சாமி- பி.சுசிலா.

4. சுவாமியே சரணம்...சரணம் பொன் ஐயப்பா- டி.எம்.எஸ்.

5.சபரி மலையில் வண்ணச்சந்திரோதயம் - டி.எம்.எஸ்.

தமிழகத்தில் சிற்றரசராக திகழ்ந்த ஜி.தேவராஜன் மலையளத்தில் பெரும் சக்ரவர்த்தியாக வாழ்ந்து மறைந்திருக்கிறார்.இளையராஜா, ஜி.தேவராஜன் இசைக்குழுவில் இசைக்கருவி வாசித்து பணியாற்றி இருக்கிறார்
என்பது குறிப்பிடத்தகுந்தது.
ஜி.தேவராஜன் இசை என்றும் ஐயப்ப பக்தர்களுக்கு,‘பொய்யின்றி மெய்யோடு நெய் கொண்டு வரும்’.

இவர், திரைப்படப் பாடல் ஆசிரியரான வயலார் ராமவர்மாவுடன் இணைந்து பணியாற்றியுள்ளார்.

1. பெற்றவள் கண்ட பெருவாழ்வு.

2.காட்டு மங்கை.

3.எங்களுக்கும் காலம் வரும்.

4.காவல் தெய்வம்.

5.துலாபாரம்.

6.கஸ்தூரி திலகம்.

7.குமார சம்பவம்.

8.அன்னை வேளாங்கண்ணி.

9.யானை வளர்த்த வானம்பாடி மகன்.

10.விஜயா.

11.ஸ்வாமி ஐயப்பன்.

12.குமார விஜயம்.

13.பஞ்சாமிர்தம்.

14.அலாவுதினும் அற்புத விளக்கும்[இயக்கம்:ஐ.வி.சசி]

15.ராணி.

16.கோடுகள் இல்லாத கோலம்.

17.வில்லியனூர் மாதா.



</doc>
<doc id="203936" url="https://ta.wikipedia.org/wiki?curid=203936" title="வயலார் ராமவர்மா">
வயலார் ராமவர்மா

வயலார் ராமவர்மா, மலையாளத் திரைப்படங்களுக்கு பாடல்கள் எழுதிய பாடலாசிரியர் ஆவார்.
இவர் எழுதிய பாடல்கள் பலவற்றிற்கு, ஜி. தேவராஜன் இசையமைத்துள்ளார்.



</doc>
<doc id="203938" url="https://ta.wikipedia.org/wiki?curid=203938" title="கே. ஸ்ரீதரன் பிள்ளை (ஓவியர்)">
கே. ஸ்ரீதரன் பிள்ளை (ஓவியர்)

கே. எஸ். பிள்ளை எனப்படும் ஸ்ரீதரன், மலையாள இதழ்களில் கேலிச்சித்திரங்களை வரைந்தவர்.
(பிறப்பு - 1919, இறப்பு - 1978 ஏப்ரல் 30). கேரளத்தின் ஆலப்புழா மாவட்டத்தில் மாவேலிக்கராயில் பிறந்தவர் இவர் பள்ளிக்கல்வியை மாவேலிக்கரை ராஜாரவிவர்மா பள்ளியில் ஓவியக் கலை பயின்றார். என்.எஸ்.எஸ் தொடர்பான சித்திரங்களையும் வரைந்துள்ளார். .


</doc>
<doc id="203939" url="https://ta.wikipedia.org/wiki?curid=203939" title="தெற்கு மலபார் கிராமீண் வங்கி">
தெற்கு மலபார் கிராமீண் வங்கி

தெற்கு மலபார் கிராம வங்கி அல்லது தெற்கு மலபார் கிராமீண் வங்கி, கேரளத்தில் இயங்கிவந்த வங்கிகளுள் ஒன்று. இதன் தலைமையகம், மலப்புறத்தில் உள்ளது. கேரளத்தின் எட்டு மாவட்டங்களில் இயங்கியது. மொத்தம் 506 கிளைகளைக் கொண்டு, உழவுத் தொழில், பிற துறைகள் ஆகியவற்றிற்கு நிதி வழங்கி உதவியது. பின்னர், வடக்கு மலபார் கிராம வங்கியுடன் இணைக்கப்பட்டு, கேரள கிராம வங்கி என பெயர் மாற்றம் பெற்றது. அதிகாரப்பூர்வமாக, 2013 ஆம் ஆண்டில் இவ்வங்கிகள் இணைக்கப்பட்டன.


</doc>
<doc id="203940" url="https://ta.wikipedia.org/wiki?curid=203940" title="குரு பூர்ணிமா">
குரு பூர்ணிமா

குரு பூர்ணிமா , ஆடி மாதத்தில் (சூன் - சூலை) வரும் ழுழுநிலவு (பௌர்ணமி) நாள் அன்று, சீடர்கள் (மாணவர்கள்) தங்களுக்கு கல்வி அறிவு புகட்டிய குருவை (ஆசிரியரை) போற்றும் முகமாக குரு வழிபாடு எனும் குரு பூஜை செய்வார்கள். இதனை துறவிகள், வியாசபூசை என்றும் வியாச பூர்ணிமா என்றும் அழைப்பர். 

இவ்வழிப்பாட்டை வேத வேதாந்தக் கல்வி பயின்றவர்கள் தங்களது குருமார்களை நினைவு கூறும் வகையில் ஆடி மாதத்தில் வரும் முதல் பௌர்ணமி அன்று சிறப்பாக குரு பூஜை செய்வது மரபு.

மாணவர்கள் தங்களுக்கு கல்வி கற்றுக் கொடுத்த குருவினை வழிபடுவதுடன், தட்சிணாமூர்த்தி, பகவத் கீதைஅருளிய கிருஷ்ணர், வேதங்களை தொகுத்த வியாசர், உபநிடதங்களுக்கு விளக்கம் எழுதிய ஆதி சங்கரர், மத்வர் மற்றும் இராமானுசர் போன்றவர்களையும் குரு பூர்ணிமா நாளில் வழிபட்டு குருவின் திருவருள் பெறுவர்.

பௌத்தர்களும், புத்தரை குரு பூர்ணிமா நாளில் சிறப்பாக வழிபடுவர். 




</doc>
<doc id="203944" url="https://ta.wikipedia.org/wiki?curid=203944" title="தகவல் அறிவியல்">
தகவல் அறிவியல்

எளிமையாக கூற வேண்டும் என்றால் "தகவல் அறிவியல் என்பது தகவல்களை சேமிக்க மற்றும் மீட்டெடுப்பதற்காக செயல்முறைகள் பற்றிய ஆய்வு".
தகவல் அறிவியல் என்பது அடிப்படையாக தகவல்களை பகுத்தாய்தல், சேகரித்தல், வகைப்படுத்துதல், சேமித்தல், மீட்டுதல் போன்ற பல்துறையிடைச் சார்ந்த அறிவியல் ஆகும். தகவல் அறிவியல் (தவறுதலாக) கணினி அறிவியலின் ஒரு பிரிவாகப் பெரும்பாலும் கருதப்படுகிறது.

தகவல் அறிவியலின் மூல ஆராய்ச்சி ஒரு திரளத்தில்(Domain) உள்ள கருத்துக்களின் அறிவு தொகுப்பாக அறியப்படுகிறது.
தகவல் அறிவியல் முதலில் தகவல் தேவைப்படுபவர்களின் தேவைகளையும் பிரச்சனைகளையும் உணர்ந்து பின்பு அதற்கேற்றாற் போல தொழில்நுட்பங்களையும் தகவல்களையும் செயற்படுத்துகிறது. வேறொரு வகையில் விளக்க வேண்டுமென்றால் தகவல் அறிவியல் முதலில் ஒட்டு மொத்த அமைப்பின் பிரச்சனைகளை அணுகி பின்னர் ஒவ்வொரு தனிப்பட்ட தொழில்நுட்ப விஷயங்களை அணுகுகிறது. இந்த நிலையில் தகவல் அறிவியலை தொழில்நுட்ப தீர்மானவியலுக்கான ஒரு தீர்வாகவும் பார்க்கலாம்.

1968ல் தகவல் அறிவியல் மற்றும் தொழில்நுட்பத்திற்கான அமெரிக்கன் சொசைட்டியின்படி "தகவல் அறிவியல் துறை என்பது தகவலின் பண்புகள் மற்றும் தன்மை குறித்த ஆராய்ச்சி ஆகும். இது தகவல்களின் பிறப்பிடம், தொகுப்பு, அமைப்பு, சேமிப்பு, மீட்பு, விளக்கம், பரிமாற்றம், உருமாற்றம், மற்றும் பயன்பாடு தொடர்பான அறிவியல் ஆகும்."

தகவல் அறிவியல் மூன்று பொது பண்புகளை கொண்டுள்ளன அவையாவையெனில்:


</doc>
<doc id="203945" url="https://ta.wikipedia.org/wiki?curid=203945" title="லிபரேஷன் (நாளிதழ்)">
லிபரேஷன் (நாளிதழ்)

லிபரேஷன் (IPA: [li.be.ʁa.sjɔ]) ஒரு பிரஞ்சு நாளிதழ் ஆகும். இது ஜீன் பால் சார்ட்ரே மற்றும் செர்ஜ் ஜூலையால் 1968 மே எதிர்ப்பு இயக்கங்களை ஒட்டி, பாரிசில் 1973 ஆம் ஆண்டு நிறுவப்பட்டது.

முதலில் ஒரு தீவிர இடதுசாரி நாளிதழாக இருந்த இது 1980 மற்றும் 1990 களில் பல மாற்றங்கள் பெற்று சமூக ஜனநாயக நிலைப்பாட்டை எடுக்க ஆரம்பித்தது. 2007 ஆம் ஆண்டில், இதன் பிரதிகள் சுமார் 140,000 புழக்கத்தில் இருந்தன. இதுவே இணையதளம் தொடங்கிய முதல் பிரஞ்சு நாளிதழாகும்.

40 ஆண்டுகளாக வெளிவந்து கொண்டிருக்கும் இந்த நாளிதழ் நவம்பர் 14, 2013 இல், முதல் முறையாக புகைப்படங்களே இல்லாமல் தனது பதிப்பை வெளியிட்டது. புகைப்படங்கள் ஒரு நாளிதழுக்கு எந்த அளவு முதன்மையானவை என்று உணர்த்துவதற்காகவே இந்த மரபு மீறிய செயலை மேற்கொண்டுள்ளதாக, முகப்புப் பக்கத்திலேயே விளக்கமும் அளித்திருந்தது.


</doc>
<doc id="203948" url="https://ta.wikipedia.org/wiki?curid=203948" title="அ. முசிபு">
அ. முசிபு

அ. முசிபு, தமிழக அரசின் பள்ளிக் கல்வித்துறை மற்றும் பொது நூலகத்துறை சார்பில், நூலகத்துறையில் சிறப்பாக செயல்படும் நூலகர்களுக்கு வழங்கப்படும் , "டாக்டர் எஸ். ஆர். ரங்கநாதன் நல் நூலகர் விருதை" 2013 ஆம் ஆண்டு பெற்றவர். இவர், காயல்பட்டணம் கிளை நூலக மூன்றாம் நிலை நூலகர். மேலும் இவர் ஒரு மாற்றுத்திறனாளி. காயல்பட்டணம் கிளை நூலகத்தில் 100 புரவலர்களை சேர்த்தது இவரது சாதனை. இவரது முயற்சியால் கிராம தன்னிறைவு திட்டத்தின் கீழ் ரூ. 14 லட்சம் செலவில் நூலகத்துக்கு சொந்த கட்டடம் கட்டப்பட்டு வருகிறது. இதற்கான கிராம மக்கள் பங்களிப்பான ரூ. 7 லட்சத்தை பலரிடம் நன்கொடையாக வசூல் செய்து கொடுத்துள்ளார். 


</doc>
<doc id="203951" url="https://ta.wikipedia.org/wiki?curid=203951" title="காதலுக்கு சலாம் (மெகா தொடர்)">
காதலுக்கு சலாம் (மெகா தொடர்)

குபூல் ஹாய் என்பது அக்டோபர் 29, 2012 முதல் சனவரி 23, 2016 வரை ஜீ தொலைக்காட்சி ஒளிபரப்பான தொலைக்காட்சி தொடர். இந்தத் தொடர் ஜீ தமிழ் தொலைக்காட்சியில் திங்கள் முதல் வெள்ளி வரை காலை 10:30 மணிக்கு 'காதலுக்கு சலாம்' என்ற பெயரில் மொழி மாற்றம் செய்யப்பட்டு ஒளிபரப்பானது. 

வெளிநாட்டில் இருந்து தனது தந்தையை தேடி இந்தியா வரும் சோயா வந்த இடத்தில அசாலை காதலிகின்றால். அசாலின் தொழியான ராணியும் அசாலை காதலிகின்றால். பல போராட்டங்களுக்கு பிறகு அசால் சோயாவை திருமணம் செய்கின்றான். இவர்களுக்கு ஒரு பெண் குழந்தை பிறக்கின்றது. அசால், சோயா மற்றும் அவர்களின் குடும்பத்தினரை ராணி கொலை செய்கின்றாள். இதை கண்ட அசாலின் தாய் அசால், சோயாவின் குழந்தையையும் மற்றும் தனது மகளின் குழந்தையை கூட்டிகொண்டு ராணியிடம் இருந்து தப்பிகின்றா. இதில் இருந்து குபூல் ஹாய் பகுதி 2 தொடங்குகின்றது.





</doc>
<doc id="203952" url="https://ta.wikipedia.org/wiki?curid=203952" title="ஆருஷி கொலை வழக்கு">
ஆருஷி கொலை வழக்கு

நொய்டா இரட்டைக் கொலை வழக்கு அல்லது ஆருஷி கொலை வழக்கு மே 15-16, 2008 அன்று தில்லி அருகில் உள்ள நொய்டாவில் மருத்துவர் ராஜேஷ் தல்வார் - நுபுர் தல்வார் ஆகியோரின் வீட்டில் நடந்த இரட்டைக் கொலைகள் குறித்த வழக்கு ஆகும்.

மருத்துவர் ராஜேஷ் தல்வார் - நுபுர் தல்வார் ஆகியோரின் 14 வயது மகள் ஆருஷி தல்வார் என்பவரும், அவர்கள் வீட்டு வேலையாளும் (45 வயதான ஹேமராஜ் பன்ஷாட்ம் (Hemraj Banjade)) மர்மமான முறையில் கொலைசெய்யப்பட்டு இறந்துகிடந்தனர்.

இவ்வழக்கில் சம்பவம் நடந்த அங்கு வந்த நொய்டா காவற்துறை, வீட்டு வேலையாளான ஹேமராஜ் நேபாளிதான் கொலையாளி எனக் கூறியது. ஆனால் மறுநாள் ஹேமராஜ், தல்வார் வீட்டின் மேல்மாடியில் இறந்து கிடந்தது தெரிந்தது. மே 23, 2008-ல் ராஜேஷ் தல்வார்தான் அவரது மகள் ஆருஷியைக் கொன்றார் எனக் கைது செய்து செய்யப்பட்டார். 

2013 நவம்பரில், 5 ஆண்டுகள் கழித்து டாக்டர் ராஜேஷ் தல்வார் - நுபுர் தல்வார் குற்றவாளிகள் என அலகாபாத் நீதிமன்றம் தீர்ப்பளித்தது.



</doc>
<doc id="203954" url="https://ta.wikipedia.org/wiki?curid=203954" title="உலக மீன்பிடித் தொழிலாளர் பேரவை">
உலக மீன்பிடித் தொழிலாளர் பேரவை

உலக மீன்பிடித் தொழிலாளர் பேரவை, 1997ம் ஆண்டு நவம்பர் 21ம் நாள் 40 நாடுகளின் பிரதிநிதிகளால் புது டெல்லியில் உருவாக்கப்பட்டது. இதில் உலகளாவிய ரீதியில் மீனவர்கள் சந்திக்கின்ற பிரச்சினைகளுக்கும் அவர்களுக்கு ஏற்படும் பாதிப்புகளுக்கும் தீர்வுகாணும் வகையில் நவம்பர் 21-ம் தேதியை சர்வதேச மீனவர் தினமாக பிரகடனப்படுத்தினர்


</doc>
<doc id="203956" url="https://ta.wikipedia.org/wiki?curid=203956" title="ஏழாம் லியோ (திருத்தந்தை)">
ஏழாம் லியோ (திருத்தந்தை)

திருத்தந்தை ஏழாம் லியோ (; இறப்பு 13 ஜூலை 939) என்பவர் கத்தோலிக்க திருச்சபையின் திருத்தந்தையாக 3 ஜனவரி 936 முதல் 939இல் தனது இறப்புவரை இருந்தவர் ஆவார். திருத்தந்தை பதினொன்றாம் யோவானுக்குப் பின் பதவி ஏறிய இவர் திருத்தந்தை எட்டாம் ஸ்தேவானுக்கு முன் ஆட்சிசெய்தவர் ஆவார். உரோமை நகரின் அப்போதைய ஆட்சியாளர் சுபோலேதோவின் இரண்டாம் அல்பெரிக்கின் விருப்பத்தால் இவர் திருத்தந்தையாக்கப்பட்டர். உரோமையின் புனித சிக்ஸ்துஸாலயத்தில் புனித ஆசிர்வாதப்பர் சபையின் துறவியாக இருந்தார். இப்பதவியினை இவர் விரும்பாதபோதிலும் கட்டாயப்படுத்தி இவருக்கு அளிக்கப்பட்டது.

இவர் திருத்தந்தையாக மூன்று வருடம் ஆட்சிசெய்தார். குளூனி மடம் உட்பட இவர் பல மடங்களுக்கு உதவிசெய்துள்ளார். ஆல்பரிக் மற்றும் அவரின் வளர்ப்புத் தந்தையான இத்தாலியின் அரசர் ஹக்குக்கும் இடையே இருந்த பிணக்கை தீர்க்க இவர் குளூனி மட அதிபரை அனுப்பினார்.

செருமனியில் ஃபெதரிக் என்பவரை மினாஸ் நகரின் பேராயராக இவர் நியமித்தார். திருமுழுக்கு பெற விரும்பாத யூதர்களை நாடுகடத்த ஃபெதரிக்குக்கு இவர் அனுமதியளித்தார். எனினும் யூதர்களுக்கு கட்டாய திருமுழுக்கு அளிப்பதை இவர் ஏற்கவில்லை.

ஜூலை 939இல் ஏழாம் லியோ, தனது இறப்புக்கு பின்பு புனித பேதுரு பேராலயத்தில் அடக்கம் செய்யப்பட்டார்.


</doc>
<doc id="203966" url="https://ta.wikipedia.org/wiki?curid=203966" title="ஜீ தமிழ் தொலைக்காட்சி நிகழ்ச்சிகள்">
ஜீ தமிழ் தொலைக்காட்சி நிகழ்ச்சிகள்

ஜீ தமிழ் தொலைக்காட்சியில் ஒளிபரப்பாகும் நிகழ்ச்சிகள்.




</doc>
<doc id="203985" url="https://ta.wikipedia.org/wiki?curid=203985" title="100 டிகிரி செல்சியஸ்">
100 டிகிரி செல்சியஸ்

100 டிகிரி செல்சியஸ் வரவிருக்கின்ற மலையாளத் திரைப்படமாகும். இத்திரைப்படத்தினை ராகேஷ் கோபன் எழுதி இயக்கியுள்ளார். இத்திரைப்படத்தில் ராகேஷ் கோபன் சுவேதா மேனன், மேக்னா ராஜ், பாமா, அனன்யா மற்றும் ஹரிதா ஆகியோர் நடித்துள்ளனர் 



</doc>
<doc id="204016" url="https://ta.wikipedia.org/wiki?curid=204016" title="ஈநாடு (திரைப்படம்)">
ஈநாடு (திரைப்படம்)

ஈநாடு 2009ல் வெளிவந்த தெலுங்கு திரைப்படமாகும். இத்திரைப்படம் 2008ல் வெளிவந்த பாலிவுட் திரைப்படமான எ வென்னஸ்டே திரைப்படத்தின் தழுவலாகும். 

சக்ரி டோலிடி இப்படத்தினை இயக்கியுள்ளார். இத்திரைப்படத்தில் கமல்ஹாசன் மற்றும் வெங்கடேஷ் முக்கிய கதாப்பாத்திரத்தில் நடித்திருந்தனர். தமிழில் மோகன்லால் வெங்கடேஷ் நடித்த கதாப்பாத்திரத்தில் நடித்திருந்தார், இத்திரைப்படம் உன்னைப்போல் ஒருவன் என தமிழில் வெளிவந்தது.





</doc>
<doc id="204019" url="https://ta.wikipedia.org/wiki?curid=204019" title="மடப்புரம்">
மடப்புரம்



</doc>
<doc id="204020" url="https://ta.wikipedia.org/wiki?curid=204020" title="அனுஜா ஐயர்">
அனுஜா ஐயர்

அனுஜா ஐயர் இந்திய நடிகையாவார். இவர் தமிழ் திரைப்படத்துறையில் 2007ல் வெளிவந்த சிவி என்ற திகில் திரைப்படத்தின் மூலமாக அறிமுகமானார். பிறகு 2009ல் நினைத்தாலே இனிக்கும், உன்னைப்போல் ஒருவன் ஆகிய படங்களில் நடித்துப் புகழ் பெற்றார்.

அனுஜா ஐயர் இயற்பெயர் சந்தியா என்பதாகும். இவர் தமிழ்நாடு சென்னையில் பிறந்தவர். சென்னை சாந்தோம், ரோசரி மெட்ரிக் பள்ளியில் பள்ளிப் படிப்பினை முடித்தார். டெல்லி சிறீராம் கல்லூரியில் இளங்கலை வணிகவியலைப் படித்தார். 


</doc>
<doc id="204025" url="https://ta.wikipedia.org/wiki?curid=204025" title="நினைத்தாலே இனிக்கும் (2009 திரைப்படம்)">
நினைத்தாலே இனிக்கும் (2009 திரைப்படம்)

நினைத்தாலே இனிக்கும் 2009ல் வெளிவந்த திரைப்படமாகும். இத்திரைப்படத்தினை குமாரவேலன் இயக்கினார். இத்திரைப்படத்தில் பிரித்விராஜ் சுகுமாரன், சக்தி வாசுதேவன், கார்த்திக் குமார்,பிரியாமணி, அனுஜா ஐயர், பாக்யராஜ், மனோபாலா ஆகியோர் நடித்திருந்தனர். இத்திரைப்படத்திற்கு விஜய் ஆண்டனி இசையமைத்திருந்தார்.

கிளாஸ்மெட்ஸ் என்ற மலையாளத் திரைப்படத்தின் மறு ஆக்கமாக இத்திரைப்படம் வெளிவந்தது. இந்த படத்தின் தலைப்பு 1979ல் வெளிவந்த தமிழ் படமான நினைத்தாலே இனிக்கும் திரைப்படத்திலிருந்து எடுக்கப்பட்டது.



</doc>
<doc id="204027" url="https://ta.wikipedia.org/wiki?curid=204027" title="விண்மீன்கள் (திரைப்படம்)">
விண்மீன்கள் (திரைப்படம்)

விண்மீன்கள் 2012ல் வெளிவந்த தமிழ் திரைப்படமாகும். இத்திரைப்படத்தினை விக்னேஷ் மேனன் எழுதி இயக்கியிருந்தார். ராகுல் ரவீந்திரன், விஷ்வா, பாவனா ராவ், அனுஜா ஐயர், பாண்டியராஜன் ஆகியோர் இத்திரைப்படத்தில் நடித்திருந்தனர்.




</doc>
<doc id="204029" url="https://ta.wikipedia.org/wiki?curid=204029" title="சிவி">
சிவி

சிவி, 2007ல் வெளிவந்த ஒரு தமிழ் திரைப்படமாகும். இத்திரைப்படத்தினைக் கே. ஆர். செந்தில் குமார் இயக்கியுள்ளார். இத்திரைப்படத்தில் யோகி, ஜெயசிறீ, அனுஜா ஐயர் ஆகியோர் நடித்துள்ளனர். இத்திரைப்படம் தாய் (மொழி) திரைப்படமான ஷுட்டெர் என்பதன் மறு உருவாக்கம் ஆகும்.



</doc>
<doc id="204035" url="https://ta.wikipedia.org/wiki?curid=204035" title="கொல கொலயா முந்திரிக்கா">
கொல கொலயா முந்திரிக்கா

கொல கொலயா முந்திரிக்கா 2010ல் வெளிவந்த தமிழ் நகைச்சுவைத் திரைப்படமாகும். இத்திரைப்படத்தினை கிரேசி மோகன் மற்றும் மதுமித்ரா ஆகியோர் இயக்கினர். 

கார்த்திக் குமார், ஜெயராம் (நடிகர்), பாவனா ராவ், ஆனந்ராஜ், பாண்டியராஜன், எம். எசு. பாசுகர், வாசு விக்ரம் ஆகியோர் நடித்துள்ளனர்.




</doc>
<doc id="204037" url="https://ta.wikipedia.org/wiki?curid=204037" title="எனக்கு 20 உனக்கு 18">
எனக்கு 20 உனக்கு 18

எனக்கு 20 உனக்கு 18 2003ல் வெளிவந்த தமிழ் திரைப்படமாகும். இத்திரைப்படத்தில் தருண், சிரையா, திரிசா, விவேக் ஆகியோர் முக்கிய கதாப்பாத்திரங்களில் நடித்திருந்தனர். இப்படத்தினை ஜோதி கிருஷ்ணா இயக்கினார்.



</doc>
<doc id="204041" url="https://ta.wikipedia.org/wiki?curid=204041" title="கிரிஷ் 3">
கிரிஷ் 3

க்ரிஷ் 3 ராகேஷ் ரோஷன் தயாரித்த, அறிவியல் வகை இந்தித் திரைப்படம் ஆகும். இந்த திரைப்படம் கோயி... மில் கயா மற்றும் க்ரிஷ் தொடரின் மூன்றாவது பாகம் க்ரிஷ் -3 ஆகும். இந்த திரைப்படத்தில் முன்னணி கதாபாத்திரத்தில் கிருத்திக் ரோஷன், விவேக் ஓபராய், பிரியங்கா சோப்ரா, மற்றும் கங்கனா. நடித்துள்ளனர்.
இந்த திரைப்படம் தமிழிலும், தெலுங்கிலும் மொழியில் மொழிமாற்றம் செய்யப்பட்டது.




</doc>
<doc id="204053" url="https://ta.wikipedia.org/wiki?curid=204053" title="மொழிபெயர்ப்பு (உயிரியல்)">
மொழிபெயர்ப்பு (உயிரியல்)

உயிரியல் மற்றும் ஈனியலில் (மரபியலில்) மொழிபெயர்ப்பு அல்லது மொழிமாற்றம் (Translation) என்பது ஆர்.என்.ஏ (அல்லது இரைபோ கருவமிலம்) மூலக்கூற்றிலிருந்து, புரதம் உருவாக்கப்படும் செயற்பாட்டைக் குறிக்கும், இது இரைபோசோம்களில் நடைபெறுகிறது. 

ஆங்கிலக் கட்டுரையொன்றை வாசித்து அதைத் தமிழில் புரிந்துகொள்ள வேண்டும் எனின், ஆங்கிலக் கட்டுரையின் வரிகளைப் படித்தல், அவற்றின் பொருளைப் புரிந்து தமிழுக்கு மாற்றுதல் எனும் இரு செயற்பாடுகள் நாமறியாமலே நடக்கின்றன. இதையொத்ததே உயிரியல் மொழிபெயர்ப்புச் செயற்பாடும்.


இறைபோசோமானது, புரதத்தை அன்றி, ஆரம்பத்தில் பல்புரதக்கூறுகளையே தொகுக்கின்றது. அவை, பின்பு புரத மடிவு மூலம் புரதங்களாக மாற்றப்படுகின்றன.

மொழிமாற்றத்தின் துவக்கம் நிகழமுன்பு, நிறமூர்த்தத்தில் உள்ள மரபணுக்களில் சேகரித்துவைக்கப்பட்டுள்ள பரம்பரைச் செய்திகள், ஆர்.என்.ஏ. படியெடுப்பு மூலம் செய்திப் பரிமாற்ற ஆர்.என்.ஏ ஆக வரிமாற்றப்படுகின்றன. இவ்வரிமாற்றமே, எந்தப் புரதம் உருவாக்கப்படவேண்டும், அப்புரதம் உருவாக வேண்டுமெனின், எந்தெந்த அமினோவமிலங்கள் சேர்க்கப்பட வேண்டும் என்று தீர்மானிக்கின்றன. 

மூன்று மூன்று தாங்கிகளாக அல்லது உப்புமூலங்களாக, நியூக்கிளியோடைட்டுத் தொடர் வாசிக்கப்பட்டு, அதற்குரிய அமினோவமிலம் இனங்காணப்படுகின்றது. செய்திப்பரிமாற்ற ஆர்.என்.ஏ, இடம்மாற்று ஆர்.என்.ஏ என்பவற்றிலுள்ள இந்த மும்மைத் தாங்கிகள்/உப்புமூலங்கள் முக்குறியம் என்று அறியப்படுகின்றன.

மொழிமாற்றத்தை, எளிமையாக, பின்வரும் மூன்று படிநிலைகளின் தொகுப்பாகச் சொல்லலாம்.

மொழிமாற்றம் நிகழ்கின்ற "தொழிற்சாலை"யாக இயங்கும் கலப்பாகம் இரைபோசோம் ஆகும். ஆறாறனை எனப்படும் ஆறனை வகையொன்றையும் புரதங்களையும் கொண்டிருக்கும் இறைபோசோமானது, சாதாரணமாக, பெருந்துணையலகு, சிறுதுணையலகு எனும் இரு பாகங்களாகக் உயிரணுக்களில் காணப்படும். எனினும் மொழிமாற்றம் நிகழவேண்டுமெனின் அவை இரண்டும் இணைய வேண்டும்.

இலக்குக்குரிய காவாறனையைச் சூழ்ந்து இறைபோசோமின் இரு துணையலகுகளும் ஒன்றிணையும் செயற்பாட்டுடன், மொழிமாற்றம் துவங்குகின்றது. இங்கு காவாறனையானது, உரிய அமினோவமிலங்களை இறைபோசோமுக்கு வழங்கும் செயற்பாட்டில் ஈடுபடும். இதற்காக, முதலாவது காவாறனை, தூதாறனையின் துவங்கு முக்குறியம் அல்லது தொடக்க முக்குறியத்தில் இணைகின்றது. காவாறனையிலுள்ள முரண்-முக்குறியம், தூதாறனையின் முக்குறியத் தொடருக்கு மறுதலையான அல்லது எதிர் நிரப்புகின்ற (complementary) தொடரைக் கொண்டிருப்பது இவ்வாறான இணைப்பில் உதவுகின்றது. ஆரம்பிக்கும் முக்குறியமானது பொதுவாக ATG (அல்லது AUG) ஆக இருப்பதுடன் இது மெத்தியோனின் அமினோ அமிலத்தையும் குறியீடு செய்கின்றது. வேறு சில முக்குறியங்களும் சிலவேளைகளில் துவங்கு முக்குறியமாகச் செயற்படுகிறது. 
தூதாறனையில் தான் இணைந்துள்ள 5' முக்குறியத்துக்குரிய அமினோவமிலத்தைக் காவாறனை கொணர்ந்து சேர்க்கின்றது. இதற்கு "அமினோவேசைல் தூதாதறை சிந்தரேசு" நொதியம் உதவுவதுண்டு. அமினோவேசைல் புறம் (A புறம்), டீயொக்சி புறம் (D புறம்) எனும் இரு முக்கியமான புறங்கள் இறைபோசோமில் உண்டு.

தூதாறனையின் அடுத்த முக்குறியத்திற்கு இறைபோசோம் நகர்ந்து, அம்முக்குறியத் தொடருக்குரிய அமினோவமிலத்தை, முன்பு இணைந்த அமினோவமிலத்துடன், பெப்டைட்டுப் பிணைப்பு மூலம் இணைக்கும். (இதன்மூலம்) அமினோவமிலச் சங்கிலி உருவாகிக்கொண்டிருக்கின்றது.

பெப்டைட்டு சங்கிலி நீண்டுகொண்டு செல்கையில் ஒரு நிறுத்த முக்குறியம் அல்லது முடிவு முக்குறியம் அடையாளம் காணப்படும்போது பல்பெப்டைட்டை இறைபோசோம் விடுவிக்கின்றது. பொதுவாக UAA, UAG, UGA என்பவற்றில் ஒன்று நிறுத்த முக்குறியமாகக் காணப்படுகின்றது. 

புரதத் தொகுப்பின் அடிப்படை, இரைபோசோம் ஒவ்வொரு அமினோவமிலங்களை அடுத்தடுத்துச் சேர்ப்பதே ஆகும். எந்த அமினோவமிலம் அடுத்து இணைக்கப்படவேண்டும் என்பதை, அவ்விணைவுக்கு இடம் கொடுக்கும் தூதாறனையே தீர்மானிக்கின்றது. தூதாறனையின் நியூக்கிளியோடட்டுத் தொடரில் வரும் மூன்று அடுத்தடுத்த தாங்கிகளுக்கு (அல்லது உப்புமூலங்களுக்கு) ஏற்பவே இவை இணைக்கப்படுகின்றன.
அமினோவமிலத்தைச் சேர்க்கும் செயற்பாடு, பெப்டைட்டின் காபன் முனையிலேயே இடம்பெறுவதால், மொழிமாற்றத்தின் திசையானது, அமினோ முதல் கார்பொக்சைல் வரை' என்று கூறப்படுகின்றது.

பற்றுயிரிகளில் (பாக்டீரியா) கலக் குழியவுருவில் இறைபோசோம் துணையலகுகள் இணைய, மெய்க்கருவன்களிலோ அகக்கலவுருச் சிறுவலை மென்சவ்வூடாகவும் மொழிமாற்றம் இடம்பெறும். வரிமாற்றப்பட்ட ஆறனைகளில் இறைபோசோம ஆறனைகளோ, சிறு கருவாறனைகளோ (small nuclear RNA) புரதங்களாக மொழிமாற்றப்படுவதில்லை.

மொழிமாற்றம் உயிர் வேதியியல் ரீதியில் எப்படி நடக்கின்றது என்பதைப் புரிந்து கொள்வதற்குப் பின்வரும் உதாரணத்தைப் பார்ப்போம்.

அது ஆறனையாக மாற்றப்படும் போது, (மறுதலை என்பதால்) பின்வருமாறு வரிமாற்றப்படும். (ஆறனையில் தைமின், யுராசில்லால் (U) பிரதியிடப்பட்டிருக்கும்):

காவாறனை மொழிமாற்றும் போது, (மறுதலையாகவே இணையமுடியும் என்பதால்), தாய்த் துண்டத்தின் ஒழுங்கில் இணையும்:

அமினோவமிலங்கள் இணைவதற்கான முக்குறியங்களாக இவை புரிந்துகொள்ளப்படும்.

மொழிமாற்றம், ஒரு துவங்கு கோடோனில் ஆரம்பித்து, முடிவுக் கோடோனில் முடியவேண்டும். AUG ஒரு துவங்கு கோடோன் என்பதால், இங்கு இந்நான்கு கோடோன்களுக்குமுரிய நான்கு அமினோவமிலங்கள் இணைக்கப்படும். பெரிய நியூக்கிளியோடைட்டுத் தொடரி எனில், UAA, UAG, UGA என்பவற்றில் ஏதாவது ஒரு முடிவுக் கோடோன் வரும் வரை, மொழிமாற்றம் தொடர்ந்து இடம்பெறும்.





</doc>
<doc id="204055" url="https://ta.wikipedia.org/wiki?curid=204055" title="லெஹர் சூறாவளி">
லெஹர் சூறாவளி

வங்கக்கடலில் இருந்து கிழக்குக் கடற்கரையை நோக்கி வீசவிருக்கும் ஒரு ஆக்ரோஷமான சூறாவளியே லெஹர் [(Lehar (Hindustani: लेहर அர்த்தம் "அலை")] என்றழைக்கப்படுகிறது. மணிக்கு 19௦ கி.மீ. வேகத்தில் ஆந்திராவின் காக்கிநாடா பகுதியை நோக்கி நகர்கிறது. இது பசுபிக் பெருங்கடலில் நவம்பர் 18, 2013 அன்று உருவான ஒரு குறைந்த காற்றழுத்த தாழ்வு மண்டலமாகும்.

</doc>
<doc id="204058" url="https://ta.wikipedia.org/wiki?curid=204058" title="விசைக்கோடு">
விசைக்கோடு

விசைக்கோடு ( line of force ) ஒரு காந்தப்புலத்தில் ( மின்புலத்தில்) தானே நகரும் தன்மையுடைய ஒர் அலகு வடமுனை (நேர்மின்னூட்டம்) பயணிக்கும் பாதை காந்தவிசைக் கோடு (மின்விசைக்கோடு) எனப்படும். விசைக்கோட்டின் எந்த ஒரு புள்ளியிலும் வரையப்படும் தொடுவரை விசையின் திசையினைக் காட்டும்..விசைக் கோடுகள் ஒன்றையொன்று வெட்டுவதில்லை.

விசைக்குழாய் ( Tube of force ) என்பது ஒரு கோட்பாட்டியல் கருத்தாகும். ஒரு சிறிய பரப்பிலுள்ள ஒவ்வொரு புள்ளியிலும் வெளிப்படும் விசைக் கோடுகளைச் சேர்பதால் தோன்றுவதாகக் கொள்ளப்படும் கற்பனைக் குழாயாகும்.

A dictionary of science


</doc>
<doc id="204066" url="https://ta.wikipedia.org/wiki?curid=204066" title="கோயி... மில் கயா">
கோயி... மில் கயா

கோயி.. மில் கயா "(பொருள்: நான் ஒருவரைக் கண்டேன்)" என்பது 2003 ஆம் ஆண்டில் வெளியான, அறிவியல் புனைவு வகை இந்தித் திரைப்படம். இதை ராகேஷ் ரோஷன் இயக்கினார். கிருத்திக் ரோஷன், ரேகா (நடிகை), பிரீத்தி சிந்தா ஆகியோர் முக்கிய வேடங்களில் நடித்துள்ளனர். 1982 ஆம் ஆண்டில் வெளியான ஆங்கிலத் திரைப்படமான "ஈ.டி. த எக்ஸ்ரா டெரஸ்ரியல் (திரைப்படம்) என்ற படத்தைச் சார்ந்தே எடுக்கப்பட்டது. ." இத்திரைப்படத்திற்கு இரண்டு தேசிய விருதுகள் கிடைத்துள்ளன.



</doc>
<doc id="204073" url="https://ta.wikipedia.org/wiki?curid=204073" title="ரிப்பன் பிரபு">
ரிப்பன் பிரபு

ஜார்ஜ் பிரடெரிக் சாமுவேல் ராபின்சன் (1827 அக்டோபர் 24 - 1909 ஜூலை 9).1859 ல் ரிப்பன் பிரபு மற்றும் ஏர்ல் டி சாம்பல் என்று அழைக்கப்படுபவர். பிரிடிஷ் லிபரல் அமைச்சரவை பணியாற்றிய பிரிட்டிஷ் அரசியல்வாதி. இந்தியாவில், சென்னையில் "ரிப்பன் எங்கள் அப்பன்" என்றழைக்கப்படுபவர்.

ரிப்பன், 10 டவுனிங் தெரு, லண்டன் மாநகரில் பிறந்தார். அவர் பள்ளியோ அல்லது கல்லூரியோ செல்லவில்ல, தனியாகவே கல்வி பயின்றார்.அவருக்கு 1870 ஆம் ஆண்டு ஆக்ஸ்போர்ட் பல்கலைக்கழகம் மூலம் கெளரவ டாக்டர் பட்டம் வழங்கப்பட்டது. 
இல்பர்ட் மசோதா குறித்த சர்ச்சை (1884)
இந்தியாவில் இருவேறு வகையான சட்டத்தை நீக்குவதற்கு ரிப்பன் முயற்சி எடுத்தார். இந்தியாவிலிருந்த சட்ட அமைப்பின்படி ஒரு ஐரோப்பியர் குறித்த வழக்கை ஐரோப்பிய நீதிபதி மட்டுமே விசாரிக்க முடியும். இந்திய நீதிபதி விசாரிக்க முடியாது. நீதிமன்றங்களில் பதவியிலிருந்த இந்திய நீதிபதிகளுக்கு இந்த சட்டப்பாகுபாடு பெருத்த அவமானத்தை அளிப்பதாக இருந்தது. சட்ட உறுப்பினரான சி.பி. இல்பர்ட் 1883ல் நீதித்துறையில் காணப்பட்ட இந்த பாகுபாட்டைப் போக்குவதற்காக ஒரு மசோதாவைக் கொண்டு வந்தார். ஆனால், ஐரோப்பியர்கள் இம்மசோதாவை கடுமையாக எதிர்த்தனர். இம்மசோதாவை எதிர்த்துப் போராட பாதுகாப்பு சங்கம் ஒன்றை அமைத்த அவர்கள் போராட்ட நிதியாக ஒன்றரை லட்ச ரூபாயையும் திரட்டினர். ஆங்கிலேயரை இந்திய நீதிபதிகளின் விசாரணைக்கு உட்படுத்துவதைவிட, இந்தியாவில் ஆங்கிலேய ஆட்சியை முடிவுக்கொண்டு வருவதே மேல் என்று அவர்கள் கூறினர். இங்கிலாந்து பத்திரிக்கைகளும் அவர்களுக்கு ஆதரவு அளித்தன. எனவே இங்கிலாந்திலும் இந்தியாவிலும் இருந்த ஆங்கிலேயரை திருப்திப்படுத்துவதற்காக ரிப்பன் இம்மசோதாவில் திருத்தம் கொண்டு வந்தார்.
இல்பர்ட் மசோதா குறித்த சர்ச்சை இந்திய தேசியம் வளருவதற்கு பெரிதும் உதவியது. இந்திய தேசிய இயக்கத்தில் இது ஒரு குறிப்பிடத்தக்க நிகழ்வாகும். இந்த சர்ச்சையால் பெரிதும் மனமுடைந்த ரிப்பன் தனது பதவியைத் துறந்துவிட்டு இங்கிலாந்து திரும்பினார். இந்த நிகழ்வின் உடனடி விளைவாக, 1885 ஆம் ஆண்டு இந்திய தேசிய காங்கிரஸ் தோற்றுவிக்கப்பட்டது.
ரிப்பன் பிரபு பற்றிய மதிப்பீடு
இந்தியாவிற்கு இங்கிலாந்து அனுப்பிவைத்த வைஸ்ராக்களிலேயே மிகவும் புகழ்மிக்கவர் ரிப்பன் பிரபு ஆவார். இந்தியர்களின் பிரச்சினைகளை கனிவுடனும், பரிவுடனும் கையாண்ட காரணத்தால் அவரை 'ரிப்பன் தி குட்' (ரிப்பன் எங்கள் அன்பன்) என்று இந்திய மக்கள் போற்றிப் புகழ்ந்தனர். நீதித்துறையில் நிலவிய இனப்பாகுபாட்டை ஒழிக்க முயற்சியெடுத்தது, நாட்டு மொழி செய்தித்தாள் சட்டத்தை திரும்பப் பெற்றது, தல சுய ஆட்சியை அறிமுகப்படுத்தியது, மைசூரைத் திரும்பி வழங்கியது போன்ற நடவடிக்கைகள் இந்தியர்களிடையே அவரது புகழை மேலும் உயர்த்தியது. அவரது செயல்பாடுகளை நன்றியுடன் போற்றிய இந்தியர்கள் ரிப்பன் பதவி விலகியதற்காக மிகவும் வருத்தப்பட்டனர்.
👑இந்திய நிர்வாகத்தில் இந்திய மக்களும் பங்குபெற வேண்டுமென்ற தாராள மனப்பான்மை கொண்டவர் ரிப்பன் பிரபு.
👑தொழிற்சாலைச் சட்டம் (1881), வட்டார மொழிகள் பத்திரிக்கை சட்டம் நீக்கப்படுதல் (1881) ஆகிய சட்டங்களை கொண்டுவந்தார்.
👑இந்தியாவில் முறையான மக்கள் தொகை கணக் கெடுக்கும் முறையினை கி.பி.1881-ல் அறிமுகப்படுத்தினார்.
👑 கி.பி.1882-ல் W.W .ஹண்டர் என்பவர் மூலம் கல்விக்குழு அமைத்தார்.
👑உள்ளாட்சி நிர்வாகத்தில் பல சீர்திருத்தங்களைக் கொண்டு வந்ததால் 'உள்ளாட்சி அரசின் தந்தை' எனப் போற்றப்பட்டார்.
👑1829 இராஜா ராம்மோகன் ராய்-யுடன் இணைந்து சதி முறையை ஒழிக்க பாடுபட்டார்?
👑கி.பி.1883-ல் ஆங்கிலக் குற்றவாளிகளை இந்திய நீதிபதிகள் விசாரணை செய்யும் இல்பர்ட் மசோதாவைக் கொண்டு வந்தார் ரிப்பன் பிரபு. இதனால் தான் சென்னையில் உள்ள மாநகராட்சிக் கட்டடத்திற்கு, ரிப்பன் மாளிகை என பெயர் சூட்டப்பட்டது. 1880 முதல் 1884 வரை ரிப்பன் பிரபு, வைஸ்ரா# ஆக இருந்தார். ரிப்பனின் ஆட்சிக்காலத்தில் நகராட்சிகளும், மாவட்ட போர்டுகளும் ஏற்படுத்தப்பட்டன. கல்வி, குடிநீர், சுகாதாரம், மருத்துவம் போன்றவற்றை உள்ளாட்சிகள் கவனிக்கும் வகையில், உள்ளாட்சி அமைப்புகளை ரிப்பன் ஏற்படுத்தினார்.
👑இந்திய மக்கள் தொகைக் கண்க்கெடுப்பு முறைய தொடங்கியவரிவர்தான்.
👑இது தவிர ரிப்பனின் ஆட்சிக் காலத்தில், இந்தியர்களுக்கு நன்மை ஏற்படும் வகையில் நிறைய சீர்திருத்தங்கள் செய்யப் பட்டன. இதனால் "ரிப்பன் எங்கள் அப்பன்' என்ற ஸ்லோகன் உருவானது.

பிரித்தானிய இந்தியாவின் வைசிராயாக 1880-1884 கால கட்டத்தில் பணிபுரிந்தவர்.

1913ல் கட்டப்பட்ட சென்னை மாநகராட்சியின் கட்டிடத்திற்கு, ரிப்பன் பிரபுவை கௌரவப்படுத்தும் விதமாக ரிப்பன் கட்டிடம் எனப் பெயர் சூட்டப்பட்டது.



</doc>
<doc id="204077" url="https://ta.wikipedia.org/wiki?curid=204077" title="எழுதாத கதை">
எழுதாத கதை

எழுதாத கதை (மலையாளம்;எழுதாத்த கத) என்பது டி. இ. வாசுதேவன் தயாரித்த மலையாளத் திரைப்படம். இது 1970 மே 21-ல் வெளியானது 







</doc>
<doc id="204079" url="https://ta.wikipedia.org/wiki?curid=204079" title="திக்குறிசி சுகுமாரன்">
திக்குறிசி சுகுமாரன்

திக்குறிசி சுகுமாரன் நாயர், மலையாள இயக்குனரும், நடிகரும், திரைப்படத் தயாரிப்பாளரும் ஆவார். இந்திய அரசின் உயரிய விருதான பத்மசிறீ விருதினைப் பெற்றார். எழுநூற்றுக்கும் அதிகமான திரைப்படங்களில் நடித்தார்.

இவர் ஏறத்தாழ 250 விருதுகளை வென்றார். 
திக்குறிசிக்க் லபிச்ச அவார்டுகள்




</doc>
<doc id="204087" url="https://ta.wikipedia.org/wiki?curid=204087" title="செம்மீன்">
செம்மீன்

செம்மீன் என்ற பெயரில் உள்ள கட்டுரைகள்:


</doc>
<doc id="204088" url="https://ta.wikipedia.org/wiki?curid=204088" title="ஷீலா (நடிகை)">
ஷீலா (நடிகை)

ஷீலா, திரைப்பட நடிகை ஆவார். இவரது இயற்பெயர் கிலாரா ஆப்ரகாம். இவர் மலையாள, தமிழ்த் திரைப்படங்களில் நடித்துள்ளார்.
பிரேம் நசீரும் இவரும் இணைந்து அதிகப் படங்களில் நடித்துள்ளனர்.
1980-ல் ஸ்போடனம் என்ற திரைப்படத்துடன் தற்காலிகமாக நடிப்பைக் கைவிட்டார். பின்னர் 2003-ல் சத்யன் அந்திக்காடு இயக்கிய மனசினக்கரெ என்ற திரைப்படத்தில் மீண்டும் நடித்தார்.

திரைப்பட இயக்குனரான பாபு சேவியர், இவரது கணவர். இவர் மகன் விஷ்ணுவும் திரைத்துறையில் பணியாற்றுகிறார்.

இவர் கேரளத்தின் திருச்சூரில் பிறந்தவர். திருச்சூர் கணிமங்கலம் சுதேசி ஆன்டணி, கிரேசி ஆகியோர் இவரது பெற்றோர். இவர் ஷீலா என்ற பெயரில் மலையாள சினிமாவில் அறிமுகமானார். 

எம்.ஜி.ஆர். நாயகனாய் நடித்த பாசம் திரைப்படத்தின் மூலம் திரைத்துறைக்குள் நிறைந்தார். 
இவர் செம்மீன், அஸ்வமேதம், கள்ளிச்செல்லம்மா, அடிமைகள், ஒருபெண்ணின்றெ கத, நிழலாட்டம், அனுபவங்ஙள் பாளிச்சகள், யட்சகானம், ஈற்ற, ஸரபஞ்சரம், கலிக, அக்னிபுத்ரி, பார்யமார் ஸூக்‌ஷிக்குக, மிண்டாப்பெண்ணு, வாழ்‌வேமாயம், பஞ்சவன் காட், காபாலிக உட்பட்ட திரைப்படங்களில் நடித்துள்ளார்.

பிரேம் நசீர், சத்யன், மது, ஜெயன், சுகுமாரன் (நடிகர்), கமலகாசன் உள்ளிட்ட முன்னணி நடிகர்களுடன் நடித்துள்ளார்.


</doc>
<doc id="204089" url="https://ta.wikipedia.org/wiki?curid=204089" title="மக்கள் நீதிமன்றம்">
மக்கள் நீதிமன்றம்

லோக் அதாலத் எனப்படும் மக்கள் நீதிமன்றம் சமாதானநிலை மற்றும் சமரசம் மூலம் மக்களின் பிரச்சனைகளை தீர்க்க இந்திய அரசால் உருவாக்கப்பட்ட நீதிமன்றம் ஆகும். இந்திய நீதிமன்றங்கள், தங்களிடம் நிலுவையில் உள்ள வழக்குகளை, மனுதாரர்களின் விருப்பத்தின் அடிப்படையிலோ அல்லது தன்னிச்சையாகவோ சமரச முறையில் தீர்வு காண மக்கள் நீதி மன்றங்களுக்கு அனுப்பலாம். இது உரிமையியல் விசாரணை முறைச் சட்டப்பிரிவு 89-ன் கீழ் வருகின்றது.

சட்டப்பணிகள் ஆணைக் குழு பிரிவு 19-தின் படி, மக்கள் நீதிமன்றம், 3 பேர் கொண்ட அமர்வாக இருக்கும். அதில் ஒருவர் பணியில் இருக்கும் அல்லது ஓய்வு பெற்ற நீதிபதி, மற்றொருவர் சமூக நலப் பணியாளர் அல்லது பொது நல ஊழியர், மூன்றாம் நபர் வழக்கறிஞர்.

இது ஒரு மாற்றுமுறையில் சச்சரவுகளுக்கு தீர்வு காணும் ஒரு வழிமுறையாகும். "லோக்" என்பது மக்களையும் "அதாலத்" என்பது நீதிமன்றத்தையும் குறிக்கும். மக்கள் நீதிமன்றம் என்ற எண்ணத்தினை முன்மொழிந்ததில் இந்திய உச்சநீதிமன்றத்தின் முன்னாள் தலைமை நீதிபதியான பி.என்.பகவதி அவர்களுக்கு முதன்மையான பங்குண்டு. மக்கள் நீதிமன்றம் முதன் முதலில் குஜராத் மாநிலத்தில் ஜூனகார் என்ற இடத்தில் மார்ச் 14, 1982 அன்று லோக் அதாலத் எனப்படும் மக்கள் நீதி மன்றம் நடந்தது. 

இந்த மக்கள் நீதிமன்றம் மூலம் கோர்டில் நிலுவையில் இருக்கும் வழக்குகள் மட்டுமல்லாமல் கோர்ட்டுக்கு வர இருக்கும் தாவாக்களுக்கும் தீர்வு கண்டுவிடலாம். இங்கு தீர்வுகாணப்பட்டால் அதற்குமேல் மேல்முறையீட்டிற்குப் போக முடியாது.

காசோலை தொடர்பான வழக்குகள், வாகன விபத்து வழக்குகள், குடும்பப் பிரச்னைகள் தொடர்பான வழக்குகள், தொழில் தகராறுகள், தொழிலாளர் பிரச்னை தொடர்பான வழக்குகள், குற்றவியல் வழக்குகளில் சமாதானம் ஏற்படுத்திக் கொள்ளத் தன்மையுள்ள வழக்குகள், நில ஆர்ஜிதம் மற்றும் இழப்பீடு தொடர்பான வழக்குகள், வங்கிக் கடன் பிரச்னைகள், வாடகை விவகாரங்கள், விற்பனை வரி, வருமான வரி மற்றும் மறைமுக வரி தொடர்பான பிரச்னைகள்.

இந்தியாவில் நவம்பர் 23, 2013 அன்று வழக்குகளுக்கு விரைவாக தீர்வு காண உதவும் மெகா லோக் அதாலத் நாடு முழுவதும் நடைபெற்றது. வட்டார அளவிலான கீழமை நீதிமன்றம் தொடங்கி, உச்ச நீதிமன்றம் வரை நாடு முழுவதும் அனைத்து நீதிமன்றங்களிலும் இந்த அதாலத் நடத்தப்பட்டது. ஒரே நாளில் இந்தியா முழுவதிலும் 35 லட்சம் வழக்குகள் தீர்த்து வைக்கப்பட்டன.

டிசம்பர் 6, 2014-ல் சேலத்தில் நடைபெற்ற மிகப்பெரிய நிகழ்வில், சுமார் ஐம்பதாயிரம் வழக்குகள் எடுத்துக்கொள்ளப்பட்டு, 42,695 வழக்குகளுக்கு மக்கள் நீதி மன்றம் மூலம் சமரச தீர்வு காணப்பட்டன. இந்த வழக்குகளில் ஏற்பட்ட தீர்வுகள் மூலம் இழப்பீட்டுத் தொகையாக ரூ.31 கோடியே 10 லட்சம் வழங்கப்பட்டது. 


</doc>
<doc id="204093" url="https://ta.wikipedia.org/wiki?curid=204093" title="மாறிலி (கணிதம்)">
மாறிலி (கணிதம்)

கணிதத்தில் மாறிலி ("constant") என்பது, எடுத்துக்கொள்ளப்பட்ட சூழல் முழுவதும், தன் மதிப்பில் எந்தவொரு மாற்றமும் கொள்ளாத ஒரு கணியமாகும். இது கணிதக் கணியம் மாறிக்கு எதிர் நிலையில் உள்ளது. பொதுவாக மாறிலிகளைக் குறிப்பதற்கு ஆங்கில அகரவரிசையின் தொடக்க எழுத்துக்களான "a", "b", "c" .., ஆகியவையும், மாறிகளைக் குறிப்பதற்கு இறுதி எழுத்துக்களான "x", "y", "z" ஆகியவையும் பயன்படுத்தப்படுகின்றன. எடுத்துக்காட்டாக,

இருபடிக்கோவையின் பொதுவடிவம்:

இவ்வடிவில், "a", "b" மற்றும் "c" மாறிகளாகவும் "x" மாறியும் ஆக உள்ளன. இதனை இருபடிச் சார்பு formula_2 இன் சார்பலனாக எடுத்துக் கொண்டால் "x" இன் மாறி நிலையையும், "a", "b" , "c" -இவற்றின் மாறிலி நிலையையும் தெளிவாக அறிந்துகொள்ள முடியும். இருபடிக்கோவையில் "a", "b" , "c" ஆகிய மூன்றும் கெழுக்கள் அல்லது குணகங்கள் என அழைக்கப்படுகிறன. இதில் மாறி "x" ஆனது, உடன் இல்லாமையால் "c" "மாறிலி உறுப்பு" என அழைக்கப்படுகிறது. "c" ஐ "x" உறுப்பின் கெழுவாகவும் கொள்ளலாம். எனவே எந்தவொரு பல்லுறுப்புக்கோவையிலும், மாறியின் அடுக்கு பூச்சியமாக உள்ள உறுப்பு மாறிலியாகும்.

மாறிலிச் சார்பின் வரையறையில் மாறிலி பயன்படுகிறது. மாறிலிச் சார்பின் வீச்சு ஓருறுப்புக் கணமாகும். அதாவது அனைத்து உள்ளீடுகளின் சார்பலன்களும் சமமாக ஒரே வெளியீட்டைக் கொண்டிருக்கும். எடுத்துக்காட்டாக,

சில சமயங்களில் மாறிலியின் மாறாமல் இருக்கும் நிலை அது அமையும் சூழலைப் பொறுத்து அமையும்.

எடுத்துக்காட்டு:

கணிதத்தில் சில மாறிலி எண்கள் சிறப்பான பண்புகளுடன் உள்ளன. அவை கணித மாறிலிகள் என அழைக்கப்படுகின்றன. 

எடுத்துக்காட்டுகள்:


எடுத்துக்காட்டு:


எடுத்துக்காட்டு:



</doc>
<doc id="204099" url="https://ta.wikipedia.org/wiki?curid=204099" title="சத்யன் அந்திக்காடு">
சத்யன் அந்திக்காடு

சத்யன் அந்திக்காடு, மலையாளத் திரைப்பட இயக்குனர் ஆவார்.

1954 ஜனவரி 3ல் கேரளத்தின் திருச்சூர் மாவட்டத்தின் அந்திக்காடு என்ற ஊரில் பிறந்தார்.

1. குறுக்கன்றெ கல்யாணம் (சுகுமாரன், ஜகதி, மாதவி, மோகன்லால்)
2. கின்னாரம் (சுகுமாரன், நெடுமுடி வேணு, பூர்ணிமா, மம்மூட்டி (சிறப்புத் தோற்றம்)
3. மண்டன்மார் லண்டனில் (சுகுமாரன், நெடுமுடி, ஜலஜா)
4. வெறுதெ ஒரு பிணக்கம் (நெடுமுடி, பூர்ணிமா)
5. அப்புண்ணி (நெடுமுடி, பரத்‌ கோபி, மோகன்லால், மேனகா)
6. களியில் அல்பம் கார்யம் (மோகன்லால், ரகுமார், ஜகதி ஸ்ரீகுமார், லிசி)
7. அடுத்தடுத்‌து (ரகுமான் (நடிகர்), மோகன்லால்)
8. அத்thiயாயம் ஒன்னு முதல் (மோகன்லால், மாதவி)
9. காயத்ரி தேவி என்றெ அம்மை (பரத்‌ கோபி, ரகுமான் (நடிகர்), சீமா)
10. பப்பன் பிரியப்பெட்ட பப்பன் (ரகுமான், மோகன்லால், லிசி)
11. டி.பி. பாலகோபாலன் எம்.எ. (மோகன்லால், சோபனா)
12. காந்திநகர் செகண்ட் ஸ்ட்ரீட் (மோகன்லால், மம்மூட்டி சீனிவாசன், கார்த்திகா)
13. சன்மனசுள்ளவர்க்கு‌ சமாதானம் (மோகன்லால், சீனிவாசன், கார்த்திகா)
14. ஸ்ரீதரன்றெ ஒன்னாம் திருமுறிவு‌ (மம்மூட்டி, சீனிவாசன், நீனாகுறுப்ப்பு)
15. நாடோடிக்காற்று (மோகன்லால், சீனிவாசன், திலகன், சோபனா, இன்னசென்ட்)
16. குடும்பபுராணம் (பாலசந்திரமேனன், திலகன், அம்பிகா)
17. பட்டணப்பிரவேசம் (மோகன்லால், சீனிவாசன், கரமன, திலகன், அம்பிகா)
18. பொன்முட்டையிடுன்ன தாறாவ்‌ (சீனிவாசன், ஜெயராம், ஊர்வசி)
19. லால் அமேரிக்கயில் (பிரேம் நசீர், மோகன்லால்)
20. வரவேல்ப்பு (மோகன்லால், சீனிவாசன், மம்முக்கோயா, ரேவதி)
21. அர்த்தம் (மம்மூட்டி, ஜெயராம், சீனிவாசன், பார்வதி)
22. மழைவில்காவடி (ஜெயராம், இன்னசென்ட்‌, சித்தாரா, ஊர்வசி)
23. சசினேகம் (பாலசந்திரமேனன் , சோபனா)
24. களிக்களம் (மம்மூட்டி, சீனிவாசன், சோபனா)
25. தலையணைமந்திரம் (சீனிவாசன், ஜெயராம், ஊர்வசி)
26. என்னும் நன்மகள் (சீனிவாசன், ஜெயராம், சாந்திகிருஷ்‌ணன்)
27. கனல்காற்று (மம்மூட்டி, ஊர்வசி, ஜெயராம் (சிறப்புத் தோற்றம்))
28. சந்தேசம் (சீனிவாசன், ஜெயராம், திலகன், சங்கராடி, மமுக்கோயா, சித்திக்‌)
29. மை டியர் முத்தச்சன் (திலகன் ,ஜெயராம், சீனிவாசன்)
30. சினேகசாகரம் (முரளி, மனோஜ்‌ கே ஜெயன், ஊர்வசி)
31. சமூகம் (சுகாசினி, சுரேஷ்‌ கோபி, மனோஜ்‌ கே ஜெயன், சீனிவாசன், உன்னி சிவபால்)
32. கோளாந்தர வார்த்தை (மம்மூட்டி, ஸ்ரீனிவாசன், சோபனா)
33. சந்தானகோபாலம் (பாலசந்திரமேனன், திலகன்)
34. பின்காமி (மோகன்லால், திலகன், சுகுமாரன், கனகா)
35. (மம்மூட்டி, இன்னசென்ட், பிரியராமன்)
36. தூவல்கொட்டாரம் (ஜெயராம், மஞ்சுவார்யர், சுகன்யா)
37. இரட்டைகுட்டிகளுடெ அச்சன் (ஜெயராம், மஞ்சுவார்யர்)
38. ஒராள் மாத்திரம் (மம்மூட்டி, சீனிவாசன்)
39. வீண்டும் சில வீட்டுகார்யங்கள் (ஜெயராம், திலகன், சம்யுக்த வர்மா)
40. கொச்சு கொச்சு சந்தோஷங்கள் (ஜெயராம், லட்சுமிகோபால சாமி)
41. நரேந்திரன் மகன் ஜெயகாந்தன் வகை (குஞ்சாக்கோ போபன், சீனிவாசன், சம்யுக்த வர்மா, அசின்)
42. யாத்திரைக்காருடெ சிரத்தைக்கு‌ (ஜெயராம், இன்னசென்ட், சௌந்தர்யா)
43. மனசினக்கரெ (ஜெயராம், ஷீலா, நயன்தாரா, இன்னசென்ட்‌)
44. அச்சுவின்றெ அம்மா (ஊர்வசி, மீரா ஜாஸ்மின், சுனில் குமார், இன்னசென்ட்)
45. ரசதந்திரம் (மோகன்லால், மீரா ஜாஸ்மின், பரத்‌ கோபி,இன்னசென்ட்)
46. வினோதயாத்திரை (திலீப்‌, மீரா ஜாஸ்மின், முகேஷ்‌, இன்னசென்ட்)
47. இன்னத்தெ சிந்தாவிஷயம் (மோகன்லால், மீரா ஜாஸ்மின், முகேஷ்‌, இன்னசென்ட்)
48. பாக்யதேவதை (ஜெயராம், நரேன், கனிகா, நெடுமுடி வேணு, இன்னசென்ட், கே. பி. ஏ. சி. லலிதா)
49. கத துடருன்னு (ஜெயராம், மம்தா மோகன்தாஸ், இன்னசென்ட், கே. பி. ஏ. சி. லலிதா)
50. சினேகவீடு (மோகன்லால், ஷீல, இன்னசென்ட், கே. பி. ஏ. சி. லலிதா)
51. புதிய தீரங்கள் (நெடுமுடி வேணு, நிவின் போளி, நமிதா பிரமோத்)






</doc>
<doc id="204101" url="https://ta.wikipedia.org/wiki?curid=204101" title="சுகுமாரன் (நடிகர்)">
சுகுமாரன் (நடிகர்)

சுகுமாரன், மலையாளத் திரைப்பட நடிகர் ஆவார். இவரது முழுப்பெயர் எடப்பாள் பொன்னங்குழிவீட்டில் சுகுமாரன் நாயர் என்பதாகும். 250 திரைப்படங்களில் நடித்துள்ளார். 
சிறந்த நடிகருக்கான கேரள அரசின் விருதினைப் பெற்றுள்ளார்.


</doc>
<doc id="204105" url="https://ta.wikipedia.org/wiki?curid=204105" title="ஜெசிகா லால் கொலை வழக்கு">
ஜெசிகா லால் கொலை வழக்கு

ஜெசிகா லால் புதுதில்லியில் பினா ரமணி என்பவருக்குச் சொந்தமான உணவு விடுதி ஒன்றில் மது பானம் பறிமாறும் பணிப்பெண்ணாக வேலை செய்து வந்தார். 29.09.1999 அன்று விருந்தோம்பல் நிகழ்ச்சி ஒன்று உணவு விடுதியில் நடைபெற்றது. இரவு இரண்டு மணியளவில் விடுதிக்கு வந்த முன்னாள் பாராளுமன்ற உறுப்பினர் வினோத் சர்மாவின் மகன் மனு சர்மா ஜெசிகாவிடம் மது பானம் கேட்டுள்ளார். ஆனால் அவர் மறுத்துள்ளார். அதனால் கோபமடைந்த மனுசர்மா தனது கைத்துப்பாக்கியால் சுட்டதில் ஜெசிகா லால் படுகாயமடைந்து அப்பல்லோ மருத்துவமனை யில் அனுமதிக்கப்பட்டு உயிரிழந்தார்.

பிப்ரவரி 2006 இல் விசாரணை நீதிமன்றம் மனுசர்மாவை விடுவித்து தீர்ப்பளித்தது. இதனை எதிர்த்து தொடரப்பட்ட வழக்கை தில்லி உயர்நீதிமன்றம் ஆயுள் தண்டனையாக திசம்பர் 2006 இல் தீர்ப்பளித்தது. உச்சநீதிமன்றத்தில் மனுசர்மா மேல்முறையீட்டு மனுச் செய்திருந்தார். 19.04.2010 உச்சநீதிமன்றம் உயர்நீதிமன்றத் தண்டனையை உறுதி செய்தது.

இந்த வழக்கில் முக்கிய சாட்சிகளாக பினா ரமணியும் அவரது மகள் மாலினி ரமணியும் நடந்த சம்பவங்களை விவரித்து, மனு சர்மா மற்றும் அவரது கூட்டாளிகளை அடையாளப்படுத்தினர். தங்களுக்குப் பல்வேறு வகையில் மிரட்டல்கள் வந்ததாகவும் தெரிவித்தனர்.

இந்த வழக்கில் இந்தியாவின் பிரபல மூத்த வழக்கறிஞர் ராம் ஜெத்மலானி குற்றவாளி மனுசர்மாவிற்கு ஆதரவாக வாதாடினார்.

இந்தி மொழியில், ’நோ ஒன் கில்டு ஜெசிகா’ (No One Killed Jessica) என்ற தலைப்பில், ஜெசிகா லால் கொலை வழக்கை அடிப்படையாகக் கொண்ட ராணி முகர்ஜி நடித்த திரைப்படம் 2011 ஆம் ஆண்டு வெளிவந்தது.


</doc>
<doc id="204109" url="https://ta.wikipedia.org/wiki?curid=204109" title="சங்கராடி">
சங்கராடி

சங்கராடி என அறியப்படும் சந்திரசேகர மேனன், திரைப்பட நடிகர் ஆவார். இவர் எழுநூறு மலையாள திரைப்படங்களில் நடித்துள்ளார். 1960, 1970, 1980களில் மலையாளத் திரைத்துறையின் முன்னணி நடிகராக விளங்கினார்.



</doc>
<doc id="204121" url="https://ta.wikipedia.org/wiki?curid=204121" title="கே. பி. உமர்">
கே. பி. உமர்

கே .பி .உம்மெர் என்பார் ஒரு பிரபலமான மலையாள நடிகர் ஆவார் .இவர் பெரும்பாலும் வில்லனாகவும் ,குண சித்திர வேடங்களிலும் சுமார் 300 படங்களில் நடித்துள்ளார் 

கே .பி .உம்மெர், கேரளத்தின் கோழிக்கோடு மாவட்டத்தில் தெக்கோரம் என்னும் ஊரில் முகமது கோயா என்பாருக்கும் ,பீவிக்கும் 11.10.1930-இல் பிறந்த உம்மர் 29.10.2001 அன்று தனது 71-ஆவது அகவையில் சென்னையில் காலமானார். திரைப்படங்களில் நடிக்கத் துவங்குமுன் கே.பி.ஏ.சி.நாடகக் குழுவில் நடித்து வந்தார். 1965-இல் எம்.டி-யுடைய முறைப்பெண்ணு படத்தின் மூலம் அறிமுகமானார்.

மலையாளத் திரையுலகில் 1965-1995 காலகட்டத்தில் வில்லனாகவும் கதாநாயகனாகவும் குணச்சித்திர நடிகராகவும் கோலோச்சிய நடிகர் கே.பி.உம்மர். பெரும்பாலும் நடிகர் பிரேம் நசீரின் படங்களில் அவருக்கு எதிரான கதாபாத்திரங்களில் நடித்தவர். மலையாளத்தில் சுமார் 300 படங்களுக்கு மேல் 30 ஆண்டுகளாய் நடித்தவர் .

உம்மெர் பீச்சாமி என்ற பெண்ணை மணந்தார் .
இவருக்கு ரஷீத் ,மொகமது அஸ்ரப் என்கிற இரு மகன்களும் ,மரியம்பி என்ற பெண்ணும் உள்ளனர் .


</doc>
<doc id="204133" url="https://ta.wikipedia.org/wiki?curid=204133" title="மாந்தர்களின் தோல் நிறம்">
மாந்தர்களின் தோல் நிறம்

மாந்தர்களின் தோல் நிறம் ("human skin color") அடர் பழுப்பு நிறத்திலிருந்து மிதமான இளஞ்சிவப்பு-வெள்ளை நிறங்கள் வரை பலவிதங்களில் உள்ளன. தோல் நிறங்களில் வேறுபாடு உள்ளதற்கான காரணம் இயற்கைத் தேர்வே. முக்கியமாக உயிர்வேதியியல் தாக்கங்களைக் கட்டுப்படுத்துவதன் மூலம் தோலை ஊடுருவும் புற ஊதாக்கதிர்களை ஒழுங்கு முறைப்படுத்தவே தோலில் நிறமாற்றத்திற்கான பரிணாமம் நிகழ்ந்தது.

பல விதமான காரணிகளால் மனிதனுடைய தோல் நிறம் முடிவு செய்யப்பட்டாலும், முக்கிய காரணியாக இருப்பது மெலனின் எனும் நிறமியாகும். மெலனின் தோலின் உட்புறத்தில் இருக்கும் நிறமி அணுக்கள் (Melanocytes) எனப்படும் உயிரணுக்களில் உருவாகின்றன. மெலனினே கருமை தோல் நிறமுடையவர்களின் நிறத்தை முடிவு செய்கிறது. வெளிர் தோல் நிறமுடையவர்களின் நிறத்தை முக்கியமாக முடிவுசெய்வது அடித்தோலின் அடிப்புறத்தில் இருக்கும் நீல-வெள்ளை நிறமுடைய இணைப்புத் திசுவும், அடித்தோலின் நரம்புகளில் சுற்றி வரும் இரத்த சிவப்பணுக்களே.


</doc>
<doc id="204135" url="https://ta.wikipedia.org/wiki?curid=204135" title="பெண்ணியத் திறனாய்வு">
பெண்ணியத் திறனாய்வு

பெண்ணியத் திறனாய்வு (Feminist criticism) என்பது, பெண்ணியக் கோட்பாடுகளின் அடிப்படையில் செய்யப்படும் திறனாய்வு ஆகும். மரபுவழியான ஆணாதிக்கச் சமுதாயத்தில் பெண்களுடைய உரிமைகள் பற்றிய உணர்வும், பெண் விடுதலை உணர்வும் மேலோங்கி வருகின்ற நிலையில், பெண்ணியமும் அதன் வழியாக பெண்ணியத் திறனாய்வும் உருவாகிறது. பெண்ணியத் திறனாய்வு, பெண்களின் ஆளுமை எவ்வாறு இலக்கியங்களில் வெளிப்படுத்தப்படுகிறது என்பதைப் பார்ப்பதாக அமைகின்றது.

19 ஆம் நூற்றாண்டுப் பெண் எழுத்தாளர்களான சார்ச் எலியட் (George Eliot), மார்கரெட் ஃபுல்லர் (Margaret Fuller) போன்றோரின் ஆக்கங்கள் தொடக்கம், "மூன்றாம் அலை"ப் பெண்ணிய எழுத்தாளர்களின் பெண் ஆய்வு, பாலின ஆய்வு ஆகிய துறைகள் சார்ந்த கோட்பாட்டு ஆக்கங்கள் வரை பெண்ணியத் திறனாய்வின் வரலாறு பரந்ததும், பல்வேறுபட்டதும் ஆகும். 1970களுக்கு முன்னர், முதலாம், இரண்டாம் அலைப் பெண்ணியக் காலத்தில், பெண்ணியத் திறனாய்வு என்பது, பெண் எழுத்தாண்மை குறித்த அரசியல், இலக்கியங்களில் பெண்களின் நிலைமைகள் குறித்த பிரதிபலிப்புக்கள் போன்றவை தொடர்பானவையாகவே இருந்தது. இதில் இலக்கியங்களில் வரும் கற்பனைப் பெண் கதைமாந்தச் சித்தரிப்புக்களும் அடங்கியிருந்தன.

அதன் பின்னர் ஏற்பட்ட பாலினம் குறித்த புதிய சிக்கலான கருத்துருக்களின் வளர்ச்சியும், மூன்றாம் அலைப் பெண்ணியமும் பெண்ணியத் திறனாய்வு பல்வேறு வழிகளில் செல்ல வழிவகுத்தன.




</doc>
<doc id="204142" url="https://ta.wikipedia.org/wiki?curid=204142" title="காதல் கிறுக்கன்">
காதல் கிறுக்கன்

காதல் கிறுக்கன் 2003ல் வெளிவந்த தமிழ்த் திரைப்படமாகும். சக்தி சிதம்பரம் இயக்கிய இப்படத்தில் ரா. பார்த்திபன், ரிச்சா பலோட், வினித், வடிவேலு ஆகியோர் முக்கிய கதாப்பாத்திரத்தில் நடித்தனர். இத்திரைப்படத்தினை எ. அகமது தயாரித்தார். தேவா இசையமைத்தார்.




</doc>
<doc id="204151" url="https://ta.wikipedia.org/wiki?curid=204151" title="கண்ட நாள் முதல் (திரைப்படம்)">
கண்ட நாள் முதல் (திரைப்படம்)

கண்ட நாள் முதல் 2005ல் வெளிவந்த இந்தியாவின் தமிழ் திரைப்படமாகும். இத்திரைப்படத்தினை எழுதி இயக்கியவர் வி. பிரியா. பிரகாஷ் ராஜ் தயாரித்த இப்படத்தில் பிரசன்னா, லைலா மற்றும் கார்த்திக் குமார் ஆகியோர் முக்கிய கதாப்பாத்திரத்தில் நடித்திருந்தனர். ரேவதி, லட்சுமி ஆகியோரும் இத்திரைப்படத்தில் நடித்திருந்தனர். 




</doc>
<doc id="204153" url="https://ta.wikipedia.org/wiki?curid=204153" title="ஜெகன்">
ஜெகன்

ஜெகன் தமிழ் திரைப்படங்களில் துணைக் கதாப்பாத்திரம் ஏற்கும் நடிகரும், தொலைக்காட்சி நிகழ்ச்சிகளில் தொகுப்பாளரும் ஆவார். இவருக்கு நல்ல அறிமுகம் தந்த படம் கே. வி. ஆனந்த் இயக்கத்தில் வெளிவந்த அயன் திரைப்படமாகும். இத்திரைப்படத்தில் சிட்டி பாபு என்ற கதாப்பாத்திரத்தில் நடித்திருந்தார். விஜய் தொலைக்காட்சியில் நண்டு சிண்டு நிகழ்ச்சியினை தொகுத்து வழங்கினார். 


</doc>
<doc id="204155" url="https://ta.wikipedia.org/wiki?curid=204155" title="இரும்புக் குதிரை">
இரும்புக் குதிரை

இரும்புக் குதிரை 29 ஆகஸ்டு 2014 அன்று திரைக்கு வந்த தமிழ்த் திரைப்படமாகும். யுவராஜ் இயக்கும் இத்திரைப்படத்தில் அதர்வா, பிரியா ஆனந்து, ஜெகன் போன்றோர் நடிக்கின்றனர்.



</doc>
<doc id="204156" url="https://ta.wikipedia.org/wiki?curid=204156" title="பட்டத்து யானை (திரைப்படம்)">
பட்டத்து யானை (திரைப்படம்)

பட்டத்து யானை 2013ல் வெளிவந்த தமிழ் அதிரடித் திரைப்படமாகும். பூபதி பாண்டியன் இயக்கிய இத்திரைப்படத்தில் விசால், ஐஸ்வரியா அர்ஜூன், சந்தானம் ஆகியோர் முக்கிய கதாப்பாத்திரத்தில் நடித்தனர். தமன் மற்றும் சபேஷ் முரளி ஆகியோரின் கூட்டணியில் இசை அமைந்தது.



</doc>
<doc id="204158" url="https://ta.wikipedia.org/wiki?curid=204158" title="ஐஸ்வரியா அர்ஜூன்">
ஐஸ்வரியா அர்ஜூன்

ஐஸ்வரியா அர்ஜூன் இந்தியாவின் தமிழ் நடிகையாவார். இவர் இந்திய நடிகரான அர்ஜூனின் மகளாவார். தமிழ் திரையுலகில் பட்டத்து யானை என்ற திரைப்படத்தின் மூலம் கதாநாயகியாக 2013ல் அறிமுகம் ஆனார்.


</doc>
<doc id="204160" url="https://ta.wikipedia.org/wiki?curid=204160" title="மயில்சாமி (நடிகர்)">
மயில்சாமி (நடிகர்)

மயில்சாமி தமிழ் திரைப்பட நடிகராவார். இவர் தொலைக்காட்சி தொகுப்பாளராகவும், திரைப்படங்களில் நகைச்சுவை கதாப்பாத்திரம் மற்றும் குணச்சித்திர வேடங்களில் நடித்துள்ளார். சன் தொலைக்காட்சியில் அசத்தப் போவது யாரு? போன்றவற்றிலும் பங்களித்துள்ளார். நான் அவனில்லை, நான் அவனில்லை 2, "தூள் (திரைப்படம்)", "கில்லி", "கண்களால் கைது செய்", "தேவதையை கண்டேன்", "ரெண்டு" மற்றும் "திருவிளையாடல் ஆரம்பம்" போன்ற பல படங்களின் மூலமாக புகழ்பெற்றார்.


</doc>
<doc id="204162" url="https://ta.wikipedia.org/wiki?curid=204162" title="மாப்பிள்ளை விநாயகர்">
மாப்பிள்ளை விநாயகர்

மாப்பிள்ளை விநாயகர் இந்தியாவின் தமிழ் நகைச்சுவைத் திரைப்படமாகும். இத்திரைப்படத்தினை சிறீராம் பத்மநாபன் இயக்கினார். இதில் ஜீவா, சந்தானம் ஆகியோர் முக்கிய கதாப்பாத்திரத்தில் நடித்துள்ளனர்


</doc>
<doc id="204164" url="https://ta.wikipedia.org/wiki?curid=204164" title="பாண்டியராஜன்">
பாண்டியராஜன்

பாண்டியராஜன் தமிழ் நடிகராவார். இவர் நகைச்சுவை கதாப்பாத்திரத்திலும், குணச்சித்திர வேடத்திலும் நடித்துள்ளார்.

பாண்டியராஜ் அக்டோபர் 2, 1959 ஆம் ஆண்டு ரத்னம், சுலோச்சனா ஆகியோருக்கு சென்னை, சைதாப்பேட்டையில் பிறந்தார். இவருக்கு மகேஸ்வரி மற்றும் கீதா என இரண்டு சகோதரிகள் உள்ளனர். இவர் 1986 ஆம் ஆண்டு வாசுகி என்பவரை மணந்தார். இவர்களுக்கு பிரித்வி ராஜன், பல்லவராஜன், பிரேம்ராஜன் என மூன்று மகன்கள் உள்ளனர்.



</doc>
<doc id="204167" url="https://ta.wikipedia.org/wiki?curid=204167" title="கை வந்த கலை">
கை வந்த கலை

கை வந்த கலை 2006ல் வெளிவந்த தமிழ் திரைப்படமாகும். இத்திரைப்படத்தினை பாண்டியராஜன் எழுதி இயக்கியிருந்தார். இத்திரைப்படத்தில் தனது மகன் பிரித்வி ராஜனை அறிமுகம் செய்தார்



</doc>
<doc id="204171" url="https://ta.wikipedia.org/wiki?curid=204171" title="வள்ளலாரும் அருட்பாவும் (நூல்)">
வள்ளலாரும் அருட்பாவும் (நூல்)

வள்ளலாரும் அருட்பாவும் என்பது கி. ஆ. பெ. விசுவநாதம் எழுதிய நூல். இந் நூலுக்கு ஜி ஆர் தாமோதரன் அணிந்துரை எழுதியுள்ளார். 19ஆம் நூற்றாண்டில் தோன்றி பெரும் சமய புரட்சி செய்த வள்ளலார் பற்றியும் அவர் எழுதிய அருட்பா பற்றியும் எழுதப்பட்ட நூல் இது. முதல் 27 பக்கங்களில் வள்ளலாரின் வாழ்க்கைக் குறிப்பை எளிய நடையில் அளிக்கிறார். பின்பு மீதி உள்ள பக்கங்கள் அனைத்திலும் சமூக மற்றும் சமய நெறியில் அருட்பாவின் சிறப்புகளை எடுத்துரைக்கிறார்.


</doc>
<doc id="204172" url="https://ta.wikipedia.org/wiki?curid=204172" title="தமிழின் சிறப்பு (நூல்)">
தமிழின் சிறப்பு (நூல்)

தமிழின் சிறப்பு, கி. ஆ. பெ. விசுவநாதம் எழுதிய நூல். இந் நூலுக்கு கா. அப்பாத்துரை மதிப்புரை எழுதியுள்ளார். தமிழ் மொழியின் சிறப்பியல்புகளை 16 கட்டுரைகளில் விளக்குகிறார். இதன் முதல் பதிப்பு 1969ஆம் ஆண்டில் வெளிவந்துள்ளது. தனது புத்தகத்தில் 13ஆம் பக்கத்தில்

"அறம் வைத்துப் பாடியுள்ள இக் கலம்பகத்தை கேளாதீர்கள். கேட்டால் தங்களின் உயிரே போய்விடும்" எனப் பாடிய புலவனே கூறித் தடுத்த போதும், அதனை கேட்க விரும்பிய நந்திவர்ம மன்னன் கூறியது என்ன தெரியுமா ?

"தமிழைச் சுவைப்பதன் மூலம் சாவே வரினும் அதனை மகிழ்வோடு வரவேற்பேன்" என்பதே.

என தமிழின் சிறப்பு பற்றி மேற்கோள் காட்டுகிறார்.

ஏ


</doc>
<doc id="204178" url="https://ta.wikipedia.org/wiki?curid=204178" title="கோசிரி மொழி">
கோசிரி மொழி

கோஜிரி மொழி ("Gojri"), குஜாரி மொழி எனவும் அழைக்கப்படுகிறது. இது குர்ஜார் இன மக்களால் இந்தியா, வடக்கு பாகிஸ்தான், ஆப்கானிஸ்தான் ஆகிய நாடுகளில் பேசப்படுகிறது. பின்னர் இம்மொழியானது "குஜ்ஜர் பாகா" அல்லது "குஜ்ஜர் அபப்ரம்ஸா" என அழைக்கப்பட்டது. இம் மொழியில் 12 ஆம் நூற்றாண்டில் இலக்கியங்கள் படைக்கப்பட்டன. பூஜா எனும் கவிதை 1014 ஆம் ஆண்டு இம்மொழியில் இயற்றப்பட்டது.
இந்தியாவில் ஜம்மு காஷ்மீர், இமாச்சலப் பிரதேசம், ராஜஸ்தான், [[ஹரியானா, [[பஞ்சாப்]] மற்றும் [[குஜராத்]] ஆகிய மாநிலங்களில் இம்மொழி புழக்கத்தில் உள்ளது. ஜம்மு காஷ்மீர் மாநிலம் இம்மொழியை ஆறாவது அட்டவணையில் வகைப்படுத்தியுள்ளது.

[[பகுப்பு:ஆசிய மொழிகள்]]
[[பகுப்பு:இந்திய மொழிகள்]]
[[பகுப்பு:இந்திய-ஆரிய மொழிகள்]]

</doc>
<doc id="204179" url="https://ta.wikipedia.org/wiki?curid=204179" title="புதுமனைப் புகுவிழா">
புதுமனைப் புகுவிழா

புதுமனைப் புகுவிழா என்பது புதியதாக வீடு கட்டி முடித்ததும் நல்ல நாள் பார்த்து அவ்வீட்டில் முதன்முதலாக குடியேறும் போது செய்யும் விழா ஆகும். இது பெரும்பாலும் அவரவர் சார்ந்துள்ள மதத்தின் படி செய்யப்படும் மதச்சடங்கு ஆகும். உறவினரையும், அண்டை அயலாரையும் அழைத்து பொதுவாக இவ்விழா செய்யப்படுகிறது. தமிழகத்தில் சில இடங்களில் புதுமனைப் புகுவிழாவின் போது வீட்டினுள் "கணபதி ஹோமம்" நடத்துவார்கள். இத்தகைய புதுமனைப் புகுவிழாவின் வீட்டின் அன்று அடுப்பில் பாலைக் காய்ச்சி விருந்தினருக்குக் கொடுத்து உபசரித்து மகிழ்வர். அதன்பின் உணவு விருந்தும் செய்வர். வீட்டின் முன்புற வாயில் வாழை மரம் முதலான மங்கலப் பொருட்களால் அலங்கரிக்கப்பட்டிருக்கும்.மேலும் அன்று பசுவை வீட்டிற்குள் அழைத்து வந்தால் முப்பத்து முக்கோடி தேவர்களில் இருந்து, சிவன், பிரம்மா, விஷ்ணுவில் இருந்து அத்தனை பேரும் வாசம் செய்வதாக ஐதீகம். பசுவை அழைத்து வரும் போது அந்த வீட்டில் கோமியமிட்டாலோ, சாணமிட்டாலோ அவர்களுக்கு இன்னமும் அதிர்ஷ்டம் என்றும் நம்பப்படுகிறது. 

திருமணம் ஆனதும் மணப்பெண்ணைக் கணவன் வீட்டிற்கு முதன்முறையாக அழைத்துச் செல்லும்போது செய்யப்படும் சடங்கு. இந்த இரு நிகழ்ச்சிகளையுமே கிருகப்பிரவேசம் என்றும் சொல்லுவர். புதிய மனையில்(வீட்டில்) புகும் (வாசம் செய்ய நுழையும்) விழா.


</doc>
<doc id="204180" url="https://ta.wikipedia.org/wiki?curid=204180" title="குர்சார்">
குர்சார்

குர்ஜார் அல்லது குஜ்ஜர் ("Gurjar") இன மக்கள் இந்தியா, பாகிஸ்தான் மற்றும் ஆப்கானிஸ்தான் ஆகிய பகுதிகளில் வசிக்கின்றனர். இவர்களை குஜ்ஜார், குஜாரா, குஜுர், வீர் குர்ஜார் மற்றும் குஜார் என்றும் அழைப்பர். இவர்களின் முக்கியத் தொழில் கால்நடைகளை மேய்ப்பதே. குஜ்ஜர்கள் இந்தியாவின் பஞ்சாப், அரியானா, இராஜஸ்தான், ஜம்மு காஷ்மீர் பகுதிகளிலும், பாகிஸ்தானின் வடமேற்கு எல்லைப்புற மாகாணத்திலும் பரவி வாழ்கின்றனர். 

குஜ்ஜர்கள் இந்து, சீக்கியம் மற்றும் இசுலாமிய சமயங்களைப் பின்பற்றுகிறார்கள். இவர்கள் சத்ரியர்கள் என வகைப்படுத்தப்பட்டனர். இவர்கள் 1857-ல் ஆங்கிலேயருக்கு எதிராக இந்திய விடுதலைப் போராட்டத்திலும் ஈடுபட்டுள்ளனர். இந்திய மற்றும் பாகிஸ்தானிய ராணுவத்தில் இவர்கள் அதிக அளவில் உள்ளனர்.

குஜ்ஜர்கள், கிபி ஏழாம் நூற்றாண்டில் கூர்ஜர-பிரதிகார்ப் பேரரசை நிறுவி, தற்கால குஜராத், இராஜஸ்தான் மற்றும் மத்தியப் பிரதேச மாநிலப் பகுதிகளை கிபி 650 முதல் 1036 முடிய ஆண்டனர்.

தற்காலத்தில் குஜ்ஜர்கள் இந்தியாவிலும், பாகிஸ்தானிலும் கால்நடைகளை மேய்க்கும் நாடோடி மக்களாக வாழ்கின்றனர். 



</doc>
<doc id="204183" url="https://ta.wikipedia.org/wiki?curid=204183" title="அறிவுக்கதைகள் (நூல்)">
அறிவுக்கதைகள் (நூல்)

அறிவுக்கதைகள் என்பது கி. ஆ. பெ. விசுவநாதம் எழுதிய நூல். இவ் வாசிரியரின் நாட்டுடைமையாக்கப்பட்ட 23 நூல்களில் இதுவும் ஒன்று. இந் நூல் எட்டு பிரிவுகளுடன் மொத்தம் 100 சிறுகதைகளைக் கொண்டுள்ளது. 




</doc>
<doc id="204184" url="https://ta.wikipedia.org/wiki?curid=204184" title="எண்ணக்குவியல் (நூல்)">
எண்ணக்குவியல் (நூல்)

எண்ணக்குவியல் என்பது கி. ஆ. பெ. விசுவநாதம் எழுதிய நூல் ஆகும். அவரது "தமிழர் நாடு" இதழ்களில் அவ்வப்போது அவர் எழுதி வெளிவந்த கட்டுரைகளே இந்தப் புத்தகம். இந்தப் புத்தகம் எட்டு கட்டுரைகளைக் கொண்டுள்ளது. 


</doc>
<doc id="204185" url="https://ta.wikipedia.org/wiki?curid=204185" title="இந்திய நாத்திகமும் மார்க்சீயத் தத்துவமும் (நூல்)">
இந்திய நாத்திகமும் மார்க்சீயத் தத்துவமும் (நூல்)

இந்திய நாத்திகமும் மார்க்சீயத் தத்துவமும், நா. வானமாமலை எழுதிய நூல். இது ஒரு மூல நூல் ஆகும். மார்க்ஸ், எங்கெல்ஸ், லெனின் கூற்றுக்களைக் கொண்ட நூல் இது. சமயத்தைப் போதித்த பலர் அறிவையே தெய்வமாகக் கொண்டனர் என்று தனது புத்தகத்தில் ஒன்பதாம் பக்கத்தில் கூறுகின்றார். கடவுள் என்பவரின் தன்மை குறித்து இந்திய தத்துவம் வழங்கிய கருத்துக்களைப் பற்றியும் அதனுடன் கம்யூனிசத் தத்துவங்களையும் இணைத்து விவாதிக்கிறார்.


</doc>
<doc id="204192" url="https://ta.wikipedia.org/wiki?curid=204192" title="சிந்தனைவளம் (நூல்)">
சிந்தனைவளம் (நூல்)

சிந்தனைவளம், நா. பார்த்தசாரதி எழுதிய நூல் ஆகும். இந்த நூல் நா. பார்த்தசாரதி 1978-1979களில் துக்ளக் இதழில் எழுதிய பல கட்டுரைகளைக் கொண்டுள்ளது. முதல் கட்டுரை "சமூகப் பொறுப்புக்களும் சராசரி இந்தியனும்" என்ற தலைப்பில் ஆரம்பிக்கின்றது. "எதையாவது எப்படியாவது" என்ற கட்டுரை இளைஞர்கள் கொள்ளும் தவறான துணிச்சலைச் சுட்டிக்காட்டுகிறது.
"அபத்தமான மொழி பெயர்ப்புக்கள்", "ஆங்கிலமும் தாழ்வுமனப்பான்மையும்" போன்ற கட்டுரைகள் 1980களில் எழுதப்பட்டிருந்தாலும் இன்றளவும் நல்ல அறிவுரையைத் தருகின்றன.


</doc>
<doc id="204196" url="https://ta.wikipedia.org/wiki?curid=204196" title="நம்பி நாராயணன்">
நம்பி நாராயணன்

நம்பி நாராயணன், இந்திய அறிவியலாளர் மற்றும் இந்திய விண்வெளி ஆய்வு மையத்தின் முன்னாள் அதிகாரி ஆவார். கடுங்குளிரியல் ஆய்வுத் திட்டங்களில் முதன்மையாகச் செயல்பட்டவராவார். மத்தியப் புலனாய்வுத் துறையால் தவறுதலாக 1994ல் உளவு பார்த்தல் குற்றத்திற்காகக் கைது செய்யப்பட்டு, பின்னர் 1998ல், இந்திய உச்ச நீதிமன்றத் தீர்ப்பையடுத்து விடுவிக்கப்பட்டார்.

1970களின் ஆரம்பக் காலத்தில் ஆ. ப. ஜெ. அப்துல் கலாம் குழுவில் பணியாற்றிய போது, ஏவுவாகனத் திரவ எரிபொருள் நுட்பத்தை இந்தியாவில் அறிமுகப்படுத்தினார். திரவ எரிபொருள் இயந்திரங்களின் எதிர்காலத் தேவையை முன்கூட்டியே கணித்தார். இஸ்ரோவின் தலைவர் சதீஷ் தவான், யு. ஆர். ராவ் ஆகியோரின் ஆதரவுடன், 600 கிலோ அழுத்தம் கொண்ட முதல் திரவ உந்து வாகனத்தை 1970களில் வெற்றிகரமாக உருவாக்கினார்.

1994ல் மாலைத்தீவுகள் உளவு அதிகாரிகளுக்கு முக்கிய பாதுகாப்பு இரகசியங்களை வழங்கியதாகப் புகார் பதியப்பட்டது. பல சட்டரீதியான சிக்கல்களுக்குப் பிறகு 1996 மே மாதம் மத்திய புலனாய்வுத் துறையாலும், 1998 ஏப்ரலில் இந்திய உச்ச நீதிமன்றத்தாலும் குற்றச்சாட்டுகள் நிராகரிக்கப்பட்டன.. பின்னர் மீண்டும் விண்வெளி ஆய்வு மையத்தில் சேர்ந்து சிறிய பணிகளைச் செய்துவந்தார். மனரீதியாகவும், உடல்ரீதியாகவும் நம்பி நாராயணன் பாதிக்கப்பட்டுள்ளதாக 1999 செப்டம்பரில் மனித உரிமைகள் ஆணையம் மூலம் கேரளம் அரசிடம் கோரப்பட்டு. 2001ல் ஒரு கோடி இழப்பீடு பெற்றுத் தரப்பட்டது.. 2001ல் பணியிலிருந்து ஓய்வு பெற்றார்.





</doc>
<doc id="204197" url="https://ta.wikipedia.org/wiki?curid=204197" title="அணுக்கரு">
அணுக்கரு

அணுக்கரு ("Atomic nucleus") என்பது ஓர் அணுவில் நேர் மின்னேற்றத்தைக் கொண்டுள்ள மிகச் சிறிய அடர்ந்த பகுதியாகும். இதன் மையத்திலேயே நேர்மின்னி, நொதுமி ஆகிய அணுக்கருனிகள் உள்ளன.

இந்த அணுக்கருவின் ஆரம் (ஐதரசன் போன்ற பாரமற்ற அணுக்களில்) 1.6 fm (1.6 x 10 மீ) முதல் (யுரேனியம் போன்ற பாரமான அணுக்களில்) 15 fm வரையாகும்.

"அணுக்கரு" என்ற சொல் என்பது முதன் முதலில் 1844 இல் மைக்கேல் பாரடேயினால் "அணுவொன்றின் மையப்புள்ளி" என்ற விளக்கத்தோடு தரப்பட்டது. தற்கால எளிய விளக்கம் 1912இல் எர்ணஸ்ட் ரூதர்ஃபோர்டுவினால் தரப்பட்டது.

அணுக்கருவானது நேர்மின்னிகளையும் நொதுமிகளையும் (இரு வகை பாரியான்கள், baryons) அணுக்கரு விசை மூலம் பிணைப்பில் வைத்திருக்கிறது. இந்த பாரியன்கள் மேலும் உட்பகுப்பான நுண்அணுத்துகள்களான குவார்க்குகளினால் அணுக்கருப் பெருவிசை ("strong interaction") மூலம் பிணைக்கப்பட்டிருக்கின்றன.

கதிரியக்கமுடைய அணுக்கருக்கள் நிலையற்றன. அவை அழிந்து வேறு ஒரு தனிமமாக மாறுதலடைகின்றன. அணுக்கரு நிலைப்புத் தன்மைக்கு (Stability of atomic nucleus) நியூட்ரான்- புரோட்டான் விகிதம் முக்கியமாகக் கருத்தில் கொள்ளப்பட வேண்டும். இந்த விகிதம் ஒன்றாக (1) உள்ள தனிமங்கள் அதிக நிலையானதாகக் காணப்படுகின்றன. தனிம அட்டவணையில் தொடக்கநிலை கருக்கள் (அணுஎண் 20 வரையிலான கருக்கள்) அதிக நிலைப்புடன் காணப்படுகின்றன. அவைகளின் N/P விகிதம் ஒன்றாகவே உள்ளன. ஈலியம், பெரிலியம், கார்பன், ஆக்சிஜன், நியான் போன்ற தனிமங்கள் நிலையானக் கருக்களைக் கொண்டுள்ளன. இத் தனிமங்கள், ஒரு ஆல்பா துகளை அடுத்தடுத்த தனிமங்களுடன் சேர்ப்பதால் பெறப்படுகின்றன.

"x"-அச்சில் புரோட்டான்களின் எண்ணையும் "y"-அச்சில் நியூட்ரான்களின் எண்ணையும் எடுத்துக் கொண்டு பெறப்பட்ட வரைபடம் நிலையானக் கருக்கள் எல்லாம் ஒரு பட்டையில் அமைந்திருப்பதைக் காட்டுகின்றன. இப்பட்டையின் மேலும் கீழுமுள்ள தனிமங்கள் கதிரியக்கமுடையனவாக உள்ளன. 



</doc>
<doc id="204201" url="https://ta.wikipedia.org/wiki?curid=204201" title="கே. கே. பாலகிருஷ்ணன்">
கே. கே. பாலகிருஷ்ணன்

கே. கே. பாலகிருஷ்ணன் ( , சூன் 20, 1927 - ஆகஸ்ட் 31, 2000), ஒரு கேரள அரசியல்வாதி ஆவார். காங்கிரசு கட்சியின் உறுப்பினராக இருந்த இவர் கேரள அரசில் பலமுறை வெவ்வேறு துறைகளில் அமைச்சராகப் பணியாற்றியுள்ளார்.


</doc>
<doc id="204202" url="https://ta.wikipedia.org/wiki?curid=204202" title="அ. க. நவநீதகிருட்டிணன்">
அ. க. நவநீதகிருட்டிணன்

அ. க. நவநீதகிருட்டிணன் (அ. கங்காதர நவநீதகிருஷ்ணன்) (1921 – 1967). நன்கறியப்பட்ட தமிழ் எழுத்தாளர். இவரது 19 நூல்கள் 2009-10 இல் நாட்டுடைமையாக்கப்பட்டு, அவரது மரபுரிமையாளர்களுக்கு பரிவுத்தொகையாக 5 இலட்சம் ரூபாய் தமிழக அரசின் தமிழ்வளர்ச்சித் துறையால் வழங்கப்பட்டது.

திருநெல்வேலி மாவட்டத்திலே, அம்பாசமுத்திரத்துக்கு அருகிலுள்ள ஊர்க்காடு என்னும் சிற்றூரில் பிறந்தவர் நவநீத கிருஷ்ணன். இவர் தந்தையார் அங்குள்ள குறுநிலமன்னரின் அவைக்களப் புலவராக விளங்கியிருந்த ’அரசவரகவி’ அங்கப்ப பிள்ளையென்பவர். அவருடைய மக்கள் மூவரில், நடுவர் தான் கங்காதர நவநீத கிருஷ்ணன். இவர் கல்வி பயிலும்போது நாவலர் நெடுஞ்செழியனும், பேராசிரியர் அன்பழகனும், அண்ணாமலையில் கல்வி பயின்று கொண்டிருந்தனர்.

இவரது நாட்டுடையாக்கப்பட்டுள்ள 19 நூல்களின் பட்டியல்:


http://thamizhagam.net/nationalized%20books/A.%20Ka.%20Navaneetha%20Krishnan.html மிண் நூலகத்தில் அ. க. நவநீதகிருட்டிணன் நூல்கள்

</doc>
<doc id="204203" url="https://ta.wikipedia.org/wiki?curid=204203" title="பி. எஸ். சீனிவாசன்">
பி. எஸ். சீனிவாசன்

பி.எஸ். சீனிவாசன் கேரள அரசியல்வாதி. இவர் இந்தியக் கம்யூனிசக் கட்சியின் உறுப்பினர் ஆவார். வைக்கம் சட்டசபை தொகுதியில் இரண்டாம் கேரள சட்டசபைக்கு தேர்ந்தெடுக்கப்பட்டார். . மூன்றாம், நான்காம் சட்டசபைத் தொடர்களிலும், வைக்கத்தில் போட்டியிட்டு வென்றார். . 

1923 செப்டம்பரில் பிறந்தவர். . 1997 ஜூலை 9-ல் இறந்தார்.


</doc>
<doc id="204206" url="https://ta.wikipedia.org/wiki?curid=204206" title="ஜய்தேவ் உனத்கட்">
ஜய்தேவ் உனத்கட்

ஜெய்தேவ் உனத்கட் (பிறப்பு: 18 அக்டோபர் 1991, போர்பந்தர், குசராத்து) ஒரு இந்திய கிரிக்கெட் வீரர். இவர் சர்வதேச போட்டிகளில் பங்கெடுத்துள்ளார்.


</doc>
<doc id="204209" url="https://ta.wikipedia.org/wiki?curid=204209" title="அறநூல் தந்த அறிவாளர் (நூல்)">
அறநூல் தந்த அறிவாளர் (நூல்)

அறநூல் தந்த அறிவாளர் அ. க. நவநீதகிருட்டிணன் எழுதிய நூல். ஏழு கட்டுரைகளைக் கொண்ட இந்த நூலில் அறநூல்கள் பற்றியும், திருவள்ளுவர், சமண முனிவர்கள், ஔவையார் போன்றோரைப் பற்றியும் எழுதியுள்ளார்.


</doc>
<doc id="204214" url="https://ta.wikipedia.org/wiki?curid=204214" title="கெய்சென்">
கெய்சென்

கெய்சென் (Kaizen) (改善?), ஜப்பானிய மொழியில் "மேம்பாடு" அல்லது "தொடர் மேம்பாடு" எனப்படும். அது 改 ("கேய்") மற்றும் 善 ("சென்") ஜப்பானிய வார்த்தைகளிலிருந்து வருகிறது, அது "நன்மைக்கான மாற்றம்". கெய்சென் என்பது உற்பத்தி, பொறியியல், மற்றும் வணிக மேலாண்மை செயல்முறைகளில் தொடர்ந்து முன்னேற்றம் அடைவதற்கான ஒரு தத்துவம் ஆகும்.

கெய்சேனின் இரண்டு முக்கிய அம்சங்கள் பின்வருவன ஆகும்:

இரண்டாம் உலக போருக்கு பின்னர் ஜப்பான் நாட்டின் தொழிற்சாலைகள் மற்றும் பல அமைப்புகளை மறுபரிசீலனை செய்ய முயற்சிக்கும் போது கெய்செனுக்கான அடித்தளம் அமைக்கப்பட்டது. கெய்சென் என்ற வார்த்தை சீன மற்றும் ஜப்பானிய நாடுகளில், தொடர் முன்னேற்றம் அல்லது மேம்பாடு என்ற அளவில் பயன்படுத்தப்பட்டு வந்தாலும், தொழில் துறையில் டோயோடோ உற்பத்தி அமைப்பில் (TPS: Toyoto Production System) இந்த "கெய்சென்" என்ற வார்த்தை பெருமளவில் 1950-1960களில் பயன்படுத்த ஆரம்பிக்கப்பட்டது.

கெய்சென் பிரச்சனைகளையும் இடையூறுகளையும் எதிர்மறையாக பார்ப்பதில்லை மாறாக நிலையான மேம்பாட்டிற்கான வாய்ப்பாக பார்க்கப்படுகிறது. மாற்றத்தை கொண்டு வர கெய்சென் பிரச்சனைகளை கண்டுபிடித்து, அறிவித்து அதை நிவர்த்தி செய்கிறது.

கெய்சன் பெரும்பாலும் பின்வரும் வழிகாட்டுதல்கள் வடிவத்தில் வழங்கப்படுகிறது:


</doc>
<doc id="204216" url="https://ta.wikipedia.org/wiki?curid=204216" title="வித்யுலேகா ராமன்">
வித்யுலேகா ராமன்

வித்யுலேகா ராமன் ("Vidyullekha Raman", பிறப்பு: 4 நவம்பர் 1991) என்பவர் இந்தியத் திரைப்பட நடிகை ஆவார். இவர் நடிகர் மோகன் ராமன் அவர்களின் மகள். 2012 ஆம் ஆண்டில் ஒரே சமயத்தில் படமாக்கப்பட்ட கௌதம் மேனனின் "நீ தானே என் பொன்வசந்தம்" மற்றும் "எட்டோ வெளிபொயிந்தி மனசு" திரைப்படங்களில் வித்யுலேகா முதன்முதலில் தோன்றினார்.
அதில் ஜென்னி என்னும் கதாபாத்திரத்தில் நாயகி சமந்தாவின் தோழியாக நடித்திருந்தார். அதை தொடர்ந்து சுந்தர் சி. இயக்கத்தில் சந்தானத்திற்கு ஜோடியாக "தீயா வேலை செய்யனும் குமாரு" திரைப்படத்தில் நடித்தார். தற்போது அஜித்தின் படத்தில் நடித்து வருகிறார். பல படங்களில் சிரிப்பு நடிகையாக நடித்த இவர் இனிமேல் குணச்சித்திர வேடங்களில் நடிக்கவிரும்புவதாகக் கூறியுள்ளார்.


</doc>
<doc id="204229" url="https://ta.wikipedia.org/wiki?curid=204229" title="பாலச்சந்திரன் சுள்ளிக்காடு">
பாலச்சந்திரன் சுள்ளிக்காடு

பாலசந்திரன் சுள்ளிக்காடு (ஆங்கிலம்: Balachandran Chullikkadu, மலையாளம்ബാലചന്ദ്രന്‍ ചുള്ളിക്കാട്) கவிஞர் மற்றும் திரைப்பட நடிகர் ஆவார். இவர் 1957 ஆண்டு ஜூலை மாதம் 30 ஆம் நாள் பிறந்தவர். 

இவர் எர்ணாகுளம் மாவட்டத்தில் பரவூர் எனும் இடத்தில் பிறந்தவர். இவர் எர்ணாகுளம் மஹாராஜா கல்லூரியில் ஆங்கிலத்தில் பட்டம் பெற்றார். 2000 ஆம் ஆண்டு புத்த மதத்தைத் தழுவினார். இவர் விஜயலட்சுமி எனும் கவிஞரை மணந்தார்.


</doc>
<doc id="204230" url="https://ta.wikipedia.org/wiki?curid=204230" title="விசயலட்சுமி (கவிஞர்)">
விசயலட்சுமி (கவிஞர்)

விசயலட்சுமி ( ஆங்கிலம்: Vijayalakshmi) மலையாள மொழிக் கவிஞர் ஆவார். இவர் இந்தியாவின் கேரளாவைச் சார்ந்தவர். இவர் 1960 ஆம் ஆண்டு ஆகஸ்டு மாதம் 2 ஆம் நாள் பிறந்தார். இவர், 1980க்கும், 2010க்கும் இடைப்பட்ட காலத்தில் சுமார் 199 கவிதைகளை இயற்றியுள்ளார்.

விஜயலட்சுமி 1960 ஆகஸ்ட் 2 அன்று "குழிக்காட்டில் ராமன் வேலாயுதன்", "காமாட்சி" இணையருக்கு மகளாகப் பிறந்தார். இவர், சோற்றானிக்கரை அரசு உயர்நிலைப்பள்ளி, எர்ணாகுளம் புனித தெரசா கல்லூரி, எர்ணாகுளம் மகாராஜாவின் கல்லூரி ஆகிய நிறுவனங்களில் தனது படிப்பை நிறைவு செய்தார். இவர் உயிரியல் பாடத்தில் பட்டத்தையும், மலையாள இலக்கியத்தில் முதுநிலை பட்டத்தையும் கேரள பல்கலைக்கழகத்தில் முதல் தரத்தில் பெற்றார். இவர் புகழ் பெற்ற மலையாள கவிஞரான பாலச்சந்திரன் சுள்ளிக்காடு என்பவரை திருமணம் செய்து கொண்டார். 


</doc>
<doc id="204231" url="https://ta.wikipedia.org/wiki?curid=204231" title="தேசிங்கு ராஜா (திரைப்படம்)">
தேசிங்கு ராஜா (திரைப்படம்)

தேசிங்கு ராஜா 2013ல் வெளிவந்த இந்தியாவின் தமிழ் திரைப்படமாகும். இதனை எழில் இயக்கினார். இத்திரைப்படத்தில் விமல், பிந்து மாதவி, சூரி ஆகியோர் முக்கிய கதாப்பாத்தரத்தில் நடித்திருந்தனர்.



</doc>
<doc id="204232" url="https://ta.wikipedia.org/wiki?curid=204232" title="கலாகெளமுதி">
கலாகெளமுதி

கலாகெளமுதி (ஆங்கிலம்: Kalakaumudi, மலையாளம் :കലാകൗമുദി) ஓர் வாராந்திரப் பத்திரிகை ஆகும். இது இந்தியாவின் கேரளா மாநிலத்தில் இருந்து மலையாள மொழியில் வெளிவருகிறது. இப்பத்திரிகை 1975 ஆம் ஆண்டு எம். எஸ். மணியால் தொடங்கப்பட்டது.


</doc>
<doc id="204234" url="https://ta.wikipedia.org/wiki?curid=204234" title="சூரி">
சூரி

சூரி இந்தியத் திரைப்பட நடிகராவார். 2009ல் வெளிவந்த "வெண்ணிலா கபடிகுழு" திரைப்படத்தில் பரோட்டா போட்டியில் கலந்து கொள்வது போல இருந்த காட்சியில் நடித்துப் பிரபலமானதால் பரோட்டா சூரி என்று அறியப்படுகிறார்.

Actor Soori


</doc>
<doc id="204241" url="https://ta.wikipedia.org/wiki?curid=204241" title="பிர்லா மந்திர் (ஐதராபாத்)">
பிர்லா மந்திர் (ஐதராபாத்)

பிர்லா மந்திர் ("Birla Mandir") என்பது ஐதராபாத்தில் அமைந்துள்ள, வெள்ளைச் சலவைக்கல்லினால் ஆன, வெங்கடாசலபதி ஆலயமாகும். இது உசைனிசாகர் ஏரியின் தென்கரையில் உள்ள சிறு குன்றின் மேல் எழுப்பப்பட்டுள்ளது. கோவிலின் மேல்தளத்திலிருந்து நகரின் முழுத் தோற்றத்தினைக் காணலாம். படிக்கட்டுகளின் வழியாக மூலவர் சன்னிதியினை அடைந்தால், அங்கு திருப்பதியில் உள்ளது போன்ற வெங்கடேசபெருமாளை தரிசிக்கலாம். முழுக் கோவிலும் நுட்பமான கலைநயமிக்க சிற்பங்களால் நிறைந்து காணப்படுகிறது. இச்சிற்பங்கள் இராமாயணம், மகாபாரதம் போன்ற இதிகாச நிகழ்வுகளை நினைவூட்டுவதாக அமைந்துள்ளன. மேலும் பல இந்து- ஆண், பெண் தெய்வங்களின் உருவங்களும் உள்ளன.

இதன் அருகில் பிர்லா கோளரங்கமும் அறிவியல் காட்சியகமும் இருக்கின்றன. காட்சிகள் ஆங்கிலம், இந்தி மற்றும் தெலுங்கு மொழிகளில் அமைக்கப்பட்டள்ளன. லும்பினி பூங்காவும் அருகிலேயே உள்ளது. ஐதராபாத் இரயில் நிலையத்திலிருந்து அதிகத் தொலைவில் இல்லை. மாநில சட்டசபையும் ஓர் அருங்காட்சியகமும் அப்பகுதியில் காண வேண்டியவையாகும். 



</doc>
<doc id="204244" url="https://ta.wikipedia.org/wiki?curid=204244" title="காலமுறைச் சார்பு">
காலமுறைச் சார்பு

கணிதத்தில் காலமுறைச் சார்பு அல்லது காலச்சுழற்சிச் சார்பு ("periodic function") என்பது சீரான கால இடைவெளிகளில் (periods) தனது மதிப்புகளை மீண்டும் மீண்டும் அடையும் ஒரு சார்பு ஆகும். 2"π" ரேடியன் அளவு இடைவெளிகளில் தனது மதிப்புகளை மீண்டும் மீண்டும் அடையும். முக்கோணவியல் சார்புகள் இதற்கு நல்ல எடுத்துக்காட்டுகளாகும். அலைவுகள், அலைகள் போன்ற அதிர்வெண் கொண்ட தோற்றப்பாடுகளில் காலமுறைச் சார்புகள் பயன்படுத்தப்படுகின்றன. இப் பண்பில்லாத சார்பு காலமுறையற்ற சார்பு அல்லது காலச்சுழற்சியற்ற சார்பு ("aperiodic functions") எனப்படும்.

ஒரு காலமுறைமைச் சார்பின் வரைபடம் இடப்பெயர்ச்சியைப் பொறுத்து சமச்சீராக இருக்கும்.


இதேபோல கோசைன் சார்பும் 2"π" அளவு கால இடைவெளி கொண்ட காலமுறைமைச் சார்பு.


இச் சார்பின் வரைபடம் இரம்பப்பல் அலை வடிவம் 
கொண்டிருக்கும்.




எடுத்துக்காட்டாக, 

சிக்கலெண்களை ஆட்களமாகக் கொண்ட காலமுறைச் சார்புக்கு இரு கால இடைவெளிகள் இருக்கலாம். நீள்வட்டச் சார்பு, இத்தகைய சார்பாகும். இரு காலஇடைவெளிகளும் ஒன்றுக்கொன்று மெய்யெண் மடங்குகளாக இல்லாதவையாக ("Incommensurate" ) இருக்கும்.

சிக்கலெண்களில் அமைந்த ஒரு காலமுறைச் சார்பு: 

இதன் காலஇடைவெளி "L" :



</doc>
<doc id="204245" url="https://ta.wikipedia.org/wiki?curid=204245" title="ஆடுகளம் நரேன்">
ஆடுகளம் நரேன்

ஆடுகளம் நரேன் இந்திய திரைப்பட நடிகராவார். இவர் தமிழ் மொழி திரைப்படங்களில் நடித்துள்ளார். 1997ல் ராமன் அப்துல்லா திரைப்படத்தில் அறிமுகமான இவர் 2011ல் வெற்றிமாறன் இயக்கத்தில் வெளிவந்த "ஆடுகளம்" திரைப்படம் மூலமாக புகழ்பெற்றார், அதனால் ஆடுகளம் நரேன் என்று அறியப்படுகிறார். இவர் பாலு மகேந்திராவின் கதை நேரம் தொலைக்காட்சி தொடர்களில் நடித்துள்ளார்.

திருவாரூரை சேர்ந்த இவரது இயற்பெயர் நாராயணன். இராணுவத்தில் பணிபுரிந்த இவரது தந்தை ஒய்வுபெற்ற ராணுவ வீரர். அவரது வேலைக்காக குடும்பம் சென்னை வந்தது. சினிமாவுக்காக நரேன் என பெயர் மாற்றம் பெற்ற இவர், நடிப்பின் மேல் கொண்ட ஆர்வத்தால் நடன இயக்குநர் கலா நடத்தி வந்த நடிப்பு பள்ளியில் பயிற்சி பெற்றார். பிறகு அங்கேயே நடிப்பு சொல்லிக்கொடுக்கும் ஆசிரியராக பணிபுரிந்தார். 



</doc>
<doc id="204251" url="https://ta.wikipedia.org/wiki?curid=204251" title="வனிதா கிருஷ்ணசந்திரன்">
வனிதா கிருஷ்ணசந்திரன்

வனிதா இந்திய நடிகையாவார். இவர் 1980ல் மலையாள, தமிழ், கன்னட மற்றும் ஆந்திரத் திரைப்படங்களிலும் முக்கிய கதாப்பாத்திரங்களில் நடித்துள்ளார். இவரின் தந்தை கணேசன் மலையாளி, இவரின் தாய் கமலா தமிழ் பெண். 

வனிதா தனது 13 வயதில் பாதை மாறினாள் திரைப்படத்தில் பள்ளி பெண்ணாக அறிமுகம் ஆனார். மலையாளத்திரைப்படமான சந்திரபின்பம் திரைப்படத்தில் கதாநாயகியாக அறிமுகம் ஆனார். 




</doc>
<doc id="204252" url="https://ta.wikipedia.org/wiki?curid=204252" title="மாசாணி (திரைப்படம்)">
மாசாணி (திரைப்படம்)

மாசாணி, 2013 ஆம் ஆண்டில் வெளியான தமிழ்த் திரைப்படம். இது திகில் வகையைச் சார்ந்தது.
இதில் ரோஜா, உமா பத்மநாபன், ராம்கி, இனியா, ஒய். ஜி. மகேந்திரா, சரத் பாபு, ஆடுகளம் நரேன், பிளாக் பாண்டி ஆகியோர் முன்னணி வேடங்களில் நடித்துள்ளனர்.


</doc>
<doc id="204254" url="https://ta.wikipedia.org/wiki?curid=204254" title="பரிணாமக் கால முரண்">
பரிணாமக் கால முரண்

பரிணாமக் கால முரண் ("Evolutionary anachronism"; "பரிணாமக் காலமுரண்") என்பது தற்போது அருகிவிட்ட விலங்குகளுடனான தொடர்பினால் தாவரங்களில் வளர்ச்சியடைந்த பழம், பூ, இலை, தண்டு ஆகியவற்றைக் குறிக்கும். அதாவது, முன்னொரு காலத்தில் அவ்விலங்குகளிடமிருந்து காத்துக் கொள்ளவும் அவற்றை ஈர்க்கவும் பயன்பட்ட அவை (பழம், பூ முதலியன) இன்று காலம் செல்லச் செல்ல ஒரு முரணாக அமைந்திருக்கின்றன என்பது பொருளாகும்.

பரவுகைத் தாக்கீடுகள் (dispersal syndromes) விதைகளைத் தாவரங்கள் பரப்புவதற்காக இருந்த பழக்கப்பட்ட முறைகளுள் ஒன்று. பொதுவாகப் பறவைகளை ஈர்க்கும் பழங்கள், சிறிதாகவும், மிகவும் மெல்லிய பாதுகாப்புத் தோலுடனும், சிவப்பு, நீல அல்லது ஊதா நிறங்களின் கலவையாகவும் இருக்கும். பாலூட்டித் தாக்கீடு (mammal syndrome) என்று வகைப்படுத்தப்பட்ட பழங்கல் பொதுவாக பறவைகளின் பழங்களை விடப் பெரிதாகவும், கடினமான தோலுடனும், பழுக்கும்போது நல்ல (அதிகமான) மணத்தையும் அத்தோடு பழுப்பு, மஞ்சள், ஆரஞ்சு அல்லது சிறிது பச்சை ஆகிய நிறங்களுடனும் தோற்றமளிக்கும். இந்தப் பெரும் விலங்குவளப் (megafauna) பரவுகைத் தாக்கீடுடைய தாவரங்கள் அந்தப் பட்டியலில் இருந்த விலங்குகளைக் கவர்வதற்காக அத்திறன்களைப் பெற்றன. (எடை அதிகமாக அல்லது 44 கிலோகிராமுக்கும் அதிகமாக உள்ளவை) அந்த எடைமிகு விலங்குகளே முதன்மைப் பரப்புக் காரணிகளாகச் செயல்பட்டன. அதிகபட்ச அருகலினால், அதிக எண்ணிக்கையிலான தாவர உண்ணிகள் ஆப்பிரிக்காவும் வெளியிலும் சிறிது ஆஸ்திரேலியாவிலும் குறைந்தன. அவ்வாறு குறைந்தபோது இந்தப் பழங்கள் அவற்றுக்கென தனித்த பரவுகை இன்றி நின்றுவிட்டன. இவற்றால் விவசாயத்தைத் தவிர்த்து வேறெந்த பரவுகை வழிமுறையையும் கையாள முடியாத நிலை வந்தது.
இங்கு (Ecological indicators of missing dispersal partners) சுற்றுச்சூழலில் எந்தவிதமான அடையாளங்களை அவ்வாறான பரவுகைக் கூட்டாளிகள் விட்டுச் சென்றுள்ளன என்பது குறிப்பிடப்பட்டுள்ளது.


</doc>
<doc id="204257" url="https://ta.wikipedia.org/wiki?curid=204257" title="ரவி மரியா">
ரவி மரியா

எஸ் ரவி மரியா இந்திய திரைப்பட இயக்குனரும் நடிகரும் எழுத்தாளரும் ஆவார். இவர் தமிழ் மற்றும் மலையாள திரைப்படங்களுக்கு திரைக்கதை எழுதியுள்ளார்.



</doc>
<doc id="204259" url="https://ta.wikipedia.org/wiki?curid=204259" title="நினைவிருக்கும் வரை">
நினைவிருக்கும் வரை

நினைவிருக்கும் வரை 1999ல் வெளிவந்த தமிழ் திரைப்படமாகும். இதனை கே. சுபாஷ் இயக்கியிருந்தார் பிரபுதேவா, கீர்த்தி ரெட்டி மற்றும் ஆனந்த் ஆகியோர் முக்கி கதாப்பாத்திரத்தில் நடித்திருந்தனர். தேவா இசையமைத்திருந்தார். 



</doc>
<doc id="204260" url="https://ta.wikipedia.org/wiki?curid=204260" title="கீர்த்தி ரெட்டி">
கீர்த்தி ரெட்டி

கீர்த்தி ரெட்டி இந்திய நடிகையாவார். இவர் தமிழ், தெலுங்கு, இந்தி மொழி திரைப்படங்களில் நடித்துள்ளார்.



</doc>
<doc id="204261" url="https://ta.wikipedia.org/wiki?curid=204261" title="நான் அவனில்லை">
நான் அவனில்லை

நான் அவனில்லை என்ற தலைப்பில் உள்ள கட்டுரைகள்:



</doc>
<doc id="204265" url="https://ta.wikipedia.org/wiki?curid=204265" title="நோட்பேடு++">
நோட்பேடு++

நோட்பேடு++, விண்டோசு தளத்திற்கான ஒரு உரை ஆவணத் திருத்தி, மூலக் குறியீடு திருத்தி ஆகும். மேலும் தத்தல் (tabbed) முறையில் ஆவணங்களை திருத்த உதவுகிறது. இது ஒரு இலவச மென்பொருளாக வெளியிடப்படுகிறது.



</doc>
<doc id="204266" url="https://ta.wikipedia.org/wiki?curid=204266" title="அமைப்பியல் திறனாய்வு">
அமைப்பியல் திறனாய்வு

அமைப்பியல் திறனாய்வு என்பது, அமைப்பியக் கோட்பாடுகளை அடிப்படையாகக் கொண்ட திறனாய்வு ஆகும். ஆய்வுக்கு எடுத்துக்கொள்ளும் எந்தப் பொருளையும், தனக்குள் பல உறுப்புகளைக் கொண்டதும், குறிப்பிட்ட ஓர் ஒழுங்கமைவுடம் கூடியதுமான ஒரு அமைப்பாக அமைப்பியல் காணுகிறது. இந்த அமைப்பின் பகுதிகளாக இருக்கும் ஒவ்வொரு கூறும் தமக்கெனச் சிறப்பான செயற்பாடுகளைக் கொண்டுள்ளது. இச்செயற்பாடுகளூடாகவே அக்கூறுகள் முழுமையுடன் இணைந்துள்ளன. குறிப்பிட்ட அமைப்பொன்றின் பண்புகள் அல்லது கூறுகளை அமைப்புக்கு வெளியில் இருந்து ஆராயக் கூடாது, அதன் உள்ளிருந்தே ஆராய வேண்டும் என்பதே அமைப்பியல் ஆய்வு முறையின் முக்கியமான அம்சம்.




</doc>
<doc id="204268" url="https://ta.wikipedia.org/wiki?curid=204268" title="பாசமலர் (தொலைக்காட்சித் தொடர்)">
பாசமலர் (தொலைக்காட்சித் தொடர்)

பாசமலர் ஹோம் மூவி மேக்கர்ஸ் தயாரிப்பில் அழகர் இயக்கத்தில் (திங்கள் முதல் சனி வரை) மாலை 6:30 மணிக்கு சன் தொலைக்காட்சியில் ஒளிபரப்பான ஒரு நெடுந்தொடர்.

ஒரு அண்ணன் மற்றும் அவரது இரண்டு இளைய சகோதரிகளுக்கிடையே உள்ள பாசத்தினை விளக்கும் நிகழ்ச்சிகளைக் கொண்ட தொடர்.





</doc>
<doc id="204270" url="https://ta.wikipedia.org/wiki?curid=204270" title="எச்டி 209458 பி">
எச்டி 209458 பி

எச்டி 209458 பி ("HD 209458 b") என்பது ஒரு புறக்கோள் ஆகும். இது பெகாசசு விண்மீன் குழுமத்தில் காணப்படும் எச்டி 209458 என்ற நமது சூரியனுக்கு இணையான விண்மீனைச் சுற்றி வருகிறது. இது பூமியின் சூரியக் குடும்பத்தில் இருந்து கிட்டத்தட்ட 150 ஒளியாண்டுகள் தூரத்தில் உள்ளது.

இக்கோளின் சுற்றுவட்டத்தின் ஆரை 7 மில்லியன் கிலோமீட்டர்கள் (0.047 வானியல் அலகுகள்) ஆகும். இது புதனின் சுற்றுவட்ட ஆரையின் எட்டில் ஒரு மடங்காகும். இதன் மேற்பரப்பு வெப்பநிலை கிட்டத்தட்ட 1,000 °செ (1,800 °ப) என மதிப்பிடப்பட்டுள்ளது. இதன் திணிவு பூமியை விட 220 மடங்குகள் (0.69 வியாழன் திணிவுகள்). கனவளவு வியாழனை விட 2.5 மடங்கு பெரியதாகும். அதிக திணிவையும், பெரும் கனவளவையும் கொண்டிருப்பதால் இது ஒரு வளிமப் பெருங்கோள் ஆகக் கருதப்படுகிறது.

புறக்கோள் ஆய்வில் எச்டி 209458 பி பல மைல்கற்களைத் தாண்டியுள்ளது. முதற்தடவையாக புறக்கோள் ஒன்றில் வானியல் கடப்பு நடைபெறுவது, வளிமண்டலம் இருக்கக்கூடிய ஒரு புறக்கோள், ஆவியாகக்கூடிய நிலையில் நீரிய மண்டலம் இருக்கக்கூடிய புறக்கோள், ஆக்சிசன், மற்றும் கரிமம் இருக்கக்கூடிய வளிமண்டலத்தைக் கொண்ட புறக்கோள், நிறமாலை நேரடியாக அவதானிக்கப்பட்ட முதலிரண்டு இரண்டு புறக்கோள்களில் ஒன்று, சுற்றுவட்ட வேகம் கணிக்கப்பட்ட முதலாவது கோள், போன்றவை இவற்றில் குறிப்பிடத்தக்கவையாகும். 2007 ஏப்ரல் தகவலின் படி, இதன் வளிமண்டலத்தில் நீராவி இருக்கக்கூடிய சாத்தியக்கூறுகள் காணப்பட்டன.



</doc>
<doc id="204275" url="https://ta.wikipedia.org/wiki?curid=204275" title="இளவரசி (தொலைக்காட்சித் தொடர்)">
இளவரசி (தொலைக்காட்சித் தொடர்)

இளவரசி சன் தொலைகாட்சியில் ஜனவரி 19ம் தேதி 2010 முதல் 1 நவம்பர் 2014ஆம் ஆண்டு வரை திங்கள் முதல் வெள்ளி வரை பகல் 1.30 மணிக்கு ஒளிபரப்பான மெகாதொடர். இந்த தொடர் 1263 அத்தியாயங்களில் முடிவடைந்தது. இந்த தொடருக்கு பதிலாக நடிகை நிரோஷா மற்றும் நீலிமாராணி நடிக்கும் தாமரை என்ற மெகாதொடர் ஒளிபரப்பாகிவருகின்றது.





</doc>
<doc id="204280" url="https://ta.wikipedia.org/wiki?curid=204280" title="பைரவி ஆவிகளுக்குப் பிரியமானவள் (தொலைக்காட்சி நாடகத் தொடர்)">
பைரவி ஆவிகளுக்குப் பிரியமானவள் (தொலைக்காட்சி நாடகத் தொடர்)

பைரவி ஆவிகளுக்கு பிரியமானவள் என்பது ஞாயிறு தோறும் இரவு 10 மணிக்கு சன் தொலைக்காட்சியில் ஒளிபரப்பான சூப்பர்நேச்சுரல் த்ரில்லர் தொடர் ஆகும்.. இந்த தொடரை சரிகம நிறுவனம் தயாரித்துள்ளது. 

இந்த தொடரில் முதலில் கதாநாயகியாக நடித்திருப்பவர் சுந்தரா டிராவல்ஸ் திரைப்படத்தின் மூலம் அறிமுகமான ராதா. அதன் பிறகு சுஜிதாவும், பிரிந்தா தாஸ் மற்றும் மஹாலக்ஷ்மி கதாநாயகியின் நடித்துள்ளார்கள். அம்மாவாக பெரியதிரையின் முன்னாள் நடிகை ஊர்வசி நடித்துள்ளார்.
ஆவிகளைக் காணக்கூடிய தெரியும் அபூர்வ சக்தி கொண்ட இத்தொடரின் கதாநாயகி, அந்த ஆவிகளின் பிரச்சனையை தீர்த்து வைக்கும் நிகழ்ச்சிகளே இத்தொடரின் கதை.




</doc>
<doc id="204281" url="https://ta.wikipedia.org/wiki?curid=204281" title="மகாராஜாவின் கல்லூரி, எர்ணாகுளம்">
மகாராஜாவின் கல்லூரி, எர்ணாகுளம்

மகாராஜாவின் கல்லூரி (The Maharaja's College) இந்தியாவின் கேரளா மாநிலத்தில் எர்ணாகுளத்தில் அமைந்துள்ளது. இது கொச்சி நகரின் மையப்பகுதியில் அமைந்துள்ளது. 1875-ல் இது பள்ளிக்கூடமாக இருந்தது கல்லூரியாக உயர்த்தப்பட்டது. இக்கல்லூரியானது 25 ஏக்கர் பரப்பளவில் அமைந்துள்ளது. இது வேம்பநாடு ஏரிக்கரையில் அமைந்துள்ளது. இக்கல்லூரியில் 135 வருடங்கள் பழமையான நூலகம் 1,00,000- திற்கும் அதிகமான புத்தகங்களுடன் அமைந்துள்ளது. இக்கல்லூரியில் 19 துறைகள் உள்ளன. இக்கல்லூரி மழைய மற்றும் நவீனக் கட்டிடக்கலையுடன் அமைந்துள்ளது.


</doc>
<doc id="204282" url="https://ta.wikipedia.org/wiki?curid=204282" title="மகாராஜாவின் கல்லூரி, மைசூர்">
மகாராஜாவின் கல்லூரி, மைசூர்

மகாராஜாவின் கல்லூரி. இந்தியாவின் கர்நாடகம் மாநிலத்தில் மைசூர் நகரில் அமைந்துள்ளது. இக்கல்லூரி 1889 ஆம் ஆண்டு மைசூர் பல்கலைக்கழகத்துடன் இணைக்கப்பட்டது. இது முதலில் ஆங்கிலப் பள்ளியாக "மஹாராஜா பாடசாலை" என்ற பெயரில் மைசூர் மஹாராஜாவால் 1833-ல் ஆரம்பிக்கப்பட்டது. 1868-ல் மஹாராஜாவின் மரணத்திற்குப் பின் மைசூர் அரசின் பொறுப்பில் வந்தது. 1879-ல் இக் கல்லூரி சென்னைப் பல்கலைக்கழகத்துடன் இணைக்கப்பட்டது. பின்னர் 1894-ல் முதல்நிலைக் கல்லூரியாக தரம் உயர்த்தப்பட்டது. அச் சமயம், கட்டுமானத்திற்கு 9.41 லட்ச இந்திய ரூபாய் செலவளிக்கப்பட்டது. மைசூர் பல்கலைக் கழகத்துடன் இணைக்கப்பட்டுள்ள இக்கல்லூரியில் 5 துறைகள் உள்ளன.


</doc>
<doc id="204283" url="https://ta.wikipedia.org/wiki?curid=204283" title="எச்டி 209458">
எச்டி 209458

எச்டி 209458 ("HD 209458") என்பது பெகாசசு என்ற விண்மீன் குழுவில் உள்ள ஒரு 8வது பரிமாண விண்மீன் ஆகும். இது நமது சூரியனை ஒத்ததும், மஞ்சள் குறு விண்மீன் (விண்மீன் வகைப்பாடு G0 V) வகையைச் சேர்ந்ததும் ஆகும். இது கிட்டத்தட்ட 150 ஒளியாண்டுகள் தூரத்தில் அமைந்துள்ளதால், சாதாரணமாக இதனை நாம் காண முடியாது. ஆனாலும் ஒரு சிறந்த இருகண் நோக்கி அல்லது சிறிய தொலைநோக்கியூடாக இதனை அவதானிக்கலாம். 
1999 ஆம் ஆண்டில் இந்த விண்மீனை சுற்றிவரும் புறக்கோள் ஒன்று கண்டுபிடிக்கப்பட்டது. இக்கண்டுபிடிப்பை அடுத்து இப்புறக்கோள் தனது விண்மீனைக் கடக்கும் நிகழ்வு அவதானிக்கப்பட்டது. புறக்கோள் ஒன்றின் கண்டுபிடிக்கப்பட்டது இதுவே முதற் தடவையாகும். இப்புறக்கோளுக்கு "எச்டி 209458 பி" எனப் பெயரிடப்பட்டது.

கோள் இவ்விண்மீனைக் கடப்பதால் விண்மீனின் ஒளிர்வு 3.5 நாட்களுக்கு ஒரு தடவை 2% இனால் குறைவது அவதானிக்கப்பட்டது. இதன் மாறுபடும் விண்மீன் பெயரீடு வி376 பெகாசி ("V376 Pegasi") எனத் தரப்பட்டது.


</doc>
<doc id="204284" url="https://ta.wikipedia.org/wiki?curid=204284" title="பெகாசசு (விண்மீன் குழு)">
பெகாசசு (விண்மீன் குழு)

பெகாசசு ("Pegasus", பெகாசஸ்) என்பது வடக்கு வானில் உள்ள ஒரு விண்மீன் குழாம் ஆகும். கிரேக்கத் தொன்மவியலில் பெகாசசு என்ற இறக்கைகளுடன் கூடிய குதிரையின் பெயர் இவ்விண்மீன் குழுவிற்கு சூட்டப்பட்டது. இரண்டாம் நூற்றாண்டில் வாழ்ந்த வானியலாளர் தொலெமி வகைப்படுத்திய 48 விண்மீன் குழாம்களில் இதுவும் ஒன்றாகும். இதுவரை கண்டுபிடிக்கப்பட்டுள்ள 88 விண்மீன் குழுக்களில் இதுவும் ஒன்று.
இவ்விண்மீன் குழுவில் α பெகாசி, β பெகாசி, γ பெகாசி, ஆகியவற்றுடன் α அந்திரொமேடா ஆகியன இணைந்து பெரும் "பெகாசசு சதுக்கம்"' என்ற பெயரில் அழைக்கப்படும் பெரும் விண்மீன் கூட்டம் ஒன்றை அமைக்கின்றன.

பெகாசசு விண்மீன் குழாமில் உள்ள 51 பெகாசி என்பதே புறக்கோள் ஒன்றைக் கொண்டிருக்கக்கூடிய சூரியனைப் போன்ற விண்மீன்களில் முதற்தடவையாகக் கண்டுபிடிக்கப்பட்டடாகும்.

ஐகே பெகாசி என்பது மிகக்கிட்டவான மீயொளிர் விண்மீன் வெடிப்புள்ள விண்மீன் ஆகும்.

இவ்விண்மீன் குழுவில் உள்ள எச்டி 209458 பி என்ற புறக்கோளில் சூரியக் குடும்பத்திற்கு வெளியே உள்ள நீராவி இருக்கக்கூடிய வளிமண்டலத்தைக் கொண்ட முதலாவது கோள் என அறியப்பட்டுள்ளது.

பெகாசசில் உள்ள எச்ஆர் 8799 என்ற விண்மீனைச் சுற்றிவரும் புறக்கோள்களே முதற் தடவையாகப் படம் பிடிக்கப்பட்ட புறக்கோள்கள் ஆகும்.



</doc>
<doc id="204292" url="https://ta.wikipedia.org/wiki?curid=204292" title="அன்னை மாதம்மாள் ஷீலா பொறியியற் கல்லூரி">
அன்னை மாதம்மாள் ஷீலா பொறியியற் கல்லூரி

அன்னை மாதம்மாள் ஷீலா பொறியியற் கல்லூரி (Annai Mathammal Sheela Engineering College) நாமக்கல் மாவட்டம் எருமைப்பட்டி அருகே உள்ளது. இது நாமக்கலிருந்து 15 கிலோ மீட்டர் தொலைவில் உள்ளது. இது 1996ல் துவங்கப்பட்டது. இது கொல்லிமலையின் பின்புலத்தில் நாமக்கல் துறையூர் நெடுஞ்சாலையில் அமைந்துள்ளது. இது மறைந்த பழனியப்பா தேவசகாயம் மற்றும் மாதம்மாள் ஷீலாவால் துவங்கப்பட்டது. இது கிறித்துவ சிறுபான்மையினர் கல்வி நிறுவனங்கள் என்ற வகைப்பாட்டின் கீழ் அமைகிறது.

இளநிலை:

முதுநிலை:

மாணவர்கள் நலனுக்காக ஆராய்ச்சி வெளியீடுகள், பயனுள்ள ஆன்லைன் ஜர்னல்ஸ், 87 தேசிய, 16 சர்வதேச மற்றும் 29 இதழ்கள்,13465 தொகுதிகள் மற்றும் 4273 தலைப்புகள், 725 குறுவட்டுகளை கொண்டுள்ளது.

மாணவர்கள் பயனுள்ள தற்குறிப்பு தயார் பயிற்சி மற்றும் நல்லொழுக்கத் திறன்கள் அபிவிருத்தி செய்ய தனியாக ஒரு வேலை வாய்ப்பு மற்றும் பயிற்சி துறை உள்ளது. 

கூடை பந்து, கரப்பந்தாட்டம், யோகா கிளப் போன்ற உட்புற மற்றும் வெளிப்புற விளையாட்டுகள் விளையாட விசாலமான இடவசதிகள் உள்ளன.

அன்னை மாதம்மாள் ஷீலா பொறியியற் கல்லூரியின் இணையதளம்


</doc>
<doc id="204294" url="https://ta.wikipedia.org/wiki?curid=204294" title="சுதர்சனம் நாயுடு">
சுதர்சனம் நாயுடு

சுதர்சனம் நாயுடு, தமிழ்நாட்டு அரசியல்வாதி ஆவார். இவர் ஆவடி சட்டமன்றத் தொகுதியில் போட்டியிட்டு வென்றவர். இவர் சகுந்தலா அம்மாள் பொறியியற் கல்லூரியை நிறுவினார். 2010 ஆம் ஆண்டு, ஜூலை மாதம் இறந்தார். 


</doc>
<doc id="204295" url="https://ta.wikipedia.org/wiki?curid=204295" title="சோசலிசக் குடியரசு">
சோசலிசக் குடியரசு

சோசலிசக் குடியரசு அல்லது சமதர்மக் குடியரசு ("'socialist state" அல்லது "socialist republic"), என்பது சமத்துவ சமூகம் ஒன்றைக் கட்டியெழுப்பும் பொருட்டு அரசமைப்புச் சட்டப்படி நடத்தப்படும் ஓர் அரசு ஆகும். ஒரு தனிப்பட்ட நாட்டில் கம்யூனிசப் புரட்சிக்குப் பிறகு அமையும் அரசு, சோசலிசக் குடியரசாக இருக்கும் என கார்ல் மார்க்ஸ் வரையறுக்கிறார். சோசலிசம் அல்லது சமதர்மம் என்ற சொல்லாட்சி, மார்க்சின் காலத்துக்கு முன்பிருந்தே புழக்கத்தில் இருக்கிறது. உழைப்பிற்கேற்ற ஊதியம் அனைவருக்கும் வழங்கும் சமூகத்தை சோசலிச சமூகம் என அழைக்கின்றனர். இதனை லட்சியமாகக் கொண்டு, அதற்கான முயற்சியில் தன்னை ஈடுபடுத்திக் கொள்ளும் குடியரசுகளே சோசலிசக் குடியரசுகளாகும்.

சோவியத் ஒன்றியம் உலகின் முதல் சோசலிச குடியரசாக இருப்பினும், 1871 ஆம் ஆண்டு, மார்ச் மாதத்தின் மத்தியில், பிரெஞ்சு நாட்டில் அமைந்த பாரிஸ் கம்யூன் சோசலிச குடியரசுக்கான பண்பு நலன்களைக் கொண்டிருந்தது. இந்த அரசு மே 28, 1871 இல் கலைக்கப்பட்டது. 

ஆகிய நாடுகள் சமகால சோசலிச குடியரசுகளாக அறியப்படுகின்றன.


</doc>
<doc id="204296" url="https://ta.wikipedia.org/wiki?curid=204296" title="டி. எஸ். முத்தய்யா">
டி. எஸ். முத்தய்யா

டி. எஸ். முத்தய்யா, தொடக்க கால மலையாளத் திரையுலகில் நடித்தவர்.

முத்தய்யா பிள்ளை, 1923 ல் கொச்சியில் பிறந்தார். . 
கேரளத்தின் பெரிய ஆங்கில நாளேடான கொச்சின் ஆர்கஸ், இதழின் உரிமையாளர், டி. எஸ். சச்சிதானந்தன், இவரது தந்தை.
1992 ல் 69ஆம் வயதில் இறந்தார்.


ஏறத்தாழ ஐம்பது தமிழ்‌ திரைப்படங்களில் நடித்துள்ளார்.



</doc>
<doc id="204299" url="https://ta.wikipedia.org/wiki?curid=204299" title="சத்யன் (தமிழ் நடிகர்)">
சத்யன் (தமிழ் நடிகர்)

சத்யன் தமிழ்த் திரைப்பட நடிகர் ஆவார். இவர் நகைச்சுவை வேடங்களில் நடித்துள்ளார். இவர் திரைப்படத் தயாரிப்பாளர் மாதம்பட்டி சிவக்குமாரின் ஒரே மகனாவார். திரைப்பட நடிகர் சத்தியராஜ் இவரின் மாமா ஆவார்.



</doc>
<doc id="204325" url="https://ta.wikipedia.org/wiki?curid=204325" title="பத்ம விருதுகள்">
பத்ம விருதுகள்

இந்திய அரசு 1954ஆம் ஆண்டிலிருந்து தம் குடிமக்களில் பெரும் சாதனைகள் புரிந்தவர்களுக்கு பாரத ரத்னா விருது வழங்கி வருகிறது. அதுதான் இந்தியாவில் வழங்கப்படும் விருதுகளில் உயரிய விருது. அதற்கு அடுத்த நிலையிலான விருதுகள் பத்ம விபூசண், பத்ம பூசண், பத்மஸ்ரீ ஆகியவை. இவற்றை பத்ம விருதுகள் என்று சொல்வது வழக்கம். இவை குடிமுறை சார்ந்தவர்களுக்கான விருதுகள். அரசியல், சமூகம், நிர்வாகம், கலை, கலாசாரம், இசை, நடனம், சினிமா, நாடகம், ஓவியம், சிற்பம், சட்டம், நீதி, பொது சேவை சமூக நலம் போன்ற பல்வேறு துறைகளில் சிறந்த முறையில் பணியாற்றியவர்களைக் கண்டறிந்து ஆண்டுதோறும் இவ்விருதுகள் வழங்கப்படுகின்றன.பாரத ரத்னா உள்ளிட்ட பத்ம விருதுகளுக்கு, பணம் எதுவும் கிடையாது. பட்டம் மாதிரி இவற்றை பெயரோடு சேர்த்துக்கொண்டு விளம்பரப்படுத்திக் கொள்ளக்கூடாது. ஜனாதிபதி மாளிகையில் சிறப்பான விழா நடத்தி அரசு இவ்விருதை வழங்குகிறது.


</doc>
<doc id="204332" url="https://ta.wikipedia.org/wiki?curid=204332" title="பதினைந்தாம் பெனடிக்ட் (திருத்தந்தை)">
பதினைந்தாம் பெனடிக்ட் (திருத்தந்தை)

திருத்தந்தை பதினைந்தாம் பெனடிக்ட் (; 21 நவம்பர் 1854 – 22 ஜனவரி 1922, இயற்பெயர்: ஜாக்கொமோ பவுலோ ஜொவான்னி பத்திஸ்தா தெல்லா கியேசா) என்பவர் கத்தோலிக்க திருச்சபையின் திருத்தந்தையாக 3 செப்டம்பர் 1914 முதல் 1922இல் தனது இறப்புவரை இருந்தவர் ஆவார். இவரின் ஆட்சிக்காலம் முதல் உலகப் போரின் அரசியல், சமுதாயம் மற்றும் மனித நேய விளைவுகளின் தாக்கத்துக்கு உட்பட்டிருந்தது.

1914இல் ஐரோப்பிய நாகரிகத்தின் தற்கொலை என அழைக்கப்பட்ட முதல் உலகப் போர் துவங்கி சில மாதங்களில் இவர் திருத்தந்தையாக தேர்வுசெய்யப்படார். இப்போரின் தாக்கங்களை தடுப்பதே இவரின் பெரும் பணியாக அமைந்திருந்தது. இப்போரில் திருப்பீடம் எப்பக்கத்தையும் சாராது நடுநிலைவகிக்கும் என அறிவித்தார். 1916 மற்றும் 1917இல் இவர் அமைதி பேச்சுக்கு அழைப்பு விடுத்தார். சீர்திருத்தத் திருச்சபையினர் அதிகம் இருக்கும் செருமனி இதனை ஏற்கவில்லை. பிரெஞ்சுக்காரர்கள் இது தங்களுக்கு எதிரான முயற்சியாக கண்டனர். அமைதி முயற்சிகள் தோல்வியுற்றதால் இவர் போரின் பாதிப்பினை குறைக்க முனைந்தார். உணவு போன்ற அவசிய பொருட்களை ஐரோப்பாவுக்கு கொடையாக அளித்தார். இவர் போர்க் கைதிகளை சிறையிலேயே சந்தித்தார். 

போருக்குப்பின்பு பிரான்சு மற்றும் இத்தாலியோடு உறவினை வளுபடுத்த முயன்றார். 1917இல் திருத்தந்தை பத்தாம் பயஸினால் வெளியிடப்பட்ட திருச்சபைச் சட்டத் தொகுப்பினை திருத்தி வெளியிட்டார். இது இறையழ்ழைத்தலை தூண்டியது என்பர். முதல் உலகப் போரினால் மறைபரப்பு பணிகள் பெரிது பாதிப்படைந்ததை உணர்ந்து இவர் மறைபரப்பில் சீர்திருத்தங்கள் கொணர்தல் உட்பட பலவற்றை எடுத்தியம்பும் "Maximum Illud" என்னும் அப்போஸ்தலிக்க சுற்றுமடலை எழுதினார்.

இவரின் ஆட்சியின் இறுதி காலம் சோவியத் உரசிய புரட்சியின் விளைவாக கத்தோலிக்க திருச்சபை துன்புறுத்தப்பட்டதாலும், புரட்சியினை தொடர்ந்து வந்த பஞ்சத்தாலும் நிறைந்திருந்தது.

இவர் தூய கன்னி மரியாவிடம் அதிகம் பக்தி கொண்டவர். மரியா "எல்லா இறையருளுக்கும் பரிந்துரையாளர்" (Mary Mediator of all Graces) என்னும் கோட்பாட்டை இவர் ஆமோதித்தார். அப்பெயரில் மரியாவுக்கு விழா ஒன்றை ஏற்படுத்தினார். 

இவர் ஏழுவருடம் திருத்தந்தையாக பணியாற்றியப்பின்பு 22 ஜனவரி 1922 நுரையீரல் அழற்சியினால் இறந்தார். புனித பேதுரு பேராலயத்தில் அடக்கம் இவர் அடக்கம் செய்யப்பட்டுள்ளார்.


</doc>
<doc id="204350" url="https://ta.wikipedia.org/wiki?curid=204350" title="ஒனகே ஒபவ்வா">
ஒனகே ஒபவ்வா

ஒனகே ஒபவ்வா ("Onake Obavva", "உலக்கை ஒபவ்வா"; கன்னடம்:ಓಬವ್ವ) என்பவர் 18ம் நூற்றாண்டைச் சேர்ந்த சித்ரதுர்கா பெண்மணி. சித்ரதுர்கா கோட்டைக் காவலாளி ஒருவரின் மனைவியான இவர், தந்திரமாக கோட்டைக்குள் நுழைய முற்பட்ட ஐதர் அலியின் படைவீரர்களைத் தனி ஒரு பெண்மணியாக நின்று தடுத்ததன் காரணமாக, கர்நாடகாவின் மிகவும் மதிக்கத்தக்க வீரப் பெண்மணிகளுள் ஒருவராக மதிக்கப்படுகின்றார். எதிரி வீரர்களைத் தாக்க இவர் உலக்கையை பயன்படுத்தியதால் ஒபவ்வா எனும் இவரின் பெயர் ஒனகே ஒபவ்வா ("ஒனகே" - உலக்கை) என வழங்கலாயிற்று.

18ம் நூற்றாண்டின் மத்தியில் சித்ரதுர்கா, மதகரி நாயக்கர் என்பரால் ஆளப்பட்டது. இவருடைய கோட்டைக் காவளாளி ஒருவரின் மனைவிதான் ஒபவ்வா. 1779ல் மைசூரைத் தலைநகராக கொண்டு ஆண்டுவந்த ஐதர் அலியின் படைகள் இந்தக் கோட்டையை முற்றுகையிட்டன. குன்றின் மீது அமைந்திருந்த இந்த கோட்டையின் உள்ளே நுழைய சிரமப்பட்ட ஐதரின் படைகள், அதில் இருந்த ஒரு சிறு பிளவைப் பயன்படுத்தி உள்ளே நுழைய முடிவெடுத்தன. பிளவு மிகவும் சிறியதாகவும் ஒரு நேரத்தில் ஒருவர் மட்டுமே நுழையும் வண்ணமும் இருந்தது. இருப்பினும் வேறு வழி இல்லாததால் அதையே பயன்படுத்த ஐதரின் படைகள் தயராகின. அதே நேரத்தில், அந்த பிளவில் இருந்த ஆபத்தை உணர்ந்த மதகரி நாயக்கரும், அதன் அருகே காவலுக்கு ஒபவ்வாவின் கணவரை நியமித்தார். 

குறிப்பிட்ட நாளில் மதிய உணவுக்காகத் தனது வீட்டுக்கு வந்த ஒபவ்வாவின் கணவர், தண்ணீர் எடுத்துவருவதற்குத் தனது மனைவியைப் பணித்தார். பிளவின் அருகே இருந்த குட்டையில் தண்ணீர் பிடிக்க வந்த ஒபவ்வா, பிளவில் இருந்து எதிரியின் படைகள் கோட்டைக்குள் நுழைய முற்படுவதைக் கண்டார். தொடர்ந்து அருகில் எவரும் இல்லாத்தால், தனது கையில் இருந்த உலக்கையை வைத்து பிளவின் வழியாக வெளியேற முயன்ற முதல் வீரனைத் தலையில் அடித்துக் கொன்றார். மேலும் தொடர்ந்து வரும் வீரர்கள் அறியாத வண்ணம் இறந்த அந்த உடலை அருகில் இருக்கும் பள்ளத்தில் தள்ளிவிட்டார். இதேபோல தொடர்ந்து வந்த வீர்ர்கள் அனைவரும் ஒபாவ்வாவினால் கொல்லப்பட்டனர். மதிய உணவை முடித்துவிட்டு தனது பணிக்குத் திரும்பிய கணவர், கையில் இரத்தம் சொட்டும் உலக்கையுடன் ஒபவ்வா நிற்பதையும், கீழே எதிரி வீரர்களின் உடல்கள் கிடப்பதையும் கண்டார். நிலைமையை உணர்ந்த கணவர், உடனடியாக மற்ற வீரர்களை எச்சரிக்கை செய்து அபாயச் சங்கை ஊதினார். இதையடுத்து பிளவின் அருகே கூடிய மதகரி நாயக்கரின் படைகள், பிளவின் உள்ளே இருந்த மற்ற எதிரி வீரர்களையும் கொலை செய்தனர். இப்படியாக ஐதர் அலியின் கோட்டைப் பிரவேசம் தடுத்து நிறுத்தப்பட்டது. இருப்பினும் சம்பவம் நடந்த அதே நாளில் ஒனகே ஒபவ்வாவும் மரணமடைந்தார். இவரின் மரணம் குறித்து, எதிரி வீரர்களால் கொல்லப்பட்டார் எனவும் அதிர்ச்சியில் இறந்தார் எனவும் இருவேறு கருத்துக்கள் நிலவுகின்றன.

இவரின் தைரியம் காரணமாக, இவர் கர்நாடகாவின் வீரப் பெண்மணி என அழைக்கப்படுகின்றார். சித்ரதுர்கா கோட்டையில் ஐதர் அலி வீரர்கள் நுழைய முற்பட்ட பிளவு, இவரின் பெயரால் "ஒனகே ஒபவ்வா கிண்டி" ("கிண்டி" - துளை) என அழைக்கப்படுகின்றது. மேலும் சித்ரதுர்காவில் உள்ள அரசு விளையாட்டு மைதானத்துக்கு இவரின் பெயர் வைக்கப்பட்டுள்ளது.


</doc>
<doc id="204351" url="https://ta.wikipedia.org/wiki?curid=204351" title="அரவிந்த் சிதம்பரம்">
அரவிந்த் சிதம்பரம்

அரவிந்த் சிதம்பரம், 2013 ஆம் ஆண்டு சென்னையில் நடைபெற்ற சர்வதேச கிராண்ட்மாஸ்டர் ஓபன் செஸ் தொடரில் சாம்பியன் பட்டம் வென்றவர். மொத்தம் நடந்த பதினொரு சுற்றுகளில் அவர் ஒன்பது புள்ளிகளை எடுத்து பட்டம் வென்றார். பதினோராவது சுற்றில் அரவிந்தும் விஷ்ணு பிரசாத்தும் சமன் செய்து கொண்டனர். அவர் கடைசிச்சுற்றில் தோல்வியை தவிர்த்தால் போதும் என்ற சூழலில் சமன் செய்து கொண்டார். 14 வயது நிரம்பிய அரவிந்த் சிதம்பரம், உலக இளைஞர் செஸ் சாம்பியன்ஷிப் போட்டியில் வெள்ளிப் பதக்கம் வென்றுள்ளார். இதுதவிர, 11, 13, 19 வயதுக்கு உட்பட்டோருக்கான தேசிய சாம்பியன்ஷிப் பட்டத்தையும் அவர் வென்றுள்ளார்.


</doc>
<doc id="204368" url="https://ta.wikipedia.org/wiki?curid=204368" title="நாதஸ்வரம் (தொலைக்காட்சித் தொடர்)">
நாதஸ்வரம் (தொலைக்காட்சித் தொடர்)

நாதஸ்வரம் சன் தொலைகாட்சியில் திங்கள் முதல் வெள்ளி வரை இரவு 7.30 மணிக்கு ஒளிபரப்பாகி வெற்றி பெற்ற மெகா தொடர் ஆகும். இந்த தொடரை திரு பிக்சர்ஸ் நிறுவனம் தயாரிக்க, திருமுருகன் எழுதி மற்றும் இயக்கியுள்ளார். த. ச. ப. கே. மௌலி, பூவிலங்கு மோகன், திருமுருகன், ஸ்ருதிகா உள்ளிட்ட பலர் நடித்துள்ளார்கள். 

இந்த தொடர் குடும்ப கதையை மையமாக வைத்து காரைக்குடி நகரிலும், அதனைச் சுற்றியுள்ள கிராமங்களிலும் படமாக்கப்பட்டுள்ளது. இந்த தொடர் சன் குடும்பம் விருதுகள் உள்பட்ட பல விருதுகளை வென்றுள்ளது என்பதை குறிப்பிடத்தக்கது..
அண்ணன் தம்பி பாசம், மாமியார் மருமகள் பிரச்சினை, தங்கைகளின் பாரத்தை தாங்கும் அண்ணன் என குடும்ப உறவுகளை மையப்படுத்தி எடுக்கப்பட்டுள்ளது இந்த தொடர்.






</doc>
<doc id="204385" url="https://ta.wikipedia.org/wiki?curid=204385" title="பஸ்தி மாவட்டம்">
பஸ்தி மாவட்டம்

பஸ்தி மாவட்டம் (Basti district) (, ), இந்திய மாநிலமான உத்தரப் பிரதேசத்தில் உள்ள மாவட்டங்களில் ஒன்று. உள்ளூர் அளவில், பஸ்தி கோட்டத்திற்கு உட்பட்டது.

2011 ஆம் ஆண்டு மக்கள்தொகைக் கணக்கெடுப்பின்படி, இங்கு 2,461,056 மக்கள் வாழ்கின்றனர். பால் விகிதத்திலும் 1000 ஆண்களுக்கு தலா 959 பெண்கள் உள்ளனர். படிப்பறிவில் 69.69% மக்கள் உள்ளனர். 

உள்ளூர் மொழிகளான அவாதியிலும், போச்புரியிலும் பேசிக்கொள்கின்றனர். இந்தியிலும் பேசுகின்றனர். 

இங்கு இலுப்பை, குங்கிலியம், மூங்கில் மரங்கள் அதிகளவில் உள்ளன. நீலான், பன்றி ("காட்டுப்பன்றி"), ஓநாய் குள்ள நரி, நரி, குரங்கு ("செம்முகக் குரங்கு"), முள்ளம்பன்றி ஆகிய விலங்குகள் காணப்படுகின்றன.




</doc>
<doc id="204387" url="https://ta.wikipedia.org/wiki?curid=204387" title="தம்பி ராமையா">
தம்பி ராமையா

தம்பி ராமையா என்பவர் தமிழகத் திரைப்படத்துறையின் நடிகரும் இயக்குனரும் ஆவார். வடிவேலு நடித்த "இந்திரலோகத்தில் நா. அழகப்பன்" என்னும் படத்தை இவர் இயக்கி உள்ளார். 
இவர் "கும்கி", "கழுகு", "தலைவா" ஆகிய திரைப்படங்களில் நடித்துள்ளார். "மைனா" திரைப்படத்தில் இவரின் நடிப்புக்காக இவர் துணை நடிகருக்கான தேசிய விருதினை வென்றுள்ளார். இவர் பொதுவாக நகைச்சுவை வேடங்களில் நடிக்கிறார். இவர் பாடலாசிரியராகவும் பணியாற்றுகின்றார்.

தொடக்ககாலத்தில், உதவி இயக்குனராக பணிபுரிந்தார். . முதலில், மலபார் போலிஸ் என்ற படத்தில் நடித்தார். 



</doc>
<doc id="204391" url="https://ta.wikipedia.org/wiki?curid=204391" title="நான் அவனில்லை 2 (2009 திரைப்படம்)">
நான் அவனில்லை 2 (2009 திரைப்படம்)

நான் அவனில்லை 2 2009ல் வெளிவந்த தமிழ் திரைப்படமாகும். இத்திரைப்படத்தினை செல்வா இயக்கியிருந்தார். இத்திரைப்படம் நான் அவனில்லை என்ற 2007ல் வெளிவந்த திரைப்படத்தின் தொடர்ச்சியாக வெளிவந்தது. ஜீவன், சங்கீதா, லட்சுமி ராய், சுவேதா மேனன்,ரச்சனா மயூரா, மயில்சாமி ஆகியோர் நடித்திருந்தனர். விஜய் ஆண்டனி இப்படத்திற்கு இசையமைத்திருந்தார்.



</doc>
<doc id="204396" url="https://ta.wikipedia.org/wiki?curid=204396" title="பால்மர் தொடர்">
பால்மர் தொடர்

அணுவியலில் பால்மர் தொடர் ("Balmer series") அல்லது பால்மர் கோடுகள் ("Balmer lines") எனப்படுவது ஐதரசன் நிறமாலை வரிசையில் காணப்படும் ஒரு நிறமாலைத் தொடர் வரிகள் ஆகும். பால்மர் தொடர்கள் 1885 ஆம் ஆண்டில் யொகான் பால்ம்பர் என்பவர் கண்டுபிடித்த பால்மர் சமன்பாட்டின் மூலம் கணிக்கப்படுகிறது.

பால்மரின் சமன்பாடு உட்கவர்வு/உமிழ்வு அலைவரிகளின் அலைநீளத்தைக் கணிப்பதற்குப் பயன்படுத்தப்பட்டது. ஆரம்பத்தில் அது பின்வருமாறு தரப்பட்டது:

இங்கு

பால்மரின் சமன்பாட்டை 1888 ஆம் ஆண்டில் யொகான்னசு ரிட்பர்க் என்ற இயற்பியலாளர் ஐதரசனின் அனைத்து நிலைமாற்றங்களுக்கும் பயன்படுத்தக்கூடியவாறு பொதுமைப் படுத்தினார்.

இங்கு
பால்மரின் சமன்பாட்டில் ரிட்பர்க் மாறிலி formula_4 ஆகும், இதன் பெறுமதி formula_5 மீட்டர்formula_6 = 10,973,731.57 மீட்டர்.

மேலே குறிப்பிட சமன்பாட்டினை கொண்டு ஹைட்ரோஜனின் நிறமாலையின் அலைநீளத்தை கண்டுபிடிக்க பயன்படுத்தலாம். அவையாவன,

formula_7 
n =2,3... லிமன் தொடர் 
formula_8
n = 4,5... பச்சென் தொடர் 
formula_9
n = 5,6... ப்ரக்கெட் தொடர் 
தனித்தனியாக அல்லாமல் ஒரே சமன்பாட்டில் கிழ்க்கண்டவாரு பொதுவாக எழுதலாம்


</doc>
<doc id="204397" url="https://ta.wikipedia.org/wiki?curid=204397" title="ராஜ்கபூர் (இயக்குநர்)">
ராஜ்கபூர் (இயக்குநர்)

ராஜ் கபூர் தமிழ் இயக்குநரும், நடிகரும் ஆவார். இவர் எண்ணற்ற தமிழ் திரைப்படங்களை இயக்கியுள்ளார் 

இவர் எதிர் நாயாகனாகவும், குணச்சித்திர வேடங்களிலும் நடித்துள்ளார்.


</doc>
<doc id="204398" url="https://ta.wikipedia.org/wiki?curid=204398" title="சின்ன ஜமீன்">
சின்ன ஜமீன்

சின்ன ஜமீன் 1993 இந்தியாவின் தமிழ் திரைப்படமாகும். ராஜ்கபூர் இயக்கிய இப்படத்தில் கார்த்திக், சுகன்யா, வினிதா ஆகியோர் முக்கிய கதாப்பாத்திரத்தில் நடித்துள்ளனர். இளையராஜா இசையமைப்பில் திரைப்படம் 13 நவம்பர் 1993ல் வெளிவந்தது 


கவிஞர் வாலி அவர்களின் வரிகளுக்கு இளையராஜா இசையமைத்திருந்தார். இந்தப் பாடல்கள் 1993ல் வெளிவந்தன.


</doc>
<doc id="204399" url="https://ta.wikipedia.org/wiki?curid=204399" title="வினிதா">
வினிதா

வினிதா இந்திய திரைத்துறை நடிகையாவார். இவர் தென்னிந்திய திரைப்படங்களில் கதாநாயகியாக நடித்துள்ளார்


</doc>
<doc id="204400" url="https://ta.wikipedia.org/wiki?curid=204400" title="வடிவவியத் திறனாய்வு">
வடிவவியத் திறனாய்வு

இலக்கியத்தில் வடிவவியத் திறனாய்வு அல்லது உருவவியத் திறனாய்வு என்பது, வடிவவியக் கொள்கைகளை அடிப்படையாகக் கொண்ட திறனாய்வு ஆகும். ஒரு படைப்பின் பல்வேறு உறுப்புக்களின் ஒன்றிணைந்த ஒரு முழுமையே வடிவம் என்பது வடிவவியற் கொள்கையின் அடிப்படையாக உள்ளது. தனித்தனியே கலைப் படைப்பு என்று சொல்ல முடியாத பல விடயங்கள் ஒரு குறித்த வகையில் ஒன்றாக இணைந்து செயற்பட்டு முழுமை ஆகும் போதே கலைப் படைப்பு உருவாகிறது என்கிறது வடிவவியல். இக்கொள்கையைப் பொறுத்தவரை இலக்கியமும் வடிவமும் ஒன்றே. இலக்கியத்தை ஆராயும்போது, வடிவவியல் அவ்விலக்கியத்தின் படைப்பாளியைப் பற்றியோ, அவரின் பின்புலம் பற்றியோ கவனத்தில் கொள்வதில்லை. 




</doc>
<doc id="204402" url="https://ta.wikipedia.org/wiki?curid=204402" title="கட்டப்பொம்மன் (திரைப்படம்)">
கட்டப்பொம்மன் (திரைப்படம்)

கட்டப்பொம்மன் 1993ல் வெளிவந்த தமிழ் திரைப்படமாகும். இத்திரைப்படத்தினை மணிவாசகம் இயக்கினார்.

தேவா இசையமைப்பில் வெளிவந்த இப்படத்தில் சரத்குமார், வினிதா, நாகேஷ், கவுண்டமணி, செந்தில் போன்றோர் நடித்திருந்தனர்.


</doc>
<doc id="204403" url="https://ta.wikipedia.org/wiki?curid=204403" title="கருப்பு ரோஜா">
கருப்பு ரோஜா

கருப்பு ரோஜா 1996 இல் வெளியான தமிழ் திரைப்படமாகும். இத்திரைப்படத்தினை பன்னீர் இயக்கியுள்ளார், ஐங்கரன் இன்டர்நேசனல்சு தயாரித்து வெளியிட்டது. இதில் ராம்கி, யோசிகா, வினிதா ஆகியோர் முக்கிய கதாப்பாத்திரங்களில் நடித்துள்ளனர்.

எம். எஸ். வி. ராஜா இசையமைத்துள்ளார். இவர் எம். எஸ். விசுவநாதனின் மகனாவார். .


</doc>
<doc id="204407" url="https://ta.wikipedia.org/wiki?curid=204407" title="மகாபிரபு (திரைப்படம்)">
மகாபிரபு (திரைப்படம்)

மகாபிரபு 1996ல் வெளிவந்த தமிழ் திரைப்படமாகும். இதனை எ. வெங்கடேஷ் இயக்கினார். சரத்குமார்,சுகன்யா, வினிதா, மனோரம்மா, சரத் பாபு, கவுண்டமணி, செந்தில், ராசன் பி. தேவ் ஆகியோர் முக்கிய கதாப்பாத்திரங்களில் நடித்துள்ளனர். .


</doc>
<doc id="204409" url="https://ta.wikipedia.org/wiki?curid=204409" title="வேலுசாமி (திரைப்படம்)">
வேலுசாமி (திரைப்படம்)

வேலுசாமி 1995ல் வெளிவந்த தமிழ் திரைப்படமாகும். இதனை அருள் இயக்கினார். தேவாவின் இசையில் இத்திரைப்படம் வெளிவந்தது. இதில் சரத்குமார், வினிதா, சுருதி, கவுண்டமணி. செந்தில், ஜெய்கணேஷ், கேப்டன் ராஜூ ஆகியோர் நடித்திருந்தனர்.


</doc>
<doc id="204412" url="https://ta.wikipedia.org/wiki?curid=204412" title="ராஜ முத்திரை">
ராஜ முத்திரை

ராஜ முத்திரை 1995ல் வெளிவந்த தமிழ் திரைப்படமாகும். இதனை ஆர். கே. செல்வமணி இயக்கியுள்ளார். இதில் அருண் பாண்டியன், ரோஜா செல்வமணி, ரகுவரன், துரைசாமி நெப்போலியன் ஆகியோர் நடித்திருந்தனர்.



</doc>
<doc id="204413" url="https://ta.wikipedia.org/wiki?curid=204413" title="கர்ணா (திரைப்படம்)">
கர்ணா (திரைப்படம்)

கர்ணா 1995 ல் வெளிவந்த தமிழ் அதிரடித் திரைப்படம் ஆகும். இதனை செல்வா இயக்கினார். இதில் அர்ஜுன், ரஞ்சிதா மற்றும் வினிதா ஆகியோர் முக்கிய கதாப்பாத்திரத்தில் நடித்தனர். அர்ஜூன் இதில் இரட்டை வேடங்களை ஏற்றார்.



</doc>
<doc id="204415" url="https://ta.wikipedia.org/wiki?curid=204415" title="பெரிய குடும்பம்">
பெரிய குடும்பம்

பெரிய குடும்பம் 1995ல் வெளிவந்த தமிழ் திரைப்படமாகும். கே. எஸ். ரவிக்குமார் இயக்கத்தில் வெளிவந்த இப்படத்தில் பிரபு, கனகா, வினிதா, மனோரம்மா, விஜயகுமார், லட்சுமி ஆகியோர் முக்கிய கதாப்பாத்திரங்களில் நடித்திருந்தனர்.



</doc>
<doc id="204417" url="https://ta.wikipedia.org/wiki?curid=204417" title="மிஸ்டர். மெட்ராஸ்">
மிஸ்டர். மெட்ராஸ்

மிஸ்டர். மெட்ராஸ், 1995ல் வெளிவந்த தமிழ் நகைச்சுவைத் திரைப்படம் ஆகும். பி. வாசு இயக்கத்தில் வெளிவந்த இத்திரைப்படத்தில் பிரபு, சுகன்யா, வினிதா, மனோரம்மா, லட்சுமி ஆகியோர் முக்கிய கதாப்பாத்திரங்களில் நடித்தனர்.


</doc>
<doc id="204419" url="https://ta.wikipedia.org/wiki?curid=204419" title="பைவ் ஸ்டார் கிருஷ்ணா">
பைவ் ஸ்டார் கிருஷ்ணா

கிருஷ்ணகுமார் ராம்குமார் இந்திய நடிகராவார். இவர் பைவ் ஸ்டார் கிருஷ்ணா என்று அறியப்படுகிறார். இவர் தமிழ் திரைப்படங்களில் நடித்துள்ளார். அறிந்தும் அறியாமலும், சரவணா ஆகிய படங்களில் நடித்துள்ளார்.


</doc>
<doc id="204421" url="https://ta.wikipedia.org/wiki?curid=204421" title="திருடா திருடி">
திருடா திருடி

திருடா திருடி 2003ல் வெளிவந்த தமிழ் திரைப்படமாகும். இதனை சுப்பிரமணியம் சிவா இயக்கியிருந்தார். இதில் தனுஷ், சாயா சிங், மாணிக்க விநாயகம் ஆகியோர் நடித்திருந்தனர்.



</doc>
<doc id="204423" url="https://ta.wikipedia.org/wiki?curid=204423" title="மாணிக்க விநாயகம்">
மாணிக்க விநாயகம்

மாணிக்க விநாயகம் தமிழ் பின்னணிப் பாடகர் மற்றும் நடிகர் ஆவார். இவர், பரதநாட்டிய ஆசிரியர் வழுவூர் பி. இராமையா பிள்ளையின் இளைய மகனாவார். எண்ணற்ற தமிழ்த் திரைப்படங்களில் பின்னணிப் பாடகராக பணியாற்றியுள்ளார், தில், திருடா திருடி போன்ற பல படங்களில் நடிகராக நடித்துள்ளார்.



வாழ்க்கைக் குறிப்பு


</doc>
<doc id="204426" url="https://ta.wikipedia.org/wiki?curid=204426" title="சந்தமாமா (2013 திரைப்படம்)">
சந்தமாமா (2013 திரைப்படம்)

சந்தமாமா 2013-ல் வெளிவந்த தமிழ் திரைப்படமாகும். இதனை ராதாகிருஷ்ணன் எழுதி இயக்கியிருந்தார். இதில் கருணாஸ், சுவேதா, ஹரிஸ் ஆகியோர் நடித்திருந்தனர்.


</doc>
<doc id="204427" url="https://ta.wikipedia.org/wiki?curid=204427" title="வேர்ல்ட் வார் ஜி">
வேர்ல்ட் வார் ஜி

வேர்ல்ட் வார் Z பிரிட்டிஷ் அமெரிக்க திரைப்படம் ஆகும். இவ் திரைபடத்தை மார்க் ஃபார்ஸ்டர் இயகினார். வேர்ல்ட் வார் ஜி என்பதில் 'ஜி'(Z) என்பதன் அர்த்தம் ஜோம்பி (Zombie) என்பதாகும். அதாவது 'மனிதனை கடித்து இரத்தத்தை குடித்து அவனையும் அதுபோல் செய்யுமாறு மாற்றுவது ' இப்படி செய்பவர்கள் ஜோம்பி எனப்படுவர். இது ஒரு கற்பனை கதாபாத்திரம் ஆகும். 

இது பல படங்களாகவும், நாவல்களாகவும் வெளிவந்துள்ளது. அப்படி 2006 ம் ஆண்டு மாக்ஸ் ப்ரூக்ஸ் என்பவரால் எழுத்தப்பட்ட நாவல் தான் இந்த வேர்ல்ட் வார் ஜி என்பதாகும். அதே பெயரில் இப்போது திரைப்படமாக வெளிவந்ததுள்ளது.

ஹீரோ ஜெர்ரி பிராட் பிட் இவர் ஐ .நா வின் முன்னால் ஊழியன். ஒரு நாள் இவர் காரில் குடும்பத்துடன் பயணம் செய்யும்போது மக்கள் அலறியடித்துக்கொண்டு ஓடுவதை பார்கிறார். அப்போது மக்கள் ஜோம்பிக்களாக மாறியது தெரிகிறது. அமெரிக்க ராணுவ கமாண்டர் இவரின் குடும்பத்தை பத்திரமாக யாரும் பாதிக்கப்படாத ஒரு கப்பலுக்கு கூட்டிப்போகிறார், அங்கு இவர்கள் குடும்பம் இருக்கவேண்டும்மென்றால் ஜெர்ரி ஒரு மிஷனில் ஈடுபட வேண்டும் என கமான்டர் உத்தரவு போடுகிறார் அதன்படி வைரஸ் முதலில் தாக்குதல் நடத்திய இடம் தென் கொரியா என்றும் அங்கு போய் நிலை அறிய ஜெர்ரியையும் உடன் ஒரு மருத்துவரையும் அனுப்பிவைகிக்கிறார்கள். அங்கு மருத்துவர் எதிர்பாராத விதமாக தன்னைத்தானே சுட்டு உயிர் இழக்கிறார். அங்கு ஜோம்பிக்களின் தாக்குதலில் இருந்து தப்பிய ஒரு வீரரையும் பார்கிறார்.

அப்படியே கதை இஸ்ரேலுக்கு பயணிக்கிறது அங்கு ஒரு பெரிய பாதுகாப்பு வளையத்தை ஏற்படுத்திக்கொண்டு மக்கள் ஜோம்பிக்களிடம் இருந்து தப்பி வாழ்கிறார்கள்.. ஒரு சிறிய தவறு மூலம் ஜோம்பிக்கள் இஸ்ரேல்ளில் புகுந்து விடுகிறது, அங்க இருந்து ஹீரோ விமானம் மூலம் தப்பிக்கிறார்... விமானமும் ஜோம்பிக்களின் பிடியில் சிக்கி தரையில் விழுகிறது இஸ்ரேல் ளின் ராணுவ பெண்ணும் , ஹீரோவும் அங்கிருந்து தப்பிகிறார்கள் ஹீரோவுக்கு அப்போது ஒரு விஷயம் பிடிபடுகிறது ... பின் என்ன ஆனது என்பதுதான் கதை.

இவர் ஒரு ஐக்கிய நாடுகள் சபையின் முன்னாள் புலன்விசாரணையாளர். 

லேன்னின் மனைவி மற்றும் 2 குழந்தைகளின் தாயார்.

ஐ.நா. துணை பொது செயலாளர்.



</doc>
<doc id="204429" url="https://ta.wikipedia.org/wiki?curid=204429" title="மன்னாப் பொருள்">
மன்னாப் பொருள்

மன்னாப் பொருள் என்பது ஓர் இலக்கணக் குறியீடு. தொல்காப்பியம் இதனைக் குறிப்பிடுகிறது.
சினைமுதல் கிளவி செயலாற்றும் பாங்கைக் குறிப்பிடும்போது 'உம்' சேர்த்துச் சொல்ல வேண்டும் என்று கூறிய அடுத்த நூற்பா இவ்வாறு குறிப்பிடுகிறது. மன்னாப் பொருள் என்பது உலகில் இல்லாத பொருள். ஒருவரிடம் இல்லாத பொருள் மற்றொருவரிடம் இருக்கலாம். இது மன்னாப் பொருள் ஆகாது. உலகில் இல்லாத பொருளை குறிப்பிட நேரும்போது 'உம்' சேர்த்துச் சொல்லவேண்டும் என்கிறார் தொல்காப்பியர். 
இப்படிச் சொல்லவேண்டும் என்பது தமிழ்நெறி. 


</doc>
<doc id="204430" url="https://ta.wikipedia.org/wiki?curid=204430" title="பாஸ்ட் அன்ட் பியூரியஸ் 6">
பாஸ்ட் அன்ட் பியூரியஸ் 6

பாஸ்ட் & ப்யூரியஸ் 6 ("Fast & Furious 6") கிறிஸ் மோர்கன் எழுதிய ஜஸ்டின் லின் இயக்கிய 2013 அமெரிக்க அதிரடித் திரைப்படம் ஆகும். பாஸ்ட் & ப்யூரியஸ் படத்தின் தொடர்ச்சி இது. இயக்குனர், ஜஸ்டின் லின். பிரபல ஹாலிவுட் நடிகர் வின் டீசல் கொள்ளைக் கும்பல் தலைவனாக நடித்துள்ளார். பால் வாக்கர், ஜோர்தனா பிரேவ்ஸ்டர், டைரஸ் கிப்சன் உள்ளிட்டோரும் இந்த படத்தில் நடித்துள்ளனர். 

குற்றம் செய்வதையே தொழிலாகக் கொண்டுள்ள, சர்வதேச அளவில் பிரபலமான கொள்ளையர்களை கொண்ட ஒரு குழு, திருந்தி வாழ முயற்சிக்கிறது. ஆனால், அவர்கள் மீதுள்ள குற்ற வழக்குகள், இதற்கு பெரும் தடையாக உள்ளன. அவர்களுக்கு உதவ முன் வருகிறார் அமெரிக்காவைச் சேர்ந்த புலனாய்வு நிறுவன அதிகாரி. இதற்குப் பதிலாக பிரிட்டனை சேர்ந்த பிரபலமான கொள்ளைக் கும்பல் குறித்த தகவல்களை அந்த அதிகாரிக்கு இந்த மாஜி கொள்ளை கும்பல் தர வேண்டும். இதனால் ஏற்படும் விளைவுகளை அதிரடி சண்டைக் காட்சிகளுடன் படமாக்கியுள்ளார்.




</doc>
<doc id="204433" url="https://ta.wikipedia.org/wiki?curid=204433" title="தி அமேசிங் ஸ்பைடர்-மேன் (திரைப்படம்)">
தி அமேசிங் ஸ்பைடர்-மேன் (திரைப்படம்)

தி அமேசிங் ஸ்பைடர்-மேன் (The Amazing Spider-Man) மார்வெல் காமிக்சால் உருவாக்கப்பட்ட ஸ்பைடர் மேன் கதாபாத்திரம் கொண்ட 2012 ஐக்கிய அமெரிக்கா நாட்டு சூப்பர்ஹீரோ திரைப்படம். நாயகன் கதாபாத்திரம் அடிப்படையாக கொண்டது. ஸ்பைடர் - மேன் திரைப்படம் ஒரு திரைப்படத் தொடரின் புதிய தொடக்கமாக இருக்கிறது. இதில் பீட்டர் பார்க்கர் பாத்திரத்தினை ஏற்றிருப்பவர் ஆண்ட்ரூ கார்பீல்ட் . இது பழைய பாகங்களின் தொடர்ச்சியாக இல்லாமல் கதை மீண்டும் முதலில் இருந்து ஆரம்பிக்கிறது. இத் திரைப்படத்திற்கு தமிழில் வசனங்கள் இணைக்கப்பட்டும் வெளியிடப்பட்டது.

ஸ்பைடர் மேனின் அம்மாவும், அப்பாவும் 'ஆஸ்கார்ப்' எனும் ஆராய்ச்சி நிறுவனத்தில் வேலை செய்கிறார்கள். அவர்கள் ஒரு விமான விபத்தில் இறக்க நேரிடுகிறது. அதனால் மாமா, அத்தையுடன் வசித்து வரும் அவர் பள்ளியில் படித்துக்கொண்டு இருக்கிறார். 

வீட்டை ஒரு நாள் சுத்தம் செய்யும்போது தனது தந்தை பயன்படுத்திய பையைப் பார்க்கிறார். அதை தனது அறைக்கு எடுத்து வந்து ஆராய்கிறார். ஒரு புகைப்படமும், ஆஸ்கார்ப் நிறுவனத்தின் முக்கிய கோப்புகளும் கிடைக்கின்றன. அது அவ்வளவும் தனது தந்தையின் கண்டுபிடிப்பு என தெரிய வருகிறது. புகைப்படத்தில் உள்ள தனது தந்தையின் நண்பர் டாக்டர் கர்ட் கான்னர்ஸ், தற்போது ஆஸ்கார்ப் நிறுவனத்தில் வேலை செய்வதை இண்டர்நெட் வழியாக அறிந்து அங்கு சென்றபோது ஒரு சிலந்தி கடித்து விடுகிறது. சிலந்தி கடித்ததால் சுவற்றில் ஏறும் சக்தியும், உடல் வலிமையும் கிடைக்கிறது.

டாக்டருடன் மெதுவாக நட்பை ஏற்படுத்தியபின் அவரது ஆரய்ச்சிக்குப் பயன்படும் ஃபார்முலாவை தன் தந்தையின் பையில் இருந்து எடுத்துத் தருகிறார். வெட்டுப்படும் பல்லியின் உடல் உறுப்பு மீண்டும் வளர்வதைப் போல, அந்த நிறுவனம் பிற உயிரினங்களின் உடல் உறுப்பையும் வளர வைக்கும் ஆராய்ச்சியில் ஈடுபட்டிருக்கிறது. இதற்காக நாயகனும், டாக்டரும் எலியின் மீது அந்த ஃபார்முலாவைப் பயன்படுத்தி செய்கிறார்கள். அது வெற்றியும் அடைகிறது.

நிறுவனத்தின் வற்புறுத்தல் காரணமாக டாக்டர் தனது உடம்பில் செலுத்துகிறார். அவருக்கும் கை வளர்கிறது. ஆனால், அந்த மருந்து இவரை ராட்சஸப் பல்லியாக மாற்றுகிறது. அட்டகாசம் செய்கிறார்.
தன்னால்தான் இந்த பிரச்சினை உருவானது; அதைத் தானே சரி செய்ய வேண்டும் என்ற முனைப்புடன் பார்க்கர் செயல்படுகிறார். இதற்கு அவரது காதலியும் உதவுகிறாள். தன் முயற்சியில் பார்க்கர் வெற்றி அடைகிறார்.






</doc>
<doc id="204439" url="https://ta.wikipedia.org/wiki?curid=204439" title="சித்தார்த் நகர் மாவட்டம்">
சித்தார்த் நகர் மாவட்டம்

சித்தார்த் நகர் மாவட்டம் (Siddharthnagar district) (, ), இந்திய மாநிலமான உத்தரப் பிரதேசத்தின் மாவட்டங்களில் ஒன்று. இதன் தலைமையகம் நௌகார் ஆகும். உள்ளூர் அளவில் பஸ்தி கோட்டத்திற்கு உட்பட்டது. சிறுபான்மையினர் அதிகம் வாழும் மாவட்டங்களில் இதுவும் ஒன்று. 

புத்தரின் இயற்பெயரான சித்தார்த்தன் என்பதாகும். அவர் நினைவாக இப்பெயர் சூட்டப்பட்டது.

சிறுபான்மையினர் மொத்த மக்கள் தொகையில் 40% ஆவர், இம்மாவட்டத்தை சிறுபான்மையினர் அதிகம் வாழும் மாவட்டங்களில் ஒன்று என இந்திய அரசு குறிப்பிட்டுள்ளது. 


</doc>
<doc id="204445" url="https://ta.wikipedia.org/wiki?curid=204445" title="தமிழ் பிரெய்லி">
தமிழ் பிரெய்லி

தமிழ் பிரெய்லி, கண்பார்வையற்றோர் தமிழ் படிப்பதற்காக உருவாக்க்கப்பட்ட முறையாகும். இது பாரதி புடையெழுத்து எனப்படும் இந்திய மொழிகளுக்கான அமைப்பில் சிறியதாகும்.. (For the general system and for punctuation, see that article.)



</doc>
<doc id="204446" url="https://ta.wikipedia.org/wiki?curid=204446" title="மூன்றாம் ஏட்ரியன் (திருத்தந்தை)">
மூன்றாம் ஏட்ரியன் (திருத்தந்தை)

திருத்தந்தை மூன்றாம் ஏட்ரியன் (; இறப்பு ஜூலை 885) என்பவர் கத்தோலிக்க திருச்சபையின் திருத்தந்தையாக 17 மே 884 முதல் 885இல் தனது இறப்பு வரை இருந்தவர் ஆவார் இவர் உரோமை நகரில் பிறந்தவர்.

புனித உரோமைப் பேரரசின் வாரிசு குறித்த சர்ச்சையினை தீர்க்க மூன்றாம் சார்லசு மன்னனில் அழைப்பின் பேரில் செருமனி செல்லும் வழியில் ஜூலை 885இல் மோதினாவில் உள்ள சான் செசாரியோ சல் பனரோவில் இவர் இறந்தார். மோதினாவின் நோனான்தோலாவில் உள்ள புனித சில்வெஸ்த்ரோ மடத்தில் இவர் அடக்கம் செய்யப்பட்டர். இந்த நிகழ்வு சுமார் 1122இல் இவ்வாலய கதவுகளில் பொறிக்கப்பட்டது. இவரின் மீப்போருட்கள் அவ்வாலய மைய பீடத்தின் அடியில் உள்ளது.

இவரின் பக்திமுயற்சிகள் 1891இல் உறுதிசெய்யப்பட்டது. இவரின் விழாநாள் 8 ஜூலை ஆகும்.



</doc>
<doc id="204448" url="https://ta.wikipedia.org/wiki?curid=204448" title="போரான் குழுமம்">
போரான் குழுமம்

போரான் குழுமம் என்பது தனிம அட்டவணையிலுள்ள நெடுங்குழு 13 தனிமங்களான போரான் (B), அலுமினியம் (Al), காலியம் (Ga), இண்டியம் (In), தாலியம் (Tl), மற்றும் உன்னுன்டிரியம் (Uut) ஆகியவற்றினைக் குறிக்கும். போரான் குழுமத் தனிமங்கள் தங்களது கடைசி வலயக்குழுவில் மூன்று எலத்திரான்கள் கொண்டிருக்கும். இத்தனிமங்களை ஐகோசசென்சு என்றும் சிலசமயம் குறிப்பிடப்படுகின்றன.



</doc>
<doc id="204464" url="https://ta.wikipedia.org/wiki?curid=204464" title="இருக்கைப் பட்டை">
இருக்கைப் பட்டை

பாதுகாப்புப் பட்டை எனப்படும் இருக்கைப் பட்டை ("seat belt") வாகனங்களில் பயன்படுத்தப்படும் ஒரு பாதுகாப்பு சாதனமாகும். இயக்கத்திற்கு எதிராக ஒரு வாகனத்தில் பயணிப்பவர் தீங்கு ஏற்படும் அசைவிலிருந்து பாதுகாக்கும் வகையில் இது பயன்படுத்தப்படுகிறது. போக்குவரத்தினால் ஏற்படும் மோதலின் போது மரணம் அல்லது தீவிரமான காயம் ஏற்படாமல் காக்கும் சாதனம் இது.

இருக்கைப் பட்டை 19ஆம் நூற்றாண்டின் ஆரம்ப காலத்தில் ஆங்கிலேயப் பொறியாளர் ஜார்ஜ் கேலியினால் கண்டுபிடிக்கப்பட்டது. ஆனாலும் நியூயார்க்கை சேர்ந்த எட்வர்ட் ஜே கலக்ஹார்ன்க்கு, இது சம்பந்தமாக முதல் காப்புரிமை (ஒரு பாதுகாப்பு பட்டை பிப்ரவரி 10, 1885 அன்று அமெரிக்க காப்புரிமை 312,085) வழங்கப்பட்டது.

1903 இல், பிரெஞ்சு கண்டுபிடிப்பாளர் கஸ்டவ்-டிசையர் லேவியு (Gustave-Désiré Leveau) ஒரு சிறப்பு வகை இருக்கைப் பட்டையை கண்டுபிடித்தார்.

1911 ஆம் ஆண்டில், பெஞ்சமின் பௌளிஸ் குதிரைப்படை சேணம் போன்ற அமைப்பை ரைட் சகோதரர்களின் 1906ல் உருவான சிக்னல் கார்ப்ஸ் 1 என்ற வானூர்தியில் அமைத்தார். அவர் அதை அவர் வானூர்தியின் புறப்பாடு மற்றும் தரையிறங்கல் நேரங்களின் போது பயன்படுத்த வேண்டுமேன்றும் மேலும் அவரது இருக்கை அவரை உறுதியாக கட்டப்படிருக்கும் காரணத்தினால் விமானி சிறப்பாக தனது விமானத்தை கட்டுப்படுத்த முடியும் என பயன்படுத்தினார்.

உலகின் இருக்கை பட்டை பயன்பாடு பற்றிய முதல் சட்டம் ஆஸ்திரேலியாவின் விக்டோரியா மாநிலத்தில், 1970ல் இயற்றப்பட்டது. இது ஓட்டுனர் மற்றும் முன் இருக்கை பயணிகள் இருக்கை பட்டை கட்டாயம் அணிந்துகொள்ள வேண்டும் என்று வலியுறுத்தியது.



இந்தியாவில் மோட்டார் வாகனச் சட்டத்தின் 138வது பிரிவின் படி இருக்கை பட்டை அணிவது கட்டாயமாக்கப்பட்டுள்ளது. மோட்டார் வாகனச் சட்ட திருத்த வரைவில், வாகனத்தில் இருக்கைப் பட்டை அல்லது தலைக்கவசம் அணியாமல் சென்றாலோ, சிவப்பு நிற சிக்னலை மதிக்காமல் சென்றாலோ ரூ.500 அபராதமாக விதிக்கப்படும் என நிறைவேற்றப்பட்டுள்ளது.

இந்திய நகரங்களில் இருக்கைப் பட்டை அணியாமல் சென்றவர்கள் மீது பதிவு செய்யப்பட்ட வழக்குகள்:

அமெரிக்காவில் ஜார்ஜியா மாநிலத்தில் "Click It or Ticket - Georgia" என்ற திட்டம் மூலம் இருக்கைப் பட்டை அணிவதன் முக்கியத்துவத்தை முன்னிறுத்தி பல பிரச்சாரங்கள் நடக்கின்றன. தமிழ்நாட்டில் மேடை நாடகங்கள் மூலம் இருக்கை பட்டை அணிவதனை வலியுறுத்த தமிழக காவல்துறை முடிவு செய்துள்ளது..


</doc>
<doc id="204473" url="https://ta.wikipedia.org/wiki?curid=204473" title="ம. வ. கானமயில்நாதன்">
ம. வ. கானமயில்நாதன்

ம. வ. கானமயில்நாதன் (பிறப்பு: யூலை 25, 1942) ஈழத்தின் பத்திரிகை ஆசிரியரும், ஊடகவியலாளரும் ஆவார். இவர் யாழ்ப்பாணத்தில் இருந்து வெளிவரும் உதயன் நாளேட்டின் பிரதம ஆசிரியராக அப்பத்திரிகை ஆரம்பிக்கப்பட்ட நவம்பர் 28 1985 முதல் பணியாற்றி வருகிறார்,

கானமயில்நாதன் யாழ்ப்பாணம் வட்டுக்கோட்டையில் 1942ஆம் ஆண்டு ஆடி மாதம் 25ஆம் திகதி பிறந்தார்.

உதயன் இணையத்தளம்


</doc>
<doc id="204482" url="https://ta.wikipedia.org/wiki?curid=204482" title="உதயன் இணைய வானொலி">
உதயன் இணைய வானொலி

உதயன் இணைய வானொலி யாழ்ப்பாணத்தில் இருந்து வெளிவரும் உதயன் பத்திரிகை ஒலிபரப்பும் ஓர் இணைய வானொலி ஆகும்.




</doc>
<doc id="204483" url="https://ta.wikipedia.org/wiki?curid=204483" title="புலித்தடம் தேடி (நூல்)">
புலித்தடம் தேடி (நூல்)

புலித்தடம் தேடி 2013 ஆம் ஆண்டு, விகடன் பிரசுரத்தால் வெளியிடப்பட்ட தமிழ் நூலாகும். மகா. தமிழ்ப் பிரபாகரன் எனும் இளம் எழுத்தாளர், ஜூனியர் விகடனில் தொடராக எழுதிய பயணக் கட்டுரையின் பகுதிகள் தொகுக்கப்பட்டு இந்நூல் வெளியிடப்பட்டது. 

2009 போருக்கு பிந்தைய இன்றைய இலங்கையின் நிலைமைகளுக்குள் 25 நாட்கள் பயணம் செய்து இந்நூலை எழுதியுள்ளார் நூல் ஆசிரியர். தான் இலங்கை ராணுவத்தின் விசாரணைக்குள்ளாகி அதிலிருந்து மீண்டு வந்ததை இப்புத்தகத்தின் முதல் பகுதியாக குறிப்பிடுகிறார்.


மகா. தமிழ்ப் பிரபாகரன் எழுதிய 'புலித்தடம் தேடி...' எனும் நூல் (முதற் பதிப்பு, மே 2013; வெளியீடு: விகடன் பிரசுரம், சென்னை - 2.)


</doc>
<doc id="204492" url="https://ta.wikipedia.org/wiki?curid=204492" title="வரலாற்றியல் திறனாய்வு">
வரலாற்றியல் திறனாய்வு

வரலாற்றியல் திறனாய்வு என்பது இலக்கியப் படைப்பொன்றை வரலாற்றுப் பின்னணியில் நிறுத்தித் திறனாய்வது ஆகும். இதையே வரலாற்று உந்து சக்திகளின் ஒளியில் இலக்கியப் படைப்பொன்றை நோக்குதல் என்றும் கூறலாம். இலக்கியம் காலத்தின் வெளிப்பாடு என்று சொல்லப்படுகின்றது. இதனால், குறிப்பிட்ட ஒரு காலத்தில் தோன்றும் இலக்கியப் படைப்பானது அக்காலத்தின் நிகழ்வுகளையும், நினைவுகளையும் வெளிப்படுத்துகின்றது. அதேவேளை, ஒரு இலக்கியம் அல்லது ஒரு இலக்கியத்தின் பொருள் காலங்களினூடு எவ்வாறான மாற்றங்களைப் பெற்று வருகின்றது என்பதை ஆய்வு செய்வதும் வரலாற்றியல் திறனாய்வுக்கு உட்பட்டதே. எந்தவொரு விடயத்தையும் ஆய்வுக்கு எடுத்துக்கொள்ளும் போது இரண்டு வழிகளில் ஆராயலாம். ஒன்று, கிடைநிலை ஆய்வு. மற்றது நிலைக்குத்து நிலை ஆய்வு. இவற்றில் நிலைக்குத்து நிலை ஆய்வு காலம் சார்ந்தது. பல்வேறு காலங்களினூடாக அவ்விடயத்தை ஆராய்வது. அதனால், வரலாற்றியல் திறனாய்வு நிலைக்குத்து நிலை ஆய்வு ஆகும். 




</doc>
<doc id="204496" url="https://ta.wikipedia.org/wiki?curid=204496" title="மொழியியல் திறனாய்வு">
மொழியியல் திறனாய்வு

மொழியியல் திறனாய்வு என்பது, இலக்கியத் திறனாய்வை மொழியியல் வழியில் அணுகும் ஒரு திறனாய்வு முறை ஆகும் இலக்கியம் மொழியால் ஆனது. இதனால், மொழி இலக்கியத்தின் பல்வேறு சிறப்பியல்புகளுக்கு அடிப்படையாக அமைகின்றது என்னும் கருதுகோளின் அடிப்படையிலேயே மொழியியல் திறனாய்வு இலக்கியத்தை அணுகுகின்றது. மொழி ஒரு தொடர்பாடல் கருவியாக இருப்பதற்கு உரிய பல்வேறு அம்சங்களை மொழியியல் ஆராய்கிறது. இதனால், மொழியியலின் பல்வேறு கோட்பாடுகள் இலக்கியத்தைத் திறனாய்வு செய்வதற்குப் பெரிதும் உதவியாக உள்ளன. 



</doc>
<doc id="204499" url="https://ta.wikipedia.org/wiki?curid=204499" title="சமூகவியல் திறனாய்வு">
சமூகவியல் திறனாய்வு

சமூகவியல் திறனாய்வு என்பது, இலக்கியத்தைப் பரந்த சமுதாயப் பின்னணியில் வைத்து நோக்கும் ஒரு இலக்கியத் திறனாய்வு வகை. இது, சமுதாயத்தைப் பிரதிபலிப்பதற்குப் பயன்படும் இலக்கிய உத்திகளைச் சமூகவியல் முறைகளைப் பயன்படுத்தி ஆய்வு செய்கின்றது. இலக்கியத்திக் எவ்வாறு சமூகச் செயற்பாடுகள் இடம்பெறுகின்றன என்பதையும், இலக்கியம் எவ்வாறு சமூகத்தில் செயற்படுகிறது என்பதையும் சமூகவியல் திறனாய்வு, பகுப்பாய்வு செய்கிறது. இலக்கியத்தின் உருவாக்கத்திலும், அதன் பொருள் அமைவுகளிலும், மக்கள் மத்தியில் அதன் நடமாட்டத்திலும், சமுதாயத்துக்கு முக்கியமான இடம் உண்டு என்ற கருதுகோளை அடிப்படையாகக் கொண்டே சமூகவியல் திறனாய்வின் அணுகுமுறை அமைகின்றது.




</doc>
<doc id="204501" url="https://ta.wikipedia.org/wiki?curid=204501" title="உளப்பகுப்பாய்வுத் திறனாய்வு">
உளப்பகுப்பாய்வுத் திறனாய்வு

உளப்பகுப்பாய்வுத் திறனாய்வு அல்லது உளவியல் திறனாய்வு என்பது, உளப்பகுப்பாய்வுத் துறை வழங்கிய பல்வேறு கருத்தாக்கங்களை அடிப்படையாகக் கொண்டு இலக்கியத்தை அணுகித் திறனாய்வு செய்வதாகும். படைப்பாளியின் மன எழுச்சியினால் உருவாகும் இலக்கியம் வாசகர்களின் மனத்துடன் பேசுகிறது என்பதனால், இலக்கியத்துக்கும் உளவியலுக்கும் நெருங்கிய தொடர்பு உண்டு. மனித மனமே அறிவியல், கலை தொடர்பான அனைத்துப் படைப்புக்களுக்கும் கருவறையாக அமைந்துள்ளதால், மனத்தை ஆய்வு செய்யும் துறையான உளவியல் இலக்கியத்தை ஆராய்வதற்கு உகந்தது என்கின்றனர். உளவியலாளர் சிக்மண்ட் ஃபிராய்டின் உளப்பகுப்பாய்வுக் கோட்பாடுகளே இவ்வகைத் திறனாய்வுக்கு அடிப்படையாக அமைந்துள்ளன. 




</doc>
<doc id="204504" url="https://ta.wikipedia.org/wiki?curid=204504" title="ஆத்மாவின் ராகங்கள் (நூல்)">
ஆத்மாவின் ராகங்கள் (நூல்)

ஆத்மாவின் ராகங்கள், நா. பார்த்தசாரதி எழுதிய நூல். இந்த நூல் காந்தீய சகாப்த நூல் கதை வடிவில் உள்ளது. 2003 வரை பன்னிரண்டு பதிப்புகள் வெளிவந்துள்ளன. விடுதலைப் போராட்டக் காலத்தை ஒட்டி இந்த கதைக் களம் அமைந்துள்ளது.


</doc>
<doc id="204510" url="https://ta.wikipedia.org/wiki?curid=204510" title="பரிமாணம் (நூல்)">
பரிமாணம் (நூல்)

பரிமாணம் என்னும் நூல் இருந்தது பற்றி இளம்பூரணர் தொல்காப்பியத்துக்கு எழுதிய உரை குறிப்பிடுகிறது. இளம்பூரணர் 11 ஆம் நூற்றாண்டில் வாழ்ந்தவர். எனவே இந்த நூல் பரிமாணம் 11 ஆம் நூற்றாண்டுக்கு முந்தியது என்பது தெளிவாகிறது. இது மொழியிலக்கணம் கூடும் நூல் என்பது அதன் சூத்திரத்தால் அறியமுடிகிறது. 
என்பது பரிமான சூத்திரம்" என்று இளம்பூரணர் குறிப்பிடுகிறார். 
என்னும் தொலகாப்பிய நூற்பாக் கருத்துக்கு வலிமை சேர்ப்பதற்காக இந்த நூற்பா காட்டப்பட்டுள்ளது. பரிமான நூலின் இந்த நூற்பா 'ஒரு சொல் அதன் இனத்தையும் குறிப்பிடும்' என்று கூறுகிறது. இதனை இனமொழி என இலக்கண நூல்கள் குறிப்பிடுகின்றன.



</doc>
<doc id="204513" url="https://ta.wikipedia.org/wiki?curid=204513" title="மருது (ஓவியர்)">
மருது (ஓவியர்)

டிராட்ஸ்கி மருது ("Trotsky Marudu", பிறப்பு: ஆகத்து 12, 1953) தமிழ்நாட்டைச் சேர்ந்த ஓவியரும், இயங்குபடக் கலைஞரும், திரைப்பட சிறப்புத் தோற்ற இயக்குநரும் ஆவார். 

டிராட்ஸ்கி மருது கோட்டோவியங்களிலும், கணிப்பொறி வரைகலையிலும் முன்னோடியாகக் கருதப்படுபவர். 1987 வாக்கிலேயே மரபார்ந்த இயங்குபட வேலையைச் செய்யத் தொடங்கியவர்.

உலகக் காண்பியல் தளத்தில் தமிழ் அடையாளத்தை முதன்மையாகப் பதிவு செய்தவர்களில் ஒருவராகவும், வெகுமக்கள் ஊடகங்களில் செயல்பட்டு நவீன ஓவியத்தைக் கொண்டுசென்றவராகவும், காண்பியக்கலை வெளிப்பாட்டிற்குக் கணினியைப் பயன்படுத்தியதில் முன்னோடியானவராகவும், இளங்கலைஞர்களை இயங்குபடத் துறையில் ஊக்கப்படுத்தி வளர்த்தவராகவும் கருதப்படுகிறார்.

சென்னை அரசு கவின்கலைக் கல்லூரியில் மருது படித்தபோது அந்நாளில் கும்பகோணம் கவின்கலைக் கல்லூரியின் முதல்வராக இருந்த சிற்பி தனபாலுடன் அறிமுகம் ஏற்பட்டது. பின்னாட்களில் அவர் மருதுவுக்கு வழிகாட்டியாகத் திகழ்ந்தார். கல்லூரியின் மூத்த மாணவரான ஓவியர் ஆதிமூலத்துடன் சேர்ந்து வெகுமக்கள் இதழ்களில் சமகால ஓவியங்களைப் புகுத்தினார். "மங்கையர் மலர்", "குமுதம்" உள்ளிட்ட இதழ்களில் பணியாற்றியுள்ளார். சென்னையில் உள்ள நெசவாளர் சேவை மையத்தில் ஆடை வடிவமைப்பாளராகவும் சில காலம் பணியாற்றினார்.

"தேவதை", "சாசனம்", "சரியான ஜோடி", "முகம்", "அசுரன்", "ராஜகாளியம்மன்", "பாளையத்தம்மன்", "நாகேஸ்வரி", "நைனா" உள்ளிட்ட முப்பத்தைந்திற்கும் மேற்பட்ட தமிழ், தெலுங்குத் திரைப்படங்களில் கலை/ சிறப்புத்தோற்ற இயக்குனராகப் பணியாற்றியுள்ளார். "அவ்வை", "ஏகலைவன்", "மணிமேகலை" உள்ளிட்ட நவீன நாடகங்களுக்கு அரங்கம், ஆடைகளை வடிவமைத்துள்ளார்.

’’பேராண்மை’’ திரைப்படத்தில் விஞ்ஞானி வேடமேற்று நடித்தவர்,’’வாழ்த்துக்கள்’’ திரைப்படத்தில் நடிகர் மாதவனுக்கு அப்பாவாக கவுரவ வேடமேற்று நடித்தார்.

பல்வேறு தமிழ் நூல்களுக்கு, பழங்காலச் சூழலையும் வீரர்களின் படங்களையும் வரைந்தவர். இலங்கையின் விடுதலைப் புலிகளுக்கும் தமிழக வீர வரலாற்றுச் சின்னங்களை வரைந்திருக்கிறார். உலகத் தமிழ்ச் செம்மொழி மாநாட்டில், ஊர்வலக் குழுவில் உறுப்பினராய் இடம்பெற்றார்.

மிகச் சிறந்த ஓவியர்களில் ஒருவரும், தமிழுக்கு பெருமை சேர்த்தவருமான ’’ட்ராட்ஸ்கி மருது’’ அவர்கள் மதுரையில் பிறந்தவர். மதுரை நகரில் உள்ள கோரிப்பாளையம் இவரது பூர்வீகம் ஆகும். இவருக்கு ரத்தினம் என்ற மனைவி உள்ளார்.

இவரது தந்தை மருதப்பன் ஒரு டிராட்ஸ்கியவாதி ஆவார். அவரே மருதுவுக்கு சால்வதோர் தாலீ, பிகாசோ போன்ற கலைஞர்களைச் சிறுவயதிலேயே அறிமுகப்படுத்தியதாகவும், கையால் வரையப்பட்ட நாட்டுத் தலைவர்களின் படங்களும், பல்வேறு நூல்களும் நிரம்பியதாக அவரது வீடு திகழ்ந்ததாகவும் மருது குறிப்பிட்டுள்ளார். "பாகப்பிரிவினை", "பாவ மன்னிப்பு", ‘’பாசமலர்’’ "பதிபக்தி" உள்ளிட்ட திரைப்படங்களுக்கு கதை, வசனம் எழுதிய திரு.எம்.எஸ். சோலைமலை அவர்கள் இவரது தாத்தா. எம்.எஸ்.சோலைமலையின் மகளும், இவரது தாயாருமான திருமதி. ருக்மணி மருதப்பன் அவர்கள் திரைத்துறை சார்ந்த ஈடுபாட்டை இவருக்கு ஊட்டினார். கோயில்கள், திருவிழாக்கள், இசைநாடகம் என்று அரசியல்ரீதியாகவும், பண்பாட்டுரீதியாகவும் துடிப்புடன் திகழும் மதுரையின் நாட்டுப்புற மரபு தம் மீது மிகுந்த தாக்கத்தை ஏற்படுத்தியுள்ளதாகக் குறிப்பிட்டுள்ளார்.

மதுரை தூய மரியன்னை மேல்நிலைப் பள்ளியில் பள்ளிப்படிப்பையும், சென்னையில் உள்ள அரசு கவின்கலைக் கல்லூரியில் பட்டய, பின்பட்டயப் படிப்புகளையும் படித்தவர். புது தில்லியில் கல்லச்சுக் கலை, உருப்பொறித்தல் ஆகியவற்றில் வரைகலைப் பயிற்சியும் பெற்றவர்.

தமிழ்த் திரைப்படங்களில் காட்டப்படும் தமிழ் அரசர்களின் சிம்மாசனம், உடையலங்காரம் போன்ற கூறுகள் உண்மையில் மராத்திய சினிமாவில் காட்டப்பட்ட மொகலாய, விஜயநகர அரசர்களுடையவை என்ற ஆதங்கத்தோடு, இலக்கியத்தையும், வரலாற்றையும் ஆய்வு செய்து தமிழ் மரபுக்கேற்ப வரையப்பட்ட 40 தமிழ் மன்னர்களைப் பற்றிய படங்களும் தகவல்களும் அடங்கிய தொகுப்பு.
மருதுவின் வடிவமைப்பில், எம். எஸ். எஸ். பாண்டியன், வீ. எம். எஸ். சுபகுணராஜன், டிராட்ஸ்கி மருது ஆகியோரைப் பதிப்பாசிரியர்களாகக் கொண்டு வெளிவந்துள்ள நூல் இதுவாகும். அண்ணாவைப் பற்றிய கேலிச்சித்திரங்களும், சித்திரத்தொகுப்புகளும் அடங்கியது.
ஓவியங்கள் குறித்த கட்டுரைகளின் தொகுப்பு
"Line and Circle" மற்றும் "Look, the Moon!" ஆகியவை குழந்தைகளுக்காக இவர் வரைந்த ஓவியங்களின் தொகுப்புகளாகும். "Line and Circle" என்ற நூல் 27 மொழிகளில் மொழிபெயர்க்கப்பட்டு வெளிவந்துள்ளது.
"காலத்தின் திரைச்சீலை - ட்ராட்ஸ்கி மருது" என்பது ஓவியர் மருது பற்றி தமிழ் அறிவுலக ஆளுமைகள், அவரது நெருங்கிய உறவினர்கள் பகிர்ந்துகொண்ட கருத்துக்களும், மருதுவின் பேட்டியும் அடங்கிய தொகுப்பு நூலாகும். அகநி பதிப்பகம் வெளியிட்ட இந்நூலை கவிஞர் அ. வெண்ணிலா தொகுத்துள்ளார்.

1978ஆம் ஆண்டு தமிழக அரசின் சிறந்த ஓவியர் விருதினைப் பெற்றார். 2007ஆம் ஆண்டு கலைமாமணி விருதும் பெற்றுள்ளார். தந்தை பெரியார் முத்தமிழ் மன்றம் இவருக்குப் பெரியார் விருதினை வழங்கியுள்ளது.2011இல் தமிழ்த் தேசப் பொதுவுடைமைக் கட்சி அவருக்குத் "தமிழ்த் தேசிய புகழொளி" விருதினை வழங்கியது.



</doc>
<doc id="204515" url="https://ta.wikipedia.org/wiki?curid=204515" title="இனமொழி">
இனமொழி

இனமொழி என்பது ஓர் இலக்கணக் குறியீடு. தொல்காப்பியம், பரிமாணம், நன்னூல் ஆகிய இலக்கண நூல்கள் குறிப்பிடுகின்றன. 



</doc>
<doc id="204523" url="https://ta.wikipedia.org/wiki?curid=204523" title="டி. ஆர். ஓமனா">
டி. ஆர். ஓமனா

டி. ஆர். ஓமனா, மலையாளத் திரைப்பட நடிகை ஆவார். இவர் 1960, 70களில் பல மலையாளத் திரைப்படங்களில் நடித்தவர்.



</doc>
<doc id="204532" url="https://ta.wikipedia.org/wiki?curid=204532" title="ஆலும்மூடன்">
ஆலும்மூடன்

ஆலும்மூடன் என்பவர் ஒரு மலையாளத் திரைப்பட நடிகர் ஆவார். டொமினிக் என்பது இவரின் இயற்பெயர். அத்வைதம் என்ற திரைப்படப் படப்பிடிப்பின் போது இறந்தார்.

சங்ஙனாசேரி வட்டத்தின் ஆலும்மூட்டில், ஜோசப், றோஸம்மை ஆகியோரின் மகனாகப் பிறந்தார். ஐந்தாம் வகுப்பு வரை பயின்றார். தொடர்ந்து. சங்கனாசேரி கீதை, கே.பி.ஏ.சி உள்ளிட்ட நாடகக் குழுக்களில் நடிகராக இணைந்தார். 1966ல் வெளியான அனார்க்கலி என்ற திரைப்படத்தின் மூலம் அறிமுகமானார். இவருடைய மனைவியின் பெயரும் றோஸம்மை என்பதாகும். தற்காலத்தில், இவரது மகன் போபன் ஆலும்மூடன் திரைப்பட நடிகராக உள்ளார். 

ஆலும்மூடன் நடித்தவற்றில் சில கீழே உள்ளன.

இவர் நினைவாக சங்கனாசேரியில் குருசுமூடு -- செத்திப்புழக்கடவு சாலையில் பெயரை ஆலும்மூடன் சாலை என்று பெயரிட்டிருக்கின்றனர்.


</doc>
<doc id="204537" url="https://ta.wikipedia.org/wiki?curid=204537" title="வரிசைகள்">
வரிசைகள்

வரிசை என்பது வரிசைகள் மற்றும் பத்திகளை கொண்டு முறைப்படியாக அமைக்கப்பட்ட பொருட்களின் தொகுப்பாகும்.

இயக்கு நேரத்தில் ஒரு தொகுப்பில் உள்ள தரவு உறுப்புக்களை ஒரு குறிப்பிட்ட குறியீடுகள் மூலம் தெரிவு செய்வதாகும்.


</doc>
<doc id="204539" url="https://ta.wikipedia.org/wiki?curid=204539" title="புலன் விசாரணை (திரைப்படம்)">
புலன் விசாரணை (திரைப்படம்)

புலன் விசாரனை 1990 -ல் வெளிவந்த தமிழ் திரைப்படமாகும். இப்படத்தினை ஆர். கே. செல்வமணி இயக்கினார். விஜயகாந்த் கதாநாயகனாக நடித்த இப்படத்தில் ரூபினி, ஆனந்த்ராஜ், சரத்குமார் ஆகியோர் முக்கிய கதாப்பாத்திரங்களில் நடித்தனர்.



</doc>
<doc id="204542" url="https://ta.wikipedia.org/wiki?curid=204542" title="சேலம் விஷ்ணு">
சேலம் விஷ்ணு

சேலம் விஷ்ணு 1990 ல் வெளிவந்த தமிழ் அதிரடித் திரைப்படம் ஆகும். இதனை தியாகராஜன் இயக்கி நடித்தார். அவருடன் ரூபினி, சரத்குமார், கீதா ஆகியோர் நடித்திருந்தனர்.



</doc>
<doc id="204545" url="https://ta.wikipedia.org/wiki?curid=204545" title="ஐ லவ் இந்தியா (திரைப்படம்)">
ஐ லவ் இந்தியா (திரைப்படம்)

ஐ லவ் இந்தியா 1993 -ல் வெளிவந்த தமிழ் அதிரடித் திரைப்படம் திரைப்படமாகும். பவித்ரன் இயக்கிய இத்திரைப்படத்தில் சரத்குமார், பிரியா, செண்பகம், மனோரம்மா போன்றோர் முக்கிய கதாப்பாத்திரத்தில் நடித்திருந்தனர்.


</doc>
<doc id="204546" url="https://ta.wikipedia.org/wiki?curid=204546" title="தோர்: த டார்க் வேர்ல்டு">
தோர்: த டார்க் வேர்ல்டு

தோர்: இருண்ட உலகம் இது ஒரு 2013ம் ஆண்டு வெளிவந்த அமெரிக்கன் சூப்பர் ஹீரோ திரைப்படம். இந்த திரைபடத்தை மார்வெல் ஸ்டுடியோ தயாரிக்கப்பட்டு வால்ட் டிஸ்னி ஸ்டுடியோவில் மோஷன் பிக்சர்ஸ் மூலம் விநியோகிக்கப்படுகிறது. தோர் என்ற காமிக்ஸ் கேரக்டரை மையமாக வைத்து, 2011ல், ஒரு படம் எடுக்கப்பட்டு, பெரும் வெற்றி பெற்றது. இப்போது, அதே கேரக்டரை மையமாக வைத்து, இந்த படம் எடுக்கப்பட்டு உள்ளது. ஆலன் டெய்லர் இயக்கியுள்ள இந்த படத்தில், கிறிஸ் ஹோம்ஸ்வோர்த், ஹீரோவாக நடித்துள்ளார்.

அமெ‌ரிக்காவில் வெளியாகும் முன் சென்ற வாரம் 36 வெளிநாடுகளில் தோர் - தி டார்க் வேர்ல்ட் வெளியானது. மார்வெலின் காமிக் கதாபாத்திரமான தோர் வெளியான மூன்றே நாள்களில் 109 மில்லியன் டாலர்களை வசூல் செய்து டிஸ்னிக்கு அளவில்லா மகிழ்ச்சியை தந்திருக்கிறது.

இந்த திரைப்படம் தமிழ்மொழியில் என்ற பெயரில் மொழி மற்றம் செய்யப்பட்டு நவம்பர் 15ம் திகதி தமிழ்நாடில் வெளியிடப்பட்டது. 

ஜேன் ஃபாஸ்டரின் ஆராய்ச்சி ஒன்றின் போது திடீரென உயிர்ப்பெறும் ‘மேல்கித்’ இனத்தின் தலைவன், மீண்டும் தன் படைகளைத் திரட்டி ஆஸ்காடின் மீது போர் தொடுக்கிறான். அதோடு பூமியில் இருக்கும் ஜேன் ஃபாஸ்டரின் உடம்பில் தனக்குத் தேவையான சக்தி ஒன்று இருக்கவே, தங்கள் கிரக இயந்திரத்தை பூமியில் நிலைநிறுத்தி, மொத்த பிரபஞ்சத்தையும் கைப்பற்ற நினைக்கிறான். ‘மேல்கித்’ நினைத்ததை சாதித்தார்களா? அவர்களை எதிர்த்து ‘தோர்’ என்ன செய்கிறான்? சிறையிலிருக்கும் சகோதரன் லோகி என்னவானான்? தோர் - ஜேன் ஃபாஸ்டர் காதல் என்னவாகிறது என பல கேள்விகளுக்கு விடையாக விரிகிறது திரைக்கதை.


முதன்மை புகைப்பட பார்ன் வூட், சர்ரே செப்டம்பர் 10, 2012 அன்று தொடங்கியது. ஒரு சில வாரங்கள் கழித்து, கிளைவ் ரஸ்ஸல் நடித்தார். மாத இறுதியில், Jaimie மழை நடைபயிற்சி போது அவர் வழுக்கி பின்னர் அலெக்சாண்டர், லண்டன் படப்பிடிப்பு காயமடைந்தார். படப்பிடிப்பு நடந்தது ஷெப்பர்ட்டன் ஸ்டுடியோஸ் அக்டோபர் முதல் டிசம்பர் 2012 வரை.

நவம்பர் 28, 2013, தோர் போல்: டார்க் உலக $ 554,562,000 ஒரு உலகளாவிய மொத்த வட அமெரிக்காவில் $ 173,562,000 மற்றும் பிற நாடுகளில் உள்ள $ 381,000,000 பெற்றார். இது வெளியான 19 நாட்களுக்குள் அதன் முன்னோடி முறியடிக்கப்பட்டுள்ளது.

2011ல் தோ‌ரின் முதல் பாகம் வெளியானது. உலக அளவில் 450 மில்லியன் டாலர்களை வசூல் செய்தது. இரண்டாவது பாகமான தோர் - தி டார்க் வேர்ல்ட் அதைவிட அதிகம் வசூலிக்கும் என்பதை படத்தின் ஓபனிங் நிரூபித்திருக்கிறது. மூன்றே தினங்களில் 109 மில்லியன் டாலர்கள்.

யுகே-யில் இப்படம் 3 தினங்களில் 13.4 மில்லியன் டாலர்களும், ஃப்ரான்சில் 9.4 மில்லியன் டாலர்களும், மெக்சிகோவில் 8.2 மில்லியன் டாலர்களும், பிரெசிலில் 8.1 மில்லியன் டாலர்களும், ஜெர்மனியில் 7.9 மில்லியன் டாலர்களும் வசூலித்துள்ளது. மேலும் பல நாடுகளில் படம் வெளியாகும் போது - குறிப்பாக ‌சீனா - படத்தின் வெளிநாடு வசூல் இன்னும் பல மடங்கு அதிக‌ரிக்க வாய்ப்புள்ளது.

இந்த திரைப்படம் தமிழ்மொழியில் என்ற பெயரில் மொழி மற்றம் செய்யப்பட்டு நவம்பர் 15ம் திகதி தமிழ்நாடில் வெளியிடப்பட்டது. 




</doc>
<doc id="204549" url="https://ta.wikipedia.org/wiki?curid=204549" title="புதுப்பாடகன்">
புதுப்பாடகன்

புதுப்பாடகன் 1990- ல் வெளிவந்த இந்தியாவின் தமிழ் திரைப்படமாகும். இதை எஸ். தாணு இயக்கினார்.


</doc>
<doc id="204552" url="https://ta.wikipedia.org/wiki?curid=204552" title="1977 (திரைப்படம்)">
1977 (திரைப்படம்)

1977 என்பது 2009ல் வெளிவந்த தமிழ் திரைப்படமாகும். இதனை ஜி. என். தினேஷ் குமார் இயக்கியிருந்தார். இதில் சரத்குமார், விவேக், நமீதா, ராதாரவி ஆகியோர் நடித்திருந்தனர். இப்படத்திற்கு வித்யாசாகர் இசையமைத்திருந்தார்.


</doc>
<doc id="204554" url="https://ta.wikipedia.org/wiki?curid=204554" title="வைத்தீஸ்வரன் (திரைப்படம்)">
வைத்தீஸ்வரன் (திரைப்படம்)

வைத்தீஸ்வரன் என்பது 2008ல் வெளிவந்த தமிழ் காதல் திரைப்படமாகும். இத்திரைப்படத்தை ஆர்.கே. வித்தியாதரன் எழுதி இயக்கியிருந்தார். இதில் சரத்குமார், மேக்னா நாயுடு ஆகியோர் நடித்திருந்தார்.


</doc>
<doc id="204558" url="https://ta.wikipedia.org/wiki?curid=204558" title="த ஹங்கர் கேம்ஸ் கட்சிங் பயர்">
த ஹங்கர் கேம்ஸ் கட்சிங் பயர்

தி ஹங்கர் கேம்ஸ் கேட்சிங் ஃபயர் () இது 2013ஆம் ஆண்டு திரைக்கு வந்த அமெரிக்க நாட்டு அறிவியல் சாகச திரைப்படம் ஆகும். இந்த திரைப்படத்தை பிரான்சிஸ் லாரன்ஸ் இயக்க, ஜெனிபர் லாரன்ஸ், ஜோஷ் ஹட்சர்சன், லியம் ஹெம்ச்வோர்த், பிலிப் சீமோர் ஹாப்மன், ஸ்டான்லி துச்சி உள்ளிட்ட பலர் நடித்துள்ளார்கள். 

திர்கால உலகம் எப்படி மாறும் என யோசித்ததன் விளைவே இப்படத்தின் கதை. அதாவது வடஅமெரிக்கா ஒரு காலகட்டத்தில் உள்நாட்டுக்கலவரங்களால் பிரிவினை ஏற்பட்டு பல பாகங்களாகப் பிரிகிறது. அப்படி பிரியும்போது பிறக்கும் ‘பனெம்’ என்ற நாடு 12 பகுதிகளாகப் பிரிக்கப்பட்டு அவை ‘டிஸ்ட்ரிக்ட் 1’ முதல் ‘டிஸ்ட்ரிக்ட் 12’ வரை பெயரிட்டு அழைக்கப்படுகின்றன. இந்த 12 டிஸ்ட்ரிக்ட்டுகளிலிருந்தும் தலா 2 பேரை (ஒரு ஆண், ஒரு பெண்) தேர்வு செய்து, அந்த 24 பேரையும் ஒரு காட்டுக்குள் இறக்கிவிட்டு விடுவார்கள். இவர்கள் அனைவரும் ஒருவருக்கொருவர் சண்டையிட்டு அடுத்தவரை கொலை செய்ய வேண்டும். முடிவில் உயிரோடு வெளியே வரும் அந்த ஒருவர் வெற்றியாளராக அறிவிக்கப்படுவார். இப்படி விளையாடப்படும் இந்த ஆபத்தான விளையாட்டை ‘தி ஹங்கர் கேம்ஸ்’ என்று பெயரிட்டு அழைக்கிறார்கள்.

இந்த ‘ஹங்கர் கேம்ஸ்’ விளையாட்டை ஒரு ரியாலிட்டி ஷோ போல பெரும் பணத்தை முதலீடு செய்து, அதை ‘லைவ்’வாக ஒளிபரப்பவும் செய்வார்கள். தவிர, போட்டியாளர்களைத் தயார்படுத்துதல், விளம்பரப்படுத்துதல், சண்டையின்போது அவர்களுக்குத் தேவைப்படும் ஆயுதங்கள், முதலுதவிகள் என அனைத்தையும் முன்கூட்டியே ஏற்பாடு செய்து வைத்துவிடுவார்கள்.

இந்த ‘ஹங்கர் கேம்ஸ்’ ஒவ்வொரு ஆண்டும் இதேபோல் நடக்கிறது. அப்படி 74ம் ஆண்டு நடைபெறும் ஹங்கர் கேம்ஸில் பங்குகொண்டு கட்னிஸ் எவர்டீனும் ஜெனிபர் லாரன்ஸ், பீட்டா பெல்லர்க்கும் ஜோஷ் ஹட்சர்சன் ஜெயிப்பதோடு நிறைவடையும் முதல் பாகமான ‘தி ஹங்கர் கேம்ஸ்’ திரைப்படம்.

இந்த இரண்டாம் பாகத்தில், வருடா வருடம் மக்களை கட்டாயப்படுத்தி நடத்தப்படும் இந்த விளையாட்டிற்கு எதிராக சில புரட்சிகள் வெடிக்கின்றன. இருந்தாலும் நிலைமையை தன் கட்டுக்குள் வைத்திருக்கும் அப்பகுதியின் தலைவர் ‘ஸ்நோ’ அந்த இக்கட்டான சூழலிலும் 75வது ‘ஹங்கர் கேம்ஸ்’ விளையாட்டை நடத்துவதற்கு தீவிரமாக செயல்பட்டு வருகிறார். அதோடு இருபத்தைந்து ஆண்டுகளுக்கு ஒரு முறை நிகழும் ‘தி குவார்ட்டர் க்யூல்’ எனும் நிகழ்வும் அதே ஆண்டு வருகிறது.

74ம் ஆண்டு போட்டியில் வெற்றிபெற்று பீட்டா பெல்லர்க்கும் ஜோஷ் ஹட்சர்சன் நாயகி கட்னிஸ் எவர்டீனும் மீண்டும் 75ஆம் ஆண்டு போட்டியிலும் கலந்து கொள்வதே ‘தி ஹங்கர் கேம்ஸ் : கேட்சிங் ஃபயர்’. இரண்டு நாயகர்களின் காதலில் குழம்பித் தவிக்கும் நாயகி கட்னிஸ் யாருடன் சேர்கிறார்..? இந்த கடுமையான போட்டிக்கு எதிராக வெடிக்கும் மக்கள் புரட்சியின் விளைவுகள் என்ன ஆகிறது? என்பன போன்ற கேள்விகளுக்கு இந்த பாகத்தில் விடை கொடுத்திருக்கிறார்கள்.


இந்த அதிரடி ஆக்ஷன் கதையில் காதல், ரொமான்ஸ், சென்டிமென்ட் போன்ற விஷயங்களுக்கும் பஞ்சமில்லாமல் படமாக்கியிருக்கிறார் இயக்குனர் பிரான்சிஸ் லாரன்ஸ். 

முதல் மூன்றே தினங்களில் 155 மில்லியன் டாலர்களை வசூலித்தது. ரூபாயில் ஏறக்குறைய 900 கோடிகள்.

இந்த திரைப்படம் தமிழ்மொழியில் தி ஹங்கர் கேம்ஸ் கேட்சிங் ஃபயர் என்ற பெயரில் மொழி மற்றம் செய்யப்பட்டு செப்டம்பர் 6ம் திகதி தமிழ்நாட்டில் வெளியானது.



</doc>
<doc id="204560" url="https://ta.wikipedia.org/wiki?curid=204560" title="சாணக்கியா">
சாணக்கியா

சாணக்கியா 2005ல் வெளிவந்த தமிழ் திரைப்படமாகும். இதனை எ. வெங்கடேஷ் இயக்கினார். இதில் சரத்குமார், நமிதா, லைலா ஆகியோர் நடித்திருந்தனர்



</doc>
<doc id="204562" url="https://ta.wikipedia.org/wiki?curid=204562" title="நாற்பெருங் குழு">
நாற்பெருங் குழு

நாற்பெருங்குழு என்பது சங்ககாலத்தில் அரசன் ஆளுகைக்குத் துணை புரிந்த குழுக்களில் ஒன்று. ஐம்பெருங்குழு அரசனுக்குத் துணை புரிந்த ஆட்சிக்குழு. நாற்பெருங் குழு என்பது ஆட்சிக்குழு அன்று. நாலாவகையான, அதாவது பல்வேறுபட்ட மொழிகளைப் பேசும் மக்களின் கருத்துக்கள் மன்னனுக்குத் தெரிந்த மொழியில் மொழிபெயர்த்து அறிவிக்கும் குழு. 

நான்மொழிக் கோசர் என்போர் நாலா வகையான மொழிகளையும் பேசும் கோசர் குடியினர். மதுரையை அடுத்திருந்த மோகூரில் இவர்கள் வாழ்ந்தனர். பல்வேறு மொழிகளைப் பேசும் பன்னாட்டு மக்களும் மதுரைக்கு வந்துபோயினர். கிரேக்க வணிகன் ஒருவன் பாண்டியனைப் பற்றி அறிந்து குறிப்பிடும் செய்தி பெரிப்ளசு என்னும் நூல் குறிப்பிடுவது இங்கு எண்ணத் தக்கது.

பாண்டிய நாட்டுத் தலைநகர் இந்த மதுரையில் வாழ்ந்தது போலவே சோழநாட்டுத் தலைநகர்களில் ஒன்றான புகார் நகரத்திலும் புலம் பெயர்ந்து வந்த பன்மொழி பேசும் மக்கள் அவ்வூர் மக்களோடு கலந்து வாழ்ந்த வரலாறு தமிழகத்துக்கு உண்டு. 


</doc>
<doc id="204563" url="https://ta.wikipedia.org/wiki?curid=204563" title="பாரதி கண்ணம்மா">
பாரதி கண்ணம்மா

பாரதி கண்ணம்மா 1997ல் வெளிவந்த தமிழ் திரைப்படமாகும். இதனை சேரன் இயக்கினார். இதில் ரா. பார்த்திபன், மீனா, வடிவேலு, மற்றும் விஜயகுமார் ஆகியோர் நடித்திருந்தனர். இத்திரைப்படத்தின் திரைக்கதையானது அச்சு நூலாக வெளிவந்துள்ளது.




</doc>
<doc id="204566" url="https://ta.wikipedia.org/wiki?curid=204566" title="ஜெனிபர் லாரன்ஸ்">
ஜெனிபர் லாரன்ஸ்

ஜெனிபர் ஷ்ராதர் லாரன்ஸ் (பிறப்பு: 1990, ஆகஸ்ட் 15) ஒரு அமெரிக்க நடிகையாவார். இவர் 22 வயதில், காதல் நகைச்சுவை கலந்த சில்வர் லைனிங்சு பிளேபுக் திரைபடத்தில் நடித்து அகாடமி விருது, கோல்டன் குளோப் விருது, ஸ்க்ரீன் ஆக்டர்ஸ் கில்ட் விருது, சேட்டிலைட் விருது மற்றும் சிறந்த நடிகைக்கான இன்டிபென்டன்ட் ஸ்பிரிட் விருது போன்ற விருதகளைப் பெற்றார்.

இவர், த ஹங்கர் கேம்ஸ் கட்சிங் பயர் என்ற திரைப்படத்தில் நடித்ததன் முலம் மிகவும் பரிச்சியமான நடிகை ஆனார். இந்தப் படம் சர்வதேச அங்கீகாரம் பெற்றது. இந்த திரைப்படம் சிறந்த விற்பனை நாவலான சுசான் காலின்ஸ் தொடரின் ஒரு தழுவல் ஆகும். 2013 ஆம் ஆண்டில் உலகின் மிகவும் செல்வாக்கு பெற்ற 100 பேர் ஒருவராக இவர் தெரிவு செய்யபட்டார். 

இவர் லாரன்ஸ் லூயிவில் பிறந்து வளர்ந்தார். இவருக்கு இரண்டு மூத்த சகோதரர்கள் உள்ளனர். அவர் நடிப்பு தொழிலை நோக்கத்தில் இரண்டு ஆண்டுகளுக்கு முன்னதாகவே 3.9 சராசரியாக உயர்நிலைப்பள்ளியில் பட்டம் பெற்றார்.

இவர் 2006ம் மோனக் என்ற தொலைகாட்சி தொடரில் ஜென் (மஸ்கட்) என்ற வேடத்தில் நடித்தார். அதன் பிறகு இவர் 2007ம் ஆண்டு நாட் அனொதெர் ஹை ஸ்கூல் ஷோ, மீடியம், தி பில் என்க்வால் ஷோ என்ற தொடர்களில் நடித்து பல தொலைகாட்சி விருதுகளை வென்றார். 



</doc>
<doc id="204567" url="https://ta.wikipedia.org/wiki?curid=204567" title="ராஜ்குமார் பாரதி">
ராஜ்குமார் பாரதி

ராஜ்குமார் பாரதி கருநாடக இசைப் பாடகரும், இசையமைப்பாளரும் ஆவார். இவர் மறுமலர்ச்சி கவிஞர் மகாகவி சுப்பிரமணிய பாரதியின் கொள்ளுப் பேரனாவார்.

அவரது தாயார், லலிதா பாரதி, ராஜ்குமார் பாரதிக்கு 5 வயதில் இசை பயிற்றுவிக்க ஆரம்பித்தார். வள்ளியூர் குருமூர்த்தி, பாலமுரளிக்ருஷ்ணா மற்றும் டி வி கோபால கிருஷ்ணன் அவரை மேலும் இசை உலகில் வளர்த்தனர். ராஜ்குமார் ஒரு எலெக்ட்ரானிக்ஸ் மற்றும் தொலை தொடர்பு பொறியாளர் பொறியாளர், சென்னையில் உள்ள கிண்டி அண்ணா பொறியியற் கல்லூரியில் பட்டம் பெற்றார்.


</doc>
<doc id="204568" url="https://ta.wikipedia.org/wiki?curid=204568" title="பித்துக்குளி முருகதாஸ்">
பித்துக்குளி முருகதாஸ்

பித்துக்குளி முருகதாஸ் ("Piththukkuli Murugadas", 25 சனவரி 1920 - 17 நவம்பர் 2015) பக்திப் பாடல்களைப் பாடி புகழ் பெற்றவர். உலகின் பல நாடுகளுக்குச் சென்று இசைக் கச்சேரிகள் செய்தவர்.

பாலசுப்பிரமணியம் என்ற இயற்பெயரைக் கொண்ட முருகதாஸ் 1920 ஆம் ஆண்டு சனவரி 25 ஆம் நாள் (சித்தார்த்தி வருடம், தைப்பூச திருநாளில்) கோவையில் சுந்தரம் ஐயர், அலமேலு ஆகியோருக்கு மகனாகப் பிறந்தார். தாத்தா அரியூர் கோபாலகிருஷ்ண பாகவதர் (உஞ்சவிருத்தி பஜனை வித்வான்), பாட்டி ருக்மணியம்மாள். முருகதாசுக்கு பாட்டி ருக்மணியம்மாள் பக்திப் பாடல்களை சொல்லிக் கொடுத்தார். சகோதரி செல்லம்மாள், சகோதரர் கோபாலகிருஷ்ணன்.

1936 ஆம் ஆண்டு திருவண்ணாமலையில் இரமண மகரிஷியை சந்தித்த பின்னர், தான் பக்தி வழிக்கு வந்ததாக பேட்டி ஒன்றில் முருகதாஸ் கூறியிருந்தார்.

தென் ஆபிரிக்கா, இலங்கை, ஐக்கிய அமெரிக்கா, பிரிட்டன், சிங்கப்பூர், மலேசியா, மொரீசியசு, ரீயூனியன், ஆத்திரேலியா ஆகிய நாடுகளில் பக்தி இசைக் கச்சேரிகள் செய்திருக்கிறார். தமிழ், ஆங்கிலம், தெலுங்கு, கன்னடம், மலையாளம், இந்தி ஆகிய மொழிகள் தெரிந்தவர். 1940 ஆம் ஆண்டு இறுதியில் (இ)ரிசிகேசம் முதலான வடநாட்டுத் தலங்களுக்கு பாத யாத்திரை சென்றார்.




2015 நவம்பர் 17 அன்று உடல் நலக் குறைவு காரணமாக தனது 95 ஆவது வயதில் சென்னையில் காலமானார்.

ஆன்மீக யாத்ரீகர் நாதயோகி பித்துக்குளி முருகதாஸ்


</doc>
<doc id="204571" url="https://ta.wikipedia.org/wiki?curid=204571" title="தமிழ் ஒலி (இதழ்)">
தமிழ் ஒலி (இதழ்)

தமிழ் ஒலி வானொலி சஞ்சிகை 1982 சனவரியிலிருந்து 1986 சூன் வரை இலங்கையில் வெளியான காலாண்டு இதழ் ஆகும். இவ்விதழ் தமிழ் ஒலி வானொலி நேயர் மன்றத்தின் சார்பில் ச. உமாகாந்தன் என்பவரால் வெளியிடப்பட்டது.

1981 ஆம் ஆண்டு வெரித்தாசு வானொலி தமிழ்ப்பணி ஒலிபரப்புக்கு பொறுப்பாக இருந்த எம். ஏ. சுவாமி (மடலைமுத்து ஆரோக்கியசாமி) அவர்களின் ஊக்குவிப்பினால் இலங்கை யாழ்ப்பாணத்தில் தமிழ் ஒலி வானொலி நேயர் மன்றம் உருவானது. இதன் அமைப்புச் செயலாளராக ச. உமாகாந்தன் செயற்பட்டார். உலகத் தமிழ் வானொலி ஒலிபரப்புகளை மக்கள் மத்தியில் பரவச் செய்வது மன்றத்தின் நோக்கமாக இருந்தது.

இந்த நோக்கத்துடன், மன்றம் உறுப்பினர்களைச் சேர்த்தது. முதலில் யாழ்ப்பாணத்திலிருந்தும் பின்னர் இலங்கையில் ஏனைய பகுதிகளிலிருந்தும் உறுப்பினர் சேர்ந்தனர். தமிழ்ப்பணி ஒலிபரப்பு, பிரித்தானிய ஒலிபரப்பு கூட்டுத்தாபன தமிழோசை ஒலிபரப்பு ஆகியவை அளித்த ஒத்துழைப்பினால் இந்தியா, மலேசியா, சிங்கப்பூர், செருமனி ஆகிய நாடுகளிலிருந்தும் மன்றத்துக்கு உறுப்பினர்கள் சேர்ந்தனர்.

இவ்வாறு பரந்து விரிந்திருந்த உறுப்பினர்களுக்கு தகவல் வழங்கும் பொருட்டு தமிழ் ஒலி காலாண்டு சஞ்சிகை வெளியிடப்பட்டது.

தமிழ் ஒலி சஞ்சிகையின் முதலாவது இதழ் 1982 சனவரி 14 அன்று அப்போது யாழ்ப்பாணம் கத்தோலிக்க மறைமாவட்ட ஆயராக இருந்த பேரருட்திரு தியோகுப்பிள்ளை ஆண்டகையால் வெளியிட்டு வைக்கப்பட்டது.

தமிழ் ஒலி சஞ்சிகையில் பொதுவாக வானொலி ஒலிபரப்புகள் தொடர்பாகவும், சிறப்பாக தமிழ் வானொலி ஒலிபரப்புகள் தொடர்பாகவும் கட்டுரைகள், துணுக்குச் செய்திகள், கேள்வி-பதில் போன்ற அம்சங்கள் வெளியாகின. ஆரம்பத்தில் சஞ்சிகையின் ஆசிரியராக இலங்கையில் பிரபல எழுத்தாளராகவும், வானொலி ஒலிபரப்பாளராகவும் புகழ் பெற்ற தம்பிஐயா தேவதாஸ் செயற்பட்டார். அவரின் சொந்த பணிகள் காரணமாக தொடர முடியாமற்போனதனால் ச. உமாகாந்தன் ஆசிரியராகவும் வெளியீட்டாளராகவும் செயற்பட்டார்.

சிற்றலை ஒலிபரப்புகளை கேட்பது எப்படி?, வானொலிக்கு எழுதுவது எப்படி? போன்ற வானொலி தொடர்பான அறிவூட்டல் கட்டுரைகள், வானொலி ஒலிபரப்பாளர்களின் நேர்காணல்கள், வானொலிகளில் ஒலிபரப்பான பயனுள்ள தகவல்களை பிரசுரித்தல், வானொலிகளின் நிகழ்ச்சி அட்டவணை என்பவற்றோடு உறுப்பினர்களின் எழுத்தாற்றலை ஊக்குவிக்கும் வண்ணம் அவர்களின் கதைகள், கட்டுரைகள், நாடகங்கள், கவிதைகள் ஆகியனவும் தமிழ் ஒலி சஞ்சிகையில் வெளியாகின.

1986 ஆம் ஆண்டு சூன் இதழின் பின் நாட்டு நிலைமை காரணமாக சஞ்சிகை வெளியீட்டுக்கு உறுதுணையாக இருந்த உறுப்பினர் பலர் தொடர்ந்து செயற்பட முடியாத நிலை ஏற்பட்டதால் வெளியீடு இடைநிறுத்தப்பட்டது.



</doc>
<doc id="204583" url="https://ta.wikipedia.org/wiki?curid=204583" title="தொல்படிமவியல் திறனாய்வு">
தொல்படிமவியல் திறனாய்வு

தொல்படிமவியல் திறனாய்வு (archetypal criticism) என்பது, இலக்கியப்] படைப்பொன்றில் காணப்படும் தொல்படிமங்களையும், தொல்படிமக் கோலங்களையும் ஆராய்வதன் மூலம் அவ்விலக்கியத்தை ஆய்வு செய்யும் முறை ஆகும். இதை இனக்குழுப் பார்வை முறை, தொன்மவியல் அணுகுமுறை, சடங்கியல் அணுகுமுறை போன்ற பெயர்களாலும் குறிப்பிடுவது உண்டு. 

மனித இனத்தின் தொல்பழங்கால அறிவும், உணர்வுகளும் மனித அடிமனத்தில் புதைந்து கிடக்கின்றன என்றும், பிற்காலத்தில் மனிதர்கள் அவற்றைத் தொன்மங்களாகவும், குறியீடுகளாகவும், சடங்குகளாகவும், எச்சங்களாகவும் வெளிப்படுத்துகின்றனர் என்றும் சில உளவியலாளர்கள் கூறுகின்றனர். இவ்வாறான தொல்படிமங்கள் இலக்கியங்களில் சொற்கள், சூழ்நிலைகள் போன்றவற்றினூடாக வெளிப்படுகின்றன. தொல்படிமவியல் திறனாய்வு இவற்றை ஆராய்ந்து விளக்குவதை நோக்கமாகக் கொண்டுள்ளது.




</doc>
<doc id="204585" url="https://ta.wikipedia.org/wiki?curid=204585" title="நவீனத்துவத் திறனாய்வு">
நவீனத்துவத் திறனாய்வு

நவீனத்துவத் திறனாய்வு (modernist criticism) என்பது, 20 ஆம் நூற்றாண்டின் முற்பகுதியில் பிரபலமாக விளங்கிய "நவீனத்துவம்" என அறியப்பட்ட கலை-இலக்கியக் கொள்கையின் அடிப்படியிலான திறனாய்வைக் குறிக்கும். பழைய மரபுகளை உடைத்து வெளியேறல், புதிய வழிமுறைகளைத் தேடுதல், புதிய வடிவங்களிலும் பாணிகளிலும் சோதனைகளில் ஈடுபடல் போன்ற நவீனத்துவப் போக்குகளை அடிப்படையாகக் கொண்டு நவீனத்துவத் திறனாய்வு செயற்படுகிறது. இது இலக்கியத்தின் புது வடிவங்களை இனங் காண்பதுடன், பழைய வடிவங்களுக்கு எதிரான புதிய முயற்சிகளையும் திறனாய்வு செய்கிறது.




</doc>
<doc id="204590" url="https://ta.wikipedia.org/wiki?curid=204590" title="பின்நவீனத்துவத் திறனாய்வு">
பின்நவீனத்துவத் திறனாய்வு

பின்நவீனத்துவத் திறனாய்வு (post-pmodernist criticism) என்பது பின்நவீனத்துவக் கொள்கைகளை அடிப்படையாகக் கொண்ட திறனாய்வு அணுகுமுறை ஆகும். நவீனத்துவம் நெருக்கடிக்கு உள்ளான காலகட்டத்தில், அதற்கு மாற்றாகவே பின்நவீனத்துவம் உருவானது. நவீனத்துவத்தின் நீட்சியே பின்நவீனத்துவம் என்பாரும் உளர். முதலாளித்துவம் குழும முதலாளித்துவமாக மாறி நுகர்வுக் கலாச்சாரம் வளர்கின்ற ஒரு சூழ்நிலையையே பின்நவீனத்துவம் வெளிப்படுத்தியது. 

இலக்கியப் படைப்பு ஒரு மையத்தைப் பற்றி ஒன்றிணைந்த ஒன்றாக இருக்க வேண்டும் என்ற அக்காலத்தில் ஏற்றுக்கொள்ளப்பட்ட மரபை பின்நவீனத்துவம் ஏற்றுக்கொள்வதில்லை. மையம் அற்ற அமைப்பு முறையை முன்வைக்கும் பின்நவீனத்துவம், ஒரு படைப்புக்கு உள்ளேயே உட்கூறுகள் தொடர்பற்று இயங்கலாம் என்கிறது. இவ்வாறு பிளவுபட்ட கூறுகளை ஏற்றுக்கொள்வதை முக்கிய பண்புகளில் ஒன்றாகக் கொண்டிருக்கும் பின்நவீனத்துவம், நவீனத்துவம் முன்வைத்த "தூய்மை" என்னும் கருத்தையும் ஏற்றுக்கொள்வது இல்லை.



</doc>
<doc id="204591" url="https://ta.wikipedia.org/wiki?curid=204591" title="எக்சு கதிர் படிகவியல்">
எக்சு கதிர் படிகவியல்

எக்சு கதிர் படிகவியல் (X ray crystallography) என்பது எக்சு கதிர்களைப் பயன்படுத்தி படிக அமைப்பினை ஆராயும் அறிவியல் பகுதியாகும். ஒரு படிகத்தினூடே எக்சு கதிர் கற்றை ஊடுருவிச் செல்லும் போது அவைகள் விளிம்பு மாற்ற விளைவினைத் தோற்றுவிக்கின்றன. இதற்காக படிகநிலையிலுள்ள பொருள் லிண்டமன் குழாய்களில் எடுத்துக் கொள்ளப்படுகின்றன. விளிம்பு மாற்றம் காரணமாகப் பெறப்படும் படத்திலிருந்து படிகத்தின் அமைப்பு கணக்கிடப்படுகிறது.



</doc>
<doc id="204595" url="https://ta.wikipedia.org/wiki?curid=204595" title="மார்க்சியத் திறனாய்வு">
மார்க்சியத் திறனாய்வு

மார்க்சியத் திறனாய்வு என்பது, கார்ல் மார்க்சினால் முன்வைக்கப்பட்ட அரசியல், பொருளாதார, சமுதாயக் கொள்கையான மார்க்சியத்தை அடிப்படையாகக் கொண்ட திறனாய்வு முறை ஆகும். மார்க்சியக் கோட்பாட்டின் முன்னோடிகளான மார்க்சு, ஏங்கெல்சு ஆகியோரோ அதனை நடைமுறைக்குக் கொண்டுவந்த லெனினோ ஒரு இலக்கியக் கொள்கை பற்றி எதுவும் குறிப்பிடவில்லை. ஆனாலும் அவ்வப்போது அவர்கள் இலக்கியம் பற்றித் தெரிவித்த கருத்துக்களையும் பின் வந்த மார்க்சியர்களின் விளக்கங்களையும் அடிப்படையாகக் கொண்டு மார்க்சியத்தின் இலக்கியக் கொள்கை உருவானது எனலாம். 

மார்க்சியம் இலக்கியத்தைத் தன்னளவில் முழுமை கொண்ட ஒன்றாகக் கருதுவது இல்லை. சமுதாயத்தின் பல்வேறு அம்சங்களான அரசியல், சமயம், சட்டம், சாதி போன்றவற்றோடு செயற்பாட்டு உறவைக் கொண்டுள்ளது என்றும் அதனால், சமுதாய முழுமையில் ஒரு உறுப்பான இலக்கியத்தின் பண்பும் வளர்ச்சியும் பிற கூறுகளில் தங்கியுள்ளதுடன் அக்கூறுகளில் தாக்கங்களை ஏற்படுத்துகின்றன என்றும் மார்க்சியம் கூறுகிறது.




</doc>
<doc id="204598" url="https://ta.wikipedia.org/wiki?curid=204598" title="சித்திரம் பேசுதடி (தொலைக்காட்சித் தொடர்)">
சித்திரம் பேசுதடி (தொலைக்காட்சித் தொடர்)

சித்திரம் பேசுதடி ஜெயா தொலைக்காட்சியில் ஒளிபரப்பான மெகாதொடர். தாயில்லாத, தந்தையின் வளர்ப்பில் வளரும் 5 சகோதரிகளின் கதை. இந்த தொடரை கோலங்கள், மாதவி, பொக்கிஷம் தொடர்கள் மூலம் சின்னத்திரை நேயர்களுக்கு அறிமுகமான இயக்குனர் திருச்செல்வம் இயக்குகிறார். திருச்செல்வம் தியேட்டர்ஸ் நிறுவனம் ‘‘சித்திரம் பேசுதடி" தொடரை தயாரித்து வழங்குகிறது. இந்த தொடருக்கு நவநீத் சுந்தர் இசையமைத்துள்ளார். கவிஞர் தாமரை பாடல்கள் எழுதியுள்ளார்.

‘சொல்ல மறந்த கதை' திரைப்படத்தில் அறிமுகமான நடிகை ரதி கதையின் நாயகி தேன்மொழி கதாபாத்திரத்தில் நடிக்கிறார். இவருடன் ரம்யா, பூஜா, ஸ்ரீதேவி ஆகியோர் சகோதரிகளாக நடிக்கின்றனர்.






</doc>
<doc id="204599" url="https://ta.wikipedia.org/wiki?curid=204599" title="வ. சு. ராமமூர்த்தி">
வ. சு. ராமமூர்த்தி

பேராசிரியர் வி எஸ் ராமமூர்த்தி(வலங்கைமான் சுப்பிரமணியன் ராமமூர்த்தி) 1942ல் பிறந்தவர், இவர் இந்திய அணுசக்தி விஞ்ஞானி ஆவார். இவர் உயர் கல்விக்கான தேசிய நிறுவனத்தின் தலைவராக உள்ளார்.

1942ல் பிறந்த அவர் தந்து இளமைக்கால கல்வியை திருச்சிராப்பள்ளி, தமிழ்நாடு கற்றார். வலங்கைமான் சுப்பிரமணியன் ராமமூர்த்தி இயற்பியலில் தனது இளங்கலை மற்றும் முதுகலை சென்னை பல்கலைகழகத்தில் 1963ல் பெற்றார். பின்னர் 1963ல் பாபா அணுமின் நிலையத்தில் பயிர்ச்சியாலராக சேர்ந்தார். அவர் 1964-1979 வரை அங்கே வேலை செய்தார்.

அணுக்கருப் பிளவு சம்பந்தமாக பல கோட்பாடுகளையும் சோதனை வழியிலும் கண்டுபிடித்தவர் அவர். 1995-2006 போது, பேராசிரியர் ராமமூர்த்தி இந்திய அரசு செயலர் பதவியில், அறிவியல் மற்றும் தொழில்நுட்ப துறையில் (DST), புது தில்லயில் முழுமையாக இந்தியாவில் அறிவியல் வளர்ச்சிக்காக ஈடுபட்டிருந்தார்.




</doc>
<doc id="204608" url="https://ta.wikipedia.org/wiki?curid=204608" title="வலங்கைமான் சங்கரநாராயண சீனிவாச சாஸ்திரி">
வலங்கைமான் சங்கரநாராயண சீனிவாச சாஸ்திரி

வலங்கைமான் சங்கரநாராயண ஸ்ரீநிவாஸ சாஸ்திரி ("V. S. Srinivasa Sastri", 22 செப்டெம்பர் 1869 – 17 ஏப்ரல் 1946). இவர் இந்திய அரசியல்வாதியாகவும், நிர்வாகியாகவும், கல்வியாளராகவும் இருந்தார். ஆங்கில மொழி மீது உள்ள புலமைக்காகவும் மற்றும் சொற்பொழிவுகளுக்காகவும் மிகவும் பாராட்டப்பட்டார். பிரிட்டனில் 1916 – 1919ல் ஐந்தாம் ஜார்ஜ் சக்கரவர்த்தியால் பாராட்டப்பட்ட பெருமைக்குரிய சாஸ்திரிக்கு, "ரைட் ஹானரபில்" என்ற பட்டத்தை ஆங்கிலேயர்கள் வழங்கினர்.

1869 ஆம் ஆண்டு செப்டம்பர் 22-ம் நாள் கும்பகோணத்துக்கு அருகிலுள்ள வலங்கைமான் கிராமத்தில் ஏழைக்குடும்பத்தில் பிறந்தார். சங்கரநாராயண சாஸ்திரியின் மூத்த குமாரர் இவர். பி.ஏ. தேர்வில் மாகாணத்தில் முதலிடம் பெற்று, சட்டக் கல்வி பயில பணமின்மையால் சென்னை சைதாப்பேட்டையிலுள்ள ஆசிரியர் பயிற்சிக் கல்லூரியில் பணியில் சேர்ந்தார். பிறகு பல பள்ளிகளில் ஆசிரியராகப் பணியாற்றியபின் சென்னை ஹிந்து மேல்நிலைப் பள்ளியின் தலைமை ஆசிரியரானார்.




</doc>
<doc id="204616" url="https://ta.wikipedia.org/wiki?curid=204616" title="ஆறுமுகம்">
ஆறுமுகம்

ஆறுமுகம் என்ற பெயரில் உள்ள கட்டுரைகள்:




</doc>
<doc id="204619" url="https://ta.wikipedia.org/wiki?curid=204619" title="பின் அமைப்பியத் திறனாய்வு">
பின் அமைப்பியத் திறனாய்வு

பின் அமைப்பியத் திறனாய்வு (Post-Structuralist criticism) என்பது, பின் அமைப்பியக் கொள்கைகளை அடிப்படையாகக் கொண்ட ஒரு திறனாய்வைக் குறிக்கிறது. அறுபதுகளின் இறுதிப் பகுதியில் பிரான்சு நாட்டில் பின் அமைப்பியம் தோன்றியது. அமைப்பியத்தின் ஒரு வளர்ச்சி நிலையாக இது இருந்தாலும். பின் அமைப்பியம், அமைப்பியத்தோடு மாறுபடுகின்ற ஒரு கொள்கையாகவே உள்ளது. 

அமைப்பியத்தின் கீழ் படைப்புக்கும், படைப்பாளிக்கும் கொடுக்கப்பட்ட முக்கியத்துவம் பின் அமைப்பியத்தில் உரைக்கும் (text), வாசகனுக்கும் கொடுக்கப்பட்டது. இலக்கியம், வரையறுக்கப்பட்ட பொருள் கொண்ட, தன்னுள் முழுமையான ஒரு அமைப்பு என்ற முன்னைய கருத்தில் இருந்து இலக்கியம் வரையறையற்ற, பன்முகத் தன்மையோடு கூடிய பொருள் கொண்டது என்னும் மாற்றுக் கருத்து உருவானது. மொழியின் கூறுகளுக்கும் பொருளுக்கும் இடையே கட்டுப்பாட்டுக்குள் அடங்காதனவும், மேலெழுந்தவாரியுமான உறவுகளே காணப்படுகின்றன என்ற உண்மை பின் அமைப்பியத்துக்கு அடிப்படையை வழங்கியது எனலாம். 





</doc>
<doc id="204638" url="https://ta.wikipedia.org/wiki?curid=204638" title="கே. எஸ். சேதுமாதவன்">
கே. எஸ். சேதுமாதவன்

சேது மாதவன், மலையாளத் திரைப்பட இயக்குனர்களில் ஒருவர்.
இவர் தமிழ், இந்தி, தெலுங்கு, கன்னடம் உட்பட்ட பிற மொழித் திரைப்படங்களையும் இயக்கியுள்ளார்.. சலச்சித்ர லோகத்து நல்கிய சமக்ரசம்பாவனகளெ பரிகணிச்சு 2009-லெ ஜெ. சி. டானியேல் விருது லபிச்சிட்டுண்டு.



</doc>
<doc id="204641" url="https://ta.wikipedia.org/wiki?curid=204641" title="துகள் கதிர் மருத்துவம்">
துகள் கதிர் மருத்துவம்

துகள் கதிர் மருத்துவம் ( Particulate radiation therapy ) என்பது கதிர்மருத்துவதில் எக்சு ,காமா கதிர்களுக்குப் பதிலாக எலக்ட்ரான், புரோட்டான் நுயூட்ரான் மேசான் போன்ற துகள் வடிவிலான கதிர்வீச்சினைப் பயன்படுத்தி புற்றுநோய்க்கு கதிர்மருத்துவம் மேற்கொள்ளும் முறையாகும்.இங்கு போதிய ஆற்றல் கொண்ட துகள் கற்றையினைப் பெற சைக்ளோட்ரான், துகள்முடுக்கும் கருவிகளான லினாக், கிளினாக் போன்ற வைகள் பெரிதும் பயன்படுகின்றன. மிக அதிக அளவில் இன்னும் பயன்பாட்டில் இல்லை.துகள் முடுக்கும் கருவிகளில் பல உயர் ஆற்றலில் எலக்ட்ரான்களை பெறமுடியும்.இந்தத் துகள்களுக்கு ஒரு செல்தொலைவு உள்ளதால் சிறப்பாக கதிர்மருத்துவம் ஏதுவாகிறது.


</doc>
<doc id="204642" url="https://ta.wikipedia.org/wiki?curid=204642" title="விக்ராந்த் (நடிகர்)">
விக்ராந்த் (நடிகர்)

விக்ராந்த், தமிழ்த் திரைப்பட நடிகர் ஆவார். இவர் 2005 ஆம் ஆண்டு வெளியான கற்க கசடற என்ற திரைப்படத்தில் அறிமுகமானார். 2013 ஆம் ஆண்டில், பாண்டிய நாடு என்ற திரைப்படத்தில் நடித்துள்ளார்.

தமிழ்த் திரைப்பட நடிகரான விஜய், இவரின் தாய்வழி அண்ணன் ஆவார். நடிகை கனகதுர்க்காவின் மகளான, மானசா ஏமச்சந்திரன் என்பவரைத் திருமணம் செய்தார். 

! ஆண்டு!! திரைப்படம் !! மொழி !! கதாப்பாத்திரம் !! குறிப்பு

" || தமிழ் || முகில் || படப்பிடிப்பில்


</doc>
<doc id="204644" url="https://ta.wikipedia.org/wiki?curid=204644" title="மிசூரி ஆறு">
மிசூரி ஆறு

மிசூரி மத்திய வட அமெரிக்கா ஒரு பெரிய நதி ஆகும். மிசிசிப்பி ஆற்றின் ஒரு கிளைநதியாகும். இது மிசிசிப்பி இரண்டாவது பெரிய கிளைநதியாகும் ஆகும். ஆற்றின் மொத்த நீளம் 2341 மைல் (3767 கிமீ). மிசூரி நதி மூன்று ஃபோர்க்ஸ் நகருக்கு அருகில் மிசவுரி Headwaters மாநிலத்தில் ஜெபர்சன் நதி மற்றும் மேடிசன் நதி சங்கமிக்கும் இடத்தில் தென்மேற்கு மாண்டனா ராக்கி மலைகள் உற்பத்தி ஆகிறது. மிசூரி ஆறு நூற்றுக்கணக்கான துணையாறுகள் கொண்டிருக்கிறது


</doc>
<doc id="204645" url="https://ta.wikipedia.org/wiki?curid=204645" title="கருக் குழாய் ஆய்வு">
கருக் குழாய் ஆய்வு

கருக்குழாய் ஆய்வு ("Hyterosalpingography") என்பது ஒரு சிறப்பு ஆய்வாகும். பெண்கள் கருவுறுதலில் ஏற்படும் சிக்கலுக்குத் தீர்வு காண இவ்வாய்வு துணைசெய்கிறது. கருவுறுதலுக்கு ஏற்றச்சூழலில் ஆணின் விந்தணுவும் பெண்ணின் கருமுட்டையும் இணைந்து கருக்கட்டல் நிகழ்கிறது. இந்நிகழ்வு பொதுவாக "கருக்குழாயில்" (Fallopian tube) நிகழும். கருக்கட்டிய முட்டை கருக்குழாய் வழியாக கருப்பையை அடைந்து, கருப்பைச் சுவருடன் ஒட்டிக் கொண்டு அங்கு வளரும். ஏதாவது காரணத்தால் கருக்குழலில் அடைப்பு ஏற்பட்டால் முட்டையும் விந்தணுவும் இணையும் வாய்ப்பு தடைபடுகிறது. எனவே கருவுறுதலும் தவிர்க்கப்படுகிறது. இதனைத் தெரிந்து கொள்ளவே கருக்குழாய் ஆய்வு மேற்கொள்ளப்படுகிறது. இதுவே கருக்குழாய் ஆய்வு எனப்படும்.

இவ்வாய்விற்காக, ஒப்புமையைக் (contrast medium) கூட்டும் சாதாரண அயோடின் கொண்ட நீர்மம், கருப்பையினுள் சற்று அழுத்தத்தில் செலுத்தப்படும். இந்த நீர்மம் கருக் குழாய் மூலம் சென்று சினைப்பை அருகில் சென்று அடையும். குழாயில் அடைப்பு இருந்தால் இது நிகழ வாய்ப்பில்லை. இவ்வாய்வினை மேற்கொள்ளும் மருத்துவர் கவனமாக, மருந்து பெண்ணுறுப்பில் சிந்திவிடாமல் கவனமாகச் செயல்பட வேண்டும். மருந்து செலுத்தியதும் எக்சு-கதிர் படம் எடுக்கப்படுகிறது. படத்தினை ஆய்ந்து நிலையினைத் தெரிந்து கொள்ளமுடியும். குழாய் அடைப்பேயன்றி வேறு காரணங்களாலும் கருதரிப்பதில் தடை ஏற்படலாம்.



</doc>
<doc id="204647" url="https://ta.wikipedia.org/wiki?curid=204647" title="கற்க கசடற (திரைப்படம்)">
கற்க கசடற (திரைப்படம்)

கற்க கசடற 2005ல் வெளிவந்த இந்தியாவின் தமிழ் மொழி திரைப்படமாகும். இப்படத்தினை ஆர். வி. உதயகுமார் இயக்கினார். பிரயோக் இசையமைத்தார். இதில் விக்ராந்த், லட்சுமி, தியா, வடிவேலு ஆகியோர் நடித்திருந்தனர். 



</doc>
<doc id="204651" url="https://ta.wikipedia.org/wiki?curid=204651" title="நினைத்து நினைத்துப் பார்த்தேன்">
நினைத்து நினைத்துப் பார்த்தேன்

நினைத்து நினைத்துப் பார்த்தேன் 2007 ல் வெளிவந்த தமிழ் காதல் திரைப்படமாகும். மணிகண்டன் இயக்கத்தில் வெளிவந்த இப்படத்தில் விக்ராந்த், ஆஷிதா, கருணாஸ், ரோஜா ஆகியோர் முக்கிய வேடங்களில் நடித்திருந்தனர்.

ஜொஷூ ஸ்ரீதர் இசையமைத்திருந்தார்.



</doc>
<doc id="204653" url="https://ta.wikipedia.org/wiki?curid=204653" title="நெஞ்சத்தைக் கிள்ளாதே (2008 திரைப்படம்)">
நெஞ்சத்தைக் கிள்ளாதே (2008 திரைப்படம்)

நெஞ்சத்தைக் கிள்ளாதே அகத்தியன் இயக்கத்தில் வெளிவந்த இந்திய தமிழ் திரைப்படமாகும். இதில் விக்ராந்த், பாரதி, யுகேந்திரன் ஆகியோர் முக்கிய வேடங்களில் நடித்திருந்தார்கள்.

பிரேம்ஜி அமரன் இசை அமைத்திருந்தார்.



</doc>
<doc id="204655" url="https://ta.wikipedia.org/wiki?curid=204655" title="கோரிப்பாளையம் (திரைப்படம்)">
கோரிப்பாளையம் (திரைப்படம்)

கோரிப்பாளையம், 2010 ஆம் ஆண்டு வெளியான தமிழ்த் திரைப்படம். 



</doc>
<doc id="204656" url="https://ta.wikipedia.org/wiki?curid=204656" title="எங்கள் ஆசான்">
எங்கள் ஆசான்

எங்கள் ஆசான் 2009ல் வெளிவந்த இந்திய தமிழ் திரைப்படமாகும். கலையரசன் இயக்கத்தில் வெளிவந்த இப்படத்தில் விஜயகாந்த் விக்ராந்த், ராம்கி, அக்சயா ஆகியோர் முக்கிய கதாப்பாத்திரத்தில் நடித்திருந்தனர்.



</doc>
<doc id="204662" url="https://ta.wikipedia.org/wiki?curid=204662" title="தியா (நடிகை)">
தியா (நடிகை)

தியா இந்திய நடிகையாவார். இவர் தமிழ் திரைப்படங்களில் நடித்துள்ளார். 2004ல் வெளிவந்த டிரீம்ஸ் படத்தின் மூலம் புகழ்பெற்றார். குறும்பு, கற்க கசடற, கோடம்பாக்கம் போன்றவை இவர் நடித்து புகழ் பெற்ற திரைப்படங்களாகும்.


</doc>
<doc id="204668" url="https://ta.wikipedia.org/wiki?curid=204668" title="குறும்பு (திரைப்படம்)">
குறும்பு (திரைப்படம்)

குறும்பு 2003ல் வெளிவந்த இந்தியாவின் தமிழ் திரைப்படம் ஆகும். இதனை விஷ்ணுவர்த்தன் (இயக்குனர்) இயக்கியிருந்தார். இதில் அல்லரி நரேஷ், தியா, நாசர் ஆகியோர் முக்கிய கதாப்பாத்திரத்தில் நடித்திருந்தனர்.



</doc>
<doc id="204671" url="https://ta.wikipedia.org/wiki?curid=204671" title="கட்டுடைப்பியத் திறனாய்வு">
கட்டுடைப்பியத் திறனாய்வு

கட்டுடைப்பியத் திறனாய்வு (Deconstruction criticism) என்பது, கட்டுடைப்பிய அணுகுமுறையைப் பயன்படுத்திச் செய்யப்படும் திறனாய்வு ஆகும். இது தமிழில் "கட்டவிழ்ப்புத் திறனாய்வு", "தகர்ப்பு அமைப்புவாதத் திறனாய்வு", "சிதைவாக்கத் திறனாய்வு" எனப் பல பெயர்களில் குறிப்பிடப்படுகின்றது. இலக்கிய உரையின் (text) வாசிப்புச் செயல்பாட்டில் மையம் கொள்ளும் பொருளைச் சிதைத்து மையமற்ற தளத்தில் இயங்கும் திறனாய்வு முறை இது. 




</doc>
<doc id="204681" url="https://ta.wikipedia.org/wiki?curid=204681" title="பஞ்சா (திரைப்படம்)">
பஞ்சா (திரைப்படம்)

பஞ்சா (; ) 2011ல் வெளிவந்த இந்தியாவின் தெலுங்கு அதிரடி மற்றும் இசை திரைப்படமாகும். இதனை விஷ்ணுவர்த்தன் இயக்கினார்.

இதில் பவன் கல்யான், சாரா-ஜேன் டயஸ், அஞ்சலி லாவண்யா, ஜாக்கி செராப் போன்றோர் நடித்திருந்தனர்.




</doc>
<doc id="204685" url="https://ta.wikipedia.org/wiki?curid=204685" title="ரி.ஈ.ரி தொலைக்காட்சி">
ரி.ஈ.ரி தொலைக்காட்சி

ரி.ஈ.ரி தொலைக்காட்சி (TET- Tamil Entertainment Television - தமிழ்ப் பொழுதுபோக்குத் தொலைக்காட்சி) என்பது கனடாவியில் ஒளிபரப்பப்படும் 24 மணிநேர உயர் வரையறு தொலைக்காட்சிச் சேவை ஆகும். இது 2012 ஆம் ஆண்டு தொடங்கப்பட்டது. உள்ளூர் நிகழ்ச்சிகளோடு ராச் தொலைக்காட்சியின் பல நிகழ்ச்சிகளையும் மீள் ஒளிபரப்புச் செய்கிறது.



</doc>
<doc id="204687" url="https://ta.wikipedia.org/wiki?curid=204687" title="அஞ்சலி லாவண்யா">
அஞ்சலி லாவண்யா

அஞ்சலி லாவண்யா (பிறப்பு மே 15, 1985) ஒரு இந்திய நடிகையும், வழிவழகியும், தொகுப்பாளரும் ஆவார். 

இவர் தெலுங்கு திரைப்படத்துறையில் 20011ல் பவன் கல்யாண் நடிப்பிலும், விஷ்ணுவர்த்தன் இயக்கத்திலும் வெளிவந்த பஞ்சா திரைப்படத்தின் மூலமாக அறிமுகம் ஆனார்.
சிறந்த புது முக நட்சத்திருத்துக்கான சினிமா விருது (பஞ்சா) 



</doc>
<doc id="204689" url="https://ta.wikipedia.org/wiki?curid=204689" title="சாரா-ஜேன் டயஸ்">
சாரா-ஜேன் டயஸ்

சாரா-ஜேன் டயஸ் ஒரு இந்திய நடிகையும், தொகுப்பாளனியும் ஆவார். இவர் 2007ல் மிஸ் இந்தியா அழகிப் பட்டம் பெற்றவர் மற்றும் சேனல் வி தொலைக்காட்சியில் தொகுப்பாளனியாக (VJ) உள்ளார்.




</doc>
<doc id="204694" url="https://ta.wikipedia.org/wiki?curid=204694" title="தனுஸ்ரீ தத்தா">
தனுஸ்ரீ தத்தா

தனுஸ்ரீ தத்தா (Bengali: তনুশ্রী দত্ত பிறப்பு மார்ச் 19, 1984) ஒரு இந்திய மாடல் அழகியும், நடிகையுமாவார். இவர் தமிழ், இந்தி, தெலுங்கு என பல்வேறு மொழித் திரைப்படங்களில் நடித்துள்ளார். 

ਪਰੌ 


</doc>
<doc id="204695" url="https://ta.wikipedia.org/wiki?curid=204695" title="பாலிமர் தொலைக்காட்சி">
பாலிமர் தொலைக்காட்சி

பாலிமர் தொலைக்காட்சி என்பது இந்தியாவில் இருந்து ஒளிபரப்பப்படும் தமிழ் மொழி தொலைக்காட்சி சேவை ஆகும். இது பல்வகை பொழுதுபோக்கு நிகழ்ச்சிகளை வழங்குகிறது. பாலிமர் தொலைக்காட்சி உற்பத்தி நிறுவனத்தில் இருந்து தோற்றம் பெற்றது.

காலை முதல் இரவு வரை பொழுதுபோக்கு நிகழ்ச்சிகள், மொழிமாற்றுத் தொடர்கள், இசை நிகழ்ச்சிகள், சினிமா நிகழ்ச்சிகள் மற்றும் திரைப்படங்களை ஒளிபரப்பப்படுகின்றன.



</doc>
<doc id="204696" url="https://ta.wikipedia.org/wiki?curid=204696" title="தீபம் தொலைக்காட்சி">
தீபம் தொலைக்காட்சி

தீபம் தொலைக்காட்சி என்பது ஐக்கிய இராச்சியத்தில் இருந்து செய்மதி ஊடாக ஒளிபரப்பப்படும் 24 மணிநேர தமிழ்த் தொலைக்காட்சி ஆகும். ஐரோப்பா, மத்திய கிழக்கு நாடுகள், வட ஆப்பிரிக்க நாடுகளில் வாழும் தமிழர்களே இதன் முதன்மை நேயர்கள் ஆவர். இந்த தொலைக்காட்சி 2000 ஆம் ஆண்டு தொடங்கப்பட்டது. 



</doc>
<doc id="204698" url="https://ta.wikipedia.org/wiki?curid=204698" title="ஜிரிவி தொலைக்காட்சி">
ஜிரிவி தொலைக்காட்சி

ஜிரிவி தொலைக்காட்சி (Global Tamil Vision - GTV) என்பது ஐரோப்பா, அசுத்திரேலியா, மத்திய கிழக்கு நாடுகளில் ஒளிபரப்படும் ஒரு தமிழ் செய்மதி தொலைக்காட்சி ஆகும். இத் தொலைக்காட்சியின் முதன்மை நோயர்களாக புலம்பெயர் ஈழத்தமிழர்கள் உள்ளார்கள். இது ஐக்கிய இராச்சியத்தில் இருந்து, அசுத்திரேலியாவில் இருந்து ஒளிபரப்புவதற்கான அனுமதிகளைப் பெற்றது.



</doc>
<doc id="204703" url="https://ta.wikipedia.org/wiki?curid=204703" title="ரகுராம் (நடன இயக்குநர்)">
ரகுராம் (நடன இயக்குநர்)

ரகுராம் ("raghuram", மார்ச் 23, 1949 -
நவம்பர் 30, 2013) பிரபல திரைப்பட நடன இயக்குநரும், நடிகரும் ஆவார். தமிழ், தெலுங்கு, மலையாளம் உள்ளிட்ட பல மொழிப் படங்களிலும் நடன இயக்குனராக சுமார் 1000 பாடல்களுக்கு மேல் நடனம் அமைத்துள்ளார்.

பாரம்பரிய கலைக் குடும்பத்தில் 1948-ஆம் ஆண்டு பிறந்தவர் ரகுராம். சொந்த ஊர் கும்பகோணம். இயக்குநர் கே. சுப்பிரமணியத்தின் பேரன். தனது 6 வயதில் நடனம் கற்கத் தொடங்கினார். ஆரம்பத்தில் கதகளியும், பின்னர் தனது சித்தி பத்மா சுப்பிரமணியத்துடன் இணைந்து கே. ஜே. சரசா என்பவரிடம் பரத நாட்டியம் பயின்றார். மேடை நாடகங்களிலும், பத்மா சுப்பிரமணியத்தின் நடனக் குழு, நடிகைகள் லலிதா, பத்மினி, ராகினி சகோதரிகளின் நடனக் குழு, வைஜெயந்திமாலாவின் நடனக்குழு ஆகியவற்றிலும் நடனமாடி வந்தார். நடன இயக்குநர் தங்கப்பனிடம் உதவியாளராகப் பணியாற்றிய போது, அங்கு மற்றொரு உதவியாளராக இருந்த கிரிஜா என்பவரைக் காதலித்து திருமணம் செய்து கொண்டார். கிரிஜா பிரபல நடன இயக்குனர் கலா மாஸ்டரின் சகோதரி ஆவார். இவர்களுக்கு சுஜா (நடிகை), காயத்ரி ரகுராம் (நடன இயக்குனர், நடிகை) ஆகிய இரு மகள்கள் உள்ளனர்.

1960 ஆம் ஆண்டில் படிக்காத மேதை திரைப்படத்தில் படத்தின் மூலம் குழந்தை நடிகராக இவர் அறிமுகமானார். தொடர்ந்து அருணகிரிநாதர் திரைப்படத்தில் பாலமுருகன் வேடத்தில் நடித்தார்.

பல திரைப்படங்களில் நடித்துவந்த ரகுராம் நடன இயக்குநர் சோப்ராவிடம் உதவியாளராக பணியாற்றினார். 1974-ஆம் ஆண்டு "கன்ன வயசு" என்ற தெலுங்குத் திரைப்படத்தில் நடன இயக்குநராக முதன் முதலில் அறிமுகமானார். தொடர்ந்து "மதுரகீதம்', "வாழ்வு என் பக்கம்' உள்ளிட்ட ஏராளமான படங்களுக்கு நடனம் அமைத்தார்.

வி. சி. குகநாதனுடன் இணைந்து மணிப்பூர் மாமியார், கண்ணா நீ வாழ்க உட்படப் பல திரைப்படங்களைத் தயாரித்தார். ரஜினிகாந்தின் நடிப்பில் வெளிவந்த "பாக்ய தேவ்தா" என்ற வங்காள மொழித் திரைப்படம், விஸ்வநாதன் வேலை வேண்டும் ஆகிய திரைப்படங்களை இயக்கினார். இயக்குநர் கே. பாலசந்தரின் பல திரைப்படங்களுக்கு நடனம் அமைத்துள்ளார். நடிகை ஜெயலலிதாவுடன் "காவிரி தந்த கலைச்செல்வி" என்ற நாடகத்தில் இவர் நடித்துள்ளார்.



</doc>
<doc id="204704" url="https://ta.wikipedia.org/wiki?curid=204704" title="இனப்படுகொலை குற்றத் தடுப்பு மற்றும் தண்டனைக்கான சாசனத்தில் பங்கு கொண்டுள்ள நாடுகள்">
இனப்படுகொலை குற்றத் தடுப்பு மற்றும் தண்டனைக்கான சாசனத்தில் பங்கு கொண்டுள்ள நாடுகள்

போர் மற்றும் அமைதி காலங்களில் இனப்படுகொலை செயல்களைத் தடுப்பதற்கும் தண்டிக்கவும், இனப்படுகொலை குற்றத்தை தடுப்பது, தண்டிப்பது தொடர்பான உடன்படிக்கையை
ஏற்று கொண்ட நாடுகளின் பட்டியல் கீழே தரப்பட்டுள்ளது. டிசம்பர் 11, 1948 அன்று, இனப்படுகொலை குற்றத் தடுப்பு மற்றும் தண்டனைக்கான உடன்படிக்கையில் உலக நாடுகள் கையொப்பம் இடுவதற்கான வேலைகள் துவங்கப்பட்டது. ஜூலை 1, 1949 அன்று இந்த உடன்படிக்கையில் கையழுத்திட்ட முதல் நாடு எத்தியோப்பியா ஆகும்.


</doc>
<doc id="204707" url="https://ta.wikipedia.org/wiki?curid=204707" title="நற்செய்தியின் மகிழ்ச்சி (மடல்)">
நற்செய்தியின் மகிழ்ச்சி (மடல்)

நற்செய்தியின் மகிழ்ச்சி (இலத்தீன்: "Evangelii Gaudium") (ஆங்கிலம்: "The Joy of the Gospel") என்பது கத்தோலிக்க திருச்சபையின் தலைவரான திருத்தந்தை பிரான்சிசு அச்சபையைச் சார்ந்தவர்களுக்கு 2013, நவம்பர் 24ஆம் நாள் எழுதிய ஒரு திருத்தூது மடல் ஆகும். இது திருச்சபை இன்றைய உலகில் நற்செய்தியை அறிவிக்கும் பணியில் முழு ஆர்வத்தோடு ஈடுபட வேண்டியதன் தேவையை வலியுறுத்துகிறது.

இந்த போதனை ஏடு கிறித்தவர்கள் தம் கடமையைச் சரிவர ஆற்றுவதற்கு சவால் விடுப்பதோடு, திருத்தந்தை பிரான்சிசின் கொள்கை விளக்க ஏடு என்னும் வகையிலும் அமைந்துள்ளது.மேலும், கிறித்தவ திருச்சபை இனி வரும் நாள்களில் எவ்வாறு தன்னைச் சீர்திருத்தி அமைக்க வேண்டும் என்பதையும் இந்த ஏடு விளக்கிக் கூறுகிறது.

திருத்தந்தை பிரான்சிசு வெளியிடுகின்ற இரண்டாவது போதனை ஏடு இது. 2013ஆம் ஆண்டு சூன் 29ஆம் நாள் அவர் "நம்பிக்கை ஒளி" என்ற தலைப்பில் ஒரு சுற்றுமடலை வெளியிட்டார். 
(காண்க: திருத்தந்தை பிரான்சிசு வெளியிட்ட முதல் சுற்றுமடல்). அந்தச் சுற்றுமடலை எழுத ஆரம்பித்தவர் திருத்தந்தை பிரான்சிசுக்கு முன் பதவியிலிருந்து ஓய்வுபெற்ற திருத்தந்தை பதினாறாம் பெனடிக்ட் ஆவார்.

முழுவதுமாக திருத்தந்தை பிரான்சிசின் இறையியல் பார்வையை எதிரொலிக்கின்ற போதனை ஏடு "நற்செய்தியின் மகிழ்ச்சி" என்னும் இந்த திருத்தூது மடலே ஆகும்.

2013ஆம் ஆண்டு மார்ச்சு 13ஆம் நாள் பணிப்பொறுப்பு ஏற்று கத்தோலிக்க திருச்சபையின் தலைவராக விளங்குகின்ற திருத்தந்தை பிரான்சிசு, தமது ஆட்சியின் தொடக்கத்திலிருந்தே ஒருசில கருப்பொருள்களை வலியுறுத்தி வந்துள்ளார். அப்பொருள்கள் இந்த அவருடைய போதனை ஏட்டிலும் காணக்கிடக்கின்றன. அவற்றுள் சில:
திருச்சபையின் உள்வாழ்வில் சீர்திருத்தம் நிகழ வேண்டும் என்று திருத்தந்தை பிரான்சிசு கேட்கின்றார் .
இந்தப் போதனை ஏடு உயர்ந்த நடையில் இல்லாமல், சாதாரண மக்களும் புரிந்து கொள்ளக்கூடுமான எளிய நடையில் அமைந்துள்ளது.

இந்த ஏட்டில் வலியுறுத்தப்படுகின்ற கருத்துகளை அடையாளம் காண, அந்த ஏடு அதிகமாகப் பயன்படுத்தியுள்ள ஒரு சில சொற்களைக் கவனிக்கலாம்:

இப்போதனை ஏட்டின் முகவுரை தவிர ஐந்து அதிகாரங்கள் உள்ளன. அவை

திருத்தந்தை பிரான்சிசு எழுதிய இந்த போதனை மடலின் மையப் பொருள்: "இன்றைய உலகில் நற்செய்தி அறிவித்தல்" என்பதாகும். 2012ஆம் ஆண்டினை "நம்பிக்கை ஆண்டு" () எனக் கொண்டாட வேண்டும் என்று திருத்தந்தை பதினாறாம் பெனடிக்ட் அறிவித்திருந்தார். உலகின் நிகழ்ந்துகொண்டிருக்கின்ற பல்வேறு மாற்றங்களுக்கு நடுவே கிறித்தவ நம்பிக்கை பற்றி ஆழமாகச் சிந்திக்க வேண்டும் என்று அவர் கேட்டுக்கொண்டிருந்தார்.. 

அதன் பின், 2012ஆம் ஆண்டு அக்டோபர் மாதம் உரோமையில் கூடிய 13ஆம் பொது ஆயர் மன்றம் "கிறித்தவ நம்பிக்கையைப் பகிர்ந்துகொள்ளத் தேவையான புதிய நற்செய்தி அறிவிப்பு" என்னும் பொருள்பற்றி ஆலோசனை நடத்தியது. 

"நம்பிக்கை ஆண்டு" கொண்டாட்டம் 2013ஆம் ஆண்டு நவம்பர் 24ஆம் நாள் நிறைவுற்றது. அந்த நிகழ்வைச் சிறப்பிக்கும் வகையில் திருத்தந்தை பிரான்சிசு "நற்செய்தியின் மகிழ்ச்சி" என்ற தலைப்பில் தமது திருத்தூது மடலை வெளியிட்டார். 

இந்த மடலை வெளியிட்ட திருத்தந்தை பிரான்சிசு, உலகமெங்கும் பரவியிருக்கின்ற திருச்சபை கிறித்துவின் நற்செய்தியை இன்னும் அதிக ஊக்கத்தோடு தொடர்ந்து அறிவிக்க வேண்டும் என்று கேட்டுக்கொண்டார். வெவ்வேறு நாடுகளில் திருச்சபை வெவ்வேறு பின்னணிகளில் வாழ்ந்து செயல்படுவதால் அந்தந்த தலத்திருச்சபை நற்செய்தி அறிவிப்பதில் வேறுபட்ட வழிமுறைகளைக் கையாளக்கூடும். ஆனால் நற்செய்தி என்பது மகிழ்ச்சி கொணர்கின்ற செய்தி மட்டுமல்ல, அதை அறிவிப்பவர்களும் மகிழ்ச்சியால் நிரம்பியிருக்க வேண்டும் என்று அவர் வலியுறுத்துகின்றார். 

மேலும், மக்கள் அனைவருக்கும் மகிழ்ச்சி கொணர்கின்ற செய்தியானது மனிதர்களைத் துன்பத்திலிருந்தும் சோகத்திலிருந்தும் விடுவிக்கின்ற சக்தியாக மாற வேண்டும் என்று அவர் கேட்டுகொண்டார். 



</doc>
<doc id="204708" url="https://ta.wikipedia.org/wiki?curid=204708" title="இந்துசுத்தான் ப‌ல்கலைக்கழகம்">
இந்துசுத்தான் ப‌ல்கலைக்கழகம்

இந்துசுத்தான் பல்கலைக்கழகம் (ஆங்கிலம்:Hindustan University) தமிழ் நாட்டின், சென்னை படூரில் அமைந்துள்ள ஒரு பொறியியல் பல்கலைக்கழகம் ஆகும். இது பொறியியல் இந்துசுத்தான் கல்லூரி என்ற பெயரில் மருத்துவர் கே. சி. ஜி. வர்கீசால் 1985 ஆம் ஆண்டில் நிறுவப்பட்டது. அதன் பின் இந்திய பல்கலைக்கழக மானியக் குழுவினால் 2008 ஆம் ஆண்டு அன்று பல்கலைக்கழக அந்தஸ்து வழங்கப்பட்டது.

இந்துசுத்தான் ப‌ல்கலைக் கழகமானது சென்னையில் இருந்து மாமல்லபுரம் செல்லும் ராஜீவ் காந்தி சாலையில் அமைந்துள்ள படூர் என்னும் ஊரில் அமைந்துள்ளது. மேலும் திருவான்மியூரிலிருந்து பழைய மாமல்லபுரம் சாலை வழியாக 23 கிலோ மீட்டர் (14.00 மையில்) தூரத்திலும் கோளம்பாக்கத்திலிருந்து 3 கிலோ மீட்டர் தூரத்திலும் அமைந்துள்ளது.



</doc>
<doc id="204711" url="https://ta.wikipedia.org/wiki?curid=204711" title="நடராசபத்து">
நடராசபத்து

நடராசப் பத்து, சிதம்பரம் நடராசர் மீது சிறுமணவூர் முனுசாமி என்பவரால் பாடப்பட்டது. விருத்த வகையைச் சேர்ந்த பத்துப் பாடல்களைக் கொண்டதாக இது அமைந்துள்ளது. இப்பாடல்கள், "ஈசனே சிவகாமி நேசனே எனையீன்ற தில்லைவாழ் நடராஜனே" என முடிவதாக அமைந்துள்ளன. இப்பாடல்களை இயற்றிய முனுசாமி முதலியார், திருவள்ளூர் தாலுக்காவில் தற்போது சிறுமணைவை என வழங்கப்படும் ஊரிலே சுமார் முன்னூறு ஆண்டுகளுக்கு முன்னர் வாழ்ந்த ஒரு நடராசர் அடியவராவார். 

முதலாவது பாடல் 'மண்ணாதிபூதமொடு விண்ணாதி அண்டம் நீ' என ஆரம்பிக்கின்றது. கீழேயுள்ள இரண்டாவது பாடல் நடராசர் நடனமாடும்போது புல்லிலிருந்து கடல் வரை எவையெல்லாம் ஆடுகின்றன என்பதைக் குறிப்பதாக அமைந்துள்ளது.

மானாட மழுவாட மதியாட புனலாட
மங்கைசிவ காமி யாட
மாலாட நூலாட மறையாட திரையாட
மறைதந்த பிரம்ம னாட
கோனாட வானுலகு கூட்டமெல் லாமாட
குஞ்சர முகத்த னாட
குண்டல மிரண்டாட தண்டைபுலி யுடையாட
குழந்தை முருகேச னாட
ஞானசம் பந்தரொடு இந்திராதி பதினெட்டு
முனியட்ட பாலகரு மாட
நரைதும்பை யருகாட நந்திவா கனமாட
நாட்டியப் பெண்க ளாட
வினையோட உனைப்பாட யெனைநாடி யிதுவேளை
விருதோடி ஆடிவரு வாய்
ஈசனே சிவகாமி நேசனே எனையீன்ற
தில்லை வாழ்நட ராசனே

நடராச தீட்சிதர் வலைப்பதிவு


</doc>
<doc id="204721" url="https://ta.wikipedia.org/wiki?curid=204721" title="காப்ரியல் மௌடன்">
காப்ரியல் மௌடன்

காப்ரியல் மௌடன் (1618 – 28 செப்டம்பர் 1694) (Gabriel Mouton) நன்கறியப்பட்ட பிரான்சு கணித அறிவியலாளர் ஆவார். இவர் 1670 ஆம் ஆண்டு அளவியலில் தசம முறையை அறிமுகப்படுத்தினார். மேலும் இவர் மெட்ரிக் அளவைகளின் தந்தை என்றும் அழைக்கப்படுகிறார்.



</doc>
<doc id="204723" url="https://ta.wikipedia.org/wiki?curid=204723" title="திரீ ரோசஸ் (திரைப்படம்)">
திரீ ரோசஸ் (திரைப்படம்)

த்ரீ ரோசஸ் 2003ல் வெளிவந்த தமிழ் அதிரடித் திரைப்படமாகும். இத்திரைப்படத்தினை இயக்கியவர் பரேமேஸ்வர். இத்திரைப்படத்தில் சோதிகா, லைலா, ரம்பா ஆகியோர் முக்கிய கதாப்பாத்திரத்தில் நடித்திருந்தனர். நகைச்சுவை நடிகர்களான விவேக், ஊர்வசி ஆகியோரும் நடித்திருந்தனர்.



</doc>
<doc id="204725" url="https://ta.wikipedia.org/wiki?curid=204725" title="சரவணா (திரைப்படம்)">
சரவணா (திரைப்படம்)

சரவணா 2006ல் வெளிவந்த தமிழ் அதிரடித் திரைப்படம் திரைப்படம் ஆகும். இத்திரைப்படத்தினை கே. எஸ். ரவிக்குமார் இயக்கினார். சிலம்பரசன், சோதிகா, பிரகாஷ் ராஜ், விவேக், ராதாரவி ஆகியோர் முக்கிய கதாப்பாத்திரத்தில் நடித்திருந்தனர்.



</doc>
<doc id="204737" url="https://ta.wikipedia.org/wiki?curid=204737" title="மும்தாஜ் (நடிகை)">
மும்தாஜ் (நடிகை)

மும்தாஜ் ஒரு இந்திய நடிகையாவார். இவர் மோனிசா என் மோனோலிசா திரைப்படத்தில் அறிமுகம் ஆனார். 


</doc>
<doc id="204739" url="https://ta.wikipedia.org/wiki?curid=204739" title="கடலியல்">
கடலியல்

=கடலியல்=
இது கடலில் உள்ள உடல் மற்றும் உயிரியல் அம்சங்களின் ஆய்வு ஆகும். சுற்றுச்சூழல் இயக்கவியல் உட்பட பரந்தளவிலான தலைப்புகள் உள்ளடக்கிய ஒரு புவி அறிவியல் ஆகும்; கடல் நீரோட்டங்கள், அலைகள் மற்றும் புவிசார் திரவ இயக்கவியல்; பிளேட் டெக்டோனிக்ஸ் மற்றும் கடல் மார்க்கின் நிலவியல்; கடலிலும், அதன் எல்லைகளிலும் உள்ள பல்வேறு இரசாயன பொருட்கள் மற்றும் உடல் உறுப்புகளின் பாய்மங்களும். வானவியல், உயிரியல், வேதியியல், காலநிலைப் புவியியல், நீர்வாழ், வானிலை மற்றும் இயற்பியல் ஆகியவற்றில் உலகப் பெருங்கடலை பற்றிய அறிவு மற்றும் புவியியல் அறிவைப் புரிந்து கொள்வதற்கான பலவகையான திசையன்களை இந்த பல்வேறு தலைப்புகளில் பிரதிபலிக்கிறது. புல்லோபோகிராஃபி புவியியல் கடந்த காலங்களில் கடலின் வரலாற்றை ஆராய்கிறது.


</doc>
<doc id="204743" url="https://ta.wikipedia.org/wiki?curid=204743" title="மும்தாஜ்">
மும்தாஜ்

மும்தாஜ் என்ற தலைப்பில் உள்ள கட்டுரைகள்:



</doc>
<doc id="204744" url="https://ta.wikipedia.org/wiki?curid=204744" title="செல்லமே">
செல்லமே

செல்லமே 2004ல் வெளிவந்த தமிழ் திரைப்படமாகும். இந்த திரைப்படத்தினை காந்தி கிருஷ்ணா இயக்கியிருந்தார். இதில் விஷால். ரீமா சென், பரத், பானுப்பிரியா, விவேக் ஆகியோர் நடித்திருந்தனர்.


இத்திரைப்படத்தின் பின்னணி இசை மற்றும் பாடல்களுக்கு இசையமைத்தவர் ஹாரிஸ் ஜயராஜ் ஆவார். அனைத்து பாடல்களும் வைரமுத்து எழுதியவை.


</doc>
<doc id="204746" url="https://ta.wikipedia.org/wiki?curid=204746" title="காந்தி கிருஷ்ணா">
காந்தி கிருஷ்ணா

காந்தி கிருஷ்ணா ஒரு தமிழ் இயக்குனராவார். இவர் 2011ல் நிலா காலம் திரைப்படத்தினை இயக்கி தமிழ் திரையுலகிற்கு அறிமுகம் ஆனார். மேலும் இவர் ஷங்கரிடம் துணை இயக்குனராகப் பணிபுரிந்தவர்.


</doc>
<doc id="204750" url="https://ta.wikipedia.org/wiki?curid=204750" title="நிலா காலம் (திரைப்படம்)">
நிலா காலம் (திரைப்படம்)

நிலா காலம் 2001ல் வெளிவந்த தமிழ் திரைப்படமாகும். இதனை காந்தி கிருஷ்ணா இயக்கினார். உதய ராஜ் சிறந்த குழந்தை நட்சத்திருத்திற்கான தேசிய விருதினை இப்படத்திற்காக வென்றார்.



</doc>
<doc id="204756" url="https://ta.wikipedia.org/wiki?curid=204756" title="மோனிசா என் மோனோலிசா">
மோனிசா என் மோனோலிசா

"மோனிசா என் மோனோலிசா"' 1999ல் வெளிவந்த தமிழகத் திரைப்படத்துறை திரைப்படமாகும். இதனை டி. ராஜேந்தர் இயக்கினார். இதில் ராமகாந்த், மும்தாஜ், டி. ராஜேந்தர், மீனால் பெண்ட்சே ஆகியோர் படத்தில் நடித்தனர்,



</doc>
<doc id="204761" url="https://ta.wikipedia.org/wiki?curid=204761" title="ஆனந்த் ராஜ் (நடிகர்)">
ஆனந்த் ராஜ் (நடிகர்)

ஆனந்த் ராஜ் இந்திய திரைப்பட நடிகராவார். இவர் அதிகப் படங்களில் எதிர்மறை நாயகனாகவும், குணச்சித்திர வேடங்களில் நடித்துள்ளார். இவர் தமிழ், தெலுங்கு மற்றும் மலையாள திரைப்படங்களில் நடித்துள்ளார்.


</doc>
<doc id="204768" url="https://ta.wikipedia.org/wiki?curid=204768" title="கிரான்மா">
கிரான்மா

கிரான்மா கியூபா கம்யூனிஸ்ட் கட்சியின் அதிகாரப் பூர்வ பத்திரிக்கையாகும். இது‍ கியூபாவில் 1956 இல் ஆரம்பிக்கப்பட்டது.

இந்த தினசரிப் பத்திரிக்கை 1997 இன் கணக்குப்படி‍ 6,75,000 பிரதிகள் கியூபாவில் மட்டும் பிரசுரிக்கப்படுகிறது. அதேபோன்று‍ ஆங்கிலம், பிரெஞ்சு, ஜெர்மனி, இத்தாலி, துருக்கி மற்றும் போர்த்துகீசிய மொழிகளிலும் பிரசுரிக்கப்படுகிறது. 


</doc>
<doc id="204769" url="https://ta.wikipedia.org/wiki?curid=204769" title="தெற்கு ஆபிரிக்கா">
தெற்கு ஆபிரிக்கா

தெற்கு ஆபிரிக்கா ("Southern Africa") ஆப்பிரிக்கக் கண்டத்தின் தென்கோடி மண்டலம் ஆகும். இது பல நாடுகளை உள்ளடக்கி சிலநேரங்களில் புவியியலின்படியும் வேறுசில நேரங்களில் புவியியல்சார் அரசியல் பிரிவுகளின்படியும் வரையறுக்கப்படுகின்றது. "தெற்காப்பிரிக்கா" அல்லது "தெற்கு ஆப்பிரிக்கா", பொதுவாக அங்கோலா, போட்சுவானா, லெசோத்தோ, மலாவி, மொசாம்பிக், நமீபியா, தென்னாப்பிரிக்கா, சுவாசிலாந்து, சாம்பியா, சிம்பாப்வே நாடுகளை உள்ளடக்கியதாகும். அங்கோலா நடு ஆப்பிரிக்காவிலும் மலாவி, மொசாம்பிக், சாம்பியா, சிம்பாப்வே கிழக்கு ஆபிரிக்காவுடனும் சேர்க்கப்படவும் கூடும். அரசியல் நோக்கில் இந்த மண்டலம் ஒரே முனைவுள்ளதாக கருதலாம். தென்னாப்பிரிக்கா மண்டலத்தின் முதன்மை அதிகாரம் கொண்டதாக விளங்குகின்றது.



</doc>
<doc id="204803" url="https://ta.wikipedia.org/wiki?curid=204803" title="தொலைமனமுணர்தல்">
தொலைமனமுணர்தல்

தொலைமனமுணர்தல் (telepathy) என்பது, புலன் உறுப்புக்கள் எதையும் பயன்படுத்தாமலும், பௌதீகத் தொடர்புகள் இன்றியும், ஒருவருடைய மனத்தில் இருந்து இன்னொருவர் மனத்துக்குத் தகவல்கள் செலுத்தப்படுவது ஆகும். அதாவது, பேசுதல், கேட்டல், சைகை காட்டுதல், எழுதிக் காட்டுதல் போன்ற பல்வேறு வழமையான தொடர்பு முறைகளின் பயன்பாடு இல்லாமல் ஒருவர் எண்ணுவதை மற்றொருவர் அறிந்து கொள்வதே "தொலைமனமுணர்தல்" எனப்படுகிறது. அறிவியலாளர்கள் இதனை ஒரு உண்மையான தோற்றப்பாடாகக் கருதுவது இல்லை. தொலைமனமுணர்தல் என்னும் ஒன்று இருக்கிறதா என அறிந்துகொள்ளவும், அதைப் புரிந்துகொள்வதற்கும், பயன்படுத்துவதற்குமான பல முயற்சிகள் மேற்கொள்ளப்பட்டனவாயினும், கட்டுப்பாடான சோதனைகளின் கீழ் இதை உண்மை என்று நிறுவுவதற்கான சான்றுகள் எதுவும் கிடைக்கவில்லை.. 

தற்காலப் புனைகதைகளிலும், அறிவியற் புனைவுகளிலும் தொலைமனமுணர்தல் இடம்பெறுவதைக் காணலாம். இவற்றில், வேற்றுக்கோளினரும், மீவியல்பு நாயகர்களும் இத்தகைய ஆற்றல்களைக் கொண்டவர்களாகக் காட்டப்படுவது உண்டு.




</doc>
<doc id="204809" url="https://ta.wikipedia.org/wiki?curid=204809" title="கொஞ்சம் கவிதை கொஞ்சம் தேநீர்">
கொஞ்சம் கவிதை கொஞ்சம் தேநீர்

பொதிகை தொலைக்காட்சியில் ஒளிபரப்பாகும் இந்த நிகழ்ச்சி இசைக்கவி ரமணனால் நடத்தப்படுகிறது. இது பல்வேறு கவிஞர்கள் ஒன்று கூடி கவிதைகளை பரிமாறிக்கொள்ளும் ஒரு நிகழ்ச்சியாகும். இந்நிகழ்ச்சியின் கருத்தாக்கம் ஆண்டாள் பிரியதர்ஷணி அவர்களால் செய்யப்படுகிறது.



</doc>
<doc id="204810" url="https://ta.wikipedia.org/wiki?curid=204810" title="கதைப்புலம்">
கதைப்புலம்

இலக்கியத்தில் கதைப்புலம் (Setting) என்பது, கதை இடம்பெறும் வரலாற்றுக் காலம், புவியியல் நிகழ்விடம் போன்றவற்றை உள்ளடக்கிய ஒரு கூறு ஆகும். இது, கதைக்கான பின்னணியையும், மனநிலையையும் வெளிப்படுத்த உதவுகிறது. கதைப்புலம் கதையின் உலகம் என்று சொல்லப்படுகிறது. இது கதையில் நெருங்கிய சூழலையும் கடந்து பரந்த பின்புலத்தை, குறிப்பாகச் சமூகம் சார்ந்த பின்புலத்தை, வழங்குகிறது. பண்பாடு, வரலாற்றுக் காலம், புவியியல், நேரம் என்பன கதைப்புலத்தின் கூறுகளாக அமையக்கூடும். கதைத் திட்டம், கதைமாந்தர், பாணி, கருப்பொருள் என்பவற்றோடு கதைப்புலமும் புனைகதையின் அடிப்படையான கூறாகக் கருதப்படுகிறது.

மனிதன்-இயற்கை, மனிதன்-சமூகம் போன்றவை சார்ந்த கதைகளில், கதைக்கு உதவும் முக்கியமான கூறாகக் கதைப்புலம் விளங்குகிறது. சில கதைகளில் கதைப்புலமே ஒரு கதாபாத்திரமாவதும் உண்டு. "கதைப்புலம்" பெரும்பாலும், புனைகதையின் நிகழ்வுகள் இடம்பெறும் சமுதாயச் சூழலைக் குறிப்பதற்குப் பயன்படுகிறது. புதின ஆசிரியரும், புதினம் எழுதுவதில் விரிவுரையாளருமான டொன்னா லெவின் (Donna Levin) சமுதாயச் சூழல் எவ்வாறு கதை மாந்தர்களுக்கு மதிப்பைக் கொடுக்கின்றது என்பதை விளக்கியுள்ளார். சிறுவர்களைப் பொருத்தவரை கதைப்புலம் என்பது வெறும் பின்னணிக் காட்சியாகவே எடுத்துக்கொள்ளப்படும். காலப்போக்கில், கதைப்புலம் என்பதில் காலம் போன்ற பிற கூறுகளையும் சேர்த்து விரிவாக்கப்படும். சில கதைகளில் காலம் நிலைத்ததாக இருக்கும். வேறு சிலவற்றில் காலம், பருவ மாற்றங்கள், இரவும் பகலும் போன்றவற்றை உள்ளடக்கி இயக்கம் கொண்டதாக இருக்கும்.




</doc>
<doc id="204814" url="https://ta.wikipedia.org/wiki?curid=204814" title="வேங்கட கிருஷ்னன் திருக்கோவில், வேலூர்">
வேங்கட கிருஷ்னன் திருக்கோவில், வேலூர்

வேங்கட கிருஷ்ணன் திருக்கோவில் தொரப்பாடியில் (துறைப்பாடி) உள்ள கோவில்களில் மிகவும் பிரசித்திபெற்ற திருக்கோவில். ராதா ருக்மணி உடனுறை வேங்கட கிருஷ்ணன் எழுந்தருளி அருள்பாலிக்கின்றார். 

சிறப்பாக நடைபெறும் மார்கழி மாதம் அனைத்து நாட்களும் வீதி பஜனை நடைபெறும்


</doc>
<doc id="204816" url="https://ta.wikipedia.org/wiki?curid=204816" title="பீக்கிங் பல்கலைக்கழகம்">
பீக்கிங் பல்கலைக்கழகம்

பீக்கிங் பல்கலைக்கழகம் (Peking University), சீனாவின் பெய்ஜிங் நகரில் உள்ள பல்கலைக்கழகம். சீனாவின் முதல் தேசியப் பல்கலைக்கழகமாக நிறுவப்பட்டது. 1898 ஆம் ஆண்டில், பீக்கிங்கின் இம்பீரியல் பல்கலைக்கழகம் என்ற பெயரில் தொடங்கப்பட்டது. இன்றளவில், சீனாவின் முக்கியமான பல்கலைக்கழகங்களில் இதுவும் ஒன்றாக விளங்குகிறது.

சீனாவின் முக்கிய நபர்கள் பலர் இங்கு படித்தவர்களே. இவர்களில் லூ சுன், மா சே துங், கு ஹோங்மிங், ஹு சிஹ், லி டசாவோ, சென் டுக்சியு.. சீனாவின் புதுப் பண்பாட்டு இயக்கம், மே நான்கு இயக்கம், 1989 தியனன்மென் சதுக்கம் எதிர்ப்புப் போராட்டங்கள் ஆகியவற்றில் இந்த பல்கலைக்கழகத்தின் பங்கு குறிப்பிடத்தக்கது.

1898, ஜூலை 3 ஆம் நாள் நிறுவப்பட்டப்போது, இம்பீரியல் யுனிவர்சிட்டி ஆஃப் பீக்கிங் எனப் பெயரிடப்பட்டது. நூறு நாள் சீர்திருத்தத்தின் காரணமாக தேசிய கல்வி நிறுவனத்திற்கு மாற்றாக இது அமைக்கப்பட்டது. 1912 ஆம் ஆண்டில், சின்ஃகாய் புரட்சியைத் தொடர்ந்து, தேசிய பீக்கிங் பல்கலைக்கழம் எனப் பெயர் மாற்றம் செய்யப்பட்டது. 1917 ஆம் ஆண்டில், கல்வியாளர் சை யுவான்பேய் இதன் தலைவராக நியமிக்கப்பட்டார். பின்னர், 14 துறைகளுடனும், 2,000 மாணவர்களுடன் பெரிய பல்கலைக்கழகமாக உருவெடுத்தது. இவர் லூ சுன், சென் டுக்சியு, ஹு சிஹ் உள்ளிட்ட அறிவார்ந்த நபர்களைத் தேர்ந்தெடுத்தார்.

1919 ஆம் ஆண்டில், பீக்கிங் பல்கலைக்கழக மாணவர்கள், மே நான்கு போராட்டத்தைத் தொடங்கினர். போராட்டத்தைத் தொடர்ந்து, பெய்யாங் அரசு பல்கலைக்கழகத்தை மூட நேர்ந்தது. 1920 ஆம் ஆண்டில் பெண்களையும் மாணவர்களாக ஏற்றுக் கொண்டது.

1937 ஆம் ஆண்டில் ஏற்பட்ட, இரண்டாம் சீன-சப்பானிய போரைத் தொடந்து, பீக்கிங் பல்கலைக்கழகம் சாங்‌ஷா என்ற இடத்திற்கு மாற்றப்பட்டது. இட்சிங்குவா பல்கலைக்கழகம், நங்காய் பல்கலைக்கழகம் ஆகியவற்றுடன் இணைக்கப்பட்டு, தற்காலிகமாக சங்ஷா பல்கலைக்கழகமாக உருவெடுத்தது.

1938 இல், மீண்டும் இந்த மூன்றும் குன்மிங் நகருக்கு மாற்றப்பட்டு, ஒருங்கிணைந்த தென்மேற்கு தேசியப் பல்கலைக்கழகம் என்ற பெயரில் இயங்கியது. இரண்டாம் உலகப் போருக்குப் பின், 1946 இல், பெய்ஜிங் நகருக்கு மாற்றப்பட்டது. அப்போது, கலை, அறிவியல், சட்டம், மருத்துவம், பொறியியல், வேளாண்மை உள்ளிட்ட துறைகள் இருந்தன. ஏறத்தாழ 3,000 மாணவர்கள் கல்வி கற்றனர்.

மக்கள் சீனக் குடியரசு உருவான பின், 1952 ஆம் ஆண்டில், யென்ச்சிங் பல்கலைக்கழகம், பீக்கிங் பல்கலைக்கழகத்துடன் இணைக்கப்பட்டது. இதே ஆண்டில், காடுவளத்திற்கான துறை நீக்கப்பட்டு, இட்சிங்குவா, பெய்ஜிங் பல்கலைக்கழகங்களுடன் சேர்க்கப்பட்டு பெய்ஜிங் வனவளப் பல்கலைக்கழகமாக உருவெடுத்தது.

சீனப் பண்பாட்டுப் புரட்சி, பீக்கிங் பல்கலைக்கழகத்தையும் பாதித்தது. 1966 - 1970 ஆண்டுகளுக்கு இடையில் கல்வி பாதித்தது. 2000 ஆம் ஆண்டில், பெய்ஜிங் மருத்துவப் பல்கலைக்கழகம், பீக்கிங் 
பல்கலைக்கழகத்துடன் இணைக்கப்பட்டது. பீக்கிங் பல்கலைக்கழக உடல்நலக் கல்வி வளாகம் எனப் பெயர் பெற்றது. தற்போது, பீக்கிங் பல்கலைக்கழகத்துடன் எட்டு மருத்துவமனைகளும், 12 மருத்துவக் கல்லூரிகளும் இணைக்கப்பட்டுள்ளன.

பல்கலைக்கழகத்தில் 30 கல்லூரிகளும், 12 துறைகளும் உள்ளன. 
இதுதவிர, 216 ஆய்வு நிறுவனங்களும், 12 தேசிய ஆய்வுக்கூடங்களும் உள்ளன. இங்குள்ள நூலகம், 4.5 மில்லியன் நூல்களுடன் ஆசியாவிலேயே பெரிய நூலகமாகத் திகழ்கிறது.
இங்கு சமூக அறிவியல், மேலாண்மை & கல்வி உள்ளிட்ட பல்வேறு துறைகளில் கல்வி கற்றுத் தருகின்றனர்.

இங்கு படித்த 400 மாணவர்கள், பிற சீனப் பல்கலைக்கழகங்களின் தலைவர்களாகப் பதவி வகித்திருக்கின்றனர்.
2010 ஆம் ஆண்டில், சீனப் பல்கலைக்கழக பழைய மாணவர்களின் கூட்டமைப்பு, இதை சீனாவின் முதன்மைப் பல்கலைக்கழகமாக அறிவித்தது.

இங்கு படித்த மானவர்கள் பலர், சீனாவின் பல்வேறு துறைகளில் தலைவர்களாக உள்ளனர்.
இவர்களுள் ஹு சிஹ், லி டாழாவோ, லூ சுன் ஆகியோர் குறிப்பிடத்தக்கவர்கள். இங்கு படித்த இட்சுங் டாவோ லீ, யாங் சென் நிங் ஆகிய இரண்டு மாணவர்களும் நோபல் பரிசுகளை வென்றுள்ளனர். 
1948, ஆண்டு முதல் பல மாணவர்களை சீன அறிவியல் கழகம் தேர்ந்தெடுத்துள்ளது. 
ஹாவோ பிங் என்ற மாணவர், தற்போதைய சீன அரசின் கல்வி அமைச்சகத்தின் துணைத் தலைவராக உள்ளார். 
சுதந்திரமான, பொதுவுடைமை ஆகிய கொள்கைகள் இங்கு உதித்தவையே மா சே துங், சென் டுக்சியு, லி டாழாவோ உள்ளிட்ட கம்யூனிச தலைவர்கள் இங்கு படித்தவர்களே. இங்கு படித்த மாணவர்களால் 1989 தியனன்மென் சதுக்கம் எதிர்ப்புப் போராட்டங்கள் தொடங்கப்பட்டன.

பல்கலைக்கழக வளாகம், சிங் அரசமரபுவழியைச் சேர்ந்த அரச தோட்டத்தில் அமைந்துள்ளது. சீன கட்டிடக்கலைப் பாணி பெரிதும் பின்பற்றப்பட்டுள்ளது. வளாகத்திற்கு கிழக்கு, மேற்கு, தெற்கு வாயில்கள் உள்ளன. வெய்மிங் ஏரியும், தோட்டங்களும் அருகில் உள்ளன.
வளாகத்திலேயே வரலாற்று நினைவு அருங்காட்சியகம் உள்ளது. ஆர்த்தர் சாக்லர் தொல்பொருளியல் ஆய்வகமும் உள்ளது. 
பல்கலைக்கழகத்தின் உடல்நலக் கல்வி மையம், இட்சூய் யுவான் சாலையில் உள்ளது.

2008 ஆம் ஆண்டில், உலகப் பல்கலைக்கழகங்களுக்கான தரவரிசையில், 23வது என தேர்ந்தெடுத்துள்ளனர். ஆசியக் கண்டத்திலேயே முன்னணிப் பல்கலைக்கழகங்களில் ஒன்று எனவும் குறிக்கப்பட்டுள்ளது.

சீன மொழி இலக்கியம், கலை ஆகியவற்றுக்கு இப்பல்கலைக்கழகம் பெரிதும் பங்களித்துள்ளது. கூட்டு ஆராய்ச்சிகளில் சிக்காகோ பல்கலைக்கழகம் உள்ளிட்டவற்றுடன் இணைந்து செயல்பட்டுள்ளது.

ஸ்டான்போர்டு பல்கலைக்கழகத்துடன் இணைந்து பண்பாட்டுப் படிப்புக்களை வழங்குகிறது. இசுட்டான்போர்டு பல்கலைக்கழக மாணவர்கள் சீன பண்பாடு, மொழி, வரலாறு ஆகியவற்றைக் கற்கின்றனர்.

ஏறத்தாழ 2,000 வெளிநாட்டு மாணவர்கள் இங்கு கற்கின்றனர். இதனுடன்
கோர்னெல் பல்கலைக்கழகம், யேல் பல்கலைக்கழகம், இலண்டன் பொருளாதாரப் பள்ளி, இசுட்டான்போர்டு பல்கலைக்கழகம், ஹாங்காங் பல்கலைக்கழகத்துடன் இணைந்து பல்வேறு துறைகளில் படிப்புகளை வழங்குகிறது.



</doc>
<doc id="204823" url="https://ta.wikipedia.org/wiki?curid=204823" title="இரமணன் (சொற்பொழிவாளர்)">
இரமணன் (சொற்பொழிவாளர்)

இரமணன் நெல்லையில் பிறந்தவர். இவர் இசைக்கவி இரமணன் என்று அறியப்படுகிறார். இவர் ஒரு தொகுப்பாளர், கவிஞர், சொற்பொழிவாளர் என பல முகங்கள் கொண்டவர். ‘தி இந்து’ பத்திரிகையில் (சென்னை-பெங்களூரு-மதுரை-பெங்களூரு-சென்னை-விசாகப்பட்டினம்) என்று 28 ஆண்டுகள் பணியாற்றி உள்ளார். இவர் பொதிகை தொலைக்காட்சியில் கொஞ்சம் கவிதை கொஞ்சம் தேநீர் என்ற நிகழ்ச்சியை தொகுத்து வழங்குகிறார். இவர் அகில இந்திய வானொலியிலும் பல சொற்பொழிவுகள் ஆற்றியுள்ளார்.


isaikkaviramanan.com


</doc>
<doc id="204824" url="https://ta.wikipedia.org/wiki?curid=204824" title="சாமுண்டி (சப்தகன்னியர்)">
சாமுண்டி (சப்தகன்னியர்)

சாமுண்டி (சமசுகிருதம்: , ""), சப்த கன்னியர்களில் ஒரு தெய்வமாகும். இவரை சாமுண்டீஸ்வரி என்றும் அழைக்கின்றனர். இவர் துர்க்கா தேவி போரில் ஈடுபடும் போது அவருடைய படையில் ஒருவராக கருதப்படுகிறார்.

இவர் ருத்திரனின் அம்சமாவார். நான்கு கரங்களும், மூன்று நேத்திரங்களும், கோரைப்பற்களும், கரு மேனியும் உடையவர். இவர் புலித்தோல் உடுத்தி கபால மாலையை அணிந்திருக்கிறார். முத்தலைச் சூலம், முண்டம், கத்தி, கபாலம் ஆகிய ஆயுதங்களை தரித்தும், பிணத்தின் மீது அமர்ந்தும் காட்சியளிக்கிறார். இவர் சண்டர் முண்டர் என்ற அரக்கர்களை அழிப்பதற்காக அவதாரம் எடுத்தார். 




</doc>
<doc id="204829" url="https://ta.wikipedia.org/wiki?curid=204829" title="பங்கீட்டு ஆரை">
பங்கீட்டு ஆரை

பங்கீட்டு ஆரை (ஆங்கிலம்: covalent radius), "r",சகப் பிணைப்பில் உள்ள அணுவின் ஆரையினை அளப்பதற்காகப் பயன்படுத்தப்படுகிறது . இது பிகோமீட்டர்கள் (பி.மீ.) அல்லது ஆங்ஸ்டிராம்களில் (Å) அளக்கப்படுகிறது, 1 Å = 100 பி.மீ. 


</doc>
<doc id="204832" url="https://ta.wikipedia.org/wiki?curid=204832" title="புத்தளம் கடல் நீரேரி">
புத்தளம் கடல் நீரேரி

புத்தளம் கடல் நீரேரி என்பது 327 km2 (126 சதுர மைல்கள்) பரப்பை உள்ளடக்கிய ஒரு நீர்ப் பரப்பாகும். இது இலங்கையின் வடமேற்கே புத்தளம் மாவட்டதில் அமைந்துள்ளது. இது புத்தளத்தின் மிகப்பெரிய கடல் நீரேரி ஆகும். இந்த நீரேரியில் கலா ஓயா மற்றும் மி ஓயா ஆகியவை கலக்கின்றன. இந்த நீரேரி தென்னை மரங்கள், திறந்த காடுகள், புல் வெளிகள் போன்றவற்றால் சூழப்பட்டுள்ளது. இந்த இடத்தில் இறால் பிடிக்கப்படுகின்றது. இங்கு உப்பும் எடுக்கப்படுவதுடன் விவசாயமும் மேற்கொள்ளப்படுகிறது.


</doc>
<doc id="204834" url="https://ta.wikipedia.org/wiki?curid=204834" title="ஐரோப்பாவில் பாதுகாப்புக்கும் ஒத்துழைப்புக்குமான அமைப்பு">
ஐரோப்பாவில் பாதுகாப்புக்கும் ஒத்துழைப்புக்குமான அமைப்பு

ஐரோப்பாவில் பாதுகாப்புக்கும் ஒத்துழைப்புக்குமான அமைப்பு, ஐரோப்பிய அரசுகளுக்கு இடையிலான அமைப்பாகும். இது உலகிலேயே, பாதுகாப்பு தொடர்பான பெரிய அமைப்பு. ஹெல்சிங்கி நகரில் நடைபெற்ற 1975 ஆம் ஆண்டு கருத்தரங்கில், ஐரோப்பிய பாதுகாப்பு குறித்த உரையாடலே இதன் தொடக்கத்திற்கான மூலம்.
மனித உரிமைகள், ஊடகச் சுதந்திரம், நேர்மையான தேர்தல்கள், ஆயுதக் கட்டுப்பாடு உள்ளிட்டவை இதன் முக்கியக் குறிக்கோள்கள். இதில் தலைமையகப் பணியாளர்களாக 550 பேரும், களப் பணியாளர்களாக 2300 பேரும் பணியாற்றுகின்றனர்..
இதில் ஐரோப்பா, ஆசியா, வட அமெரிக்கா உள்ளிட்ட கண்டங்களைச் சேர்ந்த 57 உறுப்பினர் நாடுகள் உள்ளன.
பனிப்போர் காலத்தில் இது தொடங்கப்பட்டது.

ஐரோப்பாவில் பாதுகாப்புக்கும் ஒத்துழைப்புக்குமான கருத்தரங்களில் இந்த அமைப்பை உருவாக்குவது பற்றி ஆலோசிக்கப்பட்டது. 1950 களில் இது குறித்து பேசப்பட்டாலும், பனிப்போரின் காரணமாக தடைபட்டன.
1972 ஆம் ஆண்டில் ஹெல்சின்கியில் நடைபெற்ற மாநாட்டில் பேச்சுவார்த்தை தொடங்கியது. சோவியத் ஒன்றியத்தின் உந்துதலின் பேரில் இந்த மாநாடு நடைபெற்றது. ஐரோப்பிய மண்டலத்தில் பாதுகாப்பை மேம்படுத்தவும், மனித உரிமைகளைப் பாதுகாக்கவும் தீர்மானங்கள் நிறைவேற்றப்பட்டன. சுமுகமான உறவினைத் தொடர, பல கூட்டங்கள் நடைபெற்றன. இவற்றில் பெரும்பாலனவை, பெல்கிறேட், மத்ரித், வியன்னா நகர்களில் நிகழ்ந்தன.

இந்த அமைப்பின் அலுவல் மொழிகளாக ஆறு மொழிகள் ஏற்கப்பட்டுள்ளன. அவை ஆங்கிலம், பிரெஞ்சு, 
ஜெர்மன், ஸ்பானிஷ், இத்தாலியம், ரசியன்

1993 ஆம் ஆண்டு முதல், இந்த அமைப்பு ஒதுக்கும் நிதி யூரோவில் தரப்பட்டுள்ளது.
கூட்டங்களில் நாடுகளின் தலைவர் பங்கேற்பார். கூட்டங்கள் குறிப்பிட்ட காலத்தில் நிகழ்வதில்லை. கடைசிக் கூட்டம், 2010 ஆம் ஆண்டும் டிசம்பர் 1,2 நாட்களில் நடைபெற்றது. இந்த அமைப்பில், மேலான அதிகாரம் பெற்ற குழு, அமைச்சரவைக் குழு ஆகும். இது ஆண்டுக்கொரு முறை கூடும். தூதரக அளவில், நிரந்தர உறுப்பினர்கள் வாரமொருமுறை வியன்னாவில் கூடுவர். மாநாட்டுக் கூட்டத்தை நடத்தும் நாட்டின் வெளியுறவுத் துறை அமைச்சரே இந்த அமைப்பின் தலைவராக இருப்பார்.

இவற்றுடன், பாதுகாப்புக்கான குழுவும் உள்ளது. இது இராணுவ நடவடிக்கைகள் குறித்தவற்றை மேற்பார்வையிடுகிறது. 
இந்த அமைப்பின் தலைமையகம், ஆஸ்திரியாவின் வியன்னா நகரில் உள்ளது. மேலும், கோபனாவன், ஜெனீவா, டென் ஹாக், பிராகா, வார்சா ஆகிய நகரங்களிலும் அலுவலகங்கள் உள்ளன.

ஐரோப்பாவில் பாதுகாப்புக்கான பாராளுமன்ற கூட்டம், அரசியல், பாதுகாப்பு, பொருளாதார, சுற்றுச்சூழல் தொடர்பான பல்வேறு தீர்மானங்களை நிறைவேற்றும். இந்த அமைப்பின் உறுப்பினரின் ஒட்டுமொத்தக் குரலாக இந்த குழு செயல்படுவதால், இதன் தீர்மானங்களுக்கு ஏற்ப செயல்படுமாறு உறுப்பினர் நாடுகள் அறிவுறுத்தப்படுகின்றன.
மக்களாட்சிக்கும் மனித உரிமைக்குமான அலுவலகம் இதன் மிகப் பழைய உறுப்பினர். இது போலந்து நாட்டின் வார்சா நகரில் உள்ளது.

தேர்தல்களை கண்காணித்தல், மனித உரிமைகளைப் பேணுதல், வேறுபாட்டு உணர்வை தவிர்த்தல், மக்களாட்சி முறையில் வளர்ச்சி காணுதல், சட்டத்தின்படி நடத்தல் ஆகியன இதன் கொள்கைகள். இது ஏறத்தாழ 150 தேர்தல்களை கண்காணித்திருக்கிறது. 35,000 பார்வையாளர்கள் ஈடுபடுத்தப்பட்டனர்.

இந்த அமைப்பின் ஊடகச் சுதந்திரப் பிரிவு, உறுப்பினர் நாடுகளில் கருத்து வெளிப்பாட்டுச் சுதந்திரம் பாதுகாக்கப்படுகிறதா எனக் கண்காணிக்கிறது.
தலைவரின் பொறுப்பில் கீழ்க்கண்டவை அடங்கும்.
தலைவர் பதவிக்கு ஆண்டுக்கு ஒருமுறை ஒருவர் தேர்ந்தெடுக்கப்படுவார். இவர் தலைமைப் பொறுப்பில் இருக்கும் நாட்டின் வெளியுறவுத் துறை அமைச்சராக இருப்பார். 

ஐக்கிய நாடுகள் சபையின் சட்டத்தின்படி, இந்த அமைப்பு தன்னைத் தானே மண்டல அமைப்பாகக் கருதுகிறது. . இது ஐக்கிய நாடுகள் சபையின் பார்வையாளராகவும் உள்ளது. 
தலைவர் பொறுப்பில் உள்ளவர். ஐக்கிய நாடுகள் பாதுகாப்பு அவைக்கு உரை சுருக்கத்தை வழங்குவார். 




</doc>
<doc id="204835" url="https://ta.wikipedia.org/wiki?curid=204835" title="ஆறு செல்வங்கள் (நூல்)">
ஆறு செல்வங்கள் (நூல்)

ஆறு செல்வங்கள் நூல் கி. ஆ. பெ. விசுவநாதம் எழுதிய நூலாகும். 1964 ஆகஸ்டு மாதம் பாரி நிலையம் இந்நூலை வெளியிட்டது. மே. வீ. வேணுகோபாலப் பிள்ளை இந்நூலுக்கு அணிந்துரை எழுதியுள்ளார். 



</doc>
<doc id="204840" url="https://ta.wikipedia.org/wiki?curid=204840" title="வானொலியிலே (நூல்)">
வானொலியிலே (நூல்)

வானொலியிலே என்னும் நூல், கி. ஆ. பெ. விசுவநாதம் திருச்சி வானொலியில் பேசிய பேச்சுக்கள் சிலவற்றின் தொகுப்பு நூலாகும். இந்நூலில் அவரது ஏழு பேச்சுக்கள் அடங்கியுள்ளன. இப்பேச்சுக்கள் ஏழும் 20 ஆம் நூற்றாண்டின் 40களில் ஒலிபரப்பானவை. இது 68 பக்கங்கள் கொண்ட ஒரு சிறு நூல். தமிழர் பதிப்பகம் இந்நூலை வெளியிட்டுள்ளது. நாவலர் சோமசுந்தர பாரதியார் இந்நூலுக்கு முன்னுரை எழுதியுள்ளார்.

இந்நூலில் அடங்கியுள்ள ஏழு பேச்சுக்களின் தலைப்புக்கள் பின்வருமாறு:



</doc>
<doc id="204845" url="https://ta.wikipedia.org/wiki?curid=204845" title="மாமன் மகள் (1995 திரைப்படம்)">
மாமன் மகள் (1995 திரைப்படம்)

மாமன் மகள் 1995ல் வெளிவந்த தமிழ் திரைப்படமாகும். இதனை குரு தனபால் இயக்கியிருந்தார். இதில் சத்யராஜ், மீனா, கவுண்டமணி மற்றும் மனோரம்மா ஆகியோர் நடித்திருந்தனர்.


</doc>
<doc id="204848" url="https://ta.wikipedia.org/wiki?curid=204848" title="கடன் வசூல் தீர்ப்பாயம்">
கடன் வசூல் தீர்ப்பாயம்

வங்கிகள் மற்றும் நிதி நிறுவனங்கள் கடன்களை மீட்பதற்கு (1993 51 ACT) பாராளுமன்ற சட்டத்தின் கீழ் இந்திய அரசு நிறுவப்பட்டுள்ள அமைப்பே கடன் வசூல் தீர்ப்பாயம். வங்கிகள் மற்றும் நிதி நிறுவனங்கள் கொடுத்த கடன் வாராக்கடனாக ஆகும் பொழுது ஏற்படும் பிரச்சனைகளுக்கான தீர்வுகளை வழங்க இந்த தீர்ப்பாயம் நிறுவப்பட்டுள்ளது.

வங்கிகளில் அதிகமாகும் கடனாக இருக்கும் NPA எனப்படும் செயல்படா சொத்துக்களைக் குறிக்கும் நோக்கில் இந்திய அரசாங்கம் திவாரி குழுவொன்றை அமைத்து, மற்றும் மு நரசிம்மன், ரிசர்வ் வங்கியின் கவர்னர் மற்றும் வி எஸ் ஹெக்டே தலைமையில் உயர் மட்ட குழு அமைத்தது. இந்த குழுவின் பரிந்துரையின் பேரில் வங்கிகள் மற்றும் நிதி நிறுவனங்கள் கடன்கள் சட்டம், 1993 மூலம் 24ஆம் தேதி ஜூன் மாதம் 1993ஆம் வருடம் பிரகடனப்படுத்தப்பட்டது.


</doc>
<doc id="204853" url="https://ta.wikipedia.org/wiki?curid=204853" title="நம்பள்ளி">
நம்பள்ளி

நம்பள்ளி (Nampally) என்பது ஐதராபாத் ரயில் நிலையத்தினைக் குறிக்கும். இந்தியாவின் முக்கிய நகரங்களான -தில்லி, மும்பை, கல்கத்தா, சென்னை, பெங்களூரு, நாக்பூர், விசயவாடா, விசாகப்பட்டினம், திருப்பதி ஆகியவற்றுடன் நம்பள்ளி ரயில் நிலையம் இணைக்கப்பட்டள்ளது. செகந்திராபாத் முக்கிய ரயில்நிலையமாகும். மேலும் செகந்திராபாத்தில் தென்மத்திய ரயில்வேயின் தலைமையிடம் அமைந்துள்ளது. இந்த ரயில்நிலையத்தின் அருகிலேயே மாநில சட்டசபை, அருங்காட்சியகம், பிர்லா மந்திர், மட்டைப்பந்து ஆடுகளம், உசைனி சாகர் ஏரிக்கரையில் அமைந்துள்ள லும்பினி பொழுது போக்கிடம் என பலவும் அமைந்துள்ளன.


</doc>
<doc id="204854" url="https://ta.wikipedia.org/wiki?curid=204854" title="ரிட்டிக்">
ரிட்டிக்

ரிட்டிக் ஒரு 2013 பிரிட்டிஷ் அமெரிக்க அறிபுனை திரைப்படம். இந்த திரைப்படம் செப்டம்பர் 4ம் திகதி 2013 வெளியிடப்பட்டது. இந்த திரைப்படம் தமிழ்மொழியில் ரிட்டிக் என்ற பெயரில் மொழி மற்றம் செய்யப்பட்டு செப்டம்பர் 6ம் திகதி தமிழ்நாட்டில் வெளியிடப்பட்டது.


தமிழ் மொழியில் ரிட்டிக் என்ற பெயரில் மொழி மற்றம் செய்யப்பட்டு செப்டம்பர் 6ம் திகதி தமிழ்நாட்டில் வெளியிடப்பட்டது.



</doc>
<doc id="204857" url="https://ta.wikipedia.org/wiki?curid=204857" title="சாம் செல்லதுரை">
சாம் செல்லதுரை

சாம் செல்லத்துரை என்பவர் அப்போஸ்தல ஐக்கிய சபையின் மூத்த போதகர் ஆவார். இவர் தம் வெற்றிகரமான தொலைக்காட்சி நிகழ்ச்சிகளின் மூலம் அனைவராலும் அறியப்படுகிறார். 

இவர் பூரண சுவிசேஷ வேதாகம கல்லூரியின் முதல்வர் ஆவார், இக்கல்லூரியின் மூலம் ஆண்கள் மற்றும் பெண்களை ஊழியப் பணிகளுக்கென்று தயார் படுத்துகிறார்.



</doc>
<doc id="204859" url="https://ta.wikipedia.org/wiki?curid=204859" title="புது வரலாற்றியல் திறனாய்வு">
புது வரலாற்றியல் திறனாய்வு

புது வரலாற்றியல் திறனாய்வு என்பது, புது வரலாற்றிய இலக்கியக் கோட்பாட்டை அடிப்படையாகக் கொண்ட திறனாய்வு ஆகும். புது வரலாற்றியக் கொள்கையின்படி, இலக்கியத்தை ஆராயும்போது அல்லது திறனாய்வு செய்யும்போது அது எழுந்த காலப் பின்னணியை மட்டுமன்றி அதைத் திறனாய்பவரின் காலப் பின்னணியும் கவனத்துக்கு எடுத்துக்கொள்ளப்பட வேண்டும். வரலாற்றியத்தை விடப் புது வரலாற்றியம் இலக்கியத்தைப் பரந்த வரலாற்றுச் சூழலில் நோக்குகிறது. 

வரலாற்றைப் புறவயமாக நோக்க முடியும் என்று புது வரலாற்றியம் நம்புவதில்லை. மிகவும் அடிப்படையான வரலாற்றுத் தகவல்களேயன்றித் தெளிவான தகவல்கள் கிடைப்பதில்லை. இதனால், வரலாற்று நிகழ்வுகள் பற்றிய தகவல்கள் அதை ஆய்வு செய்பவரின் விளக்கங்களாகவே அமையுமேயன்றி உண்மைகளாக இருக்கும் என்று சொல்ல முடியாது. அத்துடன், இவ்விளக்கங்கள் ஆய்வாளரின் காலத்துக் கருத்துக்களின் தாக்கங்களுக்கு உட்பட்டிருக்கும். மேற்படி காரணங்களால் காலம் மாற்றமடையும்போது குறித்த ஒரு இலக்கியம் பற்றிய புரிதலும் மாறும் என்பதைப் புது வரலாற்றியம் ஏற்றுக்கொள்கிறது. இதனால், படைப்பாளியின் காலப் பின்னணி எவ்வாறு இலக்கியப் படைப்பைப் பாதித்தது என்பதையும், எப்படி அவ்விலக்கியம் அதன் காலத்தைப் பிரதிபலிக்கிறது என்றும் ஆராயும் அதே வேளை, திறனாய்பவரின் காலப் பின்னணி அவரின் முடிவுகளில் தாக்கம் கொண்டிருக்கும் என்பதையும் புது வரலாற்றியம் கவனத்தில் கொள்கிறது.



</doc>
<doc id="204863" url="https://ta.wikipedia.org/wiki?curid=204863" title="பொதுவான நீண்ட துணைத்தொடர் புதிர்">
பொதுவான நீண்ட துணைத்தொடர் புதிர்

பொதுவான நீண்ட துணைத்தொடர் புதிர் (Longest Common subsequence problem) என்பது பல எழுத்துத்தொடர்களிடையே (strings) காணப்படும் நீண்ட துணைத்தொடரைக் (subsequence) கண்டுபிடிப்பதாகும். இப்புதிர் பொதுவாக இரண்டு தொடர்களிடையே அமைந்த துணைத்தொடரைக் கண்டுபிடிப்பதாகவே அமையும். கணினியியலில் தொடர் என்பது எழுத்துகள், எண்கள் மற்றும் குறியீடுகளாலான (special characters) ஒரு சொற்றொடரைக் குறிக்கும். ஒரு தொடரின் துணைத்தொடர் என்பது, அத்தொடரிலுள்ள எழுத்தகளால் (அதே வரிசையில் ஆனால் தொடர்ச்சியாக இல்லாமல்) அமைந்த ஒரு தொடராகும். உதாரணத்திற்கு "வணக்கம்" என்பது தொடரானால், "வம்", "வணம்", "கம்", "வகம்" என்பவை துணைத்தொடர்களாகும். இவ்வாறு கொடுக்கப்படும் தொடர்களுள், அனைத்துத் தொடர்களிலும் பொதுவாக அமைந்துள்ள மிக நீளமான துணைத்தொடரைக் கண்டுபிடிப்பதே பொதுவான நீண்ட துணைத்தொடர் புதிராகும். உ.தா.: "பந்தாட்டம்" மற்றும் "பல வட்டம்" ஆகிய தொடர்களின் மிக நீண்ட துணைத்தொடர் "பட்டம்" ஆகும். இப்புதிரின் அடிப்படை, கோப்புகளை ஒப்பிடும் செயலியான டிஃப் (diff) போன்றவற்றில் பயன்படுத்தப்படுகிறது. உயிரித்தகவலியல் வரை இதன் பயன்பாடு நீள்கிறது.

இப்புதிரை மேலும் பல சிறு எளிதான புதிர்களாகப் பிரிக்க இயலும். அச்சிறு புதிர்களை மென்மேலும் பல சிறு புதிர்களாகப் பிரிக்கலாம், இவ்வாறு அச்சிறு புதிர்களின் விடை கிடைக்கும் வரை அவற்றைப் பிரித்துக்கொண்டே செல்ல வேண்டும். ஒரு புதிரை இவ்வாறு சிறு புதிர்களாகப் பிரிக்கயியன்றால் உகம உள்ளமைப்பு (optimal substructure) கொண்ட புதிர் எனப்படும். இப்புதிரினைப் பல சார் புதிர்களாகப் பிரிக்கலாம். சார் புதிர் (overlapping subproblems) என்பது ஒரு புதிரின் விடை அதன் பிரிவுகளின் விடையைச் சார்ந்திருப்பதாகும். ஒரு புதிரில் உகம உள்ளமைப்பு மற்றும் சார் புதிர்களாகப் பிரிக்கும் தன்மையிருந்தால், எளிதான சிறு புதிர்களுக்குத் தீர்வு காண்பது மூலம் அப்புதிருக்குத் தீர்வு காண முடியும். இவ்வாறு தீர்வு காணும் முறையை ஆங்கிலத்தில் Dynamic Programming என்பர்.

பொதுவான நீண்ட துணைத்தொடர் புதிரில் தொடர்களின் நீளத்தைக் குறைப்பதன் மூலம் எளிமையான சிறு புதிர்களை உருவாக்க இயலும். இவ்வாறு நீளம் குறைக்கப்பட்டத் தொடர்களை முன்னொட்டு (prefix) என்னும் பெயரின் மூலம் குறிக்கலாம். ஒரு தொடரின் முன்னொட்டென்பது, அத்தொடரின் முடிவில் வரும் எழுத்துகளைக் களைவதன் மூலம் கிடைப்பதாகும். உதாரணத்திற்கு "௨" என்னும் எழுத்து "ஆட்டம்" என்ற தொடரைக் குறிக்கிறதென்றால், "ஆட்ட" என்னும் தொடர் "௨" தொடரின் முன்னொட்டுகளில் ஒன்றாகும். முன்னொட்டுகள் தன் தாய் தொடரின் பெயரிலேயே குறிக்கப்பெறுகின்றன. முன்னொட்டுகளை வேறுபடுத்திக்காட்ட அவற்றில் கீழ்க்குறியீடாக அதன் நீளம் குறிக்கப்பெறும். உதாரணத்திற்கு "ஆட்ட" எனும் முன்னொட்டு "௨" என்ற பெயரால் குறிக்கப்படும்.


</doc>
<doc id="204868" url="https://ta.wikipedia.org/wiki?curid=204868" title="புனித செபமாலை அன்னை பெருங்கோவில் (பாண்டெல், கொல்கத்தா)">
புனித செபமாலை அன்னை பெருங்கோவில் (பாண்டெல், கொல்கத்தா)

புனித செபமாலை அன்னை பெருங்கோவில் அல்லது பாண்டெல் கோவில் ("Bandel Church") என்பது இந்தியாவின் கொல்கத்தா நகருக்கு அருகே அமைந்துள்ள வரலாற்றுச் சிறப்புமிக்க கத்தோலிக்க கிறித்தவ வழிபாட்டிடம் ஆகும். 

இக்கோவில் இந்தியாவின் வடபகுதி, கிழக்குப்பகுதி (பங்களா தேசம் உட்பட) ஆகியவற்றில் முதல்முறையாக் கட்டப்பட்ட ஒரு கத்தோலிக்க கிறித்தவக் கோவில். பாண்டெலில் எழுந்த முதல் கோவில் கட்டப்பட்ட ஆண்டு 1599 ஆகும். இக்கோவில் போர்த்துகீசிய மொழியில் "Nossa Senhora do Rosário" என்று வழங்கப்பட்டது. அதற்குப் பொருள் "புனித செபமாலை அன்னை" என்பதாகும்.

16ஆம் நூற்றாண்டின் நடுப்பகுதியில் போர்த்துகீசியர்கள் கல்கத்தாவுக்கு அருகே உள்ள பாண்டெல் என்னும் இடத்தை ஒரு துறைமுகமாகப் பயன்படுத்தத் தொடங்கினர். முகலாயப் பேரரசான அக்பர் போர்த்துகீசியர்களுக்கு ஹூக்லி ஆற்றின் கரையில் ஒரு நகரத்தை நிறுவ அனுமதி அளித்தார். அப்பகுதியில் குடியேறிய போர்த்துகீசியர் அங்கு வாழ்ந்த மக்களுக்குக் கிறித்தவ சமயத்தை போதித்து, அவர்களுக்குத் திருமுழுக்குக் கொடுத்து அவர்களில் பலரைக் கிறித்தவ சமயத்திற்குக் கொணர்ந்தனர். 1598ஆம் ஆண்டளவில் அங்கு போர்த்துகீசியரும் இந்தியருமாக சுமார் 5000 கத்தோலிக்கர் இருந்தனர்.

1579ல் போர்த்துகீசியர் ஹூக்லி ஆற்றின் கரையில் ஒரு துறைமுகம் கட்டினர், பின்னர் அங்கு ஒரு கோட்டையையும் கட்டி எழுப்பினர். அங்கிருந்த கிறித்தவர் நடுவே பணிபுரிய கோவா நகரிலிருந்து புனித அகுஸ்தீன் சபைத் துறவியர் கொண்டுவரப்பட்டார்கள். 

கத்தோலிக்க சமயத்தை வெளிப்படையாகப் போதித்து, மக்களைக் கிறித்தவ சமயத்திற்குக் கொணரவும், அவர்களுக்கு வழிபாட்டிடங்களாகக் கோவில்கள் கட்டி எழுப்பவும் முகலாயப் பேரரசர் அக்பர் முழு இசைவு தந்தார். இதைத் தொடர்ந்து, போர்த்துகீசிய தளபதி பேத்ரோ தவாரெஸ் என்பவர் பாண்டல் நகரில் 1599இல் போர்த்துகீசிய குடியேற்றக் காலக் கலைப்பாணியில் ஒரு கோவிலைக் கட்டி எழுப்பினார். அதோடு அகுஸ்தீன் சபைத் துறவியருக்கு ஒரு துறவற இல்லமும் அமைக்கப்பட்டது.

1632இல் ஷாஜஹான் பேரரசர் காலத்தில் நிகழ்ந்த ஹூக்லி படையெடுப்பின்போது, பாண்டெல் கோவில் தீக்கிரையாக்கப்பட்டது. எனவே போர்த்துகீசியர் ஜாண் கோமசு தே சோத்தோ என்பவரின் தலைமையில் 1660ஆம் ஆண்டு ஒரு புதிய கோவிலைக் கட்டினர். அக்கோவில் பழைய கோவில் அழிந்த அதே இடத்திலேயே கட்டப்பட்டது. 

பழைய கோவிலின் எஞ்சிய அடிக்கல்லில் காணும் 1599 என்னும் ஆண்டு அக்கோவில் கட்டப்பட்ட காலத்தைக் காட்டி நிற்கிறது. அக்கல் இன்று அங்குள்ள துறவற இல்லத்தின் மேற்கு வாயிலில் பதிக்கப்பட்டுள்ளது.

இன்று பாண்டெல் நகரில் போர்த்துகீசியர் விட்டுச்சென்ற தடயமாக உள்ளவை புனித செபமாலை அன்னை கோவிலும், துறவற இல்லமும், அதன் முற்றமும் மட்டுமே. அங்கிருந்த அகுஸ்தீன் சபையின் இறுதி போர்த்துகீசிய துறவி இறந்தது 1869இல் ஆகும். 1870இல் வங்காள மொழிப் பள்ளிக்கூடம் ஒன்று தொடங்கப்பட்டது. அது மயிலாப்பூர் மறைமாவட்டத்தின் கீழ் போர்த்துகீசிய நேர் கண்காணிப்பில் தொடங்கப்பட்டது. 

பின்னர் கொல்கத்தா மறைமாவட்டம் உருவானதைத் தொடர்ந்து பாண்டெல் கோவிலும் அதைச் சார்ந்த துறவற இல்லம், பள்ளிக்கூடம் போன்றவையும் சலேசிய சபையின் பொறுப்பில் 1928இல் ஒப்படைக்கப்பட்டன. 

இன்றுவரை பாண்டல் மறைத்தளத்தின் பொறுப்பு சலேசிய சபையினரிடமே உள்ளது. அவர்கள் அங்கு புதிய கட்டங்களை எழுப்பியுள்ளனர். ஒரு கல்லூரி, புகுமுகத் துறவியர் இல்லம், தியான இல்லம் போன்றவற்றை அவர்கள் தொடங்கி நடத்திவருகின்றனர். 

இன்று புனித செபமாலை அன்னை கோவில் ஒரு திருத்தலமாகச் சிறப்புப் பெற்றுள்ளது. வங்காள விரிகுடாவில் எழுந்த ஒரு புயலின்போது அன்னை மரியாவின் வேண்டுதலால் அற்புதமாகக் காப்பாற்றப்பட்டதற்கு நன்றியறிதலாக அக்கோவிலில் "நற்பயணத் துணை அன்னை மரியா" என்ற பெயரில் ஒரு திருவுருவம் வைக்கப்பட்டது. அதன் முன் வேண்டுதல் நடத்த கத்தோலிக்கரும் பிறருமாக ஆயிரக் கணக்கான மக்கள் ஆண்டு முழுவதும் திருப்பயணமாக வருகின்றனர். கோவில் முன் எழுப்பப்பட்டுள்ள கப்பலின் கொடிமரம் அந்நிகழ்ச்சியை இன்று நினைவுபடுத்துகிறது. 

குறிப்பாக, சனவரி மாதத்தில் இந்தியாவிலிருந்தும் பங்களா தேசத்திலிருந்தும் சாந்தால் இன கத்தோலிக்க மக்கள் ஆண்டுத் திருப்பயணமாக வந்து பாண்டல் கோவிலில் தங்கள் மாநாட்டை நிகழ்த்துகின்றனர்.

அதுபோலவே, கொல்கத்தா பகுதி வாழ் சீனக் கத்தோலிக்கரும் இக்கோவிலுக்குத் திருப்பயணமாகச் செல்கின்றனர். 

கோவிலில் மூன்று பீடங்கள் உள்ளன. ஒரு பீடம் அன்னை மரியாவுக்கு அர்ப்பணிக்கப்பட்டுள்ளது. அங்குள்ள கல்லறைகளில் வைக்கப்பட்டுள்ள கல்வெட்டுகள் பல உள்ளன. இன்னிசை எழுப்புகின்ற குழல் பாணி பேரிசைக் கருவியும் ("pipe organ") உள்ளது.

1988ஆம் ஆண்டு, நவம்பர் 25ஆம் நாள் இக்கோவிலை திருத்தந்தை இரண்டாம் யோவான் பவுல் "பெருங்கோவில்" (பசிலிக்கா) நிலைக்கு உயர்த்தினார். 



</doc>
<doc id="204869" url="https://ta.wikipedia.org/wiki?curid=204869" title="ஒயிட் ஹவுஸ் டவுன்">
ஒயிட் ஹவுஸ் டவுன்

ஒயிட் ஹவுஸ் டவுன் (ஒயிட் ஹவுஸ் வேட்டை: உலகை வெல்ல... இது ஒரு ஆரம்பம்) (White House Down) இது ஒரு 2013ம் ஆண்டு வெளிவந்த அமெரிக்கா அரசியல் மற்றும் சாகச படம். வெள்ளை மாளிகை தாக்குதல் கதைகள், அமெரிக்கர்களுக்கு அலுக்காது போல! அதில் இன்னுமொரு அத்தியாயம் இந்தப்படம். ஹாலிவுட்டின் புகழ் பெற்ற இயக்குநர் ரோலண்ட் எமெரிக்கின் இயக்கியுள்ளார். இப்படம் இந்தியா முழுவதும் ஜூன் 28-ம் தேதி வெளியானது. 


சோனி பிக்சர்ஸ் வெளியிடும் இப்படத்தின் தமிழ் பதிப்புக்கான தலைப்பு "ஒயிட் ஹவுஸ் வேட்டை உலகை வெல்ல... இது ஒரு ஆரம்பம். இப்படம் இந்தியா முழுவதும் ஜூன் 28-ம் தேதி வெளியானது. 



</doc>
<doc id="204872" url="https://ta.wikipedia.org/wiki?curid=204872" title="தமிழ் வழக்கு (டென்மார்க்)">
தமிழ் வழக்கு (டென்மார்க்)

தமிழ் வழக்கு (டானிசு: Tamilsagen) என்பது டென்மார்க்கில் தமிழ் குடும்பங்கள் மீள் இணைவது தொடர்பான ஒரு வழக்கு ஆகும். இந்த வழக்கு 1993 ஆம் ஆண்டு Poul Schlüter தலைமையிலான அரசு ஆட்சி இழக்கக் காரணமாக அமைந்தது.

1987 ஆம் ஆண்டு தமிழ் குடும்ப இணைவுகளை குறைக்கும் வழிகளை அரசு ஆய்ந்தது. அதனைத் தொடர்ந்து நீதி அமைச்சர் Erik Ninn-Hanse தமிழ் குடும்பங்கள் மீள் இணைவதைத் தடுக்கும் வண்ணம் நடவடிக்கைகள் மேற்கொண்டார். இவை டானிசு சட்டத்துக்கு எதிரானவை என்று முடிவாகியது. இந்த வழக்கு ஊடகங்களில் பரந்த கவனிப்பைப் பெற்றது. அரசியல் நோக்கில் பெரும் எதிர்ப்பைச் சந்தித்தது. இதனைத் தொடர்ந்து Erik Ninn-Hansen 1989 ஆம் ஆண்டு பதவி விலகினார். நான்கு நீதி அமைச்சு ஊழியர்கள் மீது வழக்குத் தொடரப்பட்டது, அமைச்சர் impeach செய்யப்பட்டார். இதனைத் தொடர்ந்து அரசு ஆட்சி இழந்தது.


</doc>
<doc id="204873" url="https://ta.wikipedia.org/wiki?curid=204873" title="டென்மார்க்கில் உள்ள தமிழ்ச் சேகரிப்புகள்">
டென்மார்க்கில் உள்ள தமிழ்ச் சேகரிப்புகள்

டென்மார்க்கில் உள்ள தமிழ்ச் சேகரிப்புகள் (Tamil Collections in Denmark) என்பது டென்மார்க் ரோயல் நூலகத்தால் 1959 ஆம் ஆண்டு வெளியிடப்பட்ட ஒரு தமிழ் நூற்பட்டியல் ஆகும். இது ஒரு ஆங்கில மொழி நூல். இந்தப் பட்டியலை அ. கிருசுணமுர்த்தி தொகுத்துள்ளார். 255 பக்கங்களைக் கொண்ட நூல் பல அரியல் தமிழ் நூற்களைப் பற்றிய தகவல்களைக் கொண்டுள்ளது


</doc>
<doc id="204876" url="https://ta.wikipedia.org/wiki?curid=204876" title="தமிழ் இலக்கணம் (இலத்தீன்)">
தமிழ் இலக்கணம் (இலத்தீன்)

தமிழ் இலக்கணம் அல்லது "கிறம்மாற்றிக்கா தமுலிகா" (இலத்தீன்: Grammatica Damulica) என்பது 1716 ஆம் ஆண்டு பர்த்தலோமேயு சீகன்பால்க் -ஆல் வெளியிடப்பட்ட இலத்தீன் மொழி நூல் ஆகும். இது தரங்கம்பாடியில் தொகுக்கப்பட்டு, யேர்மனியில் Halle நகரில் வெளியிடப்பட்டது. ஐரோப்பிய மொழியில் வெளிவந்த முதல் தமிழ் இலக்கண நூல் இதுவாகும். இந்த நூல் இலத்தீன் மொழி அறிந்த கிறித்தவ சமயம் பரப்புவோருக்காக எழுதப்பட்டது. இது ஆங்கில மொழிக்கு அண்மையில் மொழிபெயர்க்கப்பட்டுள்ளது. 


</doc>
<doc id="204878" url="https://ta.wikipedia.org/wiki?curid=204878" title="லெனின் எம். சிவம்">
லெனின் எம். சிவம்

லெனின் எம். சிவம் கனடா நாட்டைச் சார்ந்த திரைப்படத் தயாரிப்பாளர். இவர் யாழ்ப்பாணம்,இலங்கையில் பிறந்து பின்னர் டோரரொண்டோ, கனடாவிற்கு 1991ல் தனது 17வது வயதில் புலம் பெயர்ந்தவர். இவரே திரைக்கதை எழுதி படம் இயக்குகிறார். 2012ல் டொராண்டோவில் மிக செல்வாக்கான தமிழர்களில் ஒருவராக இவர் அறியப்படுகிறார்.


விருது பெற்ற இயக்குனர் லெனின் எம்.சிவம்


</doc>
<doc id="204882" url="https://ta.wikipedia.org/wiki?curid=204882" title="விஸ்வநாதபேரி">
விஸ்வநாதபேரி

விஸ்வநாதபேரி தமிழ்நாடு, திருநெல்வேலி மாவட்டம் சிவகிரி வட்டத்திலுள்ள ஒரு வருவாய் கிராமம். இவ்வூர் சிவகிரியிலிருந்து 6 மைல் தொலைவில் ராயகிரி அருகில் அதாவது சிவகிரிக்கும் ராயகிரிக்கும் இடையில் உள்ளது.


</doc>
<doc id="204894" url="https://ta.wikipedia.org/wiki?curid=204894" title="ஆரன் சோர்க்கின்">
ஆரன் சோர்க்கின்

ஆரன் பெஞ்சமின் சோர்க்கின் ("Aaron Benjamin Sorkin", பிறப்பு: சூன் 9, 1961) என்பவர் அகாதமி, மற்றும் எம்மி விருதுகள் பெற்ற அமெரிக்கத் திரைக்கதை எழுத்தாளரும், தயாரிப்பாளரும், நாடக ஆசிரியரும் ஆவார். சிறந்த திரைக்கதைக்கான கோல்டன் குளோப் விருதுக்கு இவர் திரைக்கதை எழுதிய ’எ ஃபியூ குட் மென்’ (A FEW GOOD MEN-1989) திரைப்படம் முன்மொழியப்பட்டது.

இவர் திரைக்கதைகளில் பெரும்பாலும் மதுபான அருந்தகத்தில் வரும் மனிதனாக இவர் இடம் பெறுவார். நடந்து கொண்டே பேசும் பல உரையாடல்கள் இவர் தம் கதைகளில் வரும். இவருடைய அரசியல் நோக்கும் எண்ணங்களின் வெளிப்பாடும் இவர் கதைகளில் அமைந்து இருக்கும். அரசு மற்றும் அரசு துறைகள் அவற்றை பற்றி வெகுவாக விமர்சிக்கும் வகையிலும் இவர் கதைக்களம் அமைந்து இருக்கும். மனோதத்துவ பகுப்பாய்வுகளில் திறமையாக எதிர்கொள்ளும் பாத்திரங்கள் இவர் கதைகளில் இடம் பெறும்.

இவர் படங்களில் பெரும்பாலும் சட்ட நடவடிக்கை எடுக்கப்படும் நிகழ்வுகள் கொண்டதாக இருக்கும். அதற்குச் சிறந்த எடுத்துக்காட்டாக இவர் தம் நாடகமாகிய "எ பியு குட் மென்" பின்னாளில் திரைப்படமாக வெளிவந்தது. அதில் வரும் ஒரு ராணுவ வழக்கறிஞர் கொலைக் குற்றம் சாட்டப்பட்ட கடற்படை அதிகாரிகளுக்காக, அவர்களைப் பாதுகாக்கும் சட்டத்தரணியாக உள்ளது போன்ற கதைபோக்கு கொண்டதாக இருக்கும்

அமெரிக்காவில் உள்ள நியூயார்க் மாகாணத்தில் உள்ளடங்கிய மன்ஹாட்டனில் பிறந்தவர். இவருடைய தாயார் ஒரு பள்ளி ஆசிரியர். இவர்தம் தந்தை தனி பதிப்புரிமை வழக்கறிஞர். இவரின் தந்தை இரண்டாம் உலக போரில் பங்கேற்றவர். இவருடைய மூத்த சகோதரியும், மூத்த சகோதரனும் சட்டம் பயின்று வழக்குரைஞர்களாகச் சென்றுவிட்டனர்.

இவர் நியூயார்க் புறநகர் பகுதியில் உள்ள சுகேர்சுடேல் (scarsdale) உயர்நிலை பள்ளியில் படித்தார். பள்ளியில் படிக்கும் காலம்தொட்டு நாடகம் மற்றும் கலையரங்க குழுக்களில் மிகுந்த ஆர்வத்துடன் பங்கு கொண்டார். இவர் பள்ளிப் படிப்பை முடித்தவுடன் நடிப்புத் துறையில் மேற்படிப்பைத் தொடர விரும்பினார். ஆனால் தன் திறமை எழுத்துத்துறையில் மேலோங்கி உள்ளதை அவர் விரைவாக உணர்ந்தார். இவரது முதல் நாடகம் ’ரிமூவிங் ஆல் டவுட்’ (removing all doubt) பெரும் வெற்றி அடையவில்லை. இருப்பினும் மனம் தளராமல் தொடர்ந்து பல நாடகங்கள் எழுதினார்.

இவர் தம் நாடகமாகிய "எ பியு குட் மென்" கதைக் கரு இவர் சகோதரியுடன் ஏற்பட்ட ஒரு உரையாடலின் போது உருவானதாகும். அவரது சகோதரி ஒரு கடற்படை நீதிமன்றத்தின் நீதிபதியாக பனி ஆற்றினர் .அவர் தன்னுடைய பணியில் தான் நீதிபதியாக இருந்த போது வழக்காட பெற்ற ஒரு வழக்கை பற்றி தனது சகோதரனாகிய சோர்கினிடம் தெரிவித்தார் .அந்த உரையாடல் இவரை பெரிதும் பாதித்தமையல் .அதனை தழுவி ஒரு கதையை எழுத முற்பட்டார் .அந்த கதை தான் முதலில் நாடகமாகவும் பின்பு திரைப்படமாகவும் வெளிவந்த எ பியு குட் மென் ஆகும் 
இவருடைய தந்தை வழிப் பாட்டனார் சர்வதேச மகளிர் 'ஆடை தொழிலாளர்கள் சங்கத்தின்’ நிறுவனர்களில் ஒருவர். சோர்க்கின் இளவயதில் நடிப்பில் நாட்டம் கொண்டார். இவர் தன்னுடைய பதின்பருவம் எய்தும் முன் இவரது பெற்றோர் இவரை Who's Afraid of Virginia Woolf? மற்றும் That Championship season போன்ற நாடகங்களைக் காண நாடக அரங்குங்களுக்கு அழைத்துச் சென்றனர்.

இவர் திரைக்கதை எழுதியுள்ள ஆங்கில திரைப்படங்கள்:

"* த சோசியல் நெட்வொர்க் (THE SOCIAL NETWORK), 2010"
"* மணி பால் (MONEY BALL), 2011"
"* சார்லி வில்சன் வார் (CHARLIE WILSON WAR), 2007" 
"* எ புயு குட் மேன் (A FEW GOOD MEN), 1992"
"* தி அமெரிக்கன் பிரெசிடெண்ட் (THE AMERICAN PRESIDENT), 1995"
"* மாலீஸ் (MALICE), 1993"


இத் தொலைக்காட்சித் தொடருக்கு ஏழு பகுதிகளாகக் கொண்ட தொடர்நாடகத்தை எழுதினார். இந்த நாடகம் 1999-2006 வரை ஒளிபரப்பப் பெற்றது.

இது 2004-2011 வரை ஒளிபரப்பட்ட ஒரு நகைச்சுவை நாடகம். இந்த நாடகம் ஒரு கோல்டன் குளோப் விருதை பெற்றது.

இந்த நாடகத்தின் கதையில் வரும் கதாநாயகன் திடீர் என்று புகழின் உச்சிக்கு வரும் திரைப்பட கதாநாயகன் .ஹாலிவுட்டில் வெகு சிலர் மட்டுமே அனுபவிக்கும் சொகுசு வாழ்க்கையைக் கண்டு வியக்கிறான் .அவனது நெருங்கிய நண்பர்களும் அவனுடன் வந்து தங்கிவிடுகின்றனர் இதனால் அவன் சந்திக்கும் நிகழ்வுகள் நகைசுவை பாங்குடன் சொல்லி இருப்பார்.

இவர் திரைப்படங்களில் அதிகம் நடிப்பதில்லை. இருப்பினும் நடிப்பின் மீது அவர் கொண்ட ஆர்வத்தால் தான் திரைக்கதை எழுதிய படங்களில் சிறிய வேடங்களில் நடித்திருக்கிறார்.


2010ஆம் ஆண்டு சிறந்த தழுவிய திரைக்கதைக்கான கோல்டன் குளோப் விருது ’தி சோசியல் நெட்வொர்க்’ திரைப்படத்திற்காக இவருக்கு வழங்கபட்டது.


</doc>
<doc id="204896" url="https://ta.wikipedia.org/wiki?curid=204896" title="மர்ஜானே சத்ரபி">
மர்ஜானே சத்ரபி

மர்சான் சத்ராப்பி ("Marjane Satrapi" பாரசீகம்: مرجان ساتراپی) (பிறப்பு 22 நவம்பர் 1969) ஈரானில் பிறந்த பிரஞ்சு கார்ட்டூனிஸ்ட், திரைப்பட இயக்குனர், மற்றும் குழந்தைகளுக்கான புத்தகம் எழுதுபவர்.

1969 இல் ஈரானிலுள்ள ரஷ்த் என்ற இடத்தில் பிறந்தவர் மர்ஜானே சத்ரபி. சோஷலிச சமூக அமைப்பை நிறுவுவதற்கான போராட்டத்தில் உயிர் நீத்தவர்களின் பாரம்பரியம் கொண்ட முற்போக்கான குடும்பத்தைச் சேர்ந்தவர்.

1979 இல் தனது 14 வயதில் தலைநகர் தெகரானில் உள்ள பிரெஞ்சு பள்ளியில் மர்ஜி படித்துக் கொண்டிருந்த காலத்தில் இஸ்லாமியப் புரட்சி நடைபெற்றது. அது கொடுங்கோல் மன்னர் ஷாவுக்கு எதிரானது. அப்போது ஈரான்-ஈராக் போர் வெடித்தது. இது போன்ற உள்நாட்டு நெருக்கடிகளால் மர்ஜி ஈரானில் படிப்பது நல்லதில்லை என்று அவளுடைய பெற்றோர் கருதி பள்ளிப் படிப்புக்காக ஆஸ்திரியத் தலைநகர் வியன்னாவுக்கு மர்ஜியை அனுப்பினார்கள்.

கறுப்பு வெள்ளை கோடுகள் என்பது அவரது முதல் சித்திர நாவல்.

பெர்சேபோலிஸ் (Persepolis) என்ற அவரது சுயசரிதை சித்திர நாவல், அவருக்குப் பெரும் பெயரைப் பெற்றுத் தந்தது. 20 ஆண்டு கால ஈரானின் வரலாற்றைச் சொல்லும் அந்த சித்திர நாவல், சிறந்த அரசியல் ரீதியிலான படைப்பு. பிரெஞ்சு மொழியில் எழுதப்பட்டது‍ இந்த சித்திர நாவல்.

பெர்சேபோலிஸ் திரைப்படமாகவும் வெளிவந்துள்ளது. வின்சென்ட் பார்னோவுடன் இணைந்து மர்ஜியே இந்த அனிமேஷன் படத்தை இயக்கினார். உலகின் மதிப்புமிக்க திரைப்பட விழாவான கான் திரைப்பட விழாவில், 2007ஆம் ஆண்டில் அது நடுவர் விருதைப் பெற்றது.


</doc>
<doc id="204906" url="https://ta.wikipedia.org/wiki?curid=204906" title="பீட்ரிஸ் வார்">
பீட்ரிஸ் வார்

பீட்ரிஸ் வார், கிழக்குத் திமோர் நாட்டுத் திரைப்படம். இது கோவாவில் நடைபெற்ற 44வது சர்வதேச திரைப்படவிழாவில் சிறந்த படமாகத் தேர்வு செய்யப்பட்டது. 



</doc>
<doc id="204907" url="https://ta.wikipedia.org/wiki?curid=204907" title="மென்பொருள் சுதந்திர தினம்">
மென்பொருள் சுதந்திர தினம்

மென்பொருள் சுதந்திர நாள் ("Software Freedom Day") கட்டற்ற மற்றும் திறந்த மென்பொருட்களின் மீது ஆர்வம் உடைய ஒரு குழுவினரால் உருவாக்கப்பட்ட சிறப்பு நாள் ஆகும். அந்த மென்பொருளின் மூல நிரல்கள் முழுவதுமாக பயன்படுத்துபவர்க்குக் கொடுக்க வேண்டும். அவருக்கு அந்த மூல நிரல்களை மாற்றி எழுதுவதற்கு சுதந்திரம் அளிப்பதோடு அவர் மாற்றி அமைத்த அந்த மென்பொருளை மற்றவருடன் பகிர்ந்து கொள்ளவும் முழு சுதந்திரம் அளிக்க வேண்டும். இதையே சுதந்திரம் எனக் குறிப்பிடுகின்றனர்.

மென்பொருள் சுதந்திர நாள் 2004 ஆம் ஆண்டில் முதன் முதலாக ஏற்கப்பட்டு அதே ஆண்டில் ஆகத்து 28 ஆம் நாள் நினைவுகூரப்பட்டது. முதலாவது நிகழ்வில் ஏறத்தாழ 12 அமைப்புகள் பங்குபற்றின. 2006 ஆம் ஆண்டு முதல் ஒவ்வோர் ஆண்டும் செப்டம்பர் மாதத்தின் மூன்றாம் சனிக்கிழமைகளில் கொண்டாடப்படுகிறது.

இதை கட்டுப்பாடுகளற்ற மென்பொருள் நாள் என்றும் கூறலாம்.

இதற்கு எடுத்துக்காட்டு சொல்ல வேண்டுமெனில் மொசிலா ஃபயர் ஃபாக்சு உலாவி இலவச திறந்த நிரல் பல இயங்குதளங்களில் இயங்கக் கூடிய இணைய உலாவியாகும். குரோமியம் (ஆங்கிலம்:chromium browser) ஒரு கட்டற்ற மற்றும் திறந்த மூல வகையைச்சார்ந்த இணைய உலாவி ஆகும்.

ஒரு நிரலையோ அல்லது ஒரு மென்பொருளையோ அல்லது இயக்குதளத்தையோ பயன்படுத்தும் பயனர்க்கு கீழு வரும் நான்கு சுதந்திரம் அவசியமாக கிடைக்க வேண்டும்.

ஏப்ரல் 2005 ஆம் ஆண்டு இந்திய அரசால் தொலைத் தொடர்பு மற்றும் தகவல் தொழில்நுட்பத் துறை அமைச்சகம், தொலைத் தொடர்பு துறை மூலம் நிதி அளிக்கப்பட்டு தொடங்கப்பட்டது " இலவச / திறந்த மூல மென்பொருள் தேசிய வள மையம் (National Resource Centre for Free/Open Source Software -NRCFOSS) "

இந்த மையத்தின் மூலம் ஜனவரி 10 2007ஆம் ஆண்டு பாரதிய இயக்குதள தீர்வுகள் (Bharat Operating System Solutions (BOSS) [பாஸ் லினக்ஸ்] வெளியிடப்பட்டது .இந்த இயக்குதளத்தில் ஆங்கிலம் அல்லாத இந்திய மொழிகளைப் பயன்படுத்த முடியும். தற்போது அசாமி, வங்காளம், குஜராத்தி, இந்தி, கன்னடம், மலையாளம், மராத்தி, ஒரியா, பஞ்சாபி, சமஸ்கிருதம், தமிழ், தெலுங்கு, போடோ, உருது, காஷ்மிரி , மைதிலி, கொங்கணி, மணிப்புரி, அரபி, பாரசீகம் ஆகிய மொழிகளில் பயன் படுத்த முடியும் .
இதன் மூலம் ஆங்கில மொழி அறியாதவர்களும் தங்கள் தாய்மொழியில் கணினியை இயக்கவும், இணையம் பயன்படுத்தவும் வழிவகை செய்து தகவல் தொடர்பு தொழில்நுட்பத்தில் பெரும் மாற்றத்தை கொண்டு வந்து உள்ளது

சீன அரசு அதனிடம் உள்ள அதிவேக கணினி (supercomputer) தியான்ஹே-1 ([tianhae -1]) கைலின் லினக்ஸ் மூலம் இயங்குகிறது.
இந்த கைலின் லினக்ஸ் 2010ஆம் ஆண்டு முதல் பயன் படுத்தபடுகிறதுஇந்த கைலின் இயக்குதளம் மூலம் சி,சி++ ,போன்ற நிரல்களைப் பயன்படுத்த முடியும் .

பிரான்சு நாட்டின் பாராளுமன்றத்தில் உபுண்டு லினக்ஸ் 2008 ஆம் ஆண்டு முதல் பயன்பாட்டில் உள்ளது.
பிரெஞ்சு நாட்டின் தேசிய காவல் படை ஓபன்ஆபீஸ் பயன்பாட்டில் அடைந்த திருப்தியாலும் விண்டோஸ் பயன்பாட்டின் செலவு காரணமாகவும் லினக்ஸ் மிகக் குறைவாகவும் நிறைவாகவும் இருந்தமையாலும் அதனை பின்பற்றவும் பயன்படுத்தவும் தொடங்கினர். 

ரஷ்ய அரசு 2009 ஆம் ஆண்டு முதல் அந்நாட்டின் அனைத்து பள்ளிகளிலும் இருக்கும் கணினிகள் லினக்ஸ் இயக்குதளம் மூலம் இயக்கப்படும் என்று 2007ஆம் ஆண்டு அறிவித்தது இதன் மூலம் அவர்கள் யாருக்கும் உரிமம் கட்ட தேவை இல்லை என்ற நிலை ஏற்படும்.
ராயல் பின்க்டோம் என்ற இணையதளம் தேடுபொறியில் உலகளவில் லினக்சின் பயன்பாட்டைப் பற்றிய ஆய்வை நடத்தியது .அதில் கிழக்கு ஆசிய நாடுகளில் பலநாடுகளில் இருந்து லினக்ஸ் பற்றி அதிகம் தேடப்பட்டதைக் கண்டறிந்தனர்.
லினக்ஸ் பயனர் மற்றும் மென்பொருள் பங்குஅளிப்பவர் இடையே உலகளாவிய அளவில் மதிப்பாய்வு நடத்தப்பட்டது .அதில் இந்தியா, கியூபா, ரஷ்யா, செக் குடியரசு, இந்தோனேசியா ஆகிய நாடுகளில் அதிக அளவில் தேடுபொறியில் தேடப்பட்டிருந்தது கண்டுபிடிக்கப்பட்டது .லினக்ஸ் பெரும்பாலும் மத்திய கிழக்கு நாடுகளில் அதிகமாக பயன் படுத்தப்பட்டது என்பது தெரியவந்து உள்ளது .வடக்கு நாடுகளில் சில நாடுகளில் மட்டும் விருப்பம் அதிகமாக உள்ளது இதற்கு காரணங்கள் அங்கு வசிக்கும் மக்களின் தனி மனித வருமானம் குறைவாக இருப்பதும் கட்டற்ற மென்பொருள் இலவசமாகவும் மூலநிரல் உடன் கொடுக்கப்படுவதும் ஆகும்.

எந்த ஒரு நிகழ்வுக்கும் பொருள் உதவி தேவை. இங்கிலாந்து நாட்டில் தலைமை அலுவலகம் கொண்டு உள்ள கனோனிகல் லிமிடெட் (canonical ltd ) என்ற மென்பொருள் நிறுவனம் உள்ளது. உபுண்டு லினக்ஸ் எனும் லினக்ஸ் இயக்குதளம் இந்த நிறுவனத்தால் உருவாக்கப்பட்டது .இந்த கட்டற்ற மென்பொருள் தினத்திற்கான பொருள் உதவி கனோனிகல் லிமிடெட் முதன்மை ஆதரவாளர் .மேலும் பல நிறுவனர்கள் பொருள் உதவி அளித்து வருகின்றனர்.

நாசாவின் கட்டுப்பாட்டில் இருக்கும் சர்வதேச விண்வெளி நிலையம் அங்கு இருக்கும் மடிக்கணினிகளில் விண்டோஸ் இயக்குதளத்தில் இருந்து லினக்ஸ் இயங்குதளத்திற்கு மாற்றியுள்ளது 


</doc>
<doc id="204908" url="https://ta.wikipedia.org/wiki?curid=204908" title="அலெக்சிசு ஒகானியன்">
அலெக்சிசு ஒகானியன்

அலெக்சிசு ஒகானியன் (அ) அலெக்சிஸ் ஒஹானியன் (ஆங்கிலம்:Alexis Ohanian) ஒர் அமெரிக்க இணைய தொழில்முனைவோரும், செயல் திறனாளரும் முதலீட்டாளரும் ஆவார். நியு யார்க்கிலுள்ள பெர்க்லினைச் சேர்ந்த இவர் இணைய சமூக செய்தி நிறுவனமான ரெட்டிட் -ஐ உருவாக்கியவர்களுள் ஒருவராவர்.


</doc>
<doc id="204912" url="https://ta.wikipedia.org/wiki?curid=204912" title="இந்திய சர்வதேச திரைப்பட விழா">
இந்திய சர்வதேச திரைப்பட விழா

இந்திய சர்வதேச திரைப்பட விழா (IFFI) முதன்முதலில் இந்திய அரசின் திரைப்படத்துறையால், இந்தியாவின் முதல் பிரதம மந்திரி ஆதரவுடன், 1952 ஆம் ஆண்டு ஜனவரி 24- பிப்ரவரி 1 வரை மும்பையில் நடைபெற்றது. அதன் பின்னர் மும்பை, கொல்கத்தா, சென்னை ஆகிய நகரங்களில் நடந்துள்ளது. 2013 ஆம் ஆண்டு 44 ஆவது இந்திய சர்வதேச திரைப்பட விழா கோவாவில் நடைபெற்றது.


</doc>
<doc id="204920" url="https://ta.wikipedia.org/wiki?curid=204920" title="சர்வதேச அடிமை முறை ஒழிப்பு தினம்">
சர்வதேச அடிமை முறை ஒழிப்பு தினம்

சர்வதேச அடிமைத்தளை ஒழிப்பு தினம் ("International Day for the Abolition of Slavery") ஐக்கிய நாடுகள் பொது சபையால் அறிவிக்கப்பட்டு ஒவ்வொரு ஆண்டும் டிசம்பர் 2 ம் தேதி கொண்டாடப்படும் தினம் ஆகும். இந்த தினம் முதன் முதலில் 1986 ஆம் ஆண்டு கொண்டாடப்பட்டது.



</doc>
<doc id="204924" url="https://ta.wikipedia.org/wiki?curid=204924" title="அகாதமி விருதுகள் விழாக்களின் பட்டியல்">
அகாதமி விருதுகள் விழாக்களின் பட்டியல்

இக்கட்டுரை நிகழ்பெற்ற அனைத்து அகாதமி விருதுகள் விழாக்களின் பட்டியல் ஆகும்.

பிப்ரவரி 24, 2013 அன்று நடைபெற்ற 85வது அகாதமி விருதுகள் விழா வரையில் இக்கட்டுரையில் குறிப்பிடப்பட்டுள்ளது.


அகாதமி விருதுகள் விழாவினை மூன்று முறைக்கு மேல் நடத்திவர்களின் பட்டியல்.




</doc>
<doc id="204925" url="https://ta.wikipedia.org/wiki?curid=204925" title="சூப்பர் மேன் (2013 திரைப்படம்)">
சூப்பர் மேன் (2013 திரைப்படம்)

சூப்பர் மேன் (மேன் ஒப் ஸ்டீல்) இது ஒரு 2013ம் ஆண்டு வெளிவந்த அமெரிக்க சூப்பர் ஹீரோ திரைப்படம் ஆகும். சூப்பர் மேன் திரைப்படங்களின் வரிசையில் 7 ஆண்டுகளுக்கு பிறகு சூப்பர் மேன் (மேன் ஆஃப் ஸ்டீல்) எனும் பெயரில் இப்படம் வெளியானது.. உலகம் முழுவதும் 30000 திரையரங்குகளில் இத்திரைப்படம் வெளியானது.

இத்திரைப்படத்தின் தயாரிப்பாளர் ஜேக் ஸ்னைடர் அவார். இத்திரைப்படம் 1276 கோடி ரூபாய் செலவில் தயாரிக்கப்பட்டுள்ளது. இத்திரைபடத்தின் முப்பரிமாணப் பதிப்பு 2013, ஜூன் 14ஆம் தேதி உலகம் முழுவதும் வெளியிடப்பட்டது. தமிழகத்தில் 180 தியேட்டர்களில் இப்படம் திரையிடப்பட்டது. இயக்குனர் இராம.நாராயணனி, ஸ்ரீ தேனாண்டால் பிலிம்ஸ் நிறுவனம் இப்படத்தினை வெளிவிட்டது.

உலகத்தைப் போலவே கிரிப்டான் கிரகத்திலும் மனிதர்கள் வாழ்கிறார்கள். ஆனால் அவர்கள் மனிதர்களை விட புத்திசாலிகள். நவீன தொழில்நுட்பங்கள் மூலம் அவர்கள் தங்களை சுற்றியுள்ள கிரகங்களை அடிமைப்படுத்துகிறார்கள். செயற்கையாக இனப்பெருக்கம் செய்பவர்களாக இருக்கிறார்கள். முதன் முறையாக அந்த கிரகத்தின் முக்கிய பதவியில் இருப்பவர் இயற்கையாக ஒரு வாரிசை உருவாக்குகிறார்.

அந்த கிரகம் அழியத் தொடங்கும்போது தன் குழந்தையை, பறக்கும் கப்பலில் வைத்து பூமிக்கு அனுப்புகிறார். இங்கு வரும் குழந்தை ஒரு விவசாயி வீட்டில் வளர்கிறது. அபூர்வ சக்திகள் நிறைந்த அக் குழந்தையை தன் சக்தியை வெளிப்படுத்தாமலேயே வளர்க்கிறார். அபார சக்தி மிக்கவன், வேற்று கிரகத்தைச் சேர்ந்தவன் என்று தெரிந்தால் உலகம் அவனை ஏற்றுக் கொள்ளாது என்று நினைக்கிறார். கிரிப்டான் கிரகத் தளபதி, அந்த கிரக மக்களை வேறுகிரகத்தில் குடியமர்த்த திட்டமிட்டு சூப்பர்மேனைத் தேடி பூமிக்கு வருகிறார். கிளார்க், எப்படி அந்த வில்லனை வென்று சூப்பர் மேனாக உருவாகிறான் என்பதுதான் மீதி திரைப்படம்.


ஹென்றி கவில் கதாநாயகனாக நடித்துள்ளார். அமெரிக்க நடிகையும், பாடகியுமான ஏமி ஆடம்சு கதாநாயகியாக நடித்துள்ளார்.

இத்திரைபடத்தின் 3டி பதிப்பு 2013,ஜூன் 14ஆம் தேதி உலகம் முழுவதும் வெளியிடப்பட்டது. தமிழகத்தில் 180 தியேட்டர்களில் இப்படம் திரையிடப்பட்டது. இயக்குனர் இராம.நாராயணனி, ஸ்ரீ தேனாண்டால் பிலிம்ஸ் நிறுவனம் இப்படத்தினை வெளிவிட்டது. 

இத்திரைப்படம் 1276 கோடி ரூபாய் செலவில் தயாரிக்கப்பட்டது.




</doc>
<doc id="204931" url="https://ta.wikipedia.org/wiki?curid=204931" title="ஆஃப்டர் ஏர்த் (திரைப்படம்)">
ஆஃப்டர் ஏர்த் (திரைப்படம்)

ஆஃப்டர் ஏர்த் (அபாய கிரகம்) இது ஒரு 2013ஆம் ஆண்டு வெளிவந்த சகசம் மற்றும் அறிவியல் திரைப்படம். எம். நைட் ஷியாமளன் என்ற பாண்டிச்சேரி பக்கம் பிறந்த ஒரு இந்திய இயக்குநர் இயக்கிய படம் இது. நீண்டநாட்களாக பெரும் எதிர்பார்ப்பில் இருந்து வெளியான படம். இந்தப் படமானது இயக்குநர் ஷ்யாமளன்னின் முதல் டிஜிட்டல் படமாகும். இந்தப் படம் சோனி எப் 65(Sony F65) டிஜிட்டல் கமெராவில் எடுக்கப்பட்ட முதல் திரைப்படமாகும். 

அங்கு விண்கலம் தரையில் மோதியதில் இரண்டு துண்டாக உடைந்து ஒன்று நூறு கிலோமீட்டர்க்கு அப்பால் விழுகிறது அப்பாவும் , மகனையும் தவிர அனைவரும் இறக்கின்றனர். வில் ஸ்மித்துக்கு காலில் அடிபடுகிறது. அவர்கள் தங்கள் கிரகத்திற்குத் தகவல் சொல்ல வேண்டுமானால் பீக்கான் என்ற ஒரு ரிமோட் மூலம் சிக்னல் கொடுக்க வேண்டும். இங்குள்ள விண்கலத்தில் அது உடைந்து போய் விட தன் காலில் அடிபட்டு உள்ளதால் நூறு கிலோமீட்டர்க்கு அப்பால் உள்ள மீதி விண்கலத்தில் உள்ள பீக்கான் மூலம் சிக்னல் தர மகனை அனுப்புகிறார் வில் ஸ்மித். மகன் மேற்கொள்ளும் அந்தப் பயணமே படத்தின் மீதி பாதி.


படத்தின் பெரிய பிளஸ் என்று பார்த்தால் வில் ஸ்மித்ம் அவருடைய உண்மையான மகன் ஜேடன் சிமித்தும் தான். தந்தை மகன் உறவிற்கு அப்படி செட் ஆகிறார்கள்.



</doc>
<doc id="204935" url="https://ta.wikipedia.org/wiki?curid=204935" title="ஜி.ஐ. ஜோ: ரிட்டாலியேசன்">
ஜி.ஐ. ஜோ: ரிட்டாலியேசன்

ஜி.ஐ. ஜோ2 வஞ்சம் ("G.I. Joe: Retaliation") 2013 ஆம் ஆண்டு வெளிவந்த அமெரிக்கா நாட்டு அறிவியல் மற்றும் அதிரடி திரைப்படம். இந்த திரைப்படத்தை ஜான் எம் சூ-வு இயக்க, டுவெயின் ஜான்சன், சானிங் டேட்டம், ரே பார்க், லுக் ப்ரேசி உள்ளிட்ட பல நடிகர் நடிகைகள் நடித்துள்ளார்கள்.

உலகை தன் கைக்குள் கொண்டு வர நினைக்கும், கோப்ரா படையின் சூத்திரதாரி ஸார்ட்டன் (அர்னால்ட் வாஸ்லூ), அமெரிக்க ஜனாதிபதியை (ஜோனத்தன் ப்ரைஸ்) சிறைபிடித்து, அவர் இடத்தில் தன் உருவம் மாற்றி உட்காருகிறான். தொடர் குண்டு வெடிப்பில் ஜோக்கள் பலியாக, தப்பிப் பிழைத்தவர்கள் மார்வின் (எ) ‌ரோட் ப்ளாக்(ட்வெய்ன் ஜான்சன்), பிளிண்ட் (டி ஜே காட்ரோனா) மற்றும் லேடி ஜேயி (அட்ரியன் பலிக்கி). 

கோப்ரா படையின் கையில் சிக்கிய பாகிஸ்தான் ஏவுகணையை மீட்கும் அவர்கள் மேல், அதை கடத்தியதாக குற்றம் சாட்டி, குற்றவாளிகள் ஆக்குகிறார் ஸார்ட்டன். கோப்ரா படையில் சிக்கிய ஸ்டராம் ஷேடோவை (லீ ப்யுங்க் ஹுன்) காப்பாற்றி, தங்களுடன் சேர்த்துக் கொள்கிறார்கள் தப்பிய ஜோக்கள். வீட்டையே துப்பாக்கி கடையாக வைத்திருக்கும் முன்னாள் அமெரிக்க ஜெனரல் ஜோசப் கோல்டன் (ப்ரூஸ் வில்லிஸ்), தன் சகாக்களுடன் அவர்களுக்கு உதவ முன் வருகிறார். அமெரிக்க ஜனாதிபதியை காப்பாற்றி, உலகை கோப்ரா படையிடமிருந்து மீட்கும் ஜோக்களின் ஜாலங்கள் மீதி படம்!




</doc>
<doc id="204940" url="https://ta.wikipedia.org/wiki?curid=204940" title="தனிமையச்சம்">
தனிமையச்சம்

தனிமையச்சம் (Claustrophobia ) என்பது ஓரிடத்தில் பிறமனிதர்கள் துணை ஏதுமின்றி தனித்திருபதால் ஏற்படுகின்ற அச்சமாகும். ஓர் அறையிலோ புற இடத்திலோ இத்தனிமை அமையலாம். 

கதிர்மருத்துவத்தின் போது இது போன்றதோர் சூழ்நிலை ஏற்படலாம். எம்.ஆர்.ஐ. - காந்த ஒத்ததிர்வு படம் எடுக்கும் போதும், சி.டி. ஆய்வின் போதும் நோயாளி தனித்திருக்கும் நிலை, சில நிமிடங்கள் தனித்து இருக்கம் நிலை உருவாகிறது. பெரிய கருவியும் தனிமையும் தனிமையச்சத்தினை ஏற்படுத்துகிறது. நோயாளிக்குத் தகுந்த விளக்கம் அளித்து அச்சத்தினைப் போக்க வேண்டுவது அவசியமாகும்.


</doc>
<doc id="204949" url="https://ta.wikipedia.org/wiki?curid=204949" title="இறை அன்னை மரியா பெருங்கோவில் (ராஞ்சி)">
இறை அன்னை மரியா பெருங்கோவில் (ராஞ்சி)

இறை அன்னை மரியா பெருங்கோவில் ("Basilica of the Divine Motherhood of Our Lady") என்பது இந்தியாவில் கத்தோலிக்க திருச்சபையின் ராஞ்சி உயர் மறைமாவட்டத்தில் ராஞ்சி நகருக்கு அருகே உல்கத்து ("Ulhatu") பகுதியில் அமைந்துள்ள இணைப் பெருங்கோவில் ("minor basilica") ஆகும். 

வரலாற்றுச் சிறப்பு மிக்க இக்கோவில் 2004, நவம்பர் 30ஆம் நாள் "பெருங்கோவில்" நிலைக்கு உயர்த்தப்பட்டது.

இக்கோவிலின் வரலாறு 1903இல் கவாலி ("Kawali") என்ற சிற்றூரிலிருந்து தொடங்குகிறது. அந்த ஊரில் ஒரு தொடக்கப் பள்ளிக்கூடம் 1903இல் தொடங்கப்பட்டு ஒரு வேதியரின் கண்காணிப்பில் விடப்பட்டது. 1907இல் அங்கு ஒரு சிறு கோவில் கட்டப்பட்டது. அக்கோவில் 1948இல் பூத்தாத்தாவுர் ("Bhuthataur") என்ற இடத்திற்கு மாற்றப்பட்டது. அங்கும் ஒரு பள்ளிக்கூடம் திறக்கப்பட்டது. அக்கோவிலில் ஒரு கத்தோலிக்க குரு திருப்பலி நிறைவேற்றுவது வழக்கம். அந்தக் காலக்கட்டத்தில் உல்கத்து பகுதி ராஞ்சி மறைமாவட்டக் கோவிலின் கீழ் இருந்தது.

உல்கத்து பகுதி மக்களின் ஆன்ம தேவைகளைக் கவனித்துக்கொண்டு ஒரு குடிசையில் வாழ்ந்துவந்த பெல்சிய நாட்டு மறைப்பணியாளர் அருள்திரு தேஃப்ரைன் ("Rev. Defrijn") என்பவர் அங்கு ஒரு கோவிலுக்கும் பள்ளிக்கூடத்திற்கும் 1952இல் அடிக்கல் நாட்டினார். கோவில் 1953இல் வழிபாட்டுக்காகத் திறந்து விடப்பட்டது. விரைவிலேயே திருப்பயணிகள் அக்கோவிலுக்குச் சென்று வழிபடத் தொடங்கினர்.

பெல்சியத்தின் ஹால்லே ("Halle") நகரிலிருந்து கொண்டுவரப்பட்ட அன்னை மரியா திருவுருவம் மக்களின் வணக்கத்திற்காக வைக்கப்பட்டது. 

இக்கோவிலில் அன்னை மரியாவுக்கு வணக்கம் வளர்ந்தது பற்றி பல வரலாறுகள் உள்ளன. ஒரு வரலாற்றுப்படி, ஒரு முறை இக்கோவிலை எதிரிகள் தாக்க முற்பட்டனர். மக்கள் எதிரிகளின் கைகளிலிருந்து தம்மை விடுவிக்குமாறு அன்னை மரியாவை வேண்டினர். மக்களை நோக்கி எதிரிகள் சுட்ட குண்டுகள் அனைத்தையும் அன்னையின் திருவுருவம் தடுத்து, மக்கள் காப்பாற்றப்பட்டனர். குண்டுகள் துளைத்ததால் அன்னை மரியாவின் சிலை கருப்பு நிறம் அடைந்தது.

மற்றொரு வரலாறு, ராஞ்சி பகுதியில் மறைப்பணி ஆற்றி பல்லாயிரக்கணக்கான தொல்குடி மக்களைக் கிறித்தவத்திற்குக் கொணர்ந்த காண்ஸ்டன்ட் லீஃபென்சு () என்ற பெல்சிய இயேசு சபைத் துறவியின் வாழ்க்கையோடு இணைந்தது. லீஃபென்சு சிறுவயதினராய் இருந்தபோது தமது பெல்சிய நாட்டின் ஹால்லே என்ற இடத்தில் இருந்த புனித மரியா திருத்தலத்திற்குச் சென்று வேண்டிக்கொண்டாராம். கடவுள் தம்மைத் துறவற வாழ்வுக்கும் மறைபரப்புப் பணிக்கும் அழைக்கிறார் என்று உணர்ந்த லீஃபென்சு இந்தியாவின் ராஞ்சி பகுதிக்குச் செல்ல கடவுள் தம்மை அழைத்ததை உணர்ந்தார். அவர் ராஞ்சியின் அருகிலிருந்த 1889இல் கவாலி ஊருக்குச் சென்றார். அங்கு எதிரிகளின் கைகளிலிருந்து தொல்குடி மக்களின் உயிரைக் காத்தார். இதனால் பலர் கத்தோலிக்கராக மாறினர்.

கடுமையாக நோய்வாய்ப்பட்ட லீஃபென்சு பிறந்த நாடாகிய பெல்சியத்துக்கு அனுப்பப்பட்டார். அங்கு சிகிச்சை பெற்று, மீண்டும் இந்தியா திரும்புவார் என்று எதிர்பார்க்கப்பட்டது. ஆனால் லீஃபென்சு பெல்சியத்தின் லுவேன் நகரில் 1893இல் இறந்தார். 

லீஃபென்சு அடிகளார் உடல் பெல்சியத்தில் அடக்கப்பட்டது. பின்னர், 1993ஆம் ஆண்டில் அவருடைய உடலின் மீபொருள்கள் அவர் மறைப்பணி ஆற்றிய ராஞ்சிக்குக் கொண்டுவரப்பட்டு, மறைமாவட்டக் கோவிலில் அடக்கம் செய்யப்பட்டன.

உல்கத்து அன்னை மரியா கோவில் 1995இல் அர்ச்சிக்கப்பட்டது.

உல்கத்து நகரில் அமைந்துள்ள இறை அன்னை மரியா பெருங்கோவிலின் கீழ் வேறு பல கோவில்களும் சிற்றாலயங்களும் உள்ளன. அங்கு பல கன்னியர் மடங்களும் செயல்படுகின்றன. 
அன்னை மரியா கோவில், உல்கத்து


</doc>
<doc id="204952" url="https://ta.wikipedia.org/wiki?curid=204952" title="பௌர்ணமி (2006 திரைப்படம்)">
பௌர்ணமி (2006 திரைப்படம்)

பௌர்ணமி () 2006ல் பிரபுதேவா இயக்கத்தில் வெளிவந்த தெலுங்கு திரைப்படமாகும். பிரபாஸ், திரிசா, சார்மி கவுர், ராகுல் தேவ், சிந்து துலானி ஆகியோர் இத்திரைப்படத்தில் நடித்திருந்தனர்.


</doc>
<doc id="204955" url="https://ta.wikipedia.org/wiki?curid=204955" title="சார்மி கவுர் (நடிகை)">
சார்மி கவுர் (நடிகை)

சார்மி கவுர் என்பவர் இந்தியத் திரைப்பட நடிகையாவார். இவர் தெலுங்கு, தமிழ் இந்தி திரைப்படங்களில் நடித்துள்ளார்.


</doc>
<doc id="204959" url="https://ta.wikipedia.org/wiki?curid=204959" title="சிறந்த நடிகருக்கான அகாதமி விருது">
சிறந்த நடிகருக்கான அகாதமி விருது

சிறந்த நடிகருக்கான அகாதமி விருது 1929 ஆம் வருடத்திலிருந்து வழங்கப்படுகின்றது. ஒரு ஆண்டில் வெளிவந்த திரைப்படத்தில் சிறப்பாக நடித்த ஆண் நடிகருக்கே வழங்கப்படுகின்றது. இவ்விருது திரைப்படங்களின் கலை மற்றும் அறிவியல் அகாதமி (AMPAS) ஆல் வழங்கப்படுகிறது.
இவ்விருதினை வென்றவர்களில் சிலர்:



</doc>
<doc id="204960" url="https://ta.wikipedia.org/wiki?curid=204960" title="சிறந்த நடிகைக்கான அகாதமி விருது">
சிறந்த நடிகைக்கான அகாதமி விருது

சிறந்த நடிகைக்கான அகாதமி விருது 1929ஆம் வருடத்திலிருந்து வழங்கப்படுகின்றது. ஒரு ஆண்டில் வெளிவந்த திரைப்படத்தில் முதன்மைக் கதாப்பாத்திரத்தில் சிறப்பாக நடித்த பெண் நடிகருக்கே வழங்கப்படுகின்றது. இவ்விருது திரைப்படங்களின் கலை மற்றும் அறிவியல் அகாதமி (AMPAS) ஆல் வழங்கப்படுகிறது.
இவ்விருதினை வென்றவர்களில் சிலர்:



</doc>
<doc id="204961" url="https://ta.wikipedia.org/wiki?curid=204961" title="ந. ச. பொன்னம்பல பிள்ளை">
ந. ச. பொன்னம்பல பிள்ளை

வித்துவ சிரோமணி பொன்னம்பலப்பிள்ளை எனப் பரவலாக அறியப்படும் ந. ச. பொன்னம்பலப்பிள்ளை (1836 - 1902) இலங்கை யாழ்ப்பாணத்தைச் சேர்ந்த தமிழ்ப் புலவர் ஆவார். இவர் நல்லூர் ஆறுமுக நாவலரின் சகோதரி மகனும் அவரது மாணாக்கருமாவார்.

பொன்னம்பலப்பிள்ளை யாழ்ப்பாணம், நல்லூரில் சரவணமுத்துப்பிள்ளை என்பவருக்கு 1836 ஏவிளம்பி ஆண்டு சித்திரை 24 ஆம் நாள் பிறந்தார். தாயார் ஆறுமுக நாவலரின் சகோதரி ஆவார். புகழ் பெற்ற ஈழத்துப் புலவர்களான கோப்பாய் சபாபதி நாவலர், உரையாசிரியர் ம. க. வேற்பிள்ளை மற்றும் வித்துவசிரோமணி சி. கணேசையர் ஆகியோர் இவரின் மாணாக்கராவார்.

பொன்னம்பலபிள்ளை சிறந்த தமிழ் அறிவு கொண்டவராக விளங்கினார். தெருக்கள், திண்ணைகள், குளக்கட்டுகள், மரநிழல்கள் என்று எங்கு வேண்டுமானாலும் பாடம் நடத்துவார். பொன்னம்பலபிள்ளை உரை சொல்வதில் வல்லவர். யாழ் வண்ணை வைத்தீசுவரன் கோவில் வித்தியா மண்டபத்தில் இடம்பெறும் புராண படனங்களில் ஒருவர் பாடல்களைப் பாடப் பொன்னம்பலபிள்ளை உரை சொல்வது வழக்கம். பாடுபவர் எந்த இராகத்தில் பாடுகிறாரோ அதே இராகத்தில் பொன்னம்பலபிள்ளை உரை சொல்லுவாராம். அப்போது அவரது மாணாக்கர்கள் கையில் ஏடும் எழுத்தாணியும் வைத்துக்கொண்டு குறிப்பெடுப்பார்கள். 

பொன்னம்பலபிள்ளை கம்பராமாயணம், சீவக சிந்தாமணி இரண்டிலும் மிக்க புலமை உடையவர். சிந்தாமணி அவருக்கு மனப்பாடம். சீவக சிந்தாமணியை முதன் முதலாக அச்சில் பதிப்பித்து வெளியிட்ட உ. வே. சாமிநாதையர் அதன் ஒரு பிரதியைப் பொன்னம்பலபிள்ளைக்கு அனுப்பி அதனை அங்கீகரிக்குமாறு கேட்டுக் கொண்டார் என பண்டிதமணி கணபதிப்பிள்ளை குறிப்பிட்டுள்ளார்.

பண்டிதமணி கணபதிப்பிள்ளை பொன்னம்பலபிள்ளை அவர்களை "தேன்குடம்" என வர்ணிப்பார். எவ்வாறு தேன்குடத்தைச் சுற்றி எறும்புகள் மொய்த்திருக்குமோ அதுபோல பொன்னம்பலபிள்ளையைச் சுற்றி மாணாக்கர் கூட்டம் சூழ்ந்திருக்கும் என்பதால் அந்த உவமை.

ஒரு சமயம் வண்ணை வைத்தீசுவரன் கோவிலில் கம்பராமாயண விரிவுரை ஆரம்பித்தார். அதற்கு நல்ல வரவேற்பு இருந்தது. எனினும் சிவன் கோவிலில் இராமாயண காதை சொல்வது அடாது என்ற கருத்தும் நிலவியது. ஆனாலும் பொன்னம்பலபிள்ளைக்கு எதிராகக் கருத்துச் சொல்ல யாரும் முன்வரவில்லை. ஆனால் உரை வாலி வதம் நடந்த கட்டத்துக்கு வந்தபோது பொன்னம்பலபிள்ளை 1902 மார்கழி மாதம் காலமானார்.

நாட்டுக்குப் பெருமை சேர்த்த அறுவருக்கு கொழும்பு கம்பன் கழகம் ஆண்டுதோறும் விருது வழங்கி கெளரவித்து வருகிறது. அந்த விருதுகளில் ஒன்று "வித்துவ சிரோமணி பொன்னம்பலபிள்ளை விருது" ஆகும்.




</doc>
<doc id="204962" url="https://ta.wikipedia.org/wiki?curid=204962" title="சிறந்த இயக்குனருக்கான அகாதமி விருது">
சிறந்த இயக்குனருக்கான அகாதமி விருது

சிறந்த நடிகைக்கான அகாதமி விருது 1929ஆம் ஆண்டிலிருந்து வழங்கப்படுகின்றது. ஒவ்வொரு ஆண்டும் இவ்விருது வழங்கப்படுகின்றது. சிறப்பாக ஒரு திரைப்படத்தினை இயக்கியதற்காக அப்பட இயக்குநருக்குத் தரப்படுகின்றது. இவ்விருது திரைப்படங்களின் கலை மற்றும் அறிவியல் அகாதமி (AMPAS) ஆல் வழங்கப்படுகிறது.

இவ்விருதினை வென்றவர்களில் சிலர்:



</doc>
<doc id="204965" url="https://ta.wikipedia.org/wiki?curid=204965" title="சிறந்த துணை நடிகைக்கான அகாதமி விருது">
சிறந்த துணை நடிகைக்கான அகாதமி விருது

சிறந்த துணை நடிகைக்கான அகாதமி விருது 1937ஆம் வருடத்திலிருந்து வழங்கப்படுகின்றது. ஒவ்வொறு ஆண்டிலும் வெளிவந்த திரைப்படத்தில் முதன்மைப் பெண் கதாப்பாத்திரத்திற்கு துணையாக சிறப்பாக நடித்த பெண் நடிகருக்கு வழங்கப்படுகின்றது. இவ்விருதினை திரைப்படங்களின் கலை மற்றும் அறிவியல் அகாதமி (AMPAS) வழங்கப்படுகிறது.

இவ்விருதினை வென்றவர்களில் சிலர்:



</doc>
<doc id="204966" url="https://ta.wikipedia.org/wiki?curid=204966" title="சிந்து துலானி">
சிந்து துலானி

சிந்து துலானி இந்தியத் திரைப்பட நடிகையாவார். இவர் தெலுங்கு, தமிழ், கன்னடம் மற்றும் இந்தி மொழி திரைப்படங்களில் நடித்துள்ளார். 

சிந்து துலானி 19 ஜூலை 1983ல் மும்பையில் பிறந்தார். பேர் அன்ட் லவ்லி சரும குழம்பி விளம்பரத்தில் நடித்து புகழ்பெற்றார். தமிழ் திரையுலகில் சுள்ளான் திரைப்படத்தின் மூலம் அறிமுகம் ஆனார். மன்மதன் திரைப்படத்தில் எதிர்மறை நாயகியாக நடித்தார்.



</doc>
<doc id="204971" url="https://ta.wikipedia.org/wiki?curid=204971" title="அபிராமி (நடிகை)">
அபிராமி (நடிகை)

அபிராமி () (திவ்யா கோபிகுமார், பிறப்பு: 26 ஜூலை 1983) இந்திய திரைப்பட நடிகையும், தொலைக்காட்சி தொகுப்பாளினியும் ஆவார். இவர் தமிழ், தெலுங்கு கன்னட மற்றும் மலையாள திரைப்படங்களில் நடித்துள்ளார். தமிழ் திரைப்படத்துறையில் வானவில் திரைப்படத்தின் மூலமாக அறிமுகம் ஆனார்.

இவர், புகழ்பெற்ற மலையாள எழுத்தாளரான பவனனின் பேரனான "ராகுல் பவனன்" என்பவரை, 2009 திசம்பர் 27 அன்று திருமணம் செய்து கொண்டார். இவர்களது திருமணத்திற்கு திரைப்படத்துறையில் இருந்து யாரும் அழைக்கப்படாமல் மிகவும் எளிமையான முறையில் பெங்களூரில் நடந்தது. ஒரே பள்ளியில் படித்த இவர்கள் , பதினைந்து ஆண்டுகளாக காதலித்து வந்தவர்கள் என்பது குறிப்பிடத்தக்கது.

வானவில், மிடில் கிளாஸ் மாதவன், தோஸ்த், சமுத்திரம், சார்லி சாப்ளின், கார்மேகம், சமஸ்தானம், விருமாண்டி ஆகிய தமிழ் படங்களில் நடித்துள்ளார். மேலும் பன்னிரண்டு இதர மொழித்திரைப்படங்களிலும் நடித்துள்ளார். இவர் புதுயுகம் தொலைக்காட்சியில் ரிஷிமூலம் எனும் தொடரின் தொகுப்பாளராகப் பணியாற்றினார்.


</doc>
<doc id="205003" url="https://ta.wikipedia.org/wiki?curid=205003" title="பார்க்கர் (2013 திரைப்படம்)">
பார்க்கர் (2013 திரைப்படம்)

பார்க்கர் 2013ம் ஆண்டு வெளிவந்த அமெரிக்க குற்ற திகில் திரைப்படமாகும். இப்படத்தை இயக்கியுள்ளவர் 'டெய்லர் ஷாக் ஃபோர்டு'; இவர் ஆல்பங்கள் பல இயக்கியவர், பல படங்களில் பரிமளித்தவர். பார்க்கர் படக்கதை டொனால்டு ஈ வெஸ்லேக் எழுதிய 'ஃப்ளாஷ்ஃபயர்' புதினத்தின் அடிப்படையில் உருவாகியிருக்கிறார். இப்படத்துக்கு இசை - டேவிட் பக்லி, ஒளிப்பதிவு - ஜே. மைக்கேல் மருரா ஸ்டுடியோ.

'பார்க்கர்' இந்திய மொழிகளிலும் வெளியானது. தமிழில் நந்தன், விஜயராம், ராஜ், வழங்க தமிழ்த்திரை நிறுவனம் வெளியிட்டது. இதுவரை ஜேசன் ஸ்டேதம் நடித்த படங்களிலேயே அதிகமான, மிரட்டலான அதிரடி காட்சிகள் நிறைந்த படமாக உருவாகியிருக்கிறது. இத்திரைப்படத்தை வெளியிட்ட தமிழ்த்திரை நிறுவனம் அடுத்தவதாக ‘பிரபா’ என்ற நேரடி தமிழ்ப்படத்தை தயாரிக்க இயக்குனர் நந்தன் இத்திரைப்படத்தை இயக்குகிறார்.




</doc>
<doc id="205004" url="https://ta.wikipedia.org/wiki?curid=205004" title="கார்லோஸ் பின்லே">
கார்லோஸ் பின்லே

கார்லோஸ் ஜுவான் பின்லே (டிசம்பர் 3, 1833 - ஆகஸ்ட் 20, 1915) மஞ்சள் காய்ச்சல் நோயின் காரணம் (அ) தோற்ற மூலம் பற்றிய ஆய்வில் ஒரு முன்னோடியாக கருதப்படுகிறவர் இவர் ஒரு கியூபா நாட்டை சேர்ந்த மருத்துவர் மற்றும் விஞ்ஞானி ஆவார். மஞ்சள் காய்ச்சல் நோய் கொசு மூலம் ஆரோக்கியமான நபர்களுக்கு பரவுகிறது என்பதை கண்டுபிடித்தவர். அவர் 1886 ஆம் ஆண்டில் இந்த கண்டுபிடிப்பு பரிசோதனை ஆதாரங்களை வெளியிடப்பட்ட போதிலும், அவரது கருத்துக்கள் 20 ஆண்டுகளாக புறக்கணிக்கப்பட்டன.


</doc>
<doc id="205006" url="https://ta.wikipedia.org/wiki?curid=205006" title="ஆல்பா அலை">
ஆல்பா அலை

ஆல்பா அலை ("Alpha Wave") என்பது ஒத்தியங்கு மற்றும் ஒத்திசைவு பண்பு கொண்டு எழும் 8-13 ஹெர்ட்ஸ் அதிர்வெண் வரம்பில் மூளை நரம்பு முடிச்சுக்களில் ஏற்படும் நரம்பியல் ஏற்றத்தாழ்வுகள் ஆகும்.

ஆல்பா அலை ஜெர்மன் நாட்டை சேர்ந்த நரம்பியல் வல்லுநர் ஹான்ஸ் பெர்கர் கண்டுபிடித்தார். இவரே பிரபலமான எலக்ட்ரோ எக்ஸ்ரே கொண்டு மூளை அலைகளை பதிவு செய்யும் கருவியை முதன் முதலில் பயன்படுத்தினார். இவர் முதன் முதலில் ஆவணப்படுத்திய அலைகளில் பீட்டா அலைகளும் இருந்தன, ஆனால் அவரது ஆர்வம் ஆல்பா அலைகளை குறித்தே இருந்தது. இவரின் பரிசோதனையின் "ஆல்பா தடை" என்பதை ஒருவர் கண்களை திறக்கும் பொழுது அவரது எண்ண அலைகள் பீட்டாவிற்கும் மூடும் பொழுது ஆல்பாவிற்கும் செல்வதை பார்த்து அதில் அவர் ஆர்வம் கொண்டார். இந்த வேறுபாடே ஆல்பா அலைகளுக்கு "பெர்கர் அலை" என்ற பெயரையும் பெற்றுத்தந்தது.

ரஷ்யாவைச் சேர்ந்த உடற்செயலியல் மருத்துவர் ப்ரவடிச் நேமின்ச்கி (Pravdich-Neminski) இழைக்கல்வனோமானி அல்லது நாடாகால்வணாமீட்டர்(Signal galvanometer) மூலம் ஒரு நாயின் மூளையின் மின்சமிக்கைகளை படம் எடுத்தார். இது ஹான்ஸ் பெர்கருக்கு உந்துதலை தந்தது, அது போன்ற ஒரு சோதனையின் மூலமே அவர் மனித மூளையின் மின்சமிக்கைகள் இருப்பதை உறுதி செய்தார். அவர் முதலில் மண்டையில் சேதம் அடைந்த நோயாளிகளுக்கு ஊக்கம் அளித்து அவர்களின் மூளையில் மின்சமிக்கைகள் இருப்பதையும் அதன் அளவீடுகளையும் பதிவு செய்தார். பின்னர் அவர் மூளைக்கு ஊக்கம் அளிப்பதை தவிர்த்து மூளையின் இயல்பான மின் சுழற்சிகள் தாள அளவினை அளவிட தொடங்கினார். இவ்வளவு ஒளிர்மையுடன் இருந்த பெர்கர் இது போன்ற பல தரவுகளை துல்லியமாக பதிந்திருந்தாலும் அவர் தனது முடிவை ஐந்து வருடங்களுக்கு பிறகே வெளியிட்டார்.


</doc>
<doc id="205007" url="https://ta.wikipedia.org/wiki?curid=205007" title="தமிழ் இலக்கிய கலைக்களஞ்சியம் (ஆங்கிலம்)">
தமிழ் இலக்கிய கலைக்களஞ்சியம் (ஆங்கிலம்)

என்சைக்ளோபீடியா ஒப் தமிழ் லிட்ரிச்சர் (தமிழ் இலக்கிய கலைக்களஞ்சியம்) என்பது ஆங்கிலத்தில் வெளியிடப்பட்ட தமிழ் இலக்கியம் பற்றிய கலைக்களஞ்சியம் ஆகும். இது 10 தொகுதிகளைக் கொண்டது. இந்தக் கலைக்களஞ்சியத்தை இகோசகா (Shu Hikosaka) மற்றும் யோன் சமுயூல் (John Samuel) ஆகியோர் தொகுத்துள்ளனர். இதனை ஆசியவியல் நிறுவனம் 1990 ஆம் ஆண்டு வெளியிட்டது.


</doc>
<doc id="205008" url="https://ta.wikipedia.org/wiki?curid=205008" title="ஹான்ஸ் பெர்கர்">
ஹான்ஸ் பெர்கர்

ஹான்ஸ் பெர்கர் (, 21 மே 1873 - 1 ஜூன் 1941) ஜெர்மனியை சேர்ந்த நரம்பியல் வல்லுநரான இவர் 1924 ல் எலக்ட்ரோ என்செபலோகிராபி "மூளை அலைகளைப் பதிவு செய்யும் முறை"யைக் கண்டுபிடித்தார் . 

ஆல்பா அலைச்சீரைக் கண்டறிந்த இவரது பெயரால் அந்த அலை "பெர்கர் அலை" என அழைக்கப்படுகிறது.


</doc>
<doc id="205009" url="https://ta.wikipedia.org/wiki?curid=205009" title="அரசினர் கீழ்த்-திசைச் சுவடிகள் நூலகத் தமிழ்ச் சுவடிகள் விளக்க அட்டவணை">
அரசினர் கீழ்த்-திசைச் சுவடிகள் நூலகத் தமிழ்ச் சுவடிகள் விளக்க அட்டவணை

அரசினர் கீழ்த்-திசைச் சுவடிகள் நூலகத் தமிழ்ச் சுவடிகள் விளக்க அட்டவணை என்பது பல தொகுதிகளைக் கொண்ட ஒரு தமிழ்ச் சுவடிகள் விபர அட்டவணை ஆகும். இவை 1990 களில் அரசினர் கீழ்த்திசைச் சுவடிகள் நூலகத்தால் வெளியிடப்பட்டன. கலிபோர்னியா பல்கலைக்கழகத்தில் இருந்த இதன் பிரதிகள் கூகிள் நிறுவனத்தால் எண்ணிமப்படுத்தப்பட்டுள்ளன.


</doc>
<doc id="205010" url="https://ta.wikipedia.org/wiki?curid=205010" title="புனித அன்னை மரியா பெருங்கோவில் (பெங்களூரு)">
புனித அன்னை மரியா பெருங்கோவில் (பெங்களூரு)

புனித அன்னை மரியா பெருங்கோவில் ("St. Mary's Basilica") என்பது உரோமன் கத்தோலிக்க பெங்களூரு உயர் மறைமாவட்டம், பெங்களூரின் சிவாஜி நகரில் அமைந்துள்ள புகழ்பெற்ற வழிபாட்டிடம் ஆகும். இக்கோவில் பெங்களூரிலேயே மிகப் பழமையான கத்தோலிக்க ஆலயம் ஆகும். மேலும், கர்நாடகா மாநிலத்தில் உள்ள ஒரே இணைப் பெருங்கோவில் () இதுவே.

ஒவ்வோர் ஆண்டும் செப்டம்பர் மாதம் இக்கோவிலில் நிகழ்கின்ற திருவிழா மிகச் சிறப்பானதாகும். அவ்விழாவில் கிறித்தவர்களும் பிற சமயத்தவரும் பெரும் எண்ணிக்கையில் கலந்துகொள்கின்றனர்.

17ஆம் நூற்றாண்டில் மைசூர் இராச்சியத்தின் தலைநகராயிருந்த ஸ்ரீரங்கப்பட்டணத்தில் முதன்முறையாக கிறித்தவம் 1648இல் அறிமுகமானது. அப்போது பெங்களூரு ஒரு சிறு ஊராகவே இருந்தது. மைசூர் மறைபரப்புத் தளத்தின் பகுதியாக விளங்கிய பெங்களூரில் கிறித்தவம் படிப்படியாக வேரூன்றியது. முதலில் மலபார் மறைத்தளத்தைச் சார்ந்த இத்தாலிய இயேசு சபையினர் அப்பகுதியில் கிறித்தவத்தைப் பரப்பினர். அதன் பின் பிரஞ்சு இயேசு சபையினர் மதுரை மற்றும் கர்நாடக மறைத்தளத்திலிருந்து வந்து 18ஆம் நூற்றாண்டில் கிறித்தவத்தைப் பரப்பினர்.

தொடக்கத்தில் செஞ்சி பகுதியிலிருந்து பெங்களூரில் குடியேறிய கத்தோலிக்க மக்கள் ஒரு சிறு கூரைக் கோவில் கட்டி அங்கு வழிபட்டனர். ஆனால் ஐதர் அலி ஆட்சியிலும் அதன் பிறகு திப்பு சுல்தான் ஆட்சியிலும் (1782-1799) கிறித்தவர்கள் மிகக் கொடுமையாகத் துன்புறுத்தப்பட்டார்கள். பல கிறித்தவக் கோவில்கள் தரைமட்டமாக்கப்பட்டன. கிறித்தவர்கள் தம் உயிரைக் காப்பாற்றிக்கொள்ள தப்பியோட வேண்டியதாயிற்று. 

1799இல் பிரித்தானியர் ஸ்ரீரங்கப்பட்டணத்தைக் கைப்பற்றி, திப்பு சுல்தானை முறியடித்த பிறகு கிறித்தவ மறைப்பணியாளர்கள் மீண்டும் மைசூர் மறைத்தளத்தில் பணிபுரிய வழிபிறந்தது. பாரிசு வெளிநாட்டு மறைப்பணியாளர்கள் () அங்கு மீண்டும் பணிபுரிய வந்தனர். அக்குழுவைச் சார்ந்த ஷான்-அந்துவான் துபுவா () என்பவர் சோமனஹல்லி, கமனஹல்லி, பேகூர், குஞ்சம், பலஹல்லி, தோரனஹல்லி போன்ற பகுதிகளில் கத்தோலிக்க குடும்பங்களைச் சந்தித்து அவர்களின் ஆன்ம தேவைகளைக் கவனித்தார். 

தமிழ்க் கத்தோலிக்க குடும்பங்கள் குடியேறி விவசாயம் செய்த பகுதி "பிலி அக்கி பள்ளி" (பிறகு "பிளாக் பள்ளி") என்று அழைக்கப்பட்டது. அங்கு துபுவா அடிகள் கூலையால் வேய்ந்த ஒரு சிறு கோவிலை 1803இல் கட்டினார்.

அக்கோவிலில் அவர் திருப்பலி நிறைவேற்றினர். அக்கோவிலின் பெயர் "காணிக்கை மாதா கோவில்" என்பதாகும். 1813இல் அக்கோவில் சிறிதே விரிவாக்கப்பட்டு, "சுத்திகர மாதா கோவில்" என்று பெயர் பெற்றது. அப்பழைய கோவில் கட்டப்பட்ட ஆண்டு ஒரு கல்லில் பதிக்கப்பட்டது. துபுவா அடிகள் அக்கோவிலின் அருகே குருக்கள் இல்லம் ஒன்றையும் கட்டினார். 

அவருக்குப் பின் பணிப்பொறுப்பை ஏற்றவர் அருள்திரு அந்திரேயாஸ் என்பவர். அவர் புதுச்சேரியைச் சார்ந்த தமிழ்க் குரு. அவர் கோவிலை விரிவுபடுத்தி சிலுவை வடிவில் கட்டினார். ஆனால் பெங்களூரில் 1832இல் நிகழ்ந்த கலவரத்தின்போது கோவில் கட்டடம் அழிந்தது. அங்கு மறைப்பணி செய்த போஷத்தோன் அடிகள் அதிசயமாக உயிர்தப்பினார். அந்த இடத்தில்தான் இன்று புனித அன்னை மரியா பெருங்கோவில் எழுந்துள்ளது.

சில ஆண்டுகளுக்குப் பின் பெங்களூரில் கொள்ளை நோய் ஏற்பட்டது. மக்கள் அன்னை மரியாவிடம் வேண்டிக் கொண்டவர். மக்களுக்கு நலமளித்த அன்னையை "ஆரோக்கிய அன்னை" என்ற பெயராலும் மக்கள் அழைத்தனர். 

இன்று கோத்திக் கலைப்பாணியில் எழுந்துயர்ந்து நிற்கின்ற அன்னை மரியா கோவில் 1875-1882 காலக்கட்டத்தில் கட்டப்பட்டது. அதைக் கட்டியவர் அருள்திரு எல். இ. க்ளைனர் ("Rev. L. E. Kleiner") என்பவர் ஆவர். அவர் பின்னர் மைசூரின் ஆயராக நியமனம் பெற்றார்.

புதிய கோவில் 1882, செப்டம்பர் மாதம் 8ஆம் நாள் ஆயர் யோவான்னஸ் மரியா கோவாது என்பவரால் அர்ச்சிக்கப்பட்டு அர்ப்பணிக்கப்பட்டது. அந்நிகழ்ச்சி 35 குருக்கள் மற்றும் 4000 கத்தோலிக்க மக்கள் முன்னிலையில் நடந்தது. 

இன்று பெங்களூரில் உள்ள அனைத்து கத்தோலிக்க கோவில்களுக்கும் தாய்க் கோவிலாக அமைந்தது அன்னை மரியா கோவிலே என்பது குறிப்பிடத்தக்கது.

இக்கோவிலின் வரலாற்று முக்கியத்துவத்தைக் கருதி திருத்தந்தை ஆறாம் பவுல் இக்கோவிலை 1973, செப்டம்பர் 26ஆம் நாள் "இணைப் பெருங்கோவில்" () நிலைக்கு உயர்த்தினார். 1974, சனவரி 26ஆம் நாள் அந்த அறிக்கை வெளியிடப்பட்டு, கொண்டாட்டம் நிகழ்ந்தது. 

கோவில் கட்டுவதற்கு ஆன மொத்தச் செலவு அக்காலக் கணிப்புப்படி சுமார் ரூபா 30,000. கோவிலை வடிவமைத்தவர் ஒரு பிரஞ்சு கட்டடக் கலைஞர். கோவிலின் நீளம் 172 அடி, அகலம் 50 அடி. கோவிலின் முகப்புக் கோபுரத்தின் உயரம் 160 அடி. 

அண்மையில் இக்கோவிலின் பங்குத் தந்தையாகப் பணியாற்றிய அருள்திரு செபமாலை ("Rev. T. Jabamalai") என்பவரின் பணிக்காலத்தில் புதியதொரு பெருங்கூடம் கோவிலின் அருகே கட்டப்பட்டது. கோவிலுக்கு உள்ளே சென்று அன்னை மரியாவுக்கு வணக்கம் செலுத்திய மக்களின் கூட்டம் நாளுக்கு நாள் அதிகரித்ததால் அன்னை மரியாவின் திருவுருவம் கோவிலிலிருந்து அகற்றப்பட்டு புதிதாகக் கட்டப்பட்ட கூடத்தில் ஓர் பீடத்தின்மீது வைக்கப்பட்டது. அன்னை மரியாவின் கையில் குழந்தை இயேசு உள்ளார். 6 அடி உயரம் கொண்ட அச்சிலையின் முன் வேண்டுதல் நிகழ்த்த மக்கள் பெருமளவில் கூடுகின்றனர். ஒவ்வொரு நாளும் அன்னை மரியாவின் சிலைக்கு அழகிய சேலை அணிவிக்கப்படுகிறது. 

கோவிலுக்கு உள்ளே அன்னை மரியா சிலை இருந்த இடத்தில் குழந்தை இயேசு திருச்சிலை வைக்கப்பட்டது. 2004இல் கோவிலின் தலைமைப் பீடம் புதுப்பிக்கப்பட்டு அழகூட்டப்பட்டது. பீடத்தின்மீது புதிய நற்கருணைப் பேழையும் வைக்கப்பட்டது. இப்பணிகளைச் செய்தவர் அப்போது பங்குத்தந்தையாகவும் மறைமாவட்ட முதன்மைக் குருவாகவும் பணியாற்றிய அருள்திரு செபமாலை ஆவார். மேலும் அவர் 2005-2007 ஆண்டுகளில் கோவிலை முழுமையாகப் புதுப்பித்தார். இவ்வாறு புதுப்பித்து அழகுபெற்ற கோவிலை மறைமாவட்டப் பேராயர் பெர்னார்து மோறாஸ் 2006, ஆகத்து 29ஆம் நாள் அர்ச்சித்தார். 

இக்கோவில் கட்டப்பட்டு அர்ப்பணிக்கப்பட்ட 1882ஆம் ஆண்டின் 125ஆம் நினைவு 2007இல் சிறப்பாகக் கொண்டாடப்பட்டது. அதே ஆண்டு சூன் மாதத்தில் கோவிலின் பங்கு நிர்வாகமும் திருத்தல நிர்வாகமும் தனித்தனியே பிரிக்கப்பட்டன. பங்குத் தந்தையாக அருள்திரு ஏ.எஸ். அந்தோனிசாமி, திருத்தல அதிபராக அருள்திரு எல். அருளப்பா ஆகியோர் நியமிக்கப்பெற்றனர். 

2008, செப்டம்பர் 8ஆம் நாள், கோவில் திருவிழாவின்போது புனித அன்னை மரியா கோவில் "மறைமாவட்ட திருத்தலம்" என்ற நிலைக்கு உயர்த்தப்பட்டது. 
ஒரு தனிப் பங்காக மாறிய பின் அன்னை மரியா கோவில் வேறு பல பங்குத் தளங்களை ஈன்றெடுத்தது. பெங்களூரு மறைமாவட்டக் கோவிலான புனித பிரான்சிசு சவேரியார் கோவில் (1851), புனித யோசேப்பு கோவில் (1867), அசோக் நகரில் அமைந்துள்ள இயேசுவின் தூய இதயக் கோவில் (1867).

கோத்திக் பாணியில் கட்டப்பட்ட இக்கோவிலுக்கு வளைவுகள், அலங்காரப் பதிகைகள், கண்ணாடிப் பதிகைகள் கொண்ட சாளரங்கள் போன்றவை அழகூட்டுகின்றன.இக்கோவிலில் அமைந்துள்ள தூண்கள் தொகுப்புகளும் குறிப்பிடத்தக்கவை. மேலும் இக்கோவிலின் கோபுரங்கள் பிரமாண்டமாக எழுந்து நிற்கின்றன.

கண்ணாடிப் பதிகைச் சாளரங்கள் இரண்டாம் உலகப் போரின் போது அகற்றப்பட்டன. பின்னர் 1948இல் மீண்டும் பொருத்தப்பட்டன.

இக்கோவிலின் ஆண்டுத் திருவிழா அன்னை மரியாவின் பிறந்த நாள் விழாவான செப்டம்பர் 8ஆம் நாள் கொண்டாடப்படுகிறது. ஆகத்து 29ஆம் நாள் ஆடம்பர கொடியேற்றத்தோடு நவநாள் பக்திமுயற்சி தொடங்கி செப்டம்பர் 7ஆம் நாள் வரை நீடிக்கும். பத்தாம் நாளான செப்டம்பர் 8 பெரிய திருவிழாவாகக் கொண்டாடப்படும். திருவிழாவின் ஒவ்வொரு நாளும் கொடியேற்றம் நிகழ்த்துவது இக்கோவிலுக்கே சிறப்பான ஓர் அம்சம்.

பத்தாம் திருவிழாவன்று நிகழும் தேரோட்டம் சிறப்பானது. அப்போது தேரில் அன்னை மரியாவின் திருவுருவம் சிவாஜி நகரின் தெருக்கள் வழியாகக் கொண்டுசெல்லப்படும். அச்சிலை வழக்கமாக கோவில் நுழைவாயில் அருகே இருக்கும். 1832இல் நடந்த கலவரத்தின் போது சிலர் கோவிலுக்குத் தீவைத்த வேளையில் இச்சுருபம் மட்டும் அதிசயமாகத் தப்பியது. பின்னர் அச்சிலையை அங்கிருந்து அகற்றி சிறப்பான பீடத்தில் வைக்க முயன்றபோது அச்சிலை நகர மறுத்துவிட்டதாக வரலாறு. எனவே இன்றுவரை அன்னை மரியாவின் அச்சிலை கோவில் நுழைவாயில் அருகேயே உள்ளது. கோவில் திருவிழா நிகழ்ச்சிகளிலும் தேரோட்ட நிகழ்ச்சியிலும் மக்கள் பக்தியோடு பங்கேற்பர். திருவிழா நாட்களில் மக்கள் காவி உடை அணிந்து வருவது வழக்கமாக உள்ளது. 

திருப்பலி பல மொழிகளில் நடைபெறும். ஏழை எளியோரின் திருமணங்கள் நடத்திவைக்கப்படும். மேலும் திருமண ஐம்பதாம் ஆண்டு விழா நடப்பதும் உண்டு. 



</doc>
<doc id="205011" url="https://ta.wikipedia.org/wiki?curid=205011" title="சிதம்பரம் தில்லை நடராஜர் திருக்கோயில்">
சிதம்பரம் தில்லை நடராஜர் திருக்கோயில்

சிதம்பரம் தில்லை நடராஜர் கோயில் சமயக்குரவர் நால்வரால் பாடல் பெற்ற சிவத்தலமாகும். இத்திருத்தலம் சிதம்பரம் வட்டத்தில் அமைந்துள்ளது. சேந்தனார் அருள் பெற்றதும், மாணிக்கவாசகர், வியாக்ரபாதர், பதஞ்சலி, உபமன்யு, வியாசர், திருநீலகண்டர், திருநாளைப்போவார், கணம்புல்லநாயனார் முக்தி பெற்ற தலமாகும். பஞ்சபூத தலங்களுள் இது 'ஆகாயத் ' தலம்.
பஞ்சசபைகளுள் இது கனகசபை, பொற்சபை, சிற்சபை ஆகும். தேவாரப்பாடல் பெற்ற காவிரி வட கரைத்தலங்களில் இத்தலம் முதலாவது சிவதலமாகும்.

'கோயில்' என்று பொதுவாக வழங்கினாலே சைவத்தில் சிதம்பரம் நடராசப் பெருமானின் கோயிலைத்தான் குறிக்கம். ஊர்ப்பெயர் தில்லை; கோயிலின் பெயர் சிதம்பரம், இன்று ஊர்ப்பெயர் வழக்கில் மறைந்து, கோயிலின் பெயரே ஊர்ப் பெயராக வழங்கி வருகிறது.

தில்லை மரங்கள் அடர்ந்த காடாக இருந்தமையால் தில்லைவனம் என்று பெயர் பெற்றது. (இம்மரங்கள் தற்போது சிதம்பரத்தில் இல்லை; ஆனால் இதற்கு அண்மையிலுள்ள பிச்சாவரத்திற்குப் பக்கத்தில் உப்பங்கழியின் கரைகளில் காணப்படுகின்றன.)

இக்கோயிலுள் 'திருமூலட்டானம்' என்னும் தனிக்கோயில் ஒன்றுள்ளது. அர்த்தசாம வழிபாடு முடிந்தபின் எல்லாக் கோயில்களிலும் உள்ள சிவகலைகள் அனைத்தும் இந்த மூலத்தான லிங்கத்தில் ஒடுங்குவதாக ஐதீகம்.

சிற்றம்பலம் உள்ளே செல்வதற்கு ஐந்துபடிகள் - பஞ்சாக்கரப்படிகள் உள்ளன; இப்படிகளின் இரு புறமும் யானை உருவங்கள் உள்ளன. பதினான்கு சாஸ்திரங்களில் ஒன்றை இப்படியில் வைத்தபோது, இப்படிகளிலுள்ள யானைகளில் ஒன்று தன் தும்பிக்கையால் அந்நூலையெடுத்து நடராசப்பெருமான் திருவடியில் வைத்தமையால் அந்நூல் 'திருக்களிற்றுப்டியார்' என்ற பெயர் பெற்றது.

இறைவன் - விராட்புருஷனின் வடிவத்தில் திருவாரூர் மூலாதாரமாகவும், திருவானைக்கா 'உந்தி 'யாகவும், திருவண்ணாமலை 'மணிபூரக'மாகவும், திருக்காளத்தி 'கழுத்தாகவும்', காசி 'புருவமத்தி'யாகவும், சிதம்பரம் 'இருதயஸ்தான'மாகவும், சொல்லப்படும்.

பஞ்சபூத தலங்களுள் இது 'ஆகாயத் ' தலம்.

பஞ்சசபைகளுள் இது கனகசபை, பொற்சபை, சிற்சபை ஆகும்.

இக்கோயிலுள், இறைவனின் ஐந்து சபைகளாகிய 1. சிற்றம்பலம், 2. பொன்னம்பலம் (கனகசபை), 3. பேரம்பலம், 4. நிருத்தசபை, 5. இராசசபை என ஐந்து உள்ளன.

"சிற்றம்பலம்" நடராசப்பெருமான் திருநடனம்புரிந்தருளும் இடம் - 'தப்ரசபா' எனப்படும் இவ்வம்பலத்திற்கு முதலாம் ஆதித்தசோழனின் மகன் முதற்பராந்தகசோழன் பொன்வேய்ந்தான் என்று திருவாலங்காட்டு செப்பேடுகளும் 'லெய்டன்' நகரப் பெரிய செப்பேடுகளும் கூறுகின்றன. இவனுக்கு முன் இரண்யவர்மன், பொன்வேய்ந்தான் என்று கோயிற்புராணம் தெரிவிக்கின்றது.

"பொன்னம்பலம் (கனகசபை)" நடராசப்பெருமான் அபிஷேகம் கொண்டருளும் இடம். இப்பொன்னம்பலத்தின் முகட்டை, முதலாம் ஆதித்தசோழன், கொங்குநாட்டிலிருந்து கொண்டுவந்த உயர்ந்த மாற்றுடைய பொன்னால் வேய்ந்தான் என்று சேக்கிழாரும், தில்லைக்கோயில் கல்வெட்டுப்பாடலொன்று சிறந்த சிவபக்தனும், படைத்தலைவனுமான மணவில் கூத்தனான காளிங்கராயன் என்பவன் பொன்வேய்ந்தான் என்றும் கூறுகின்றது.

"பேரம்பலம்" இது தேவசபை எனப்படும். மணவில் கூத்தனான காளிங்கராயன் விக்கிரமசோழன் காலதில் இச்சபையைச் செம்பினால் வேய்ந்தான் என்று தில்லைக்கோயில் பாடலால் அறிவதோடு, பின்பு இப்பேரம்பலத்திற்கு பொன் வேய்ந்தவன் மூன்றாங்குலோத்துங்கச் சோழன் ஆவான்.

"நிருத்த சபை" ஊர்த்தவ தாண்டவம் செய்தருளிய இடம்.

"இராச சபை" இஃது ஆயிரக்கால் மண்டபமாகும். சோழ மன்னர் மரபில் முடிசூடப் பெறுபவர்களுக்கு இம்மண்டபத்தில் முடிசூட்டு விழா நடைபெற்று வந்தன.

வியாக்ரபாதர் (புலிக்கால்முனிவர்) மிகுதியான பற்றினால் பூசித்த ஊராதலின் பெரும்பற்றப்புலியூர் என்றும்; சித்+ அம்பரம் (அறிவு - வெட்டவெளி)





</doc>
<doc id="205012" url="https://ta.wikipedia.org/wiki?curid=205012" title="எடுத்துரைப்பியல் திறனாய்வு">
எடுத்துரைப்பியல் திறனாய்வு

எடுத்துரைப்பியல் திறனாய்வு (narrative criticism) என்பது, எடுத்துரைப்பியல் கோட்பாடுகளைப் பயன்படுத்தும் ஒரு திறனாய்வு ஆகும். மனிதருடைய அன்றாட வாழ்வின் அனுபவங்களில் இருந்து பொருள் கொள்வதற்கு ஒரு பேச்சாளர் அல்லது எழுத்தாளர் எடுத்துரைக்கும் கதைகள் எவ்வாறு உதவுகின்றன என்பதைப் புரிந்து கொள்வதே இத்திறனாய்வின் நோக்கம்.

இலக்கியம் என்பது படைப்பாளிக்கும், வாசகருக்கும் இடையிலான தொடர்பாடலுக்கான ஊடகம். எடுத்துரைப்பியல் உண்மையான படைப்பாளியையோ, உண்மையான வாசகரையோ கருத்தில் கொள்வதில்லை. பதிலாக, படைப்புக்குள் இருந்தே உட்கிடையான படைப்பாளியையும், உட்கிடையான வாசகரையும் எடுத்துரைப்பியல் கருத்தில் கொள்கிறது. இதன் மூலம் இவ்வகைத் திறனாய்வு படைப்பாளியையோ, வாசகரையோ மையப்படுத்தாமல் படைப்பின் உரையையே மையப்படுத்துவதாக உள்ளது.

இது பைபிள் சார்ந்த திறனாய்வுப் பின்னணியிலேயே தோற்றம் பெற்றுப் பயன்படுத்தப்பட்டு வருகிறது. இதன் சமயம் சாராத பயன்பாடு மிகக் குறைவே. அவ்வாறு பயன்படுத்தப்படும் வேளைகளிலும் அது வேறு திறனாய்வு அணுகுமுறைகளின் ஒரு பகுதியாகவே கருதப்படுகிறது.




</doc>
<doc id="205014" url="https://ta.wikipedia.org/wiki?curid=205014" title="அக்கரைச் சக்தி">
அக்கரைச் சக்தி

அக்கரைச் சக்தி எனும் புனைபெயர் கொண்ட கவிஞர் சக்திதாசன், தற்போது கொழும்பில் வசித்து வருகிறார்.

கிழக்கு மாகாணத்தின் தென்கோடியில் கல்முனை என்னும் நகரின்கண் அமைந்துள்ள ஊரான பாண்டிருப்பைப் பிறப்பிடமாகக் கொண்டவர். ஆரம்பக்கல்வியை அக்கரைப்பற்று இராமகிருஸ்ண வித்தியாலயத்திலும், இடைநிலைக்கல்வியை மட்டக்களப்பு சிவானந்த வித்தியாலயத்திலும் நிறைவேற்றி பேராதனைப் பல்கலைக்கழக பொறியியல் பீடத்தின் இயந்திரவியல் பொறியியலாளராகப் பட்டம் பெற்று, இலங்கைப் பொறியியலாளர்கள் நிறுவகத்தின் பட்டயப்பொறியியலாளராகவும், இலங்கை தன்னியக்க வாகனப் பொறியியலாளர் நிறுவகத்தின் உறுப்பினராகவும், இலங்கை விஞ்ஞான முன்னேற்றச் சங்கத்தின் ஆயுட்கால உறுப்பினராகவும் பதவி வகிக்கிறார்.

1967ம் ஆண்டு சிவானந்த வித்தியாலயத்தில் 10ஆம் தரத்தில் கல்வி கற்கும்போது பாடசாலையில் நடைபெற்ற கவிதைப்போட்டியில் மூன்றாம் இடம் பெற்ற ”விபுலானந்தனுக்கு நான் விடுத்த ஓலை”" எனும் கவிதைமூலம் கவியுலகில் காலடி வைத்த இவருக்குக் கிழக்கிலங்கையின் கவிஞரான நீலாவண்ணனின் பிரசன்னமும் விமர்சனமும் ஊக்கம் கொடுத்திருந்தன.

இவரது கவிதைகள், கலைவாணன், வீரகேசரி, வெளி, அச்சாணி, நாணோசை, மருதம், செங்கதிர், மாற்றம் இதழ்களிலும் பொயட்ரி.காம் (Poetry.Com) போன்ற இணையவெளிகளிலும் வெளியாகியுள்ளன. இவர் தமிழில் மட்டுமல்லாது ஆங்கிலத்திலும் கவிதைகள் எழுதியுள்ளார். நாடகம், வில்லுப்பாட்டு, சங்கீதம் போன்ற துறைகளிலும் ஈடுபாடுள்ளவர்.

மூலம் : www.kavignan.com


</doc>
<doc id="205016" url="https://ta.wikipedia.org/wiki?curid=205016" title="நமது நம்பிக்கை (இதழ்)">
நமது நம்பிக்கை (இதழ்)

நமது நம்பிக்கை ஒரு சுய முன்னேற்ற தமிழ் மாத இதழ். இது தமிழ்நாடு, கோவை மாநகரிலிருந்து வெளி வருகிறது. இந்த மாத இதழின் ஆசிரியர்,பதிப்பாளர் மற்றும் உரிமையாளர், கவிஞர் மரபின் மைந்தன் ம. முத்தையா ஆவார்.

http://marabinmaindan.com/


</doc>
<doc id="205019" url="https://ta.wikipedia.org/wiki?curid=205019" title="மாஸ்கோ அரசுப் பல்கலைக்கழகம்">
மாஸ்கோ அரசுப் பல்கலைக்கழகம்

மாஸ்கோ அரசப் பல்கலைக்கழகம் ("Lomonosov Moscow State University", , உருசியாவில் உள்ள பழமையானதும், பெரியதுமான பல்கலைக்கழகம் ஆகும். இது முன்னர் லோமோனோசோவ் என்ற பெயரில் இயங்கியது. 1755 ஆம் ஆண்டு நிறுவப்பட்டது. இதன் நிறுவனரான மிகைல் இலமனோசொவ் என்பாரின் நினைவாகப் பெயரிடப்பட்டது.

இங்கு 4,000 ஆசிரியர்களும், 15,000 உதவிப் பணியாளர்களும் உள்ளனர். 5,000 பேர் ஆய்வுப் படிப்புகளை மேற்கொள்கின்றனர். 40,000 ற்கும் அதிகமான இளநிலைப் பட்டதாரிகளும், 7,000 முதுநிலைப் பட்டதாரிகளாகளும் கல்வி கற்கின்றனர்.. ஆண்டுதோறும், 2,000 வெளிநாட்டு ஆய்வாளர்களும், மாணவர்களும் இங்கு வந்து கற்கின்றனர்.

1953 ஆம் ஆண்டு முதலே, பல்கலைக்கழகத் துறைகள் ஸ்பேரோ ஹில்ஸ் பகுதியில் உள்ளன. இந்தப் பகுதி மாஸ்கோவின் தென்மேற்கில் ஐந்து மைல் தொலைவில் உள்ளது. முதன்மைக் கட்டிடம், மாஸ்கோவின் கிரெம்லின் மாளிகைக்கு, நகர எல்லைக்கும் நடுவில் உள்ளது. மனெஷ்னயா சதுக்கத்தில் சில துறைகள் இயங்குகின்றன. உக்ரைன், கசக்ஸ்தான், உசுபெக்கிசுத்தான் நாடுகளிலும் சில வளாகங்கள் உள்ளன. இதனுடன் இணைக்கப்பட்டிருந்த மாஸ்கோ இயற்பியல் மற்றும் தொழில்நுட்பக் கல்லூரி, மாஸ்கோ பன்னாட்டுத் தொடர்புகள் நிறுவனம் ஆகியன பிரிந்து தனி நிறுவனங்கள் ஆயின.

இப்பல்கலைக்கழகம் உலகின் முன்னணிப் பல்கலைக்கழகங்களுடன் இணைந்து, கூட்டு முயற்சிகளை மேற்கொண்டுள்ளது. ரசியாவில் உள்ள மதிப்புமிக்க பல்கலைக்கழகங்களில் இதுவும் ஒன்று.

உலகின் உயரமான கட்டிடங்களில் இந்த பல்கலையின் முதன்மை வளாகமும் ஒன்று. மைய கோபுரம் ஒன்று உள்ளது. மொத்தமாக 33 கிலோமீட்டர்கள் பரப்பளவில், 5,000 அறைகளைக் கொண்டுள்ளது.
தரவரிசைப் பட்டியல்களில், உலகின் முன்னணிப் பல்கலைக்கழகங்களுள் ஒன்றாகத் திகழ்கிறது.

இசையரங்கு, திரையரங்கு, நூலகம், நீச்சல் குளம், காவல் நிலையம், உணவகங்கள், கடைகள் உள்ளிட்ட பல வசதிகள் பல்கலைக்கழக வளாகத்திற்குள் அமைந்துள்ளன.
கணிதத் துறை, புவியியல் துறை, கவின்கலை துறை ஆகியன முதன்மைக் கட்டிடத்தில் இயங்குகின்றன.

மொகோவாயா தெருவில் இருந்த பழைய கட்டிடத்தில், ஊடகத்துறை, ஆசியவியல் துறை, உளவியல் துறை ஆகியன இயங்குகின்றன.
இங்குள்ள நூலகம், ரசியாவிலேயே மிகப் பெரியது. ஏறத்தாழ ஒன்பது கோடி நூல்கள் உள்ளன. ஆண்டுக்கு ஐம்பதாயித்திற்கும் அதிகமானோர் இதைப் பயன்படுத்துகின்றனர்.

இப்பல்கலைக்கழகம், முதன்முதலில், அரச வரலாற்று அருங்காட்சியகத்தில் இயங்கியது. பின்னர், கேத்தரின் என்பவரால் மோகோவயா தெருவிற்கு மாற்றப்பட்டது. முதன்மைக் கட்டிடம் 1782 - 1793 ஆண்டுகளில் கட்டப்பட்டது.

பதினெட்டாம் நூற்றாண்டில், மெய்யியல், மருத்துவம், சட்டம் ஆகிய மூன்று துறைகளே இயங்கிவந்தன.
அப்போது உடற்பயிற்சியகமும் இருந்தது. பல்கலைக்கழகத்தின் அச்சுக்கூடத்தில், பிரபலமான இதழ் அச்சடிக்கப்பட்டது.
1804 ஆம் ஆண்டில், மருத்துவத் துறை பிரிக்கப்பட்டது. அறுவை சிகிச்சை, மகப்பேறு, எளிய மருத்துவம் என்றாகியது. 1884–1897, காலத்தில், அதிக நிதி உதவியாலும், அரசின் ஆலோசனையின்பேரில், 1.6 கிலோமீட்டர் நீளத்திற்கு பெரிய வளாகம் கட்டப்பட்டது.

1917 ஆம் ஆண்டின் அக்டோபர் புரட்சிக்குப் பிறகு, ஏழை மக்களின் குழந்தைகளும் பட்டப்படிப்புக்கு சேர்க்கப்பட்டனர்.
இரண்டாம் உலகப் போரின் போது, ஆய்வு நிபுணர்கள், வெடுகுண்டுகள், வானூர்தி ஆகியவற்றின் வளர்ச்சிக்கு உதவினர். பல்கலைக்கழக ஆர்வலர்கள் சிலர், மாஸ்கோ நகரைப் பாதுகாக்கப் போராடினர். போரில், எதிரிப் படைகள் தலைநகரிலேயே தோற்கடிக்கப்பட்டன. போர் முடிந்ததும், நாட்டின் மீள்வளர்ச்சிக்கு இதன் பங்களிப்பு பெரிதும் உதவியது. 
அரசு அதிக நிதி ஒதுக்கியதால், புதிய வளாகம் கட்டப்பட்டது. இங்கு நவீன வசதிகளைக் கொண்ட ஆய்வுக் கூடங்களும், வகுப்பறைகளும் உள்ளன. 1991 ஆம் ஆண்டில், புதிதாக ஒன்பது துறைகள் சேர்க்கப்பட்டன. அரசின் நிதியுதவி, கல்வி அமைச்சகத்தின் தலையீடு இன்றி நேரடியாக பல்கலைக்கு வழங்கப்பட்டது. 1997 ஆம் ஆண்டு, பிரபல இசை நிகழ்ச்சிக்கு பல்கலைக்கழக வளாகம் பயன்படுத்தப்பட்டது. வெகுசிறப்பாக நடந்தேறியது. ஆயிரக்கணக்கான பார்வையாளர்கள் பங்கேற்றனர்.
2008 ஆம் ஆண்டு மார்ச்சு 19 ஆம் நாள், ரசியாவின் அதிநவீன கணினியான ஸ்கிஃப் எமெஸ்யூ, இங்கே கண்டுபிடிக்கப்பட்டது. ரசியப் பகுதிகளிலேயே அதிக வேகத்தில் இயங்கக் கூடியது இதுவே. 2005 ஆம் ஆண்டு, இதன் 250வது ஆண்டு நிறைவு விழா கொண்டாடப்பட்டது.

இங்கு 39 துறைகளும், 15 ஆய்வு மையங்களும் உள்ளன.


இங்கு பயின்ற, பணியாற்றிய 11 பேர் நோபல் பரிசும் , ஐவர் ஃபீல்ட்ஸ் பதக்கமும் வென்றுள்ளனர். ஆன்டன் செக்கோவ் (எழுத்தாளர்), மிக்கைல் கொர்பசோவ் (அரசியல்வாதி), விளாதிமிர் ஆர்னோல்டு (இயற்பியலாளர்) ஆகியோர் இங்கு கல்வி கற்றனர்.



</doc>
<doc id="205023" url="https://ta.wikipedia.org/wiki?curid=205023" title="காச்சிபௌலி">
காச்சிபௌலி

காச்சிபௌலி (gachibowli) என்பது இந்தியாவின் ஐதராபாத் நகரின் ஒரு புறநகராகும். ஐதராபாத் மும்பை பெருவழிச் சாலையில் அமைந்துள்ளது. இது இரங்காரெட்டி மாவட்டம் சிரிலிங்கம்பள்ளி மண்டலில் அமைந்துள்ளது. காச்சிபௌலியிலிருந்து 5 கிலோமீட்டர் தொலைவில் மற்றொரு முக்கிய தகவல் தொழில்நுட்ப நகரான ஐடெக் (HITEC ) நகருள்ளது. இவ்விரு நகரங்களுமே ஐதராபாத்தின் புறநகரங்களாகும். இந்நகரின் சிறப்பு இங்குள்ள கணினிமென்பொருள் நிறுவனங்களாகும். பன்னாட்டளவில் அறியப்பட்ட பெரும் மென்பொருள் நிறுவனங்களான இன்போசிசு, டாடாவின் டி.சி. எசு, விப்ரோ, மைக்ரோசாப்ட், அசென்சர், போலாரிசு போன்ற நிறுவனங்களின் கிளைகள் உள்ளன. மேலும் சில பன்னாட்டு வங்கிகளின் கிளைகளுமுள்ளன. நட்சத்திர ஓட்டல்கள், பாலயோகி விளையாட்டு அரங்கம், பூப்பந்து உள்விளையாட்டு அரங்கம், நீச்சல் குளம் என பல உள்ளன. அருகிலேயே ஐதராபாத் பல்கலைக்கழகம், டாக்டர் ரெட்டீஸ் ஆய்வகம், கேந்திரிய வித்யாலயம், மௌலான ஆசாத் உருது பல்கலைக் கழகம் என்று பலவும் உள்ளன. நகரின் பிறப்பகுதிகளை இணைக்கும் நல்ல சாலை வசதிகளுண்டு. பன்னாட்டு வானூர்தி நிலையத்திற்குச் செல்லும் சாலையும் அருகிலேயே உள்ளது.


</doc>
<doc id="205060" url="https://ta.wikipedia.org/wiki?curid=205060" title="செயல்வல்லமை முதிர்ச்சி ஒப்புரு">
செயல்வல்லமை முதிர்ச்சி ஒப்புரு

செயல்வல்லமை முதிர்ச்சிப் ஒப்புரு ("Capability Maturity Model"') CMM ஒரு வளர்ச்சி மாதிரி ஆகும். இது அமெரிக்காவின் பாதுகாப்புத் துறையினரிடம் இருந்து சேகரிக்கப்பட்ட தரவிலிருந்து உருவாக்கப்பட்ட ஒரு வளர்ச்சி ஒப்புரு ஆகும். இந்த மாதிரியையே கார்னிகி மெல்லன் பல்கலைக்கழகம் மென்பொருள் பொறியியல் நிறுவனம் (SEI) உருவாக்க அடித்தளமாக அமைந்தது. பொதுவாக இது மென்பொருள் உருவாகத்தில் பயன்படும் செயல்முறைகளை மேம்படுத்த உதவுகிறது.

செயல்வல்லமை முதிர்ச்சிப் ஒப்புரு முதன் முதலில் அரசாங்க ஒப்பந்தக்காரர்களின் செயல்முறை திறனை மதிப்பிடும் ஒரு கருவியாக உருவாக்கப்பட்டது. செயல்வல்லமை முதிர்ச்சிப் படிமம் முதலில் வாட்ஸ் ஹம்ப்ரேவின் "மென்பொருள் செயல்முறை நிர்வகித்தல்", 1989 என்ற புத்தகத்தில் விவரிக்கப்பட்டுள்ளத செயல்முறை முதிர்ச்சி கட்டமைப்பை அடிப்படையாக கொண்டது.

ஆகஸ்ட் 1986ல் மென்பொருள் பொறியியல் நிறுவனம்(SEI) கார்னிகி மெல்லன் பல்கலைக்கழகத்தில் மைதிரி கார்பரேஷனுடன்(MITRE Corporation) இணைந்து நிறுவங்கள் மென்பொருள் செயல்பாடுகளை மேம்படுத்துவதற்கான ஒரு செயல்முறையை வகுத்தனர்.. அமெரிக்காவின் மத்திய அரசாங்கம் மென்பொருள் தயாரிக்கும் ஒப்பந்தக்காரர்களின் திறனை அறிய இந்த முயற்சி மேற்கொள்ளப்பட்டது. ஜுன் மாதம் 27ஆம் தேதி மென்பொருள் பொறியியல் நிறுவனம்(SEI) முதிர்ச்சிக்கான கட்டமைப்பை வெளியிட்டது (Humphrey 1987a) மேலும் செப்டம்பர் 1987 அந்நிறுவனம் முதிர்ச்சிக்கான வினாப்பட்டியளையும் வெளியிட்டது (Humphrey 1987b).

மென்பொருள் பொறியியல் நிறுவனம் முதன் முதலில் மென்பொருள் நிறுவனங்களுக்காக முதன் முதலில் உருவாக்கப்பட்ட புத்தகம் செயல்வல்லமை முதிர்ச்சிப் ஒப்புரு:மேம்படுத்துதல் மற்றும் வழிகாட்டுதல்கள் (SEI 1995).

மென்பொருள் பொறியியல் நிறுவனம் ஒரு நிறுவனம் நல்ல தரமான பொருள் மற்றும் சேவை அளிக்க பல பரிமான்கங்கள் முக்கியமானவை எனக் கருதியது. அதில் 
ஆகிய மூன்றும் மிக முக்கியமான பரிமாணங்கள் ஆகும்.


</doc>
<doc id="205071" url="https://ta.wikipedia.org/wiki?curid=205071" title="ஆச்சாம்பட்டி">
ஆச்சாம்பட்டி

ஆச்சாம்பட்டி என்பது தமிழ்நாடு, தஞ்சாவூர் மாவட்டம் செங்கிப்பட்டிக்கு அருகில் உள்ள ஒரு கிராமம் ஆகும். இங்கே உள்ள தங்க அரசர் கோயில் பிரபலமானது. தங்க அரசா் கோவில் ஆச்சாம்பட்டி, கொசுவப்பட்டி,மற்றும் கொத்தம்பட்டி ஆகிய மூன்று கிராமங்களுக்கும் சொந்தமான கோவில் ஆகும். தமிழ்த் தேசியப் போியக்கத் தலைவரும் தமிழ்த் தேசியத் தமிழா் கண்ணோட்டத்தின் ஆசிாியருமான தோழா் பெ. மணியரசன் அவா்கள் பிறந்த சொந்த கிராமம் ஆகும் 

ஆச்சாம்பட்டி அம்பலக்காரர் மற்றும் ஆச்சாம்பட்டி கீழத்தெரு கோட்டார் தலையாரி வகயிறா வரலாறு

புதுக்கோட்டை மாவட்டம் பெருங்களூருக்கு அருகில் உள்ள வெள்ளவெட்டான் விடுதிதான் ஆச்சாம்பட்டி அம்பலக்காரர் மற்றும் ஆச்சாம்பட்டி கீழத்தெரு கோட்டார் தலையாரி வகையிராக்கள்,விராலிப்பட்டி வடக்கு கீழத்தெருகாரர்கள் மற்றும் கல்லுப்பட்டி கீழத்தெருகாரர்கள் ஆகியோருக்கு சொந்த ஊர்.

முன்னோருக்காலத்தில் அம்பலக்காரர் வெள்ளவெட்டான் விடுதியில் வாழ்ந்து கொண்டிருக்கும் போது வயலுக்கு தண்ணீர் பாய்ச்சுவதில் (அம்பலக்காரருடைய மனைவியின் அண்ணனுக்கும்) மைத்துனருக்கும் அம்பலக்காரருக்கும் தகறாராம் வாமடையை அம்பலக்காரர் மைத்துனர் திறக்க இரண்டு பேருக்கும் வயல்காட்டில் ஒரே தகராறு முற்றியதாம் அப்போது ஆத்திரம் அடைந்த அம்பலக்காரர் தான் வைத்திருந்த மண்வெட்டியால் மைத்துனரின் தலையை வெட்டினாரம். தலை வேறு முண்டம் வேறாக விழுந்ததாம். தலை விழும்போது சந்திரா சூர்யா நீதான் சாட்சி என்று கூறியபடி விழுந்ததாம். அம்பலக்காரர் மைத்துனரின் உடலை வயல்காட்டிலேயே வாமடையில் வைத்து புதைத்துவிட்டு வீட்டுக்கு வந்து விட்டாராம். அன்று மாலை வீட்டில் உள்ளவர்கள் அம்பலக்காரரின் மனைவி, ஊர்க்காரர்கள் மற்றும் அம்பலக்காரரும் சேர்ந்து அம்பலக்காரரின் மைத்துனரை தேடுகிறார்களாம் ஒரு மாதம் தேடியும் கிடைக்கவில்லையாம்.

தேடி ஓய்ந்த பிறகு அம்பலக்காரர் அவருடைய வீட்டில் கட்டிலில் ரெட்டணைக்கால் போட்டு வானத்தை பார்த்தபடி படுத்து இருந்தாராம் அப்போது நிலவை பார்த்து அம்பலக்காரர் கள கள என சிரித்தாராம் அப்போது அம்பலக்காரர் மனைவி அண்ணனை காணவில்லை கணவன் ஏன் சிரிக்கிறார் என சந்தேகப்பட்டு இப்படி சிரிக்கீறிர்கள் என அம்பலக்காரரிடம் பல முறை துருவி துருவி கேட்டாராம்.

அம்பலக்காரர் தன் மனைவியிடம் வயல்காட்டில் தண்ணீர் பாய்ச்சிக்கொண்டிருக்கும்போது உன் அண்ணனுக்கும் எனக்கும் தகராறு உன் அண்ணனை நான் வெட்டி வாமடையில் புதைத்து விட்டேன் உன்னுடைய அண்ணன் தலை விழும்போது சந்திரா சூர்யா நீதான் சாட்சி என்று கூறியபடி விழுந்தது ஆகையால் நான் இப்போது சந்திரனை வானத்தில் பார்த்தேன் எனக்கு சிரிப்பு வந்தது அதனால் சிரித்தேன் என்று நடந்த உண்மையை மனைவியிடம் கூறினாராம்

உடனே அம்பலக்காரரின் மனைவி ஊரில் உள்ளவர்களிடம் நடந்தவற்றை கூறினாராம். உடனே அம்பலகாரரின் மனைவி ஊர்க்காரர்கள் அனைவரும் சேர்ந்து அம்பலக்காரரை தீர்த்துக்கட்ட திட்டமிட்டார்களாம் இதை அறிந்த அம்பலகாரர் அங்கிருந்து தப்பிக்க எண்ணி ஊரை விட்டு கிளம்பினாராம் . இதை அறிந்த உடனே அம்பலகாரரின் மனைவி ஊர்க்காரர்கள் அனைவரும் அம்பலக்காரரை பிடிக்க விரட்டிக்கொண்டு வந்தனராம்.

விரட்டிக்கொண்டு கல்லுக்காரன்பட்டிக்கு அருகில் வரும்போது தற்போது ஆச்சாம்பட்டியில் வசிக்கும் கீழவீட்டு கோனார்களின் சொந்த ஊர் கல்லுக்காரன்பட்டியாம் கீழவீட்டு கோனார்கள் கல்லுக்காரன்பட்டியில் செம்மறி ஆட்டு கிடை போட்டு இருந்தார்கள். அப்போது அந்தவழியாக மூச்சு இறைக்க ஓடிவந்த அம்பலக்காரரை பார்த்து என்னங்க அய்யா இப்படி ஓடிவருகிறீர்கள் என்று கீழவீட்டு கோனார்கள் கேட்டார்களாம். நடந்தவற்றை கீழவீட்டு கோனார்களிடம் அம்பலகாரர் கூறினாராம். 

உடனே கீழவீட்டு கோனார்கள் ஆடு அடைப்பதற்காக வைத்திருந்த கூடாரத்தில் அம்பலக்காரரை காப்பாற்றுவதற்க்காக அடைத்தார்களாம் அப்போது அந்தவழியாக அம்பலக்காரரை பிடிப்பதற்காக விரட்டிக்கொண்டு வந்த அம்பலகாரரின் மனைவி ஊர்க்காரர்கள் கீழவீட்டு கோனார்களிடம் இந்தவழியாக ஒருத்தன் ஓடுறானா என கேட்டார்களாம் . இப்பதான் இந்த வழியாக ஒருத்தன் மூச்சு இறைக்க ஓடுறான் என அம்பலகாரரின் மனைவி ஊர்க்காரர்களிடம் கீழவீட்டு கோனார்கள் கூறினார்களாம் . ஏன் அய்யா அவனை விரட்டிக்கொண்டு போகிறீர்கள் என கேட்டார்களாம் அதற்கு அம்பலகாரரின் மனைவி ஊர்க்காரர்கள் நடந்தவற்றை கீழவீட்டு கோனார்களிடம் கூறினார்களாம். அப்படியா செய்தான் 

அவனை விடக்கூடாது கீழவீட்டு கோனார்களும் அவர்களுடன் சேர்ந்து கொண்டு அம்பலக்காரரை பிடிப்பதற்காக ஓடினார்களாம். ஓடி ஓடி களைத்துப்போய் வாக்காளளி எங்கிட்டோ ஓடிப்போய்விட்டாண்டா என்று கூறியபடி அம்பலக்காரரை பிடிப்பதற்காக விரட்டிக்கொண்டு வந்த அம்பலகாரரின் மனைவி ஊர்க்காரர்கள் திரும்பி உள்ள வெள்ளவெட்டான் விடுதிக்கு சென்று விட்டார்களாம்.

அம்பலக்காரரை பிடிப்பதற்காக விரட்டிக்கொண்டு வந்த அம்பலகாரரின் மனைவி ஊர்காரர்களோடு வந்த கீழவீட்டு கோனார்கள் மீண்டும் திரும்பி கூடாரத்தில் அடைக்கப்பட்டிருந்த திறந்துவிட்டு நடந்தவற்றை அம்பலக்காரரிடம் கூறினார்களாம்.பிறகு அம்பலக்காரரும் கீழவீட்டு கோனார்களோடு சேர்ந்துகொண்டு ஆடு மேய்த்துக்கொண்டு இருந்தாராம்.

ஒரு நாள் அம்பலக்காரர் கீழவீட்டு கோனார்களோடு ஆடு மேய்த்துக்கொண்டு நொடியூர் அருகிள் வரும்போது நொடியூர் பட்டினத்தில் ராஜாக்கள் சொக்கட்டாங்காய் விளையாடிக்கொண்டு இருந்தனர் அதை பார்த்த அம்பலகாரர் அவரும் விளையாட்டில் பங்கேற்றார் விளையாட்டில் பங்கேற்றார் அப்போது அம்பலகாரருக்கும் மற்ற ராஜாக்களுக்கும் கடும்போட்டியாம். அப்போது அம்பலகாரர் உங்கள் எல்லோரையும் நான் ஜெயித்துவிட்டால் என்னுடைய சுட்டு விரலில் மண்ணெடுத்து சுண்டி விடுவேன் அந்த மண் எந்த எந்த இடங்களில் எல்லாம் போய் விழுகிறதோ அந்த இடங்களெல்லாம் என்னுடைய ஆளுகைக்கு தர வேண்டும் என்று பந்தயம் போட்டாராம் மற்ற ராஜாக்களும் பந்தயத்திற்கு ஒத்துக்கொண்டார்களாம் . பந்தயபடி அம்பலகாரர் போட்டியில் ஜெய்த்துவிட்டாராம். சுட்டு விரலில் மண்ணெடுத்து சுண்டிவிட்டாராம் அவர் சுண்ட்டி விட்ட மண் பதினெட்டு பட்டியிலும் விழுந்ததாம் அதாவது மு.சோழகம்பட்டி, நத்தமாடிபட்டி, விராலிப்பட்டி வடக்கு , விராலிப்பட்டி தெற்கு . ஆச்சாம்பட்டி , கொசுவபட்டி , கொத்தம்பட்டி ,கல்லுப்பட்டி , திராணிப்பட்டி, மலையப்பட்டி தச்சன்குறிச்சி., குறும்பூண்டி, சவேரியர்பட்டி, நொடியூர்,கிள்ளுக்கோட்டை ,உலங்காத்தான்பட்டி, டி பி சான்டோரியம், நாட்டாணி ஆகிய கிராமங்கள். அதிலிருந்துதான் செங்கிளை நாட்டு அம்பலகாரர் என்று பதினெட்டுபட்டி கிராம மக்களால் அழைக்கப்பட்டாராம்.

ஆச்சாம்பட்டி கீழத்தெரு கோட்டார் தலையாரி வகயிறா வரலாறு

அம்பலக்காரரை பிடிப்பதற்காக கல்லுக்காரன்பட்டி வரைக்கும் விரட்டிக்கொண்டு வந்த அம்பலகாரரின் மனைவி ஊர்க்காரர்கள் அனைவரும் வெள்ளவெட்டான் விடுதிக்கு திரும்பிய உடன் அந்த வாக்காளளி (அம்பலக்காரரை) ஓடிவிட்டான் அவனை சேர்ந்த பறையர்களை இங்கு வைக்கக்கூடாது என்று திட்டம் போட்டார்களாம் . இந்த திட்டத்தை ஊர்க்காரர் ஒருவர் அம்பலகாரரின் பறையர்களிடம் வந்து கூறிவிட்டாராம் .

அம்பலகாரரின் பறையர்கள் அண்ணன் தம்பி மூன்று நபர்கள் ஒரு தங்கை சமையல் செய்து சாப்பிட்டுவிட்டு இரவோடு இரவாக கோவிலுக்கு சென்று தொம்பரக்காத்தான் பட்டவன் இரண்டு சாமிகளையும் தூக்கிக்கொண்டு ஓட்டமும் நடையுமாக நொடியூருக்கு தற்போது தொம்பரக்காத்தான் கோவில் இருக்கும் இடத்தில் வரும்போது பொழுது விடிந்து கோழி கூவியதாம். சாமியை வைத்துவிட்டு காலை கடனை முடித்துவிட்டு சாமியை தூக்கும்போது சாமியை தூக்க முடியவில்லையாம். சாமியை அப்படியே வைத்து விட்டு என்ன செய்வது என்று தெரியாமல் யோசனையில் இருந்தார்களாம் .

விடியற்காலை என்பதால் அருகில் உள்ள விராலிப்பட்டியில் கோழி கூவியதாம் பக்கத்தில் ஊர் இருப்பதை அறிந்த இவர்கள் விரலிபட்டிக்கு சென்றபோது ஊரில் உள்ளவர்கள் இவர்களை விசாரித்து இருக்கிறார்கள் . இவர்கள் நடந்ததை கூறியிருக்கீரார்கள். உடனே நொடியூரில் இருக்கும் அம்பலகாரருக்கு ஆள் அனுப்பி உங்கள் பறையர்கள் இங்கு வந்து இருக்கிறார்கள் என்று தகவல் சொல்லி இருக்கிறார்கள் உடனே அம்பலகாரர் பறையர்களை அழைத்து எல்லாரும் பத்திரமாக வந்துட்டிங்களா என விசாரித்து மூத்தவனும் தங்கையும் விராலிப்பட்டியில் கோனாருக்கு ஆதரவாக இருக்குமாறும் சின்னவன் கல்லுப்பட்டியில் படையாச்சிக்கு ஆதரவாக இருக்குமாறும் நடுவுளவன் என்னுடன் அம்பலக்காரருடன் இருக்குமாறும் சொல்லி இருக்கிறார். பின்பு நொடியூரில் ஆடுமாடுகளுக்கு போதிய மேய்ச்சல் இல்லை என்பதால் ஆச்சாம்பட்டி காசங்காட்டில் ஆடுமாடு மேய்ந்தால் அதிக பால் கறந்ததாம். பின்பு கீழவீட்டு கோனார்களையும் பறையர்களையும் ஆச்சாம்பட்டிக்கு அழைத்துகொண்டுவந்து நிரந்தரகமாக ஆச்சாம்பட்டியில் தங்கிவிட்டாராம்.அந்தப்பறையர்கள் தான் தற்போது ஆச்சாம்பட்டி கீழ தெருவில் வசிக்கும் கோட்டார் தலையாரி வைகையிராக்கள்.ஆச்சாம்பட்டி கீழதெருவில் 5 வகுப்புகள் ( வகையறா)) இருக்கின்றன 

1. கொடுவை தத்தரை

2.பூசாரி 

3.செல்லப்பட்டையார் 

4.சத்தக்காரர்

5.கோட்டார் தலையாரி


</doc>
<doc id="205072" url="https://ta.wikipedia.org/wiki?curid=205072" title="பைலோ பார்ன்சுவர்த்">
பைலோ பார்ன்சுவர்த்

பைலோ டெய்லர் பார்ன்சுவர்த் ("Philo Taylor Farnsworth", ஃபைலோ டெய்லர் ஃபார்ன்ஸ்வர்த், ஆகஸ்டு 19, 1906 – மார்ச் 11, 1971) ஒரு அமெரிக்க கண்டுபிடிப்பாளர். தொலைக்காட்சிப் பெட்டியை முழுமையான மின்னணுக் கருவியாக உருவாக்கியதில் முக்கிய பங்காற்றியவர்.


</doc>
<doc id="205073" url="https://ta.wikipedia.org/wiki?curid=205073" title="பின்காலனித்துவத் திறனாய்வு">
பின்காலனித்துவத் திறனாய்வு

பின்காலனித்துவத் திறனாய்வு என்பது பின்காலனித்துவக் கோட்பாடுகளின் அடிப்படையிலான திறனாய்வு ஆகும். இது, "பண்பாட்டு ஆய்வு" என்பதனுள் அடங்குவது. பெரும்பாலும் ஐரோப்பியக் காலனி ஆதிக்க நாடுகளின் கட்டுப்பாட்டுக்குள் இருந்த நாடுகளையும், பண்பாடுகளையும் சேர்ந்த இலக்கியங்களை இது ஆராய்கிறது. காலனி ஆதிக்கத்துக்கு உட்பட்ட மக்கள் தொடர்பில் காலனி ஆதிக்க நாடுகளைச் சேர்ந்த படைப்பாளிகள் எழுதிய ஆக்கங்களையும் இந்த ஆய்வு உள்ளடக்கும். 

அதிகாரம், பொருளாதாரம், அரசியல், சமயம், பண்பாடு என்பவை தொடர்பான பிரச்சினைகளையும், இவை எவ்வாறு காலனித்துவ ஆதிக்கத்தின் கீழ் தொழிற்படுகின்றன என்பது குறித்தும் பின்காலனித்துவத் திறனாய்வின் கீழ் ஆய்வு செய்யப்படுகிறது. மேல் நாட்டு இலக்கியங்களும், மேல் நாட்டு வரலாறுகளும் அறிவை உருவாக்கும் முதன்மைச் சாதனங்களாகக் கருதப்படுவதைப் பின்காலனித்துவத் திறனாய்வு கேள்விக்கு உள்ளாக்குகிறது. முதலாம் உலகம், இரண்டாம் உலகம், மூன்றாம் உலகம், நான்காம் உலகம் போன்ற சொற் பயன்பாடுகள் மேலை நாடுகளின் முதன்மை இடத்தை வலுவூட்டிக் கொள்வதற்கானவை என இது விமர்சிக்கிறது.




</doc>
<doc id="205078" url="https://ta.wikipedia.org/wiki?curid=205078" title="ஆர்.ஐ.பி.டி. (திரைப்படம்)">
ஆர்.ஐ.பி.டி. (திரைப்படம்)

ஆர்.ஐ.பி.டி. ("R.I.P.D.") இது 2013ம் ஆண்டு வெளிவந்த அமெரிக்கா இயற்கையைக் கடந்த புனைவு நகைச்சுவைத் திரைப்படம். இது பீட்டர் எம். லென்காவ் எழுதிய சித்திரக்கதை. அதை ஜெர்மன் இயக்குநரான ராபர்ட் ஷ்வென்ட்கே படமாக எடுத்திருக்கிறார். கடந்த ஜனவரியிலேயே முழுப் படமும் முடிந்துவிட்டது. சூன் 28ம் தேதி படத்தை வெளியிடுவதாக அறிவிக்கப்பட்டிருந்தாலும் சூலை 19, 2013 அன்றுதான் வெளியானது.



</doc>
<doc id="205082" url="https://ta.wikipedia.org/wiki?curid=205082" title="பஞ்ச லிங்க தலங்கள்">
பஞ்ச லிங்க தலங்கள்

இந்தியாவின் கர்நாடக மாநிலம், மாண்டியா மாவட்டம், தலக்காட்டில் உள்ள ஐந்து சிவ தலங்கள் பஞ்ச லிங்க தலங்கள் என அழைக்கப்படுகின்றன இவை வட இந்தியாவின் பஞ்ச பூதத் தலங்களைப் போல் மிகவும் பிரசித்தி பெற்ற காசிக்கு சமமானதாக வகைப்படுத்தப்படுகின்றன. இத்தல கோபுரங்கள் அனைத்தும் ஓய்சாளா சிற்ப முறைகளில் கட்டப்பட்டவையாகும்.

பஞ்ச லிங்க தலங்கள்: 

இந்த ஐந்து தலங்களையும் இணைத்து பஞ்சலிங்க தரிசனம் விசேடமாகக் கொண்டாடப்படுகிறது.


</doc>
<doc id="205084" url="https://ta.wikipedia.org/wiki?curid=205084" title="ஜேட் ராபிட்">
ஜேட் ராபிட்

ஜேட் ராபிட் அல்லது யுடு (Jade Rabbit)என்று பெயரிடப்பட்ட விண்கலன் சீனாவால் 02.12.2013 (திங்கட்கிழமை) அதிகாலை 1.30 மணிக்கு விண்ணிற்கு அனுப்பப்பட்டுள்ள ஒன்றாகும். இது ஆறு சக்கரங்களுடன் 120 கிலோ எடைகொண்டது. ஜிசாங் செயற்கைக் கோள் ஏவுதளத்திலிருந்து 56.4 மீட்டர் நீளம் கொண்ட 'சாங் இ-3' ஏவூர்தி வெற்றிகரமாக விண்ணில் செலுத்தப்பட்டது. இது யுடு (ஜேட் ராபிட்) என்ற விண்கலம், டெலஸ்கோப் மற்றும் ஒரு ரோபோட்டிக் லேண்டர் கொண்டது.

ஜேட் ராபிட் பகி புதிய தொழில்நுட்பத்தில் சாங்-3 என்ற விண்கலம் மூலம் 3பி- கேரியர் ராக்கெட் கொண்டு சிச்சுவான் மாகாணத்தில் உள்ள சிச்சங் ஏவுகணைத்தளத்திலிருந்து விண்ணுக்கு அணுப்பப்பட்டது.


</doc>
<doc id="205096" url="https://ta.wikipedia.org/wiki?curid=205096" title="பசிபிக் ரிம்">
பசிபிக் ரிம்

பசுபிக் ரிம் (ருத்ர நகரம்) இது ஒரு 2013ம் ஆண்டு வெளிவந்த அமெரிக்கா நாட்டு அறிவியல் திரைப்படம். ரூ. 1600 கோடி செலவில் 103 நாட்கள் இதன் படப்பிடிப்பு நடந்துள்ளது. டிராவிஸ் பீச்சம், சில்லர் மோ டெல் டோரோ இயக்கி உள்ள இப்படத்தை கில்லவர்மோ நவாரோ ஒளிப்பதிவு செய்திருக்கிறார். ரேமின் டிஜாவதி இசை அமைத்திருக்கிறார். சார்லி ஹன்னா, இட்ரிஸ் எல்பா, சார்லிடே, ரிங்கோ கிருச்சி உள்ளிட்ட பல நட்சத்திரங்கள் நடித்துள்ளார்கள்.


இப்படம் தமிழில் ருத்ர நகரம் என்ற பெயரில் முப்பரிமாண (3டி) வடிவில் மொழி மாற்றம் செய்யப்பட்டு என்.ராமசாமியின் ஸ்ரீ தேனாண்டாள் பிக்சர்ஸ் வெளியிட்டது.

ரூ. 1600 கோடி செலவில் 103 நாட்கள் இதன் படப்பிடிப்பு நடந்துள்ளது.



</doc>
<doc id="205101" url="https://ta.wikipedia.org/wiki?curid=205101" title="பஞ்ச மகாயக்ஞம்">
பஞ்ச மகாயக்ஞம்

பஞ்ச மகாயக்ஞம் என்பது ஒரு இல்லற வாழ்வில் ஈடுபடுபவன் அறவழியில் பணம் ஈட்டி, இல்லறத்தை நல்லறமாக நடத்தி, செய்ய வேண்டிய காரியங்கள் எனப்படுகிறது. பஞ்ச மகாயக்ஞங்கள் செய்வது சிறந்தது என இந்து சமய வேத வேதாந்த சாத்திரங்கள் கூறுகிறது. யக்ஞம் ஐந்து வகைப்படும்.
வேத மந்திரங்கள் ஓதுவது, ஓதுவித்தல். வேதங்கள் ஓதி வேள்வி வளர்த்து தேவர்களை மகிழ்விப்பது. 

உபநிடதங்கள், பிரம்ம சூத்திரம், பகவத் கீதை, இதிகாசங்கள், திருமுறை, திருக்குறள் போன்ற மகான்களின் தெய்வீக நூல்களை கேட்டல், படித்தல் மற்றும் அவைகளை சிந்தித்தலே பிரம்ம யக்ஞம் அல்லது ரிஷி யக்ஞம் ஆகும்.

நீத்தார் வழிபாட்டின் மூலம் நமது மூதாதைர்களுக்கு சிரார்த்தம், திதி, தர்ப்பணம் கொடுப்பதின் மூலம் மகிழ்விப்பது.

வீட்டிற்கு வரும் அதிதிகளுக்கு தங்க இடம் அளித்து, அமுது படைத்து விருந்தோம்புவது.

பசு, காகம் போன்ற விலங்குகளுக்கு உணவு வழங்குதல்.


</doc>
<doc id="205102" url="https://ta.wikipedia.org/wiki?curid=205102" title="பிழைச் சார்பு">
பிழைச் சார்பு

கணிதத்தில் பிழைச் சார்பு அல்லது காஸ் பிழைச் சார்பு ("error function", "Gauss error function") என்பது நிகழ்தகவு, புள்ளியியல் பகுதிவகைக்கெழுச் சமன்பாடுகள் ஆகிய பிரிவுகளில் காணப்படும் ஒரு சிறப்புச் சார்பு ஆகும். இது கீழுள்ளவாறு வரையறுக்கப்படுகிறது:

பிழைச் சார்பு (குறியீடு: "erf") :

நிரப்புப் பிழைச் சார்பு (குறியீடு: "erfc") :

கற்பனை பிழைச் சார்பு (குறியீடு: "erfi") :
பிழைச் சார்புக்கும் குவிவுப் பரவல் (cumulative distribution) formula_4 க்குமுள்ள தொடர்பு:

"x" இன் நேர் மதிப்புகளுக்கு, ஒரு அளவீடானது, திட்ட விலக்கம் formula_6 கொண்டு இயல்நிலைப் பரவலாக அமையும் பிழைகளின் தாக்கத்தால் அதன் சராசரி மதிப்பிலிருந்து x க்கும் குறைவான தொலைவிலிருக்கும் என்ற நிகழ்தகவின் மதிப்பை, formula_7 இல் கணக்கிடப்படும் பிழைச் சார்பின் மதிப்பானது தருகிறது. புள்ளியியலில், முழுத்தொகுதியின் சராசரியைப் பொறுத்து அம் முழுத்தொகுதியின் எந்தவொரு மாதிரியின் சராசரியும் எவ்வாறு இருக்கும் என்பதை முன்கூட்டியே அறிந்துகொள்ள இச் சார்பு பயன்படுத்தப்படுகிறது. குவிவுப் பரவற் சார்பின் நிரப்புச் சார்பான Q-சார்பின் பயன்பாட்டைப் போல இது அமைகிறது. Q-சார்பைப் பிழைச் சார்பின் மூலமாக எழுத முடியும்.


இதில் "z" இன் இணையியச் சிக்கலெண் formula_9.

படத்தில், தொகையிடப்படும் சார்புகள் "ƒ" = exp(−"z")மற்றும் "ƒ" = erf("z") இரண்டும் சிக்கலெண் தளமான "z"-தளத்தில் வரையப்பட்டுள்ளன.


மெய் அச்சில் பிழைச் சார்பின் மதிப்பு, "z" → +∞ எனில் 1 ஐயும், "z" → −∞ எனில் −1 ஐயும் erf("z") அணுகுகிறது. கற்பனை அச்சில் ±i∞ ஐ அணுகுகிறது.



பின்வருமாறும் இதனை மாற்றி அமைக்கலாம்:




நேர்மாறு பிழைச் சார்பின் வரையறை மெக்லாரின் தொடர் வாயிலாக:

"c" = 1 மற்றும்



"x" இன் பெரிய மெய்மதிப்புகளுக்கு,

(2"n" – 1)!! என்பது (2"n" – 1) வரையிலான ஒற்றை எண்களின் தொடர் பெருக்கம். 

நிரப்புப் பிழைச் சார்பின் தொடரும் பின்ன விரிவு:

திட்ட இயல்நிலைப் பரவலின் குவிவுப் பரவற் சார்பு Φ க்கும் பிழைச் சார்புக்கும் இடையேயுள்ள தொடர்பு:

Q-சார்புக்கும் பிழைச் சார்புக்குமான தொடர்பு:

குவிவுப் பரவற் சார்பின் நேர்மாறுக்கும் பிழைச் சார்புக்கும் இடையேயுள்ள தொடர்பு:

பொதுமைப்படுத்தப்பட்ட பிழைச் சார்பின் வரையறை:




</doc>
<doc id="205103" url="https://ta.wikipedia.org/wiki?curid=205103" title="பகவத் கீதையின் சாரம்">
பகவத் கீதையின் சாரம்

பகவத் கீதையின் சாரம் பகவத் கீதை 700 சுலோகங்களுடன், பதினெட்டு அத்தியாயங்கள் கொண்டது. இது மகாபாரதம் எனும் இதிகாசத்தில், பாண்டவர் படைகளுக்கும், கௌரவர் படைகளுக்கும், குருச்சேத்திரம் எனும் இடத்தில் நடந்தகுருசேத்திரப் போரின் துவக்கத்தில், ஸ்ரீகிருஷ்ணர், அருச்சுனனுக்கு ஆத்ம உபதேசம் வழங்கும் வேதாந்தநூலாக உள்ளது. இந்நூலுக்கு விளக்க உரை எழுதிய பலரில் ஆதிசங்கரர், இராமானுசர் மற்றும் மத்வர் சிறப்பிடம் வகிக்கின்றனர்.

பகவத் கீதையின் பதினெட்டு அத்தியாயங்களை மூன்று பகுதிகளாக (ஷட்கம்) பிரித்து, ஒவ்வொரு பகுதியிலும் ஆறு அத்தியாயங்கள் கொண்டுள்ளது. முதல் பகுதியில் (1 முதல் 6 வரை உள்ள அத்தியாங்கள்) சீவனின் தத்துவம், கர்ம யோகம் மற்றும் சுயமுயற்சி குறித்து விளக்கப்படுகிறது. இரண்டாம் பகுதியில் (7 முதல் 12 வரை உள்ள அத்தியாயங்கள்) ஈஸ்வர தத்துவம், பக்தி யோகம் மற்றும் ஈஸ்வர அனுக்கிரகம் குறித்து விளக்கப்படுகிறது. மூன்றாம் பகுதியில் (13 முதல் 18 வரை உள்ள அத்தியாயங்கள்) சீவ-ஈஸ்வர ஐக்கியம் (சீவாத்மாவும் பரமாத்மாவும் என்ற அத்வைத ஞானம்), ஞான யோகம் மற்றும் நற்பண்புகள் குறித்து விளக்கப்படுகிறது.
46 சுலோகங்களைக் கொண்டுள்ளது. அருச்சுனன் தன் உறவினர்கள் மற்றும் குருமார்களுக்கு எதிராக போர் செய்வது குறித்தான தனது துயரத்தை (விசாதம்) பகவான் ஸ்ரீகிருஷ்ணரிடம் எடுத்துரைத்தலே இவ்வத்தியாயத்தின் சாரம்.

குருச்சேத்திரப் போர்களத்தில் தங்கள் பாண்டவர் படையை எதிர்த்து நிற்கும் கௌரவர்களின் படையை பார்க்க விரும்பிய அருச்சுனன், தனது தேரோட்டியும் நண்பனுமான ஸ்ரீகிருஷ்ணரிடம், தனது தேரை இரு படைகளுக்கும் நடுவில் நிறுத்துமாறு கூறுகிறான்.

அருச்சுனன், எதிரணியில் நிற்கும் தன்னை வளர்த்து ஆளாக்கிய பாட்டனார் பீஷ்மர், போர்க்கலையை கற்றுக்கொடுத்த தனது குருவான துரோணர் ஆகியவர்களை கண்டு, போரில் இவர்களது மரணத்தை நினைத்து மனம் கலங்கி செயலற்று நின்றான்.

தன்னால் இவர்களை போரில் கொல்ல மனம் இடம் கொடுக்கவில்லை என்றும், போரில் எதிராளிகளை அழித்து நாட்டை திரும்ப அடைவதை விட துறவு மேற்கொள்வதே மேல் என்றும், போரில் சத்திரிய வீரர்கள் கொல்லப்படுவதால் சத்திரிய குலதர்மம் சீர் குலைந்து வர்ணக் கலப்பு உண்டாகிவிடும் என்றும், எனவே கௌரவர்கள் என்னை கொன்றாலும் அதுவும் எனக்கு நன்மை பயப்பதாகிவிடும் என்று கூறி கவலையாலும், துயரத்தாலும் தனது கையில் இருந்த காண்டீபம் எனும் வில்லை எறிந்து விட்டு, செய்வதறியாது அருச்சுனன் தேர்த் தட்டில் அமர்ந்து விட்டான்.

சாங்கிய யோகம் எனில் பகவத் கீதையில் ஞான யோகம் என்று பொருள். 72 சுலோகங்கள் கொண்ட இவ்வத்தியாயத்தை அருச்சுனனின் சரணாகதி, ஞான யோகத்தின் அறிமுகம், கர்ம யோகம், மற்றும் சிதப்பிரக்ஞனின் (ஞானியின்) இலக்கணங்கள் எனும் நான்கு தலைப்புக்களில் பகவான் விளக்குகிறார்.

உங்கள் சீடனாகிய என்னை, மனத்துயரம் மற்றும் மனக்குழப்பத்திலிருந்து காப்பாற்றுங்கள் என்று கூறி அருச்சுனன், பகவான் ஸ்ரீகிருஷ்ணரிடம் தன்னை ஒப்படைக்கிறான் (சரணாகதி அடைகிறான்). அதன் பின் பகவான் அருச்சுனனுக்கு குருவாக மாறி ஆத்ம உபதேசம் செய்ய முடிவு செய்கிறார்.

துயரத்திற்கு காரணம் தன்னைப் பற்றிய அறியாமை எனும் அஞ்ஞானமே. ஞானிகள் துயரப்படுவதில்லை. ஞானத்தினால் வாழ்க்கைத் துயரத்திலிருந்து விடுபடலாம். ஆத்மாவைப் பற்றிய அறியாமையால் மனிதர்கள் துயரப்படுகிறார்கள். ஆத்மா நிலையானது, மாறாதது, என்றும் நித்தியமாக இருப்பது. ஆனால் அனாத்மா எனும் இந்த உடல் பிறப்பு, வளர்வு, தேய்வு மற்றும் இறப்புடன் கூடியது. அனாத்மா அழிவுக்கு உட்பட்டது என்று ஆத்ம-அனாத்மா தத்துவம் விளக்கப்படுகிறது.

பீஷ்மர் மற்றும் துரோணர் ஆகியவர்களின் ஆத்மா அழிவது பற்றிய கவலையா? அல்லது அவர்களின் அனாத்மா எனும் உடல் அழிவது பற்றிய கவலையா? ஆத்மாவைப் பற்றிய கவலை எனில், இந்த ஆத்மா எதனாலும் அழியக்கூடியது அல்ல என்று புரிந்து கொள். ஆனால் இந்த அனாத்மா எனும் உடல் ஒரு காலத்தில் உறுதியாக அழியக்கூடியது என்று புரிந்து கொள். உடலானது ஆத்மாவிற்கு சட்டைப் போல், எனவே தீரன் (ஞானி) இது குறித்து கவலைப்படுவதில்லை என பகவான் அருச்சுனனுக்கு உபதேசம் செய்கிறார்.

கர்ம யோக வாழ்க்கை முறையில் எதிர்மறை பலன் இல்லை. மன ஒருமுகப்பாட்டுடன் கடமைகளைச் செய்பவன் இலக்கை அடைகிறான். பலன் கருதி செய்யும் கர்மங்களை (செயல்கள்) செய்பவர்களை பகவான் இடித்துரைக்கிறார். கர்மத்தை நிந்தனை செய்து கர்ம யோகத்தை பகவான் புகழ்கிறார்.
கர்ம யோகத்தால் உனக்கு செயல்கள் (கர்மத்தை) செய்வதில் மட்டுமே உனக்கு தகுதி உண்டு. ஆனால் அச்செயல்கள் மூலம் கிடைக்கும் பலனில் நீ உரிமை கொண்டாட முடியாது. எனவே செயல் செய்வதிலிருந்து விலகி விடாதே. சமத்துவ நோக்குடன் கடமை ஆற்ற வேண்டும். பந்தப்படுத்தும் செயல்களை, பந்தப்படுத்தாதவாறு செய்ய வேண்டும். கர்ம யோகத்தின்படி கடமையைச் செய்பவனுக்கு மனத்தூய்மை கிட்டும்.
கர்ம யோக வாழ்வின் மூலம் மனமானது மோகம் எனும் மனக்குழப்பத்தை நீக்கி (விவேகம்), வைராக்கியம், மனத்தூய்மை எனும் பலன்களை அடைவாய். எப்போது அறிவு ஆத்மாவில் நிலை நிற்குமோ அப்போது ஞான யோகம் உண்டாயிற்று என அறிந்து கொள் என்று கிருஷ்ணர் அருச்சுனக்கு அருள்கிறார்.

கர்ம யோகத்தைப் பயின்று மனத்தூய்மை அடைந்தவன், அதன் பின் ஞான யோகத்தை பயின்று ஞானத்தில் நிலை பெற்றவனை பகவான் இங்கு சிதப்பிரக்ஞன் (ஞான நிஷ்டன்) என்று ஞானியை சிறப்பாக குறிப்பிடுகிறார்.
எவன் தன்னிடத்திலேயே தான் மகிழ்வாக இருப்பவனையே (Happy with Himself) சிதப்பிரக்ஞன் அல்லது ஞானி ஆவான். தன்னை அறிந்து தன்னிடத்தில் தான் நிலை பெற்று, மனநிறைவு அடைந்தவனே சிதப்பிரக்ஞன் எனும் ஞானி ஆவான். வைராக்கியம், விவேகம், மனவடக்கம், புலனடக்கம், தியாகம், அமைதி, சமாதானம், பொறுமை, அகிம்சை, தவம் போன்ற நற்குணங்கள் பெற்றவனையே ஞானி என்பர். 

ஞானிக்கு பகலாக இருப்பது அஞ்ஞானிகளுக்கு இருளாகும். அஞ்ஞானிகளின் பகலாக இருப்பது ஞானிக்கு இருளாகும். மரண காலத்திற்குள் இந்த ஞானத்தை ஒருவன் அடைந்து விட்டால் அவனின் உடல் அழிந்த பின்பு பிரம்ம நிர்வானம் எனும் விதேக முக்தி அடைகிறான். விதேக முக்தி அடைந்த ஞானிக்கு மறுபிறப்பு இல்லை.

இவ்வத்தியாயம் 43 சுலோகங்கள் கொண்டது. மனிதன் செய்ய வேண்டிய செயல்களை எடுத்துரைக்கிறது. முன்பு ஞான யோகம் உயர்ந்தது கூறினீர்கள், ஆனால் தற்போது என்னை ஏன் கர்மம் (செயல்) எனும் போரில் ஈடுபடத் தூண்டுகிறீர்கள் என அருச்சுனன் கேட்க, அதற்கு கண்ணன் கர்ம யோகத்தின் சிறப்புகளை 1 கர்ம யோகம், 2 உலக வாழ்க்கை மற்றும் 3 காமத்தியாகம் (பற்று விடல்) எனும் மூன்று தலைப்புக்களில் பகவான் ஸ்ரீகிருஷ்ணர் விளக்குகிறார்.
விருப்பு – வெறுப்பு இல்லாமல் ஒருவன் கடமை ஆற்ற வேண்டும். அவ்வாறு ஆற்றிய கடமையிலிருந்து பலனை எதிர்பார்த்து கொண்டு இருக்கக்கூடாது. ஒருவன் இன்பத்தை அனுபவிக்க வேண்டுமானால், அந்த விருப்பமான ஆசையை அனுபவிக்கும் போது, அதை பகவானின் பிரசாதமாக ஏற்றுக் கொண்டு, மற்றவர்களுடன் அந்த பிரசாதத்தை பகிர்ந்து கொள்ள வேண்டும். அவ்வாறு செய்தால் ஆசையில் மூழ்கி விட மாட்டார்கள். உழைப்பு இல்லாது வரும் இன்பங்களை ஒருவன் ஏற்றுக் கொள்ளக்கூடாது. (இலவசமாக கிட்டும் இன்பம் / பொருட்களை புறக்கணிக்க வேண்டும்).

ஜனகர், அசுவபதி போன்ற ராஜரிஷிகள் உலக நன்மைக்காக சமூக வாழ்க்கையில் ஈடுபாட்டுடன் வாழ்ந்தார்கள். எனவே உலக நன்மைக்காக நீயும் கர்ம யோகத்தில் ஈடுபட வேண்டும். பகவான் தன்னையே எடுத்துக்காட்டாக கூறுகிறார். எனக்கு எதுவும் செய்ய வேண்டும் என்ற கட்டாயம் இல்லை. இருப்பினும் நான் கர்ம யோகம் எனும் படைத்தல், காத்தல் மற்றும் அழித்தல் எனும் கர்ம யோகத்தில் ஈடுபடுகிறேன். மேலும் மேலானவர்கள் எதைப் பின்பற்றுகிறார்களோ, அதையே மற்றவர்கள் பின்பற்றுவார்கள். எனவே உலக நன்மைக்காவது கர்ம யோகத்தில் ஒருவன் ஈடுபடவேண்டும்.

தியாகம் எனில் விட்டுவிடுதல் என்று பொருள். எனவே ஒருவன் காமத்தை (ஆசையை) தியாகம் செய்துவிட வேண்டும் (பேராசையை விட்டுவிட வேண்டும்). மனிதனின் பகைவன் அவன் மனதிலே உள்ளதன்றி வெளியே பகைவன் இல்லை. நமது பகைவன் நம் மனதில் உள்ள காமமே (பற்று / ஆசை). எனவே ஆசையின் இருப்பிடத்தை அறிந்தால் நமக்கு பாதி வெற்றி கிட்டிவிடும்.

ஐம்புலன்கள், மனம், புத்தி, அகங்காரம் இவற்றிக்கு மேலானது ஆத்மா. இந்த ஆத்மாவை மறைக்கும் இவைகளை வென்று, ஆசையை அழித்து விடவேண்டும். பேராசை, வெறுப்பு போன்ற காரணத்தினால் பாவம் செய்கிறான். எனவே பாவம் செய்வதிலிருந்து விடுபட வேண்டுமானால், காமத்தை (பற்று-பேராசை) தியாகம் (விட்டு விடுதல்) செய்து விடவேண்டும்ம். கர்ம யோக சாதனை மூலம் காமத்தை வெல்ல முடியும். காமத்தின் பிறப்பிடங்களான ஐம்புலன்கள், மனம்,அகங்காரம் மற்றும் புத்தியை நம் கட்டுக்குள் வைத்திருந்தால் மனத்தூய்மை அடையலாம்.

அத்தியாயத்தில் உள்ள 42 சுலோகங்களை, இறைவனின் அவதார தத்துவம், ஞான கர்ம சந்நியாசம் (ஞானம் பெற மேற்கொள்ளப்படும் சந்நியாசம்), சில சாதனைகள் எனும் மூன்று தலைப்புக்களில் பகவான் விளக்குகிறார்.

பகவத் கீதையில் இவ்விடத்தில் மட்டுமே அவதார தத்துவம் தெளிவாக விளக்கப்படுகிறது. அனைத்து சீவராசிகளின் இப்பிறப்பிற்கு, அவர்கள்/அவைகள் முற்பிறப்பில் செய்த கர்மவினைகள் (பாவ-புண்ணியம்) அடிப்படையே காரணம். ஆனால் பகவான் இவ்வுலகில் பிறப்பு எடுப்பதற்கு பாவ – புண்ணியம் காரணம் இல்லை. கர்மவினை இன்றி பகவான் பிறவி எடுப்பது அவதாரம் ஆகும். சீவராசிகள் கர்மவினைக்கு ஏற்ப பிறப்பு எடுப்பார்கள்.
பகவான் அவதாரம் எடுக்கும் நோக்கம், பல்வேறு காலகட்டத்தில் அதர்மத்தை அழித்து தர்மத்தை நிலைநாட்டுவதே ஆகும்.

எவன் செயலில் செயலின்மையையும், செயலின்மையில் செயலையும் காண்கிறானோ அவன் மனிதர்களில் ஞானி ஆவான். (செயல்படுகின்றது போல் தோண்றும் கோள்களிலும், சீவராசிகளிலும் செயலின்மையும், செயல்படாமல் இருப்பதாகத் தோன்றும் ஆத்மாவில் செயலையும் ஞானி ஒருவனே காண்கிறான்). எனவே ஞானத்தினால் ஒருவன், தான் எப்போதும் செயல் செய்பவன் அல்ல என்று புரிந்து கொள்பவன் சூத்திராத்மா (மாபெரும் ஞானி) ஆவான் என்கிறார் பகவான்.

ஒரு மனிதன் செய்ய வேண்டிய சாதனைகளில், விவேகம், 
வைராக்கியம், புலனடக்கம், மனவடக்கம், தவம், யக்ஞம், வேதாந்த சாத்திரங்களை கேட்டல், பிராணயாமம் செய்தல், சத்துவ உணவை நியமத்துடன் உண்பதுடன் ஞான யக்ஞம் செய்வது அனைத்திலும் சிறந்தது. மேலும் குருவின் மூலம் சாத்திரங்களை கேட்டு ஞானத்தை வளர்த்துக் கொள்ள வேண்டும். சிரத்தையை (இடைவிடாத முயற்சி, நம்பிக்கை) மனதில் வளர்த்து கொள்வதால் ஞானத்தை அடைவது எளிது.

29 சுலோகங்கள் கொண்ட இவ்வத்தியாயத்தை, இரண்டு விதமான வாழ்க்கை முறைகள், வித்வத் சந்நியாசம், ஞான சாதனைகள், ஞானத்தின் பலன்கள் எனும் நான்கு தலைப்புக்களில் பிரித்து பகவான் அருச்சுனனுக்கு உபதேசிக்கிறார்.

மனிதர்கள் பின்பற்ற வேண்டிய இல்லறம் மற்றும் துறவறம் எனும் இரண்டு விதமான வாழ்க்கை முறை குறித்து விளக்குகிறார் பகவான். இல்லற தர்மத்தை ஒருவன் நன்கு கடைப்பிடித்தால் கர்ம யோகியாவான். கர்ம யோகம் நன்கு செய்தால் மனத்தூய்மை அடைந்து ஞான யோகத்திற்கு தகுதி பெறுகிறான். அதே போல் ஒருவன் துறவற தர்மத்தை நன்கு மேற்கொண்டால் ஞான யோகி ஆவான்.

இல்லறத்தில் ஞானம் அடைந்த பின்பு சந்நியாசம் (துறவறம்) மேற்கொள்வது விவிதிஷா சந்நியாசம் என்பர். வேதாந்த ஞானம் அடைந்த பின்பு சந்நியாசம் மேற்கொள்வதை வித்வத் சந்நியாசம் என்பர். வித்வத் சந்நியாசி உலகத்தை எவ்வாறு எவ்வாறு காண்பான் எனில் அனைத்து சீவர்களில் சம நோக்குடன் ஆத்மாவை பார்ப்பான். "ஈசா வாஸ்ய இதம் சர்வம்" எனும் அடிப்படையில், அனைத்து சீவர்களிடம் 
இறைவனை காண்பான்.

விவேகம், வைராக்கியம், முமுச்த்துவம் (இறைவனை அறிந்து கொள்ளும் ஆர்வம்) ஆகியவைகளே ஞானத்தை அடையும் சாதனைகள் ஆகும். 

ஞானத்தில் சாதனை அடைந்த ஞானி சீவ முக்தி எனும் மனநிறைவு பெறுகிறான். பின் தன் சட உடலை விட்டு நீங்கிய பின் (இறந்த பின்) மறு பிறப்பு இல்லாமை எனும் விதேக முக்தி அடைகிறான்.

47 சுலோகங்கள் கொண்ட இவ்வத்தியாயத்தை "தியானம்", "யோகப் பிரஷ்டன்" எனும் இரண்டு தலைப்பின் கீழ் வகுத்து வழங்குகிறார் பகவான்.

பகவான் தியானத்தை ஆறு பிரிவுகளில் விளக்குகிறார்.

1. பகிரங்க சாதனை :- தியான நேரத்தில் தவிர மற்ற நேரங்களில் நமது உணவு, உறக்கம், பழக்க வழக்கங்களில் கட்டுப்பாட்டுடன் சமமாக இருக்க வேண்டும். இவைகளே தியானத்தை ஒழுங்கு படுத்தும். 

2. அந்தரங்க சாதனை :- தியானத்தின் போது கடைபிடிக்க வேண்டியவைகளான தூய்மையும் அமைதியுமான இடம், நல்ல ஆசனம் மற்றும் பொருத்தமான நேரத்தை தேர்ந்தெடுத்துக் கொள்ள வேண்டும்.

3. தியானத்தின் வகைகள் :- 1. ஞானம் அடைவதற்கு முன்பு மனதை ஒருமுகப்படுத்தும் தியானம் 2. ஞானம் அடைந்த பின்பு நிதித்யாசனம் செய்ய வேண்டும்.

4. தியானத்தின் நன்மைகள் :- தியானத்தினால் மன அமைதி, மன ஒருமுகப்பாடு, ஈஸ்வரனை அடையத் தகுதி மற்றும் தியானத்தினால் பெற்ற ஞானத்தை நம்மில் நிலைபடுத்த இயலும்.

5. தியானத்தின் போது வரும் தடைகள் :- மனம் அலைபாய்தல் (விட்சேபம்) மற்றும் உறக்கம் (லயம்).

6. தடைகள் நீங்க வழிகள் :- வைராக்கியத்துடன் செய்யும் தியானத்தால் மேற்படி தடைகள் நீங்கும். மேலும் வேதாந்த சாத்திரங்கள் கேட்டல், படித்தல், சான்றோர்களின் கூட்டு (சத் சங்கம்) முதலியவைகளால் மனதை வெளிவிசயங்களிலிருந்து நீக்கி, நம்மிடமே வைத்துக் கொள்ள முடியும்.
மனத்தூய்மை கிடைக்கும் கர்ம யோகத்தை செய்து பழகிய பின்பு அதனை நீக்கி உபாசனா யோகம் எனும் தியானம் செய்ய வேண்டும்.

பஞ்ச பூதங்களில் தன்னையே பார்ப்பவன் மற்றும் தன்னில் பஞ்ச பூதங்களை பார்ப்பவனே யோகப் பிரஷ்டன் ஆவான். இந்த யோகப்பிரஷ்ட நிலையில் நழுவியவன் (யோகப்பிரஷ்டகம்) இறப்பிற்குப்பின், மறுபிறவியில் அவன் மனக்கட்டுப்பாடு, புலனடக்கம் ஆகிய நற்பண்புகளுடன் பிறப்பான். முற்பிறவியில் செய்த முயற்சிகள் வீண் போகாமல் மேல் நிலைக்கு உயர்வான்.

முப்பது சுலோகங்களுடன் கூடிய இவ்வத்தியாயத்தை பகவான் 1. ஈஸ்வர தத்துவம் 2. பக்தி/பக்தன் 3. பக்தியின் மேன்மை எனும் மூன்று தலைப்புக்களில் அருச்சுனனுக்கு எடுத்துரைக்கிறார்.

நாம் அனுபவிக்கும் இந்த உலகை பராபிரகிருதி எனும் இறைத் தத்துவமாகவும்,
அபராபிரகிருதி எனும் சடமான தத்துவமாகவும் பகவான் இரண்டாகப் பிரிக்கிறார். இந்த உடல், உலகை அறியும் சடப்பொருளாக உள்ளது. இந்த சட தத்துவமும் (அபராபிரகிருதி), இறைத்தத்துவமும் (பராபிரகிருதி) நானே என அறிமுகப்படுத்துகிறார் பகவான். பராபிரகிருதி என்பது மேலான, நிலையான, சத்தியமான இறைத்தத்துவம் ஆகும். அபராபிரகிருதி என்பது கீழான நிலையற்ற சடதத்துவம் ஆகும். சடதத்துவம் மாயையின் வசத்திற்குட்பட்டது. மேலும் இது நிலையற்றதும் அழியக்கூடியதும் ஆகும் (மித்யா). இந்த மாயை பகவானின் வெளிப்பாடே என்று ஈஸ்வர தத்துவத்தை கண்ணன் விளக்குகிறார்.

பகவான் தன்னை வழிபடுபவர்கள் மற்றும் வழிபடாதவர்கள் என இரண்டாக பிரிக்கிறார். மேலும் செம்மையான மனம் இல்லாதவர்கள் பகவானை வழிபட மாட்டார்கள் என்று இடித்துரைக்கிறார். பகவானை வழிபடும் பக்தர்களை நான்காக பிரிக்கிறார். 1. தங்கள் விருப்பங்களை நிறைவேற்றிக் கொள்வதற்கு மட்டும் பகவானை வழிபடும் பக்தர்கள். 2. ஆபத்திலிருந்தும், நோய்களிலிருந்தும் மற்றும் துயரங்களிலிருந்தும் தங்களை காத்துக் கொள்வதற்கு மட்டும் பகவானை வழிபடும் பக்தர்கள். 3. பகவானையே அடைய வேண்டும் எனும் நோக்கில் பகவானை வழிபடும் பக்தர்கள். 4. பகவானை அறிந்து கொள்ள சாதனை செய்யும் ஞானி பக்தன். இந்த ஞானி பக்தனே அனைத்து பக்த்ர்களில் உயர்வானவன் என்று பகவான் ஞானியை புகழ்கிறார். 

பகவானின் மாயையை யாராலும் வெல்ல முடியாது. பகவானை சரணாகதி அடைந்து பக்தி செலுத்துபவன் மாயையை (அறியாமையை) கடக்க பகவான் அருள் புரிகிறார். எவரேவர் எந்த நோக்கத்துடன் பகவானிடம் பக்தி செலுத்துகிறார்களோ அவரவர்களின் கோரிக்கையை பகவான் நிறைவேற்றுகிறார். பகவானுக்கு எந்த பக்தனிடத்திலும் விருப்பு - வெறுப்பு இல்லை. மேலும் பகவானை அறிவது எளிதல்ல. பகவான் அனைத்தையும் அறிபவன். ஆனால் சீவர்கள் பகவானை அறிய இயலாது. சீவர்கள் பிறந்தவுடன் இருமை எனும் விருப்பு - வெறுப்புகளுடன் உள்ளான். இது சீவர்களின் இயற்கை குணமாகும். பிறகு எவர்கள் இந்த விருப்பு - வெறுப்பு எனும் இருமையிலிருந்து விடுபட்டு, அத்யாத்மம், அதிதெய்வம், அதியக்ஞம், அதிபூதம் எனும் தத்துவங்களை அறிந்தவர்கள் என்னிடம் பக்தி செலுத்தி மோட்சம் எனும் (வீடுபேறு) அடைகிறார்கள்.

இருபத்தி எட்டு சுலோகங்களுடன் கூடிய இவ்வத்தியாயத்தை மூன்று தலைப்புகளில் விளக்கப்படுகிறது. 1. அருச்சுனனின் கேள்வியும், பகவானின் பதிலும் 2. மரண காலத்தில் பகவானை நினைத்தல் 3. மரணத்தின் இரண்டு வழிகள் (மார்க்கத்துயம்).

அழியாத பொருள் (வஸ்து) எது? என்ற அருச்சுனனின் கேள்விக்கு பகவான், அழியாத பொருள் பிரம்மம் ஒன்றே என பதில் அளிக்கிறார். பிரம்மத்தின் தன்மையான ஜீவாத்மாவை அத்யாத்மம் என்பர். மேலும் தோன்றுவது, அழிவது என்ற தன்மையுடன் கூடியவை அனைத்தும் அதிபூதம் ஆகும். படைக்கும் தொழில் செய்யும் நான்முக பிரம்மாவை அதிதைவம் ஆவார். சீவர்களில் பிரம்ம சைதன்யம் எனப்படும் ஞானமாக நானே அந்தர்யாமி உருவில் அதியக்ஞம் ஆக இருக்கிறேன்.

மரண காலத்திற்கு முன்பும், மரண காலத்திலும் தொடர்ந்து பகவானை நினைத்து தியானிப்பவனுக்கு, அதன்படி அந்த சீவனுக்கு மறுபிறவி நிர்ணயிக்கப்படுகிறது. எனவே பகவான் நாமத்தை என்றும் நினைத்துக் கொண்டே இறப்பவன் பகவானை அடைகிறான். 

ஒருவன் வாழ்க்கை முழுவதும் எதை நினைத்துக் கொண்டு இருந்தானோ, அதையே மரணகாலத்திலும் நினைப்பான். எனவே உடல்நிலை நன்கு இருக்கும் போது, எல்லா காலத்திலும் பகவான் நாமத்தை தியானித்துப் பழகியவன்தான் மரணகாலத்திலும் பகவானை நினைப்பான். 

கிரம முக்தி எனில் ஒருவன் இந்த பிறவியில் முழு பிரம்ம ஞானத்தை அடைய இயலாவிட்டாலும், தான் செய்த புண்ணியம் காரணமாக பிரம்மலோகத்தை அடைந்து, அங்கு முழு பிரம்ம ஞானம் அடைந்து மறுபிறப்பில்லா பேற்றை அடைகிறான். எனவே பகவானை அடைந்தவன் மறுபிறவி எடுப்பதில்லை. எதை அடைந்தால் மறுபிறவி இல்லையோ, அதுதான் பகவானின் இருப்பிடம்.

எந்த காலத்தில் (வழியில்) உடலை நீத்துவிட்டுச் செல்கின்ற யோகியர் மீண்டும் பிறவியிலா பெரு வாழ்வையும், மேலும் எந்த வழியில் செல்கின்ற யோகிகள் மீண்டும் பிறவி எடுக்கும் நிலையையும் (மறுபிறப்பு எனும் நிலையும்) அடைகிறார்கள் என்பது குறித்து பகவான் விளக்குகிறார். மரணத்திற்கு ஒன்று உத்தராயணம், மற்றது தட்சிணாயனம் எனும் இரண்டு வழிகள் உள்ளது. உத்தராயன காலத்தில் இறப்பவர்கள் சுக்கில கதியில் (வழியில்) பிரம்மலோகத்திற்கும் (மறுபிறவி இல்லா நிலை), தட்சிணாயன காலத்தில் இறப்பவர்கள் கிருஷ்ண கதியில் சொர்க்க லோகத்திற்கும் (மீண்டும் பிறவி எடுப்பது) செல்வார்கள்.

முப்பத்தி நாலு சுலோகங்கள் கொண்ட இவ்வத்தியாத்தில் இரண்டு முக்கிய கருத்துக்களை பகவான் விளக்குகிறார். 1 ஈஸ்வரத் தத்துவம். 2 பக்தி. இந்த தத்துவம் அனைத்து அறிவைக் காட்டிலும் மேலான அறிவு என்றும், அனைத்து இரகசியங்களில் மேலான இரகசியம் என்றும் பகவான் கூறுகிறார்.

அபரா பிரகிருதி எனும் பிரபஞ்சம் (மாயை), பரா பிரகிருதி எனும் ஈஸ்வரனை சார்ந்து உள்ளது. ஆனால் பரா பிரகிருதியான ஈஸ்வரன் மாயையை (அபரா பிரகிருதி) சார்ந்து இல்லாதவன். அபரா பிரகிருதி எனும் இந்த பிரபஞ்சம் பொய்த் தோற்றம் கொண்டது. இந்த பிரபஞ்சம் மற்றும் சீவர்கள் இருப்பது போல் தோற்றமளித்தாலும், அழியும் தன்மை கொண்டதுவே. இந்த மாயையான பிரபஞ்சத்திற்கு ஈஸ்வரனே காரணம். ஈசுவரன் எதனுடனும் தொடர்பு அற்ற தன்மையுடயவன். ஈஸ்வரன் எந்த செயலையும் செய்வதில்லை, செயலின் விளைவுகளையும் அனுபவிப்பது இல்லை. (ஈஸ்வரன் அகர்த்தா / அபோக்தா). எனவே ஈசுவரன் உதாசீனன் ஆக உள்ளார்.

எவ்வித பலனை எதிர்பாராது பகவானிடம் முழு மனதுடன் பக்தி செலுத்துவது “ அநன்ய பக்தி “ ஆகும். 
இவ்வாறு பக்தி செலுத்தி பகவானையே சரணாகதி அடைந்த பக்தர்களை காப்பது எனது கடமை என பகவான் உறுதிமொழி தருகிறார். மேலும் எதிர்காலத்தைப் பற்றிய பயத்துடன் பகவானிடம் பக்தி செலுத்துவது பக்குப்படாத பக்தி என்று இடித்துரைக்கிறார் பகவான்.

எவரெவர் எந்த நோக்கத்துடன் பகவானிடம் பக்தி செலுத்துகிறார்களோ, அவரவர் கோரிக்கைகயை பகவான் நிறைவேற்றுகிறார். பகவானுக்கு எந்த பக்தர்களிடம் விருப்பு - வெறுப்பு இல்லை. பகவானை அறிந்து கொள்வது அரிது. பகவான் அனைத்தையும் அறிந்தவன். ஆனால் சீவர்கள் பகவானை அறிய இயலாது. 

இயற்கையாக சீவர்கள் பிறந்தவுடன் இருமை எனும் விருப்பு - வெறுப்பு உணர்வுகளுடன் இருப்பதால், அச்சீவர்கள் பகவானை அறிது கடினம். பிறகு எவர்கள் அத்யாத்மம், அதிபூதம், அதிதெய்வம், அதியக்ஞம் என்ற தத்துவங்களை அறிகிறார்களோ அவர்களே இருமைகளிருந்து விடுபட்டு பகவானிடம் பக்தி செலுத்தி வீடுபேறு எனும் விதேக முக்தி அடைகிறார்கள்.

எனவே சீவர்கள் பகவானையே மனதில் கொண்டு வழிபட்டு, பகவானுக்காவே அனைத்து நற்செயலகளையும் செய்ய வேண்டும்.

நாற்பத்தி இரண்டு சுலோகங்கள் கொண்ட இவ்வத்தியாயம் ஈஸ்வர தத்துவம், பக்தி, ஈஸ்வரனின் விபூதி (மகிமை, பெருமை) விளக்குகிறது.

ஈஸ்வர தத்துவத்தை பகவான் அத்தியாயம் 10, 13, 14 மற்றும் 15-இல் விளக்கியுள்ளார்.

பக்தி குறித்து பகவான் 12வது அத்தியாயத்தில் விளக்கியுள்ளதை காண்க.

சீவராசிகள் மற்றும் பிரபஞ்ச படைப்பிற்கு பகவானே காரணமாகவும் காரியமாகவும் உள்ளார். (எவ்வாறு பானைக்கு களிமண் உபாதான காரணமோ அவ்வாறே பகவானின் உடல் இந்த பிரபஞ்சமாகவும், சீவராசிகளாகவும் வெளிப்பட்டுள்ளது). மேலும் பகவான் தான் சிறப்பாக எதுவாக உள்ளார் என்று தனது பெருமைகளை கீழ்கண்டவாறு உரைக்கிறார்.


இவ்வத்தியாம் 55 சுலோகங்கள் கொண்டுள்ளது. விசுவரூப தரிசன யோகம் நான்கு தலைப்புக்களில் விளக்கப்படுகிறது. 1 அருச்சுனனுக்கு ஞானக்கண் வழங்குதல். 2 சஞ்சயன் விஸ்வரூப தர்சனம் செய்தல். 3 அருச்சுனன் விஸ்வரூப தரிசனம் செய்தல். 4 அருச்சுனனின் மனதில் ஏற்பட்ட உணர்வுகள்.

பகவானாகிய நீங்கள் (ஸ்ரீகிருஷ்ணர்) அனைத்துமாக உள்ளதாக விபூதி யோகத்தில் கூறினீர்கள். அனைத்துப் பிரபஞ்சம் மற்றும் சீவராசிகளாக, நீங்களாகவே உள்ள உங்களது விஸ்வரூப காட்சியை எனக்கு காட்ட வேண்டும் என அருச்சுனன் பகவானிடம் வேண்டினான். பகவானும், எனது விஸ்வரூபத்தை உனது ஊனக்கண்ணால் பார்க்க இயலாது, அதனால் நான் உனக்கு அருளும் ஞானக்கண் மூலம் எனது விஸ்வரூபத்தை பார் எனக் கூறி அருச்சுனனின் மனதில் உள்ள விருப்பு - வெறுப்புக்களை நீக்கி ஞானக்கண் (தெய்வீக பார்வை) வழங்குகிறார்.

குருச்சேத்திரப் போர்க்களக் காட்சிகளை அத்தினாபுரம் அரண்மனையில் இருந்தவாறே கண்டு அதை திருதராட்டிரனுக்கு எடுத்துச் சொல்ல வியாச முனிவர் சஞ்சயனுக்கு ஞானக்கண் (தெய்வீக பார்வை) வழங்கியமையால், சஞ்சயன் பகவானின் விஸ்வரூப தரிசனத்தை கண்டு அதை திருதராட்டிரனுக்கு விளக்கிக் கூறினார்.

ஆயிரக்கணக்கான சூரிய ஒளியால் மின்னும் பகவானின் ஆயிரக்கணக்கான முகங்கள், கண்கள், ஆயிரக்கணக்கான ஆயுதங்களுடன் கூடிய கைகளைக் கொண்ட விராட் விஸ்வரூபத்தை தரிசனம் செய்த
அருச்சுனன், பகவானின் பெருமைகளை பலவாறு பேசி வர்ணிக்கிறான்.

பகவானின் விஸ்வரூபக்காட்சியை கண்ட அருச்சுனனுக்கு மனதில் மூன்று விதமான உணர்வுகள் ஏற்பட்டது. 1 ஆச்சரியம் (பார்காததைப் பார்த்தல்). 2 ஞானம் இல்லாமையால் பயம் எனும் உணர்வு அருச்சுனனுக்கு ஏற்பட்டது. விஸ்வரூப காட்சியில் பகவானின் செயல்களைப் பார்த்து அருச்சுனன் திகில் அடைகிறான். பகவானின் அழிவுத் தத்துவத்தை தாங்கிக் கொள்ளும் மனநிலை இல்லாமையும் பயத்திற்கு காரணம் ஆயிற்று. பகவானின் விராட் விஸ்வரூப தர்சனத்தை தன்னில் வேறாக பிரித்துப் பார்த்ததால் அருச்சுனனுக்கு இந்த பயம் உண்டாயிற்று. 3 பயந்த அருச்சுனன் பகவானிடம் மீண்டும் பழைய நிலைக்கே காட்சி அளிக்க வேண்டுகிறான். பகவானும் விராட் விஸ்வரூப காட்சியிலிருந்து மீண்டும் ஸ்ரீகிருஷ்ணராக அருச்சுனனுக்கு காட்சி அளிக்கிறார். பகவான் அருச்சுனனைப் பார்த்து பயப்படாதே என்று கூறிய பின்பு அருச்சுனனுக்கு பகவான் மீது பக்தி ஏற்படுகிறது. மேலும் அருச்சுனன், பகவானிடம் நான் உங்களை ஒரு நண்பனைப் போல் பேசி அவமதித்து விட்டேன். அதனால் என்னை மன்னித்தருள வேண்டுகிறான் அருச்சுனன். பகவானிடம் இடைவிடாத பக்தி செலுத்துதல் மற்றும் யாரிடமும் பகைமை பாராட்டாமை போன்ற நற்குணங்கள் உள்ளவர்களே இது போன்ற விஸ்வரூப காட்சியை காண இயலும், மற்றவர்களால் இக்காட்சியை எளிதில் பார்க்க இயலாது என்று பகவான் அருச்சுனனுக்கு அருளினார்.

இருபது சுலோகங்கள் கொண்ட இவ்வத்தியாயத்தை இரண்டு தலைப்புக்களில் விளக்கப்படுகிறது. 1 பக்தியின் ஐந்து நிலைகள் மற்றும் பக்தி யோகத்தின் பலன்கள். 2 பரா பக்தனின் இலக்கணம். 



முதல் நிலையில் உள்ள நிர்குண பிரம்மத்தை உணர்ந்தவர்களே பரா (மேலான) பக்தர்கள். வேத வேதாந்த சாத்திரங்கள் துணையுடன் குருவின் மூலம் பிரம்மத்தை உணர்ந்த ஞானியே பகவானின் பராபக்தன் ஆவான். பராபக்தன் எவர்களையும் வெறுக்காதவன், என்றும் சமத்துவ குணத்துடன் விளங்குபவன். அவனே எனது பிரியமான பக்தன் ஆவான்.

34 சுலோகங்கள் கொண்ட இவ்வத்தியாயத்தை 1 சேத்திரம் (உலகம், உடல்கள்), 2 சேத்திரக்ஞன் (பகவான்), 3 புருஷன், 4 பிரகிருதி, 5 ஞானம், 6 நேயம் எனும் ஆறு தலைப்புகளில் விவரிக்கப்படுகிறது.

விளைநிலத்திற்கும், பூமிக்கும் சேத்திரம் என்பர். பகவான் அகிலப் பிரபஞ்சத்தையே சேத்திரம் என்று கூறுகிறார். மனித சட உடலையும் பகவான் சேத்திரம் என்று கூறுகிறார். 

இந்த உடலை சேத்திரம் என்று அறிபவன் சேத்திரக்ஞன் ஆவார். சேத்திரக்ஞன் ஆகிய நான், ஈஸ்வரன் என அறிந்து கொள்ள வேண்டும். ஆத்மாவை ஈஸ்வரனாக தெரிந்து கொள்ள வேண்டும். "ஆத்மா" அனைத்து உடலுக்குள் இருந்து பிரகாசித்துக் கொண்டிருக்கும் சேத்திரக்ஞனை "நான்" என்று அறிந்து கொள்ள வேண்டும். சேத்திரக்ஞன் அனைத்து உயிரினங்களில் சாட்சியாக அறிமுகப்படுத்துகிறார் பகவான். இதுவே அஹம் பிரம்மாஸ்மி என்ற மகாவாக்கியம் ஆகும். சேத்திரத்தையும் சேத்திரக்ஞனையும் ஐக்கியப்படுத்துகிறார் (சீவாத்மாவையும் பரமாத்மாவையும் ஐக்கியப்படுத்துகிறார்) பகவான் ஸ்ரீகிருஷ்ணர்.

சேத்திரக்ஞன் மற்றும் ஆத்மா ஆகிய சொற்கள் ”"புருஷன்"” என்பதைக் குறிக்கிறது. அனைத்தும் ஒரே பொருளைத் தரும் சொல். புருஷன் இந்த உடலில் இருப்பதால், உடல் சுக - துக்கங்களை அனுபவிக்கிறது.

பிரகிருதி எனும் சொல் மாயையைக் குறிக்கிறது. காரணப் பிரபஞ்சம் இவ்வுலகம், காரியமான பிரபஞ்சம் மாயை; மாயையிலிருந்து வெளிப்பட்ட இந்த பிரபஞ்சமே பிரகிருதி எனப்படும்.

ஞானம் என்பது சாதாரனமாக மனதில் தோன்றும் அறிவைக் குறிக்கும். ஞானத்தை அடைய இருபது சாதனைகள் செய்ய வேண்டும் என பகவான் அருள்கிறார்:

1 தற்பெருமையின்மை 2 தன்னிடமில்லாத நற்குணங்களை இருப்பதாகக் காட்டிக் கொள்ளாமை 3 எந்த உயிரினத்தையும் எந்த வகையிலும் துன்புறுத்தாமல் இருத்தல் 4 சுக-சுக்கங்களை பொறுத்துக் கொள்ளுதல் 5 மனம், வாக்கு முதலியவற்றில் நேர்மை 6 நம்பிக்கையுடனும், பக்தியுடனும் பெரியோர்களுக்குப் சேவை செய்தல் 7 உள்ளும் புறமும் தூய்மையாக இருத்தல் 8 உள்ளத்தின் உறுதி 9 மனம் மற்றும் ஐம்புலன்களோடு கூடிய உடலை கட்டுப்படுத்துதல் 10 இவ்வுலக இன்பங்களில் பற்று அற்ற தன்மை 11 அகங்காரம் இல்லாமை 12 பிறப்பு - இறப்பு, மூப்பு, நோய் இவைகளை சிந்தித்தல் 13 மனைவி, மக்கள், வீடு, செல்வம் இவற்றில் தன்னுடையது என்ற எண்ணமின்மை (மமகாரமின்மை) 14 வேண்டியன - வேண்டாதனவாற்றை அடையும் போதும் எப்போதும் சமபாவனையுடன் இருத்தல் 15 யோகத்தின் மூலம் பிறழாத பக்தி 16 தனிமையில் தூய்மையான இடத்தில் வாழும் இயல்பு 17 உலகியலில் ஈடுபாடு கொண்டவர்களிடம் விலகி இருத்தல் 18 அத்யாத்ம ஞானத்தில் என்றும் நிலைத்து நிற்றல் 19 தத்துவஞானப் பொருளான பரமாத்மாவையே தியானம் செய்தலே ஞானம் என்றும் 20 எது அதனில் மாறுபட்டதோ, அது அஞ்ஞானம் எனும் அறியாமை என்று தெரிந்து கொள்வதே ஞானத்தை அடையும் வழிகளாகும்.

நேயம் எனில் நம்மால் அறியப்படுவது எனப் பொருள். எது அறிவதற்கு தகுதி உடைய விஷயம் எனில் பிரம்மம் ஒன்றே.

27 சுலோகங்கள் கொண்ட இவ்வத்தியாயத்தில் புருஷன் மற்றும் பிரகிருதி விளக்கப்பட்டு, பின் மாயையின் சத்துவம், ராஜசம் மற்றும் தாமசம் எனும் முக்குணங்களை விளக்குகிறார். மேலும் முக்குணங்களை கடந்த குணாதீதனின் இலக்கணத்தையும் உரைக்கிறார். முக்குணங்களைப் பற்றிய ஐந்து கருத்துக்களை கீழ்கண்டவாறு பகவான் விளக்குகிறார்.

சத்வகுண இலக்கணம்:- நற்காரியங்களில் மனதைச் செலுத்தும் குணம், மன அடக்கம் (சமம்), புலன் அடக்கம் (தமம்), துன்பங்களைப் பொறுத்துக் கொள்ளும் இயல்பு (சகிப்புத் தன்மை), விவேகம், வைராக்கியம், தவம், வாய்மை, கருணை, மகிழ்ச்சி, நம்பிக்கை, பாவம் செய்வதில் கூச்சப்படுதல் (லஜ்ஜை), தன்னிலேயே மகிழ்ந்திருத்தல் (ஆத்மரதி), தானம், பணிவு மற்றும் எளிமை. 

சத்துவ குணப் பலன்கள்:- சத்துவ குணத்திலிருந்து தர்மச்செயல்கள்; தன் செயல்களை அனைத்தும் பகவானுக்கு அர்ப்பணம் செய்து விடுவது; பலனில் ஆசையில்லாமல் செயல்கள் செய்வது சாத்வீக குணமாகும். சத்வ குணமுடையோன் தெய்வத்தன்மையும், நிவிருத்தி (முக்தி) மார்க்கமும்; விழிப்பு நிலையும் மற்றும் மேலுலகங்களை அடைகிறான். 

இராட்சத குண இலக்கணம், ஊக்கம், ஞானம், வீரம், தருமம், தானம், கல்வி, ஆசை, முயற்சி, இறுமாப்பு, வேட்கை, திமிர், தெய்வங்களிடம் செல்வங்கள் வேண்டுவது, வேற்றுமை எண்ணம், புலனின்பப் பற்று, சண்டைகளில் உற்சாகம், தன் புகழில் ஆசை, மற்றவர்களை எள்ளி நகையாடுவது, பராக்கிரமம், பிடிவாதத்துடன் ஒரு முயற்சியை மேற்கொள்ளுதல். பயனில் விருப்பம் கருதி செய்யும் செயல்கள் இராட்சத குணமாகும். 

இராட்சத குணப் பலன்கள்:- இராட்சத குணத்திலிருந்து இன்பப் பற்று; ரஜோ குணப் பெருக்கினால் அசுரத்தன்மையும், செயல் புரிவதில் ஆர்வம், கனவு நிலையும், இறப்பிற்குப்பின் மனித உடலையும் அடைகிறான். 

தாமச குண இலக்கணம்:- காமம், வெகுளி, மயக்கம், கலக்கம், கோபம், பேராசை, பொய் பேசுதல், இம்சை, யாசித்தல், வெளிவேசம், சிரமம், கலகம், வருத்தம், மோகம், கவலை, தாழ்மை, உறக்கம், அச்சம், சோம்பல், காரணமில்லாமல் பிறரிடம் பொருட்களை எதிர்பார்த்தல் மற்றும் பிறர்க்கு கேடு விளைவிக்கும் செயல்கள் செய்வதும், பகட்டுக்காக செய்யப்படும் செயல்கள் தாமச குணங்கள் ஆகும். 

தாமச குணப் பலன்கள்:- தமோ குணத்திலிருந்து, சோம்பல் உண்டாகிறது. தமோ குணப்பெருக்கினால் இராட்சசத் தன்மையும், மோகமும் அதிகரிகின்றது. தமோ குணத்தினால் தூக்கநிலையும் உண்டாகிறது. தமோ குணத்தால் மறுபிறவியில் விலங்கு, மரம், செடி, கொடி போன்ற தாழ்வான நிலை பிறப்பு உண்டாகிறது.

சத்துவ, ரஜஸ் மற்றும் தாமச குணங்கள் மனிதர்களை எவ்வாறு பந்தப்படுத்துகிறது என்பதை விளக்குகிறார்.

முக்குணத்தை எவ்வாறு அடையாளம் (லிங்கம்) காண்பது என்று பகவான் விளக்குகிறார்.

தாமச குணம் சோம்பல் மற்றும் மயக்கத்தையும், இராட்சத குணம் கோபத்தையும் மற்றும் துக்கத்தையும், சத்துவ குணம் அறிவு மற்றும் ஆனந்தத்தையும் வழங்கும்.

இம் முக்குணங்கள் கொண்டவர்கள் இறந்த பின் மறு பிறவியில், தாமச குணம் உடையவர்கள் மூடர்களிடத்திலும், இராட்சத குணம் உடையவர்கள் செயல் திறன் மிக்கவரிடத்திலும், சத்துவ குணம் உடையவர்கள் ஞானம் அறிந்தவர்களிடம் பிறக்கிறார்கள். 

தாமசம், ராஜசம் மற்றும் சத்வம் எனும் முக்குணங்களைக் கடந்தவனே குணாதீதன் {ஞானி}ஆவான். குணாதீதன் அறிவு ஒளியாக, அனைத்துப் பொருட்களில் சமத்துவ நோக்குடன், வெறும் சாட்சியாக மட்டும் விளங்குவான்.

இருபது சுலோகங்களுடன் கூடிய இவ்வத்தியாயத்தில் மூன்று கருத்துக்கள் பகவான் அருள்கிறார். 1 சம்சாரத்தின்/உலக துயரத்தின் வர்ணனை. 2 பிரம்மமே அனைத்துமாக இருத்தல். 3 பிரம்மத்திற்கு புருசோத்தமன் எனப் பெயரிட்டு விளக்குதல்.

உபநிடதங்களில் வாழ்க்கைத் துயரத்தினை வர்ணித்துள்ளது. பிரம்மத்திலிருந்து தோண்றிய பிரபஞ்சம் எப்போதும் காணப்படுவது போல் தோண்றினாலும், அது ஒரு காலத்தில் அழியக்கூடியேதே (மித்யா). ஒருவனுக்கு உண்மையாக தெரியக்கூடிய பொருள், பொதுவான உண்மை அல்ல. துயரம் காலத்திற்குட்பட்டது. பிரம்மம் மேலானது. துயரம் / சம்சாரம் எனும் மரத்தின் வேர்கள் வெளியே தெரிவதில்லை. ஆனால் அந்த கண்ணுக்கு தெரியாத வேர்களே மரத்தினை காக்கிறது. அதுபோல் கண்ணுக்கு தெரியாத பிரம்மம் சாதாரணமான கண்களுக்கு தெரிவதில்லை. சம்சாரம் எனும் துயரமான மரத்தை வெட்ட வைராக்கியம், பற்றின்மை எனும் கோடாரியால் மட்டுமே வெட்ட இயலும். அவ்வாறு செய்தால்தான் முக்தி எனும் மோட்சம் கிடைக்கும். பக்தி யோகம் எனும் சாதனையால் பிரம்மத்தியானம் செய்து வீடுபேறு அடையவேண்டும்.

சீவனின் தன்மை விளக்கப்படுகிறது. பிரம்மம் சீவ வடிவாகவும், சூரிய - சந்திரர்களின் ஒளியாகவும் உள்ளது. வயிற்றில் அக்னியாக இருந்து உணவை ஜீரணிக்கும் சக்தியாகவும் பிரம்மம் உள்ளது.

புருசோத்தமன் எனில் எல்லோரையும்விட மேலானவர் என்று பொருள். உத்தமபுருஷனே புருசோத்தமன்.
புருஷனை சர, அட்சர புருஷன் என்று பிரித்து பகவான் விளக்குகிறார். சர புருஷன் எனில் அழிகின்ற பிரபஞ்சத்தைக் குறிக்கும். அட்சர புருசன் எனில் இங்கு மாயையைக் குறிக்கும். உத்தமபுருஷன் எனில் பிரம்மத்தைக் குறிக்கும்.

இருபத்தி நாலு சுலோகங்களுடன் கூடிய இவ்வத்தியாயத்தில், 1 தெய்வீக சம்பத் (நற்பண்புகள்). 2 அசுர சம்பத் (தீய குணங்கள்) எனும் இரு தலைப்புக்களில் விளக்கப்படுகிறது.

1 மனம், மொழி, மெய் இவற்றால் எவர்க்கும் எவ்விதமான தீங்கும் செய்யாமை. 2 மனமறிந்த உண்மைகளை தெளிவாக எடுத்துரைத்தல். 3 செயல்களை செய்யும் போது, இது நான் செய்கிறேன் எனும் இறுமாப்பின்மை, 4 கோபமின்மை, 5 மனதை அலைபாயாமல் நமது கட்டுக்குள் கொண்டு வந்து அமைதியாக இருத்தல், 6 பிறறை பழியாமை, குறை கூறாமை 7 புலன் நுகர்பொருட்களில் பற்றின்மை, 8 உயிரினங்களிடம் பரிவு, 9 பொலிவு, 10 பொறுமை, 11 மனஉறுதி, 12 புறத்தூய்மை, 13 பகைமை பாராட்டாமை மற்றும் 14 கர்வம் கொள்ளாமை போன்ற இந்த நற்குணங்கள் அனைத்தும் தெய்வீக குணங்கள் (சம்பத்துக்கள்) என்று பகவான் கூறுகிறார். 
பேராசை எனும் காமம், கோபம், பகட்டுத்தனம், ஆடம்பரம், தற்பெருமை, இறுமாப்பு, வெறுப்புணர்வு போன்ற தீய குணங்கள் படைத்தவர்களே அசுர குணம் (சம்பத்) உடையவர்கள். இவர்கள் காமம், கோபம், பேராசை எனும் நரகத்தின் மூன்று வாயில் வழியாகச் செல்வார்கள். எனவே செய்யத்தக்கச் செயல்கள், செய்யத் தகாத செயல்கள் என்று எவைகள் சாத்திரங்கள் கூறியுள்ளதோ அதன்படி நமது செயல்கள் அமைய வேண்டும்.

இருபத்தி எட்டு சுலோகங்கள் கொண்ட இவ்வத்தியாயம் மூன்று சிரத்தைகளை (நம்பிக்கைகள்) இரண்டு தலைப்புகளில் விளக்கப்படுகிறது. 1 சிரத்தையின் பண்புகள் விளக்கப்படுகிறது. 2 "ஓம் தத் சத்" என்பதன் பொருள் விளக்கப்படுகிறது.

மனிதர்களுக்குள் முக்குணங்களுடன் கூடிய சிரத்தைகள் (நம்பிக்கைகள்) உண்டு. அவை சத்துவ குண சிரத்தை, ரஜோகுண சிரத்தை மற்றும் தாமசகுண சிரத்தை ஆகும். எந்த மனிதன் எந்த சிரத்தையுடன் கூடியவனோ, அவன் அந்தச் சிரத்தையின் தன்மையுடையவனே. சத்வ குணத்துடன் கூடிய சிரத்தையே இறைவன் விரும்புவார்.

சத்துவ குணம் நிறைந்த மக்கள் தேவர்களையும், ரஜோ குணமுடையவர்கள் யட்சர் மற்றும் அரக்கர்களையும், தமோ குணமுடையவர்கள் பூதப் பிரேதங்களை வழிபடுகிறார்கள்.

எந்த மனிதர்கள் சாத்திர விதிமுறைகளை மீறி, கொடிய தவம் செய்கிறார்களோ, ஆடம்பரம், அகங்காரம் இவற்றோடு பேராசை, விருப்பம், மற்றும் உடல் வலிமை - இவற்றின் மீது கர்வமும் கொண்டுள்ளார்களோ, மனிதர்களையும், இறைவனையும் துன்புறுத்துகிறார்களோ, அவர்களை அசுரப் பண்புடையவர்கள் ஆவர். 

முக்குணங்களுடன் கூடியஉணவு, யாகம், யக்ஞம், தவம், தானம் ஆகியவற்றில் சத்துவ சிரத்தை, ரஜோ சிரத்தை மற்றும் தமோ சிரத்தை எனும் முக்குணங்கள் மூலம் செய்யப்படுகிறது. இவற்றில் சத்துவ சிரத்தையுடன் செய்யப்படும் செயல்களே இறைவனை மகிழ்விக்கும்.

சத்துவ சிரத்தை, ரஜோ சிரத்தை மற்றும் தமோ சிரத்தையுடன் உடல், வாக்கு, மனம் மூலம் செய்யப்படும் தவத்தில் இறைவனுக்கு சத்துவ சிரத்தையுடன் கூடிய தவமே சிறந்தது.

ஓம் தத் ஸத் என்று மூன்று விதமாக சத் சித் ஆனந்தமயமான பிரம்மத்தினுடைய குணங்களை குறிக்கும். ஓம் என்பது ஈஸ்வரனை குறிக்கும். "தத்" என்பதும் இறைவனை குறிக்கும். "ஸத்" என்பதும் இறைவனை குறிக்கும், அத்துடன் "நல்லது" என்பதையும் குறிக்கும். ஒரு செயலை செய்யத் துவங்கும் போது "ஓம் தத் சத்" என்று மனதில் கூறி தொடங்க வேண்டும். நம்பிக்கையின்றி பகவானுக்காக செய்யப்படும் நற்செயல்களான யாகம், யக்ஞம், ஜெபம், தவம், தானம் ஆகியவைகள் "அஸத்" (சடத்தன்மை) ஆகும். எனவே நம்பிக்கை இன்றி செய்யும் அச்செயல்கள் இம்மையிலும், மறுமையிலும் நன்மை பயக்காதவைகளே ஆகும்.

72 சுலோகங்கள் கொண்ட இவ்வத்தியாயத்தை கீழ்கண்ட ஆறு தலைப்பின் கீழ் விளக்கப்படுகிறது. 1 சந்நியாசம், சந்நியாசத்தின் பலன்கள், 2 முக்குணங்களுடன் கூடிய தியாகம், தியாகி, தியாகத்தின் பலன், மேலும் முக்குணங்களுடன் கூடிய ஞானம், கருமத்தின் தன்மைகள், கர்த்தா(செயல் செய்பவன்), புத்தி, தைரியம், சுகம், மற்றும் கர்மம் 3 கர்ம யோக சாரம், வர்ணாசிரம தர்மங்கள் 4 பக்தி யோக சாரம், 5 ஆத்ம ஞானம் அடையும் வழிகள், 6 நிதித்யாசனம் (ஆத்ம தியானம்), 7 முடிவுரை.

வாழ்கையில் வெறுப்பு அடையாது, மனநிறைவுடன் மேற்கொள்வதே சந்நியாசம் எனும் துறவறம் ஆகும். கர்மங்களினால் வரும் புண்ணியத்தை துறப்பது கர்மபல சந்நியாசம் என்பர். இவ்வாறு புண்ணியத்தை துறப்பதால் நமக்கு விவேகம், வைராக்கியம் மற்றும் முமுச்த்துவம் எனும் பிரம்மத்தைப் பற்றிய அறிவுத் தேடலில் ஆர்வம் பிறக்கும். 

மேலும் வேதாந்தங்களை கேட்கும் ஆர்வம் மனதில் வரும். இதன் பயனாக ஆத்மாவாகிய ”நான்” எந்த செயலை செய்வதில்லை என்ற ஞானம் (அறிவு) ஏற்படுகிறது. இதனால் “நான் செயல் செய்கிறேன்” என்ற எண்ணம் துறக்கப்படுகிறது. இதற்கு கர்த்துருத்துவ சந்நியாசம் என்பர். இதனால் ”நான்” எனும் ஆத்மா எந்த செயலை செய்பவனும் அல்ல என்றும் செயலின் பயனை அனுபவிப்பவனும் அல்ல என்ற அறிவு மனதில் பிறக்கிறது.

சத்துவ குணம், இராட்சத குணம் மற்றும் தாமச குணம் எனும் முக்குணங்களின் அடிப்படையில் அனைத்து சீவர்களும் வர்ணாசிரம தர்மத்தின்படி பிரிக்கப்படுகின்றனர்.

நமது செயல்கள் அனைத்தும் பகவானை முன்னிட்டு செய்வதே கர்ம யோகமாகும். நமது செயல்கள் பகவானுக்கு அர்ப்பணிப்பு உணர்வுடன் இருத்தல் வேண்டும். வேள்வி, தானம், தவம் எனும் செயல்களை துறக்கக்கூடாது. 

ஆனால் விலக்கப்பட்ட செயல்களையும், பயனை எதிர்பார்த்துச் செய்யப்படும் செயல்களையும் துறக்க வேண்டும். ஆனால் சாத்திரங்கள் விதித்த செயல்களை செய்யாமல் இருப்பது தகாது. எனவே அறியாமையால் அச்செயல்களை செய்யாமல் இருப்பது தாமசத் தியாகம் ஆகும். (இங்கு தியாகம் எனில் விட்டு விடுதல் என்று பொருள்) துன்பம் வரும் எனக்கருதி, செய்ய வேண்டிய செயலை, செய்யாமல் இருப்பது ராஜசத் தியாகம் ஆகும். பற்றையும் பயனை கருதாமல் செய்யும் செயலே சாத்வீகமான தியாகம் ஆகும். இதே போன்று முக்குணங்களுடன் கூடிய தியாகி, தியாகத்தின் பலன், மேலும் முக்குணங்களுடன் கூடிய ஞானம், கருமத்தின் தன்மைகள், கர்த்தா (செயல் செய்பவன்), புத்தி, தைரியம், சுகம், மற்றும் கர்மம் ஆகியவைகளைப் பற்றி பகவான் விளக்குகிறார்.

செயலின் பயனைத் துறக்காதவர்களுக்கு செயலினால் வரும் பாவ - புண்ணியம் மேலும் இரண்டும் கலந்த மூன்றுவிதமான பயன் இறந்தபின் உறுதியாக கிடைக்கிறது. ஆனால், கர்மபயனைத் துறந்த மனிதர்களுக்குக் கர்மங்களுடைய பயன் ஒருபோதும் கிட்டாது. எனவே கர்ம பலனை துறந்தவனுக்கு மறு பிறவி இல்லை.

பகவானின் அருளினால் மட்டுமே ஒருவன் மோட்சத்தை அடையமுடியும். ஒருவன் அகங்காரத்துடன் செயல்பட்டால் அழிந்துவிடுவான். பக்தி நம் மனதை பக்குவப்படுத்தும். ஒருவன் மற்ற சாதனைகளை (தர்மங்களை) கைவிட்டாலும், முடிவின் இலக்கை அடைய பகவான் மீது செலுத்தும் பக்தி அவசியமானது. 

சுத்தமான புத்தியுடன் மற்று உறுதியுடன் தன் மனதை அடக்கி, ஐம்புல விஷயங்களிலிருந்து மனதை நீக்கி, விருப்பு வெறுப்புகளை விட்டுவிட வேண்டும்.

தனிமையில் சிறிதளவே உண்டு, நாக்கையும், மனதையும் அடக்கி, எப்பொழுதும் தியான யோகத்தில் ஈடுபட்டு, வைராக்கியத்தை மேற்கொண்டு; அகங்காரம், உடல் பலம், ஆணவம், ஆசை, வெறுப்பு, பற்று ஆகிய தீய குணங்களை விட்டொழித்து, மமகாரமற்று தன்னில் மனநிறைவைப் பெற்றவனே பிரம்ம நிலைக்கு உயர தகுதி பெறுகிறான். பிரம்மமாகவே ஆனவன், உள்ளம் தெளிந்தவனாகிவிடுகிறான்; அவன் எதற்கும் வருந்துவதில்லை; ஆசைப்படுவதில்லை; எல்லா உயிரிடத்திலும் சமநோக்குடன் இருப்பான்; அவன் பகவானிடம் அதிகமான பக்தியையும் பெறுகிறான். 

ஞானநிஷ்டை (தன்னில் மனநிறைவு) அடைய விஷய சுகங்களை துறந்து, தனிமையில் ஆத்மாவை தியானிப்பதே நிதித்யாசனம் ஆகும். ஒருவன் கர்மத்தினால் கிடைக்கும் பாவ - புண்ணியங்களையும், அகங்காரத்தையும் துறந்து பகவானை மட்டும் சரணாகதி அடைந்து, பகவானைப் பற்றிய அறிவை (ஞானத்தை) அடைந்தவன் உலகத் துயரங்களிலிருந்து விடுதலை பெற்று பகவானை அடைவான்.

இந்த அரிய உபதேசத்தை தவம் உடையவர்களுக்கு மட்டுமே எடுத்துச் சொல்ல வேண்டும் என்று அறிவுறுத்துவதுடன், இந்த கீதா சாத்திரத்தை கேட்டவர்களும், படித்தவர்களும் வீடுபேறு அடைய புண்ணியம் செய்தவர்களாகி விடுகின்றனர் என்கிறார் பகவான் கிருஷ்ணர்.

இறுதியாக பகவானின் உபதேசத்தின் மூலம் அருச்சுனன் தன் மனக் கலக்கம் நீங்கியது என்று கூறி, பகவான் கிருஷ்ணரின் ஆணையை நிறைவேற்றுவதாக கூறினான்.





</doc>
<doc id="205109" url="https://ta.wikipedia.org/wiki?curid=205109" title="சாக்கு ஓட்டம்">
சாக்கு ஓட்டம்

சாக்கு ஓட்டம் விளையாட்டுப் போட்டிகளில் ஒன்று. விளையாட்டுப் போட்டியன்று பள்ளிகளில் மாணவர்களும், விழாக்காலங்களில் சங்கங்களில் உறுப்பினர்களும் பங்கேற்பர். கீழிருந்து இடுப்பு வரை சாக்குகளைப் போர்த்திக் கொண்டு கைகளால் பிடித்தபடி, தாவித் தாவி இலக்கை அடைய வேண்டும். கீழே விழுபவர் ஆட்டத்தில் இருந்து நீக்கப்படுவார். முதலில் இலக்கை அடைபவர் வெற்றியாளர் ஆவார். குறைந்த நீளத்திற்கு இந்தப் போட்டி நடைபெறும். இந்த போட்டி தமிழ்நாட்டில் நடைமுறையில் உண்டு.


</doc>
<doc id="205110" url="https://ta.wikipedia.org/wiki?curid=205110" title="சிறீரங்கப்பட்டணக் கோட்டை">
சிறீரங்கப்பட்டணக் கோட்டை

சிறீரங்கப் பட்டணக் கோட்டை இந்தியாவின் கர்நாடக மாநிலம், மாண்டியா மாவட்டம், சிறீரங்கப் பட்டணத்தில் அமைந்துள்ள கோட்டையாகும். திப்பு சுல்தான் (நவம்பர் 20, 1750, தேவனாகள்ளி – மே 4, 1799, ஸ்ரீரங்கப்பட்டணம்), மைசூரின் புலி என அழைக்கப்பட்டவர். 1782 ஆம் ஆண்டிலிருந்து 1799 ஆம் ஆண்டுவரை மைசூரின் அரசை ஆண்ட கோட்டை இங்குள்ளது. காவிரி ஆறு இக்கோட்டையின் வட மேற்கில் இரு ஆறாகப் பிரிந்து சிறீரங்கப் பட்டினம் கோட்டை சுற்றி வளைத்துக் கொண்டு தென் கிழக்கில் ஒன்று சேரும் இடம் வரை ஆற்றங்கரையில் சுமார் ஏழு அடி அகலமுள்ள சுவர்களால் கட்டப்பட்டுள்ளது. ஆங்கிலேயருடன் நடந்த இந்திய சுதந்திரப் போரில் ஆங்கிலேயப் படையால் சூரையாடப்பட்டு, இடித்துத் தரைமட்டமாக்கப்பட்டுள்ளது.




</doc>
<doc id="205112" url="https://ta.wikipedia.org/wiki?curid=205112" title="தோப்பில் பாசி">
தோப்பில் பாசி

தோப்பில் பாசி (, Thoppil Bhasi, பிறப்பு: 8 ஏப்ரல் 1924, இறப்பு: 8 திசம்பர் 1992), என்றறியப்படும் தோப்பில் பாஸ்கர பிள்ளை ஒரு மலையாள நாடக, திரைக்கதை எழுத்தாளர், திரைப்பட இயக்குனர். இவர் இயக்கிய "நிங்ஙளென்னெ கம்யூனிஸ்டாக்கி" என்ற நாடகம் குறிப்பிடத்தகுந்த மலையாள நாடகங்களில் ஒன்று. 

கேரள சட்டமன்றத்திற்கு 1954 ஆம் ஆண்டு பரணிக்காவு தொகுதியிலிருந்தும் 1957 ஆம் ஆண்டு பத்தனம்திட்டை தொகுதியிலிருந்தும் தேர்ந்தெடுக்கப்பட்டு, சட்டமன்ற உறுப்பினர் ஆனார்.


</doc>
<doc id="205115" url="https://ta.wikipedia.org/wiki?curid=205115" title="10து கிளாஸ் (திரைப்படம்)">
10து கிளாஸ் (திரைப்படம்)

10து கிளாஸ் () 2006ல் வெளிவந்த தெலுங்குத் திரைப்படமாகும். இதனை சந்துரு இயக்கியிருந்தார். இத்திரைப்படத்தில் பரத், காதல் சரண்யா, சுனேனா, அலி ஆகியோர் முக்கிய கதாப்பாத்திரத்தில் நடித்திருந்தனர்.



</doc>
<doc id="205125" url="https://ta.wikipedia.org/wiki?curid=205125" title="சரண்யா நாக்">
சரண்யா நாக்

சரண்யா நாக் இந்திய நடிகையாவார். இவர் தமிழ் மற்றும் தெலுங்குத் திரைப்படங்களில் நடித்துள்ளார். 2004ல் வெளிவந்த காதல் திரைப்படத்தில் துணைக் கதாப்பாத்திரம் ஏற்று நடித்து புகழ் பெற்றார். அதனால் காதல் சரண்யா என்று அறியப்படுகிறார். மழைக்காலம், பேராண்மை போன்ற தமிழ் படங்களில் கதாநாயகியாக நடித்துள்ளார். 


</doc>
<doc id="205138" url="https://ta.wikipedia.org/wiki?curid=205138" title="அலி (நடிகர்)">
அலி (நடிகர்)

அலி (பிறப்பு அக்டோபர் 10, 1968) தென்னிந்திய நடிகராவார். இவர் 800க்கும் மேற்பட்ட தெலுங்கு திரைப்படங்களில் நடித்துள்ளார். தமிழ், தெலுங்கு, பாலிவுட் திரைப்படங்களில் நடித்துள்ளவர். 


</doc>
<doc id="205142" url="https://ta.wikipedia.org/wiki?curid=205142" title="பிரீமியர் பத்மினி">
பிரீமியர் பத்மினி

பிரீமியர் பத்மினி இந்தியாவில் உற்பத்தி செய்யப்பட்ட ஒரு மகிழுந்து. 1964 ஆம் ஆண்டிலிருந்து 2000 வரை இது வெளியானது. வால்சந்த் குழுமத்தைச் சேர்ந்த பிரீமியர் ஆட்டோமொபைல்சு லிமிட்டடு நிறுவனம் ஃபியட் நிறுவனத்தினிடம் அனுமதி பெற்று முதலில் "ஃபியட் 1100 டிலைட்" என்ற பெயரிலும் 1973 முதல் "பிரீமியர் பத்மினி" என்ற பெயரிலும் இதை விற்பனை செய்தது. 

புதிய பொருளாதாரக் கொள்கையால் விளைந்த தாராளமயமாக்கலுக்குப் பின்னர் பிறநாட்டு நிறுவனங்களான சுசுக்கி, ஃபோர்டு, ஹோண்டா, ஹீண்டாய், ஜெனரல் மோட்டார்சு போன்றவற்றின் வருகையால் பிரீமியர் பத்மினி சந்தையிலிருந்து வெளியேற வேண்டியதாயிற்று.
பண்ணையாரும் பத்மினியும் என்ற தமிழ்த்திரைப்படத்தில் பத்மினி மகிழுந்தை மையமாக வைத்துக் கதை பின்னப்பட்டுள்ளது.


</doc>
<doc id="205143" url="https://ta.wikipedia.org/wiki?curid=205143" title="திரைப்படமான தமிழ்ப் புதினங்களின் பட்டியல்">
திரைப்படமான தமிழ்ப் புதினங்களின் பட்டியல்

திரைப்படமான தமிழ் நாவல்கள் தமிழ்நாட்டில் 1935 தொடங்கி 2013 வரையிலான பல தமிழ் நாவல்கள் திரைப்படமாகி உள்ளன. அவை குறித்த பட்டியல்.


</doc>
<doc id="205145" url="https://ta.wikipedia.org/wiki?curid=205145" title="சத்துவ குணம்">
சத்துவ குணம்

சாத்விக குணம் அல்லது சத்வம் (சமசுகிருதம் "" / सत्त्व "purity") முக்குணங்களில் முதன்மையான சத்துவ குணத்திலிருந்து தோன்றும் இயல்புகள்; நற்காரியங்களில் மனதைச் செலுத்தும் குணம், மன அடக்கம் (சமம்), புலன் அடக்கம் (தமம்), துன்பங்களைப் பொறுத்துக் கொள்ளும் இயல்பு (சகிப்புத் தன்மை), விவேகம், வைராக்கியம், தவம், வாய்மை, கருணை, அகிம்சை, மகிழ்ச்சி, நம்பிக்கை, பாவம் செய்வதில் கூச்சப்படுதல் (லஜ்ஜை), மனத்திருப்தி, மனத்தூய்மை, தன்னிலேயே மகிழ்ந்திருத்தல் (ஆத்மரதி), பணிவு மற்றும் எளிமைத் தன்மை ஆகும்.
பிற இரண்டு குணங்கள் தாமச குணம் மற்றும் இராட்சத குணம் ஆகும்.

தர்மச்செயல்கள்; தன் செயல்களை பகவானுக்கு அர்ப்பணம் செய்து விடுவது; பலனில் ஆசையில்லாமல் செயல்கள் செய்வது சத்துவ குணத்தின் பலன்கள் ஆகும். சத்துவ குணமுடையோன் தெய்வத்தன்மையும், பற்றற்ற நிலையும்; விழிப்பு நிலையும் மற்றும் இறப்பிற்குப் பின் மேலுலகங்களையும் அடைகிறான்.


</doc>
<doc id="205146" url="https://ta.wikipedia.org/wiki?curid=205146" title="சூ ஃகிக்கோசக்கா">
சூ ஃகிக்கோசக்கா

முனைவர் சூ ஃகிக்கோசக்கா அல்லது ஷு ஹிக்கோசக்கா (ஆங்கிலம்: Shu Hikosaka) என்பவர் ஒரு யப்பானியத் தமிழ் அறிஞர், பன்மொழி அறிஞர், ஆய்வாளர். தமிழ் மொழி, இலக்கியம், சுவடியியல், தமிழகத்தில் பெளத்த சமயம் ஆகிய துறைகளில் நீண்ட காலம் ஆய்வு செய்து வருகிறார். பல நூல்களை எழுதியும், மொழிபெயர்த்தும் உள்ளார்.




</doc>
<doc id="205147" url="https://ta.wikipedia.org/wiki?curid=205147" title="இராட்சத குணம்">
இராட்சத குணம்

ரஜஸ் அல்லது ரஜோ குணம் (Rajas (Sanskrit: रजस्) or rajoguna) என்பது இராட்சத குண இயல்புகளான ஊக்கம், வீரம், ஞானம் தருமம், தானம், கல்வி, ஆசை, முயற்சி, இறுமாப்பு, வேட்கை, திமிர், தெய்வங்களிடம் செல்வங்கள் வேண்டுவது, வேற்றுமை எண்ணம், புலனின்பப் பற்று, சண்டைகளில் உற்சாகம், தன் புகழில் ஆசை, மற்றவர்களை எள்ளி நகையாடுவது, பராக்கிரமம், பிடிவாதத்துடன் ஒரு முயற்சியை மேற்கொள்ளுதல், பயனில் விருப்பம் கருதி செய்யும் செயல்கள் ஆகியவற்றைக் கொண்டிருப்பதைக் குறிக்கும். பிற இரண்டு குணங்கள் சத்துவ குணம் மற்றும் தாமச குணம் ஆகும்.

ராட்சத குணத்திலிருந்து இன்பப்பற்று; ரஜோ குணப் பெருக்கினால் அசுரத்தன்மையும், செயல்புரிவதில் ஆர்வம், கனவு நிலையும், இறப்பிற்குப்பின் மனித உடலையும் அடைகிறான். 



</doc>
<doc id="205148" url="https://ta.wikipedia.org/wiki?curid=205148" title="தாமச குணம்">
தாமச குணம்

தமோ குணம் அல்லது தமஸ் (Tamas) (சமசுகிருதம்: तमस् "darkness") சாங்கியர்களின் கருத்துப்படி,ஒரு மனிதனிடம் அமைந்துள்ள குணங்களான காமம், வெகுளி, மயக்கம், கலக்கம், கோபம், பேராசை, பொய் பேசுதல், இம்சை செய்தல், இரத்தல், சிரமம், கலகம், வருத்தம், மோகம், கவலை, தாழ்மை உணர்வு, உறக்கம், அச்சம், சோம்பல், காரணமில்லாமல் பிறரிடம் பொருட்களை எதிர்பார்த்தல் மற்றும் பிறர்க்கு கேடு விளைவிக்கும் செயல்கள் செய்தல், பகட்டுக்காகச் செய்யப்படும் செயல்களைக் குறிக்கும். பிற இரண்டு குணங்கள் சத்துவ குணம் மற்றும் இராட்சத குணம் ஆகும்.

தமோ குணத்திலிருந்து, சோம்பல் உண்டாகிறது. தமோ குணப்பெருக்கினால் இராட்சசத் தன்மையும், மோகமும் அதிகரிக்கின்றது. தமோ குணத்தினால் உறக்கநிலையும் உண்டாகிறது. தமோ குணத்தால் மறுபிறவியில் விலங்கு, மரம், செடி, கொடி போன்ற தாழ்வான நிலை பிறப்பு உண்டாகிறது. 


</doc>
<doc id="205157" url="https://ta.wikipedia.org/wiki?curid=205157" title="தி அமேசிங் ஸ்பைடர்-மேன் 2">
தி அமேசிங் ஸ்பைடர்-மேன் 2

தி அமேசிங் ஸ்பைடர்-மேன் 2 2014ம் ஆண்டு வெளிவந்த அமெரிக்க திரைப்படம். இது 2012ம் ஆண்டு வெளி வந்த தி அமேசிங் ஸ்பைடர் - மேன் எனும் திரைபடத்தின் தொடர்சிப் படம் ஆகும். இந்த திரைப்படத்தை மார்க் வெப் இயக்க, ஆண்ட்ரூ கார்பீல்ட், எம்மா ஸ்டோன், டேன் டிஹான், ஜேமி ஃபாக்ஸ், காம்ப்பெல் ஸ்காட் உள்ளிட்ட பல நடிகர்கள் நடித்துள்ளார்கள்.

பீட்டரின் தந்தை ஒரு மருந்தை கண்டு பிடிகிற்றார். இவர் கண்டுபிடித்த அந்த மருந்தை மனிதர்களுக்கு செலுத்தினால் விபரீதமான விளைவுகள் ஏற்படும் என்பதால் தன்னுடைய கண்டுபிடிப்பை யாருக்கும் தெரியாமல் மறைக்கிறார். ஒருவிபத்தில் இறந்தும் போகிறார். இந்நிலையில், பீட்டர், வளர்ந்து பெரியவனாகிறான். ஸ்பைடர்மேனாக மக்களை காப்பாற்றும் பணியில் ஈடுபட்டு வருகிறார்.

இந்நிலையில், பீட்டருடைய அப்பா வேலை செய்த ஆராய்ச்சி மையத்தில் எலக்ட்ரானிக் என்ஜினியராக பணியாற்றி வரும் மேக்ஸ், தவறுதலாக அங்கிருந்த ஒரு ஆராய்ச்சி நீர்த்தொட்டிக்குள் விழுந்து விடுகிறார். இதனால் அவர் ஒரு மின்சார மனிதனாக உருவெடுக்கிறார்.

இந்த நிலையில் பீட்டரின் சிறுவயது நண்பன் மற்றும் ஆராய்ச்சி மையத்தின் தலைவரின் மகனுமான டேன் டிஹான் கொடிய நோயினால் பாதிக்கப்படுகிறான். இதற்கு மாற்று மருந்தாக பீட்டருடைய அப்பா, ஆராய்ச்சி செய்து வைத்திருந்த மருந்து பற்றி கேள்விப்படுகிறான். அது மர்மமான இடத்தில் மறைக்கப்பட்டிருப்பதை அறியும் அவன், அதை மேக்ஸின் உதவியுடன் கைப்பற்றுகிறான். அந்த மருந்தை தன் உடம்பில் ஏற்றிக்கொள்ளும் ஆராய்ச்சி மைய தலைவரின் மகன் வித்தியாசமான தோற்றத்துடன் உருவெடுக்கிறான். இருவரும் சேர்ந்து ஸ்பைடர் மேனை கொல்ல முடிவெடுக்கின்றனர். இதற்காக இவர்கள் மேற்கொள்ளும் பல்வேறு முயற்சிகளை ஸ்பைடர் மேன் முறியடித்து மக்கள் மனதில் நீங்க இடம்பிடிக்கிறார். இறுதி கண்டயுத்தத்தில் பீட்டரின் காதலி எம்மா ஸ்டோன் இறக்க, வில்லனான [[டேன் டிஹான்] கைது செய்யப்படுகின்றான். 


ஸ்பைடர் மேனாக நடித்திருக்கும் [[ஆண்ட்ரூ கார்பீல்ட்|ஆண்ட்ரூ கார்பீல்டு]] துடிப்பான இளைஞராக நடித்திருக்கிறார். காதல் காட்சிகளிலும், எதிரிகளிடம் சண்டை போடும் காட்சிகளிலும் சிறப்பான நடிப்பை வெளிப்படுத்தியிருக்கிறார். நாயகி [[எம்மா ஸ்டோன்]] நாயகனுடன் காதல் செய்யும் காட்சிகளிலும், இறுதிக் காட்சியிலும் திறமையாக நடித்திருக்கிறார். நண்பர் மற்றும் வில்லனாக நடித்திருக்கும் [[டேன் டிஹான்]] தனது கதாபாத்திரத்தை நன்றாக நடித்துள்ளார்.


[[பகுப்பு:ஆங்கிலத் திரைப்படங்கள்]]
[[பகுப்பு:அமெரிக்கத் திரைப்படங்கள்]]
[[பகுப்பு:2014 ஆங்கிலத் திரைப்படங்கள்]]
[[பகுப்பு:மார்வெல் வரைகலை கதாப்பாத்திரங்கள்]]
[[பகுப்பு:கொலம்பியா பிக்சர்ஸ் திரைப்படங்கள்]]
[[பகுப்பு:அமெரிக்க முப்பரிமாணத் திரைப்படங்கள்]]
[[பகுப்பு:பழிவாங்குதல் குறித்தான திரைப்படங்கள்]]

</doc>
<doc id="205158" url="https://ta.wikipedia.org/wiki?curid=205158" title="தாயுமானவன் (தொலைக்காட்சித் தொடர்)">
தாயுமானவன் (தொலைக்காட்சித் தொடர்)

தாயுமானவன் 2013 ஆம் ஆண்டு, ஜுலை 15ம் தேதி முதல் திங்கள் முதல் வெள்ளி வரை இரவு 7.30 மணிக்கு விஜய் தொலைக்காட்சில் ஒளிபரப்பான நாடகத் தொடர். இந்த தொடரில் மகேஸ்வரி, கல்யாணி, மதுமில்லா, ஜென்னிபர் உள்ளிட்ட பலர் நடித்துள்ளனர்.

ஒரு தந்தை, தாயில்லா தன் ஐந்து பெண்களைப் பாசத்துடன் வளர்க்கும் கதை.

மற்றும் பலர்.




</doc>
<doc id="205167" url="https://ta.wikipedia.org/wiki?curid=205167" title="எது வியாபாரம்? எவர் வியாபாரி? (நூல்)">
எது வியாபாரம்? எவர் வியாபாரி? (நூல்)

எது வியாபாரம்? எவர் வியாபாரி? கி. ஆ. பெ. விசுவநாதம் எழுதிய நூலாகும். 1994 டிசம்பர் மாதம் பாரி நிலையம் இந்நூலை வெளியிட்டது. அப்போதைய தமிழ்நாடு விற்பனையாளர் சங்க தலைவர் எஸ். வி. எஸ். சுந்தரமூர்த்தி மதிப்புரை எழுதியுள்ளார். 17 கட்டுரைகளைக் கொண்ட நூல் இது.




</doc>
<doc id="205170" url="https://ta.wikipedia.org/wiki?curid=205170" title="அறிவுக்கு உணவு (நூல்)">
அறிவுக்கு உணவு (நூல்)

அறிவுக்கு உணவு என்பது கி. ஆ. பெ. விசுவநாதம் எழுதிய நூல். மு வரதராசனார் முன்னுரை எழுதியிருக்கிறார். 48 பக்கங்கள் அடங்கிய நூலில் பல அறிவுரைகள் கேள்வி-பதில் வடிவில் உள்ளன. 



</doc>
<doc id="205175" url="https://ta.wikipedia.org/wiki?curid=205175" title="தமிழ் மருந்துகள் (நூல்)">
தமிழ் மருந்துகள் (நூல்)

தமிழ் மருந்துகள் கி. ஆ. பெ. விசுவநாதம் எழுதிய நூலாகும். 1953 மார்ச் மாதம் பாரி நிலையம் இந்நூலை வெளியிட்டது. அப்போதைய அகில இந்திய சித்த வைத்திய சங்கத் தலைவர் பண்டித எஸ். எஸ். ஆனந்தம் மதிப்புரை எழுதியுள்ளார். இந்நூலில் கொசுக்கடி, மாந்தம், தலைவலி, விக்கல் போன்ற பெரும்பாலானவற்றுக்கு மருந்து குறிப்பிட்டுள்ளார்.


</doc>
<doc id="205180" url="https://ta.wikipedia.org/wiki?curid=205180" title="பிரம்மஞான சபை">
பிரம்மஞான சபை

பிரம்மஞான சபை ("The Theosophical Society") என்பது உலக சகோதரத்துவத்தை நோக்கமாகக் கொண்டு உருவாக்கப்பட்ட ஒரு அமைப்பு ஆகும். இது 1875ல் நியூயார்க் நகரில் 17ஆம் தேதி துவக்கப்பட்டது. இதன் சர்வதேச தலைமையகம் 1882 முதல் இந்தியாவின் சென்னை, அடையார் இல் அமைந்துள்ளது.

தியோசபிக்கல் சபை அதிகாரபூர்வமாக 1875 நவம்பரில் எலனா பிளவாத்ஸ்கி, ஹென்றி ஸ்டீல் ஆல்காட், வில்லியம் ஜட்ச் மற்றும் சிலரால் சேர்ந்து அமைக்கப்பட்டது. சில ஆண்டுகளின் பின்னர் ஆல்காட், பிளவாத்ஸ்கி ஆகியோர் இந்தியாவுக்கு வந்து சென்னையில் அடையாரில் தமது அமைப்பின் தலைமை அலுவலகத்தை நிறுவினார்கள். 


இந்த இலச்சினையில் மேல் இருக்கும் எழுத்து (ஓம்) இந்து, புத்த மற்றும் பிற மதங்களாலும் புனிதமாக போற்றப்படும் ஒன்று. உலகில் உள்ள அனைத்திற்கும் ஆன தொடக்கத்தைக் குறிப்பதால் இது பயன்படுத்தப்பட்டிருக்கிறது. 
வலப்புறமாக சுற்றும் வகையில் அமைந்துள்ள சிலுவை போன்ற அமைப்பு. "ஸ்வஸ்திக்" என்ற சமஸ்கிரத சொல்லுக்கு நலம் என்ற அடிப்படையிலும் இது பயன்படுத்தப்படுகிறது. அதனை சுற்றி உள்ள வட்டம் ஒரு எல்லையில் தான் இந்த பரிணாம் நடக்கும் என்பதை விலக்குகிறது. பரிணாம வளர்ச்சியின் அடைப்படையில் சக்தி ஒரு இடத்தில் சேர்ந்து பின்பு பிரியும் என்பதற்கான தத்துவத்தை குறிக்கிறது. 

பாம்பு எப்போதும் ஞானத்தின் சின்னமாகவே கருதப்படுகிறது.. பாம்பு தனது வாலை தனது வாயில் வைத்துள்ளது உலகத்தில் அனைத்துமே ஒரு சுழற்ச்சியில் தான் இயங்குகிறது என்பதை குறிக்கிறது.

இந்திய சாஸ்திரங்களில் இது ஸ்ரீ யந்த்ரா அல்லது சத்கோண சக்கரம் என்றழைக்கப்படுகிறது. இது ஆறு புள்ளிகளை கொண்ட நட்சத்திர வடிவம் கொண்டுள்ளது. இது பல ஜுடையிசம், இந்து மதங்களிலும் குறிப்பிடப்பட்டுள்ளது. கிருஸ்துவ மதத்தை பொறுத்த வரையில் தந்தை, மகன் மற்றும் பரிசுத்த ஆவி எனவும், இந்து மதத்தில் சிவா, விஷ்ணு மற்றும் பிரம்மா எனவும் குறிப்பிடுகின்றனர்.

19 டிசம்பர் 1882 அன்று அடையார் பிரம்ம ஞான சபையின் தலைமையிடமானது.. சென்னை அடையார் திரு.வி.க. பாலத்திற்கு அருகே சுமார் 270 ஏக்கர் பரப்பளவில் பிரம்ம ஞான சபையின் சர்வதேச தலைமையகம் அமைந்துள்ளது.

பிரம்மஞான சபையைச் சேர்ந்தவர்கள் (பிரம்மஞானிகள்) பின்வரும் விதிகளை பின்பற்ற வேண்டும் என்று நிபந்தனை விதித்தார் அன்னி பெசண்ட் அம்மையார்:


</doc>
<doc id="205181" url="https://ta.wikipedia.org/wiki?curid=205181" title="எழுத்தறிவு அடிப்படையில் இந்திய மாநிலங்கள்">
எழுத்தறிவு அடிப்படையில் இந்திய மாநிலங்கள்

எழுத்தறிவு அடிப்படையில் இந்திய மாநிலங்கள் கீழே வரிசை படுத்தப்பட்டுள்ளன.


</doc>
<doc id="205208" url="https://ta.wikipedia.org/wiki?curid=205208" title="அர்கேசுவரர் லிங்கத்தலம்">
அர்கேசுவரர் லிங்கத்தலம்

அர்கேசுவரர் லிங்கத்தலம் ("Arkeshwara Temple") இந்தியாவின் கர்நாடக மாநிலம், மாண்டியா மாவட்டம், தலக்காட்டில் உள்ள பஞ்ச லிங்க தலங்களில் ஒன்று. இத்தலம் தலக்காட்டில் காவிரி ஆற்றின் வட கரைப் பகுதியில் அமைந்துள்ளது.



</doc>
<doc id="205209" url="https://ta.wikipedia.org/wiki?curid=205209" title="பாதாளேசுவரர் லிங்கத்தலம்">
பாதாளேசுவரர் லிங்கத்தலம்

பாதாளேசுவரர் லிங்கத்தலம்இந்தியாவின் கர்நாடக மாநிலம், மாண்டியா மாவட்டம், தலக்காட்டில் உள்ள பஞ்ச லிங்க தலங்களில் ஒன்று. இத்தலம் தலக்காட்டில் காவிரி ஆற்றின் வட கரையில் கிழக்குப் பகுதியில் அமைந்துள்ளது.



</doc>
<doc id="205210" url="https://ta.wikipedia.org/wiki?curid=205210" title="மரனேசுவரர் லிங்கத்தலம்">
மரனேசுவரர் லிங்கத்தலம்

மரனேசுவரர் லிங்கத்தலம்இந்தியாவின் கர்நாடக மாநிலம், மாண்டியா மாவட்டம், தலக்காட்டில் உள்ள பஞ்ச லிங்க தலங்களில் ஒன்று. இத்தலம் தலக்காட்டில் காவிரி ஆற்றின் தெற்கு கரைப் பகுதியில் அமைந்துள்ளது.



</doc>
<doc id="205211" url="https://ta.wikipedia.org/wiki?curid=205211" title="மல்லிகார்ச்சுனர் லிங்கத்தலம்">
மல்லிகார்ச்சுனர் லிங்கத்தலம்

மல்லிகார்ச்சுனர் லிங்கத்தலம்இந்தியாவின் கர்நாடக மாநிலம், மாண்டியா மாவட்டம், தலக்காட்டில் உள்ள பஞ்ச லிங்க தலங்களில் ஒன்று. இத்தலம் தலக்காட்டில் காவிரி ஆற்றின் மேற்கு கரைப் பகுதியில் அமைந்துள்ளது.



</doc>
<doc id="205212" url="https://ta.wikipedia.org/wiki?curid=205212" title="வைத்தியநாதேசுவரர் லிங்கத்தலம்">
வைத்தியநாதேசுவரர் லிங்கத்தலம்

வைத்தியநாதேசுவரர் லிங்கத்தலம் இந்தியாவின் கர்நாடக மாநிலம், மாண்டியா மாவட்டம், தலக்காட்டில் உள்ள பஞ்ச லிங்க தலங்களில் ஒன்று. இத்தலம் தலக்காட்டில் காவிரி ஆற்றின் கரைப் பகுதியில் வட கிழக்குப் பகுதியில் அமைந்துள்ளது.



</doc>
<doc id="205214" url="https://ta.wikipedia.org/wiki?curid=205214" title="ஆய்குடி (திருவாரூர் மாவட்டம்)">
ஆய்குடி (திருவாரூர் மாவட்டம்)

ஆய்குடி தமிழ்நாட்டில், திருவாரூர் மாவட்டம்,குடவாசல் வட்டத்திலுள்ள ஒரு கிராமம்.



</doc>
<doc id="205216" url="https://ta.wikipedia.org/wiki?curid=205216" title="வேணுகோபால சுவாமி கோயில்">
வேணுகோபால சுவாமி கோயில்

அருள்மிகு வேணுகோபால சுவாமி திருக்கோயில் இக்கோயில் முழுவதும் கருங்கற்களால் மிக நுட்பமான சிற்ப வேலைப்பாடுகளுடன் அமைந்து இருக்கிறது. இக்கோபுரங்கள் ஓய்சாள சிற்ப முறைகளில் வடிவமைக்கப்பட்டுள்ளது. மைசூருக்கு அருகில் கிருட்டிணராச சாகர் அணையின் நீர் சூழ்ந்த இடத்தில் அமைந்திருந்த இக் கோயில் தற்போது கொஞ்சம் மேற்காக மண் மேடான இடத்தில் நீருக்கடியில் இருந்த கோயிலை பெயர்த்து எடுத்து கற்த் தூண்களையும், இதர கோயிலின் பகுதிகளைப் புதுப்பித்து கட்டப் படுகிறது.

இந்தியாவின், கர்நாடகா மாநிலம், மாண்டியா மாவட்டம், கிருட்டிணராச சாகர் அணையின் உள் பகுதியில் அமைந்துள்ள கண்ணம்பாடி ஊரின் கிழக்குப் பகுதியில் அமைந்துள்ளது. மைசூரிலிருந்து கர்நாடக அரசுப் பேருந்துகளை கிருட்டிணராச சாகர் அணை வரை இயக்குகிறது. தொடர்ந்து மூவுருளியில் சுமார் ஐந்து கி.மீ தூரம் சென்றால் கோயிலை அடையலாம்.

விக்கி மேப்பியாவில் கோயிலின் அமைவிடம்


</doc>
<doc id="205219" url="https://ta.wikipedia.org/wiki?curid=205219" title="வானுயிரியல்">
வானுயிரியல்

வேற்றுலக வாழ்வைப்பற்றிக் கற்றலே வான் உயிரியல் எனப்படும். வேற்றுலகில் வாழ்வதற்கு திரவ நீர், சிறந்த வெப்பநிலை, ஒக்சிசன்வாயு போன்றவை அவசியமாகும். ஞாயிற்றுத் தொகுதியில் வாழ்வதற்கு ஏற்ற இடங்களாக புவியைத்தவிர ஐரோப்பா மற்றும் கனிமிடு போன்ற வியாழனின் துணைக்கோள்களும், டைட்டன் மற்றும் இன்செலடசு போன்ற சனியின் துணைக்கோள்களும் ஆகும். இவை திரவ நீரைக் கொண்டிருக்கக் கூடும். உயிர் வாழ்வதற்குத் தேவையான ஏற்ற தட்பவெட்ப மாற்றங்களையும் இவை கொண்டிருக்கக் கூடும். வான் உயிரியலாளர்கள் இவ்விடங்களின் மேற்பரப்புக்குக் கீழ்த் திரவ நீர்ச் சமுத்திரம் இருக்கக்கூடும் எனத் தேரிவிக்கின்றனர்.


</doc>
<doc id="205220" url="https://ta.wikipedia.org/wiki?curid=205220" title="அஹ்மத் இப்னு முபாரக் மெளலானா">
அஹ்மத் இப்னு முபாரக் மெளலானா

அஹ்மத் இப்னு முபாரக்(Ahmed Ibn Mubarak ), அஹ்மத் இப்னு முபாரக் மெளலானாஎன்பவர் யெமன் நாட்டின் ஹழரமௌத் பிரதேசத்தைச் சேரந்த இஸ்லாமிய அறிஞரும், சூபியும் ஆவார். பிற்காலத்தில் இலங்கைக்கு வந்த இவர்கள்,இலங்கை முஸ்லிம்களின் சமய,ஆன்மீக ரீதியான முன்னேற்றத்துக்கு பங்களித்த அறிஞர்களில் ஒருவராக கருதப்படுகிறார்.

அஹ்மத் இப்னு முபாரக் மெளலானா யெமன் நாட்டின் ஹழரமௌத் நகரில் பிறந்தார்.ஆரம்பக்கல்வியை தனது ஊரிலேயே பெற்றுக்கொண்டார். பின்னர், புனித மக்கா நகருக்கு வந்த அவர்கள் அக்காலத்தில் மக்காவில் மாபெரும் அறிஞராக விளங்கிய அஷ்செய்க் உஸ்மானுல் மீர்கானி றஹ்மதுல்லாஹி அலைஹி அவர்களிடம் கல்விகற்றார்கள். பின்னர், எகிப்துக்கு வந்த அவர்கள் எகிப்தின் தலைநகர் கெய்ரோவில் அமைந்துள்ள அல்-அஸ்ஹர் பல்கலைக்கழகத்தில் தனது கல்வியைத் தொடர்ந்தார்கள். அல்-அஸ்ஹரில், செய்குல் அஸ்ஹர் இமாம் இப்ராஹீம் அல்-பஜூரி றஹ்மதுல்லாஹி அலைஹி அவர்களிடம் கல்விகற்கும் வாய்ப்பு அஹ்மத் இப்னு முபாரக் மெளலானா அவர்களுக்கு கிடைத்தது. அல்-அஸ்ஹர் பல்கலைக்கழகத்தில் தனது இளைமாணிப்பட்டத்தை பெற்றார்கள்.

அல்-அஸ்ஹர் பல்கலைக்கழகத்தில் தனது கல்வியை முடித்துவிட்டு சில காலம் அங்கு தங்கியிருந்தார்கள். பின்னர் சன்மார்க்கப் பணிக்காக, அல்-அஸ்ஹரில் அவர்களோடு படித்த நண்பர் அஷ்செய்க் உமர் அப்துல்லாஹ் பாதீப் றஹ்மதுல்லாஹி அலைஹி அவர்கள் உடன் கப்பலேறி இந்தியாவுக்கு பயணமானார்கள். இந்தியாவில் மலாபர் நகருக்கு சென்ற அவர்கள் ,அங்கு ஜிப்ரி மௌலானா றஹ்மதுல்லாஹி அலைஹி அவர்கள் வீட்டில் சிலகாலம் தங்கியிருந்து சன்மார்க்கப் பணியில் ஈடுபட்டார்கள். இந்தியாவில் பல இடங்களுக்கு பயணம் செய்த அவர்கள், அங்கு மாபெரும் அறிஞரும்,சூபியுமான செய்கு முஹம்மத் அமீன் எபந்தியில் காதிரி ஷாபிய்யி றஹ்மதுல்லாஹி அலைஹி அவர்களை சந்தித்து, அவர்களிடம் பல வருடங்கள் கழித்தார்கள். காலப்போக்கில் அஹ்மத் இப்னு முபாரக் மெளலானா அவர்களின் அறிவாற்றலையும்,அறிவு ஞானத்தையும் கண்டு செய்கு முஹம்மத் அமீன் எபந்தியில் காதிரி ஷாபிய்யி றஹ்மதுல்லாஹி அலைஹி அவர்கள் அஹ்மத் இப்னு முபாரக் மெளலானா அவர்களுக்கு காதிரிய்யா தரீக்காவின் கிலாபத்தை வழங்கினார்கள். அங்கிருந்து, காயல்பட்டிணத்துக்கு வந்து இலங்கையை வந்தடைந்தார்கள். இலங்கை திருநாட்டில் காயல்பட்டிணத்தில் அவர்கள் சந்தித்த செய்கு முஸ்தபா றஹ்மதுல்லாஹி அலைஹி அவர்களை சந்தித்தார்கள். அஹ்மத் இப்னு முபாரக் மெளலானா அவர்களை தனது செய்காக செய்கு முஸ்தபா றஹ்மதுல்லாஹி அலைஹி அவர்கள் ஏற்றார்கள். இவர்கள் இருவரும் இலங்கையின் காலி,திஹாரிய, கஹடோவிட, மல்வானை போன்ற பல இடங்களுக்கு பயணம் செய்தார்கள்.அவ் ஊர்களில் தக்கியாக்களைக் கட்டுவித்து, ராத்தீபு மஜ்லிஸ்களையும் ஏற்படுத்தினார்கள். திஹாரிய பைத்துல் முபாரக் தக்கியா மற்றும் பேருவளை பைத்துல் முபாரக் தக்கியா ஆகியன இவர்களின் கண்கானிப்பின் கீழ் கட்டப்பட்டதுடன், காதிரியதுன் நபவிய்யா தரீக்காவின் தலைமையகமாக பேருவளையில் கட்டப்பட்ட அத்தக்கியா விளங்குகிறது. அஹ்மத் இப்னு முபாரக் மெளலானா அவர்கள் காதிரியதுன் நபவிய்யா தரீக்காவின் கிலாபத்தை செய்கு முஸ்தபா றஹ்மதுல்லாஹி அலைஹி அவர்களுக்கு வழங்கினார்கள். தனது இறுதிக்காலத்தில் காலியில் தங்கியிருந்த அவர்கள் கி.பி.1866இல் றபிஉல் அவ்வல் பிறை 7இல் காலமானார்கள். அவர்கள் காலி, தளாப்பிட்டிய ஜூம்ஆ பள்ளிவாசலுக்கு அருகில் நல்லடக்கம் செய்யப்பட்டார்கள்.




</doc>
<doc id="205227" url="https://ta.wikipedia.org/wiki?curid=205227" title="தோர் (திரைப்படம்)">
தோர் (திரைப்படம்)

தோர் கென்னத் பிராநாக் இயக்கத்தில் 2011ல் வெளிவந்து மாபெரும் வெற்றிபெற்ற திரைப்படம் ஆகும். இந்த திரைப்படத்தை கென்னத் பிராநாக் இயக்க, கிறிஸ் ஹோம்ஸ்வோர்த், நடாலீ போர்ட்மேன், டாம் ஹிடில்ஸ்டன் உள்ளிட்ட பல நடிகர் நடிகர்கள் நடித்துள்ளார்கள். ‘தோர்’ படத்தின் இரண்டாம் பாகம் 2013ம் ஆண்டு என்ற பெயரில் வெளியானது. 

தனது தந்தை ஒடினால் (அந்தோணி ஹோப்ஹின்ஸ்) ஆஸ்கார்டு கிரகத்திலிருந்து பூமியில் தள்ளப்படும் தோர் (கிறிஸ் ஹெம்ஸ்வொர்த்), அங்கிருந்து மறுபடியும் எப்படி ‘ஆஸ்கார்டு’க்கு திரும்புகிறான் என்பதே கதை.





</doc>
<doc id="205231" url="https://ta.wikipedia.org/wiki?curid=205231" title="குரங்கு நீர்வீழ்ச்சி">
குரங்கு நீர்வீழ்ச்சி

குரங்கு நீர்வீழ்ச்சி அல்லது குரங்கு அருவி ("Monkey Falls") கோயம்புத்தூர் மாவட்டம் பொள்ளாச்சி அருகே உள்ளது. இந்த நீர்வீழ்ச்சி பொள்ளாச்சியிலிருந்து வால்பாறை செல்லும் வழியில் உள்ளது. இது பொள்ளாச்சியிலிருந்து 30 கி.மீ. தொலைவில் உள்ளது. கோவையிலிருந்து 60 கி.மீ. தொலைவில் உள்ளது. 




</doc>
<doc id="205232" url="https://ta.wikipedia.org/wiki?curid=205232" title="சீவ முக்தி">
சீவ முக்தி

சீவ முக்தி என்பது கர்ம யோகம், பக்தி யோகம் ஆகியவற்றில் தேர்ந்தபின் ஞான யோக வாழ்வில் மனம் எதிலும் சமத்துவநிலை அடைந்து, உயிருடன் இருக்கும் போதே மனநிறைவுடன் வாழ்வதே சீவ முக்தி எனும் பெரு நிலையை அடைதல் ஆகும். அத்தகைய பெருநிலையை அடைந்தவரை சீவ முக்தன் என்பர். சீவ முக்தர்கள் உடலை துறந்தபின் அடைவதே விதேகமுக்தி ஆகும்.




</doc>
<doc id="205233" url="https://ta.wikipedia.org/wiki?curid=205233" title="விதேக முக்தி">
விதேக முக்தி

விதேக முக்தி என்பது ஞான யோகத்தின் மூலம் முக்குணங்களை கடந்த ஜீவன் முக்தன், ஆத்மஞானத்தில் நிலைபெற்று பிரம்மத்தில் ஐக்கியமாகி விடுவதே விதேக முக்தி ஆகும். இந்த விதேக முக்தி அடைந்த ஒருவருக்கு (இறந்த பின்பு) மறுபிறவி கிடையாது. அத்தகைய மறுபிறவி அற்ற நிலையை அடைந்தவர்களை விதேக முக்தன் என்பர்.


</doc>
<doc id="205235" url="https://ta.wikipedia.org/wiki?curid=205235" title="பராபக்தி">
பராபக்தி

பராபக்தி என்பது பிரம்மத்தைப் பற்றிய அறிவு ஆகும். ஒருவன் ஆத்மா எனும் பிரம்மத்தை பற்றிய அறிவை அடைய, தக்க குருவின் துணையுடன் உபநிடதம், பிரம்ம சூத்திரம் மற்றும் பகவத் கீதை போன்ற வேதாந்த சாத்திரங்களை பயின்று, அனைத்திலும் சமத்துவ மனதுடன் வாழ்ந்து "ஸத் சித் ஆனந்த" மயமான பிரம்மத்தை அடையும் வழியே பராபக்தியாகும். பிரம்ம ஞானம் (பிரம்மத்தைப் பற்றிய அறிவு) தவிர பிற பொருட்களின் அறிவுகள் எல்லாம் அபராபக்தி என்பர்.



</doc>
<doc id="205236" url="https://ta.wikipedia.org/wiki?curid=205236" title="லைப் அண்ட் டெபிட்">
லைப் அண்ட் டெபிட்

லைப் அண்ட் டெபிட் 2001 இல் ஸ்டீ‍பனே பிளாக் என்பவரால் இயக்கப்பட்ட ஆவணப்படம் ஆகும். 2001 இல் ஜமைக்கா நாட்டின் விவசாயம் நவீன தாராளமய கொள்கையின் விளைவாக முற்றிலுமாக அழிக்கப்பட்டதை இந்த ஆவணப்படம் சுட்டிக் காட்டுகிறது.


</doc>
<doc id="205237" url="https://ta.wikipedia.org/wiki?curid=205237" title="சுருதி (வேதம்)">
சுருதி (வேதம்)

தொன்றுதொட்டுப் பரம்பரை பரம்பரையாக காதால் கேட்டு மனதில் இருத்தி வைத்து பிறர்க்கு கூறப்பட்டது எதுவோ அதுவே சுருதி (Shruti) (, IAST: ') எனப்படும். நான்கு வேதங்கள், உபநிடதங்கள் மற்றும் பிரம்ம சூத்திரம் ஆகிய சாத்திரங்கள் சுருதிகள் எனப்படும். இந்த சாத்திரங்கள் அனைத்தும் எழுத்து வடிவம் பெறாது, குரு – சீடர் பரம்பரையில் உபதேசிக்கப்பட்டு ஆயிரக்கணக்கான ஆண்டுகளாக காப்பாற்றி வைக்கப்பட்டது. நெடுங்காலமாக ஒருவர் பின் ஒருவராக கேட்டு வந்தது எனினும் அதன் சொல் அமைப்பு மாறவில்லை. ஆகையால் மூலப்பொருளமைப்பும் திரிவு படாது இருந்து வந்திருக்கிறது. மெய்ப்பொருளை விளக்குகின்ற சுருதி என்றும் மாறாதது, நிலையானது.. சுருதியை விளக்க வந்தவைகளே ஸ்மிருதிகள்.

சார்வாகர்கள் சுருதி மற்றும் ஸ்மிருதிகளை ஏற்பதில்லை.





</doc>
<doc id="205243" url="https://ta.wikipedia.org/wiki?curid=205243" title="ஜம்புத் தீவு பிரகடனம்">
ஜம்புத் தீவு பிரகடனம்

ஜம்புத் தீவு பிரகடனம் தென்னிந்தியாவில் குறிப்பாக தமிழகத்தில் கிழக்கிந்தியக் கம்பெனி வரிவசூலை ஆற்காட்டு நவாப்பிடமிருந்து பெற்று நேரடியாக வரி வசூலை நடத்திய காலத்தில், தமிழக சிற்றரசர்கள் பரவலாக எதிர்ப்பு தெரிவித்து அங்காங்கே ஆங்கிலேயரை எதிர்த்து போர் நடத்தினர். மதுரை நாயக்கர்கள் 72 பாளையங்களாக பிரித்து ஆட்சி செய்த பகுதியில் சிவகங்கைப் பாளையத்தின் பாளையக்காரர் முத்துவடுகநாதர் கொல்லப்பட்ட பின் அவரின் தளபதிகள் மருதிருவர் ஆட்சிப் பொறுப்பேற்றனர். அக் காலம், ஆங்கிலேயரின் படைத்தளபதி கர்னல் அக்னியூ விட்ட அறிக்கைக்கு மறுப்பு தெரிவித்து திருச்சியில் சின்ன மருது வெளியிட்ட மறுப்பு அறிப்புதான் ஜம்புத் தீவு பிரகடனம். இந்த அறிக்கை, 1801 ஆம் ஆண்டு சூன் மாதம் 12 ஆம் தேதி திருச்சிக் கோட்டையில் ஒட்டப்பட்டுப் பின், சூன் மாதம் 16 ஆம் தேதி ஆங்கிலேயர்களால் கைப்பற்றப்பட்டது. 

ஜம்பு தீபகற்பத்திலுள்ள ஜம்புத் தீவில் வாழும் அந்தணர்கள், சத்திரியர்கள், வைசியர்கள், சூத்திரர்கள், முசல்மான்கள் முதலான அனைத்துச் சாதியார்க்கும் தெரியப்படுத்தும் அறிவிப்பு என்னவென்றால்,
மேன்மை தாங்கிய நவாபு முகமது அலி அவர்கள் முட்டாள்தனமாக ஐரோப்பியர்களுக்கு நம்மிடையே இடங்கொடுத்து விட்டதன் காரணமாக இப்போது அவர் ஒரு விதவைபோல் ஆகிவிட்டார். ஐரோப்பியர்களோ தங்களுடைய வாக்குறுதிகளை மீறி அவருடைய அரசாங்கத்தையே தங்களுடையதாக ஆக்கிக் கொண்டு நாட்டு மக்கள் அனைவரையும் நாய்களாகக் கருதி ஆட்சியதிகாரம் செய்து வருகிறார்கள். உங்களிடையே ஒற்றுமையும் நட்பும் இல்லாத காரணத்தினால், ஐரோப்பியரின் சூழ்ச்சியைப் புரிந்து கொள்ள இயலாமல், உங்களுக்குள் ஒருவரை யொருவர் பழிதூற்றிக் கொண்டது மட்டுமின்றி, நாட்டையும் அந்நியரி டம் ஒப்படைத்து விட்டீர்கள். இந்த ஈனர்களால் இப்போது ஆளப்படும் பகுதிகளிலெல்லாம், மக்கள் பெரிதும் ஏழ்மையில் உழல்கிறார்கள்; சோற்றுக்குப் பதில் நீராகாரம்தான் உணவு என்று ஆகிவிட்டது. இப்படித் துன்பப்படுவது தெரிந்த போதிலும் எக்காரணங்களினால் இத்துன்பங்கள் ஏற்பட்டன என்பதைப் பகுத்தா ராயவும் புரிந்துகொள்ளவும் இயலாத நிலையில் மக்கள் இருக்கின்றனர். 
ஆயிரம் ஆண்டுகள் வாழ்வதாக இருந்தாலும் மனிதன் கடைசியில் செத்துத்தான் ஆகவேண்டும்… ஆதலால் பாளையங்களில் உள்ள ஒவ்வொருவரும் போர்க்கோலம் பூண்டு ஒன்றுபட வேண்டும். இந்த ஈனர்களின் பெயர்கள் கூட நாட்டில் மிஞ்சியிருக்காமல் செய்யவேண்டும். அப்போதுதான் ஏழைகளும் இல்லாக் கொடுமையால் அல்லல் படுவோரும் வாழ முடியும். 
அதே நேரத்தில் இந்த ஈனர்களுக்கு தொண்டூழியம் செய்து நாயைப் போல சுகவாழ்வு வாழ விரும்புகிறவன் எவனாவது இருந்தால் அத்தகைய பிறவிகள் ஒழித்துக் கட்டப்பட வேண்டும்… 
ஆதலால்….. மீசை வைத்துக் கொண்டிருக்கும் நீங்கள் எல்லோரும், அதாவது இராணுவம் அல்லது மற்ற தொழில்களில் ஈடுபட்டிருக்கும் நீங்கள் அனைவரும் மற்றும் ஈனமான அந்நியன் கீழ்த் தொண்டு புரியும் சுபேதார்கள், அவில்தார்கள், நாயக்கர்கள், சிப்பாய்கள் மற்றும் போர்க் கருவிகளைப் பயன்படுத்தும் அனைவரும் உங்களுக்கு வீரமிருந்தால் அதைக் கீழ்க்கண்டவாறு நீங்கள் வெளிப்படுத்த வேண்டும். 
ஐரோப்பியர்களாகிய இந்த ஈனர்களை எவ்விடத்தில் கண்டாலும் கண்ட இடத்தில் அவர்களை அழித்து விடவேண்டும்… இந்த ஈனர்களுக்கு எவனொருவன் தொண்டூழியம் செய்கிறானோ அவனுக்கு இறந்தபின் மோட்சம் கிடையாது என்பதை நான் உறுதியாகக் கூறுவேன்… இதை ஏற்றுக் கொள்ளாதவன் வைத்திருக்கும் மீசை என்பது என்னுடைய அடி மயிருக்குச் சமமானது… இதனை ஏற்றுக் கொள்ளாதவனுடைய பிள்ளைகள் ஐரோப்பிய ஈனப்பிறவிகளுக்குத் தன்னுடைய மனைவியைக் கூட்டிக் கொடுத்தவன் பெற்ற பிள்ளைகள் ஆவார்கள். எனவே, உடம்பில் ஐரோப்பியனின் ரத்தம் ஓடாத அனைவரும் ஒன்று சேருங்கள்!…. 
இதைப் படிப்பவர்களோ கேட்பவர்களோ இதில் கூறியிருப்பதைப் பரப்புங்கள்… எவனொருவன் இந்த அறிவிப்பை ஒட்டப்பட்ட சுவரிலிருந்து எடுக்கிறானோ அவன் பஞ்சமா பாதகங்களைச் செய்தவனாகக் கருதப்படுவான்…

இப்படிக்கு,

மருது பாண்டியன் 

பேரரசர்களின் ஊழியன், ஐரோப்பிய ஈனர்களின் ஜென்ம விரோதி.


</doc>
<doc id="205244" url="https://ta.wikipedia.org/wiki?curid=205244" title="அம்மையென்ன ஸ்த்ரீ">
அம்மையென்ன ஸ்த்ரீ

அம்மையென்ன ஸ்த்ரீ (பொருள்:அம்மா என்ற பெண்) 1970 ஆம் ஆண்டு வெளியான மலையாளத் திரைப்படம்.




</doc>
<doc id="205252" url="https://ta.wikipedia.org/wiki?curid=205252" title="ஜெயபாரதி (மலையாள நடிகர்)">
ஜெயபாரதி (மலையாள நடிகர்)

இவர் மலையாளத் திரைப்பட நடிகர் ஆவார். மலையாளத்தில் ஏறத்தாழ ஐம்பது திரைப்படங்களில் நடித்துள்ளார்.


</doc>
<doc id="205258" url="https://ta.wikipedia.org/wiki?curid=205258" title="மங்கலம்">
மங்கலம்


மங்கலம் என்ற சொல்லை பெயரின் பகுதியாகக் கொண்ட வட்டங்கள்:

மங்கலம் என்ற சொல்லை பெயரின் பகுதியாகக் கொண்ட ஊர்களும் நகரங்களும்:
ஒரிசா:
ஆந்திரா:


</doc>
<doc id="205268" url="https://ta.wikipedia.org/wiki?curid=205268" title="ஐஸ்வரியா தேவன்">
ஐஸ்வரியா தேவன்

ஐஸ்வரியா தேவன் இந்திய நடிகை ஆவார். 2012ல் வெளிவந்த சிம்மாசனம் திரைப்படத்தில் நடித்துப் புகழ்பெற்றார்.


</doc>
<doc id="205277" url="https://ta.wikipedia.org/wiki?curid=205277" title="கோழிக்கோடு வட்டம்">
கோழிக்கோடு வட்டம்

கோழிக்கோடு வட்டம், கேரளத்தின் கோழிக்கோடு மாவட்டத்தில் உள்ள வட்டங்களில் ஒன்று. கேரளம், பிரிட்டன்காரர்கள் ஆட்சியில், இருந்த போதே இந்த வட்டம் உருவாக்கப்பட்டது. இதில் 53 வருவாய் கிராமங்களைக் கொண்டது, இது. 1026.6 சதுர கிலோமீட்டர் பரப்பளவைக் கொண்டது. 

இந்த வட்டத்தில் கீழ்க்காணும் சட்டமன்றத் தொகுதிகள் உள்ளன.

இங்கு கோழிக்கோடு நகராட்சி மட்டும் உள்ளது.

கக்கோடி ஊராட்சி, சேளன்னூர் ஊராட்சி, காக்கூர் ஊராட்சி, நன்மண்ட ஊராட்சி, நரிக்குனி ஊராட்சி, எலத்தூர் ஊராட்சி, தலக்குளத்தூர் ஊராட்சி, திருவம்பாடி ஊராட்சி, கூடரஞ்ஞி ஊராட்சி, கிழக்கோத்து ஊராட்சி, மடவூர் ஊராட்சி, கொடுவள்ளி ஊராட்சி, புதுப்பாடி ஊராட்சி, தாமரைச்சேரி ஊராட்சி, ஓமச்சேரி ஊராட்சி, கட்டிப்பாறை ஊராட்சி, கொடியத்தூர் ஊராட்சி‌, குருவட்டூர் ஊராட்சி, மாவூர் ஊராட்சி, காரச்சேரி ஊராட்சி, சாத்தமங்கலம் ஊராட்சி, கோடஞ்சேரி ஊராட்சி, குந்தமங்கலம் ஊராட்சி, முக்கம் ஊராட்சி, பெருவயல் ஊராட்சி, பெருமண்ண ஊராட்சி, கடலுண்டி ஊராட்சி, ராமநாட்டுக்கரை ஊராட்சி, நல்லளம் ஊராட்சி, பேப்பூர் ஊராட்சி, பறோக்கு ஊராட்சி, ஒளவண்ண ஊராட்சி உள்ளிட்ட 32 ஊராட்சிகள் இதன் நிர்வாகத்தின் கீழ் உள்ளன. 

கசபா, கச்சேரி, பன்னியங்கரை, நகரம், பறோக்கு, ஒளவண்ணை, ராமநாட்டுக்கரை, கடலுண்டி, கருவந்துருத்தி, பேப்பூர், புதியங்காடி, வளையநாடு, செறுவண்ணூர், சேவாயூர், நெல்லிக்கோடு, செலவூர், எலத்தூர், தலக்குளத்தூர், வேங்கேரி, கக்கோடி, சேளன்னூர், கோட்டூளி, பந்தீராங்காவு, குந்தமங்கலம், பெருமண்ணை, பெருவயல், குமாரநெல்லூர், தாழெக்கோடு, கோடஞ்சேரி, திருவம்பாடி, கக்காடு, நீலேஸ்வரம், சாத்தமங்கலம், பூளக்கோடு, குருவட்டூர், கொடியத்தூர், மாவூர், கூடரஞ்சி, குற்றிக்காட்டூர், நெல்லிப்பொயில், கொடுவள்ளி, புத்தூர், கிழக்கோத்து, நரிக்குனி, ராரோத்து, கெடவூர், காக்கூர், நன்மண்டை, புதுப்பாடி, கூடத்தாயி, மடவூர், வாவாடு, ஈங்காப்புழை உள்ளிட்ட சிற்றூர்கள் உள்ளன. 


</doc>
<doc id="205280" url="https://ta.wikipedia.org/wiki?curid=205280" title="தாரிகா">
தாரிகா

தாரிகா ஒரு இந்திய திரைப்பட நடிகையாவார். இவர் தமிழ் திரைப்படங்களிலும், தொலைக்காட்சி தொடர்களிலும் நடித்துள்ளார்.

ஜோடி நம்பர் ஒன் என்ற தொலைக்காட்சி நடனப் போட்டியில் பங்களித்துள்ளார்.





</doc>
<doc id="205282" url="https://ta.wikipedia.org/wiki?curid=205282" title="அலை (திரைப்படம்)">
அலை (திரைப்படம்)

அலை 2003ல் வெளிவந்த காதல் நகைச்சுவைத் திரைப்படமாகும். விக்ரம் குமார் இயக்கத்தில் வெளிவந்த இப்படத்திற்கு வித்யாசாகர் இசையமைத்திருந்தார்.

சிலம்பரசன், திரிசா, விவேக், ரகுவரன், நிழல்கள் ரவி ஆகியோர் முக்கிய கதாப்பாத்திரத்தில் நடித்திருந்தனர்.


</doc>
<doc id="205283" url="https://ta.wikipedia.org/wiki?curid=205283" title="அபர்ணா பிள்ளை">
அபர்ணா பிள்ளை

அபர்ணா பிள்ளை ஒரு தமிழ் நடிகையாவார். இவர் புதுக்கோட்டையிலிருந்து சரவணன், நெஞ்சில் ஜில் ஜில் ஆகிய படங்களில் நடித்துப் புகழ்பெற்றவர். டிசம்பர் என்ற மலையாளத் திரைப்படத்தில் நடித்துள்ளார்.


</doc>
<doc id="205287" url="https://ta.wikipedia.org/wiki?curid=205287" title="லட்சுமி கோபாலசாமி">
லட்சுமி கோபாலசாமி

லட்சுமி கோபாலசாமி (கன்னடம்:ಲಕ್ಷ್ಮೀ ಗೋಪಾಲಸ್ವಾಮಿ) ஒரு தென்னிந்தியத் திரைப்பட நடிகையும், பரதநாட்டிய நடன மங்கையும் ஆவார். இவர் தமிழ், மலையாளம், கன்னடம் போன்ற மொழித் திரைப்படங்களில் நடித்துள்ளார். ஏஷ்யாநெட் தொலைக்காட்சியின் தகதிமிதா நிகழ்ச்சியில் நடுவராக பணியாற்றியுள்ளார்.


</doc>
<doc id="205288" url="https://ta.wikipedia.org/wiki?curid=205288" title="த மோர்டல் இன்ஸ்ட்ரூமென்ட்ஸ்: சிட்டி ஆஃப் போன்ஸ்">
த மோர்டல் இன்ஸ்ட்ரூமென்ட்ஸ்: சிட்டி ஆஃப் போன்ஸ்

தி மார்டல் இன்ஸ்ட்ரூமென்ட்ஸ்: சிட்டி ஆஃப் போன்ஸ் இது 2013ம் ஆண்டு வெளிவந்த அமெரிக்கா மற்றும் ஜேர்மனி நாட்டு திரைப்படம் ஆகும். 



</doc>
<doc id="205290" url="https://ta.wikipedia.org/wiki?curid=205290" title="உள்ளம் கொள்ளை போகுதடா (தொலைக்காட்சித் தொடர்)">
உள்ளம் கொள்ளை போகுதடா (தொலைக்காட்சித் தொடர்)

உள்ளம் கொள்ளை போகுதடா திங்கள் முதல் வெள்ளி வரை இரவு 7 மணிக்கு ஒளிபரப்பான ஒரு காதல் நெடுந்தொடர். தலைப்பே கவிதையாய் அமைந்திருப்பதைப்போல கதையும் காதல் கதைதான் என்கின்றனர் இந்த தொடர் தயாரிப்பாளர்கள். இந்தத் தொடருக்கான பாடலை நா. முத்துக்குமார் எழுதியுள்ளார். ஸ்வேதா மேனன் பாடியுள்ளார்.இத்தொடரின் மறு ஒளிபரப்பு இரவு 10:00 மணிக்கும் , அடுத்த நாள் மதியம் 1:30 மணிக்கும் ஒளிபரப்பானது .



</doc>
<doc id="205294" url="https://ta.wikipedia.org/wiki?curid=205294" title="ஸினிச்">
ஸினிச்

ஸினிச் இது ஒரு 2013ம் ஆண்டு அமெரிக்கா நாட்டில் வெளியான ஆங்கிலத் திரைப்படம். டுவெயின் ஜான்சன், பேரி பெப்பர் ஆகியோர் நடித்துள்ள இத்திரைப்படத்தினை "ரிக் ரோமன் வாக்" இயக்கியுள்ளார்.




</doc>
