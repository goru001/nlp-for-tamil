<doc id="263307" url="https://ta.wikipedia.org/wiki?curid=263307" title="க. பத்மநாதன்">
க. பத்மநாதன்

கனகசபை பத்மநாதன் ("Kanagasabai Pathmanathan", 30 மே 1948 - 21 மே 2009) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.

கனகசபை பத்மநாதன் அம்பாறை மாவட்டம், காரைதீவில் இளையதம்பி கனகசபை, சின்னத்தம்பி பத்மாவதி ஆகியோருக்குப் பிறந்தவர். தனது ஆரம்பக் கல்வியை காரைதீவு இராமகிருஷ்ண ஆண்கள் பாடசாலை, கல்முனை பாத்திமா கல்லூரி ஆகிய பாடசாலைகளில் கல்வி கற்றார். இலங்கைக் காவல்துறையில் பணியாற்றிய பின்னர் வவுனியா கட்டிடப்ப் பொருட்கள் திணைக்களத்தில் பணியாற்றினார். அரசியலுக்கு வரும் முன்னர் தேசிய வீடமைப்பு அதிகார சபையின் அம்பாறை மாவட்ட முகாமையாளராகப் பல ஆண்டுகள் பணியாற்றினார். 

பத்மநாதன் 2004 நாடாளுமன்றத் தேர்தலில் தமிழ்த் தேசியக் கூட்டமைப்பு வேட்பாளர்களில் ஒருவராக அம்பாறை மாவட்டத்தில் போட்டியிட்டு 29,002 விருப்பு வாக்குகள் பெற்று ததேகூ வேட்பாளர்களில் முதலாவதாக வந்து வெற்றி பெற்று நாடாளுமன்றம் சென்றார்.

பத்மநாதன் 2009 மே 21 அன்று சிறிது கால சுகவீனமற்ற நிலையில் மதுரையில் காலமானார்.


</doc>
<doc id="263309" url="https://ta.wikipedia.org/wiki?curid=263309" title="லக்கிசராய் மாவட்டம்">
லக்கிசராய் மாவட்டம்

லக்கிசராய் மாவட்டம், இந்திய மாநிலமான பீகாரின் மாவட்டங்களில் ஒன்று.. இதன் தலைமையகம் லக்கிசராயில் உள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது

இந்த மாவட்டம் முங்கேர் மக்களவைத் தொகுதிக்கு உட்பட்டது.


</doc>
<doc id="263312" url="https://ta.wikipedia.org/wiki?curid=263312" title="ஷேக்புரா மாவட்டம்">
ஷேக்புரா மாவட்டம்

ஷேக்புரா மாவட்டம், இந்திய மாநிலமான பீகாரின் மாவட்டங்களில் ஒன்று.. இதன் தலைமையகம் ஷேக்புராவில் உள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றியஅரசின் நிதியைப் பெறுகிறது



</doc>
<doc id="263314" url="https://ta.wikipedia.org/wiki?curid=263314" title="ச. கனகரத்தினம்">
ச. கனகரத்தினம்

சதாசிவம் கனகரத்தினம் ("Sathasivam Kanagaratnam", பிறப்பு: 28 டிசம்பர் 1946) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.

கனகரத்தினம் யாழ்ப்பாணம் நல்லூரில் பிறந்தவர். செங்குந்தா இந்துக் கல்லூரியில் கல்வி கற்றார். இவரது சகோதரர் செல்வநாயகம் (செல்லக்கிளி) விடுதலைப் புலிகளின் ஆரம்பகால உறுப்பினர் ஆவார். செல்லக்கிளி 1983 திருநெல்வேலித் தாக்குதலில் கொல்லப்பட்டார். கனகரத்தினத்திற்கு இரண்டு ஆண் பிள்ளைகளும் ஒரு பெண் பிள்ளையும் உள்ளனர்.

கனகரத்தினம் 2004 நாடாளுமன்றத் தேர்தலில் விடுதலைப் புலிகளால் பரிந்துரைக்கப்பட்டு தமிழ்த் தேசியக் கூட்டமைப்பு வேட்பாளராக வன்னி மாவட்டத்தில் போட்டியிட்டு, இவர் 30,390 விருப்பு வாக்குகள் பெற்று வெற்றி பெற்று நாடாளுமன்றம் சென்றார்.

ஈழப்போரின் நிறைவுக் கட்டத்தில் கனகரத்தினமும், அவரது குடும்பமும் முள்ளிவாய்க்கால் பகுதியில் 300,000 இற்கும் அதிகமான பொது மக்களுடன் சேர்ந்து இலங்கை இராணுவத்தினரின் "பாதுகாப்பு வலயத்தினுள்" சிக்கியிருந்தனர். 2009 மே மாதம் போர் முடிவர்டைந்ததை அடுத்து இவர் காணாமல் போனார். இவர் பின்னர் காவல் துறையினரால் அகதி முகாமில் இருக்கக் கண்டுபிடிக்கப்பட்டு, கொழும்புக்குக் கொண்டு செல்லப்பட்டார். இவர் பாதுகாப்பு செயலாளர் கோத்தாபய ராஜபக்ச உத்தரவின் பேரில் அவசரகாலச் சட்டத்தின் கீழ் விடுதலைப் புலிகளுக்கு உதவி செய்தமைக்காகத் தடுத்து வைக்கப்பட்டார். எட்டு மாதங்கள் தடுத்து வைக்கப்பட்டிருந்த பின்னர் 200 சனவரியில் 2010 அரசுத்தலைவர் தேர்தலில் மகிந்த ராசபக்சவிற்கு ஆதரவளிக்க வாக்குறுதி பெறப்பட்டு விடுதலை செய்யப்பட்டார். இவருக்கு வவுனியாவில் வடமாகான ஆளுனரின் வீட்டுத் திட்டத்தில் ஒரு வீடு ஒன்றில் தங்க வைக்கப்பட்டார்.

கனகரத்தினம் தமிழ்த் தேசியக் கூட்டமைப்பில் இருந்து விலகி ராசபக்சவின் ஐக்கிய மக்கள் சுதந்திரக் கூட்டணியில் சேர்ந்தார். 2010 நாடாளுமன்ரத் தேர்தலில் ஐமசுகூ வேட்பாளராக வன்னி மாவட்டத்தில் போட்டியிட்டு 3,570 விருப்பு வாக்குகள் பெற்றுத் ஐமசுகூ வேட்பாளர்களில் ஆறாவதாக வந்து தோல்வியடைந்தார்.


</doc>
<doc id="263318" url="https://ta.wikipedia.org/wiki?curid=263318" title="ரூபாயின் வரலாறு">
ரூபாயின் வரலாறு

ரூபாயின் வரலாறு கி.மு ஆறாம் நூற்றாண்டில் தொடங்குகின்றது. உலகில் நாணயங்களை வெளியிடுவதில் தொன்மை இந்தியா முன்னணி வகிக்கின்றது. இந்தியாவைத் தவிர சீனர்களும் (வென்) லிடியர்களும் (இசுடேட்டர்) நாணயங்களை வெளியிட்ட முன்னணி நாடுகளாகும். 

"ரூபியா" என்றச் சொல் சமசுகிருத சொல்லான "ரூபா" என்பதிலிருந்து வந்துள்ளது; இதற்கு "வார்க்கப்பட்ட வெள்ளி, வெள்ளிக் காசு", எனப் பொருள்படும். மேலும் "ரூபம்" என்ற பெயர்ச்சொல் "வடிவம், படிமம்" என்றும் பொருள் கொள்ளும். "ரூபா" என்ற இச்சொல் திராவிட மொழிகளிலிருந்து வந்ததாகவும் அறியப்படுகின்றது.

முதலாம் மௌரியப் பேரரசர் சந்திரகுப்த மௌரியரின் (கி.மு. 340–290) பிரதமர் சாணக்கியர் எழுதிய பொருளியல் நூல், "அர்த்த சாத்திரத்தில்" வெள்ளிக்காசுகள் "ரூப்யரூபா" எனப்படுகின்றன; தங்கக்காசுகள் சுவர்ணரூபா என்றும் செப்புக் காசுகள் தாமரரூபா எனவும் ஈயக் காசுகள் சீசரூபா எனவும் குறிக்கப்பட்டுள்ளன. இங்கு ரூபா என்பது வடிவம் என்ற பொருளில் பயன்படுத்தப்பட்டுள்ளது.
1540 முதல் 1545 வரை ஆண்ட சேர் சா சூரி புதிய குடியியல், படைத்துறை நிர்வாக அமைப்புக்களை உருவாக்கினார்; இவர் 178 தானிய எடையுள்ள வெள்ளிக் காசுகளை தர நிர்ணயம் செய்தார். இவை "ரூபையா" எனப்பட்டன. இந்த வெள்ளிக்காசு முகலாயப் பேரரசு, மராட்டிய அரசாட்சியிலும் பிரித்தானிய இந்தியாவிலும் செலாவணியாக இருந்து வந்தது. முதன்முதல் தாள்வடிவ ரூபாயாக 1770 - 1832இல் புழக்கத்திலிருந்த "பாங்க் ஆஃப் இந்தோசுத்தானையும்" வாரன் ஹேஸ்டிங்ஸ் நிறுவிய 1773 முதல் 75 வரை இருந்த "ஜெனரல் பாங்க் ஆஃப் பெங்கால் அன்ட் பீகாரையும்" 1784 முதல் 1791 வரை இருந்த "பெங்கால் பாங்க்" வங்கித்தாள்களை குறிப்பிடலாம். 

19ஆவது நூற்றாண்டின் பெரும்பகுதியிலும் இந்திய ரூபாய் வெள்ளியால் ஆனதாக இருந்தது. உலகப் பொருளாதாரம் தங்கத்தை அடிப்படையாகக் கொண்டிருந்தமையால் இது ரூபாயின் மதிப்பில் பெரும் ஏற்றத்தாழ்வுகளை உண்டாக்கியது. பிரித்தானியர் ஆட்சியிலும் பின்னர் விடுதலை இந்தியாவின் முதல் பத்தாண்டுகளிலும்இந்திய ரூபாய் 16 அணாக்களாகப் பிரிக்கப்பட்டது. ஒவ்வொரு அணாவும் 4 பைசாக்களாகவோ அல்லது 12 பைக்களாகவோ பிரிக்கப்பட்டது. எனவே ஒரு ரூபாய் 16 அணாக்களாகவும், 64 பைசாக்களாகவும் 192 பைக்களாகவும் இருந்தது. 1957இல், தசமமயமாக்கலை அடுத்து ரூபாய் 100 "புதிய பைசா"க்களாக ("நயே பைசா") பிரிக்கப்பட்டது. புழக்கத்திலிருந்த பைசாக்களிடமிருந்து வேறுபடுத்திக் காட்ட "புதிய" என்ற முன்னொட்டு வேண்டியிருந்தது. சில ஆண்டுகளுக்குப் பிறகு "புதிய" அல்லது "நயே" என்ற முன்னொட்டு விடப்பட்டது.

இருபதாம் நூற்றாண்டின் துவக்க மற்றும் மத்திய காலங்களில் பிரித்தானியர் இந்தியாவிலிருந்து ஆண்ட பல பகுதிகளில் இந்திய ரூபாய் அலுவல்முறை நாணயமாக இருந்தது; இவற்றில் கிழக்கு ஆபிரிக்கா, அராபியத் தீபகற்பம், பாரசீக வளைகுடா போன்றவை அடங்கும்.
கி.மு ஆறாம் நூற்றாண்டிலேயே இந்தியாவில் நாணயங்கள் பயன்படுத்தப்பட்டுள்ளன. மௌரியர் பேரரசில் இது "ரூப்யரூபா" என அறியப்பட்டது. 

இடைக்காலங்களில் ஓர் நிரந்தரமான நிதி முறைமை கடைபிடிக்கப்படவில்லை என "டா டாங்கு சி யு ஜி' பதிந்துள்ளார்'.

1540இல் ஆட்சிக்கு வந்த சேர் சா சூரியே வெள்ளிக் காசுகளை தரநிர்ணயம் செய்தவராக அறியப்படுகின்றார். இவர் வெளியிட்ட வெள்ளிக்காசுகளின் அடிப்படை முகலாயப் பேரரசு, மராட்டிய அரசாட்சியிலும் பிரித்தானிய இந்தியாவிலும் கடை பிடிக்கப்பட்டது.
மேற்கு இந்தியா, தென்னிந்தியா, மற்றும் கிழக்கு மாகாணங்களில் (வங்காளம், கொல்கத்தா) குடியேறிய பிரித்தானியர் உள்ளூர் பண்பாடுகளுக்கேற்ப தனித்தனி நாணயங்களை தங்கள் வணிகத்திற்காக வெளியிட்டனர். 

கிழக்கிந்தியக் கம்பனியின் நாணயங்களில் ஒரு பக்கத்தில் இந்துக் கடவுளரைப் பதிப்பித்த கள்ள நாணயங்கள் நிறையக் கிடைக்கின்றன. உண்மையான நாணயங்களில் கிழக்கிந்தியக் கம்பனியின் மரபுச்சின்னங்கள் (coat of arms) மட்டுமே பதிக்கப்பட்டுள்ளன. 

வங்காளத்தில் முகலாயர் பாணியிலும் சென்னையில் தென்னிந்தியர் பாணியிலும் நாணயங்கள் உருவாக்கப்பட்டன. மேற்கு இந்தியாவில் முகலாயர் மற்றும் ஆங்கிலேயர் பாணி நாணயங்கள் வெளியாயின. 1717இல் தான் பேரரசர் பரூக்சியார் அனுமதி பெற்று ஆங்கிலேயர் மும்பை நாணயச்சாலையில் முகலாயர் நாணயங்களை பதப்பித்தனர். பிரித்தானிய தங்கக்காசுகள் கரோலினா எனவும் வெள்ளிக் காசுகள் அஞ்செலினா என்றும் செப்புக் காசுகள் கூப்பரூன் எனவும் வெள்ளீயக் காசுகள் டின்னி எனவும் அழைக்கப்பட்டன. 1830களில் ஆங்கிலேயர் இந்தியாவின் முதன்மை அதிகாரமாக விளங்கினர். 1835ஆம் ஆண்டு வெளியான நாணயவியல் சட்டம் இந்தியா முழுமைக்குமான சீரான நாணயவியலை கொணர்ந்தது. இந்தப் புதிய நாணயங்களில் வில்லியம் IV உருவப்பொம்மை ஒரு பக்கத்திலும் மறுபக்கத்தில் நாணயத்தின் மதிப்பு ஆங்கிலத்திலும் பெர்சிய மொழியிலும் பொறிக்கப்பட்டிருந்தன. 1840க்குப் பிறகு வெளியான நாணயங்களில் விக்டோரியா அரசியார் தலைப்படம் இருந்தது. பிரித்தானிய அரசின் முதல் நாணயம் 1862ஆம் ஆண்டில் வெளியானது.
1911இல் சிம்மாசனம் ஏறிய ஜோர்ஜ் V காலத்து ரூபாய் "பன்றி ரூபாய்" என கிண்டலுக்கு உள்ளானது; இந்திய யானை பொறித்த அரசர் சின்னம் தரமற்ற பொறிப்பினால் பன்றி போல காட்சியளித்தமையே இதற்கு காரணம். முஸ்லிம் மக்கள் இதனால் மிகவும் கொதித்தெழுந்தமையால் விரைவாக இந்த நாணயத்தின் வடிவமைப்பை மாற்ற வேண்டியதாயிற்று. 

முதலாம் உலகப்போரின் போது ஏற்பட்ட வெள்ளித் தட்டுப்பாட்டால் ஒரு ரூபாய், இரண்டு ரூபாய் மற்றும் அரை ரூபாய் தாளில் அச்சடிக்கப்பட்டன. சிறு மதிப்புள்ள மற்ற வெள்ளி நாணயங்கள் செப்பு-நிக்கல் கலவையில் பதிப்பிக்கப்பட்டன. இரண்டாம் உலகப்போரும் நாணயங்கள் பதிப்பித்தலில் பல சோதனை முயற்சிகளை ஊக்குவித்தது; சீர்தர ரூபாய்க்கு மாற்றாக "நான்கிணைய வெள்ளி கலப்புலோகம்" பயன்படுத்தப்பட்டன. இவை 1940இல் வெளியாயின. 1947இல் இவை தூய நிக்கல் நாணயங்களால் மாற்றப்பட்டன. 

விடுதலைக்குப் பிறகு பிரித்தானிய நாணயங்கள் சிலகாலத்திற்கு புழக்கத்தில் இருந்தன. ஒரு ரூபாய்க்கு 64 பைசாகள் என்றும் 192 பைசாக்கள் என்றும் அதே நாணய முறை கடைபிடிக்கப்பட்டு வந்தது. 

15 ஆகத்து 1950இல் "அணா தொடர்" வெளியிடப்பட்டது; இதுவே இந்தியக் குடியரசின் முதல் நாணயங்களாகும். அரசரின் படத்திற்கு மாற்றாக அசோகரின் மூன்று சிங்கங்கள் உடைய நாட்டுச் சின்னம் பயன்படுத்தப்பட்டது. ஒரு ரூபாய் நாணயத்தில் தானியக் கதிர் இடம் பெற்றது. நாணயவியல் ரூபாய், அணா, பைசாவாக தொடர்ந்தது. 1955 இந்திய நாணயவியல் (சட்டத்திருத்தம்) சட்டம் இயற்றப்பட்டது. இது ஏப்ரல் 1, 1957இல் செயற்பாட்டிற்கு வந்தது. இது "தசமமயமாக்கல் தொடர்" எனப்பட்டது. ரூபாய் 100 பைசாக்களாகப் பிரிக்கப்பட்டது. ஏற்கெனவே பயன்படுத்தப்பட்டு வந்த பைசாவிலிருந்து வேறுபடுத்த இந்த புதிய பைசா "நயே பைசா" என அழைக்கப்பட்டது. 1, 2, 5, 10, 20 மற்றும் 50 நயேபைசாக்கள் மதிப்பில் நாணயங்கள் வெளியிடப்பட்டன. அணா தொடர் நாணயங்களும் நயேபைசா தொடர் நாணயங்களும் சில காலத்திற்கு ஒருசேர வழக்கத்தில் இருந்தன. 1968 முதல் புதிய நாணயங்கள் பைசா என்றே அழைக்கப்படலாயிற்று. 

அறுபதுகளில் நிலவிய உயர்ந்த பணவீக்கத்தால் சிறு மதிப்புள்ள நாணயங்கள் அலுமினியத்தில் பதிக்கப்பட்டன; அதுவரை அவை வெங்கலம், நிக்கல்-பித்தளை, செப்பு-நிக்கல், அலுமினியம்-வெண்கலத்தில் பதிப்பிக்கப்பட்டு வந்தன. ஆறுமுகம் கொண்ட 3 பைசாவில் இந்த மாற்றம் முதலில் நிகழ்ந்தது. 1968இல் அறிமுகப்படுத்தப்பட்ட 20 பைசா நாணயம் பரவலாக பயன்படுத்தப்படவில்லை. 

படிப்படியாக, உற்பத்தி செலவு கூடியதால் 1, 2 மற்றும் 3 பைசா நாணயங்கள் 1970களிலிருந்து வெளியிடாமல் போயின. எஃகாலான 10, 25 மற்றும் 50 பைசா நாணயங்கள் 1988இலும் ஒரு ரூபாய் நாணயம் 1992இலும் அறிமுகப்படுத்தப்பட்டன. 1990களில் ரூ 1, ரூ 2, ரூ 5 மதிப்புள்ளவை தாள்களுக்கு மாற்றாக நாணயங்களாக பதிப்பிக்கப்படலாயிற்று.

இந்திய ரூபாய் 1926 முதல் 1966 வரை பிரித்தானிய இசுடெர்லிங் நாணயத்துடன், 1 GBP = 13.33 INR என்ற நிலையில் பிணைக்கப்பட்டிருந்தது. 1966இல் இது அமெரிக்க டாலருக்கு மாற்றப்பட்டது. அப்போது ஒரு அமெரிக்க டாலருக்கு 7.8 ரூபாய் இணையாக இருந்தது.



</doc>
<doc id="263327" url="https://ta.wikipedia.org/wiki?curid=263327" title="பூவிழி வாசலிலே (தொலைக்காட்சித் தொடர்)">
பூவிழி வாசலிலே (தொலைக்காட்சித் தொடர்)

பூவிழி வாசலிலே திங்கள் முதல் சனி வரை இரவு 8:30 மணிக்கு ராஜ் தொலைக்காட்சியில் ஒளிபரப்பாகும் ஒரு தொடராகும். இது உடான் என்ற பெயரில் இந்தியில் ஒளிபரப்பாகும் தொடரின் தமிழ் மொழி மாற்றம் ஆகும். அடிமைத் தொழிலாளர்களை மையமாகக் கொண்டு இத்தொடர் எடுக்கப்பட்டுள்ளது.

ஆசாத்கஞ்ச் என்ற கிராமத்தில் உள்ள அனைவரும் பணக்கார நிலப்பிரபுவான அண்ணாச்சி கமல் நாராயணனுக்கு அடிமைத் தொழிலாளிகளாக வேலை செய்து வந்தனர். அவர்களின் கையில் அடிமை முத்திரை பதிக்கப்பட்டு இருந்தது. கஸ்தூரி என்ற பெண் கர்ப்பமாக இருந்த போது அவளது அப்பா இறந்துவிடுகிறார். இதனால் அவருக்கு இறுதிச்சடங்கு செய்ய மாதவன் அண்ணாச்சியிடம் பணம் கேட்கின்றனர். பணத்திற்கு பதிலாக கஸ்தூரி வயிற்றில் உள்ள குழந்தையை அடகு வைக்க வேண்டும் என்று அஸ்வினி கூறுகிறார். அவர்களும் அதற்கு ஒப்புக்கொண்டனர். கஸ்தூரிக்கு தேன்மொழி என்ற மகள் பிறந்தாள். 

ஏழு வருடங்களுக்குப் பிறகு மாதவன் தேன்மொழியை அழைத்துச் சென்று அண்ணாச்சி வீட்டில் அடிமைத் தொழிலாளியாக ஒப்படைக்கிறார். அந்த வீட்டில் தேன்மொழிக்கு பல வீட்டு வேலைகள் கொடுத்து கொடுமைப்படுத்துகின்றனர். மனோகரின் மகன் விஷ்ணு தேன்மொழிக்கு நண்பனாக மாறினான். அவன் உதவியுடன் தேன்மொழி அந்த வீட்டில் இருந்து தப்பித்து விட்டாள். இதையறிந்து கோபமடைந்த அண்ணாச்சி மாதவனை கடத்தச் சொல்கிறார். இதனால் கவலையடைந்த கஸ்தூரி மீண்டும் தேன்மொழியை அண்ணாச்சி வீட்டிற்கு வந்து விட்டுச்செல்கிறார். 

ஈஷ்வர் ராவத் என்ற ஒருவர் தேன்மொழி தன் அடிமை விலங்கை உடைத்து சிறகடித்துப் பறக்க உதவுகிறார். அவர் தேன்மொழியை தன் சொந்த மகள் போல தன் வீட்டில் தங்க வைத்தார். அவளை பள்ளிக்கும் அனுப்பினார். தேன்மொழி ஓடுவதில் சிறந்தவள் என்று அர்ஜுன் கண்ணா என்ற உடற்பயிற்சி ஆசிரியர் அறிகிறார். அவர் தேன்மொழிக்கு ஓட பயிற்சி கொடுக்கிறார். அதற்பிறகு தேன்மொழி ஓட்டப்பந்தயங்களில் கலந்துகொண்டு வெற்றிபெற்றாள்.

கமல்-அஸ்வினி தம்பதிக்கு பாக்யா என்ற மகள் இருப்பதாகத் தெரியவருகிறது. அவளை கிராமத்து மக்கள் தெய்வமாக நினைத்தனர். இந்த மூடநம்பிக்கையை பயன்படுத்திக் கொண்டு கமல் நாராயண் பணம் சம்பாதித்தான். பிறகு அர்ஜுன்-பாக்யா இருவரும் காதலித்து மணந்து கொண்டனர். அண்ணாச்சியின் திட்டத்தால் ஈஷ்வர் ஒரு வெடிகுண்டு விபத்தில் இறந்துவிடுகிறார்.

தேன்மொழி ஓட்டப்பந்தய வீராங்கனையாக வளர்ந்து இருந்தார். கண்மணி அண்ணாச்சியன் மகன் சூரஜை காதலித்தாள். தேன்மொழி விஷ்ணுவை காதலித்தாள். திருமண நாளன்று சூரஜ் வேண்டுமென்றே தேன்மொழியை திருமணம் செய்கிறார். விஷ்ணு கண்மணியை மணக்கிறார். இதனால் அனைவரும் அதிர்ச்சி அடைந்தனர். பிறகு காலங்கள் சென்றன. விஷ்ணு கண்மணியை காதலிக்க ஆரம்பித்தார். தேன்மொழி-சூரஜ் தம்பதியரும் காதலிக்க ஆரம்பித்தனர். தற்போது இவர்களின் காதல் கதையாக பூவிழி வாசலிலே தொடர் நகர்ந்து வருகிறது.




</doc>
<doc id="263333" url="https://ta.wikipedia.org/wiki?curid=263333" title="ஏர்வாடா மத்திய சிறை">
ஏர்வாடா மத்திய சிறை

ஏர்வாடா மத்திய சிறை என்னும் சிறைச்சாலை, இந்திய மாநிலமான மகாராஷ்டிராவிலுள்ள புனேயின் ஏர்வாடா பகுதியில் உள்ளது. இது எரவாடா மத்திய சிறை என்ற பெயராலும் அழைக்கப்படுகிறது. இது மகாராஷ்டிராவிலேயே பெரிய சிறையாகும். மோகன்தாசு கரம்சந்த் காந்தி, வினாயக் தாமோதர் சாவர்க்கர் ஆகிய்யோரும் இங்கு அடைக்கப்பட்டனர். 

சிறை வளாகம் 512 ஏக்கர் பரப்பளவில் அமைந்துள்ளது. இங்கு 3,600 கைதிகள் உள்ளனர்.

அண்ணா அசாரே, நடிகரான சஞ்சய் தத் ஆகியோரும் இங்கு அடைக்கப்பட்டிருந்தனர்.
இந்த சிறையில் அஜ்மல் கசாப்பிற்கு தூக்கு தண்டனை வழங்கப்பட்டது.


</doc>
<doc id="263338" url="https://ta.wikipedia.org/wiki?curid=263338" title="1607">
1607

1607 (MDCVII) ஒரு திங்கட்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும்.




</doc>
<doc id="263339" url="https://ta.wikipedia.org/wiki?curid=263339" title="வ. சுப்பையா">
வ. சுப்பையா

வ .சுப்பையா பிப்ரவரி மாதம் 7 ஆம் தேதி 1911 ஆம் ஆண்டு பிரெஞ்சிந்தியப் பகுதியான பாண்டிச்சேரியில் பிறந்தார் .இவர் கலவை கல்லூரி உயர்நிலை பள்ளியில் கல்வி கற்றவர் ஆவர்.ஆரம்பகால அரசியல் வாழ்வில் மகாத்மா காந்தியால் ஈர்க்கப்பட்டார் .1933 ஆம் ஆண்டு "அரிஜன சேவா சங்கம்" துவக்கினார் .இவர் "சுதந்திரம்" என்ற பத்திரிகை நடத்தி வந்தார். இவர் புதுவை ஒன்றிய பிரதேசத்தின் தொழிற்சங்க இயக்கம் உருவாக்கப்பட்டதின் முன்னோடி ஆவர் . இந்திய சுதந்திர போராட்டத்தில் பங்கு ஏற்று இந்திய விடுதலைக்கு பாடுபட்டதிற்காக தாமரை பட்டயம் பெற்ற 97 சுதந்திர போராட்ட வீரர்களில் இவரும் ஒருவர். 

1935, 36 களில் புதுவைப் பஞ்சாலைகளில் நடைபெற்ற போராட்டங்கள் அனைத்திற்கும் வழிகாட்டியாகவும் உந்துசக்தியாகவும் இருந்து செயலாற்றியுள்ளார்.1936 இல் தொழிற்சங்க உரிமை கோரி மூன்று பஞ்சாலைத் தொழிலாளர்களும் இணைந்து நடத்திய போராட்டத்தை ஒடுக்க 1936 ஜூலை 30 அன்று பிரஞ்சு ஏகாதிபத்யம் ராணுவத்தின் துணையோடு அடக்குமுறையைக் கட்டவிழ்த்துவிட்டது. துப்பாக்கிச் சூட்டில் 12 தொழிலாளர்கள் உயிரிழந்தனர். நூற்றுக் கணக்கானோர் காயமடைந்தனர். இச்சம்பவம் இந்தியா மட்டுமில்லாமல் உலக நாடுகளின் கவனத்தைப் புதுச்சேரியின் பக்கம் திருப்பியது. இப்போராட்டத்தை முன்னின்று நடத்தியவர் வ.சுப்பையா அவர்களே. 
இப்போராட்டத்தின் விளைவாக 1937 ஏப்ரல் 6 இல் பிரஞ்சு- இந்தியாவிற்கான தொழிற்சங்கச் சட்டம் ஒன்று இயற்றப்பட்டது. அதன்படி தொழிலாளர்களுக்கு நாள் ஒன்றுக்கு 8 மணிநேர வேலையும் தொழிற்சங்கம் அமைக்கும் உரிமையும் வழங்கப்பட்டன. ஆசிய நாடுகளிலேயே 8 மணிநேர வேலை என்பது புதுச்சேரியில்தான் முதன்முதலாக அமுலாக்கப்பட்டது. அத்துடன் தொழிலாளர்களுக்கான கூட்டு ஒப்பந்தம், ஓய்வுக்கால ஊதியம், பெண் ஊழியர்களுக்கும் அவர்கள் குழந்தைகளுக்கும் சமூகப்பயன் அளிக்கும் திட்டங்களும் வரையறுக்கப்பட்டன. 



</doc>
<doc id="263355" url="https://ta.wikipedia.org/wiki?curid=263355" title="லோகமானிய திலகர் முனையம்">
லோகமானிய திலகர் முனையம்

லோக்மானிய திலக் முனையம், இந்திய நகரமான மும்பையில் உள்ள தொடர்வண்டி முனையம் ஆகும். இது குர்லா என்னும் பகுதியில் அமைந்துள்ளதால், குர்லா முனையம் என்ற பெயராலும் அழைக்கப்படுகிறது. மராட்டியில் லோக்மான்ய டிளக் ட்ர்மினல் என்று அழைப்பர் இது மத்திய ரயில்வேயின் கட்டுப்பாட்டில் இயங்கும். சத்திரபதி சிவாசி தொடருந்து நிலையம், தாதர் தொடருந்து நிலையம், மும்பை சென்ட்ரல், பாந்திரா முனையம் ஆகியவற்றுடன் இதுவும் மும்பையில் உள்ள முனையங்களில் ஒன்றாக உள்ளது.

இங்கு நின்று செல்லும் தொடர்வண்டிகளில் சில


</doc>
<doc id="263359" url="https://ta.wikipedia.org/wiki?curid=263359" title="மாசிபத்திரி">
மாசிபத்திரி

மாசிபத்திரி (மாசிப்பச்சை, "Artemisia vulgaris", "mugwort / common wormwood") இது ஒரு மூலிகை தாவரமாகும்.

இது மிதவெப்பமண்டல ஐரோப்பா, ஆசியா, தென் ஆப்பிரிக்கா, அலாஸ்கா ஆகிய இடங்களை தாயகமாகக் கொண்டது.



</doc>
<doc id="263365" url="https://ta.wikipedia.org/wiki?curid=263365" title="மும்மெத்தில்சல்போனியம்">
மும்மெத்தில்சல்போனியம்

மும்மெத்தில்சல்போனியம் "(Trimethylsulfonium)" என்பது (CH)S என்ற வேதி வாய்ப்பாடு கொண்ட எளிய சல்போனியம் சேர்மமாகும். இது மும்மெத்தில்சல்பானியம் என்றும் ஆக்சிசனேற்ற நிலை(1+) ஆகவுள்ள மும்மெத்தில்கந்தகம் என்றும் அழைக்கப்படுகிறது. இச்சேர்மத்தின் வேதிவாய்ப்பாட்டை (CHS ) என்றும் எழுதுகிறார்கள்.

மும்மெத்தில்சல்போனியத்தின் பல உப்புகள் அறியப்படுகின்றன. 




</doc>
<doc id="263367" url="https://ta.wikipedia.org/wiki?curid=263367" title="பூட்டானின் இங்குல்ட்ரம்">
பூட்டானின் இங்குல்ட்ரம்

இங்குல்ட்ரம் ("ngultrum", ஐ.எசு.ஓ 4217 குறியீடு "BTN") (திஃசொங்கா: ) 1974ஆம் ஆண்டு முதல் பூட்டானின் நாணயமாக உள்ளது. இது 100 செட்ரங்களாக பிரிக்கப்பட்டுள்ளது.
1974இல் அதுவரை நடப்பிலிருந்த ரூபாய்க்கு மாற்றாக இங்குல்ட்ரம் அறிமுகப்படுத்தப்பட்டது. இங்குல்ட்ரமின் மதிப்பு இந்திய ரூபாய்க்கு இணையாக வைக்கப்பட்டது.

பூட்டான் அரசு தனது பொருளாதாரத்தை வளர்த்தெடுக்க 1960களில் இந்தியா பெரிதும் உதவியது. எனவே இந்திய ரூபாயுடன் பிணைக்கப்பட்டிருந்த நிலையை நீடித்தது. மற்ற நாட்டுப் பணச்சந்தைகளில் இங்குல்ட்ரம் தனியாக விற்கப்படுவதில்லை; இந்திய ரூபாயுடன் மாற்றத்தக்கதாக விளங்குகின்றது.

1974இல் அலுமினியம் 5, 10 செட்ரங்கள், அலுமினியம்-வெங்கல 20 செர்ட்ரங்கள், செப்பு-நிக்கல் 25 செட்ரங்கள் மற்றும் ஒரு இங்குல்ட்ரம் நாணயங்கள் அறிமுகமாயின. 5 செட்ரம் சதுரமாகவும் 10 செட்ரம் சோழி வடிவிலும் உள்ளன. 1979இல் புதிய 5,10, 25, 50 செட்ரம் நாணயங்களும் 1, 3 இங்குல்ட்ரம் நாணயங்களும் வெளியாயின. தற்போது 5, 10 செட்ரம் நாணயங்கள் வழக்கொழிந்து போயுள்ளன.



</doc>
<doc id="263374" url="https://ta.wikipedia.org/wiki?curid=263374" title="தமிழ்த்தாய் கோயில், காஞ்சிபுரம்">
தமிழ்த்தாய் கோயில், காஞ்சிபுரம்

தமிழ்த்தாய் கோயில், காஞ்சிபுரத்தை அடுத்த கூரம் கிராமத்தில் உள்ளது. தமிழ்த்தாய் கோயிலின் கட்டுமான பணிகள் 27 மே 2011 அன்று தொடங்கப்பட்டது. 5 ஏப்ரல் 2014 அன்று திருக்கோயில் கட்டுமானப்பணி முற்றிலும் நிறைவடைந்த நிலையில், தமிழ்த்தாய் சிலை பீடத்தில் நிறுவப்பட்டது. பின்னர் 6 ஏப்ரல் 2014 அன்று குடமுழுக்கு விழா நடைப்பெற்றது. 



</doc>
<doc id="263375" url="https://ta.wikipedia.org/wiki?curid=263375" title="1608">
1608

1608 (MDCVIII) ஒரு செவ்வாய்க்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வெள்ளிக்கிழமையில் ஆரம்பமான ஒரு நெட்டாண்டாகும்.




</doc>
<doc id="263376" url="https://ta.wikipedia.org/wiki?curid=263376" title="அறுவடை நிலா">
அறுவடை நிலா

அறுவடை நிலா அல்லது குருதி நிலா, பண்டையக் காலத்தில் இந்த முழு நிலா வெளிச்சத்தை நம்பியே விவசாயிகள் அறுவடையைத் தொடங்கினார்கள் என்பதால், இந்த முழு சந்திரனை அறுவடை நிலா என்றனர். செப்டம்பர் 2015 இறுதியில் பவுர்ணமி அன்று சந்திரன் பூமிக்கு அருகே மிக வெளிச்சத்துடன் தோன்றியது. சாதாரண நிலாவை விட அறுவடை நிலா 30% கூடுதல் வெளிச்சம் கொண்டிருக்கும். 27 செப்டம்பர் 2015 அன்று பவுர்ணமியாகும். அதே நேரத்தில் சந்திர கிரகணமும் ஏற்பட்டது. பூமிக்கு அருகே தெரியும் முழு நிலவு கிரகணத்துக்குட்படுவதால் அது குருதி நிறத்தில் சிவப்பாக தோன்றும். அதையே இரத்த நிலா என்பர். 

இரத்த நிலா காட்சி 27 செப்டம்பர் 2015 இரவு தோன்றியது. இதனை அமெரிக்கா, ஆப்பிரிக்கா மற்றும் ஐரோப்பிய கண்டஙகளில் சாதாரணமாகப் பார்க்க முடிந்தது. இந்தியா, இலங்கை, சிங்கப்பூர், மலேசியா போன்ற நாட்டவர்கள், இந்திய நேரப்படி திங்கட் கிழமை அதிகாலை 5.40 மணி முதல் சூரியன் உதிக்கும்வரை இந்த நிகழ்வை நாசா இணையதளம் மூலம் காண முடிந்தது.



</doc>
<doc id="263379" url="https://ta.wikipedia.org/wiki?curid=263379" title="ஜேம்சுடவுன், வர்ஜீனியா">
ஜேம்சுடவுன், வர்ஜீனியா

ஜேம்சுடவுன் ("Jamestown") என்பது அமெரிக்காக்களில் இடம்பெற்ற ஆங்கிலேயர்களின் முதலாவது நிரந்தரமான குடியிருப்பு ஆகும். வில்லியம் கெல்சோவின் கூற்றுப்படி, ஜேம்சுடவுன் "பிரித்தானியப் பேரரசு ஆரம்பமான இடம்... இதுவே பிரித்தானியப் பேரரசின் முதலாவது குடியேற்றம்." இலண்டன் வர்ஜீனியா கம்பனியினால் 'ஜேம்சு கோட்டை' ("James Fort") என்ற பெயரில் (பழைய நாட்காட்டியில்) 1607 மே 4 அன்று, (புதிய நாட்காட்டி, 1607 மே 14) நிறுவபட்டது.. இது நிரந்தரமான குடியேற்றமாக அறிவிக்கப்பட்டது. 1610 இல் சிறிது காலம் கைவிடப்பட்ட நிலையில் இருந்தது. ஜேம்சுடவுன் இக்குடியேற்ற நாட்டின் தலைநகராக 1616 முதல் 1699 வரை 83 ஆண்டுகள் வரை இருந்து வந்தது.

ஜேம்சுடவுனின் பழங்குடியினர் ஆரம்பத்தில் குடியேறிகளை வரவேற்று அவர்களுக்கு தேவையான உதவிகளை செய்தனர். ஆனாலும், மூன்று ஆண்டுகளுக்குள் இரு பகுதிகளுக்கும் இடையே கசப்புணர்வு ஏற்பட்டு, மோதல்கள் இடம்பெறலாயின. குறிப்பாக பசுப்பாகெக் மக்கள் 1611 ஆம் ஆண்டளவில் முற்றாகவே அழிக்கப்பட்டனர். அத்துடன், நோய், பஞ்சம் போன்றவற்றால் 80% குடியேறிகள் 1609-10 காலப்பகுதியில் இறந்தனர்.

1608ஆம் ஆண்டில் வர்ஜீனியா கம்பனி இரண்டாவது தடவையாக கப்பல் ஒன்றை அனுப்பியது. இம்முறை போலந்து, மற்றும் செருமனியைச் சேர்ந்த எட்டுப் பேர் குடியேறிகளாக வந்தனர். இவர்களின் உதவியுடன் அங்கு ஒரு சிறிய கண்ணாடித் தொழிற்சாலை ஆரம்பிக்கப்பட்டது. ஆனாலும், செருமானியர்களும், வேறும் சிலரும் தமது ஆயுதங்களுடனும்ம் மற்றும் பொருட்களுடனும் பவுகாட்டன் என்ற உள்ளூர் இந்தியர்களுடன் இணைந்தனர். இந்த இரண்டாவது கப்பலில் முடற்தடவையாக இரண்டு ஐரோப்பியப் பெண்களும் வந்தனர். 1619 ஆம் ஆண்டில், ஆண்கள், பெண்கள் குழந்தைகள் என ஏறத்தாழ 50 ஆப்பிரிக்கர்கள் போர்த்துக்கீசக் கப்பல் ஒன்றில் அடிமைகளாக வந்தவர்கள் மேற்கிந்தியத் தீவுகளில் சிறைப்பிடிக்கப்பட்டு ஜேம்சுடவுனிற்குக் கொண்டு வரப்பட்டனர். ஆரம்பத்தில் இவர்கள் ஒப்பந்தக் கூலிகளாக புகையிலை வேளாண்மையில் ஈடுபடுத்தப்பட்டனர்.

இலண்டன் கம்பனியில் இரண்டாவது குடியேற்றத் திட்டமான பெர்முடா ஆங்கிலேயரின் புதிய உலகத்தின் மிகப் பழமையான "நகரம்" எனப் பெயர் பெற்றது. 1612 ஆம் ஆண்டில் பெர்முடாவின் சென் ஜோர்ஜசு நகரம் அதிகாரபூர்வமாக புதிய இலண்டன் என அழைக்கப்பட்டது. அதேவேளையில், வர்ஜீனியாவின் ஜேம்சு கோட்டை 1619 ஆம் ஆண்டிலேயே ஜேம்சுடவுனாகப் பெயர் மாற்றம் பெற்றது. 1676 ஆம் ஆண்டில் இடம்பெற்ற ஒகிளர்ச்சியின் போது இந்நகரம் தீயிட்டுக் கொளுத்தப்பட்டு, சிறிது காலத்திலேயே மீளப் புனரமைக்கப்பட்டது. 1699 இல் இதன் தலைநகரம் வர்ஜீனியாவின் இன்றைய வில்லியம்சுபர்க் நகருக்கு மாற்றப்பட்டது. இதனை அடுத்து ஜேம்சுடவுனின் குடியேற்றத்திட்டம் அழிக்கப்பட்டு, இன்று அப்பகுதி ஒரு தொல்பொருட்காட்சியகமாகப் பேணப்படுகிறது.

உரிப்பு:



</doc>
<doc id="263385" url="https://ta.wikipedia.org/wiki?curid=263385" title="ஒசாமு தெசூகா">
ஒசாமு தெசூகா


</doc>
<doc id="263392" url="https://ta.wikipedia.org/wiki?curid=263392" title="முத்து எங்கள் சொத்து">
முத்து எங்கள் சொத்து

முத்து எங்கள் சொத்து 1983ஆம் ஆண்டில் ஜி. ஆர். ரங்கராஜன் இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் பிரபு, ராதா ஆகியோர் முக்கிய கதாபாத்திரங்களில் நடித்திருந்தனர். இத்திரைப்படத்திற்கு இளையராஜா இசையமைத்திருந்தார். 



</doc>
<doc id="263394" url="https://ta.wikipedia.org/wiki?curid=263394" title="நிறங்களின் பட்டியல்">
நிறங்களின் பட்டியல்

நிறங்களின் பட்டியல் ("List of colours") இங்கே தரப்படுகின்றது. இப்பட்டியலில் நிறங்களும் அவற்றின் பெயர்களும் தரப்பட்டுள்ளன.


</doc>
<doc id="263400" url="https://ta.wikipedia.org/wiki?curid=263400" title="செப்டம்பர் 2015 சந்திர கிரகணம்">
செப்டம்பர் 2015 சந்திர கிரகணம்

செப்டம்பர் 2015 நிலவு மறைப்பு என்பது 2015 ஆம் ஆண்டு செப்டம்பர் மாதத்தின் 27ஆம் 28ஆம் திகதிகளில் நடைபெற்ற நிலவு மறைப்பு ஆகும். இது வட மற்றும் தென் அமெரிக்கக் கண்டங்களில் செப்டம்பர் 27ஆம் நாள் ஞாயிற்றுக்கிழமை மாலை வானில் தென்பட்டது. ஐரோப்பா, ஆபிரிக்கா மற்றும்மத்திய கிழக்கு நாடுகளில் செப்டம்பர் 28 ஆம் நாள் அதிகாலை தென்பட்டது. 2014-2015 காலத்தின் நிலவு மறைப்பு நாற்தொடர்களில் இந்த நிலவு மறைப்பே இறுதியானது ஆகும்.

புவியிலிருந்து நெருக்கமான அணுக்கத்திற்கு மிக அருகில் இருந்தமையால், இக்கிரகணத்தின் மத்தியில் நிலவானது இயல்பான அளவைவிடப் பெரியதாகக் காணப்பட்டது. இது பெருமுழுநிலவு என அழைக்கப்படுகிறது. வடகிழக்கு பிரேசிலின் கரைக்குச் சற்றே அப்பால், தலைக்கு நேர்மேலாகக் காணப்பட்ட நிலவின் கோண விட்டம் 34' ஐவிடப் பெரியதாக இருந்தது.
இந்த நிலவு மறைப்பு வட அமெரிக்கா, தென் அமெரிக்கா, ஐரோப்பா, ஆபிரிக்கா மற்றும்மத்திய கிழக்கு நாடுகளில் புலப்பட்டது.


</doc>
<doc id="263404" url="https://ta.wikipedia.org/wiki?curid=263404" title="வெள்ளை ரோஜா (திரைப்படம்)">
வெள்ளை ரோஜா (திரைப்படம்)

வெள்ளை ரோஜா ஏ. ஜெகந்நாதன் இயக்கத்தில் 1983ஆம் ஆண்டில் வெளியான ஒரு இந்தியத் தமிழ்த் திரைப்படமாகும். வி. விசுவநாதன் தயாரித்த இத்திரைப்படத்தில் சிவாஜி கணேசன், அம்பிகா, பிரபு, ராதா ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு இளையராஜா இசையமைத்திருந்தார். இத்திரைப்படம், 1982இல் மலையாளத்தில் வெளியான "போஸ்ட்மார்டம்" திரைப்படத்தின் மறுஆக்கமாகும்.


</doc>
<doc id="263410" url="https://ta.wikipedia.org/wiki?curid=263410" title="அழும் பெண்">
அழும் பெண்

அழும் பெண் (The Weeping Woman) என்பது, பெயர்பெற்ற ஓவியரான பாப்லோ பிக்காசோ வரைந்த ஒரு நெய்யோவியம் ஆகும். 60 X 49 சமீ (23 ⅝ х 19 ¼ அங்) அளவு கொண்ட இது பிரான்சில் 1937ம் ஆண்டு வரையப்பட்டது. இந்த விடயம் தொடர்பில் பிக்காசோ மிகுந்த ஆர்வம் கொண்டிருந்ததோடு அந்த ஆண்டில் இதே விடயத்தைப் பல தடவைகள் வரைந்தார். இத்தொகுதியில் இறுதியானதும், விரிவானதும் இந்த ஓவியம் ஆகும். இது 1987 இலிருந்து இலண்டனிலுள்ள டேட் நிறுவனத்தில் சேகரிப்பில் இருந்து வருகிறது. 

அழும் பெண் தொடர் ஓவியங்கள் பிக்காசோவின் மிகவும் புகழ் பெற்ற ஓவியமான குவெர்னிக்காவில் காட்டப்பட்ட துன்பியலின் கருப்பொருட் தொடர்ச்சி ஆகும். அழும் பெண்ணின் உருவத்தில் கருத்தைச் செலுத்தியதன் மூலம், பிக்காசோ, எசுப்பானிய உள்நாட்டு யுத்தத்தின் விளைவுகளில் நேரடியாகக் கவனம் செலுத்தாமல், துன்பப்படுவதன் பொதுவான தோற்றத்தைக் கவனத்தில் எடுத்துள்ளார். 

இவ்வோவியத் தொடருக்கான மாதிரியாக இருந்தவர் டோரா மார் என்பவர். பிக்காசோ இவரை 1936ல் சந்தித்தபோது இவர் தொழில்முறை ஒளிப்படப்பிடிப்பாளராக இருந்தார். 1937ல் பிக்காசோ குவெர்னிக்காவை வரைந்தபோது அதன் தொடர்ச்சியான கட்டங்களை ஒளிப்படம் எடுக்க இவர் மட்டுமே அனுமதிக்கப்பட்டார்.


</doc>
<doc id="263430" url="https://ta.wikipedia.org/wiki?curid=263430" title="கிரேட் ஈஸ்டெர்ன் ஹோட்டல்">
கிரேட் ஈஸ்டெர்ன் ஹோட்டல்

கிரேட் ஈஸ்டெர்ன் ஹோட்டல், அலுவலக ரீதியில் லலித் கிரேட் ஈஸ்டெர்ன் ஹோட்டல் என்றும் அழைக்கப்படுவதுண்டு. கொல்கத்தாவில் அமைந்துள்ள இந்த கட்டிடம், (முன்பு கல்கத்தா) ஒரு சகாப்தம் போன்றது. இந்த ஹோட்டல் 1840 அல்லது 1841 ஆம் ஆண்டில் நிறுவப்பட்டது. அச்சமயம் இந்தியாவில் முக்கிய நகரமாக இருந்த, கொல்கத்தாவினைஆங்கிலேயர்கள் ஆட்சி செய்துகொண்டிருந்தனர். இந்தப் பகுதி முழுவதும் செழுமை மிகுந்து காணப்பட்ட காலத்தில், “கிழக்குப் பகுதியின் ஆபரணம்” எனவும் அழைக்கப்பட்டதுண்டு. முக்கிய பிரமுகர்கள் இந்த கிரேட் ஈஸ்டெர்ன் ஹோட்டலில் தங்கியதுண்டு. 1947 ஆம் ஆண்டில், இந்த ஹோட்டல் தனது வணிகச் சேவையினைத் தொடங்கினாலும், மேற்கு வங்கத்தில் இருந்த நக்சலைட் பிரச்சினைகளால் போதுமான அளவு வரவேற்பு கிடைக்கவில்லை. அதன்பின்னர் அந்த மாநில அரசு ஹோட்டலின் மேலாண்மையினை கையாளத் தொடங்கியது. 2005 ஆம் ஆண்டில், ஹோட்டல் ஒரு தனியார் நிறுவனத்திற்கு விற்கப்பட்டு, சீரமைப்பு செய்யப்பட்டு, நவம்பர் 2013 ஆம் ஆண்டில் ஹோட்டல் திறக்கப்பட்டது.

ஆங்கிலேய அரசு கொல்கத்தாவிற்கு புதுமையான ஹோட்டலினைக் கொண்டுவந்தது. அதற்கு முன்பு அமைந்த பழமையான ஹோட்டல் ஜான் ஸ்பென்ஸெஸ் ஹோட்டலாகும். மக்களுக்காக 1830 ஆம் ஆண்டுதான் ஆசியாவிலேயே முதல் ஹோட்டலாக ஸ்பென்ஸெஸ் ஹோட்டல் திறக்கப்பட்டது. அதன் பின்னர் 1840 அல்லது 1841 ஆம் ஆண்டு டேவிட் வில்சன் என்பவரால் கிரேட் ஈஸ்டெர்ன் ஹோட்டல் நிறுவப்பட்டது. 

பழைய கோர்ட் இல்லத்தின் தெருவில் அமைந்துள்ள இந்த ஹோட்டல், எழுத்தாளர் கட்டிடத்திற்கும் (தோராயமாக 3 கிலோ மீட்டர்), சட்டமன்ற இல்லத்திற்கும் அருகாமையில் அமைந்துள்ளது. 

கிரேட் ஈஸ்டெர்ன் ஹோட்டலில் இருந்து அருகில் அமைந்துள்ள போக்குவரத்து வசதிகள் பின்வருமாறு:


இந்த ஹோட்டல் பல ஆண்டுகளாக மூடியே இருந்தது. பின்னர் நீண்டகால சீரமைப்பு பணிகள் நடைபெற்று, நவம்பர் 19, 2013 இல் லலித் கிரேட் ஈஸ்டெர்ன் ஹோட்டல் என்ற பெயருடன் பாதியளவு திறக்கப்பட்டது. ஹோட்டலாக அமைந்த கட்டிடம் பாரம்பரியம் மிக்க கட்டிடங்களுள் ஒன்றாகக் கருதப்பட்டது. இதனால் அதன் சீரமைப்பு பணிகளில் முகப்புப் பகுதியின் தோற்றம் மற்றும் மாபெரும் மாடிப்படிக்கட்டு போன்றவற்றில் அதிகக் கவனம் செலுத்தப்பட்டது. ஹோட்டலின் பகுதிகளை ஹெரிடேஜ் - 1, ஹெரிடேஜ் - 2 மற்றும் புதிய கட்டிடம் என்று மூன்று முக்கிய பகுதிகளாக பிரித்தனர். 

கம்பியில்லா இணையச் சேவை, பார், 24 மணிநேர உள்நுழைதல், காஃபி, இணையம், நீச்சல் குளம், வணிக மையம், அறைச் சேவை, உடற்பயிற்சி செய்யுமிடம் போன்றவை இங்கு அளிக்கப்படும் அடிப்படை வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகைப்பிடிக்கக் கூடாத அறைகள், தொடர்ச்சியாக சேர்க்கப்பட்ட அறைகள், கதவு திறந்துவிடுபவர், விரைவாக பதிவிடுதல் மற்றும் வெளியேறுதல், பெண்களுக்கான பயணி அறை, அறைச் சேவை, கட்டணத்துடன் கூடிய இணையச் சேவை, விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.


</doc>
<doc id="263435" url="https://ta.wikipedia.org/wiki?curid=263435" title="நேபாள ரூபாய்">
நேபாள ரூபாய்

ரூபாய் ("rupee",) நேபாள நாட்டின் அலுவல்முறை நாணயம் ஆகும். தற்போதைய ரூபாய்க்கு தரப்பட்டுள்ள ஐ.எசு.ஓ 4217 குறியீடு "NPR" ஆகும். இது பொதுவாக ₨எனக் குறிக்கப்படுகின்றது. இது 100 "பைசா"க்களாக பிரிக்கப்பட்டுள்ளது. இதனை நேபாள இராசுட்டிர வங்கி வெளியிடுகின்றது. நேபாள ரூபாய் இந்திய ரூபாயுடன் பிணைக்கப்பட்டுள்ளது.
நேபாள ரூபாய் 1932இல் அறிமுகப்படுத்தப்பட்டது. இதற்கு முன்னதாக வெள்ளியாலான மொகர் வழக்கத்தில் இருந்தது. இரண்டு மொகருக்கு ஒரு ரூபாய் என்ற மாற்றுவீதத்தில் புதிய ரூபாய் வெளியிடப்பட்டது. எனவே நேபாள மக்கள் ரூபாயை "மொகுரு" என நேபாளியில் குறிப்பிடுகின்றனர். இதன் மதிப்பு 1993இல் இந்திய ரூபாயுடன் ஒரு இந்திய ரூபாய்க்கு 1.6 நேபாள ரூபாய்கள் என்ற மாற்று விகிதத்தில் பிணைக்கப்பட்டது. 



</doc>
<doc id="263438" url="https://ta.wikipedia.org/wiki?curid=263438" title="எல்ஜின் ஹோட்டல்">
எல்ஜின் ஹோட்டல்

எல்ஜின் ஹோட்டல், முன்பு புதிய எல்ஜின் என்றும் அழைக்கப்படுவதுண்டு. இந்த ஹோட்டல் 1887 ஆம் ஆண்டு காலகட்டத்தில் கட்டப்பட்டது. கட்டப்பட்ட ஆரம்பத்தில், கூச் பெஹர் பகுதியின் மகாராஜாவின் கோடைக்கால வசிப்பிடப் பகுதியாக இந்த ஹோட்டல் இருந்து வந்துள்ளது. இமயமலைப் பகுதியின் அருகில், டார்ஜிலிங்கில் அமைந்துள்ள இந்த ஹோட்டல் ஒரு பாரம்பரியமிக்க ஹோட்டலாக கருதப்படுகிறது.

எல்ஜின் ஹோட்டல் டார்ஜிலிங்க் நகரத்தில் எச். டி சாலையில் அமைந்துள்ளது. வங்காளத்தின் இயற்கை மற்றும் வரலாற்று அருங்காட்சியகம் (50 மீட்டர்), பத்மஜா நாயுடு இமாலயன் விலங்கியல் பூங்கா (4.5 கிலோ மீட்டர்), சித்தரஞ்சன் தாஸ் நினைவக டென்சிங்க் பாறை (3 கிலோ மீட்டர்), புத்துயிர் கலை அருங்காட்சியகம் (1.5 கிலோ மீட்டர்) மற்றும் புலி மலை (12.3 கிலோ மீட்டர்) போன்ற பார்த்து ரசிப்பதற்குரிய அநேக இடங்கள் எல்ஜின் ஹோட்டலில் இருந்து மிக அருகில் அமைந்துள்ளன.

எல்ஜின் ஹோட்டலில் இருந்து அருகில் அமைந்துள்ள போக்குவரத்து வசதிகள் பின்வருமாறு:


1887 ஆம் ஆண்டு காலகட்டத்தில் கட்டப்பட்ட ஹோட்டல் என்பதால் அதனை புதுப்பித்து அதன் பழைய பெருமைகள் மங்காவண்ணம் உருவாக்கியுள்ளனர். பர்மா தேக்கினால் செய்யப்பட்ட மரப்பொருட்களும், கருவாலி மரத்தின் பொருட்களால் செய்யப்பட்ட தரைக்கான பலகைகளும் ஹோட்டலுக்கு மென்மேலும் அழகு சேர்க்கின்றன. ராயல் மேனர் ஹவுஸ் கட்டிடக் கலையின் அடிப்படையில் இந்த ஹோட்டல் கட்டப்பட்டது. பின்னர் கௌரே டௌக்ளஸ் அவர்களின் செதுக்கல்களால் ஹோட்டலின் பாரம்பரியம் மற்றும் பெருமைகள் மீளக்கொணரப்பட்டது. 

இந்த ஹோட்டலில் தங்கிய பிரபலமானவர்கள் மற்றும் முக்கியப் பிரமுகர்கள் பின்வருமாறு: அமெரிக்க தூதர், பால்டன் தோன்டப் நாம்க்யால், சிக்கிம் முதல் டொமினிக் லிபியர்ரே வரையிலான இளவரசர் மற்றும் மார்க் டல்லி. இந்த ஹோட்டலின் வரலாற்றில், அதன் முதல் உரிமையாளரான கூச் பெஹரின் மகாராஜா மற்றும் 1950 ஆம் ஆண்டில் ஹோட்டலை வாங்கிய நான்சி ஓக்லே ஆகியோர் மிக முக்கியமானவர்கள் ஆவர். 

டார்ஜிலிங்க் பகுதிகள் அமைந்துள்ள பிரபலமான ஷாப்பிங்க் மால் மற்றும் ராஜ் பவன் (ஆளுநரின் இல்லம்) ஆகியவற்றிற்கு மிக அருகில் எல்ஜின் ஹோட்டல் அமைந்துள்ளது. நன்கு அமைக்கப்பட்ட நூலகம், விளையாட்டு அறை மற்றும் குழந்தைகள் செயல்பாட்டு மையம் ஆகியவை இங்குள்ள கூடுதல் சிறப்பம்சங்களாகும்.

பிரகாசமான ஒளிக்கதிர்களுடன் கூடிய சாப்பாட்டு விருப்பங்கள், மாநாட்டு அறை, வணிக மையம் மற்றும் ஸ்பா போன்ற ஏராளமான வசதிகளை எல்ஜின் ஹோட்டல் கொண்டுள்ளது. பூங்காவில் அமைந்த கசேபோ, வித்தியாசமான அமைப்புகளைக் கொண்ட பல்வேறு உணவுகள் மற்றும் குளிர்பானங்களைக் கொண்ட உணவகம் இங்குள்ளது. மிகப்பெரிய உணவருந்தும் அறையில் ஐரோப்பிய மற்றும் ஆசிய உணவுகள் இடம்பெற்றுள்ளன. நாட்பொழுதில் எப்போது வேண்டுமானாலும் அழைக்கும் வசதி கொண்ட அறை உணவுச் சேவையின் மூலம், வரும் விருந்தினர்களை எப்போது வேண்டுமானாலும் உபசரிக்க இயலும். சிகிச்சையுடன் கூடிய ஸ்பா உடலுக்குப் புத்துணர்ச்சியினை அளிக்கும். மேல்நிலை புரொஜெக்டர், எல்சிடி புரொஜெக்டர், ஸ்லைடு புரொஜெக்டர், பானா பலகை, மேசை ஒலிப்பெருக்கி, இசை அமைப்பு, மடிக்கணினி மற்றும் கம்பியில்லா ஒலிபெருக்கி போன்றவை மாநாட்டு அறையில் கூடுதல் வசதிகளாக வழங்கப்படுகின்றன. குழந்தைகள் வேடிக்கைகளில் ஈடுபடுவதற்கான விளையாட்டு மையமும் இங்குள்ளது.

குளிரூட்டப்பட்ட அறை, உயர்தூக்கி, கதவு திறந்துவிடுபவர், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

“சிறப்புத்தன்மைக்கான சான்றிதழ் விருது 2012” டிரிப்அட்வைசர் நிறுவனத்தினால் வழங்கப்பட்டது.


</doc>
<doc id="263440" url="https://ta.wikipedia.org/wiki?curid=263440" title="திருப்படைக் கோவில்">
திருப்படைக் கோவில்

திருப்படைக் கோவில் என்பது, கிழக்கிலங்கையின் மட்டக்களப்புத் தேசத்தை ஆண்ட சிற்றரசர்களாலும் கண்டி மன்னர்களாலும் புரக்கப்பட்ட சைவக் கோவில்கள் ஆகும். பண்டைய மன்னர்களின் மானியமும் மதிப்பும் சீர்வரிசைகளும் பெற்ற, மட்டக்களப்பின் பழைமைவாய்ந்த ஆலயங்களே இப்பெயர் கொண்டு அழைக்கப்பட்டன. இவற்றின் எண்ணிக்கை மூன்று என்றும் ஆறு என்றும் ஏழு என்றும் பலவிதமாகச் சொல்லப்படுகின்றது. 
பொதுவாகக் கூறப்படும் ஏழு திருப்படைக்கோவில்களில், தான்தோன்றீச்சரம் தவிர்ந்த ஆறும், முருகன் கோவில்களாகும். எனவே, இது தமிழக ஆறு படைவீடுகளை ஒத்த ஈழத்து வழக்காகக் கொள்ளப்படுகின்றது. இங்கு "படை"
என்பது, படைவீட்டைக் குறிக்காமல், முருகனின் படையான (ஆயுதமான) "வேலையே" குறிக்கும் என்பர். திருப்படைக்கோவில்களில் பெரும்பாலானவை, மூலவராக, வேலையே கொண்டிருந்ததையும், அவற்றிற் பல, "சித்திரவேலாயுத சுவாமி" ஆலயங்களாகவே இனங்காணப்பட்டன என்பதும் குறிப்பிடத்தக்கது. 

தேசத்துக்கோவிலும் திருப்படைக்கோவிலும், கிழக்கிலங்கையில் ஒரே ஆலயத்தொகுதியையே குறிப்பதாகக்கொள்வதே வழமை. எனினும், இரண்டும் ஒன்றல்ல! திருப்படைக்கோவில் என்பது மன்னர்களின் மானியம் பெற்ற ஆலயங்களைக் குறிக்கப்பயன்பட, தேசத்துக்கோவில் என்பது, பூசனையிலும், நிருவாகத்திலும் முழு மட்டக்களப்புத் தேசமுமே உரிமை கொண்டாடிய ஆலயம் ஆகும். திருக்கோவில் சித்திரவேலாயுத சுவாமி ஆலயம் ஒன்றே, தேசத்துக்கோவிலாக விளங்கியிருக்கின்றது. சிலவேளைகளில், பல ஊர்களும் இணைந்து தேரோட்டம் நிகழ்த்தும் தான்தோன்றீச்சரத்தையும் தேசத்துக்கோவிலாகக் கொள்வதுண்டு.

திருப்படைக் கோவில்கள் என்று வகைப்படுத்தப்படும் ஏழு ஆலயங்களின் பட்டியல் வருமாறு:


திருக்கோவில் சித்திரவேலாயுத சுவாமி ஆலயம், மட்டக்களப்பின் முதற்பெரும் தேசத்துக் கோவில் ஆகும். இன்று அம்பாறை மாவட்டத்தின் திருக்கோவில் கிராமத்தில் அமைந்துள்ள இக்கோவிலுக்கு, மாகோன், குளக்கோட்டன், மனுராசா, விஜயபாகு VII, விமலதரும சூரியன் முதலான கண்டி. கோட்டை, மட்டக்களப்பு மன்னர்கள் பல திருப்பணிகள் செய்தமைக்கான செவிவழி மற்றும் வரலாற்றுச் சான்றுகள் கிடைக்கின்றன. 


தான்தோன்றீச்சரம் மட்டக்களப்புத் தேசத்தின் ஒரேயொரு பழம்பெருஞ் சிவாலயம் இது மாத்திரமே. இலங்கையில் சைவக்கோவில்கள் பலவற்றை அழித்த போர்த்துக்கேயர், இங்கிருந்த கல்நந்தி புல்லுண்ட சம்பவத்தால் இக்கோவிலை இடிக்காது திரும்பினர் என்பது மக்கள் நம்பிக்கை. இக்கோவிலும் திருக்கோவிலுக்குத் திருப்பணி செய்த பல மன்னர்கள் போற்றிய ஆலயமாகக் கொள்ளப்படுகின்றது.

மட்டக்களப்பின் தென்புறமாக 31 கி.மீ தொலைவில் அமைந்துள்ள கோயிற்போரதீவு சித்திரவேலாயுத சுவாமி ஆலயம், மாகோன் வகுத்த வன்னிமைப் படி பூசை ஒழுகலாறுகள் நிகழ்ந்து வந்த ஆலயம் ஆகும்.

மிகப்பழைமைவாய்ந்த வழிபாட்டு நடைமுறைகளைக் கைக்கொண்டுவரும் மண்டூர் கந்தசுவாமி கோயில், பாரம்பரிய மரபுகளை இன்றும் காத்துவரும் ஆலயம் ஆகும்.

மட்டக்களப்பு மற்றும் திருக்கோணமலை மாவட்டங்களின் எல்லையான வெருகலாற்றின் கரையில் அமைந்துள்ளது வெருகலம்பதி சித்திரவேலாயுத சுவாமி ஆலயம்.

சித்தாண்டி சித்திரவேலாயுத சுவாமி ஆலயம், மூலவராக வேலாயுதத்தைக் கொண்டதுடன், இதன் அருகில் அமைந்துள்ள குமாரத்தன் கோயில், இத்தலத்தின் பழைமைக்குச் சான்று கூறுகின்றது.

இன்றைய அம்பாறை மாவட்டத்தின் தென்னெல்லையில் அமைந்துள்ள உகந்தை முருகன் ஆலயம், திருப்படைக்கோவிலாக விளங்கியமைக்கான போதிய சான்றுகள் கிடைக்கவில்லை. எனினும், மட்டக்களப்புப் பூர்வ சரித்திரம் இக்கோவிலின் வரலாற்றைக் குறிபிடுவதாலும், கதிர்காமப் பாதயாத்திரிகரின் முக்கிய வழித்தடக் கோயிலாக இது விளங்குவதாலும், திரைமறைவில் வழிபடப்படும் வேலை மூலவராகக் கொண்டிருப்பதாலும் இது புராதனமான கோயிலாகக் கருதப்படுகின்றது. 
மேற்கூறிய பட்டியலில் முதல் மூன்று ஆலயங்களுமே "மாகோன் வகுத்த வன்னிமை"ப் படி வழிபாட்டுநடைமுறைகளைக் கொண்டிருப்பதால், அவை மட்டுமே திருப்படைக் கோவில்கள் என்று ஒரு சாரார் கூறுகின்றனர். உகந்தை தவிர்ந்த ஏனைய ஆறும், பண்டிதர்.வீ.சீ.கந்தையாவால், திருப்படைக்கோவில்களாக வகைப்படுத்தப்படுகின்றன. 



</doc>
<doc id="263441" url="https://ta.wikipedia.org/wiki?curid=263441" title="வங்காளதேச இட்டாக்கா">
வங்காளதேச இட்டாக்கா

வங்காளதேச இட்டாக்கா (, குறி: அல்லது Tk, குறியீடு: BDT) வங்காளதேச மக்கள் குடியரசின் அலுவல்முறை நாணயம் ஆகும். 5க்கும் அதற்கு மேலும் மதிப்புள்ள வங்கித்தாள்களை வங்காளதேச வங்கி வெளியிடுகின்றது. 1, 2 வங்கித்தாள்களையும், நாணயங்களையும் வெளியிடுவது வங்காளதேச அரசின் நிதித்துறை அமைச்சரகத்தின் பொறுப்பில் உள்ளது. பெரும்பாலும் "" என்ற சின்னமும் கடை இரசீதுகளில் "Tk" என்ற குறியும் பயன்படுத்தப்படுகின்றது. 1 100 பைசாக்களாக (வங்காள உச்சரிப்பு:"பொய்ஷா") பிரிக்கப்பட்டுள்ளது.

வங்காள மொழியில் "இட்டாக்கா" என்ற சொல் பணம்,நாணயம்,தாள்கள் ஆகியவற்றைக் குறிக்கும் பொதுப் பெயராகும். எனவே வங்காளமொழியில் பேசுமொருவர் எந்த நாணயத்தையும் இட்டாக்கா எனக் குறிப்பிடுவார். இந்திய மாநிலங்களான மேற்கு வங்காளம், திரிபுராவிலும் இந்தியாவின் அலுவல்முறையான இந்திய ரூபாய் "இட்டாக்கா" என பேச்சுவழக்கில் குறிப்பிடப்படுகின்றது.



</doc>
<doc id="263443" url="https://ta.wikipedia.org/wiki?curid=263443" title="கோஹினூர் ஏசியானா ஹோட்டல்">
கோஹினூர் ஏசியானா ஹோட்டல்

கோஹினூர் ஏசியான ஹோட்டல் ஒரு ஐந்து நட்சத்திர மதிப்பு கொண்ட ஹோட்டல் ஆகும். இது இந்தியாவின், தமிழ்நாட்டின், செம்மென்சேரியில் உள்ள, பழைய மகாபலிபுரம் சாலையில் அமைந்துள்ளது.

ஏசியானா ஹோட்டல்ஸ் பிரைவேட் லிமிடெட் எனும் தனியார் நிறுவனத்தினால் இந்த ஹோட்டல் கட்டப்பட்டது. இதன் மொத்த முதலீடு ஆயிரம் மில்லியன் ஆகும். இந்த ஹோட்டல் முதன்முதலாக 2007 ஆம் ஆண்டு அக்டோபர் மாதம் திறக்கப்பட்டது. ஆரம்பத்தில் 114 அறைகளை மட்டுமே கொண்டு இயங்கிவந்த இந்த ஹோட்டல், 2012 ஆம் ஆண்டில் அதிகப்படியான அறைகளை ஹோட்டலுடன் இணைத்தது. இதன் மூலம் அவ்வாண்டிலேயே 178 அறைகளைக் கொண்ட ஹோட்டலாக உருவானது.

தகவல் தொழில்நுட்ப நிறுவனங்களின் இதயமாக அமைந்துள்ள செம்மென்சேரியில், பழைய மகாபலிபுரம் சாலையில் இந்த ஹோட்டல் அமைந்துள்ளது. முதலைப் பூங்கா, மாமல்லபுரம் (தோராயமாக 17 கிலோ மீட்டர்), மெரினா கடற்கரை (தோராயமாக 27 கிலோ மீட்டர்), கபாலீஸ்வரர் கோவில், மயிலாப்பூர் (தோராயமாக 25 கிலோ மீட்டர்) போன்றவை அருகிலுள்ள காண்பதற்குரிய இடங்கள் ஆகும். மேலும் பெரும் நிறுவனங்களான அசென்ட்சர் (தோராயமாக 6 கிலோ மீட்டர்), அசென்டாஸ் (தோராயமாக 15 கிலோ மீட்டர்) மற்றும் கோக்னிஸன்ட் (தோராயமாக 9 கிலோ மீட்டர்) போன்றவை இந்த ஹோட்டலுக்கு அருகில் அமைந்துள்ளன.

கோஹினூர் ஏசியானா ஹோட்டலில் இருந்து விமான நிலையம் தோராயமாக 27 கிலோ மீட்டர் தொலைவிலும், மத்திய ரயில் நிலையம் தோராயமாக 30 கிலோ மீட்டர் தொலைவிலும் அமைந்துள்ளது.

கோஹினூர் ஏசியானா ஹோட்டல் சுமார் 2.25 ஏக்கர் நிலப்பரப்பில் கட்டப்பட்டுள்ளது. ஹோட்டலில் உணவு மற்றும் குளிர்பானத்திற்காக ஐந்து இடங்கள் உள்ளன. இதில் 24 மணி நேர காஃபி வழங்கும் பைட்ஸ் எனப்படும் நிலையமும் அடங்கும். ஹோட்டலில் தாய் ஸ்பா மற்றும் உடற்பயிற்சி மையமும், செட்டிநாடு பாணியில் அமைந்த 14 மீட்டர் அளவுகொண்ட நீச்சல் குளமும் (1800 சதுர அடி பரப்பளவு) உள்ளது. ஒரே நேரத்தில் 2500 மக்களுக்கு இருப்பிடம் அளிக்கும் வகையில் 27,000 சதுர அடி பரப்பளவு கொண்ட மாநாட்டு மற்றும் விருந்தளிக்கும் அறை உள்ளது. இதில் நடனமாடும் அறையான பால்ரூம் (5,250 சதுர அடி பரப்பளவு) அடங்கும்.

கம்பியில்லா இணையச் சேவை, குளிரூட்டப்பட்ட அறை, உணவகம், பார், காஃபி, அறைச் சேவை, இணையம், வணிக மையம், நீச்சல் குளம் மற்றும் உடற்பயிற்சி செய்யும் இடம் போன்றவை இங்கு அளிக்கப்படும் அடிப்படை வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

குளிரூட்டப்பட்ட அறை, உயர்தூக்கி, மாற்றுத் திறனாளிகளுக்கான வசதிகள், புகை பிடிக்கக் கூடாத அறைகள், விரைவாக உள்நுழைதல் மற்றும் விரைவாக வெளியேறுதல், துப்புரவாளர்கள், விருந்தளிக்கும் வசதி மற்றும் அழைக்கக்கூடிய வகையில் மருத்துவ வசதி போன்றவை இங்கு அளிக்கப்படும் வசதிகள் ஆகும்.

செப்டம்பர் 2008 இல், சென்னையில் நடைபெற்ற ‘கல்லெனெரி சேலஞ்ச் அண்ட் எக்ஸிபிஷன் 2008’ நிகழ்ச்சியில் சிறந்த ஹோட்டலுக்கான விருதினை கோஹினூர் ஏசியானா ஹோட்டல் பெற்றது. இந்த விருது இந்திய சமையற் சங்கத்தின் கூட்டமைப்பினால் வழங்கப்பட்டது.


</doc>
<doc id="263445" url="https://ta.wikipedia.org/wiki?curid=263445" title="மிருதங்க சக்கரவர்த்தி">
மிருதங்க சக்கரவர்த்தி

மிருதங்க சக்கரவர்த்தி 1983ஆம் ஆண்டில் கே. சங்கர் இயக்கத்தில் வெளியான ஒரு இந்தியத் தமிழ்த் திரைப்படமாகும். என். சகுந்தலா தயாரித்த இத்திரைப்படத்தில் சிவாஜி கணேசன், கே. ஆர். விஜயா, பிரபு, எம். என். நம்பியார் ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு எம். எஸ். விசுவநாதன் இசையமைத்திருந்தார்.


இத்திரைப்படத்திற்கு எம். எஸ். விசுவநாதன் இசையமைத்திருந்தார்.



</doc>
<doc id="263446" url="https://ta.wikipedia.org/wiki?curid=263446" title="இந்தியப் பை">
இந்தியப் பை

தம்பிடி அல்லது பை ( "pie" அல்லது சுருங்க Ps) 1947க்கு முன்னர் இந்தியா, மியான்மர், பாக்கித்தானில் புழங்கி வந்த நாணயம் ஆகும். இதுவே மிகவும் குறைந்த நாணய அலகாக இருந்தது. மூன்று பைக்கள் ஒரு பைசா வாகும்; 12 பைக்கள் ஓரணா ஆகும்; 192 தம்பிடிகள் ஒரு ரூபாய் ஆகும். பத்தொன்பதாம் நூற்றாண்டின் மத்தியில் ஒரு பை 12 சோழிகளாக இருந்தது. 

பைக்களை பதிப்பிப்பது 1942இல் கைவிடப்பட்டது. இருப்பினும் 1947 வரை அது புழக்கத்தில் இருந்தது. 1947இல் பணவீக்கம் காரணமாக பை நாணயம் வழக்கிலிருந்து விலக்கப்பட்டது.


</doc>
<doc id="263450" url="https://ta.wikipedia.org/wiki?curid=263450" title="காசு (நாணயம்)">
காசு (நாணயம்)

பண்டைக்காலங்களில் ஆசியாவின் பல பகுதிகளில் வழங்கி வந்த நாணயங்கள் காசு ("cash") என்று அழைக்கப்பட்டன. சென்னை மாகாணத்திலிருந்த மன்னராட்சிகள், பிரித்தானிய இந்தியாவின் திருவிதாங்கூர், சீன மக்கள் குடியரசு, வியட்நாம் ஆகிய பகுதிகளில் இது வழக்கத்தில் இருந்தது. அரிதாக கொரிய "முன்" மற்றும் சப்பானிய "மோன்" பணத்தைக் குறிக்கவும் காசு பயன்படுத்தப்பட்டது. 

சிங்களத்தில் "காசி" என்பது வட்டையைக் குறிக்கும். துவக்க போர்த்துகேயர்கள் உள்ளூர் சொல்லை "cas, casse, caxa," எனவும் பிரான்சியர்கள். "cas" எனவும் ஆங்கிலேயர்கள் "cass" எனவும் குறிப்பிட்டனர். தற்போதைய போர்த்துக்கேய மொழியில் "caixa" எனவும் ஆங்கிலத்தில் "cash" எனவும் குறிப்பிடப்படுகின்றது. 

பிரித்தானியர் காலத்தில் சென்னை மாகாணத்தில் காசு நாணயமாக வழங்கி வந்தது. குறிப்பாக, இது பணம், ரூபாய், பகோடா நாணயங்களின் உட்பிரிவாக இருந்தது.


20 காசுகள் மதிப்புடைய செப்பு நாணயங்கள் பைசா எனப்பட்டன. 10 காசுகள் டோடீ எனப்பட்டன, 5 காசுகள் அரை டோடீ எனப்பட்டன.

திருவிதாங்கூர் காசு மதராசு காசு போன்றதே. மதிப்பில் மட்டுமே சற்று வேறுபட்டிருந்தது. 


எனவே, 1 ரூபாய் = 448 காசுகள்.
சீனாவில் நாணயம் காசு என அறியப்பட்டது. இங்கு செப்புக்காசுகளும் காசு எனப்படுவதால் நாணயத்தை குறிக்கும் காசிற்கும் செப்புவட்டைக்கும் குழப்பம் உண்டாவதுண்டு. சீனத்தில் "வென்" (文) என்பதற்கு இணையாக காசு என்ற சொல் பயன்படுத்தப்பட்டது. தாள் பணத்தை முதன்முதலாகப் பயன்படுத்திய சீனாவில் 1023இல் ஜியோசி என்ற தாள் ஊடக பணம் அறிமுகமானது. பட்டுப் பாதை வழியாக உலகளவில் நியாய வணிகம் நடத்த இதன் தேவை எழுந்தது. 1889இல் ஒருங்கிணைக்கப்பட்ட நாணவியல் கடைபிடிக்கப்பட்டபோது சீன யுவானின் உப பிரிவாக காசு இருந்தது. ஒரு யுவானுக்கு 1000 காசுகளாக இருந்தது. உலோக காசுகள் 1920கள்வரை தேசிய அளவிலும் வட்டார அளவிலும் புழக்கத்தில் இருந்தன.

காசு ("văn") வியட்நாமில் செப்பு நாணயமாக இருந்து வந்தது. 1885இல் பிரான்சிய இந்தோசீன பியாஸ்த்ரே அறிமுகமானபோது காசு அதன் உப பிரிவாக இருந்தது. பொதுவாக இது "சபெக்கெ" எனப்பட்டது.


</doc>
<doc id="263451" url="https://ta.wikipedia.org/wiki?curid=263451" title="தாம் (இந்தியக் காசு)">
தாம் (இந்தியக் காசு)

டாம் அல்லது தாம் ("Dam") என்பது இந்தியாவில் வழங்கிய மிகச்சிறிய மதிப்புள்ள செப்பு நாணயம். இதனை முதன்முதலில் சேர் சா சூரி தமது ஆட்சியில் (1540 - 1545) அறிமுகப்படுத்தினார். தங்க நாணயங்களை "மொகர்" என்றும் வெள்ளி நாணயங்களை "ரூபாய்" என்றும் செப்புக் காசுகளை "டாம்" என்றும் குறிப்பிட்டார். பிந்தைய முகலாய அரசர்கள் இவற்றை "(ரூபாய்)", "(மொகர்)" சீர்தரப்படுத்தி இந்தியாவில் முறையான நாணயவியலை நிலைநிறுத்தினர்.
ஆங்கில மொழியில் நிலவும் "ஐ டோன்ட் கிவ் அ டாம்" ( “I don't give a dam[n]″) என்ற சொல்லாடல் இந்த நாணயத்தின் குறைந்த மதிப்பையொட்டியே வந்திருக்கலாம் என சிலர் கருதுகின்றனர்.


</doc>
<doc id="263457" url="https://ta.wikipedia.org/wiki?curid=263457" title="இருகுளோரின் ஓராக்சைடு">
இருகுளோரின் ஓராக்சைடு

இருகுளோரின் ஓராக்சைடு "(Dichlorine monoxide)" ஓராக்சைடு என்பது ClO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் முதன்முதலில் 1834 ஆம் ஆண்டில் அண்டோயின் செரோம் பலார்டு என்பவரால் தொகுப்பு முறையில் தயாரிக்கப்பட்டது.கேலூசக்குடன் இணைந்து இச்சேர்மத்தின் இயைபையும் இவர் உறுதி செய்தார். பண்டைக் காலத்தில் இச்சேர்மம் பெரும்பாலும் குளோரின் ஓராக்சைடு என்றே அழைக்கப்பட்டது.தற்காலத்தைய நடுநிலை வகையான ClO சேர்மமும் குளோரின் ஓராக்சைடு என்றே அழைக்கப்படுவதால் குழப்பத்தினை தவிர்க்க இருகுளோரின் ஓராக்சைடு என்று அழைக்கப்படுகிறது. 

அறை வெப்பநிலையில் இருகுளோரின் ஓராக்சைடு பழுப்பும் மஞ்சளும் கலந்த நிறமுடைய வாயுவாகவும் ,தண்ணீர் மற்றும் கரிமக் கரைப்பான்களில் கரையக்கூடிய தன்மையுடனும் காணப்படுகிறது. வேதியியல் முறையில் இது குளோரின் ஆக்சைடு தொகுதிச் சேர்மங்களின் ஒரு உறுப்பினராகும். மேலும், ஐப்போகுளோரசு அமிலத்தின் நீரிலி உப்பாகவும் விளங்குகிறது. வலிமையான ஆக்சிசனேற்றியான இச்சேர்மம் ஒரு சிறந்த குளோரினேற்றியாகவும் செயல்படுகிறது.

பாதரச(II) ஆக்சைடுடன் குளோரின் வாயுவை வினைபுரியச்செய்து முற்காலத்தில் இருகுளோரின் ஓராக்சைடு தயாரிக்கப்பட்டது. எனினும் இம்முறை மிகுந்த பொருட்செலவும், பாதரசநச்சின் காரணமாக மிகவும் அபாயகரமான முறையாகவும் இருக்கிறது.

குளோரின் வாயுவுடன் நீரேற்றம் செய்யப்பட்ட சோடியம் கார்பனேட்டை 20 முதல் 30 செல்சியசு வெப்பநிலையில் வினைபுரியச் செய்து தயாரிக்கும் முறையே மிகவும் பாதுகாப்பான முறையாகும்.

இவ்வினை தண்ணீரில்லாமல் ஆனால் 150 முதல் 250 செல்சியசு வெப்பநிலைக்கு சூடுபடுத்து போது நிகழ்கிறது. இவ்வெப்பநிலைக்கு மேல் இருகுளோரின் ஓராக்சைடு நிலைப்புத்தன்மையை இழந்து விடுவதால் வெப்பச்சிதைவைத் தடுக்க தொடர்ச்சியாக இச்சேர்மம் வினையில் இருந்து நீக்கப்பட வேண்டும்.

கால்சியம் ஐப்போகுளோரைட்டை, கார்பன் டை ஆக்சைடுடன் சேர்த்து வினைப்படுத்துவதன் மூலமும் இருகுளோரின் ஓராக்சைடைத் தயாரிக்கலாம்.

இருகுளோரின் ஓராக்சைடானது தண்ணீர் மற்றும் ஐப்போகுளோரசு அமிலம் அகியனவற்றின் மூலக்கூறு அமைப்பை ஏற்றுள்ளது.இந்த வளைவு மூலக்கூற்று வடிவமைப்பிற்கு ஆக்சிசன் மீதான தனித்த எலக்ட்ரான் இரட்டைகளே காரணமாகும். இதனால்C மூலக்கூற்று வடிவம் விளைகிறது. பெரிய குளோரின் அணுக்களுக்கு இடையிலான கொள்ளிட எதிர்ப்பு காரணத்தால் மூலக்கூறுகளுக்கு இடையேயான பிணைப்புக் கோணம் வழக்கத்தை விட அதிகமான அளவுகளில் காணப்படுகிறது.

திண்ம நிலையில் இச்சேர்மம் நான்முக இடக்குழு I41/amd வகையில் படிகமாகிறது. இப்படிகம் தண்ணீரின் அதிக அழுத்த வடிவமான பனிக்கட்டி VIII இன் சமவடிவமைப்பை உருவாக்குகிறது

இருகுளோரின் ஓராக்சைடு தண்ணீரில் மிகநன்றாக கரைகிறது. கரைசலில் இது HOCl உடன் சமநிலை கொண்டுள்ளது. தேவையான அளவுக்கு நீராற்பகுப்பு நேரவீதம் மெதுவாக இருப்பதால் CCl4 போன்ற கரிமக் கரைப்பான்களில் இருந்து இருகுளோரின் ஓராக்சைடை பிரித்தெடுப்பது இயல்கிறது.ஆனால் சமநிலை மாறிலியின் மதிப்பு ஐப்போகுளோரசு அமிலம் உருவாவதற்கான வாய்ப்பை அளிக்கிறது 

இதைத் தவிர, ஒலிபீன் மற்றும் அரோமாட்டிக் சேர்மங்கள் HOCl உடன் புரியும் வினையிலும், குடிநீரின் குளோரினேற்ற வினையிலும் இருகுளோரின் ஓராக்சைடு தீவிரமாகச் செயல்படுமெனவும் பரிந்துரைக்கப்படுகிறது. 

இருகுளோரின் ஓராக்சைடு உலோக ஆலைடுகளுடன் வினைபுரியும் போது Cl,மூலக்கூறை இழந்து வழக்கத்திற்கு மாறாக ஆக்சி ஆலைடுகளை உருவாக்குகிறது..

சிலவகை கனிம ஆலைடுகளிலும் இத்தைகய வினைகள் காணப்படுகின்றன.

இருகுளோரின் ஓராக்சைடு ஒரு பயனுள்ள குளோரினேற்றம் செய்யும் முகவராகச் செயல்படுகிறது. செயலிழக்கம் செய்யப்பட்ட அரோமாட்டிக் தளப்பொருட்களில் பக்கச் சங்கிலியை உருவாக்க அல்லது வளைய குளோரினேற்றம் நிகழ்த்த இச்சேர்மம் பயன்படுத்தப்படுகிறது. பீனால் மற்றும் அரைல்-ஈதர்கள் போன்ற செயல் திறனூட்டிய அரோமாட்டிக் சேர்மங்களுடன் வினைபுரியும் போது முதலில் வளைய ஆலசனேற்றம் செய்யப்பட்ட பொருட்களைக் கொடுக்கிறது.
ஓளிமின்பிரிகை அடைந்து இருகுளோரின் ஒராக்சைடு ஆக்சிசன் மற்றும் குளோரினாக உருவாகிறது. இச்செயல் முறையானது, முதன்மையாக பளிச்சொளி ஒளிப்பகுப்புடன் கூடிய தனி உறுப்பை அடிப்படையாகக் கொண்டது. (ClO•) தனியுறுப்பு இச்செயல் முறையில் ஒரு முக்கியமான இடைநிலையாகத் தோன்றுகிறது. 

நவீன ஆராய்ச்சிகள் எதுவும் மேற்கொள்ளப்படாவிட்டாலும் இருகுளோரின் ஓராக்சைடு ஒரு வெடிபொருளாக இருக்கிறது. அறை வெப்பநிலையில் ஆக்சிசனுடன் கலக்கப்பட்டாலும் குறைந்த பட்சமாக 23.5% Cl2O இல்லாவிட்டால் ClO.அந்தக் கலவை மின்பொறிகளால் வெடிப்பதில்லை. இதுவே அதிகபட்ச குறைந்த அளவு வெடிக்கும் எல்லை கொண்ட சேர்மமாகும். திடமான ஒளிக்கு காட்சிப்படுத்தும் போது இதன் வெடிக்கும் தன்மை குறித்து முரண்பாடான கருத்துகள் தெரிவிக்கப்படுகின்றன. 120 0 செல்சியசு வெப்பநிலைக்கு மேல் இருகுளோரின் ஓராக்சைடை சூடுபடுத்தினாலும் அல்லது தாழ்ந்த வெப்பநிலைகளில் விரைவான வீதத்துடன் சூடுபடுத்தினாலும் வெடிக்கும் நிகழ்வுகள் நடக்கின்றன.

திரவநிலை இருகுளோரின் ஓராக்சைடு அதிர்ச்சிகளுக்கு உணர்திறன் கொண்டிருப்பதாக அறிக்கைகள் தெரிவிக்கின்றன. 


</doc>
<doc id="263460" url="https://ta.wikipedia.org/wiki?curid=263460" title="ஜனாதிபதி செயலகம்">
ஜனாதிபதி செயலகம்

ஜனாதிபதி செயலகம் (Presidential Secretariat) என்பது இலங்கை சனாதிபதியின் உத்தியோகபூர்வ அலுவலகம் ஆகும். இலங்கை அரசியலமைப்பிற்கமைய நிர்வாக மற்றும் நிறுவன கட்டமைப்புடன் கூடிய கடமைகள், பொறுப்புகளை இவ்வலுவலகம் மூலம் இலங்கையின் சனாதிபதி நிறைவேற்றமுடியும்.

ஜனாதிபதி செயலகத்தின் தலைவர் ஜனாதிபதியின் செயலாளர் ஆவார். ஜனாதிபதியின் செயலாளரே இலங்கை சிவில் நிர்வாக சேவையின் உயர் பதவியில் இருப்பவர் ஆவார். அத்துடன் இவரே இலங்கை நிர்வாக சேவையின் தலைவரும் ஆவார். தற்போதைய ஜனாதிபதியின் செயலாளர் பி. பி. அபயகோன் ஆவார். பழைய நாடாளுமன்றக் கட்டடமே தற்போதைய ஜனாதிபதி செயலகம் ஆகும்.


</doc>
<doc id="263461" url="https://ta.wikipedia.org/wiki?curid=263461" title="வாழ்த்து">
வாழ்த்து

வயதில் முதியோர் இளையோரை நூறாண்டு காலம் வாழ்க என்று வாழ்த்துவது ஒரு மரபு. கல்வியில் பெரியோர் வளரும் மாணவர்களை வாழ்த்துவது உண்டு. பெற்றோர் தம் பிள்ளைகளை வாழ்த்துவது உண்டு. பல்லாண்டு, பல்லாண்டு, பல்லாயிரத்தாண்டு, பலகோடி நூறாயிரம் ஆண்டுகள் வாழ்க என்று வாழ்த்தும் இருவர். அவரால் வாழ்த்தப்படும் பேற்றுக்கு உரியவர் இருவர். பெரியாழ்வார் திருமாலையும், சேந்தனார் சிவனையும் வாழ்த்திய பாடல்கள், திருப்பல்லாண்டு என்று அழைக்கப்படுகின்றன.



</doc>
<doc id="263465" url="https://ta.wikipedia.org/wiki?curid=263465" title="1611">
1611

1611 (MDCXI) ஒரு சனிக்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் செவ்வாய்க்கிழமையில் ஆரம்பமான ஒரு சாதரண ஆண்டாகும்.





</doc>
<doc id="263472" url="https://ta.wikipedia.org/wiki?curid=263472" title="களவாய் மீன்">
களவாய் மீன்

களவாய் மீன் (Epinephelus) என்பது ஒருவகை அரிய கடல் மீன் இனம் ஆகும். களவாய் மீன்களில் பல இரக மீன்கள் இருக்கின்றன. என்றாலும், தமிழ்நாட்டின பாம்பன் கடல் பகுதியில் தாழங்களவாய், புள்ளிக் களவாய், மரக்களவாய், சாம்பல்நிறக் களவாய், சிவப்புக் களவாய் ஆகிய வகை மீன்கள் காணப்படுகின்றன. இதில் சிவப்புக் களவாய் மீன் அந்தமான் கடல் பகுதியில் காணப்பக்கூடியவை. அரிதாக சிலசமயம் தமிழகக் கடல் பகுதியில் பிடிபடும். 

இந்த களவாய் மீன்கள் ஆண், பெண் தன்மைகள் கலந்தே பிறக்கின்றன. இதில் சூழ்நிலைக்குத் தக்கவாறு ஆணாக விரும்பினால் ஆணாகவும், பெண்ணாக விரும்பினால் பெண்ணாகவும் மாறும் தன்மை இந்த மீன்களுக்கு உண்டு. ஆண் மற்றும் பெண் தன்மைகளோடு முதல் 4 ஆண்டுகள் இருக்கும். அதைத் தொடர்ந்து களவாய் மீன் 2 அடி நீளம் வளர்ச்சி அடைந்து பெண்ணாக இனமுதிர்ச்சி அடையும். மீண்டும் தன்னுடைய 15-வது வயதில் இவை ஆண் மீனாக மாறுகின்றன. களவாய் மீன்களின் எண்ணிக்கை குறைந்துவிட்டால், அதிக வயதான பெண் மீன்கள், ஆணாக மாறாமல் பெண்ணாகவே இருந்து தன்னுடைய இனத்தைப் பெருக்கும்.


</doc>
<doc id="263474" url="https://ta.wikipedia.org/wiki?curid=263474" title="தென்னிந்திய நடிகர் சங்கம்">
தென்னிந்திய நடிகர் சங்கம்

தென்னிந்தியத் திரைப்படக் கலைஞர்கள் சங்கம்(, SIFAA) அல்லது பரவலாக தென்னிந்திய நடிகர்கள் சங்கம் தமிழ்நாட்டில் தமிழ்த் திரைப்படத்துறையில் பணியாற்றும் நடிகர்களையும் நடிகைகளையும் உறுப்பினராகக் கொண்ட சங்க அமைப்பாகும். இது 1952இல் நிறுவப்பட்டது. இந்த அமைப்பு திரைப்படத்துறை தொடர்புடைய பிரச்சினைகளுக்காக பல நிகழ்வுகளை நடத்தி உள்ளனர். அண்மையில் சமூகப் பிரச்சினைகளுக்காகவும் அறப்போராட்டங்கள் நடத்தி உள்ளனர். இச்சங்கத்தின் தற்போதைய தலைவராக நடிகர் நாசர் உள்ளார்.







</doc>
<doc id="263475" url="https://ta.wikipedia.org/wiki?curid=263475" title="பாரத மாதா கோயில்">
பாரத மாதா கோயில்

பாரத மாதா கோயில், (Bharat Mata Mandir) (இந்தி: भारत माता मंदिर, Mother India Temple)உத்திரப்பிரதேசம் மாநிலம், வாரணாசி மாவட்டத்தில் உள்ள காசி வித்யாபீட வளாகத்தில் அமைந்துள்ளது. இக்கோயிலில் திருஉருவச்சிலைக்கு பதிலாக, அகண்ட பிளவு படாத விடுதலைக்கு முந்திய பாரத நாட்டின் வரைபடத்தை பளிங்கு கல்லால் செதுக்கப்பட்டு, அதனை பாரத மாதாவாக வணங்கப்படுகிறது.

இந்திய விடுதலைப் போராட்ட வீரர் சிவபிரசாத் குப்தா என்பவரின் முயற்சியால் 1936ஆம் ஆண்டில் நிறுவப்பட்ட பாரத மாதா கோயிலை, மகாத்மா காந்தி திறந்து வைத்தார். 
வாரணாசி தொடருந்து நிலையத்திலிருந்து 1.5 கி. மீ., தொலைவில், காசி வித்யாபீட வளாகத்தில் அமைந்துள்ளது.




</doc>
<doc id="263484" url="https://ta.wikipedia.org/wiki?curid=263484" title="அருண் காந்தி">
அருண் காந்தி

அருண் காந்தி (Arun Gandhi) (பிறப்பு:1934), மகாத்மா காந்தியின் ஐந்தாவதுபேரனும், மணிலால் காந்தி – சுசிலா இணையரின் இரண்டாம் மகனாகவும் பிறந்தவர். இந்திய – அமெரிக்க நட்புணர்வு சங்க ஆர்வலர்.

அருண் காந்தி இந்துவாக இருந்தபோதும் உலகவாதியாக செயல்பட்டார்.அருண்காந்தி கிறித்தவ மத குருமார்களுடன் நெருங்கிபழகினார். பௌத்தசமய, இந்துசமய, இசுலாமிய தத்துவங்களால்கவரப்பட்டவர்.
1987ஆம்ஆண்டில் மனைவி சுனந்தாவுடன் ஐக்கிய அமெரிக்காவில் குடியேறி, மிசிசிப்பி பல்கலைக்கழகத்தில் ஆய்வுப் பணி மேற்கொண்டார். மகாத்மா காந்தியின் அகிம்சை கொள்கையை அமெரிக்காவில் பரப்பியவர். 



</doc>
<doc id="263485" url="https://ta.wikipedia.org/wiki?curid=263485" title="சுப்பையா நல்லமுத்து">
சுப்பையா நல்லமுத்து

சுப்பையா நல்லமுத்து என்பவர் மேற்குத் தொடர்ச்சி மலையில் வாழும் அரிய வகை உயிரினங்களைப் பற்றி ஒரு டாக்குமெண்டரி படம் எடுத்து தேசிய விருது பெற்றவர். காட்டு விலங்குகளைப் படம் பிடித்து ஆவணப்படங்களை உருவாக்கி வருகிறார். மங்கள்யான் திட்ட இயக்குநர் சுப்பையா அருணன் என்பவரின் உடன்பிறந்தவர்.
ஒளிப்பதிவில் வல்லவரான சுப்பையா நல்லமுத்து வள்ளியூரைச் சேர்ந்தவர். 1986 இல் சென்னைத் திரைப்படக் கல்லூரியில் ஒளிப் பதிவுக் கலையைப் பயின்றார். இஸ்ரோ ராக்கட் ஏவுதளமான சிறீஅரிகோட்டாவில் ஒளிப் பதிவாளராகச் சேர்ந்தார். அங்கு ராக்கட்டுகளைப் படம் பிடிக்கும் பணியைச் செய்தார். சில திரைப் படங்களிலும் ஒளிப் பதிவாளராகப் பணி புரிந்தார்.

வன விலங்குகள் பற்றிய டாக்குமென்டரித் தொடரை ’லிவிங் ஆன் தி எட்ஜ்’ என்னும் பெயரில் தூர்தர்சன் தொலைக் காட்சிக்குத் தயாரித்துக் கொடுத்தார். இதற்கு இலண்டனில் வழங்கப்படும் கிரீன் ஆஸ்கர் விருது இவருக்குக் கிடைத்தது. டிஸ்கவரி, அனிமல் பிளானட், நேசனல் ஜியாகிரபிக் போன்ற ஊடகங்களுக்காக அவர்கள் தேவைக்கான பணித் திட்டங்களைச் செய்து கொடுத்தார்.

கிரே பிலிம்ஸ் என்னும் நிறுவனத்தை சொந்த முயற்சியில் தோற்றுவித்து டாக்குமெண்டரி படங்களை உருவாக்கினார்.
’டைகர் டைனாஸ்டி’ என்னும் ஆவணப்பட உருவாக்கத்திற்காக இவருக்கு ஒரு விருது கிடைத்தது. எட்டு ஆண்டுகளாக ஒரு புலிக் குடும்பத்தைப் படம் பிடிப்பதில் தொடர்ந்து முயன்று வருகிறார். 



</doc>
<doc id="263488" url="https://ta.wikipedia.org/wiki?curid=263488" title="கோல் கும்பாஸ் விரைவுவண்டி">
கோல் கும்பாஸ் விரைவுவண்டி

16535/16536 எண் கொண்ட கோல் கும்பாஸ் விரைவுவண்டி, இந்திய இரயில்வேயினால் இயக்கப்படுகிறது. இது சோலாப்பூர் முதல் மைசூர் வரை சென்று திரும்பும். மொத்தமாக 965 கிமீ தொலைவை 21 மணி 10 நிமிடங்களில் கடக்கிறது.




</doc>
<doc id="263491" url="https://ta.wikipedia.org/wiki?curid=263491" title="நீல அறை (பிக்காசோ)">
நீல அறை (பிக்காசோ)

நீல அறை என்பது, 1901ல் பாப்லோ பிக்காசோவினால் வரையப்பட்ட ஓவியம் ஆகும். இது அவரது நீலக் காலத்தைச் சேர்ந்தது. 

இவ்வோவியத்தில், பிக்காசோவின் நீலக்காலப் பாணி முழுமையான வளர்ச்சியைப் பெற்றிருப்பதைக் காணலாம். நீல அறை ஓவியத்தில் பயன்படுத்தியுள்ள குளிர்ச்சியான சாயைகளும், இயற்கை ஒளியின் வலுவான பயன்பாடும் இவ்வோவியத்தில் குளித்துக்கொண்டிருக்கும் இளம் பெண்ணைப் பார்வையாளர்கள் பார்க்கத் தூண்டுகின்றன. இந்த ஓவியம் திட்டுத்திட்டாகவும், ஓரளவு தெளிவற்றதாகவும் காணப்பட்டாலும், எடுபொருளும், காட்சியும் அடையாளம் காணக்கூடியவையாக உள்ளன. பெண்ணின் உருவமும் பின்னணியும் பிக்காசோவின் நீலக்கால ஓவியங்களில் காணப்படும் வழமையான அம்சங்கள் ஆகும்.

எக்சுக் கதிர்த் தொழில்நுட்பத்தைப் பயன்படுத்தி இவ்வோவியத்தை ஆய்வு செய்த வரலாற்றாளர்களும், அறிவியலாளர்களும் சேர்ந்த குழுவொன்று இவ்வோவியத்தின் கீழ் இன்னொரு ஓவியம் இருப்பதைக் கண்டறிந்துள்ளனர். இவ்வாறு மறைந்துள்ள ஓவியத்தில் ஒரு வயதான மனிதன் தனது தலையைக் கையில் தாங்கியபடி இருக்கும் உருவம் உள்ளது. 

பிக்காசோ ஒரு ஓவியத்தின்மீது இன்னொரு ஓவியம் வரைந்ததற்கான காரணம் குறித்து ஆய்வாளர்கள் ஆராய்ந்துள்ளனர். நீலக் காலத்தில் பிக்காசோவின் வாழ்க்கையை ஆராய்ந்த இவர்கள், அக்காலத்தில், ஓவியம் வரைவதற்கான கன்வசு போன்றவற்றை வாங்குவதற்குப் பணம் இல்லாத நிலையில் பிக்காசோ இருந்தார் என்கின்றனர். தெருவில் செல்லும் சாதாரண மனிதர்களை இவர் வரைந்ததனால் அவற்றை வாங்குவதற்கு எவரும் முன்வரவில்லை. இதனால், ஏற்கெனவே வரைந்த ஓவியங்களின்மீதே புதிய ஓவியங்களை அவர் வரைந்ததாகக் கருதப்படுகிறது.


</doc>
<doc id="263493" url="https://ta.wikipedia.org/wiki?curid=263493" title="கோரி கிரீக் கடல் எல்லைக் கோடு">
கோரி கிரீக் கடல் எல்லைக் கோடு

கோரி கிரீக் கடல் எல்லைக் கோடு (Kori Creek), குசராத்து மாநிலத்தின் கட்ச் வளைகுடாவில் அமைந்த இந்தியா – பாகிஸ்தான் நாட்டை பிரிக்கும் பன்னாட்டுக் கடல் எல்லைக் கோடாகும். இந்திய விடுதலைக்கு முன்னர், சிந்து பகுதி மற்றும் கட்ச் பகுதியினை ஆண்ட சுதேசி சமஸ்தான அரசர்களின் கோரிக்கையின்படி, சர் கிரீக் என்ற ஆங்கிலேயர் இவ்வெல்லைக் கோட்டை வகுத்தார். ஆனால் பாகிஸ்தான் இந்த கடல் எல்லைக் கோட்டை ஏற்றுக் கொள்ளாது இந்தியாவுடன் தொடர்ந்து சர்ச்சை புரிந்து வருகிறது.


</doc>
<doc id="263511" url="https://ta.wikipedia.org/wiki?curid=263511" title="ரோமஹர்சணர்">
ரோமஹர்சணர்

ரோமஹர்சணர் என்பது காரணப் பெயர். இவரின் உடல் முழுதும் ரோமங்கள் இருக்கும். அந்த ரோமங்கள் இவர் நடக்கும்பொழுது சிலிர்த்து குத்திட்டு நிற்கும். இதனால் "ரோமம் ஹர்ஷணம்" ஆகி நிற்பதால் ரோம ஹர்ஷணர் என அழைக்கப்பட்டார். ரோமஹர்சனர், வேத வியாசரின் சீடர் ஆவார்.

இவரது மகன் உக்கிரசிரவஸ் ஆவார். ரோமஹர்ஷணர், பிராமணத் தாய்க்கும் சத்திரியத் தந்தைக்கும் பிறந்தவர் என்பதால் சூதர் என்று அழைக்கப்பட்டவர். இவரே புராணங்களைச் சொல்லும் பௌராணிகராக இருந்தார். வேதம் கற்று பிராமணத்துவம் அடைந்திருந்தாலும் சூதர் என்ற பெயரே இருந்தது. 

நைமிசாரண்யத்தில் பல மகரிஷிகள் கூடியிருந்த அவைக்கு வந்த பலராமரை அனைவரும் தங்கள் இருக்கையிலிருந்து எழுந்து மரியாதை செய்த நேரத்தில், ரோமஹர்சனர் மட்டும் இருக்கையில் அமர்ந்த கொண்டே பலராமருக்கு மரியாதை தராத காரணத்தினால், பலராமரால் கொல்லப்பட்டார்.


</doc>
<doc id="263515" url="https://ta.wikipedia.org/wiki?curid=263515" title="பொன்பரப்பி குடிக்காடு கிராமம்">
பொன்பரப்பி குடிக்காடு கிராமம்

பொன்பரப்பி குடிக்காடு கிராமம் தமிழ்நாட்டின் அரியலூர் மாவட்டத்திலுள்ள செந்துறை ஊராட்சி ஒன்றியத்துக்குட்பட்ட ஊராட்சியும் செந்துறை வட்டத்துக்குட்பட்ட வருவாய் கிராமமும் ஆகும்.

சோழர்கள் காலத்திற்கு பிறகு 18ம் நூற்றாண்டுகளில் இந்த ஊரில் 'பொன்பரப்பியனான வனகோபரன்'என்னும் சோழர்கள் பரம்பரையிலிருந்து வந்து ஆட்சி செய்து வந்த சிற்றரசன் நினைவாக 'பொன்பரப்பி' என்றும், 'சோழ மன்னர்களால் குடியமர்த்தப்பட்ட சோழப்பரம்பரையினர்கள் வாழும் பகுதி' என்ற பொருளில் குடிக்காடு என்றும் இவ்வூரின் பெயர் அமைந்துள்ளது.

பொன்பரப்பி குடிக்காடு கிராத்தில் ஒரு மேல்நிலை பள்ளியும், இரண்டு தொடக்கநிலைப் பள்ளிகளும் அமைந்துள்ளன.

இக்கிராமத்தில் 10க்கும் மேற்பட்ட கோவில்கள் உள்ளன. அவற்றில் மிகப்பழமையானது பொன்பரப்பி சொர்ண்புரீஸ்வரர் சிவாலயமாகும்.
பொன்பரப்பி சொர்ண்புரீஸ்வரர் சிவாலயம் காலத்தால் மிகவும் தொன்மை வாய்ந்தது. இது இராஜேந்திர சோழன் காலத்தில் கட்டபட்டக் கோவில். 

பொன்பரப்பி -குடிக்காடு கிராமத்திலிருந்து சேடகுடிக்காடு என்ற கிராமத்திற்க்கு செல்லும் வழியில் குட்டையபட்டி என்னுமிடத்தில் "காத்தியாயி அல்லது காத்தாயி அம்மன் திருக்கோவில் உள்ளது. இக்கோவில் சோழர்கள் ஆட்சி காலத்தில் உள்ளூர் மக்களால் கட்டப்பட்டக் கோவில். கி.பி. 1535ம் ஆண்டு காத்தியாயி அம்மன் திருக்கோவில் பொன்பரப்பி குடிக்காடு கிராமத்தில் நிறுவபட்டு இன்று அக்கோவில் "புதுபிக்கும் பணியில் தன்னை ஈடுபடுத்திகொண்டுள்ளது.


</doc>
<doc id="263517" url="https://ta.wikipedia.org/wiki?curid=263517" title="அருணிமா சின்கா">
அருணிமா சின்கா

அருணிமா சின்கா (Arunima Sinha, பிறப்பு-1988) என்பவர் இடது கால் துண்டிக்கப்பட்ட நிலையில் எவரெசுடு மலை முகட்டை ஏறித் தொட்ட முதல் பெண்மணியும் இந்தியரும் ஆவார். இவர் தொடக்கத்தில் கைப்பந்து விளையாட்டில் சிறந்தவராக இருந்தார்.

உத்தரப் பிரதேசத்தில் அம்பேத்கர் நகரில் பிறந்த அருணிமா சின்கா கல்லூரியில் பட்ட மேற்படிப்பை முடித்துவிட்டு சட்டத்தையும் படித்தார். தேசிய அளவிலான கைப்பந்து ஆட்ட வீராங்கனையான அருணிமா 2011ஆம் ஆண்டில் தொடர்வண்டியில் பயணம் செய்தபோது கொள்ளையர்களால் தாக்கப்பட்டு ஓடும் தொடர்வண்டியிலிருந்து வெளியே தூக்கி எறியப் பட்டார். அதன் விளைவாக மருத்துவ மனையில் சேர்க்கப்பட்டு இவரின் இடது கால் துண்டிக்கப்பட்டது. 2012 ஆம் ஆண்டில் நடுவண் தொழில் பாதுகாப்புப் படையில் தலைமைக் காவலராகப் பணியில் சேர்ந்தார்.

இடது கால் துண்டிக்கப்பட்டு மருத்துவமனையில் இருந்தபோதே எவரெசுடு மலையில் ஏறவேண்டும் என்று விரும்பினார். அவ்வாறே 2013 ஆம் ஆண்டு மே மாத 21 ஆம் பக்கலில் எவரெசுடு மலையேறி உச்சியை எட்டினார். எவரெசுடு மலை மட்டும் அல்லாது
உலகில் உள்ள மற்ற மிக உயர்ந்த மலைகளிலும் ஏறவேண்டும் என்று அருணிமா ஆசைப்பட்டார். ஆதலால் ஆப்பிரிக்காவின் கிளிமஞ்சாரோ மலை ஐரோப்பாவின் எல்பராஸ் ஆத்திரேலியாவின் கொஸ்கியஸ்கோ ஆகிய மலைகளில் ஏறினார்.
மேலும் மெக்கின்லே, வின்சன் மாசிப், அக்கோன்காகுவா என்னும் மலைகளில் ஏறி உலகச் சாதனை படைக்க விரும்புகிறார் அருணிமா.

2015 ஆம் ஆண்டில் இவருக்கு பத்மசிறீ பட்டம் வழங்கப் பட்டது. இவருடைய தன் வரலாற்று நூல் 2014 திசம்பரில் இந்தியத் தலைமை அமைச்சரால் வெளியிடப்பட்டது. உடல் குறைபாடு கொண்ட சிறுவர் சிறுமியர்களுக்கு விளையாட்டில் பயிற்சி அளிக்கும் நோக்கத்தில் சந்திரசேகர் ஆசாத் விக்லாங்க் கேல் அகாதமி என்னும் ஓர் அமைப்பை நிறுவி உள்ளார்.



</doc>
<doc id="263526" url="https://ta.wikipedia.org/wiki?curid=263526" title="மே 1923 எயார் யூனியன் பார்மன் கோலியாத் மோதல்">
மே 1923 எயார் யூனியன் பார்மன் கோலியாத் மோதல்

மே 1923 எயார் யூனியன் பார்மன் கோலியாத் மோதல் என்பது 1923ஆம் ஆண்டு மே மாதம் 14ம் திகதி அன்று பிரான்சின் ஏர் யூனியன் நிறுவனத்திற்குச் சொந்தமான பார்மன் எஃப். 6 கோலியாத் வானூர்தி அதன் வலதுபக்க இறக்கை பழுதடைந்த காரணத்தால் விபத்துக்குள்ளான நிகழ்வைக் குறிக்கும். இவ்விபத்தில் நான்கு பயணிகளும் இரண்டு விமான ஊழியர்களும் உட்பட வானூர்தியில் பயணித்த மொத்த ஆறு பேரும் உயிரிழந்தனர். பிரான்சிலுள்ள சாமேயில், மோன்சுர்ஸ் என்ற இடத்தில் இந்த விபத்து நிகழ்ந்தது.

விபத்தில் உயிரிழந்த நாட்டவர்கள்:-


</doc>
<doc id="263527" url="https://ta.wikipedia.org/wiki?curid=263527" title="1924 இம்ப்ரியல் எயார்வேஸ் டி கவிலாண்ட் டிஎச்.34 மோதல்">
1924 இம்ப்ரியல் எயார்வேஸ் டி கவிலாண்ட் டிஎச்.34 மோதல்

இம்ப்ரியல் ஏர்வேஸ் டி ஆவிவிலாண்ட் டிஎச்.34 ("De Havilland DH.34") என்பது 1924 டிசம்பர் 24 அன்று விபத்துக்கு உள்ளான ஒரு வானூர்தி ஆகும். இது இங்கிலாந்தின் புர்லேயில் உள்ள சுர்ரே எனும் இடத்தில் விபத்துக்குள்ளானது. இந்த விபத்தில் ஒரு விமானியோடு 7 பயணிகளும் பலியானார்கள். இந்த விபத்துக்கான காரணம் இதுவரை அறியப்படவில்லை.

டி கவிலாண்ட் டிஎச்.34 வானூர்தி, 1922 ஆம் ஆண்டு மார்ச் 6 ஆம் திகதி தனது முதல் சேவையை தொடங்கியது. இது எர் குழுவுக்கு சொந்தமாக இருந்தது. டைம்லர் லிமிட்டெட் நியமத்தில் குத்தகைக்கு விடப்பட்டன பின்னர், 1924 மார்ச்சில் இம்ப்ரியல் எயார்வேஸ் விமான நிறுவனம் சொந்தமாக நிறுவியது.

விபத்தில் உயிரிழந்தவர்கள்:-


</doc>
<doc id="263528" url="https://ta.wikipedia.org/wiki?curid=263528" title="ஆகஸ்டு 1926 ஏர் யூனியன் பிலெரியெட் 155 மோதல்">
ஆகஸ்டு 1926 ஏர் யூனியன் பிலெரியெட் 155 மோதல்

1926 ஆகத்து 18 ஆம் திகதி அன்று, ஏர் யூனியன் பிலெரியெட் 155("Air Union Blériot 155") வகை வானூர்தி ஒன்று மோசமான வானிலை காரணமாக உடனடியாக தரையிறங்க முற்பட்டபோது இங்கிலாந்து, அல்டிங்டன், கென்ட் என்னுமிடத்தில் இயந்திர தோல்வியில் ஒரு கல்லூரி பண்ணையில் மோதி விபத்துக்குள்ளானதில், 3 பேர் கொல்லப்பட்டனர் 12 பேர்கள் காயங்களோடு உயிர் தப்பினர். இந்த பயணத்தின்போது,பயணிகள் 13 பேரும்,விமான ஊழியர்கள் இருவரும் இருந்தனர்.இவ்விபத்தில் ஒரு விமானி, விபத்து நடந்த மறுநாள் பலியானாரென்று மூலத்தில் உள்ளது.

ஏர் யூனியன் பிலெரியெட் 155, பதிவு எண்:(F-AIEB) வில்பர் ரைட் சி/என் 2(C/N 2) என பெயருடைய இந்த வானூர்தி 1926 சூன் 27ம் திகதி ஏர் யூனியன் நிறுவனத்தால் பதிவுசெய்யப்பட்டு,47¼ மணி நேரமே பறந்து விபத்துக்குள்ளானதாக மூலத்தகவல்.


</doc>
<doc id="263531" url="https://ta.wikipedia.org/wiki?curid=263531" title="கடப்பு உறவு">
கடப்பு உறவு

கணிதத்தில் "X" கணத்தின் மீது வரையறுக்கப்பட்ட ஒரு ஈருறுப்பு உறவு "R" ஒரு கடப்பு உறவு ("transitive relation") எனில், "R" இன் கீழ் அக்கணத்திலுள்ள ஒரு உறுப்பு "a" ஆனது "b" உடன் தொடர்புள்ளதாகவும், "b" ஆனது "c" உடன் தொடர்புள்ளதாகவும் இருந்தால், "a" ஆனது "c" உடன் தொடர்பு கொண்டிருக்கும். பகுதி வரிசை உறவுகளுக்கும், சமான உறவுகளுக்கும் கடப்புத்தன்மை முக்கியமான பண்பு ஆகும்.

கணக்கோட்டின்படி, கடப்புறவின் வரையறை:

"விடப் பெரியது," "குறைந்தபட்சப் பெரியது," "விடச் சிறியது," "சமம்" ஆகியவை கடப்புறவுகள்:

"உட்கணம்," "வகுக்கும்," என்பவையும் கடப்புறவுக்கு எடுத்துக்காட்டுகளாகும்.

எடுத்துக்காட்டாக,

கடப்புறவு "விடப் பெரியது" என்பதன் மறுதலை "விடச் சிறியது" ஆகும். இதுவும் ஒரு கடப்பு உறவு.




எடுத்துக்காட்டாக, "சமம்" ஒரு கடப்புறவு. இதன் நிரப்பியான "சமமல்ல" என்பது கடப்புறவு இல்லை. (அதிகபட்சமாக ஒரு உறுப்பு கொண்டுள்ள கணத்தில் மட்டும் இது கடப்புறவாக இருக்கும்).

எதிர்வு உறவாக இல்லாமல் இருந்தால், இருந்தால் மட்டுமே ஒரு கடப்பு உறவு, சமச்சீர்மையற்றதாக இருக்க முடியும்.

ஒரு முடிவுறு கணத்தின் மீது வரையறுக்கப்படக்கூடிய கடப்பு உறவுகளின் எண்ணிக்கையைக் கணக்கிடக்கூடிய பொது வாய்ப்பாடுகள் இல்லை . எனினும், எதிர்வு-சமச்சீர்-கடப்பு உறவுகள் (சமான உறவுகள்) – , சமச்சீர்-கடப்பு உறவுகள் சமச்சீர்-கடப்பு-எதிர்சமச்சீர் உறவுகள் முழு-கடப்பு-எதிர்சமச்சீர் உறவுகள் ஆகியவற்றின் எண்ணிக்கையைக் காணும் வாய்ப்பாடு உள்ளது. 




</doc>
<doc id="263542" url="https://ta.wikipedia.org/wiki?curid=263542" title="ஸ்டீபான் ஸ்கூஸ்டர்">
ஸ்டீபான் ஸ்கூஸ்டர்

ஸ்டீபான் ஸ்கூஸ்டர் (Stefan Schuster) ஜெர்மனி நாட்டைச் சேர்ந்த உயிரியலாளர் ஆவார். இவர் தன் உயிரியற்பியல் ஆய்வுப் படிப்பை 1981-1986 வரை பேராசிரியர் ரீன்ஹார்ட் ஹென்ரிக்கின் மேற்பார்வையில் ஹம்போல்ட் பல்கலைக்கழகம், பெர்லினில் (ஜெர்மனி) படித்தார். 1988 ஆம் ஆண்டில், அவர் அந்த பல்கலைக்கழகத்தில் முனைவர் பட்டம் பெற்றார். 

அவர் ஜெர்மனி, பிரான்ஸ், நெதர்லாந்து மற்றும் ஸ்லோவேனியா நாடுகளில் முனைவராக பணியாற்றினார். 

2003 ஆம் ஆண்டு முதல், அவர் பிரெடெரிக் ஷில்லர் பல்கலைக்கழகம், ஜெனா (ஜெர்மனி) இல் உயிர் தகவலியல் பேராசிரியராக உள்ளார். 

அவர் தத்துவார்த்த உயிரியல் துறையில் ஆராய்ச்சி மேற்கொள்கிறார். அவரின் முக்கிய சாதனை அடிப்படை முறைகளில் உயிர்வேதியியல் பாதைகளை விவரித்தது. அவரது ஆராய்ச்சி தலைப்புகள் பின்வருமாறு:


</doc>
<doc id="263543" url="https://ta.wikipedia.org/wiki?curid=263543" title="மாலத்தீவின் ருஃபியா">
மாலத்தீவின் ருஃபியா

ருஃபியா ("rufiyaa", திவெயி: ) மாலத்தீவுகளின் அலுவல்முறை நாணயமாகும். அமெரிக்க டாலருக்கு நிகரான மாற்று வீதத்தையும் நாணயங்களை வெளியிடுவதையும் மாலத்தீவுகள் நிதிய ஆணையம் மேற்கொள்கின்றது. ருபியாவைக் குறிக்க பெரும்பாலும் MRF அல்லது Rf பயன்படுத்தப்படுகின்றது. இதற்கான ஐ.எசு.ஓ 4217 குறியீடு MVR ஆகும். ருபியா 100 "லாரி"களாகப் பிரிக்கப்பட்டுள்ளது. "ருஃபியா" என்ற சொல் இந்திச் சொல் ருப்யா (रुपया)விலிருந்து வந்துள்ளது. 10 ஏப்ரல் 2011 நிலவரப்படி, ஒரு அமெரிக்க டாலருக்கான மத்திய மாற்று வீதம் 12.85 ருபியாக்களாகும். இதிலிருந்து ±20% வரை வேறுபடலாம்; அதாவது 10.28 ருபியாக்களிலிருந்து 15.42 ருபியாக்கள் வரை.


</doc>
<doc id="263545" url="https://ta.wikipedia.org/wiki?curid=263545" title="ஒரு பக்க - மறு பக்க மாற்றியம்">
ஒரு பக்க - மறு பக்க மாற்றியம்

ஒரு பக்க -மறு பக்க மாற்றியம் "(Cis–trans isomerism)" என்பது கரிம வேதியியலில் வடிவ மாற்றியம், அமைப்பு மாற்றியம் மற்றும் சிசு-டிரான்சு மாற்றியம் என்ற பெயர்களாலும் அழைக்கப்படுகிறது. சிசு மற்றும் டிரான்சு என்பவை இலத்தீன் மொழியிலிருந்து பெறப்பட்ட சொற்களாகும். சிசு என்ற முன்னொட்டு வேதியியலில் வேதி வினைக்குழுக்கள் கார்பன் சங்கிலியின் ஒரே பக்கத்தில் இடம்பெற்றுள்ளன என்பதைக் குறிக்கிறது. எனவே இதனை ஒருபக்க மாற்றியம் என்கிறார்கள். அதேபோல டிரான்சு என்ற முன்னொட்டு வேதி வினைக்குழுக்கள் கார்பன் சங்கிலியின் எதிர் பக்கங்களில் இடம்பெற்றுள்ளன என்பதைக் குறிக்கிறது. இத்தகைய மாற்றியத்தை மறுபக்க மாற்றியம் என்கிறார்கள். 


</doc>
<doc id="263548" url="https://ta.wikipedia.org/wiki?curid=263548" title="தையோகார்பனேட்டு">
தையோகார்பனேட்டு

தையோகார்பனேட்டு "(Thiocarbonate)" என்பவை CSO (x = 0, 1, or 2) என்ற பொது வேதி வாய்ப்பாடு கொண்ட எதிர்மின் அயனிகளின் குடும்பத்தைப்பற்றி விவரிப்பவையாகும். இவ்வெதிர்மின் அயனிகளின் கட்டமைப்பை ஒத்த கரிமச்சேர்மங்கள் யாவும் தையோகார்பனேட்டுகள் எனப்படுகின்றன.

கார்பனேட்டு ஈரெதிர்மின் அயனிகளைப் போல தையோகார்பனேட்டுகள் கார்பன் மையங்களைக் கொண்ட சமதளங்களாகும். கார்பன் முதல் கந்தகம் அல்லது ஆக்சிசன் வரையிலான இவற்றின் சராசரி பிணைப்பு வரிசை 1.33 ஆகும். மேலும், இவற்றின் புரோட்டானேற்றம் தொடர்பான சிறப்புக் குறிப்புகள் வழக்கம் போல ஏதுமில்லை. தையோகார்பனேட்டுகள் நல்ல மின்னணு மிகுபொருட்களாகவும் நல்ல ஈனிகளாகவும் செயல்படுகின்றன. 

COS என்ற வாய்ப்பாடு கொண்ட ஈரெதிர்மின் அயனிகள் ஒருதையோகார்பனேட்டுகள் எனப்படுகின்றன.இவை C2v சீரொழுங்குடன் காணப்படுகின்றன. தையோபாசுசீனை நீராற்பகுத்து அல்லது கார்பனைல் சல்பைடுடன் ஒரு காரத்தைச் சேர்த்து வினைபுரியச் செய்யும் போது ஒருதையோகார்பனேட்டு தோன்றுகிறது.

COS என்ற வாய்ப்பாடு கொண்ட ஈரெதிர்மின் அயனிகள் இருதையோகார்பனேட்டுகள் எனப்படுகின்றன. இவையும் C2v சீரொழுங்குடன் காணப்படுகின்றன. கார்பன் இருசல்பைடுடன் ஒரு காரத்தின் நீர்க்கரைசலை வினைபுரியச் செய்யும் போது இருதையோகார்பனேட்டுகள் தோன்றுகின்றன.

அனேகமாக பெரும்பாலான முக்கிய இருதையோகார்பனேட்டுகள் யாவும் கரிமச் சேர்மங்களின் வழிப்பொருட்களாகவே உள்ளன. சேந்தேட்டுகள் என்பவை கரிமகந்தகச் சேர்மங்களாகும். இவற்றை கார்பன் இருசல்பைடுடன் ஆல்காக்சைடுகளை வினைபுரியச் செய்வதன் மூலமாகத் தயாரிக்கலாம்.
(RS)CO என்ற வாய்ப்பாட்டைக் கொண்ட நடுநிலை இருதையோகார்பனேட்டுகளும் அறியப்படுகின்றன. இவை பெரும்பாலும் அவற்றுடன் தொடர்புடைய முத்தையோகார்பனேட்டுகளை நீராற்பகுப்பு செய்து தயாரிக்கப்படுகின்றன.உதாரணம்: நான்குதையாபென்டலீன்டையோனில் இரண்டு இருதையோகார்பனேட்டு குழுக்கள் உள்ளன.

CS என்ற வாய்ப்பாடு கொண்ட ஈரெதிர்மின் அயனி முத்தையோகார்பனேட்டு எனப்படுகிறது. இது D3h சீரொழுங்குடன் காணப்படுகின்றன. ஆதார கந்தகத்துடன் கார்பன் இருசல்பைடு சேர்த்து வினைபுரியச் செய்வதன் மூலம் இதைத் தயாரிக்கலாம்:

CS என்ற வாய்ப்பாடு கொண்ட ஈரெதிர்மின் அயனி பெர்தையோகார்பனேட்டு எனப்படுகிறது. முத்தையோகார்பனேட்டுடன் கந்தகத்தைச் சேர்ப்பதன் மூலம் இதைத் தயாரிக்கலாம். இச்சேர்மத்தில் ஒரு கந்தகம் - கந்தகம் பிணைப்பு காணப்படுகிறது.
பெர்தையோகார்பானிக் அமிலம் அல்லது நான்குதையோகார்பானிக் அமிலம் , சிஏஎசு எண்#13074-70-9[4])) இதுவரையில் தூய்மையான நிலையில் தொகுக்கப்பட்டதில்லை ஆனால், அடர் பழுப்புநிற கரைசலாகத் தயாரிக்கப்பட்டுள்ளது.


</doc>
<doc id="263555" url="https://ta.wikipedia.org/wiki?curid=263555" title="கட்ச்சு கோரி">
கட்ச்சு கோரி

கோரி ("kori") 1948ஆம் ஆண்டு வரை கட்ச் பகுதியில் (கட்ச்சு இராச்சியம், ஜூனாகத் இராச்சியம் , நவநகர் இராச்சியம், போர்பந்தர் இராச்சியங்களில்) புழங்கிய நாணயம் ஆகும். 4.73 கிராம் கொண்ட இந்த நாணயம் வெள்ளியில் பதிப்பிக்கப்பட்டது. பெரும்பாலும் கட்ச் மன்னராட்சியில் 1617 முதல் 1947 வரை பதிப்பிக்கப்பட்டு வந்தது. 

இது மேலும் 24 "டோக்டா"க்களாக (ஒருமை "டோக்டொ" ) பிரிக்கப்பட்டிருந்தது. ஒவ்வொரு டோக்டொவும் 2 "டிராம்பியோ".க்களாகும் உலோக நாணயங்கள் மட்டுமே வெளியிடப்பட்டன. பயனில் இருந்த மற்ற செப்பு நாணயங்கள் "தப்பு" , "திங்லோ" ஆகும். விடுதலைக்குப் பிறகு கோரி ரூபாயால் ஒரு ரூபாய்க்கு = 3½ கோரி வீதத்தில் மாற்றப்பட்டது.

1 கோரி = 2 அட்லினோ = 4 பயாலோ = 8 தாபு = 16 திங்லோ = 24 டோக்டா = 48 டிராம்பியோ = 96 பாபுகியா


</doc>
<doc id="263560" url="https://ta.wikipedia.org/wiki?curid=263560" title="இரும்புத் தாது உற்பத்தி செய்யும் நாடுகளின் பட்டியல்">
இரும்புத் தாது உற்பத்தி செய்யும் நாடுகளின் பட்டியல்

இரும்புத் தாது உற்பத்தி செய்யும் நாடுகளின் பட்டியல் "(List of countries by [[iron ore|iron ore production)" என்ற இப்பட்டியல் [[அமெரிக்கா|அமெரிக்க]] புவியியல் அளவைத் துறையின் தரவுகளின் அடிப்படையில் தயாரிக்கப்பட்டுள்ளது.

[[வார்ப்பு இரும்பு]] உற்பத்தி செய்யும் நாடுகளின் இப்பட்டியல் 1980 முதல் 2013 வரையில் காணப்பட்ட உலக எஃகு குழுமத் தரவுகளின் அடிப்படையில் தயாரிக்கப்பட்டுள்ளது. 

[[பகுப்பு:இரும்பு தோண்டியெடுத்தல்]]
[[பகுப்பு:கனிமம் உற்பத்தி செய்யும் நாடுகளின் பட்டியல்கள்]]

</doc>
<doc id="263564" url="https://ta.wikipedia.org/wiki?curid=263564" title="ஸ்ரீ சங்கரா கலை மற்றும் அறிவியல் கல்லூரி">
ஸ்ரீ சங்கரா கலை மற்றும் அறிவியல் கல்லூரி

ஸ்ரீ சங்கரா கலை மற்றும் அறிவியல் கல்லூரி ("Sri Sankara Arts and Science college") சென்னை பல்கலைக்கழகத்துடன் இணைப்புப் பெற்ற கல்லூரியாகும். காஞ்சிபுரம் மாவட்டம், ஏனாத்தூர் கிராமப்பகுதியில் இக்கல்லூரி அமைந்துள்ளது. இது ஒரு சுயநிதிக் கல்லூரி. ஆடவர், பெண்டிரென இருபாலர்கள் இணைந்தும், சில துறைகளில் இருபாலர் அல்லாத வகையிலும், பயிலும் வகுப்பறைகள் அமையப்பெற்றுள்ளது. தற்போது தன்னாட்சித் தரம் பெற்றுச் செயல்படுகிறது. இக்கல்லூரி ஐ எஸ் ஓ 9001:2000 தரச்சான்று பெற்ற, காஞ்சி காமகோட்டிபீட அறக்கட்டளையின் ஒரு கல்வி நிறுவனமாகும்.

ஸ்ரீ சங்கர கலை மற்றும் அறிவியல் கல்லூரி காஞ்சி சங்கரமடம் கல்வி அறக்கட்டளையின் கீழ் 1991 ஆம் ஆண்டு துவக்கப்பட்டது. இக்கல்லூரி தமிழ் மொழி பாடத்திட்டத்தில் பற்றுகொண்ட கல்லூரியாகும்.

இக்கல்லூரி காஞ்சிபுரத்திலிருந்து 4 கிமீ தொலைவிலும், சென்னையிலிருந்து 76 கிமீ தொலைவிலும் ஏனாத்தூர் என்ற இடத்தில் அமைந்துள்ளது.

கல்லூரியில் நூலகம், ஆய்வகம், ஆடிட்டோரியம், கருத்தரங்கம், உணவுக்கூடம், உள்விளையாட்டு அரங்கம், வெளிவிளையாட்டு அரங்கம் மற்றும் இருபாலருக்கும் தனித்தனியாக விடுதி வசதிகள் உள்ளன.



</doc>
<doc id="263565" url="https://ta.wikipedia.org/wiki?curid=263565" title="தேசிய கண் கொடை நாள் (இந்தியா)">
தேசிய கண் கொடை நாள் (இந்தியா)

இந்தியாவின் தேசிய கண் கொடை நாள் ("National Eye Donation Day") ஒவ்வொரு ஆண்டும் செப்டம்பர் 8-ஆம் நாள் கடைப்பிடிக்கபட்டு வருகிறது. இந்நிகழ்வு இருவாரக் கொண்டாட்டமாக ஆகத்து 25 இல் ஆரம்பித்து செப்டம்பர் 8 இல் முடிவடைகிறது. இக்காலக்கட்டத்தில் கண் கொடை சிறப்புகள் பற்றிய பரப்புரைகள், பொதுக்கூட்டம், கருத்தரங்கு முகாம்கள் நடத்தபடுவதோடு, பொதுமக்களுக்கு கண் தானம் பற்றிய விழிப்புணர்வு ஏற்படுத்தும் வகையிலும், ஊக்கம் தரும் வகையிலும், இந்திய அரசு சார்பில் கலைநிகழ்ச்சிகள் நடத்தப்படுகிறது.

உலகம் முழுவதும் 3 கோடியே 70 லட்சம் மக்கள் பார்வையற்றோர் இருப்பதாக கண்டறியப்பட்டுள்ளது. அதில் ஒரு கோடியே 50 லட்சம் பேர் இந்தியாவில் உள்ளனர். இதில், 26 விழுக்காடு குழந்தைகள். 75 சதவீதம் பார்வை இழப்பைத் தடுக்கக்கூடியதாகும். போதிய கண் தானம் செய்வோர்கள் இல்லாமையால் இதை குறைக்க முடியவில்லை என ஆய்வறிக்கை கூறுகிறது.

சிறப்புத் தகவல்கள்:




</doc>
<doc id="263566" url="https://ta.wikipedia.org/wiki?curid=263566" title="பாக்கித்தான் பொருளாதாரம்">
பாக்கித்தான் பொருளாதாரம்

பாக்கித்தானின் பொருளாதாரம் ("economy of Pakistan") உலகில் கொள்வனவு ஆற்றல் சமநிலைப்படி 26ஆவது பெரிய பொருளாதாரமாகும்; இது பெயரளவு மொத்த உள்நாட்டு உற்பத்திப்படி 38வது பெரிய பொருளாதாரமாகவும் விளங்குகின்றது. 200 மில்லியன் மக்கள்தொகை கொண்ட பாக்கித்தான் 6வது-பெரிய மக்கள்தொகை உடைய நாடு ஆகும். இதன் ஆள்வீத மொ.தே.உ $4,993 ஆகவுள்ளது; இதனடிப்படையில் உலகில் 133வதாகவும் விளங்குகின்றது. பாக்கித்தானின் முறைசாரா பொருளாதாரம் மொத்தப் பொருளாதாரத்தில் 36%ஆக உருப்பதாக மதிப்பிடப்படுகின்றது;இது ஆள்வீத வருமானத்தில் கண்ணக்கில் எடுத்துக்கொள்ளப்படவில்லை. வளர்ந்து வரும் நாடுகளில் ஒன்றாக பாக்கித்தான் உள்ளது. 21ஆவது நூற்றாண்டில் உலகின் பெரிய பொருளாதாரங்களாக வளரக்கூடியதாக பிரிக் நாடுகள் உடன் அடையாளப்படுத்தப்படும் அடுத்த பதினொன்று நாடுகளில் ஒன்றாக உள்ளது. இருப்பினும் பல்லாண்டுகளாக போரிலும் சமூக நிலையற்றத்தன்மையாலும் 2013ஆம் ஆண்டு நிலவரப்படி தொடருந்துப் போக்குவரத்து, மின்னனாக்கம் போன்ற அடிப்படைச் சேவைகளில் மிகுந்த குறைபாடுகள் உள்ளன. பகுதியாக தொழில்மயமாக்கப்பட்ட பொருளாதாரம் சிந்து ஆற்றை ஒட்டி வளர்ந்துள்ளது. முதன்மை ஏற்றுமதிப் பொருட்களாக துணிகள், தோற் பொருட்கள், விளையாட்டுப் பொருட்கள், வேதிப்பொருட்கள் மற்றும் தரைவிரிப்புக்கள்/கம்பளங்கள் உள்ளன.

பாக்கித்தானின் பொருளியல் வளர்ச்சி சிந்து ஆற்றை ஒட்டியே உள்ளது; கராச்சியும் பஞ்சாபின் முக்கிய நகரங்களும் பொருளாதாரத்தின் அச்சுக்களாக உள்ளன. உள்நாட்டு அரசியல் குழப்பங்கள், வளரும் மக்கள்தொகை, நிலையற்ற வெளிநாட்டு மூலதனம் போன்றவற்றால் கடந்த காலங்களில் பொருளாதாரம் பாதிக்கப்பட்டுள்ளது. வெளிநாடுகளில் வேலை செய்யும் பாக்கித்தானிய பணியாட்கள் அனுப்பும் தொகைகளால் அந்நியச் செலாவணிக் கையிருப்பு நன்றாக இருப்பினும் வளர்ந்துவரும் நடப்புக் கணக்குப் பற்றாக்குறை கவலை அளிப்பதாக உள்ளது; இது உடனடியான எதிர்காலத்தில் மொ.தே.உற்பத்தியை பாதிக்கலாம். பாக்கித்தான் தற்போது பொருளாதார தாராயமயமாக்கலையும் அனைத்து அரசு நிறுவனங்களை தனியார் மயமாக்கலையும் முன்னெடுத்து வருகின்றது. நடப்புக் கணக்குப் பற்றாக்குறையை சமாளிக்க அன்னிய நேரடி முதலீடுகளை ஈர்க்கவும் முயன்று வருகின்றது. 2014இல், அந்நியச் செலாவணி சேமிப்பு $18.4 பில்லியனைக் கடந்தது. இதனால் "இசுடாண்டர்ட் அண்ட் புவர்சு" தொலைநோக்கு மதிப்பீடு "நிலையானது" என அறிவித்துள்ளது.



</doc>
<doc id="263573" url="https://ta.wikipedia.org/wiki?curid=263573" title="க. கணபதிப்பிள்ளை">
க. கணபதிப்பிள்ளை

க. கணபதிப்பிள்ளை (2 சூலை 1902 - 1968) இலங்கைத் தமிழ்ப் பேராசிரியரும், தமிழறிஞரும், எழுத்தாளரும், தமிழ்க் கல்வெட்டாய்வாளரும் ஆவார். ஈழத்துத் தமிழ் நாடக வளர்ச்சிக்கு பெரும் பங்காற்றியவர்.

யாழ்ப்பாண மாவட்டம், பருத்தித்துறை, புலோலி கிழக்கில் கந்தசாமிப்பிள்ளை என்பவருக்குப் பிறந்த பேராசிரியர் கணபதிப்பிள்ளை தனது ஆரம்பக் கல்வியை வேலாயுதம் மகா வித்தியாலயம், ஹார்ட்லி கல்லூரி ஆகியவற்றில் பயின்றார். பருத்தித்துறை ஆரிய திராவிட மகா பண்டிதர் பிரம்மசிறி முத்துக்குமாரசுவாமிக் குருக்களிடம் தமிழும், இசையும் கற்றுக் கொண்டார்.

கணபதிப்பிள்ளை இலங்கைப் பல்கலைக்கழகக் கல்லூரியில் படித்து, 1930 ஆம் ஆண்டில் இலண்டன் பல்கலைக்கழகத்தின் இளங்கலைத் தேர்வில் சங்கத மொழியைச் சிறப்புப் பாடமாகவும், பாளியைத் துணைப் பாடமாகவும் கற்று முதல் வகுப்பில் தேறினார். இலங்கை அரசின் கீழைத்தேய மொழி ஆய்வுப் பரிசு இவருக்கு வழங்கப்பட்டது.

தமிழ் மொழியிலும் உயர் கல்வி பெறும் நோக்கோடு சுவாமி விபுலாநந்தர் அண்ணாமலைப் பல்கலைக்கழகத்தில் முதலாவது தமிழ்ப் பேராசிரியராக நியமிக்கப்பட்ட போது கணபதிப்பிள்ளையையும் தம்மோடு சிதம்பரத்துக்கு அழைத்துச் சென்றார். அண்ணாமலைப் பல்கலைக்கழகத்தில் தொல்காப்பியம் முதலான தமிழிலக்கண நூல்களையும், சங்க இலக்கியங்களையும் பொன்னோதுவார் மூர்த்திகள், சர்க்கரை இராமசாமிப் புலவர் போன்ற அறிஞர்களிடமும், அரசன் சண்முகனாரின் மாணவர் கந்தசாமியாரிடமும் இரண்டு ஆண்டுகள் கற்று வித்துவான் தேர்வு எழுதினார்.

அண்ணாமலைப் பல்கலைக்கழகத்தின் வித்துவான் பட்டத்துடன் இலண்டன் சென்று இலண்டன் பல்கலைக்கழகத்தின் கீழைத்தேயக் கலைக்கல்லூரியில் சேர்ந்து, பேராசிரியர் ரேணர் என்பவரிடம் மொழியியல் ஆய்வில் ஈடுபட்டார். ஏழாம் எட்டாம் நூற்றாண்டுத் தமிழ்ச் சாசனங்களின் மொழி இலக்கணத்தை விளக்கி தனது கலாநிதிப் (முனைவர்) பட்டத்துக்கான ஆய்வு நூலை எழுதினார். 

1936 ஆம் ஆண்டில் இலங்கைப் பல்க்கலைக்கழகக் கல்லூரியின் தமிழ் விரிவுரையாளராகவும், தமிழ்த் துறைத் தலைவராகவும் நியமிக்கப்பட்டார். 1947 ஆம் ஆண்டில் தமிழ்ப் பேராசிரியராக நியமிக்கப்பட்டார். 1965-ம் ஆண்டில் ஓய்வு பெற்றார். இவரது முயற்சியால் இலண்டன் பல்கலைக்கழகத்தில் தமிழ்ச் சிறப்புக் கலைத் தேர்வு ஏற்படுத்தப்பட்டது. இலங்கைப் பல்கலைக்கழகத்தில் தமிழில் முதுகலைத் தேர்வையும் தொடங்கி வைத்தார்.

பேராசிரியர் க. கணபதிப்பிள்ளை பேராதனைப் பல்கலைக்கழகத் தமிழ்ச் சங்கத்தின் தலைவராக 29 ஆண்டுகள் பணியாற்றினார். தமிழ்ச்சங்கத்தின் "இளங்கதிர்" என்ற இதழைத் தொடக்கி அதனைத் தொடர்ந்து நடத்த உதவி செய்தார். தமிழ்ச்சங்கத்துக்கென பல நாடகங்களை எழுதி நெறிப்படுத்தினார். இவற்றுள் உடையார் மிடுக்கு, முருகன் திருகுதாளம், கண்ணன் கூத்து, நாட்டவன் நகர வாழ்க்கை என்பவை "நானாடகம்" (1940) என்ற தலைப்பில் அச்சில் வெளிவந்தன. இவற்றை விட பொருளோ பொருள், தவறான எண்ணம் ஆகிய நாடகங்கள் "இரு நாடகம்" (1952) என்ற பெயரில் நூலாக வெளிவந்தது. யாழ்ப்பாணப் பேச்சுத் தமிழைக் கையாண்டு பல நாடகங்களை எழுதினார். "சங்கிலி" (1956) என்ற வரலாற்று நாடக நூல் பாடநூல் புத்தகமாக வெளிவந்தது. "பூஞ்சோலை" (1953), "வாழ்க்கையின் விநோதங்கள்" (1954) ஆகிய புதின நூல்களையும் எழுதியுள்ளார்.

தனிநாயகம் அடிகளின் முயற்சியில் ஆரம்பிக்கப்பட்ட உலகத் தமிழாராய்ச்சி மன்றத்தின் தொடக்க விழா 1964 சனவரி 7 ஆம் நாள் புது தில்லியில் நடந்தபோது இலங்கையின் சார்பில் பேராசிரியர் கணபதிப்பிள்ளை கலந்துகொண்டார்.

பேராசிரியர் கணபதிப்பிள்ளையின் வாழ்க்கை வரலாற்றை "கலையருவி கணபதிப்பிள்ளை" என்ற பெயரில் த. சண்முகசுந்தரம் என்பவர் எழுதி 1974 இல் வெளியிட்டார்.

பேராதனைப் பல்கலைக்கழகத்தில் தமிழ்ப் பேராசிரியராகப் பணியாற்றிய போது, பிற்காலத்தில் அவர் இலங்கைத் தமிழ்க் கல்வெட்டியல் துறையில் மதிப்புமிக்க பங்களித்துள்ளார். இலங்கையின் பண்டைய பல தமிழ்க் கல்வெட்டுகளை ஆராய்ந்து, திருத்தி வெளியிடப் போதுமான பயிற்சி பெற்ற கல்வெட்டாய்வாளர்கள் இல்லாத ஒரு காலத்தில், கணபதிப்பிள்ளை முன்வந்து இப்பணிக்குத் தன் பங்களிப்பை வழங்கினார். மகனை, மொரகாவலை, பாண்டுவஸ்னுவர போன்ற இடங்களில் கண்டுபிடிக்கப்பட்ட தமிழ்க் கல்வெட்டுக்கள் குறித்து University of Ceylon Review 1960, 1962 இதழில் கட்டுரைகளாக எழுதி வெளியிட்டார். இதன் மூலம் அவர் இத்துறையில் ஒரு புதிய ஆர்வத்தை ஏற்படுத்தி, இப்பணியைத் தொடர தமது மாணவர்களுக்கு ஊக்கம் அளித்தார்.

பேராசிரியர் கணபதிப்பிள்ளை மட்டக்களப்பைச் சேர்ந்த மனோன்மணி என்பவரைத் திருமணம் புரிந்தார். இவர்களுக்கு டாக்டர் கந்தசாமிப்பிள்ளை, டாக்டர் ஒப்பிலாமணிப்பிள்ளை என இரு ஆண்களும், சௌந்தராம்பிகை, மங்களாம்பிகை, பாலாம்பிகை, அருள்மொழிநங்கை, டாக்டர் வள்ளி என ஐந்து பெண்களும் உள்ளனர்.

பேராசிரியர் க. கணபதிப்பிள்ளையின் நினைவாக கனடா தமிழ் இலக்கியத் தோட்டம் ஆண்டுதோறும் சிறந்த புனைவு நூலுக்கான பரிசை வழங்கி வருகிறது.





</doc>
<doc id="263575" url="https://ta.wikipedia.org/wiki?curid=263575" title="மாஞ்சா நூல்">
மாஞ்சா நூல்

மாஞ்சா நூல், வஜ்ரம் அல்லது சவ்வரிசி கலவையில், பழைய குழுல் விளக்கின் கண்ணாடி துகள்களை கலந்து, பட்டத்தின் நூலில் தோய்த்து மாஞ்சா நூலை தயாரிக்கின்றனர். எதிராளியின் பட்டத்தின் நூலை அறுக்க மாஞ்சா நூல் உதவுகிறது. சில சிறு வணிகர்கள் தனியாக மாஞ்சா நூலை தயாரித்து விற்பதுண்டு. தமிழ்நாட்டில் குறிப்பாக சென்னை மற்றும் அதன் சுற்றுப்புறங்களில் மாஞ்சா நூல் பட்டம் விடுகின்றனர்.

சென்னையில் மொட்டை மாடிகளில் மற்றும் விளையாட்டுத் திடல்களில் பட்டம் விடுவது வழக்கம். சிலர் விளையாட்டாக அடுத்தவர்களின் காற்றாடிகளை வீழ்த்த, மாஞ்சா நூல் கொண்ட பட்டங்களை பறக்கவிட்டு பந்தயம் வைப்பதுண்டு. உயரத்தில் பறந்து கொண்டிருக்கும் பட்டம் தீடிரென அறுந்து கீழே விழம் போது பட்டத்தின் மாஞ்சா நூல், மரக்கிளைகள், மின் கம்பிகள், கட்டடங்களில் சிக்குவது உண்டு. சிலநேரங்களில் சாலைகளில் நடந்து செல்வோர் மற்றும் இரு சக்கர வாகனங்களில் செல்வோரின் கழுத்தை அறுத்து உயிரையும் பறித்து விடுகிறது. கண்ணாடி துகள்களால் தயாரிக்கப்படும் மாஞ்சா நூல் பட்டங்களால் ஆண்டு தோறும் உயிர்ச் சேதம் ஏற்படுவதால், மாஞ்சா நூல் காற்றாடி பறக்க விட நீதிமன்றம் தடை விதித்துள்ளது.

மாஞ்சா நூல் பட்டம் விடுபவர்களுக்கு அதிக பட்சமாக இரண்டரை ஆண்டுகள் சிறை தண்டனை விதிக்கப்படுகிறது. மாஞ்சா தடவிய நூல் கொண்ட பட்டம் விடுபவர்களையும், மாஞ்சா நூல் விற்பவர்களையும், தயாரிப்பவர்களையும் காவல் துறை கண்டுபிடித்து குற்றவழக்கு பதிவு செய்கின்றனர்.


</doc>
<doc id="263584" url="https://ta.wikipedia.org/wiki?curid=263584" title="சுழல் அளவி">
சுழல் அளவி

சுழல் அளவி அல்லது ராட்டா மீட்டர் (ஆங்கிலத்தில்: Rotameter) என்பது ஒரு மூடிய குழாயின் வழியே செல்லும் திரவ அல்லது வாயு ஓட்ட விகிதத்தினை அளவிடும் ஒரு சாதனம் ஆகும். இது மாறுபரப்பு பாய்ம அளவி வகையினைச் சார்ந்தது. இது குறிப்பிட்ட குறுக்கு வெட்டு பரப்பளவு கொண்டுள்ள பகுதியின் வழியே மாறுபடும் திரவ ஒட்டத்தினை அனுமதிப்பதினால் அளவிடப்படுகிறது. 

இந்தக் கருவியிலுள்ள குறுகலான குழாயில் ஏறி, இறங்கும் மிதவையானது பாய்ம ஓட்டத்தினை அளவிட உதவுகிறது. சுழல் அளவி புவி ஈர்ப்பு விசை வகையினைச் சார்ந்தது. இது கீழே இழுக்கும் ஈர்ப்புவிசைக்கும், பாய்ம ஓட்டத்தினால் மேலே தள்ளும் விசைக்கும் இடையே ஏற்படும் எதிர்ப்பின் அடிப்படையில் இயங்குகிறது.. பாய்ம ஒட்டம் நிலையானதாக இருக்கும்பொழுது, மிதவை ஓரிடத்தில் நிற்கும், அதனை கன பாய்ம ஒட்ட விகிதமாக எடுத்துக்கொள்ளலாம். இந்த நிலை குறியிடப்பட்ட அளவில் சுட்டிக்காட்டப்படுகின்றது. மாறும் சமநிலைப்படுத்தும் செயலின்பொழுது, முழு புவி ஈர்ப்பு விசையினையும் ஈடுபடுத்த ஒரு செங்குத்தான குறுகலான அளவீட்டுக் குழாய் தேவைப்படுகின்றது.


</doc>
<doc id="263586" url="https://ta.wikipedia.org/wiki?curid=263586" title="ராஸ் சாவேஜ்">
ராஸ் சாவேஜ்

ராஸ் சாவேஜ் (Roz Savage பிறப்பு 1967 திசம்பர் 23 ) என்பவர் ஒரு ஆங்கிலேய கடல் துடுப்புப் படகு சாதனையாளர், நெகிழிப்பை எதிர்ப்பாளர், சுற்றுச்சூழல் வழக்கறிஞர், எழுத்தாளர், பேச்சாளர் ஆவார்.
இவர் பெருங்கடல்களில் துடுப்புப் படகில் பயணித்து கின்னஸ் உலக சாதனைகள் படைத்தவர். இதில் மூன்று பெருங் கடல்களான அட்லாண்டிக் பெருங்கடல், பசிபிக் பெருங்கடல், இந்தியப் பெருங்கடல் ஆகியவற்றை தனியாக துடுப்புப் படகில் துடுப்புப் போட்டு கடந்த முதல் பெண் என்ற சாதனையும் உட்பட்டது. இவர் 50 இலட்சம் துடுப்புபோட்டு, தன்வாழ்நாளில் 500 நாட்களை 23 அடி நீளமுள்ள துடுப்புப் படகுடன் கடலில் கழித்து, கடலில் 15,000 மைல்கள் கடந்தவர். இவருக்கு 2013இல் எம்.பீ.ஈ என்னும் விருது வழங்கப்பட்டது. இது சுற்றுச்சூழலை பாதுகாக்கப் பாடுபடுவோருக்கு பிரித்தானிய அரசியின் பிறந்த நாளில் வழங்கப்படும் ஒரு விருது ஆகும். மேலும் இவருக்கு 2014 ல் பிரிஸ்டல் பல்கலைக்கழகத்தின் மூலமாக சட்டப் பிரிவில் கெளரவ முனைவர் பட்டம் வழங்கப்பட்டது.
ராஸ் சாவேஜ் ஐக்கிய நாடுகள் சபையின் காலநிலை வீரர் ஆவார். 2010-ம் ஆண்டு நேஷனல் ஜியோகிரபிக், ‘அட்வென்சர் ஆஃப் த இயர்’ என்ற கவுரவத்தை ராஸ் சாவேஜுக்கு வழங்கிச் சிறப்பித்தது.
33 வயதுவரை வேலை, குடும்பம், கணவர் என்று வாழ்ந்துவந்தார் ராஸ் சாவேஜ். இந்த வாழ்க்கையில் அவர் மகிழ்ச்சியாகவும் நிறைவையும் அடையாததை உணர்ந்து, வாழ்வில் எதாவது சாதனை படைக்க வேண்டும் என விரும்பினார். எந்த சாதனையைப் படைப்பது என சிந்தித்தபோது தனக்கு படகு செலுத்துவதில் எப்பொழுதுமே ஆர்வம் இருந்துவந்ததால், கடலில் தனியாக சாகசப் பயணம் செல்ல முடிவு செய்தார். இதனால் முதலில் தன்னுடைய வேலையில் இருந்து விலகினார். வீடு, கார் போன்றவற்றை விற்றார். கடற்கரைக்கு அருகே சிறிய அறை எடுத்து தங்கி, பயிற்சிகளை மேற்கொண்டார்.
14 மார்ச் 2006 இல் தன்னுடைய முதல் கடல் பயணத்தை ஆரம்பித்தார். 23 அடி நீளம் கொண்ட படகில், தனியாளாக, துடுப்பு போட்டபடி அட்லாண்டிக் கடலில் கிளம்பினார் பயணத்தை முடிக்க 103 நாட்கள் ஆனது. பயணம் துவக்கிய 80 நாட்களுக்குப் பிறகு அவரது நான்கு துடுப்புகளும் உடைந்துவிட்டன. அடுப்பு உடைந்து போனதால், சூடான உணவுகளைச் சாப்பிட்டு 20 நாட்கள் ஆகியிருந்தன. செயற்கைக்கோள் தொலைபேசி சாதனம் செயலிழந்தது. தோள்பட்டை வலி எடுத்தது. உப்பு நீரால் முதுகில் புண்கள் வந்துவிட்டன.

இவ்வாறு பல துண்பங்களுக்குப் பிறகு 103 நாட்கள் பயணத்தின் முடிவில், 3 ஆயிரம் மைல்களைக் கடந்து, நிலப்பகுதிக்கு வந்து சேர்ந்தார். அட்லாண்டிக் கடலைத் தனியாகக் கடந்த 5-வது பெண் என்ற சாதனையைப் படைத்தார். இவரது இந்த அட்லாண்டிக் பயணம்குறித்து "திறந்த பெருங்கடல்மேல் கற்றுக்கொண்ட பாடங்கள்' என்ற பெயரில் 6.அக்டோபர் 2009 6 ம் தேதி நூலாக வெளிவந்நது.
சேவேஜ தனது வெற்றிகரமான அட்டலாண்டிக் கடல் பயணத்தை அடுத்து பசிபிக் பெருங்கடலில் தனியாக துடுப்புப் படகில் அமெரிக்காவில் இருந்து ஆஸ்திரேலியா வரை கடந்த முதல் பெண் என்ற பெயர் பெறும் சாகசப் பயணம் செய்யப் போவதாக அறிவித்தார். ( மாட் பொண்ட்டரி என்பவர் வேறு வழியாக, 2005 இல் பசிபிக் கடலை துடுப்புப் படகில் கடந்தார் ) பிறகு வெற்றிகரமாக 2008 ஒரு கோடைக் காலத்தில் கலிபோர்னியாவில் இருந்து பயணத்தைத் தொடங்கி, மூன்று கட்டங்களாக பயணத்தை முடித்தார், அவரது பயணத்தை அவாய்முதல் துவாலுவரை 2009 இலும், 2010இல் பப்புவா நியூ கினியில் பயணத்தின் இலக்கை முடித்தார்.
ஏப்ரல் 2011 இல் தொடங்கி, இந்திய பெருங்கடலை கடக்க ஆஸ்திரேலியாவின் பிரெமெண்டல் என்னுமிடத்தில் பயனத்தை துவக்க ஏற்பாடுகள் செய்தார். அவரது பாதை, தினசரி கடக்கும் இடங்களில் மற்றும் இலக்கு போன்றவை இரகசியமாக வைக்கப்பட்டன, அந்த கடல் பகுதியில் இருந்த ஆபத்து ஆகும். பயணத்தை துவங்கி வெற்றிகரமாக அக்டோபர் 4 2011 அன்று 154 நாட்களில் நிறைவு செய்தார். தனிப் பெண்ணாக மூன்று பெருங்கடல்களான அட்லாண்டிக், பசிபிக் இந்திய பெருங்கடல் ஆகியவற்றை தனியாக கடந்த முதல் பெண்மணி என்ற பெருமையை, அடைந்தார்.


</doc>
<doc id="263587" url="https://ta.wikipedia.org/wiki?curid=263587" title="இட்ரியம்(III) குளோரைடு">
இட்ரியம்(III) குளோரைடு

இட்ரியம்(III) குளோரைடு "(Yttrium(III) chloride)" என்பது YCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இட்ரியம் மற்றும் குளோரின் சேர்ந்து உருவாகும் இச்சேர்மம் நீரிலி (YCl) மற்றும் நீரேற்று (YCl3(H2O)6) ஆகிய இரண்டு வடிவங்களில் காணப்படுகிறது. இரண்டுமே நிறமற்ற திண்மங்களாக தண்ணீரில் நன்றாக கரைந்து நீர்மயமாகின்றன.

திண்மநிலை YCl3 , குளோரைடு அயனிகளின் கனசதுர நெருக்கப் பொதிவு கட்டமைப்பை ஏற்றுள்ளது. இட்ரியம் அயனிகள் எண்முகத் துளைகளின் மூன்றில் ஒரு பங்கு பொதிவை நிரப்புகின்றன. விளைகின்ற YCl அடுத்தடுத்த எண்முகத்தின் முனைகளை பகிர்ந்து கொண்டு அடுக்குக் கட்டமைப்பைத் தருகிறது This structure is shared by a range of compounds notably AlCl..இந்தக் கட்டமைப்பு பெரும்பாலான சேர்மங்களால் , குறிப்பாக AlCl3 சேர்மத்தால் பகிர்ந்து கொள்ளப்படுகிறது.

பெரும்பாலும் அமோனியம் குளோரைடு வழியாகத்தான் YCl தயாரிக்கப்படுகிறது. இவ்வினையின் தொடக்கம் YO அல்லது நீரேற்ற குளோரைடு அல்லது ஆக்சிகுளோரைடு அல்லது YCl•6HO. இவற்றில் ஒன்றிடமிருந்துதான் தொடங்குகிறது. இம்முறைகளில் (NH)[YCl]:சேர்மம் தயாரிக்கப்படுகிறது.

இப்பென்டாகுளோரைடு வெப்பத்தால் பின்வருமாறு சிதைவடைகிறது.இவ்வெப்ப முறிவு வினை (NH)[YCl]என்ற இடைநிலையின் வழியாக மேலும் தொடர்கிறது.

Y2O3 உடன் நீர்க்கரைசலான HCl சேர்த்து வினைப்படுத்தினால் நீரேற்ற குளோரைடை YCl· 6HO உற்பத்தி செய்கிறது. இவ்வுப்பைச் சூடுபடுத்தினால் இது நீரிலியைக் கொடுப்பதில்லை, மாறாக ஓர் ஆக்சி குளோரைடைக் கொடுக்கிறது.(NH)[YCl]:


</doc>
<doc id="263593" url="https://ta.wikipedia.org/wiki?curid=263593" title="படகுமெயில் விரைவு ரயில்">
படகுமெயில் விரைவு ரயில்

போட்மெயில் எக்ஸ்பிரஸ் இந்திய – இலங்கை எக்ஸ்பிரஸ் எனவும் அறியப்படும் விரைவு ரயில் சேவையாகும். இது தென்னிந்திய ரயில்வேயினால் செயல்படுத்தப்படும் ரயில்சேவை. இது முதலில் சென்னை எழும்பூர் முதல் தனுஷ்கோடி வரை செயல்பட்டது. தற்போது சென்னை எழும்பூர் முதல் இராமேஸ்வரம் வரை செயல்படுகிறது. இந்த வழித்தடத்தினில் உள்ள திருச்சிராப்பள்ளி, செங்கல்பட்டு, விழுப்புரம், கடலூர், சிதம்பரம், கும்பகோணம், தஞ்சாவூர், புதுக்கோட்டை, காரைக்குடி, சிவகங்கை மற்றும் இராமநாதபுரம் ஆகிய ரயில் நிலையங்களை முக்கிய நிறுத்தங்களாகக் கொண்டுள்ளது. 19 ரயில் பெட்டிகள் கொண்ட இந்த ரயில் சேவை தினசரி செயல்படும் ரயில் சேவையாகும். இந்திய ரயில்வேயின் பெருமைக்குரிய ரயில் சேவைகளில் இதுவும் ஒன்று. கடந்த 2014 ஆம் ஆண்டின் மூலம், தனது நூறு ஆண்டு ரயில் சேவையினை போட்மெயில் ரயில் சேவை பூர்த்தி செய்துள்ளது.

இது சென்னை எழும்பூரில் இருந்து, இராமேஸ்வரம் வரை செயல்படுகிறது. 14 மணி நேரம் மற்றும் 5 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 22 நிறுத்தங்களைக் கொண்டு செயல்படுகிறது. மணிக்கு சராசரியாக 47 கிலோ மீட்டர் வேகத்தில் சுமார் 667 கிலோ மீட்டர் தொலைவினை 14 மணி நேரம் மற்றும் 5 நிமிடங்களில் கடக்கிறது. இது சென்னை எழும்பூர் மற்றும் இராமேஸ்வரம் ஆகியவற்றிற்கு இடைப்பட்ட 122 ரயில் நிறுத்தங்களில் 22 நிறுத்தங்களை மட்டுமே கொண்டிருக்கிறது.

இது இராமேஸ்வரத்தில் இருந்து சென்னை எழும்பூர் வரை செயல்படுகிறது. 13 மணி நேரம் 30 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 23 நிறுத்தங்களைக் கொண்டு செயல்படுகிறது. மணிக்கு சராசரியாக 49 கிலோ மீட்டர் வேகத்தில் சுமார் 667 கிலோ மீட்டர் தொலைவினை 13 மணி நேரம் 30 நிமிடங்களில் கடக்கிறது. இராமேஸ்வரம் மற்றும் சென்னை எழும்பூர் ஆகியவற்றிற்கு இடைப்பட்ட 122 ரயில் நிறுத்தங்களில் 23 நிறுத்தங்களை மட்டுமே கொண்டிருக்கிறது. புறப்படும் நேரத்திலும், சென்றடையும் நேரத்திலும் கிட்டத்தட்ட சரியாக சென்றடையும்படி செயல்பட்டு வருகிறது.


</doc>
<doc id="263594" url="https://ta.wikipedia.org/wiki?curid=263594" title="1613">
1613

1613 (MDCXIII) ஒரு செவ்வாய்க்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வெள்ளிக்கிழமையில் ஆரம்பமான ஒரு சாதரண ஆண்டாகும்.




</doc>
<doc id="263600" url="https://ta.wikipedia.org/wiki?curid=263600" title="சடையவர்மன் அதிவீரராம பாண்டியன்">
சடையவர்மன் அதிவீரராம பாண்டியன்

அதிவீரராம பாண்டியர் பிற்கால பாண்டிய மன்னர்களுள் ஒருவர். 16 ஆம் நூற்றாண்டில் வாழ்ந்த இவர் ஏறக்குறைய 40 ஆண்டுகள் (1564–1604) ஆட்சி புரிந்ததாகத் தெரிகிறது. இவர் ஒரு அரசர் என்பதோடன்றித் திறமையான தமிழ்ப் புலவராகவும் விளங்கினார். வடமொழியிலும், தமிழிலும் தோன்றிய, நளன் கதை கூறும் நூல்களைத் தழுவி நைடதம் என்னும் நூலை இவர் இயற்றினார். இது சிறந்த தமிழ் நூல்களுள் ஒன்றாகக் கருதப்படுகிறது. இது தவிர நீதிகளை எடுத்துக் கூறும் வெற்றி வேற்கை என்னும் நூலையும், காசி காண்டம், கூர்ம புராணம், மாக புராணம் ஆகிய நூல்களையும் ஆக்கியுள்ளார். இவற்றுடன் கொக்கோகம் எனப்படும் காமநூலையும் தமிழில் தந்துள்ளார்.

மிகுந்த இறை பக்தி கொண்டவரான இவர், பல கோயில்களையும் கட்டுவித்துள்ளார். தென்காசியில் இருக்கும் சிவன்கோயில் ஒன்றும் விஷ்ணு கோயில் ஒன்றும் இவற்றுள் அடங்குவனவாகும்.

இவருக்குச் சீவலமாறன் என்னும் பெயர் உண்டு என்பதை 16 ஆம் நூற்றாண்டில் வாழ்ந்த புலவர் சிதம்பரநாத கவி என்பவர் இவரைப்பற்றி இயற்றிய சீவலமாறன் கதை என்னும் நூலால் அறியமுடிகிறது.



</doc>
<doc id="263603" url="https://ta.wikipedia.org/wiki?curid=263603" title="கிராம தன்னிறைவுத் திட்டம்">
கிராம தன்னிறைவுத் திட்டம்

கிராம தன்னிறைவுத் திட்டம் என்பது தமிழகத்தின் ஊரகப் பகுதியில் மக்கள் பங்குத் தொகையுடன் செயல்படுத்தப்படும் ஓர் அரசு நலத்திட்டமாகும்.

இத்திட்டம் 2011-12 ஆம் ஆண்டு தமிழக அரசால் அறிமுகப்படுத்தப்பட்டத் திட்டம் ஆகும்.
இத்திட்டத்திற்கு தமிழக அரசு 2015-16 இல் ரூ.100 கோடியை ஒதுக்கீடு செய்தது.

மூன்றில் ஒரு பங்கு பணம் செலுத்தி, கிராம தன்னிறைவுத் திட்டம் மூலம் அடிப்படைவசதிகளை பொதுமக்களே நிறைவேற்றிக் கொள்ளலாம் என ஊரக வளர்ச்சி முகமை தெரிவித்தது. இதை பயன்படுத்திக்கொள்ள பொதுமக்களுக்கு வேண்டுகோளும் விடுக்கப்பட்டது.


</doc>
<doc id="263611" url="https://ta.wikipedia.org/wiki?curid=263611" title="அடுத்த பதினொன்று">
அடுத்த பதினொன்று

அடுத்த பதினொன்று (சுருக்கமாக N-11) 21ஆவது நூற்றாண்டில் பிரிக் நாடுகளுடன் உலகின் பெரிய பொருளாதாரங்களுடன் இணையக்கூடிய மிக உயர்ந்த வாய்ப்புள்ள நாடுகளாக கோல்ட்மேன் சாக்ஸ் முதலீட்டு வங்கியியல் மற்றும் பொருளியலாளர் ஜிம் ஓநீல் அடையாளம் கண்ட பதினொரு நாடுகளாகும். இவையாவன: வங்காளதேசம், எகிப்து, இந்தோனேசியா, ஈரான், மெக்சிக்கோ, நைஜீரியா, பாக்கித்தான், பிலிப்பீன்சு, துருக்கி, தென் கொரியா மற்றும் வியட்நாம். திசம்பர் 12, 2005 அன்று முதலீடு வாய்ப்பு மற்றும் வருங்கால வளர்ச்சியைக் கருத்தில் கொண்டு இந்த நாடுகளை, வங்கி அடையாளம் கண்டது. 2011க்குப் பின்னர் இந்தப் பதினொரு நாடுகளில் மிகவும் முதன்மையான நாடுகளான மெக்சிக்கோ, இந்தோனேசியா, தென் கொரியா மற்றும் துருக்கியின் உற்பத்தி அடுத்தப் பதினொன்றின் மொத்த தேசிய உற்பத்தியில் 73 விழுக்காடாக இருந்தது.

பருப்பொருளியல் நிலைத்தன்மை, அரசியல் முதிர்ச்சி, முதலீடு, வணிகக் கொள்கைகளில் பொருளியல் திறந்த தன்மை, கல்வியின் தரம் ஆகிய அளவைகளைக் கொண்டு கோல்ட்மேன் சாக்ஸ் இந்த நாடுகளை அடையாளம் கண்டது. 2003இல் இதே வங்கி பிரேசில், உருசியா, இந்தியா, மற்றும் சீனாவை வளர்ந்து வரும் நான்கு "பிரிக்" நாடுகளாக வெளியிட்டது; இதன் தொடர்ச்சியாகவே N-11 ஆய்வுத்தாளை வெளியிட்டது.



</doc>
<doc id="263624" url="https://ta.wikipedia.org/wiki?curid=263624" title="உஜ்ஜைனி காலபைரவர் கோயில்">
உஜ்ஜைனி காலபைரவர் கோயில்

உஜ்ஜைனி காலபைரவர் கோயில், இந்திய மாநிலமான மத்தியப் பிரதேசத்தின் உஜ்ஜைன் நகரத்தின் அமைந்துள்ளது. இந்த ஊரின் காவல் தெய்வமாக கால பைரவர் போற்றப்படுகிறார். நாள்தோறும் நூற்றுக்கணக்கான பக்தர்கள் வந்துசெல்கின்றனர்.

முந்தைய காலத்தில் இருந்த கோயிலின் சிதைந்த பகுதியிலேயே தற்காலத்துக் கோயில் கட்டப்பட்டிருக்கிறது. இங்கு சிவன், பார்வதி, விஷ்ணு, விநாயகர் போன்ற கடவுளர்களின் படங்களும் உள்ளன. இவை பரமர வம்சத்தினரின் ஆட்சிக்காலத்தைச் சேர்ந்தவை.


</doc>
<doc id="263632" url="https://ta.wikipedia.org/wiki?curid=263632" title="காவலன் அவன் கோவலன்">
காவலன் அவன் கோவலன்

காவலன் அவன் கோவலன் விசு இயக்கத்தில் 1987ஆம் ஆண்டில் வெளியான ஒரு இந்தியத் தமிழ்த் திரைப்படமாகும். பிரபு, ரேகா, மாதுரி ஆகியோர் முக்கிய கதாபாத்திரங்களில் நடித்திருந்தனர். விஜயானந்த் இசையமைத்திருந்தார்.


</doc>
<doc id="263635" url="https://ta.wikipedia.org/wiki?curid=263635" title="பிக்காசோவின் நீலக்காலம்">
பிக்காசோவின் நீலக்காலம்

பிக்காசோவின் நீலக்காலம் என்பது, புகழ்பெற்ற எசுப்பானிய ஓவியரான பாப்லோ பிக்காசோ தனது ஓவியங்களை நீலத்தின் பல்வேறு சாயல்களை மட்டும் பயன்படுத்தி வரைந்த காலப்பகுதியைக் குறிக்கிறது. அரிதாக வேறு சில நிறங்களும் பயன்படுத்தப்பட்டது உண்டு. இக்காலம் 1901 முதல் 1904 வரையான காலப்பகுதியாகும். பார்சிலோனாவிலும், பாரிசிலும் வரைந்த இவ்வோவியங்கள் இன்று அவரது புகழ்பெற்ற ஓவியங்களுள் சிலவாகத் திகழ்கின்றன. ஆனால், இவை வரையப்பட்ட காலத்தில் இவற்றைப் பிக்காசோவால் விற்கமுடியாதிருந்தது. 

நீலக்காலம் எப்போது தொடங்கியது என்பது குறித்துத் தெளிவில்லை. இது எசுப்பெயினில் 1901 வசந்த காலத்தில் அல்லது பாரிசில் அவ்வாண்டின் பின்னரைப் பகுதியில் தொடங்கியிருக்கலாம் எனக் கருதப்படுகிறது. கண்டிப்பான நிறப் பயன்பாடும், அவர் அடிக்கடி பயன்படுத்திய விபச்சாரிகள், பிச்சைக்காரர்கள், குடிகாரர்கள் போன்ற சோகத்துக்குரிய விடயங்களும், பிக்காசோவின் எசுப்பானியப் பயணத்தின் செல்வாக்காலும், அவரது நண்பர் கார்லோசு கசாகெமாசு தன்னைத்தானே சுட்டுத் தற்கொலை செய்துகொண்டதால் உண்டான சோகத்தின் விளைவாலும் ஏற்பட்டது. 

தனது நண்பனின் இறப்புச் செய்தியைக் கேட்டதிலிருந்துதான் நீல நிறத்தில் ஓவியங்களை வரையத் தொடங்கியதாக பிக்காசோவே ஒருமுறை கூறியிருந்தபோதும், கலை வரலாற்றாளரான எலன் செக்கெல் இதுகுறித்துச் சில ஐயங்களை எழுப்பியுள்ளார். இவரது கூற்றுப்படி, கசாகேமா பாரிசில் இறக்கும்போது பிக்காசோ அங்கு இல்லை. பிக்காசோ மே மாதம் பாரிசுக்குத் திரும்பியபோது இறந்த நண்பனின் கலையகத்தில் பல வாரங்கள் தங்கி ஒரு கண்காட்சிக்குத் தயார்படுத்தினார். அக்காலத்தில் அவர் வரைந்த ஓவியங்கள் பளிச்சிடும் நிறங்களையும், பகட்டான விடயங்களையும் கொண்டிருந்தன. 1901ல் பிக்காசோவின் உளவியல் நிலைமை மோசமானது. அவ்வாண்டின் பிற்பகுதியில் பிக்காசோ கடுமையான மன அழுத்தத்துக்கு உள்ளானார். இதனால், இவர் தனது ஓவியங்களில் நீலச் சாயையைக் கூடுதலாகப் பயன்படுத்தத் தொடங்கினார். ஆண்டின் முற்பகுதியில் இவரது நண்பர் இறந்தபோது பிக்காசோ வரைந்த "கசாகெமாசின் இறப்பு" (La mort de Casagemas) என்னும் ஓவியத்தில் பிரகாசமான நிறங்களே பயன்படுத்தப்பட்டிருந்தன. நீலக்காலத்தின் முதல் ஓவியம் என்று கொள்ளத்தக்கது "தனது சவப்பெட்டியில் கசாகெமாசு" எனத் தலைப்பிட்ட ஓவியம் ஆகும். இவ்வோவியத்தை வரைந்து முடித்த காலத்தில் பிக்காசோ மோசமான மன அழுத்தத்துக்கு ஆட்பட்டிருந்தார். வழக்கமாக மற்றவர்களுடன் பழகுவதில் விருப்பம் கொண்டவரான பிக்காசோ இக்கட்டத்தில் தனது நண்பர்களிடமிருந்தும் ஒதுங்கியிருந்தார். இவரது மன அழுத்தத்தின் தாக்கம் பல ஆண்டுகள் நீடித்தது. 

1901க்கு முன்னர் பிக்காசோவின் தொழில் சிறப்பான நிலையில் இருந்தது. ஆனால், அவர் தனது ஓவியங்களுக்கான விடயங்களாக ஏழைகளையும், விலக்கிவைக்கப்பட்டவர்களையும் பயன்படுத்தியதுடன், நீலச் சாயைகள் மூலம் துயரங்களை வெளிப்படுத்தத் தொடங்கியபோது, பொதுமக்களும், திறனாய்வாளர்களும் இவரது ஓவியங்களிலிருந்து விலகிச் சென்றனர். மக்கள் இவ்வாறான ஓவியங்களைத் தமது வீட்டுச் சுவர்களில் தொங்கவிட விரும்பவில்லை. பிக்காசோ தொடர்ந்தும் இவ்வகை ஓவியங்களையே வரைந்தார். இதனால் அவரது பொருளாதார நிலையும் மோசமானது. 

1904ம் ஆண்டுக்குப் பின்னரே நிலைமை மாறியது. இதன் பின்னர் பிக்காசோவின் இளஞ்சிவப்புக்காலம் தொடங்கியது.


</doc>
<doc id="263647" url="https://ta.wikipedia.org/wiki?curid=263647" title="முஹம்மத்: மெஸென்ஜர் ஆஃப் காட் (திரைப்படம்)">
முஹம்மத்: மெஸென்ஜர் ஆஃப் காட் (திரைப்படம்)

முஹம்மத்: மெஸென்ஜர் ஆஃப் காட், (Muhammad: The Messenger of God (film), 2015ஆம் ஆண்டில் வெளியான பாரசீக மொழி திரைப்படத்தை மஜித் மஜிதி இயக்கியுள்ளார். இப்படத்தின் இசை அமைப்பாளர் ஏ. ஆர். ரகுமான் ஆவார். படத்தின் ஒளிப்பதிவாளர் விட்டொரியா ஸ்டொரரொ ஆவார். இத்திரைப்படம் 171 நிமிடங்கள் ஓடக்கூடியது.

இரான் நாட்டின் சார்பாக சிறந்த வெளிநாட்டுத் திரைப்படத்துக்கான ஆஸ்கர் விருதுக்குப் பரிந்துரைக்கப்பட்டுள்ளது.


நபிகளை அவமதித்துள்ளதாக, இந்தப் படத்தை இசுலாமிய அமைப்பு எதிர்த்திருந்தது.



</doc>
<doc id="263651" url="https://ta.wikipedia.org/wiki?curid=263651" title="கேரத் பேல்">
கேரத் பேல்

கேரத் ஃபிராங்க் பேல் (, பிறப்பு: ஜூலை 16, 1989, கார்டிஃப்) வேல்ஸ் நாட்டில் பிறந்த இவர் ஒரு தொழில்முறைக் கால்பந்தாட்ட வீரர். இவர் தற்போது லா லீகாவின் ரியல் மாட்ரிட் அணி மற்றும் வேல்ஸ் நாட்டு கால்பந்தாட்ட அணிகளுக்காக விளையாடி வருகின்றார்.

இடதுபுற பின்கள ஆட்டக்காரராக முதலில் விளையாடத்தொடங்கிய இவர் தற்பொழுது முன்கள ஆட்டக்காரராக விளையாடிவருகிறார்.

ரியல் மாட்ரிட் அணி 2013-2014ல் கோபா டெல் ரே மற்றும் யூவேஃபா சாம்பியன்ஸ் லீக் கிண்ணங்களை வெல்ல உறுதுணையாக இருந்தார்.


</doc>
<doc id="263658" url="https://ta.wikipedia.org/wiki?curid=263658" title="ரமி சாப்ரா">
ரமி சாப்ரா

ரமி சாப்ரா (Rami chhabra பிறப்பு --1938) என்பவர் பெண்ணியவாதி, இதழாளர் செயற்பாட்டாளர் ஆவார். 1950 களின் பிற்பகுதியில் இதழிகைத் துறையில் நுழைந்த இவர் தொடர்ந்து எழுத்துப் பணியில் ஈடுபட்டு வருகிறார். டைம்சு ஆப் இந்தியா, இந்தியன் எக்சுபிரசு, இந்துச்தான் டைம்சு போன்ற நாளிதழ்களில் பத்தி எழுத்தாளராகக் கட்டுரைகள் எழுதி வந்தார். வியத்நாம் போர்க் காலத்தில் சைகோனுக்கும் சீனாவுக்கும் சென்று வந்தவர்.

இப்போதைய பாக்கித்தானில் உள்ள டேரா இசுமாயில் கான் என்னும் ஊரில் பிறந்த ரமி சாப்ரா தில்லிப் பல்கலைக் கழகத்தில் ஆங்கில இலக்கியத்தில் இளங்கலைப் பட்டம் பெற்று பின்னர் சட்டம், குமுகவியல் ஆகியவற்றையும் பயின்றார். 

பெண்களுக்கான பாதுகாப்பு, குடும்பக் கட்டுப்பாடு, வரதட்சினைச் சாவு, பெண்களுக்குச் சொத்துரிமை, பெண்கள் திருமண வயது வரம்பு உயர்த்தல், பெண்களுக்கு எதிரான வன்செயல்கள் ஆகியன பற்றி 1977 ஆம் ஆண்டில் இந்தியன் எக்சுபிரசு தாளில் 'பெமினிஸ்ட் வியூபாய்ன்ட்' என்னும் பகுதியில் வாரம் தோறும் ரமி சாப்ரா எழுதி வந்தார்.
குக்கிராமங்களுக்குச் சென்று பெண்கள் எதிர்கொள்ளும் பிரச்சினைகளையும் அவல நிலைமைகளையும் நேரிடையாகப் பார்த்துப் புரிந்துகொண்டார். அடிக்கடி உண்டாகும் மகப்பேற்றின் கேடுகள் பற்றியும் பாதுகாப்பான தாய்மைப் பற்றியும் பெண்களிடையே பரப்புரை செய்தார். எச் ஐ வி எயிட்சு போன்ற நோய்களுக்கான எதிர்ப்பு அணியை உருவாக்கினார். தூர்தர்சன் தொடங்கப்பட்ட காலகட்டத்தில் நிகழ்ச்சி தொகுப்பாளராக இருந்து பணியாற்றினார். ஆல் இந்தியா வானொலியிலும் வினா விடை நிகழ்ச்சி நடத்தினார்.

1978 இல் குடும்பக் கட்டுப்பாடு அறக்கட்டளை பொறுப்பை ஏற்றுக் கொண்டார். 1986 இல் அப்போதைய தலைமை அமைச்சர் இராசீவ் காந்தி சுகாதாரம் மற்றும் குடும்பத் துறைக்கு கூடுதல் செயலாளராக ரமி சாப்ராவை அமர்த்தினார். ரமி சாப்ரா தேசிய மக்கள் தொகை குழுவில் உறுப்பினராக இருந்தார். 

Breaking Ground--Journey into the Media..And Out


</doc>
<doc id="263659" url="https://ta.wikipedia.org/wiki?curid=263659" title="தோல் நீட்சிக் கோடுகள்">
தோல் நீட்சிக் கோடுகள்

‘ஸ்ட்ரெட்ச் மார்க்ஸ்’ என்று ஆங்கிலத்தில் அழைக்கப்படும் இந்த வகையிலான தோற்றங்கள், தோலில் கோடுகள் அமைந்திருப்பதுபோல் தெரியும். சாதாரண தோலின் நிறத்தினைவிட சற்று பொலிவு குறைந்து தோற்றமளிக்கும் இந்தக் கோடுகள் பற்றி தோல் நோய் பற்றிய துறைகளில் குறிப்பிடப்பட்டுள்ளன. தோலின் அடிப்பகுதியில் உள்ள தோல்பகுதி நலிவடையும்போது சற்று வெளிப்புறத் தோற்றத்தில் காட்சியளிக்கும். ஆனால் அவை முழுமையாக மறையாது.

விரைவாக வளரும் தோல் அல்லது விரைவாக எடை அதிகரித்தல் ஆகியவற்றின் காரணமாக இதுபோன்ற கோடுகள் ஏற்படலாம். இவை தவிர ஹார்மோன்கள் மாற்றமடையும் உடல் நிகழ்வுகளான பருவமடைதல், கர்ப்பமடைதல், உடற்பயிற்சி, ஹார்மோன் மாற்று சிகிச்சை போன்றவற்றினாலும் இவை ஏற்படலாம். பெண்களின், கர்ப்ப காலத்தின் கடைசி மூன்று மாதங்களில் தொப்பை, மார்பகங்கள், தொடைகள், இடுப்பு, அடிமுதுகு மற்றும் பிட்டம் ஆகிய உடல் பாகங்களில் ஏற்பட வாய்ப்புகள் உண்டு. இவை ‘ஸ்ட்ரியே க்ராவிடரும்’ என்று ஆங்கிலத்தில் அழைக்கப்படுகிறது.

இவற்றின் நிறம் ஆரம்பத்தில் சிவப்பு அல்லது ஊதா நிறத்தில் தோற்றமளிக்கும், பின்னர் சற்று மங்கத் தொடங்கும். இதனால் பாதிக்கப்பட்ட பகுதிகள் காலியாகவும், தொடுவதற்கு மிருதுவாகவும் தோன்றும். தோலின் வடிவத்தினைத் தக்கவைத்துக்கொள்ள உதவும் நெகிழ்திறன் கொண்ட நடுத்தர தோல் அடுக்கில் இதன் பாதிப்பு ஏற்படும். அடித்தோலில் தேவையான அளவிற்கு பிடிமானம் இருக்கும்வரை இந்த தோல் நீட்சிக் கோடுகள் பாதிப்பு ஏற்படுவதில்லை. தோலில் ஏற்படும் நீட்சி, எங்கு இந்த கோடுகள் தோன்ற வேண்டும், எத்திசையில் இருக்க வேண்டும், எவ்வளவு தூரம் பரவ வேண்டும் என்பதை முடிவு செய்கின்றன.

இந்த தோல் கோடுகள் உடலில் எங்கு வேண்டுமானாலும் தோன்றலாம். ஆனால், உடலில் எங்கு கொழுப்பு சேருகிறதோ அங்கு இவை தோன்றும் வாய்ப்புகள் அதிகம். அடிவயிற்றுப் பகுதி (குறிப்பாக தொப்புளுக்கு அருகே), மார்பகங்கள், மேற்புற கைகள், கீழ்ப்புற கைகள், தொடைகள் (உள் மற்றும் வெளி இரண்டும்), இடுப்புப் பகுதி மற்றும் பிட்டம் ஆகிய பகுதிகளில் இவை ஏற்படும் வாய்ப்புகள் அதிகம். இவை உடல் சுகாதாரம் மற்றும் நோய் ஏற்படுத்துதல் என்று எவ்வித தீங்கினையும் விளைவிக்காமல் தாமாகவே சரியாகிவிடுகின்றன.

இந்த தோல் கோடுகளை அதிகப்படுத்தும் காரணிகள்: 324 பெண்களுக்கிடையே நட்த்தப்பட்ட ஆய்வு ஒன்றில், பெண்களுக்கு குழந்தை பிறந்தவுடன் உள்ள வயது (தாய்க்குரிய வயது), உயர் உடல் எடை அடர்த்தி, 15 கிலோவிற்கு அதிகமான எடை அதிகரிப்பு (33 பவுண்ட்ஸ்) மற்றும் பிறந்த குழந்தையின் எடை போன்றவை எவ்வித சம்மந்தமுமின்றி தோல் நீட்சிக் கோடுகளை அதிகப்படுத்துகின்றன என்று தெரியவந்துள்ளது. இளைஞர்களுக்கு, அதிகளவிலான தோல் நீட்சிக் கோடுகள் ஏற்படும் வாய்ப்புகளுள்ளன.

கார்டிகோஸ்டெராய்டு கிரீம்கள், திரவ மருந்துகள், மாத்திரைகள் மற்றும் நாள்பட்ட மருந்துகளின் பயன்பாடுகள் போன்றவை தோல் நீட்சிக் கோடுகளைத் தோற்றுவிப்பதற்கான அல்லது அதிகப்படுத்துவதற்கான மருத்துவ ரீதியான காரணங்களாகும்.

உடலில் தொடர்புத் திசுக்களில் உள்ள புரதங்களைத் தொடரவிடாமல் செய்வதன் மூலம் தோல் நீட்சிக் கோடுகள் உருவாகின்றன. இந்தச் செயலை குளூக்கோகார்டிகோய்ட் ஹார்மோன்கள் செய்கின்றன. இதன் மூலம் தோல் விரைவாக வளரவும் செய்யும். இதன் மூலம் தோலினை பிடித்துவைக்கும் செயல் தளர்ந்து, தோல் நீட்சி அடைதல், அடித்தோல் மற்றும் மேற்த்தோல் கிழிதல் போன்றவை நிகழும்.

பெண்களின் கர்ப்பக காலத்தில் ஏற்படும் தோல் நீட்சிக் கோடுகளைத் தடுக்கும் அல்லது குறைக்கும் கிரீம்கள் மற்றும் எண்ணெய்கள் எதுவும் முறையான ஆய்வுகள்படி இதுவரை கண்டறியப்படவில்லை. குழந்தை பெற்றதற்குப் பிறகு சிலவிதமான சிகிச்சை முறைகள் மூலம் அந்த தோல் நீட்சிக் கோடுகள் அல்லது வடுக்களை குறைக்க இயலும்.

பழங்காலத்துப் பெண்கள் முயற்சி செய்து கர்ப்பக காலத்தில் ஏற்படும் இந்த தோல் நீட்சிக் கோடுகளை குறைப்பதற்கான சில முன்னேற்படுகளைக் கண்டறிந்துள்ளனர். பழங்காலத்திய கிரேக்கர்கள் மற்றும் ரோமனியர்க்ள் ஆலிவ் எண்ணெயினை இதற்காகப் பயன்படுத்தினர். அதேபோல் சோமாலியர்கள் சாம்பிராணியினை இதே நோக்கத்திற்காகப் பயன்படுத்தினார்கள். இந்த இரு சிகிச்சை முறைகளும் தற்கால வழிமுறைகளில் அதிகமாக பயன்படுத்தப்பட்டு வருகின்றன. இதுகுறித்து செய்யப்பட்ட பல்வேறு ஆய்வுகளின் முடிவுகளில் வித்தியாசமான களிம்புகள் மற்றும் மருந்துகள் பல்வேறுபட்ட முரண்பட்ட விளைவுகளை ஏற்படுத்துவதாக தெரியவந்துள்ளது. சில முறையற்ற சிகிச்சை முறைகளில் ஆமணக்கெண்ணெய், கடற்பாசி, ஹோமியோபதி கிரீம்கள் மற்றும்/அல்லது எண்ணெய்கள் மற்றும் மேற்பூச்சு கிளைகோலிக் அல்லது பழ அமிலங்களை உபயோகித்தனர். இன்றுவரை தோல் நீட்சிக் கோடுகள் ஏற்படுவதைத் தடுக்கும்படியான முறையான செயல்முறைகள் கண்டுபிடிக்கப்படவில்லை.

தோல் நீட்சிக் கோடுகளைத் தடுக்கும் சில வழிமுறைகள் பின்வருமாறு:

1. அதிக எடையினைக் கொடுக்கும் பொருட்களை உட்கொள்ளக் கூடாது.

2. ஆக்ஸிஜனேற்றம், வைட்டமின்கள் மற்றும் தாதுக்கள் அதிகம் கொண்ட உணவுப்பொருட்களை சரியான அளவில் உட்கொள்ள வேண்டும்.

3. போதுமான அளவு தண்ணீர் எடுத்துக்கொள்வது, தினமும் பயிற்சி செய்வது போன்றவை மிகவும் மலிவாக கிடைக்கக்கூடிய சிகிச்சை முறைகளாகும்.

4. தோலினை ஈரப்பதமாக வைத்திருப்பது தோல் நீட்சிக் கோடுகள் ஏற்படுவதைத் தடுக்கும். ஏனெனில் உலர்ந்த சருமத்தின் தோல், தோல் நீட்சிக் கோடுகளைத் தோற்றுவிக்கவல்லது.

5. ஸ்டீராய்டு மருந்துகளைத் தவிர்க்க வேண்டும்.

6. தோல் நீட்சிக் கோடுகளைத் தடுப்பதற்கும், குறைப்பதற்கும் வைட்டமின் சி மிகவும் உதவும். எனவே வைட்டமின் சி அதிகம் கொண்ட உணவுப் பொருட்களை எடுத்துக்கொள்ளலாம்.


</doc>
<doc id="263663" url="https://ta.wikipedia.org/wiki?curid=263663" title="வயதான கிட்டார் கலைஞர்">
வயதான கிட்டார் கலைஞர்

வயதான கிட்டார் கலைஞர் (The Old Guitarist) என்பது, 1903ன் பிற்பகுதிக்கும், 1904ன் முற்பகுதிக்கும் இடைப்பட்ட காலத்தில் புகழ்பெற்ற ஓவியரான பாப்லோ பிக்காசோவினால் வரையப்பட்ட ஓவியம் ஆகும். இவ்வோவியம், எசுப்பெயினில் உள்ள பார்சிலோனாவின் தெருவில், வயதான, கண்பார்வையற்ற, களைத்த தோற்றம் கொண்ட, கந்தல் ஆடையணிந்த ஒரு மனிதன் தனது கிட்டாரை நோக்கி வளைந்தபடி அதை வாசிக்கும் காட்சியைக் காட்டுகிறது. இது தற்போது, சிக்காகோ கலை நிறுவனத்தில் காட்சிக்கு வைக்கப்பட்டுள்ளது.

இந்த ஓவியம் வரையப்பட்ட காலத்தில் நவீனவியம், உணர்வுப்பதிவுவாதம், பின்-உணர்வுப்பதிவுவாதம், குறியீட்டியம் போன்ற பாணிகள் கலந்து வெளிப்பாட்டுவாதம் என்னும் புதிய இயக்கம் உருவாகியிருந்தது. இப்பாணி பிக்காசோவின் பாணியிலும் தாக்கத்தை ஏற்படுத்தியிருந்தது. அத்துடன், அக்காலத்தில் பிக்காசோவின் மோசமான வாழ்க்கைத்தரமும், அவரது நண்பனின் தற்கொலையும் அவரது ஓவியங்களில் தாக்கத்தை ஏற்படுத்தியிருந்தன. இக்காலம் பிக்காசோவின் நீலக்காலம் எனப்படுகின்றது.

பார்ப்பவர்களிடம் வேண்டிய உணர்வுகளை உருவாக்குவதற்காக "வயதான கிட்டார் கலைஞர்" ஓவியத்தின் கூறுகள் கவனமாகத் தெரிவுசெய்யப்பட்டுள்ளன. எடுத்துக்காட்டாகத் தனிநிறப் பயன்பாடு தட்டையான, இரு பரிமாண வடிவங்களை உருவாக்கி கிட்டார் கலைஞரை நேரம், இடம் ஆகியவற்றிலிருந்து பிரித்து வைத்துள்ளது. ஒட்டுமொத்தமாக, நீலச் சாயைகள் துயரத்தின் பொதுவான உணர்வை உருவாக்குவதுடன், துன்பியல் தன்மையை மேலும் அழுத்தமாகக் காட்டுகின்றன.


</doc>
<doc id="263669" url="https://ta.wikipedia.org/wiki?curid=263669" title="ஷங்க்ரி-லா ஹோட்டல் - சிங்கப்பூர்">
ஷங்க்ரி-லா ஹோட்டல் - சிங்கப்பூர்

ஷாங்க்ரி-லா ஹோட்டல் ஒரு ஐந்து நட்சத்திர மதிப்பு கொண்ட ஹோட்டல் ஆகும். இது சிங்கப்பூரின், ஆர்கார்ட் சாலையின், ஆரஞ்சு குரோவ் சாலையில் அமைந்துள்ளது.

இது ஏப்ரல் 23, 1971 இல் திறக்கப்பட்டது. இது ஷாங்க்ரி-லா ஹோட்டல்கள் குழுமத்தின் முதல் ஹோட்டல் ஆகும். ஷாங்க்ரி-லா ஹோட்டலில் 747 விருந்தினர் அறைகள் மற்றும் சூட்கள் உள்ளன. இந்த அறைகள் கோபுர சிறகு, பூங்கா சிறகு மற்றும் பள்ளத்தாக்கு சிறகு போன்ற மூன்று சிறகுகள் வீதம் பிரிக்கப்பட்டுள்ளது.127 சேவை அடுக்குமாடி குடியிருப்புகளும், 55 விலை மதிப்புமிக்க காண்டோமினியம் அலகுகளும் இந்த ஹோட்டலின் கட்டமைப்பில் அடங்கும். சுமார் 15 ஏக்கரில் அமைக்கப்பட்டுள்ள இந்த ஹோட்டலில், உருவாக்கப்பட்டுள்ள பூங்கா ஹோட்டலுக்கு அதிகப்படியான அழகினை வழங்குகிறது. இந்த அழகினை உணவருந்தும் பகுதி மற்றும் பகுமுகக்கூடம் ஆகிய இடங்களில் உள்ள ஜன்னல் வழியே பார்த்து ரசிக்க இயலும். இதுபோல் அங்கிருந்து சிங்கப்பூரின் மற்ற தாவரவியல் பூங்காவினையும் பார்க்க இயலும். இந்த ஹோட்டல் எண்ணற்ற விருதுகளைப் பெற்றுள்ளது. டிரிப்அட்வைசரின் டிராவெல்லர்ஸ் தேர்வு 2012 இல், முதல் 25 சிங்கப்பூர் ஹோட்டல்களில் ஷாங்க்ரி-லா ஹோட்டல் இடம்பெற்றுள்ளது.

2002 ஆம் ஆண்டு முதல், 28 ஆசிய பசுபிக் மாநிலங்களின் பாதுகாப்பு அமைச்சர்கள், அமைச்சரவையின் நிரந்தர தலைவர்கள் மற்றும் இராணுவத்தின் தலைமை அதிகாரிகள் ஆகியோரின் வருடாந்திரக் கூட்டம் இந்த ஹோட்டலில் வைத்தே நடைபெறும். 

ஷாங்க்ரி-லா ஹோட்டல் டாங்கிளிங்க் ஷாப்பிங்க் மையத்திற்கு மிக அருகில் அமைந்துள்ளது. தேசிய ஆர்க்கிட் பூங்கா மற்றும் சைன்னாடவுன் பாரம்பரிய மையம் ஆகியவை இதன் அருகே அமைந்த பிற முக்கிய இடங்கள். இத்துடன் சிங்கப்பூர் தாவரவியல் பூங்கா மற்றும் ஹாஜி பாதை போன்றவை இதனருகே அமைந்த பிற இடங்களாகும்.

கம்பியில்லா இணையச் சேவை, குளிரூட்டப்பட்ட அறை, உணவகம், பார், காஃபி, அறைச் சேவை, இணையம், வணிக மையம் மற்றும் நீச்சல் குளம் போன்றவை இங்கு அளிக்கப்படும் அடிப்படை வசதிகள் ஆகும்.

குளிரூட்டப்பட்ட அறை, உயர்தூக்கி, விரைவாக உள்நுழைதல் மற்றும் விரைவாக வெளியேறுதல், மற்றும் விருந்தளிக்கும் வசதி போன்றவை இங்கு அளிக்கப்படும் வசதிகள் ஆகும்.

இது 1971 ஆம் ஆண்டு திறக்கப்பட்டது. இதுவே ஹோட்டலின் முதன்மைப் பகுதியாகும். இங்கு டீலக்ஸ் அறைகள், எக்ஸ்கியூட்டிவ் அறைகள், ஹாரிசன் கிளப் அறைகள் மற்றும் ஹாரிசன் பிரிமியர் சூட் ஆகியவை உள்ளன. அறைகள் மற்றும் சூட்கள் தவிர வெளிப்புற உணவகங்களும் கோபுர சிறகுப் பகுதியில் இடம்பெற்றுள்ளன. 

இது 1978 ஆம் ஆண்டில் திறக்கப்பட்டது. இந்த பூங்கா சிறகின் மூலம் நகரின் வெப்பமண்டல விளைவுகள் சிறிது குறையும். இதில் டீலக்ஸ் அறைகள், மூலை பிரிமியர் அறைகள், ஒன்று மற்றும் இரண்டு படுக்கை அறை கொண்ட சூட்கள். இவை தவிர ரிசேர்ட் மாதிரியான அறைகள் இங்கு அமைக்கப்பட்டுள்ளன. இங்கு 15 ஏக்கரில் 110 விதமான செடிகள், பூக்கள் மற்றும் மரங்கள் பராமரிக்கப்படுகின்றன. இவற்றுடன் அருவி போன்று விழும் நீர்வீழ்ச்சி மற்றும் கோய் குளம் ஆகியவையும் இணைந்துள்ளன. நீர்வீழ்ச்சி காஃபே எனும் உணவகமும் அமைந்துள்ளது. இதன் மூலம் வெளிப்புறம் அமைந்துள்ள நீச்சல் குளத்திற்கு அருகே விருந்தினர்கள் அமர்ந்து உண்ண முடியும்.

2011 ஆம் ஆண்டில், பூங்கா சிறகு புதுப்பிப்பு வேலைகளுக்காக மூடப்பட்டது. புதுப்பிப்பு வேலைகள் முடிக்கப்பட்டு மே 31, 2012 ஆம் ஆண்டில் ஹோட்டலின் பூங்கா சிறகு பகுதி மீண்டும் திறக்கப்பட்டது. இந்த புதுப்பிப்பு வேலைகள் சுமார் 8 மாத காலம் நடைபெற்றது. இதற்கு சுமார் 66 மில்லியன் அமெரிக்க டாலர்கள் செலவிடப்பட்டது.

இது 1985 ஆம் ஆண்டில் திறக்கப்பட்டது. இது விலைமதிப்புமிக்க இடங்களை விரும்பும் பயணிகளுக்கு மிகவும் உகந்த பகுதியாக அமைந்துள்ளது. இங்கு, டீலக்ஸ் அறைகள், ஒரு படுக்கை சூட்கள், டீலக்ஸ் சூட்கள், இரு படுக்கை சூட்கள் மற்றும் ஷங்க்ரி-லா ஜனாதிபதி சூட் ஆகியவை உள்ளன.


</doc>
<doc id="263670" url="https://ta.wikipedia.org/wiki?curid=263670" title="தோல் ஒட்டல்">
தோல் ஒட்டல்

தோல் ஒட்டல் (Skin grafting) என்பது தீவிபத்தாலோ அல்லது சாலை விபத்து போன்றவற்றாலோ மனித உடலில் தோல் சிதைவதால் வேறு தோலை ஒட்டுதல் ஆகும். இதில் பெரும்பாலும் இரண்டு முறைகள் உள்ளன. ஒன்று இறந்த மனித உடலில் இருந்து பெற்று அந்தத் தோலை பதப்படுத்தி வைத்து அதை பாதிக்கப்பட்டவருக்கு பொருத்துதல் இன்னொன்று சம்பந்தப்பட்ட நபரின் உடலில் வேறு இடத்தில் இருந்து எடுக்கப்பட்ட தோலைப் பொருத்துதல் ஆகும்.
தோல் கொடை என்பது இறப்புக்குப் பின் கண் கொடை, உடல் கொடை போன்று தோல் கொடை செய்வது ஆகும். இறந்த ஆறு மணிநேரத்துக்குள் உடலில் இருந்து தோலை எடுக்கவேண்டும். இந்தத் தோலை ஐந்து டிகிரி வெப்பநிலையில் கிளைசரோல் என்ற திரவத்தில் பாதுகாப்பர். இந்தத் தோலை ஐந்து ஆண்டுகள் வரை பயன்படுத்தலாம். இந்தியாவின் பெருநகரங்களில் தோல் வங்கிகள் உள்ளன. இந்தியாவின் முதல் தோல்வங்கி மும்பை வாடியா மருத்துவமனையில் துவக்கப்பட்டது. தமிழ்நாட்டில் சென்னையிலும், கோவையில் கங்கா மருத்துவமனையில் தோல் வங்கிகள் உள்ளன. தோல் தானம் பெற ரத்தப் பொருத்தம் அவசியம் இல்லை. கண்தானம், உடல்தானம் போன்று தோல் தானம் பரவலாகவில்லை, இதனால் தோலுக்கு தட்டுப்பாடு உள்ளது. இதனால் உயிருடன் இருப்பவர்களும் தீயால் பாதிக்கப்படும் தங்கள் குடும்பத்தினருக்கு தோலை கொடையாக அளிக்கின்றனர். கொடையாளியின் தொடைபகுதியிலும், பின் பகுதியிலும் தோல் எடுக்கப்படும்.

தோல் சிதைந்த நிலையில் திறந்த காயங்களை அப்படியே வைப்பது ஆபத்தானது. இந்த காயங்கள் வழியாக கிருமிகள் நுழைய வாய்ப்பு உள்ளது. எனவே தோல் தானத்தின் மூலம் பெறப்பட்டத் தோல் தீக்காயமுற்று தீயால் தோல் பதிக்கப்பட்ட இடத்தின் மேல் பொருத்தப்படுகிறது. இவ்வாறு பொருத்தப்பட்ட தோல் பத்து பணிரெண்டு நாட்களில் கழன்று வந்துவிடும். அதற்குள் நோயாளியின் உடல் சற்று தேறிவிடும். பிறகு நோயாளியில் உடலின் வேறுபகுதியில் இருந்து தோல் எடுத்து மீண்டும் பொருத்தப்படும்.


</doc>
<doc id="263676" url="https://ta.wikipedia.org/wiki?curid=263676" title="இட்ரியம் நைட்ரைடு">
இட்ரியம் நைட்ரைடு

இட்ரியம் நைட்ரைடு "(Yttrium nitride)" என்பது YN என்ற மூலக்கூற்று வாய்ப்பாடு கொண்ட இட்ரியம் தனிமத்தின் சேர்மமாகும்.

தைட்டானியம் நைட்ரைடு மற்றும் சிர்க்கோனியம் நைட்ரைடு போலவே இட்ரியம் நைட்ரைடும் ஒரு கடினமான பீங்கான் வகைப் பொருளாகும்.

இசுக்காண்டியம், இலந்தனம் மற்றும் இட்ரியத்தின் நைட்ரைடுகள் குறைகடத்தும் பண்புகளை வெளிப்படுத்துகின்றன. இட்ரியம் நைட்ரைடின் அணிக்கோவை அமைப்பு காலியம் நைட்ரைடின் அமைப்பில் இருந்து 8% அளவிற்கே மாறுபடுகிறது. GaN படிக வளர்ச்சியின் போது தளப்பொருள் மற்றும் GaN அடுக்குகளுக்கு இடையில் இட்ரியம் நைட்ரேட்டால் ஒரு தாங்கல் அடுக்காக மாற வாய்ப்பு ஏற்படுகிறது.



</doc>
<doc id="263688" url="https://ta.wikipedia.org/wiki?curid=263688" title="நர்வார் காசுப் பதிப்பு">
நர்வார் காசுப் பதிப்பு

நர்வார் மன்னராட்சியின் பல்வேறு நாகா மன்னர்களும் 5 முதல் 15 மிமீ அளவிலான வெங்கலத்தாலான காக்கினி நாணயங்களை வெளியிட்டு வந்தனர். ¼, ½ மற்றும் 1 காக்கினி மதிப்பில் நாணயங்களை பதிப்பித்தனர். இடதுபுறம் நோக்கிய நந்தி, சக்கரம், மயில், திரிசூலம் போன்றவை இடம் பெற்றிருந்தன. கி.பி 200-340 காலகட்டத்தில் நர்வார் மன்னராட்சி தற்போதைய மத்தியப் பிரதேசத்தின் பத்மாவதி, காந்திபுரி, உத்தரப் பிரதேசத்தின் மதுரா, விதிசா பகுதிகளை அடக்கி இருந்தது. இந்தக் காலத்தில் இந்தியாவிற்கும் உரோமைக்கும் இடையே சுவைப்பொருட்கள், துணிகள், தங்கம் ஆகியவற்றில் வணிகம் தழைத்தோங்கியிருந்தது. இந்த நாணயங்களில் பிராமி எழுத்துக்களில் முந்தைய பிராகிருதமொழியில் எழுதப்பட்டிருந்தன. 


</doc>
<doc id="263691" url="https://ta.wikipedia.org/wiki?curid=263691" title="இட்ரியம்(III) ஆக்சைடு">
இட்ரியம்(III) ஆக்சைடு

இட்ரியம் ஆக்சைடு "(Yttrium oxide)" என்பது YO என்ற மூலக்கூற்று வாய்ப்பாடு கொண்ட இட்ரியம் தனிமத்தின் சேர்மமாகும். காற்றில் நிலைப்புத் தன்மையுடன் வெண்மை நிறத்துடன் காணப்படும் இச்சேர்மம் இட்ரியா என்றும் அழைக்கப்படுகிறது. பொருள் அறிவியல் சேர்மங்கள் மற்றும் கனிமச் சேர்மங்கள் ஆகிய இரண்டு வகைச் சேர்மங்களுக்கும் பொதுவானதொரு தொடக்கப் பொருளாக இட்ரியம் ஆக்சைடு விளங்குகிறது.

இட்ரியம் ஆக்சைடு ஒரு மிகமுக்கியமான இட்ரியம் சேர்மமாகும். மற்றும் இது இட்ரியம் ஆர்த்தோ வனேடேட்டு தயாரிப்பில் பரவலாகப் பயன்படுத்தப்படுகிறது. இரிடியம் ஆக்சைடு பாசுபர்கள், தொலைக்காட்சி படக்குழாய்களில் சிவப்பு வண்ணத்தை வழங்குகிறது. இட்ரியம் இரும்பு கார்னெட்டுகள் , நுண்ணலை வடிப்பிகள் ஆகியனவற்றைத் தயாரிப்பதில் இட்ரியம் ஆக்சைடு பயன்படுத்தப்படுகிறது.
உயர் வெப்பநிலை மீக்கடத்திகளானYBaCuO தயாரிப்பில் YO பயன்படுத்தப்படுகிறது. 1-2-3" என அறியப்படும் இக்குறியீடு இதிலுள்ள பகுதிப் பொருட்களின் விகிதத்தைக் குறிப்பிடுகிறது.
இத்தொகுப்பு வினை 800 செ வெப்பநிலையில் நிகழ்கிறது.

இட்ரியம் ஆக்சைடின் வெப்பக் கடத்துத்திறன் 27 வாட்டுகள்/மீட்டர்•கெல்வின்) ஆகும்.

கனிமச் சேர்மங்கள் தயாரிப்பில் இட்ரியம் ஆக்சைடு ஒரு முக்கியமான தொடக்கப் பொருளாக விளங்குகிறது. கரிம உலோக வேதியியலில், இட்ரியம் ஆக்சைடுஅடர் கந்தக அமிலம் மற்றும் அமோனியம் குளோரைடு ஆகியவற்றுடன் சேர்ந்து வினைபுரிந்து YCl சேர்மமாக மாறுகிறது.

தொலை நோக்கு திண்மநிலை சீரொளிப் பொருளாக YO கருதப்படுகிறது. குறிப்பாக இட்டெர்பியத்துடன் இணைந்த சீரொளிகள் ஒரு மாசாக தொடர் செயல்பாடு மற்றும் துடிப்புச் செயல்பாடு ஆகிய இரண்டு வகைகளிலும் திறனுள்ள செயல்பாட்டை அனுமதிக்கின்றன.
அதிக ச் செறிவு கிளர்ச்சி நிலை (1% ஒழுங்கு) மற்றும் குறைவுக் குளிர்ச்சி நிலை இரண்டிலும் சீரொளி அதிர்வெண் தணிப்பது மற்றும் கட்டுப்படுத்த இயலாத அகண்ட அலைவரிசை உமிழ்வு ஆகியன நடைபெறுகின்றன.



</doc>
<doc id="263697" url="https://ta.wikipedia.org/wiki?curid=263697" title="கூட்டுறவு இயக்க வரலாறு">
கூட்டுறவு இயக்க வரலாறு

கூட்டுறவு இயக்க வரலாறு, இங்கிலாந்து நாட்டில் முதன் முதலாக கூட்டுறவு இயக்கமானது, ரோச்டேல் பயனீர் என்பவரால் சிந்திக்கப்பட்டு, 1844ஆம் ஆண்டில் அவரது நண்பர்கள் மற்றும் நெருங்கியவர்கள் கொண்ட கூட்டம் கூட்டப்பட்டு, அந்த கூட்டத்தில் தாமே, தங்களுக்குள், தங்கள் தேவைக்காக தங்கள் மூலம் என்ற கொள்கைகளுடன் ரோச்டேல் சமத்துவ முன்னோடிகள் கூட்டுறவு பண்டகசாலைகளை துவக்கினர். அக்கூட்டுறவு சங்கத்திற்கான நடைமுறை விதிகள் ஏற்படுத்திக் கொண்டனர். இக்கூட்டுறவு சங்கமே, பிற நாடுகளில் கூட்டுறவு சங்கங்கள் துவக்க முன்னோடியாக விளங்கியது.

ஜெர்மனியில் 1852ஆம் ஆண்டில் பிரான்ச் ஹெர்மன் சூல்ஸ் (Franz Hermann Schulze) என்பவரது முயற்சியால், நகர் புறங்களில் சிக்கன நாணயக் கூட்டுறவு கடன் சங்கங்கள் துவக்கப்பட்டது. 1864ஆம் ஆண்டில் ரெய்பிசன் (Raiffeisen) என்பவரது முயற்சியால் கிராமப்புறங்களில் கூட்டுறவு கடன் சங்கங்கள் துவக்கப்பட்டது. ரெய்பிசனின் வெற்றியைத் தொடர்ந்து, இங்கிலாந்தில் கூட்டுறவு வீட்டு வசதி சங்கங்கள் மற்றும் பரஸ்பர சேமிப்பு கூட்டுறவு வங்கிகள் துவக்கப்பட்டது. பிரான்சில் அச்சுத் தொழில் கூட்டுறவு சங்கங்களும், இஸ்ரேலில் கூட்டுறவு இயக்கம் கில்ப்லர்ட்ஸ், மோஸ்ஹவ், மோசர்ஷிட்டாப் போன்றவர்களால் முன்னடத்தப்பட்டது. இராபர்ட் ஓவன் மற்றும் வில்லியம் கிங் ஆகியவர்களின் முயற்சியால், ஐக்கிய அமெரிக்காவில் கூட்டுறவு இயக்கம் பரவத் தொடங்கியது.

பிரித்தானிய இந்தியாவில் ஆங்கிலேயேர்கள் கூட்டுறவு இயக்கத்தை அறிமுகப்படுத்த, 1904ஆம் ஆண்டில் கூட்டுறவு கடன் சங்கங்கள் சட்டத்தை இயற்றியது. பின் கூட்டுறவு இயக்கத்தை நாடு முழுவதும் பரப்ப கூட்டுறவு சங்கங்களின் சட்டம்,1912 கொண்டு வந்தனர்.

இந்திய விடுதலைக்குப் பின்னர் கூட்டுறவு இயக்கம் வளர்ந்த நிலையில், சுவாமிநாதன் மற்றும் வர்கீஸ் குரியன் ஆகியவர்களின் முயற்சியால் நாட்டில் பசுமைப் புரட்சி மற்றும் வெண்மைப் புரட்சி ஏற்பட்டது.

கூட்டுறவு அமைப்புகளின் கிளைகள் ஒன்றுக்கும் மேற்பட்ட மாநிலங்களில் நிறுவப்பட்டதால், இந்திய அரசு பன்மாநில கூட்டுறவு சங்கங்கள் சட்டம், 2002 இயற்றியது. 

பிரித்தானிய இந்தியாவின், சென்னை மாகாணத்தில் கூட்டுறவு இயக்கத்தை பரப்ப 1932ஆம் ஆண்டில் சென்னை மாகாண கூட்டுறவுச் சங்கங்கள் சட்டம், 1932 மற்றும் 1934ஆம் ஆண்டில் சென்னை மாகாண கூட்டுறவு நிலவள கூட்டுறவுச் சங்ககள் சட்டம், 1934 கொண்டு வந்தனர். இந்திய விடுதலைக்கு பின்னர், கூட்டுறவு சட்டங்கள் திருத்தப்பட்டு, 1961ஆம் ஆண்டில் திருந்திய கூட்டுறவு சங்கங்கள் சட்டம், 1961 மற்றும் விதிகள் அமல் படுத்தப்பட்டது. ஒரே கூட்டுறவு சங்கங்களின் பதிவாளர் தலைமையில் இருந்த அனைத்து கூட்டுறவு சங்கங்கள், கூட்டுறவு சிக்கன நாணய கடன் சங்கங்கள், வேளான்மை சங்கங்கள், நகர வங்கிகள், நிலவள வங்கிகள் தவிர, பிற வகையான கூட்டுறவு சங்கங்கள், அவ்வமைப்பின் நிர்வாக அதிகாரிகளின் தலைமையில், கூட்டுறவுச் சங்க பதிவாளரின் அதிகாரங்களுடன் செயல்படுகிறது. கூட்டுறவு சங்கங்களின் தரத்தை மேலும் வளுப்படுத்த, 1983ஆம் ஆண்டில் தமிழ்நாடு கூட்டுறவுச் சங்கங்கள் சட்டம், 1983 மற்றும் தமிழ்நாடு கூட்டுறவுச் சங்கங்களின் விதிகள், 1988 தமிழ்நாடு அரசு கொண்டு வந்தது. 




</doc>
<doc id="263703" url="https://ta.wikipedia.org/wiki?curid=263703" title="ஐஎன்எஸ் கொச்சி">
ஐஎன்எஸ் கொச்சி

ஐஎன்எஸ் கொச்சி (INS Kochi (D64)) என்பது முற்றிலும் இந்தியாவில் கட்டப்பட்ட போர்க் கப்பல் ஆகும். இக் கப்பல் 30 செப்டம்பர் 2015 அன்று இந்தியக் கடற்படையில் அதிகாரப்பூர்வமாக இணைக்கப்பட்டது. மும்பை கடற்படைத்தளத்தில் 30 செப்டம்பர் 2015 அன்று நடைபெற்ற விழாவில் இந்திய அரசின் பாதுகாப்புத் துறை அமைச்சர் மனோகர் பரிக்கர், ஐஎன்எஸ் கொச்சி போர்க்கப்பலை நாட்டிற்கு அர்ப்பணித்தார். உள்நாட்டுத் தயாரிப்பில் உருவான இரண்டாவது மிகப்பெரிய போர்க்கப்பல் ஐஎன்எஸ் கொச்சியில் விண்ணில் பாய்ந்து சென்று தாக்கும் ஏவுகணைகள் பொருத்தப்பட்டுள்ளன. மேலும் நீர்மூழ்கிக் கப்பல்களை தாக்கி அழிக்கக்கூடிய ஏவுகணைகளையும் கொண்டது.

163 மீட்டர் நீளமும், 17.4 மீட்டர் அகலமும், 7500 டன் எடையும் கொண்ட ஐஎன்எஸ் கொச்சி போர்க் கப்பல், போர் விமானங்களை தாங்கிச் சென்று எதிரிகளின் இலக்கை தாக்கும் ஆற்றல் கொண்டதாகும். இது 4000 கோடி ரூபாய் செலவில் கட்டப்பட்டது. இந்தப் போர்க்கப்பலில் 40 கடற்படை அதிகாரிகளும், 350 வீரர்களும் பணியாற்றுகின்றனர். 



</doc>
<doc id="263706" url="https://ta.wikipedia.org/wiki?curid=263706" title="கோபால்ட்(II,III) ஆக்சைடு">
கோபால்ட்(II,III) ஆக்சைடு

கோபால்ட்(II,III) ஆக்சைடு "(Cobalt(II,III) oxide)" என்பது CoO என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். நன்கு வரையறுக்கப்பட்ட இரண்டு கோபால்ட் ஆக்சைடுகளின் ஒரு வடிவமாக இது விளங்குகிறது. கருப்பு நிறத்துடன் எதிர் இரும்புக்காந்தப் பண்புடன் திண்மமாக கோபால்ட்(II,III) ஆக்சைடு காணப்படுகிறது. கலப்பு இணைதிறன் பெற்ற இச்சேர்மத்தின் மூலக்கூற்று வாய்ப்பாடு சில சமயங்களில் CoIICoIIIO என்றும் சிலசமயங்களில் CoO•Co2O3 என்றும் எழுதப்படுகிறது.

ஆக்சைடு அயனிகளின் கனசதுர நெருக்கப் பொதிவு கட்டமைப்பின் , நான்முக இடைவெளிகளில் Co அயனிகளும் , எண்முக இடைவெளிகளில் Co அயனிகளும் கொண்டுள்ள சாதாரண சிபினல் கட்டமைப்பை CoO ஏற்றுள்ளது.

கோபால்ட்(II) ஆக்சைடு 600 முதல் 700 செல்சியசு வெப்பநிலைக்குச் சூடுபடுத்தும் போது CoO சேர்மமாக மாறுகிறது. 900 செல்சியசு வெப்பநிலைக்கு மேல் கோபால்ட்(II) ஆக்சைடு நிலைப்புத் தன்மையுடன் காணப்படுகிறது. இவ்வினையின் சமநிலை வினை இங்குத் தரப்பட்டுள்ளது.

இச்சேர்மத்தைப் பயன்படுத்தி செயற்கை முறையில் ஒளிச்சேர்க்கை செயல்முறை நிகழ்த்துவதற்கான முயற்சிகள் மேற்கொள்ளப்படுகின்றன.

கோபால்ட் சேர்மங்கள் அளவு அதிகாகும் போது நிலைத்த நச்சாகின்றன.


</doc>
<doc id="263711" url="https://ta.wikipedia.org/wiki?curid=263711" title="சிறு கிளா">
சிறு கிளா

சிறு கிளா (Carissa spinarum) என்று அழைக்கப்படும் இந்த தாவரம் வெப்ப மண்டலங்களில் காணப்படுகிறது. இவை தெற்காசியா, ஆப்பிரிக்கா, ஆஸ்திரேலியா போன்ற நாடுகளில் காணப்படுகிறது.இதன் இலை முட்டை வடிவில் காணப்படுகிறது. இதன் காய் அடர் பச்சை நிறத்திலும், பழுத்த பழங்கள் கருப்பு நிறத்திலும் காணப்படுகிறது.


</doc>
<doc id="263718" url="https://ta.wikipedia.org/wiki?curid=263718" title="செனான் நான்காக்சைடு">
செனான் நான்காக்சைடு

செனான் நான்காக்சைடு "(Xenon tetroxide)" என்பது XeO என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். செனான் மற்றும் ஆக்சிசன் சேர்ந்து உருவாகும் இச்சேர்மம் மந்த வாயுச் சேர்மங்களில் நிலைப்புத்தன்மை கொண்ட சேர்மமாக காணப்படுகிறது. மஞ்சள் நிறத்தில் படிகவடிவத் திண்மமான இச்சேர்மம் −35.9 °செ வெப்பநிலைக்கு கீழ் நிலைப்புத் தன்மையுடன் காணப்படுகிறது. இவ்வெப்பநிலைக்கு மேல் இது தலைகீழாக வெடிக்கும் தன்மை கொண்டு சிதைவடைந்து தனிமநிலை செனான் மற்றும் ஆக்சிசனாக மாறுகிறது.

செனானின் எட்டு இணைதிறன் எலக்ட்ரான்களும் ஆக்சிசனுடன் பிணைப்பில் பங்கு கொள்கின்றன. இச்சேர்மத்தில் செனானின் ஆக்சிசனேற்ற நிலை +8. ஆகும். ஆக்சிசன் மட்டுமே செனானை அதனுடைய அதிகபட்ச ஆக்சிசனேற்ற நிலையில் வினையில் ஈடுபடுத்துகிறது. புளோரினும் கூட XeF6 என்ற சேர்மமாக (+6) ஆக்சிசனேற்ற நிலையைத் தரமுடிகிறது. செனான் நான்காக்சைடு மற்றும் செனான் அறுபுளோரைடு ஆகியன வினை புரிவதால் XeO3F2 மற்றும் XeO2F4 என்ற ஆக்சிசனேற்ற நிலை +8, கொண்ட சேர்மங்கள் தயாரிக்கப்படுகின்றன. இவை குறுகிய வாழ்நாள் கொண்ட சேர்மங்களாகும். அடர்த்திவழி பிரிகை முறையில் XeO3F2 மற்றும் XeO2F4 சேர்மங்களை கண்டறிய இயலும். பெர்செனேட்டு சேர்மங்களிலும் செனான் +8 ஆக்சிசனேற்ற நிலையில் காணப்படுகிறது.

இச்சேர்மம் −35.9 °செ வெப்பநிலைக்கு வெடிக்கும் தன்மையுடன் காணப்படுகிறது. இதனால் சிதைவடைந்து செனான் மற்றும் ஆக்சிசன் வாயுக்களாக (ΔH = −643 கியூ/மோல்) சிதைவடைகிறது.

தண்ணீரில் செனான் நான்காக்சைடு கரைந்து பெர்செனிக் அமிலமாகவும் காரத்தில் கரைந்து பெர்செனேட்டு உப்புகளாக்வும் உருவாகிறது.

செனான் நான்காக்சைடு , செனான் அறுபுளோரைடுடனும் வினைபுரிந்து செனான் ஆக்சிபுளோரைடுகளைக் கொடுக்கிறது.

XeO4 + XeF6 → XeOF4 + XeO3F2
XeO4 + XeF6 → XeO2F4 + XeO2F2

அனைத்து தொகுப்பு வினைகளும் பெர்செனேட்டுகளில் இருந்து தொடங்குகின்றன. இவை செனேட்டுகளில் இருந்து இரண்டு முறைகளில் பெறப்படுகின்றன. செனேட்டுகள் விகிதச்சமமாதலின்றி பிரிகையடைந்து செனேட்டுகள் மற்றும் பெர்செனேட்டுகளாக பிரிகைய்டையும் முறை முதலாவது முறையாகும்.

இரண்டாவது முறை காரக் கரைசலில் செனேட்டுகளை ஓசோனுடன் சேர்த்து ஆக்சிசனேற்றம் செய்யும் முறையாகும். 

பேரியம் பெர்செனேட்டு கந்தக அமிலத்துடன் வினைபுரிந்து நிலைப்புத்தன்மையற்ற பெர்செனிக் அமிலம் உருவாகி பின்னர் இது நீர்நீக்கமடைந்து செனான் நான்காக்சைடு உருவாகிறது.:

அதிகமாக எஞ்சியிருக்கும் பெர்செனிக் அமிலம் சிதைவடைந்து செனிக் அமிலமாக்வும் ஆக்சிசனாகவும் சிதைவடைகிறது.


</doc>
<doc id="263721" url="https://ta.wikipedia.org/wiki?curid=263721" title="1615">
1615

1615 (MDCXV) ஒரு வியாழக்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் ஞாயிற்றுக்கிழமையில் ஆரம்பமான ஒரு சாதரண ஆண்டாகும்.




</doc>
<doc id="263723" url="https://ta.wikipedia.org/wiki?curid=263723" title="கே. எம். செரியன்">
கே. எம். செரியன்

கே. எம். செரியன் (பிறப்பு 1942) என்பவர் இந்தியாவில் இதய மாற்று அறுவை மருத்துவம், குழந்தைகள் இதய அறுவை மருத்துவம், இதயம் மற்றும் நுரையீரல் மாற்று மருத்துவம் ஆகியவற்றில் உலகப் புகழ் பெற்ற மருத்துவ நிபுணர் ஆவார். இவர் 27000 க்கும் மேலாக இதய அறுவை சிகிச்சைகள் செய்தவர்.

கேரளத்தில் காயங்குளத்தில் பிறந்தார். தந்தை தோட்டத் தொழிலாளியாக மூணாறு என்னும் ஊரில் வேலை செய்தவர். மணிப்பால் மருத்துவக் கல்லூரியிலும் பின்னர் ஆத்திரேலியாவின் சிட்னியில் வின்சென்ட் மருத்துவமனையிலும் செரியன் கல்வி பயின்றார் 

1975 இல் செரியன் இந்தியாவின் முதல் பைபாஸ் அறுவை சிகிச்சை செய்தார். செரியன் 1995 இல் முதல் இதய மாற்று அறுவையை நிகழ்த்திக் காட்டினார். குழந்தைகளுக்கான இதய மாற்று சிகிச்சையில் இவர் முன்னோடியாகக் கருதப் படுகிறார். அதுபோலவே 1999இல் இதயம் மற்றும் நுரையீரல் மாற்று சிகிச்சையும் செய்து சாதனை படித்தார். 1970 களில் ஆத்திரேலியா,அமெரிக்கா, நியூசிலாந்து ஆகிய நாடுகளில் நல்ல ஊதியம் பெற்று மருத்துவராகப் பணி செய்தார். ஆனாலும் 1975 இல் இந்தியாவுக்குத் திரும்பினார். இந்தியாவில் தொடர்வண்டித் துறையில் மருத்துவ அதிகாரியாக இருந்தார். பின்னர் அற நிறுவனமான மெட்ராசு மெடிக்கல் மிசனில் சேர்ந்தார். அம்மருத்துவ மனையில் 1987 முதல் 2004 வரை இயக்குநராக இருந்தார். 2004 ஆம் ஆண்டில் பிரான்டியர் லைப் லைன் என்னும் மருத்துவக் குழுமத்தைத் தொடங்கினார்.

செரியனுக்கு 1991 இல் பத்மசிறீ பட்டம் வழங்கப்பட்டது. அதற்கு முன்பே ரயில் துறை அமைச்சர் விருதுகள் இரண்டு முறை பெற்றார்.
2005 ஆம் ஆண்டில் வொக்கார்த் மருத்துவ விருது வழங்கப் பட்டது. மருத்துவத் தந்தை ஹிப்போகிரட்டீஸ் பிறந்தகமான கிரீசில் இவருடைய பெயர் கல்லில் செதுக்கப்பட்டுள்ளது. சீனப் பல்கலைக் கழகங்களில் மதிப்புறு பேராசிரியராக செரியன் அழைக்கப் படுகிறார் 
உலக இதய நாள் என்று கொண்டாடப்படும் 2015 ஆம் ஆண்டு செப்டம்பர் 29 ஆம் பக்கல் அன்று அவரைப் பற்றிய வாழ்க்கை வரலாற்றுப் புத்தகம் சென்னையில் வெளியிடப்பட்டது.



</doc>
<doc id="263725" url="https://ta.wikipedia.org/wiki?curid=263725" title="இரேனியம்(VII) ஆக்சைடு">
இரேனியம்(VII) ஆக்சைடு

இரேனியம் VII) ஆக்சைடு "(Rhenium(VII) oxide)"என்பது ReO என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். மஞ்சள் நிறத்திண்மமான இச்சேர்மம் HOReO இன் நீரிலி வடிவமாகும். பெர்ரிரேனிக் அமிலம் ReO•2HO , ReO ஆக்சைடுடன் நெருங்கிய தொடர்பு கொண்டுள்ளது. இரேனியம் சேர்மங்களின் தயாரிப்புக்கு ReO ஒரு தாதுப் பொருளாக இருக்கிறது. இத்தாதுவை வறுக்கும் போது ஆவியாதலின் பகுதிப்பொருள்களாக இவை கிடைக்கின்றன.

படிகவடிவ ReO ஒரு கனிம வேதியியல் பலபடியாகும். இப்படியில் எண்முக மற்றும் நான்முக இரேனியம் மையங்கள் இடம்பெற்றுள்ளன. சூடுபடுத்தும்போது இப்பலபடி பலபடியல்லாத மூலக்கூற்று ReO சேர்மமாக உடைகிறது. இம்மூலக்கூற்று வடிவமானது கிட்டத்தட்ட மாங்கனீசு ஏழாக்சைடை ஒத்துள்ளது. அதாவது இதில் ஒரு சோடி ReO நான்முகங்கள் O3Re-O-ReO உச்சியில் பகிர்ந்துகொள்கின்றன. 

உலோக இரேனியம் அல்லது இரேனியம் ஆக்சைடுகள் அல்லது இதன் சல்பைடுகள் 500 முதல் 700 °செ வெப்பநிலையில் காற்றில் ஆக்சிசனேற்றம் அடைந்து இரேனியம் VII) ஆக்சைடு உருவாகிறது.:

ReO தண்ணீருடன் தீவிரமாக வினைபுரிகிறது. தண்ணிரில் முழுமையாகக் கரைந்து பெர்ரிரேனிக் அமிலமாகிறது. ஆக்சிசனேற்ற வினைகளுக்கு வினையூக்கியாகச் செயல்படும் மெத்தில் இரேனியம் மூவாக்சைடு தயாரிப்பதற்கான முன்னோடியாகவும் இது செயல்படுகிறது. 


</doc>
<doc id="263745" url="https://ta.wikipedia.org/wiki?curid=263745" title="தாய்லாந்தின் பாட்">
தாய்லாந்தின் பாட்

பாட் ("baht", , சின்னம்: ฿; குறியீடு: THB) தாய்லாந்தின் நாணயம் ஆகும். இது 100 "சடாங்கு"களாக () பிரிக்கப்பட்டுள்ளது. இந்த நாணயத்தை தாய்லாந்து வங்கி வெளியிடுகின்றது.

அக்டோபர் 2014இல் இசுவிப்டு வெளியீட்டின்படி தாய் பாட் உலகில் அடிக்கடிப் பயன்படுத்தப்படும் நாணயங்களில் பத்தாவது இடத்தில் உள்ளது.
தாய் பாட் இங்கிலாந்தின் பவுண்டு நாணயம் போலவே உலோக எடையை அடிப்படையாகக் கொண்டது. வெள்ளியின் எடைக்கு இணையாக (தற்போது 15 கிராமாக வரையறுக்கப்பட்டுள்ளது) நாணயத்தின் மதிப்பு இருந்தது. சுக்கோத்தாய் காலத்திலிருந்தே இருந்துள்ளது; தாய்லாந்தில் குண்டு நாணயங்கள் என அறியப்படும் "பாட் டுவாங்" () வடிவில் அவை இருந்தன. தாய்லாந்தின் மரபு அளவைகளின்படி பல்வேறு எடைகளில் வெள்ளி மாழை வார்த்தெடுக்கப்பட்டது. இவை அடுத்து வரும் அட்டவணையில் கொடுக்கப்பட்டுள்ளன:

இந்த முறை 1897 வரை செயற்பாட்டில் இருந்தது; அந்தாண்டில் இளவரசர் "ஜயந்தா மொங்கோல்" பதின்ம முறையை பரிந்துரைத்தார். இதனை ஏற்று 1 பாட்டிற்கு 100 சடாங்குகளாக அரசர் சுலாலோங்கோம் அறிமுகப்படுத்தினார். இருப்பினும் பழைய மரபு நாணயங்களும் 1910 வரை வெளியிடப்பட்டன. இன்றும் 25 சடாங்கு நாணயம் "சா லுயுங்", என அழைக்கப்படுகின்றது.

நவம்பர் 27, 1902இல் பாட்டின் மதிப்பு வெள்ளியை அடிப்படையாகக் கொண்டிருந்தது. 15 கிராம் வெள்ளி ஒரு பாட்டாக இருந்தது. இதனால் தங்கத்தை அடிப்படையாகக் கொண்ட நாணயங்களுடன் பாட்டின் மதிப்பு வேறுபட்டுக்கொண்டு வந்தது. 1857இல் சில வெளிநாட்டு வெள்ளி நாணயங்களுக்கு எதிர் பாட்டின் மதிப்பு சட்டத்தின்படி நிர்ணயிக்கப்பட்டிருந்தது. காட்டாக, ஒரு பாட் = 0.6 வளைகுடா டாலர் மற்றும் ஐந்து பாட் = ஏழு இந்திய ரூபாய்கள். 1880க்கு முன்பாக பிரித்தானிய பவுண்டுக்கு எட்டு பாட்டுக்களாக மாற்று வீதம் நிச்சயிக்கப்பட்டது. இது 1880களில் 10 பாட்டுகளாக மதிப்புக் குறைந்தது. 

1902இல் தங்கத்திற்கு எதிராக வெள்ளியின் விலையை உயர்த்துவதின் மூலம் பாட்டின் மதிப்பைக் கூட்டியது; ஆனால் வெள்ளி விலை வீழ்ந்தபோது அரசு பாட்டின் மதிப்பைக் குறைக்கவில்லை. ஒரு பிரித்தானிய பவுண்டுக்கு 21.75 பாட்டாகத் துவங்கி நாணய மதிப்புக் கூடத் தொடங்கியது. 1908இல் இது 13ஆகவும் 1919இல் 12 பாட்டாகவும் 1923இல் 11 பாட்டாகவும் குறைந்தது. இரண்டாம் உலகப் போர் போது ஒரு பாட்டின் மதிப்பு ஒரு யென்னுக்கு இணையாக இருந்தது.

1956இல் அமெரிக்க டாலருடன் இணைக்கப்பட்டு 1973 வரை டாலருக்கு 20.8 பாட்டாக இருந்தது. பின்னர் 1978 வரை டாலருக்கு 20 பாட்டாக இருந்தது. அமெரிக்கப் பொருளாதார வளர்ச்சியால் 1984இல் இது டாலருக்கு 25 பாட்டாக ஆனது. 1997 ஆசிய நிதி நெருக்கடிக்குப் பின்னர் நடப்புச் செலாவணி வீதத்திற்கு மாறியது. இதன் மதிப்பு 1998இல் டாலருக்கு 56 பாட்டாக வீழ்ந்தது.

தாய்லாந்து வங்கி திசம்பர் 19, 2006 முதல் பல்வேறு செலாவணிக் கட்டுக்காடுகளைக் கொண்டு வந்தது. இதனால் உள்நாட்டு வீதத்திற்கும் வெளிச்சந்தை வீதத்திற்கும் 10% வரை வேறுபாடு இருந்தது. இந்தக் கட்டுப்பாடுகளில் பெரும்பான்மையானவை மார்ச் 3, 2008இல் தளர்த்தப்பட்டன. இதனால் தற்போது இவ்விரு வீதங்களுக்கிடையே பெரும் வேறுபாடில்லை.



</doc>
<doc id="263750" url="https://ta.wikipedia.org/wiki?curid=263750" title="கான்பூர் மத்தியத் தொடருந்து நிலையம்">
கான்பூர் மத்தியத் தொடருந்து நிலையம்

கான்பூர் சென்ட்ரல் தொடருந்து நிலையம், இந்திய மாநிலமான உத்தரப் பிரதேசத்தின் கான்பூரில் உள்ளது. இதன் நிலையக் குறியீடு CNB ஆகும். இது வடக்கு மத்திய தொடருந்து மண்டலத்தின் கட்டுப்பாட்டில் உள்ளது.

இங்கு நின்று செல்லும் வண்டிகளில் சில:

இந்தியாவின் முதன்மையான நூறு தொடருந்து நிலையங்கள்


</doc>
<doc id="263757" url="https://ta.wikipedia.org/wiki?curid=263757" title="தமிழ்நாடு மாநிலத்தின் அகணிய உயிரிகள்">
தமிழ்நாடு மாநிலத்தின் அகணிய உயிரிகள்

தமிழ் நாட்டில் காணப்படும் முக்கிய விலங்கினங்கள் பின்வருவன:


</doc>
<doc id="263777" url="https://ta.wikipedia.org/wiki?curid=263777" title="மணல் கயிறு (திரைப்படம்)">
மணல் கயிறு (திரைப்படம்)

மணல் கயிறு என்பது விசு இயக்கத்தில் 1982ஆம் ஆண்டில் வெளியான ஒரு இந்தியத் தமிழ்த் திரைப்படமாகும். எஸ். வி. சேகர், சாந்தி கிருஷ்ணா, மனோரமா ஆகியோர் முக்கிய கதாபாத்திரங்களில் நடித்திருந்தனர். இப்படத்தின் இயக்குநர் விசுவும் இப்படத்தில் நடித்திருந்தார். இப்படத்திற்கு எம். எஸ். விசுவநாதன் இசையமைத்திருந்தார். இத்திரைப்படம் 1982 மே மாதம் ஏழாம் தேதியன்று வெளியானது.


</doc>
<doc id="263783" url="https://ta.wikipedia.org/wiki?curid=263783" title="அதின்">
அதின்

அதின் ("Aten", எகிப்தியம்: "jtn") அல்லது அதோன் ("Aton") என்பது பண்டைய எகிப்தியத் தொன்மவியலில் வரும் சூரிய வட்டமாகும். இது எகிப்திய சூரியக் கடவுளான “ரா” வின் ஒரு வடிவமாகக் கருதப்படுகிறது. பல்வேறு கடவுள்களில் ஒரு கடவுளை மட்டும் வழிபடும் சமயநெறியில் அதின் வழிபடப்பட்டது. நான்காம் அமன்ஹோடப் (அக்கிநேட்டன்) என்னும் பார்வோனினால் உருவாக்கப்பட்ட அதினிய சமய முறைகளுக்கு உட்பட்டது. அக்கிநேட்டன், தனது கவிதையில், அதின் இந்த உலகைப் படைத்தவராகவும், உயிர்கொடுப்பவராகவும், இந்த உலகை வளர்க்கும் ஆன்மாவாகவும் இருப்பதாகப் போற்றிப் பாடியுள்ளார்.

தோற்றம் குறித்த பிறப்புக் கோட்பாடுகளோ, சார்ந்த பிறக் குடும்பக் கடவுள்கள் போன்ற விடயங்களோ அற்ற ஒரு கடவுளாகும். அதின் பற்றி இறந்தோர் நூலில் குறிப்பிடப்பட்டுள்ளது.



</doc>
<doc id="263790" url="https://ta.wikipedia.org/wiki?curid=263790" title="தென் கொரியப் பொருளாதாரம்">
தென் கொரியப் பொருளாதாரம்

தென் கொரியா ஓர் வளர்ந்த நாடாகும். இது பொருளியல் கூட்டுறவு மற்றும் வளர்ச்சிக்கான அமைப்பு (OECD) மற்றும் ஜி-20 குழுமங்களில் உறுப்பினராக உள்ளது. தென் கொரியாவின் சந்தைப் பொருளாதாரம் மொத்த உள்நாட்டு உற்பத்தியின்படி உலகில் 11வதாக உள்ளது; கொள்வனவு ஆற்றல் சமநிலை (PPP) அடிப்படையில் 13ஆவதாக உள்ளது. நன்கு முதிர்ந்த சந்தைப் பொருளாதாரத்தையும் உயரிய வருமானம் உள்ள பொருளாதாரத்தையும் கொண்டுள்ளது. அடுத்த பதினொன்று நாடுகளில் சேர்க்கப்பட்டுள்ள ஒரே வளர்ந்த நாடாக தென் கொரியா உள்ளது. 1960களிலிருந்து 1990களின் பிற்பகுதி வரை மிக விரைவாக வளர்ந்து வந்த நாடுகளில் ஒன்றாக உள்ளது. வளர்ந்த நாடுகளில் 2000களில் விரைவாக வளரும் பொருளாதாரமாகவும் உள்ளது. இந்த வளர்ச்சியை தென் கொரிய மக்கள் கனரக வேதித் தொழில் சாலையின் "ஆன் ஆற்று அதிசயம்" எனக் குறிப்பிடுகின்றனர். முதல் நான்கு கொரிய வணிகக் குழுமங்கள் (இவை உள்ளூர் மொழியில் "ச்சேபால்" எனப்படுகின்றன) தென் கொரிய வணிக நிறுவனங்களின் இலாபத்தில் 90%க்கு காரணமாகின்றன.


</doc>
<doc id="263799" url="https://ta.wikipedia.org/wiki?curid=263799" title="வி. சண்முகநாதன்">
வி. சண்முகநாதன்

வி. சண்முகநாதன் (பிறப்பு: 21 நவம்பர் 1949) இந்தியாவின் மேகாலயா மாநிலத்தின் முன்னாள் ஆளுநர் ஆவார்.

1949 ஆம் ஆண்டு தமிழ்நாடு மாநிலத்தில் உள்ள தஞ்சாவூரில் பிறந்தார். 1970 ஆம் ஆண்டு சென்னை பல்கலைக்கழகத்தில் அரசியல் அறிவியலில் முதுகலை பட்டம் பெற்றார். அப்போதைய சென்னைப் பல்கலைக்கழகத் தலைவர் மீனாட்சிசுந்தரத்திடம் தங்கப்பதக்கம் பெற்றார். அதன்பின் 1962 ஆம் ஆண்டு ராஷ்டிரிய சுயம்சேவாக் சங்கத்தில் சேர்ந்தார். பாரதிய ஜனதா கட்சியில் 2003 ஆம் ஆண்டு சேர்ந்த இவருக்குப் பல பதவிகள் கொடுக்கப்பட்டன. தமிழில் பல புத்தகங்கள் எழுதியுள்ளார். 

மணிப்பூர் மாநில ஆளுநராக இருந்த சையது அகமது மரணம் அடைந்ததை அடுத்து இவர் 2015 அக்டோபர் 1 முதல் கூடுதல் பொறுப்பாக மணிப்பூர் மாநில ஆளுநராகவும் நியமிக்கப்பட்டார். 
இவர் மீது பாலியல் குற்றசாட்டுகள் எழுந்ததைத் தொடர்ந்து 2017 ஆம் ஆண்டு சனவரி மாதம் 27 ஆம் திகதி தனது ஆளுநர் பதவியிலிருந்து ராஜினமா செய்தார். 


</doc>
<doc id="263804" url="https://ta.wikipedia.org/wiki?curid=263804" title="செனான் மூவாக்சைடு">
செனான் மூவாக்சைடு

செனான் மூவாக்சைடு "(Xenon trioxide)" என்பது XeO என்ற மூலக்கூற்று வாய்ப்பாடு கொண்ட தும், +6 ஆக்சிசனேற்ற நிலையில் செனான் நிலைப்புத்தன்மையற்று காணப்படுவதுமான ஒரு சேர்மமாகும். மிகவலிமையான ஒர் ஆக்சிசனேற்றியாக இது செயல்பட்டு தண்ணீரில் இருந்து ஆக்சிசனை முதலிலும் பின்னர் செனானையும் மெல்ல வெளியேற்றுகிறது. சூரிய ஒளி படநேர்ந்தால் செனான் மூவாக்சைடு முடுக்கம் பெறுகிறது. கரிமச்சேர்மங்களுடன் தொடர்பு கொள்ள நேர்ந்தால் அபாயகரமாக வெடிக்கும் தன்மை கொண்டுள்ளது. அவ்வாறு வெடிக்கும்போது செனான் மற்றும் ஆக்சிசன் வாயுக்களை வெளியேற்றுகிறது.

செனான் மூவாக்சைடு ஒரு வலிமையான ஆக்சிசனேற்றி என்பதால் ஆக்சிசனேற்றம் அடையும் தன்மை கொண்ட அனைத்துப் பொருள்களையும் ஆக்சிசனேற்றம் அடையச் செய்கிறது. இருந்தாலும் இது மிகமெதுவாக வினைபுரிகிறது என்பதால் குறைவான பயன்பாடுகளையே கொண்டுள்ளது.

ஆனால் ,25 °செல்சியசு வெப்பநிலைக்கு மேல் செனான் மூவாக்சைடு அதிதீவிரமாக வெடிக்கும் நிலையையும் கொண்டிருக்கிறது. 

செனான் மூவாக்சைடு தண்ணீரில் கரைந்து அமிலத்தன்மையுள்ள செனிக் அமிலமாக உருவாகிறது. 

அறை வெப்பநிலையில் இக்கரைசல் வெடிக்கும் தன்மையை இழந்து நிலைப்புத்தன்மையுடன் காணப்படுகிறது. கார்பாக்சிலிக் அமிலங்களை ஆக்சிசனேற்றம் செய்து கார்பன் டை ஆக்சைடு மற்றும் நீராக மாற்றுகிறது. . 

மாறாக , இது காரக் கரைசல்களில் கரைந்து செனேட்டுகளை உருவாக்குகிறது.செனேட்டுக் கரைசல்களில் HXeO4− எதிர்மின் அயனிகள் ஆதிக்கம் செலுத்தும் இனமாக உள்ளன. நிலைப்புத்தன்மையற்று காணப்படும் இவை விகிதச்சமமாதலின்றி பிரிகையடைந்து +8 ஆக்சிசனேற்ற நிலையில் உள்ள பெர்செனேட்டுகளாகவும் செனான் மற்றும் ஆக்சிசன் வாயுக்களாக மாற்றமடைகின்றன.செனான் மூவாக்சைடுடன் நீர்த்த ஐதராக்சைடு கரைசல்களைச் சேர்த்து வினைப்படுத்துவதால் XeO64−அயனிகளைக் கொண்டிருக்கும் திண்மநிலை பெர்செனேட்டுகள் தனித்துப் பிரிகின்றன. செனான் மூவாக்சைடு, கனிம புளோரைடுளான KF, RbF, அல்லது CsF போன்றவற்றுடன் வினைபுரிந்து நிலைப்புத்தன்மை மிக்க MXeO3F வகை திண்மங்களை உருவாக்குகிறது. 

செனான் அறுபுளோரைடு அல்லது செனான் நான்குபுளோரைடு சேர்மங்களை நீராற்பகுப்பு செய்யும் போது உண்டாகும் கரைசலை ஆவியாக்கி செனான் மூவாக்சைடு படிகங்கள் பெறப்படுகின்றன . உலர் காற்றில் பலநாட்களுக்கு நிலைப்புத்தன்மையுடன் காணப்படும் இப்படிகங்கள் ஈரக்காற்றில் உள்ள நீரை உறிஞ்சி அடர் கரைசல்களை உருவாக்குகின்றன. a = 6.163, b = 8.115, c = 5.234 Å மற்றும் ஒர் அலகுக் கூட்டிற்கு 4 மூலக்கூறுகள் என்ற வகையிலான செஞ்சாய்சதுரப் படிக அமைப்பில் இது காணப்படுகிறது. இதனுடைய அடர்த்தி 4.55 கி/செ.மீ3 ஆகும்.

செனான் மூவாக்சைடை எச்சரிக்கையுடன் கையாள வேண்டும். அறை வெப்பநிலையில் இதனுடைய மாதிரிகள் தன்னிச்சையாகவே வெடிக்கும் இயல்புடன் காணப்படுகின்றன. உலர் படிகங்கள் செல்லுலோசு போன்ற கரிமச் சேர்மங்களுடன் வெடித்தலுடன் வினைபுரிகின்றன.


</doc>
<doc id="263805" url="https://ta.wikipedia.org/wiki?curid=263805" title="அழகிய லைலா">
அழகிய லைலா

அழகிய லைலா இது ஒரு தமிழ் தொலைகாட்சித் தொடர் ஆகும். இந்த தொடர் திங்கள் முதல் வெள்ளி வரை இரவு 09:30 மணிக்கு ராஜ் தொலைக்காட்சியில் ஒளிபரப்பாகும் மெகாதொடர் ஆகும். கலர்ஸ் தொலைக்காட்சிக்காக இவர் நடிக்கும் முதல் நெடுந்தொடர் இதுவாகும். இவருக்கு ஜோடியாக ஆஷிஷ் ஷர்மா நடிக்கிறார். இவர் இதற்கு முன் ’சந்திரகுப்தா மயூரா’ என்ற தொடரில் நடித்தவர்.

ஒரு கிராமத்து பெண் பார்வதி சனையா இராணி மற்றும் ஒரு இராணுவ அதிகாரி ருத்ரா ஆஷிஷ் ஷர்மா இவர்களுக்குள் நடக்கும் காதல் மற்றும் வெறுப்பு இவைகளை மையமாக வைத்து எடுக்கப்பட்ட தொடர் ஆகும்.







</doc>
<doc id="263813" url="https://ta.wikipedia.org/wiki?curid=263813" title="விண்வெளி நோக்காய்வுக்கலம்">
விண்வெளி நோக்காய்வுக்கலம்

விண்வெளி நோக்காய்வுக் கலம் ("space observatory") விண்வெளியில் புறவெளி நோக்கி நிலைநிறுத்தப்பட்டுள்ள (தொலைநோக்கி போன்ற) எந்தவொரு கருவியும் ஆகும். இது தொலைதூரத்தில் உள்ள கோள்கள், விண்மீன் பேரடை மற்றும் பிற விண்வெளிப் பொருட்களை ஆய்வதற்காக பயன்படுத்தப்படுகின்றது. இத்தகைய முதல் ஆய்வுக்கலம் 1990இல் ஏவப்பட்ட ஹபிள் விண்வெளித் தொலைநோக்கி ஆகும். தரையிலிருந்து ஆய்கின்றபோதுள்ள பல பிரச்சினைகள் விண்வெளி ஆய்வுக்கலங்களில் தவிர்க்கப்படுகின்றன; காட்டாக ஒளி மாசும் மின்காந்த அலைகள் வடிக்கட்டப்படுதலும் பிறழ்வடைதலும் தவிர்க்கப்படுகின்றன.
இந்த நோக்காய்வுக் கலங்களுக்கும் விண்வெளியில் புவியை நோக்கி நிலைநிறுத்தப்படும் பிற நோக்காய்வுக் கலங்களுக்கும் வேறுபாடுள்ளது; பிந்தையது வேவு பார்த்தலுக்கும் புவி குறித்த தகவல்களை சேகரிப்பதற்கும் பயன்படுத்தப்படுகின்றன.
புவியிலிருந்து நோக்காய்வு செய்யும்போது புவியின் வளிமண்டலம் கதிர்களை வடிகட்டுகின்றது. எனவே இங்கு பதியப்படும் தரவுகள் வளிமண்டலத்தால் வடிகட்டப்பட்ட மற்றும் உருத்திரிபு செய்யப்பட்ட தரவுகளாகும். ஒளி , வானொலி அலைக்கற்றைகளுக்கு வெளியே உள்ள அலைக்கற்றைகளை பெறுவதற்கு விண்வெளி செல்ல வேண்டும். காட்டாக எக்சு-கதிர் வானியல் ஆய்வு புவிப்பரப்பிலிருந்து இயலாதவொன்று. புவியைச் சுற்றிவரும் எக்சு கதிர் தொலைநோக்கிகள் தற்போது முதன்மை பெற்று வருகின்றன. வளிமண்டலம் அகச்சிவப்புக் கதிர், புற ஊதாக் கதிர்களையும் வடிகட்டி விடுகின்றது.

1946இல் அமெரிக்க வானியற்பியலாளர் லைமேன் இசுப்பிட்சர் தான் விண்வெளியில் தொலைநோக்கிகளை நிலைநிறுத்தும் எண்ணத்தை முன்வைத்தார். பத்தாண்டுகளுக்குப் பின்னர் சோவியத் ஒன்றியம் முதல் செயற்கைக்கோள், "இசுப்புட்னிக்கை" விண்ணில் செலுத்தியது.

ஓர் பெரிய தொலைநோக்கியை விண்ணில் நிலைநிறுத்தினால் புவியிலிருந்து காண்பதை விட நன்றாக ஆய்வுகள் நடத்த முடியும் என இசுப்பிட்சர் முன்மொழிந்தார். இவரது முயற்சிகளால் உலகின் முதல் விண்வெளி ஒளிக்கற்றை தொலைநோக்கி, "ஹபிள் விண்வெளித் தொலைநோக்கி", ஏப்ரல் 20, 1990 அன்று விண்ணோடம் "டிஸ்கவரி" (STS-31) மூலம் விண்ணில் நிறுத்தப்பட்டது.


</doc>
<doc id="263818" url="https://ta.wikipedia.org/wiki?curid=263818" title="செனான் ஈராக்சைடு">
செனான் ஈராக்சைடு

செனான் ஈராக்சைடு "(Xenon dioxide )" அல்லது செனான்(IV) ஆக்சைடு "(xenon(IV) oxide)" என்பது XeO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். செனான் மற்றும் ஆக்சிசன் சேர்ந்து உருவாகும் இச்சேர்மம் 2011 ஆம் ஆண்டில் தொகுப்பு முறையில் தயாரிக்கப்பட்டது. செனான் நான்கு புளோரைடை 0°செ வெப்பநிலையில் ( 2.00 மோல்/லி H2SO4 உடன்) நீராற்பகுப்பு வினைக்கு உட்படுத்தி செனான் ஈராக்சைடு தயாரிக்கப்பட்டது.

செனான் மற்றும் ஆக்சிசன் அணுக்கள் முறைய 4 மற்றும் 2 என்ற அணைவு எண்களாகக் கொண்ட நீட்டித்த சங்கிலி அல்லது வலை கட்டமைப்பில் செனான் ஈராக்சைடு காணப்படுகிறது. செனானின் சதுர சமதள வடிவியலில் நான்கு ஈனிகள் மற்றும் இரண்டு தனித்த எலக்ட்ரான் இரட்டைகள் வலுவளவு ஓட்டு இலத்திரன் சோடிகளின் தள்ளுகைக் கொள்கைக்கு இசைவாக அமைந்துள்ளன.
பல ஆண்டுகளுக்கு முன்பே குவைய வேதியியல் முறைப்படி பைக்கோ மற்றும் தாம் என்பவர்கள் செனான் ஈராக்சைடின் இருப்பை முன் கனித்து கூறியிருந்தாலும் அவர்கள் இந்நீட்சி அமைப்பு குறித்து அறிந்திருக்கவில்லை. 

XeO2 மஞ்சள் – ஆரஞ்சு நிறத்தில் திண்மமாகக் காணப்படுகிறது. நிலைப்புத்தன்மையற்ற இச்சேர்மத்தின் அரைவாழ்வுக் காலம் இரண்டு நிமிடங்களே ஆகும் . −78 °செல்சியசு வெப்பநிலைக்கு இதைக் குளிர்வித்து சிதைவடைவதற்கு முன்பு இராமன் அலைமாலையியல் ஆய்வுக்கு உட்படுத்தினால் அமைப்பும் அடையாளமும் உறுதிப்படுகிறது.


</doc>
<doc id="263822" url="https://ta.wikipedia.org/wiki?curid=263822" title="யுரேனியம் ஆக்சைடு">
யுரேனியம் ஆக்சைடு

யுரேனியம் ஆக்சைடு "(Uranium oxide)" என்பது யுரேனியம் தனிமத்தின் ஆக்சைடு சேர்மங்களைக் குறிக்கும்.
யுரேனியம் தனிமம் பலவகையான ஆக்சைடுகளாக உருவாகிறது. 

யுரேனியம் ஈராக்சைடு அல்லது யுரேனியம்(IV) ஆக்சைடு - UO இதனுடைய தாதுப் பொருள் யுரேனைட்டு அல்லது பிட்ச் பிளெண்ட்டு ஆகும்.

யுரேனியம் மூவாக்சைடு அல்லது யுரேனியம்(VI) ஆக்சைடு - UO

மூன்றுயுரேனியம் எண்ணாக்சைடு - UO அதிக நிலைப்புத்தன்மை கொண்ட யுரேனியம் ஆக்சைடு இதுவாகும். மஞ்சள்நிற அப்பமாக உள்ள இவ்வாக்சைடில் 70 முதல் 90 சதம் மூன்றுயுரேனியம் எண்ணாக்சைடு நிறைந்துள்ளது.

யுரேனைல் பெராக்சைடு - UOO அல்லது UO

யுரேனியம் ஈராக்சைடு ஆக்சிசனுடன் தொடர்பு கொள்ள நேரும் போது ஆக்சிசனேற்றம் அடைந்து மூன்றுயுரேனியம் எண்ணாக்சைடாக உருவாகிறது.

3 UO2 + O2 → U3O8; at 700 °C (970 K)

இரண்டாம் உலகப் போரின் போது யுரேனியம் ஆக்சைடு தயாரிப்பை “38 தயாரிப்பு” என்ற குறிப்பெயரை செருமன் விஞ்ஞானிகள் உபயோகித்தனர்.


</doc>
<doc id="263839" url="https://ta.wikipedia.org/wiki?curid=263839" title="தங்குதன்(III) ஆக்சைடு">
தங்குதன்(III) ஆக்சைடு

தங்குதன்((III) ஆக்சைடு "(Tungsten(III) oxide )" என்பது WO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தங்குதன் மற்றும் ஆக்சிசன் சேர்ந்து உருவாகும் இச்சேர்மம் 2006 ஆம் ஆண்டு முதல் அறியப்படுகிறது. W(N(CH)) சேர்மத்தை முன்னோடியாகக் கொண்டு தயாரிக்கையில் 140 மற்றும் 240 ° செல்சியசு வெப்பநிலையில் அணு அடுக்குகளில் மென்படலமாக தங்குதன் ஆக்சைடு படிகிறது பெரும்பாலான நடைமுறை நூல்களில் இம்முறையைப் பற்றிய குறிப்புகள் இல்லை.. சில பண்டைய நூல்களில் W2O3 சேர்மம் தொடர்பாகச் சுட்டிக் காட்டப்பட்டுள்ளது. ஆனால் தங்குதனின் அணுஎடை அந்நேரத்தில் 92 எனக்கருதப்பட்டது. அதாவது தோராயமாக 183.84 என்ற தற்போதைய ஏற்றுக் கொள்ளப்பட்ட அணு எடையில் பாதியாகும்.

பல்வேறு வகையான அகச்சிவப்புக் கதிர்களை ஈர்க்கும் பூச்சுகள் மற்றும் தகடுகள் தயாரிப்பில் தங்குதன்((III) ஆக்சைடு பயன்படுத்தப்படுகிறது.


</doc>
<doc id="263842" url="https://ta.wikipedia.org/wiki?curid=263842" title="மீகாமன் (திரைப்படம்)">
மீகாமன் (திரைப்படம்)

மீகாமன் என்பது 2014ல் வெளிவந்த அதிரடித் தமிழ்த் திரைப்படமாகும். இது மகிழ் திருமேனியால் எழுதி இயக்கப்பட்டது. மற்றும் நேமிசாந்த் சபாக்கால் தயாரிக்கப்பட்டது. முக்கிய கதாப்பாத்திரங்களாக ஆர்யா மற்றும் ஹன்சிகா மோட்வானி நடித்துள்ளனர். இத்திரைப்படத்திற்கு தமன் இசையமைத்துள்ளார்.


</doc>
<doc id="263845" url="https://ta.wikipedia.org/wiki?curid=263845" title="சைவம் (திரைப்படம்)">
சைவம் (திரைப்படம்)

சைவம் () என்பது 2014ல் வெளிவந்த தமிழ்த் திரைப்படமாகும். இது ஏ. எல். விஜய் தயாரித்து, எழுதி இயக்கப்பட்டது. முக்கிய கதாப்பாத்திரங்களாக நாசர் (நடிகர்) மற்றும் சாரா அர்ஜுன் நடித்துள்ளனர். இத்திரைப்படத்திற்கு ஜி. வி. பிரகாஷ் குமார் இசையமைதுள்ளார். இது 6 சூன் 2014ல் வெளிவந்தது. இத்திரைப்படம் தெலுங்கில் மறுதயாரிப்பு செய்யப்பட்டு வெளிவந்தது.

பின்னணிப் பாடகர் உன்னிகிருஷ்ணனின் எட்டுவயது மகள் உத்தரா உன்னிகிருஷ்ணன் இத்திரைப்படத்திற்காகப் பாடிய "அழகு.." என்ற பாடல் அவருக்குத் தேசிய விருதினைப் பெற்றுத்தந்தது.


</doc>
<doc id="263847" url="https://ta.wikipedia.org/wiki?curid=263847" title="தங்குதன் ஈராக்சைடு">
தங்குதன் ஈராக்சைடு

தங்குதன் ஈராக்சைடு (Tungsten dioxide) என்பது WO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்கலம் நிறத்தில் திண்மமாகக் காணப்படும் இது ஒற்றைச் சரிவில் படிகமாகிறது. உருத்திரிந்த எண்முக WO6 மையங்களுடன் மாற்று குறுகிய W–W பிணைப்புகள் (248 பைகோ மீட்டர்|பை.மீ) அமைந்துள்ள உரூத்தைல் போன்ற அமைப்பு அம்சங்களுடனான அமைப்பை பெற்றுள்ளது. ஒவ்வொரு தங்குதன் மையமும் d வடிவமைப்பைக் கொண்டுள்ளதால் இச்சேர்மம் உயர் மின்கடத்துகைத் திறன் பெற்றுள்ளது.

900° செல்சியசு வெப்பநிலையில் WO சேர்மத்துடன் தங்குதன் பொடியைச் சேர்த்து 40 மணி நேர ஒடுக்க வினைக்கு உட்படுத்தினால் தங்குதன் ஈராக்சைடைத் தயாரிக்கமுடியும். இவ்வினையில் கலப்பு இணைதிறன் சேர்மமான WO பகுதியாக ஒடுக்கப்படுகிறது. 

மாலிப்டினம் வரிசைச் சேர்மமான MoO இம்முறையிலேயே தயாரிக்கப்படுகிறது. வேதியியல் போக்குவரத்து நுணுக்கத்தில் அயோடினைப் பயன்படுத்தி ஒற்றைப் படிகங்கள் தயாரிக்கப்படுகின்றன. WO சேர்மத்தை அயோடின் ஆவியாகும் வரிசைச் சேர்மமாகச் செலுத்துகிறது


</doc>
<doc id="263849" url="https://ta.wikipedia.org/wiki?curid=263849" title="மாங்கா (திரைப்படம்)">
மாங்கா (திரைப்படம்)

மாங்கா என்பது 2015ல் வெளிவந்த தமிழ் திரைப்படமாகும். இது ஆர். எஸ், ராஜாவால் இயக்கப்பட்டது. மற்றும் சக்திவேலால் தயாரிக்கப்பட்டது. முக்கிய கதாப்பாத்திரங்களாக பிரேம்ஜி அமரன் மற்றும் கிருத்தி செட்டி நடித்துள்ளனர். இத்திரைப்படத்திற்கு பிரேம்ஜி அமரன் இசையமைதுள்ளார்.


</doc>
<doc id="263851" url="https://ta.wikipedia.org/wiki?curid=263851" title="அதிபர் (திரைப்படம்)">
அதிபர் (திரைப்படம்)

அதிபர் என்பது 2015ல் வெளிவந்த அதிரடித் தமிழ் திரைப்படமாகும். இது சூர்ய பிரகாஷ் ஆல் இயக்கப்பட்டது. மற்றும் சரவணன், சிவகுமார் ஆகியோர் தயாரித்தனர். முக்கிய கதாப்பாத்திரங்களாக ஜீவன் மற்றும் வித்யா பிரதீப் நடிக்க நந்தா, ரஞ்சித் மற்றும் சமுத்திரகாணி ஆகியோரும் நடித்துள்ளனர். இத்திரைப்படத்திற்கு விக்ரம் செல்வா இசையமைதுள்ளார். இது 2015 ஆகஸ்ட் 28ல் வெளியானது.


</doc>
<doc id="263852" url="https://ta.wikipedia.org/wiki?curid=263852" title="1616">
1616

1616 (MDCXVI) ஒரு வெள்ளிக்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் திங்கட்கிழமையில் ஆரம்பமான ஒரு நெட்டாண்டு ஆண்டாகும்.




</doc>
<doc id="263859" url="https://ta.wikipedia.org/wiki?curid=263859" title="மீள் (நூல்)">
மீள் (நூல்)

மீள், மணிகோ. பன்னீர்செல்வம் எழுதிய, இலக்கிய, நாட்டுப்புற மற்றும் இதழியல் தொடர்பான கட்டுரைகளைக் கொண்ட நூலாகும். 

இந்நூலில் குறவர்:சங்ககாலம் முதல் சமகாலம் வரை, தமிழ்க்கவிஞர் யுகபாரதியின் கவிதைகளில் மக்கள் மரபுகள் (இலக்கியம்), குறவர் வழக்காறுகளும் மீட்டுருவாக்கமும், அரசியல் பிரச்சாரமும் நாட்டுப்புறப்பாடல்களும், பழமொழிகளில் குறவரின வாழ்வியல் கூறுகள் (நாட்டுப்புறவியல்) மற்றும் சௌந்தரசுகன் இதழ் விமர்சனக்குறிப்புகள் (இதழியல்) என்ற மூன்று தலைப்புகளில் கட்டுரைகள் அமைந்துள்ளன. 

'மீள்', நூல், (2004; அகல், டி15, அபினவ் கைலாஷ், 19, வேளச்சேரி சாலை, சைதாப்பேட்டை, சென்னை)


</doc>
<doc id="263865" url="https://ta.wikipedia.org/wiki?curid=263865" title="செருமேனியம் ஓராக்சைடு">
செருமேனியம் ஓராக்சைடு

செருமேனியம் ஓராக்சைடு "(Germanium monoxide)" என்பது , GeO மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். செருமேனியம் மற்றும் ஆக்சிசன் சேர்ந்து உருவாகும் இச்சேர்மத்தின் தனிச்சிறப்புகள் நன்கு விவரிக்கப்படவில்லை. செருமேனியம் ஈராக்சைடுடன் செருமேனியம் உலோகத்தை 1000 செல்சியசு வெப்பநிலைக்குச் சூடுபடுத்தினால் மஞ்சள் நிறப் பதங்கமாக செருமேனியம் ஓராக்சைடு உருவாகிறது. மஞ்சள் பதங்கத்தை 650 செல்சியசு வெப்பநிலைக்குச் சூடுபடுத்தினால் பழுப்பு நிறம் கொண்ட செருமேனியம் ஓராக்சைடாக மாறுகிறது. ஈரியல்பு ஆக்சைடான இது அமிலங்களில் கரைந்து செருமேனியம்(II) உப்புகளையும் காரங்களில் கரைந்து Ge(OH) அயனிகள் கொண்ட மூவைதராக்சோசெருமேனேட்டுகள் அல்லது செருமேனைட்டுகள் உருவாகின்றன.

செருமேனியம் ஆக்சைடு Ge மற்றும் GeO ஆகச் சிதைவடைகிறது.



</doc>
<doc id="263866" url="https://ta.wikipedia.org/wiki?curid=263866" title="பிக்காசோவின் இளஞ்சிவப்புக்காலம்">
பிக்காசோவின் இளஞ்சிவப்புக்காலம்

பிக்காசோவின் இளஞ்சிவப்புக்காலம் ("Picasso's Rose Period"), எசுப்பானிய ஓவியரான பாப்லோ பிக்காசோவின் வாழ்விலும், தொழிலிலும் முக்கியமான ஒரு காலகட்டம். அத்துடன் இது நவீன ஓவியத்தின் உருவாக்கத்தில் பெருமளவு தாக்கத்தைக் கொண்டிருந்தது. இது 1904ல் பொகீமியக் கவிஞர்கள், எழுத்தாளர்கள் மத்தியில் மொன்ட்மாட்ரேயில் பிக்காசோ வாழத்தொடங்கியபோது தொடங்கியது. ஏழ்மை, தனிமை, நம்பிக்கையின்மை போன்றவற்றை நீலச் சாயைகளில் வெளிப்படுத்திய பிக்காசோவின் நீலக்காலம் என அழைக்கப்படும் காலப்பகுதியைத் தொடர்ந்து இளஞ்சிவப்புக்காலம் உருவானது.

இளஞ்சிவப்புக்கால ஓவியங்கள் மகிழ்சிகரமான கருப்பொருட்களை உள்ளடக்கி, சிவப்பு, செம்மஞ்சள், இளஞ்சிவப்பு, மண்ணிறம் என்பவற்றை உள்ளடக்கிய தெளிவான நிறச் சாயைகளில் வரையப்பட்டன. இவ்வோவியங்களில், கோமாளிகள், களியாட்ட நிகழ்த்துனர்கள் போன்றோர் கருப்பொருட்களாயினர். இளஞ்சிவப்புக்காலத்தில், நேராடியாகக் கவனித்ததன் அடிப்படையில் அல்லாமல், உய்த்துணர்வை அடிப்படையாகக்கொண்டே பிக்காசோ ஓவியங்களை வரைந்தார்.

இளஞ்சிவப்புக்காலம் 1904 முதல் 1906 வரை நீடித்தது. பிக்காசோ 1904ல் பேர்னாண்டே ஒலிவர் என்பவருடன் ஏற்பட்ட தொடர்பின் காரணமாக மகிழ்ச்சியாக இருந்தார். இவரது ஓவியப் பாணியில் ஏற்பட்ட மாற்றத்துக்கு இதுவும் ஒரு காரணமாகக் கூறப்படுகிறது. நகைச்சுவைப் பாத்திரங்கள், சர்க்கசு நிகழ்த்துனர்கள், கோமாளிகள் போன்றோர் பிக்காசோவின் இளஞ்சிவப்புக்கால ஓவியங்களில் அதிகமாகக் காணப்பட்டனர். அத்துடன், இவர்கள் பிக்காசோவின் நீண்ட தொழிற்காலம் முழுவதும் அவரது ஓவியங்களில் இடம்பெற்றனர்.


</doc>
<doc id="263870" url="https://ta.wikipedia.org/wiki?curid=263870" title="ஆப்பிரிக்க-அமெரிக்கக் கணிதவியலாளர்கள் பட்டியல்">
ஆப்பிரிக்க-அமெரிக்கக் கணிதவியலாளர்கள் பட்டியல்

இது ஆப்பிரிக்க-அமெரிக்கக் கணிதவியலாளர்களின் பட்டியல் ஆகும்.













</doc>
<doc id="263875" url="https://ta.wikipedia.org/wiki?curid=263875" title="அவள் சுமங்கலிதான்">
அவள் சுமங்கலிதான்

அவள் சுமங்கலிதான் 1985ஆவது ஆண்டில் விசு இயக்கத்தில் வெளியான ஒரு இந்தியத் தமிழ்த் திரைப்படமாகும். இப்படத்தில் கார்த்திக், இளவரசி ஆகியோர் முக்கிய கதாபாத்திரங்களில் நடித்திருந்தனர். கவிதாலயாவின் ராஜம் பாலசந்தர், புஷ்பா கந்தசாமி ஆகியோர் தயாரித்த இத்திரைப்படத்திற்கு எம். எஸ். விசுவநாதன் இசையமைத்திருந்தார். இத்திரைப்படம் 1985 சூலை 15 அன்று வெளியானது.


</doc>
<doc id="263881" url="https://ta.wikipedia.org/wiki?curid=263881" title="ஆர்சனிக் ஐந்தாக்சைடு">
ஆர்சனிக் ஐந்தாக்சைடு

ஆர்சனிக் ஐந்தாக்சைடு "(Arsenic pentoxide)" என்பது As2O5. என்ற மூலக்கூற்று வாய்ப்பாடு கொண்ட வேதிச் சேர்மம் ஆகும். இது ஆர்சனிக்(V) ஆக்சைடு என்றும் அழைக்கப்படுகிறது. ஆர்சனிக் மற்றும் ஆக்சைடு அயனிகளால் ஆன இச்சேர்மத்தில் ஆர்சனிக் +5 என்ற ஆக்சிசனேற்ற நிலையில் காணப்படுகிறது. ஆர்சனிக் +3 என்ற ஆக்சிசனேற்ற நிலையில் காணப்படும் ஆர்சனிக் மூவாக்சைடு அல்லது ஆர்சனிக்(III) ஆக்சைடு சேர்மமே மிகப்பரவலாகக் காணப்படுகிறது. எலிகளில் ஆர்சனிக் ஐந்தாக்சைடின் உயிர்கொல்லும் அளவு ( LD50 ) 8 மி.கி/கி.கி ஆகும். இச்சேர்மம் தண்ணீருடன் தொடர்பு கொண்டால் ஆர்சனிக் அமிலமாக மாறுகிறது. இவ்வமிலம் உலோகங்களை அரிக்கும் தன்மை கொண்டது ஆகும்.

வெண்மை நிறத்துடன் நெடியற்று ஆர்சனிக் ஐந்தாக்சைடு காணப்படுகிறது. எளிமையாகத் தண்ணீரில் கரைந்து ஆர்சனிக் அமிலத்தை உருவாக்குகிறது. அனைத்து ஆர்சனிக் சேர்மங்கள் போலவே ஆர்சனிக் ஐந்தாக்சைடும் அதிக நச்சுத்தன்மையுடன் காணப்படுகிறது. வலிமையான ஆக்சிசனேற்றியான இச்சேர்மம் ஐதரோகுளோரிக் அமிலத்துடன் வினைபுரிந்து குளோரின் வாயுவைக் கொடுக்கிறது. 300° செ வெப்பநிலைக்கு ஆர்சனிக் ஐந்தாக்சைடை சூடுபடுத்தினால் இது ஆர்சனிக் மூவாக்சைடு மற்றும் ஆக்சிசனாக உடைகிறது. 
இது காரங்களுடன் வினைபுரிந்து ஆர்சனேட்டுகளை உருவாக்குகிறது. இவ்வினைக்குத் தேவையான ஆற்றல் சூடுபடுத்தலின் போது எடுத்துக்கொள்ளப்படுகிறது. 

ஆர்சனிக் ஐந்தாக்சைடை, ஆர்சனிக்கை எரிய வைத்து தயாரிக்க இயலாது. அவ்வாறு எரியும் பொழுது ஆர்சனிக் மூவாக்சைடு சேர்மமே உருவாகிறது. எனவே [[ஆர்செனிக் அமிலம்|[[ஆர்செனிக் அமிலத்தை]] [[நீர்ப்போக்கு|நீர் நீக்கம்]] செய்து இதைத் தயாரிக்கலாம். நீர் நீக்கத்தை [[பாசுபரசு ஐந்தாக்சைடு]] சேர்மத்தைக் கொண்டு நிறைவேற்றலாம்.
ஆர்சனிக் ஐந்தாக்சைடு வெண் துகளாக விடுவிக்கப்படுகிறது.

ஆர்சனிக் ஐந்தாக்சைடு [[தீங்குயிர்கொல்லி]]கள் மற்றும் [[பூச்சிக்கொல்லி]]களாக பயன்படுத்தப்படுகிறது. மேலும் இது [[கண்ணாடி]]த் தொழில் துறையிலும் பயன்படுத்தப்படுகிறது.


[[பகுப்பு:ஆக்சைடுகள்]]
[[பகுப்பு:ஆர்செனிக்கு சேர்மங்கள்]]

</doc>
<doc id="263887" url="https://ta.wikipedia.org/wiki?curid=263887" title="பவானி ஊராட்சிக் கோட்டை மலையும் கோயில்களும் (நூல்)">
பவானி ஊராட்சிக் கோட்டை மலையும் கோயில்களும் (நூல்)

பவானி ஊராட்சிக் கோட்டை மலையும் கோயில்களும் அனந்தபுரம் கிருட்டினமூர்த்தி எழுதிய,தமிழ்நாட்டில் ஈரோடு மாவட்டத்தில் பவானி வட்டத்தில் அமைந்துள்ள ஊராட்சிக் கோட்டை மலை மற்றும் அப்பகுதியிலுள்ள கோயில்களைப் பற்றி விவாதிக்கும் நூலாகும். 

இந்நூல் ஊரும் பேரும், ஊராட்சிக் கோட்டை கல்வெட்டுகள், ஊராட்சிக் கோட்டை மலையும் கோயிலும், வேதகிரி மலையில் சைவ வைணவக் கோயில்கள், கோயில் கொடையாளர்கள், வழிபாடும் விழாக்களும், பிற கோயில்கள் என்ற ஏழு தலைப்புகளையும், நான்கு பின்னிணைப்புகளையும் கொண்டு அமைந்துள்ளது.

'பவானி ஊராட்சிக் கோட்டை மலையும் கோயில்களும்', நூல், (2008; அருள் பதிப்பகம், பெரியார் தெரு, சென்னை)


</doc>
<doc id="263891" url="https://ta.wikipedia.org/wiki?curid=263891" title="ஆர்சனிக் மூவாக்சைடு">
ஆர்சனிக் மூவாக்சைடு

ஆர்சனிக் மூவாக்சைடு "(Arsenic trioxide)" என்பது AsO. என்ற மூலக்கூற்று வாய்பாடு கொண்ட ஒரு கனிம வேதியியல் சேர்மமாகும். ஆர்சனிக்கின் ஆக்சைடு சேர்மமான, வணிக முக்கியத்துவம் வாய்ந்த இச்சேர்மமானது பிற ஆர்சனிக் சேர்மங்கள் தயாரிப்பதற்குத் தேவையான முன்னோடிச் சேர்மமாக விளங்குகிறது. ஆண்டுக்கு 50000 டன்கள் வரை இச்சேர்மம் உற்பத்தி செய்யப்படுகிறது. உயர் நச்சுத்தன்மை காரணமாக இச்சேர்மத்தின் பல்வேறு பயன்பாடுகள் விவாதத்திற்குள்ளாகின்றன.

வழக்கமாக ஆர்சனிக் சேர்மங்களைத் தயாரிப்பது போன்றே ஆர்சனிக் மூவாக்சைடும் தயாரிக்கப்படுகிறது. ஆர்சனிக் அல்லது ஆர்சனிக் இடம்பெற்றுள்ள கனிமங்களை காற்றில் ஆக்சிசனேற்றம் (எரிதல்) செய்து ஆர்சனிக் மூவாக்சைடு தயாரிக்கப்படுகிறது. விளக்கத்திற்காக இங்கு ஆர்பிமெண்ட் என்ற ஆர்சனிக்கின் சல்பைடு தாது எடுத்துக் கொள்ளப்பட்டுள்ளது.
பிரித்தெடுத்தலுக்கு மற்ற தாதுப் பொருட்களைப் பயன்படுத்தும் போது ஆவியாகும் உடன் விளை பொருளாகவே பல ஆர்சனிக் ஆக்சைடுகள் கிடைக்கின்றன. உதாரணமாக ஆர்சனோபைரைட், தங்கம் மற்றும் செப்பு கலந்திருக்கின்ற ஒரு கனிமமான இதைச் சூடாக்கும் போது ஆர்சனிக் மூவாக்சைடு காற்றில் வெளியேறுகிறது. இத்தகைய கனிமங்களில் இருந்து தனிமங்களை பிரித்தெடுக்கும் செயல்முறையின் போது பலமுறை நச்சு விபத்துகள் நிகழ்கின்றன. சீனாவில் மட்டுமே ஆர்சனிக் தாது வெட்டி எடுக்கப்படுகிறது Only in China are arsenic ores intentionally mined.
ஆர்சனிக் முக்குளோரைடை நீராற்பகுப்பு செய்து ஆய்வகத்தில் ஆர்சனிக் மூவாக்சைடு தயாரிக்கப்படுகிறது.

ஆர்சனிக் மூவாக்சைடானது ஒர் ஈரியல்பு ஆக்சைடாகும். இதனுடைய நீர்க் கரைசல்கள் வலிமை குன்றிய அமிலங்களாக உள்ளன. காரத்தன்மையுள்ள கரைசல்களில் இது எளிமையாகக் கரைந்து ஆர்சனைட்டுகளைக் கொடுக்கிறது. அமிலங்களில் இச்சேர்மம் குறைவான கரைதிறன் கொண்டிருந்தாலும் [[ஐதரோகுளோரிக் காடி| ஐதரோகுளோரிக் அமிலத்தில் கரையக்கூடியதாக உள்ளது.
நீரற்ற HF மற்றும் HCl உடன் ஆர்சனிக் மூவாக்சைடு வினைபுரிந்து AsF3 மற்றும் [[முக்குளோரைடு]]களைக் கொடுக்கிறது,:

[[ஓசோன்]] போன்ற வலிமையான [[ஆக்சிசனேற்றி]]களுடன் வினைபுரிந்து [[ஐதரசன் பேரொட்சைடு|ஐதரசன் பெராக்சைடைத்]] தருகிறது. மற்றும் [[நைட்ரிக் காடி|நைட்ரிக் அமிலத்துடன்]] [[ஆர்சனிக் ஐந்தாக்சைடு]] அல்லது அதற்கு இணையான ஓர் அமிலத்தைத் தருகிறது.:

ஆக்சிசனேற்ற எதிர்ப்பு என்ற அடிப்படையில், ஆர்சனிக் மூவாக்சைடு [[பாசுபரசு மூவாக்சைடு|பாசுபரசு மூவாக்சைடில்]] இருந்து வேறுபடுகிறது. பாசுபரசு மூவாக்சைடு எரிதலால் உடனடியாக [[பாசுபரசு ஐந்தாக்சைடு|பாசுபரசு ஐந்தாக்சைடாக]] மாறுகிறது. 
[[ஒடுக்கம்|ஓடுக்க வினையில்]] வினை நிபந்தனைகளின் தன்மைக்கேற்ப தனிமநிலை [[ஆர்சனிக்]] அல்லது [[ஆர்சீன்]] (AsH3) உண்டாகிறது.
இவ்வினை [[மார்ஷ் சோதனை|மாற்சு சோதனை]]யில் பயன்படுகிறது.:

800 [[செல்சியசு]] [[வெப்பநிலை]]க்குக் கீழ் [[திரவம்|திரவநிலை]] மற்றும் [[வாயு]]நிலைகளில் ஆர்சனிக் மூவாக்சைடு AsO என்ற வாய்ப்பாடு மற்றும் PO உடன் சமகட்டமைப்பைக் கொண்டுள்ளது. 800 செல்சியசு வெப்பநிலைக்கு மேல் AsO சேர்மமானது குறிப்பிடத்தக்க வகையில் AsO, மூலக்கூற்று வடிவத்துடன் பிரிகையடைகிறது.இதுவும் NO. உடன் சமகட்டமைப்பைக் கொண்டுள்ளது. [[திண்ம்ம்|திண்மநிலையில்]] மூன்று வகையான பல்லுருத் தோற்றங்கள் அறியப்படுகின்றன. உயர் வெப்பநிலையில் 110 செல்சியசு வெப்பநிலைக்கு மேல் மூலக்கூற்று AsO கொண்ட கனசதுர AsO வடிவமைப்பும் இதனுடன் தொடர்புடைய இரண்டு பலபடி வடிவங்களிலும் காணப்படுகிறது. பலபடிகள் இரண்டும் [[ஆக்சிசன்]] அணுக்களுடன் பகிர்ந்து கொண்டுள்ள பட்டைக் கூம்பு AsO அலகுகளுடன் ஒற்றைச் சரிவு அமைப்பில் படிகமாகின்றன.

[[வனவியல்]] பொருட்கள் தயாரிப்பு, [[கண்ணாடி]] தயாரிப்பு, [[மின்னணுவியல்]] பொருட்கள் தயாரிப்பு ஆகியவற்றில் முன்னோடியாக விளங்குவது உட்பட பெரிய அளவிலான பயன்பாடுகளை ஆர்சனிக் மூவாக்சைடு கொண்டிருக்கிறது. மேலும் இது ஆர்சனிக்கின் முக்கியமான சேர்மமாகவும் இருப்பதால் இது தனிமநிலை ஆர்சனிக், ஆர்சனிக் உலோக கலவைகள், மற்றும் ஆர்சனைடு [[குறைக்கடத்தி]]கள் தயாரிப்புக்கும் முன்னோடியாக விளங்குகிறது. கரிம ஆர்சனிக் சேர்மங்களான உணவு கூட்டுப் பொருட்கள் ( ராக்சார்சோன்) மற்றும் மருந்துப் பொருள்கள் ( நியோசல்வர்சன்) முதலியன ஆர்சனிக் மூவாக்சைடில் இருந்து தருவிக்கப்படுகின்றன. இவை தவிர ஆர்சனிக்கை அடிப்படையாகக் கொண்ட சோடியம் ஆர்சனைட்டு மற்றும் சோடியம் காகோடிலைட்டு ஆகியனவும் இதிலிருந்து தருவிக்கப்படுகின்றன.

மரத்தைப் பாதுகாக்கும் ஆர்சனிக் ஆக்சைடு உட்பட பல்வேறு பயன்பாடுகள் ஆர்சனிக்கின் நச்சுத்தன்மையை பயன்படுத்திக் கொள்கின்றன. ஆர்சனிக் மூவாக்சைடில் இருந்து தருவிக்கப்படும் [[செப்பு ஆர்சனேட்டு]], [[அமெரிக்கா]] மற்றும் [[மலேசியா]]வில் மரப்பாதுகாப்புப் பொருளாகப் பயன்படுத்தப்படுகிறது. ஆனால் உலகின் பலநாடுகள் இவ்வுபயோகத்தைத் தடை செய்துள்ளன. இன்றுவரையிலும் இப்பயன்பாடு குறித்த விவாதம் தொடர்ந்து கொண்டிருக்கிறது. [[செப்பு(II)அசிட்டேட்டு]] உடன் ஆர்சனிக் மூவாக்சைடு சேர்த்து [[பாரிசு பச்சை]] என்ற நிறமி தயாரிக்கப்பட்டு வந்ததும் தற்பொழுது நிறுத்தப்பட்டு விட்டது.

ஆர்சனிக்கின் நச்சுத்தன்மை நன்கு அறியப்பட்டிருந்தாலும் சீனர்களின் பாரம்பரிய மருத்துவத்தில் ஆர்சனிக் மூவாக்சைடு பயன்படுத்தப்பட்டு வருகிறது . புற்றுநோய் சிகிச்சையில் இன்று வரையிலும், மற்றும் ஒமியோபதி மருத்துவத்தில் ஆர்சனிகம் ஆல்பம் என்ற பெயரிலும் சீனர்கள் இதைப்பயன்படுத்துகிறார்கள். [[பவுலர் கரைசல்]] போன்ற மதிப்பு மிகுந்த காப்புரிமை மருந்துகள் ஆர்சனிக் ஆக்சைடுகளில் இருந்து தருவிக்கப்பட்டவையாகும்.
இரத்த வெள்ளையணுவில் தோன்றும் ஒருவகைப் புற்று நோய்க்கு சீனாவில் பாரம்பரியமாக உபயோகப்படுத்தி வரும் ஆர்சனிக் மூவாக்சைடை 1970 -களில் சாங் டிங் டாங் மற்றும் நண்பர்கள் ஆராய்ந்தனர். இதன் தொடர்ச்சியாக சீனா மற்றும் மேற்கு நாடுகளில் இர்ரைசினாக்சு என்ற மருந்து கண்டுபிடிக்கப்பட்டது. அமெரிக்காவும் இம்மருந்தை அங்கீகரித்து விற்பனை செய்தது. ஆங்காங் பல்கலைக்கழகம் வாய்வழியாக உட்கொள்ளும் ஒரு ஆர்சனிக் மருந்தையும் தயாரித்துள்ளது குறிப்பிடத்தக்கதாகும்.

ஆர்சனிக் மூவாக்சைடு உடனடியாக செரிமான அமைப்பால் உறிஞ்சப்படுகிறது: உள்ளிழுக்கும் போதும் அல்லது தோல் மீது தொடர்பு கொள்ளும் பொழுதும் கூட இதன் நச்சு விளைவுகள் நன்றாக அறியப்படுகின்றன. சிறுநீரில் சிறிதளவு வெளியேற்றப்பட்டாலும் 40 சதவீத அளவிற்கு எலும்புகள், தசைகள், தோல், முடி, மற்றும் நகங்களுடன் சேர்ந்து பின்னர் வாரம் அல்லது மாதத்திற்குப் பின்னர் வெளியேற்றப்படுகிறது.

இதனுடைய நச்சுப் பண்புகள் பலவற்றையும் தொகுத்தால் மிகவிரிவான ஒரு கட்டுரையாகப் பெருகலாம்.

[[உருக்கிப் பிரித்தல்]] மற்றும் இதனுடன் தொடர்புடைய கனிமச் செயல்முறைகளில் ஆர்சனிக் மூவாக்சைடு தயாரிக்கப்படுகிறது.இச்செயல்முறை சூழலில் அடிக்கடி கடுமையான பாதிப்பை ஏற்படுத்தியுள்ளன. உதாரணமாக, [[கனடா]] நாட்டிலுள்ள இராட்சத சுரங்கத்தில் இருக்கும் [[ஆர்சனோபைரைட்டு]] தங்கத்தின் தாதுவை நச்சாக்கியது.


[[பகுப்பு:ஆக்சைடுகள்]]
[[பகுப்பு:செசுகியுவாக்சைடுகள்]]
[[பகுப்பு:புற்றுநோய் ஊக்கிகள்]]
[[பகுப்பு:ஆர்செனிக்கு சேர்மங்கள்]]
[[பகுப்பு:இரசவாதப் பொருள்கள்]]

</doc>
<doc id="263892" url="https://ta.wikipedia.org/wiki?curid=263892" title="தமிழ் மன்னன் கோனேரிராயன் (நூல்)">
தமிழ் மன்னன் கோனேரிராயன் (நூல்)

தமிழ் மன்னன் கோனேரிராயன்,குடவாயில் பாலசுப்ரமணியன் எழுதிய, கோனேரிராயனைப் பற்றிய, நூலாகும். 

இந்நூல் கோனேரிராயன் அறிமுகம் தொடங்கி அம்மன்னனின் வரலாறு, கல்வெட்டுக்கள், காசுகள் உள்ளிட்ட 14 தலைப்புகளைக் கொண்டு அமைந்துள்ளது. இம்மன்னன் தொடர்பான கல்வெட்டுக்கள் குறித்து விரிவாக ஆராயப்பட்டுள்ளது.

'தமிழ் மன்னன் கோனேரிராயன்', நூல், (2001; அஞ்சனா பதிப்பகம், 6, நிர்மலா நகர், வல்லம் சாலை, தஞ்சாவூர்) 


</doc>
<doc id="263905" url="https://ta.wikipedia.org/wiki?curid=263905" title="வங்காளதேச பொருளாதாரம்">
வங்காளதேச பொருளாதாரம்

வங்காளதேசம் அடுத்த பதினொரு வளர்ந்து வரும் சந்தைகளில் ஒன்றாக அடையாளம் காணப்பட்டுள்ள வளரும் நாடு ஆகும். அண்மைக்கால கருத்துக்கணிப்பில் வளர்ந்து வரும் நாடுகளிலேயே முதலாளித்துவ கருத்துக்களுக்கு ஆதரவான மக்கள்தொகை உள்ள இரண்டாவது நாடாக கண்டறியப்பட்டுள்ளது.

2004க்கும் 2014க்கும் இடையே வங்காள தேசத்தின் சராசரி மொத்த உள்நாட்டு உற்பத்தி வளர்ச்சி வீதம் 6% ஆக இருந்துள்ளது. ஏற்றுமதி சார்ந்த தொழில்மயத்தால் பொருளாதாரம் வளர்ந்து வந்துள்ளது. துணித்தொழிலில் உலகின் இரண்டாவது மிகப்பெரிய நாடாக வங்காளதேசம் உள்ளது. மருந்துகள், கப்பல் கட்டுதல், மட்கலப் பொருட்கள், தோல்சரக்கு நுட்பியல் பொருட்கள், மின்னணுவியற் பொருட்கள் மற்ற முதன்மையான தொழில்துறைகளாக உள்ளன. உலகின் மிகவும் செழிப்பான பகுதிகளில் ஒன்றில் அமைந்துள்ளதால் வேளாண்மை முக்கியப் பங்கு வகிக்கிறது. நெல், சணல், தேநீர், கோதுமை, பருத்தி, கரும்பு முதன்மை வேளாண் பொருட்களாக உள்ளன. உலகளவில் மீன், கடல் உணவு உற்பத்தியில் வங்காளதேசம் ஐந்தாவது இடத்தில் உள்ளது. வெளிநாட்டிலுள்ள வங்காளதேசத்தவர்களால் அனுப்பப்படும் பணம் முக்கிய வெளிச்செலாவணி சேமிப்பாக உள்ளது.



</doc>
<doc id="263907" url="https://ta.wikipedia.org/wiki?curid=263907" title="தவறின்றித் தமிழ் எழுதுவோம் (நூல்)">
தவறின்றித் தமிழ் எழுதுவோம் (நூல்)

தவறின்றித் தமிழ் எழுதுவோம், மா. நன்னன் எழுதிய நூலாகும். 

இந்நூல் உள்ளுறை, நான்காம் பதிப்பின் முகவுரை, முன்னுரை உள்ளிட்ட 55 தலைப்புகளைக் கொண்டு அமைந்துள்ளது. வழுக்குத்தமிழ் ஓய்வும் ஒழிவும், இறும்பூது, குறிப்பாக, எல்லாரும், அனுப்புக, சிக்கனம், கஞ்சத்தனம் உள்ளிட்ட பல சொற்களின் பயன்பாடு குறித்து உதாரணங்களுடன் விளக்கப்பட்டுள்ளது. தவறின்றித் தமிழ் எழுத பயனுள்ள குறிப்புகள் தரப்பட்டுள்ளன.

'தவறின்றித் தமிழ் எழுதுவோம்', நூல், (2006, ஆறாம் பதிப்பு; ஏகம் பதிப்பகம், 3, பிள்ளையார் கோயில் தெரு, 2ஆம் சந்து, முதல் மாடி, திருவல்லிக்கேணி, சென்னை)


</doc>
<doc id="263920" url="https://ta.wikipedia.org/wiki?curid=263920" title="திருநாவற்குளம்">
திருநாவற்குளம்

திருநாவற்குளம் ("Thirunavatkulam") இலங்கையின் வட மாகாணத்தில் வவுனியா மாவட்டத்தில் தாண்டிக்குளம் கிராம அலுவலர் பிரிவில் வவுனியா பிரதேசச் செயலர் பிரிவில் அமைந்துள்ள ஓர் ஊர் ஆகும்.

2015 ஆம் ஆண்டுத் தரவுப்படி ஆண்கள் 989 பேரும் பெண்கள் 1021 பேருமாகவும் சிறுவர்கள் 590 பேருமாக 569 குடும்பங்கள் உள்ளன. 37 பேர் விசேட தேவைகளுக்கு உட்பட்டவர்களும் உள்ளனர். இக் கிராமத்தில் பெரும்பாலானவர்கள் வேளாண்மையில் ஈடுபடுகின்றனர். இதைவிட அரசுப் பணியில் 200 இற்கும் மேற்பட்டவர்கள் பணியாற்றுகின்றனர். இக்கிராமத்தில் வேளாண்மையில் ஈடுபடுபவர்கள் இருந்தாலும் இக்கிராமத்தில் இவ்வசதிகள் இல்லை ஏனைய கிராமங்களிலேயே இவர்கள் சென்று வேளாண்மையில் ஈடுபடுகின்றனர். இக்கிராமத்தில் 2 பேர் போரால் பாதிக்கப்பட்டவர்கள் உள்ளனர்.

இக்கிராமத்தில் ஐயனார் விளையாட்டுக் கழக மைதானத்தில் உள்ள கிராம அலுவலர், அபிவிருத்தி உத்தியோக அலுவலரும், சமுர்த்தி அலுவலரும் பணியாற்றுகின்றனர். இதைவிட பொதுநோக்கு மண்டபமும் அதில் கிராம அபிவிருத்திச் சங்கமும், மகளிர் கிராம அபிவிருத்திச் சங்கமும், குடும்ப நல உத்தியோகத்திரும் பயிற்சி மண்டபமும் வாசகசாலையும் உள்ளது. அதே வளாகத்தில் உமாமகேஸ்வரன் முன்பள்ளியும் அமைந்துள்ளது. இவ்வூரில் உள்ளவர் அருகில் உள்ள தாண்டிக்குளம் பிரிமண்டு பாடசலையிலும் ஏனைய நகர்ப் பாடசலைகளிலும் கல்வி கற்கின்றனர். இவ்வூரில் பாடசாலைகள் இல்லை. இவ்வூரில் சிற்பத் தொழிற்சாலையும் நொறுக்குத்தீனிச் தொழிற்சாலையும் அமைந்துள்ளது. இக்கிராமத்தில் பெரும்பாலானவர்களிடம் மலசலகூடம் உள்ளது. இக்கிராமத்தில் மழைக்காலத்தில் நீர் வடிந்தோடாமையே பெரும் பிரச்சினையாக உள்ளது.



</doc>
<doc id="263921" url="https://ta.wikipedia.org/wiki?curid=263921" title="கிசன்கஞ்சு மாவட்டம்">
கிசன்கஞ்சு மாவட்டம்

கிசன்கஞ்சு மாவட்டம், ("Kishanganj district") இந்திய மாநிலமான பீகாரின் மாவட்டங்களில் ஒன்று. இதன் தலைமையகம் கிசன்கஞ்சில் உள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.

இந்த மாவட்டம் முழுவதும் கிசன்கஞ்சு மக்களவைத் தொகுதிக்கு உட்பட்டது. இந்த மாவட்டத்தை பகதூர்கஞ்சு, டாக்குர்கஞ்சு, கிசன்கஞ்சு, கோச்சதாமன், அமவுர், பாய்சி ஆகிய சட்டமன்றத் தொகுதிகளாகப் பிரித்துள்ளனர்.

இங்கு அலிகர் முஸ்லீம் பல்கலைக்கழகத்தின் புதிய வளாகம் திறக்கப்பட்டது.



</doc>
<doc id="263930" url="https://ta.wikipedia.org/wiki?curid=263930" title="சஹர்சா மாவட்டம்">
சஹர்சா மாவட்டம்

சஹர்சா மாவட்டம், இந்திய மாநிலமான பிகாரின் மாவட்டங்களில் ஒன்று. இதன் தலைமையகம் சஹர்சா நகரத்தில் உள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.



</doc>
<doc id="263931" url="https://ta.wikipedia.org/wiki?curid=263931" title="பிக்காசோவின் ஆப்பிரிக்கக்காலம்">
பிக்காசோவின் ஆப்பிரிக்கக்காலம்

பிக்காசோவின் ஆப்பிரிக்கக் காலம் ("Picasso's African Period") என்பது, ஆப்பிரிக்க சிற்பங்களினாலும், மரபுவழி ஆப்பிரிக்க முகமூடிகளினாலும் தூண்டப்பட்டு பாப்லோ பிக்காசோ ஒரு குறிப்பிட்ட பாணி ஓவியங்களை வரைந்த காலப்பகுதியாகும். இக்காலப்பகுதி 1906 முதல் 1909 வரையானது. பிக்காசோவின் நீலக்காலம், இளஞ்சிவப்புக்காலம் ஆகியவற்றைத் தொடர்ந்து வந்த இந்த முன்-கியூபிசக்காலத்தை நீக்ரோக் காலம் அல்லது கருப்புக் காலம் என்றும் அழைப்பதுண்டு. 

பிரெஞ்சுப் பேரரசு துணை-சகாராப் பிரதேசத்துக்கு விரிவுபடுத்தப்பட்டதைத் தொடர்ந்து, ஆப்பிரிக்கக் கலைப்பொருட்கள் பாரிசு அருங்காட்சியகங்களுக்கு கொண்டுவரப்பட்டன. ஆப்பிரிக்க இராச்சியமான டகோமி பற்றிய தன்னின ஊனுண்ணல் முதலியவை தொடர்பான பல மிகைப்படுத்தப்பட கதைகள் பத்திரிகைகளில் வெளிவரலாயின. யோசெப் கான்ராடின் பிரபலமான புத்தகத்தில் பெல்சிய காங்கோவில் ஆப்பிரிக்கர்கள் முறைகேடாக நடத்தப்பட்டது குறித்து வெளிப்படுத்தப்பட்டிருந்தது. ஆப்பிரிக்கா குறித்த ஆர்வம் ஏற்பட்டிருந்த இச் சூழ்நிலையில் பிக்காசோ அவரது சில ஆக்கங்களுக்கான அகத்தூண்டலுக்காக ஆப்பிரிக்கக் கலைப்பொருட்களை நாடியது இயல்பானதே. அத்துடன், என்றி மட்டிசு (Henri Matisse) ஆப்பிரிக்காவின் டான் மக்களின் முகமூடியொன்றைக் காட்டியது பிக்காசோவுக்கு ஆர்வத்தைத் தூண்டியது.

1907 மே அல்லது யூன் மாதத்தில், இனவரைவியல் அருங்காட்சியகத்தில் ஆப்பிரிக்கக் கலைகளைப் பார்த்துக்கொண்டிருந்தபோது பிக்காசோவுக்கு ஒரு புலப்பாட்டு அனுபவம் ஏற்பட்டது. பிக்காசோவின் ஆப்பிரிக்கக் கலைபற்றிய கண்டுபிடிப்பு, அவரது "அவிக்னனின் இளம் பெண்கள்" என்னும் ஓவியத்தின் (1907 மே மாதத்தின் தொடங்கப்பட்டு அதே ஆண்டு யூலையில் மீண்டும் வேலை செய்யப்பட்டது), குறிப்பாக வலது பக்கத்திலிருக்கும் இரண்டு உருவங்களின் பாணி மீது செல்வாக்குக் கொண்டிருந்தது.

"அவிக்னனின் இளம் பெண்கள்" ஓவியம், ஒரு முன்-கியூபிச ஆக்கமாகப் பார்க்கப்பட்டாலும், 1910ல் பகுப்பாய்வுக் கியூபிசம் தொடங்குவதற்கு முன்னர் பிக்காசோ ஆப்பிரிக்கக் கலைகளிலிருந்து பெறப்பட்ட பாணியொன்றைத் தொடர்ந்து உருவாக்கினார். ஆப்பிரிக்கக்காலப் பாணியிலான பிக்காசோவின் பிற ஓவியங்கள், "பெண்ணின் மார்பளவு ஓவியம்" (1907, தேசிய கலையகம், பிராக்), "தாயும் பிள்ளையும்" (1907 வசந்தகாலம், பிக்காசோ அருங்காட்சியகம், பாரிசு), "உயர்த்திய கைகளுடன் வெற்றுடம்புப்பெண்" (டைசன்-போர்னெமிசா அருங்காட்சியகம், மாட்ர்ட், எசுப்பெயின்), "மூன்று பெண்கள்" (வசந்தகாலம் 1908, ஏர்மிட்டேச் அருங்காட்சியகம், சென் பீட்டர்சிபர்க்) ஆகிய ஓவியங்களும் அடங்கும்.




</doc>
<doc id="263933" url="https://ta.wikipedia.org/wiki?curid=263933" title="சுபவுல் மாவட்டம்">
சுபவுல் மாவட்டம்

சுபவுல் மாவட்டம், இந்திய மாநிலமான பிகாரின் மாவட்டங்களில் ஒன்று.. இதன் தலைமையகம் சுபவுலில் உள்ளது.

இந்த மாவட்டம் சுபவுல் மக்களவைத் தொகுதிக்கு உட்பட்டது. இது நிர்மலி, பிப்ரா, சுபவுல், திரிவேணிகஞ்சு, சாதாபூர் ஆகிய சட்டமன்றத் தொகுதிகளாகப் பிரிக்கப்பட்டுள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.



</doc>
<doc id="263935" url="https://ta.wikipedia.org/wiki?curid=263935" title="பிறப்பு விகித அடிப்படையில் நாடுகளின் பட்டியல்">
பிறப்பு விகித அடிப்படையில் நாடுகளின் பட்டியல்

இக்கட்டுரை மூன்று பதிப்புகள் கொண்ட பொதுவான பிறப்பு விகித அடிப்படையில் நாடுகளின் பட்டியல் கொண்டு அமைக்கப்பட்டுள்ளது.

2010 உலக வங்கி தரவு அடிப்படையில் இரண்டாவது பட்டியல் அமைந்துள்ளது. 

2013, 2014 த வேர்ல்டு ஃபக்ட்புக் தரவு அடிப்படையில் மூன்றாவது பட்டியல் அமைந்துள்ளது. சார்ந்துள்ள இடங்களும் முழுமையாக அங்கீகாரிக்கப்படாத அரசுகளும் தரப்படுத்தப்படவில்லை.



</doc>
<doc id="263936" url="https://ta.wikipedia.org/wiki?curid=263936" title="இறப்பு விகித அடிப்படையில் நாடுகளின் பட்டியல்">
இறப்பு விகித அடிப்படையில் நாடுகளின் பட்டியல்

இக்கட்டுரை இரண்டு பதிப்புகள் கொண்ட பொதுவான இறப்பு விகித அடிப்படையில் நாடுகளின் பட்டியல் கொண்டு அமைக்கப்பட்டுள்ளது. 

முதலாவது பட்டியல் பொருளாதார கூட்டமைவு, அபிவிருத்தி நிறுவனத்தின் "2011 வருடாந்த புள்ளிவிபரத்தின்படி அமைந்துள்ளது. 236 நாடுகளும் இடங்களும் பட்டியலிடப்பட்டுள்ளது.

2014 த வேர்ல்டு ஃபக்ட்புக் தரவு அடிப்படையில் இரண்டாவது பட்டியல் அமைந்துள்ளது. சார்ந்துள்ள இடங்களும் முழுமையாக அங்கீகாரிக்கப்படாத அரசுகளும் தரப்படுத்தப்படவில்லை.


</doc>
<doc id="263937" url="https://ta.wikipedia.org/wiki?curid=263937" title="கருவள விகித அடிப்படையில் நாடுகளின் பட்டியல்">
கருவள விகித அடிப்படையில் நாடுகளின் பட்டியல்

இது ஒரு கருவள விகித அடிப்படையில் நாடுகளின் பட்டியல் ஆகும்.

இத்தரவுகள் 2015 ஐக்கிய நாடுகள் அவையின் உலக சனத்தொகை எதிர்பார்ப்பு அறிக்கையின் 2015–2020 காலப்பகுதிக்கானதாகும். இதில் 2015 ஆம் ஆண்டில் 100,000 இற்கு மேற்பட்ட சனத்தொகையைக் கொண்ட நாடுகள் மாத்திரம் பட்டியலிடப்பட்டுள்ளன.



</doc>
<doc id="263939" url="https://ta.wikipedia.org/wiki?curid=263939" title="இந்தோனேசியப் பொருளாதாரம்">
இந்தோனேசியப் பொருளாதாரம்

இந்தோனேசியா தென்கிழக்கு ஆசியாவின் மிகப்பெரிய பொருளாதாரம் ஆகும். உலகின் வளர்ந்து வரும் சந்தைகளில் ஒன்றாகவும் விளங்குகின்றது. ஜி-20 நாடுகளில் ஒன்றாகவும் புதியதாக தொழில்மயமான நாடுகளில் ஒன்றாகவும் இந்தோனேசியா விளங்குகின்றது. இந்தோனேசியா உள்ளூர் சந்தையையும் அரசு செலவு செய்வதையும் அரசுடமையாக்கப்பட்ட நிறுவனங்களையும் சார்ந்துள்ளது. 141 நிறுவனங்கள் நடுவண் அரசின் கட்டுப்பாட்டில் இயங்குகின்றன. எரிமம், நெல், மின்சாரம் போன்ற அடிப்படை பொருட்களின் விலையை அரசு நிர்ணயிப்பதால் இவை நாட்டின் சந்தைப் பொருளாதாரத்தில் பெரும்பங்கு வகிக்கின்றன. ஆனால் 1990களிலிருந்து 80 விழுக்காடு பொருளாதாரத்தை உள்நாட்டு, வெளிநாட்டு தனியார் நிறுவனங்கள் கட்டுப்படுத்துகின்றன. 1997இல் ஏற்பட்ட நிதிய பொருளாதார நெருக்கடிக்குப் பின்னர் அரசு கணிசமான தனியார் நிறுவனங்களின் சொத்துக்களை கைப்பற்றி உள்ளது; வாராக் கடன்களை ஏற்றுக்கொண்டும் நிறுவனங்களுக்கு கடனுதவி வழங்கியும் இவ்வாறு கையகப்படுத்தி உள்ளது. 1999க்குப் பிறகு பொருளாதாரம் மீண்டுள்ளது; அண்மைய ஆண்டுகளில் வளர்ச்சி வீதம் 4–6% ஆக உள்ளது.

2012இல் இந்தோனேசியா ஜ-20 குழுமத்தில் விரைந்து வளரும் நாடுகளில் இந்தியாவைப் பின்னுக்குத் தள்ளி சீனாவிற்கு அடுத்த இரண்டாம் நிலையை எட்டியது. இருப்பினும் 2014இல் இந்தியா மீண்டும் இந்நிலையை கைப்பற்றியது.



</doc>
<doc id="263943" url="https://ta.wikipedia.org/wiki?curid=263943" title="குடியேற்ற மக்கள் தொகை அடிப்படையில் நாடுகளின் பட்டியல்">
குடியேற்ற மக்கள் தொகை அடிப்படையில் நாடுகளின் பட்டியல்

ஐக்கிய நாடுகள் அவை அறிக்கையின் அடிப்படையில் குடியேற்ற சனத்தொகை அடிப்படையில் நாடுகளின் பட்டியல் (2013).


</doc>
<doc id="263944" url="https://ta.wikipedia.org/wiki?curid=263944" title="வெளி நாட்டில் பிறந்தவர்கள் அடிப்படையில் நாடுகளின் பட்டியல்">
வெளி நாட்டில் பிறந்தவர்கள் அடிப்படையில் நாடுகளின் பட்டியல்

இக்கட்டுரை வெளி நாட்டில் பிறந்தவர்கள் அடிப்படையில் நாடுகளின் பட்டியலைக் கொண்டுள்ளது.

பொருளியல் கூட்டுறவு மற்றும் வளர்ச்சிக்கான அமைப்பின் 2007 ஆம் ஆண்டுக்கான பட்டியல்:



</doc>
<doc id="263946" url="https://ta.wikipedia.org/wiki?curid=263946" title="உலக மகிழ்ச்சி அறிக்கை">
உலக மகிழ்ச்சி அறிக்கை

ஐக்கிய நாடுகள் அவையினால் அளவிடப்பட்ட உலக மகிழ்ச்சி அறிக்கை.

இவ்வறிக்கை இலண்டன் பொருளியல் பள்ளி இயக்குனர், கொலம்பியா பல்கலைக்கழகம் இயக்குனர், ஐக்கிய நாடுகள் சபையின் பொதுச் செயலாளர் இயக்குனர் உட்பட்ட சிலரினால் தொகுக்கப்பட்டது.




</doc>
<doc id="263947" url="https://ta.wikipedia.org/wiki?curid=263947" title="இருபுரோமின் மூவாக்சைடு">
இருபுரோமின் மூவாக்சைடு

இருபுரோமின் மூவாக்சைடு "(Dibromine trioxide)" என்பது BrO.என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். புரோமின் மற்றும் ஆக்சிசன் சேர்ந்து உருவாகும் இச்சேர்மம் ஆரஞ்சு நிறத்தில் திண்மமாகக் காணப்படுகிறது. Br-O-BrO என்ற புரோமின் – புரோமேட்டு கட்டமைப்புடன் காணப்படும் இருபுரோமின் மூவாக்சைடு -40 ° செல்சியசு வெப்பநிலைக்கு கீழ் நிலைப்புத் தன்மையுடன் காணப்படுகிறது. வளைந்த மூலக்கூற்று அமைப்பின் Br-O-Br பிணைப்பின் பிணைப்புக் கோணம் 111.2° மற்றும் Br-O-BrO பிணைப்பின் பிணைப்பு நீளம்1.85Å. என்ற அளவுகளிலும் உள்ளன.
தாழ் வெப்பநிலையில் இருகுளோரோ மீத்தேனில் உள்ள புரோமினுடன் ஓசோன் சேர்த்து வினைபுரியச் செய்வதால் இருபுரோமின் மூவாக்சைடைத் தயாரிக்கலாம். காரக் கரைசல்களில் இது விகிதச்சமமாதலின்றி Br மற்றும் BrO ஆகப் பிரிகிறது.


</doc>
<doc id="263949" url="https://ta.wikipedia.org/wiki?curid=263949" title="எகிப்தின் பொருளாதாரம்">
எகிப்தின் பொருளாதாரம்

எகிப்தின் பொருளாதாரம் தென் ஆபிரிக்கா, நைஜீரியா நாடுகளை அடுத்து ஆபிரிக்காவின் மூன்றாவது பெரிய பொருளாதாரமாகும். வளர்ந்து வரும் நாடுகளில் ஒன்றாக கருதப்படுகின்றது. இது ஜமால் அப்துல் நாசிர் ஆட்சிக் காலத்தில் மிகவும் மையப்படுத்தப்பட்ட திட்டமிட்ட பொருளாதாரமாக விளங்கியது. இறக்குமதியைக் குறைப்பதை தனது குவியமாகக் கொண்டியங்கியது. 1990களில் அனைத்துலக நாணய நிதியத்தின் உதவியுடனும் பெரும் வெளிநாட்டு கடன்களாலும் இதன் பொருளாதார வளர்ச்சி அமைந்திருந்தது. 2000 முதல் நிதி சீர்திருத்தங்கள் மேற்கொள்ளப்பட்டன; பணக்கொள்கைகள், வரிவிதிப்பு,தனியார் மயமாக்கல்,புதிய தொழில் தொடங்குதல் ஆகியவற்றை கைக்கொண்டு 
சந்தைப் பொருளாதாரத்தை தழுவியது. இதனால் வெளிநாட்டு முதலீடுகளை ஈர்த்தது. இச்செய்கைகளால் பொருளாதாரமும் ஆண்டு வளர்ச்சி வீதமும் வலிவடைந்தன; 2004க்கும் 2009க்கும் இடையே சராசரியாக ஆண்டுக்கு 8% வளர்ச்சி கண்டது. ஆனால் இந்த வளர்ச்சியை அரசு சமூகத்தின் அனைத்துத் தரப்பினருக்கும் சென்றடையுமாறும் பரந்த மக்களின் வாழ்க்கைத் தரத்தை உயர்த்தவும் பயன்படுத்தவில்லை. வேலையின்மையும் பொருத்தமற்ற வேலையும் கூடின. திசம்பர் 2010இல் $36 பில்லியனாக இருந்த எகிப்தின் வெளிச்செலாவணி சேமிப்பு 2011 புரட்சிக்குப் பின்னர் சனவரி 2012இல் $16.3 பில்லியனாகக் குறைந்தது. தவிரவும் பெப்ரவரி 2012இல் இசுடாண்டர்ட் அண்ட் புவர்சு எகிப்தின் கடன் நம்பகத்தன்மையை B+ இலிருந்து B ஆகக் குறைத்தது. 40% மக்கள்தொகை வறுமைக்கோட்டின் கீழ் இருப்பதால் அரசியல் நிலையற்றத்தன்மை நிலவுகின்றது; இது பொருளாதார வளர்ச்சிக்குத் தடையாக விளங்குகின்றது.

எகிப்தின் பொருளாதாரம் நைல் ஆற்றை ஒட்டியே அமைந்துள்ளது. எகிப்தின் முக்கியத் துறைகளாக எண்ணெய், இயற்கை எரிவளி, உலோகங்கள், சுற்றுலா, வேளாண்மை உள்ளன. 


</doc>
<doc id="263954" url="https://ta.wikipedia.org/wiki?curid=263954" title="மனிதக்கொலை விகித அடிப்படையில் நாடுகளின் பட்டியல்">
மனிதக்கொலை விகித அடிப்படையில் நாடுகளின் பட்டியல்

100,000 குடியிருப்பவரின்படி ஆண்டுக்கு வேண்டுமென்றே செய்கின்ற மனிதக்கொலை விகித அடிப்படையில் நாடுகளின் பட்டியல். இந்த மனிதக்கொலை விகிதத் தரவு வேறுபடலாம்.





</doc>
<doc id="263957" url="https://ta.wikipedia.org/wiki?curid=263957" title="குறைவு துத்தநாக ஆக்சைடு">
குறைவு துத்தநாக ஆக்சைடு

குறைவு துத்தநாக ஆக்சைடு "(Depleted zinc oxide)" என்பது அணு நிறை 64 கொண்ட துத்தநாக ஒரிடத்தானின் ஆக்சைடு ஆகும். அழுத்த நீர் உலைகளில் இது ஒரு அரிப்புத் தடுப்பியாகப் பயன்படுத்தப்படுகிறது. 
இங்கு Zn இன் செறிவு குறைத்தல் அவசியமானதாகும். ஏனெனில் ஓரிடத்தானின் செயலூக்கம் நியூட்ரான் பிடிப்பால் Zn ஆக மாற்றமடைகிறது. அரைவாழ்வுக் காலம் 244.26 நாட்கள் கொண்ட 65Zn 1.115 இலத்திரன்வோல்ட் அளவுள்ள காமா கதிர்களை உமிழ்கிறது. இயற்கையில் 64Zn 48.6%,காணப்படுகிறது என்றாலும் குறைவு துத்தநாக ஆக்சைடில் 1 சதவீதத்திற்கும் குறைவாகவே உள்ளது. 
அழுத்த நீர் அணு உலையின் முதன்மை நீர்ச்சுழற்சியில் துத்தநாக ஆக்சைடு கூடுதலாக சேர்ப்பதால் அரிப்பு குறைக்கப்படுகிறது. இதனால் கரைக்கப்பட்ட பொருட்களின் அளவு, குறிப்பாக கோபால்ட் 60 இன் அளவு குறைகிறது.


</doc>
<doc id="263960" url="https://ta.wikipedia.org/wiki?curid=263960" title="மரபுவழி ஆப்பிரிக்க முகமூடிகள்">
மரபுவழி ஆப்பிரிக்க முகமூடிகள்

மரபுவழி ஆப்பிரிக்க முகமூடிகள் துணை-சகாரா ஆப்பிரிக்க மக்களின் மரபுவழிப் பண்பாடு, கலை ஆகியவற்றில் முக்கியமான அம்சங்கள். இவை பெரும்பாலும் சடங்கு தொடர்பானவை. சடங்குக்கான முகமூடிகளுடன் தொடர்பான குறிப்பிட்ட உட்பொருள்கள் பண்பாட்டுக்குப் பண்பாடு பெருமளவுக்கு வேறுபட்டாலும், சில கூறுகள் பெரும்பாலான ஆப்பிரிக்கப் பண்பாடுகளுக்குப் பொதுவானவை. எடுத்துக்காட்டாக, முகமூடிகளுக்கு ஆன்மீக, சமயப் பொருள்கள் இருப்பதுடன், சடங்கு நடனங்களிலும், சமூக, சமய நிகழ்வுகளிலும் பயன்படுகின்றன. அத்துடன், முகமூடிகளை உருவாக்கும் கலைஞர்களுக்கும், அவற்றை அணிந்துகொண்டு நடனமாடுபவர்களுக்கும் சமூகத்தில் சிறப்புத் தகுதி உண்டு. பெரும்பாலான வேளைகளில், முகமூடி செய்தல் என்பது, அவை குறிக்கின்ற குறியீட்டு அறிவுகளுடன், தந்தையிடமிருந்து மகனுக்குச் சொல்லித்தரப்பட்ட ஒரு கலையாகும். 

முகமூடிகள் ஆப்பிரிக்கக் கலையின் முக்கியமான கூறுகளில் ஒன்று. இதன் செல்வாக்குப் பொதுவாக ஐரோப்பிய, மேனாட்டுக் கலைகளில் காணப்படுகிறது. 20 ஆம் நூற்றாண்டில், கியூபிசம், போவியம், அகவுணர்ச்சி வெளிப்பாட்டியம் போன்ற கலை இயக்கங்கள் பரந்ததும், பல்வேறுபட்ட மரபுரிமைகளைக் கொண்டவையுமான ஆப்பிரிக்க முகமூடிகளிலிருந்து அகத்தூண்டல்களைப் பெற்றுள்ளன. இந்த மரபுரிமையின் செல்வாக்கு, தெற்கு மற்றும் நடு அமெரிக்க முகமூடிக் களியாட்ட ஊர்வலங்களில் இருப்பதைக் காணலாம்.


</doc>
<doc id="263964" url="https://ta.wikipedia.org/wiki?curid=263964" title="குழந்தை இறப்பு விகித அடிப்படையில் நாடுகளின் பட்டியல்">
குழந்தை இறப்பு விகித அடிப்படையில் நாடுகளின் பட்டியல்

ஐக்கிய நாடுகள் அவை 2011 அறிக்கை, 5 வருட சராசரிக்கேற்பவும் த வேர்ல்டு ஃபக்ட்புக் தரவின் அடிப்படையிலும் அமைந்துள்ளது.


</doc>
<doc id="263965" url="https://ta.wikipedia.org/wiki?curid=263965" title="இடைநிலை வயது அடிப்படையில் நாடுகளின் பட்டியல்">
இடைநிலை வயது அடிப்படையில் நாடுகளின் பட்டியல்

இக்கட்டுரை இடைநிலை வயது அடிப்படையில் நாடுகளின் பட்டியல் கொண்டுள்ளது.

இது மக்கள் தொகையில் வயது அடிப்படையில் சுருக்கமாகக் கொண்டுள்ளது.


</doc>
<doc id="263970" url="https://ta.wikipedia.org/wiki?curid=263970" title="பெண்மணி அவள் கண்மணி">
பெண்மணி அவள் கண்மணி

பெண்மணி அவள் கண்மணி 1988ஆவது ஆண்டில் விசு இயக்கத்தில் வெளியான ஒரு இந்தியத் தமிழ்த் திரைப்படமாகும். கவிதாலயா நிறுவனம் தயாரித்த இத்திரைப்படத்தில் பிரதாப் போத்தன், சீதா ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு சங்கர் கணேஷ் இசையமைத்திருந்தார்.


</doc>
<doc id="263972" url="https://ta.wikipedia.org/wiki?curid=263972" title="முசுலிம் மக்கள்தொகை அடிப்படையில் நாடுகளின் பட்டியல்">
முசுலிம் மக்கள்தொகை அடிப்படையில் நாடுகளின் பட்டியல்

முசுலிம்கள் உலகின் இரண்டாவது பெரிய சமயக் குழுவாகும். 2010 ஆம் ஆண்டு தரவுப்படி, இசுலாம் 1.57 பில்லியன் பின்பற்றுவோரைக் கொண்டு, உலக சனத்தொகையில் 23% சனத்தொகையைக் கொண்டுள்ளது.




</doc>
<doc id="263973" url="https://ta.wikipedia.org/wiki?curid=263973" title="நைஜீரியாவின் பொருளாதாரம்">
நைஜீரியாவின் பொருளாதாரம்

நைஜீரியா ஆபிரிக்காவின் வடமேற்கிலுள்ள நடுத்தர வருமானமுடைய கலப்புப் பொருளாதாரமாகும். இது இக்கண்டத்தில் தென் ஆபிரிக்காவை அடுத்து இரண்டாவது பெரிய பொருளாதாரமாகும். வளர்ந்து வருகின்ற சந்தைப் பொருளாதாரம், விரிவடையும் நிதி, சேவை, தொடர்பாடல், தொழில்நுட்பம், மனமகிழ் சேவைகளைக் கொண்டுள்ள நாடாக விளங்குகின்றது. உலகளவில் மொத்த உள்நாட்டு உற்பத்தி அடிப்படையில் 21வது பெரிய பொருளாதாரமாகவும் கொள்வனவு ஆற்றல் சமநிலைக்குட்பட்ட மொ.உ.உற்பத்தியின் அடிப்படையில் 20ஆவதாகவும் உள்ளது. இங்குள்ள தொழிற்றுறை இக்கண்டத்திலேயே மூன்றாவது பெரியதாக உள்ளது. மேற்கு ஆபிரிக்கப் பகுதியில் தயாராகும் சரக்குகளிலும் சேவைகளிலும் பெரும்பங்கு வகிக்கின்றது. நைஜீரியாவின் தொலைத்தொடர்பு, வங்கி, திரைப்படத்துறைகள் விரைவான வளர்ச்சியைக் காண்கின்றன.

தொடர்ந்து பல்லாண்டுகளாக நிலவிய மேலாண்மைக் குறைபாடுகளைக் களைந்து கடந்த பத்தாண்டுகளாக நைஜீரியா பொருளாதார சீர்திருத்தங்களை மேற்கொண்டது. இதன் மூலம் தன் முழுமையானத் திறனை அடைந்துள்ளது. நைஜீரியாவின் கொள்வனவு ஆற்றல் சமநிலைக்கு பின்னரான மொத்த உள்நாட்டு உற்பத்தி 2000இல் இருந்த $170 பில்லியனிலிருந்து 2012இல் $451 பில்லியனாக, கிட்டத்தட்ட மூன்று மடங்காக பெருகியுள்ளது. கணக்கில் வராத , முறைசாரா துறைகளையும் சேர்த்தால் மெய்யான கணக்கு $630 பில்லியனாகும். எனவே, தனிநபர் உற்பத்தி 2000இலிருந்த $1400 இருந்து 2012இல் $2,800 ஆக உயர்ந்துள்ளது. ஏப்ரல் 2014இல் அடிப்படையை மாற்றியதால் இவற்றை மீள்கணக்கிட்டு உயர்த்த வேண்டியத் தேவை உள்ளது.



</doc>
<doc id="263975" url="https://ta.wikipedia.org/wiki?curid=263975" title="கிறித்தவ மக்கள்தொகை அடிப்படையில் நாடுகளின் பட்டியல்">
கிறித்தவ மக்கள்தொகை அடிப்படையில் நாடுகளின் பட்டியல்

21 ஆம் நூற்றாண்டுப்படி, கிறித்தவம் கிட்டத்தட்ட 2.4 பில்லியன் பினபற்றுவோரைக் கொண்டுள்ளது.

குறிப்பு: ஐக்கிய நாடுகள் அவையில் அங்கத்துவமற்ற, இறைமையுள்ள நாடுகளினால் அங்கிகரிக்கப்படாத நாடுகள்.

இடம்: அதிக அளவில் கிறித்தவர்கள் உள்ள நாடுகள். வலம்: அதிக வீதத்தில் கிறித்தவர்கள் உள்ள நாடுகள்.

மொத்தத்தில், 126 நாடுகள் கிறித்தவர்களைப் பெரும்பாண்மையாகக் கொண்டுள்ளது. 71 நாடுகள் கிறித்தவர்களைப் சிறுபாண்மையாகக் கொண்டுள்ளது.

"போ ஆய்வு" தரவின்படி, 232 நாடுகளும் பகுதிகளும் , 157 கிறித்தவர்களைப் பெரும்பாண்மையாகக் கொண்டுள்ளது.



</doc>
<doc id="263976" url="https://ta.wikipedia.org/wiki?curid=263976" title="இராசேந்திரப்பட்டினம்">
இராசேந்திரப்பட்டினம்

இராசேந்திரப்பட்டிணம் என்ற ஊர், தமிழ்நாட்டின் கடலூர் மாவட்டத்தில் உள்ள விருத்தாச்சலம் வட்டத்தில் உள்ளது. இந்த ஊருக்கு பல்வேறு சிறப்புகள் உள்ளன. பழங்காலத்தில் இந்த ஊர் புகழ்மிக்க ஊராகவும், வரலாற்று சிறப்பு பெற்ற ஊராகவும் விளங்கியிருக்கின்றது. இதற்கு தக்க ஆதாரங்கள் தற்காலத்திலும் இவ்வூரில் காண கிடைக்கின்றன.

இராசேந்திரப்பட்டினத்தில் சுமார் 3000 மக்கள் வசிக்கின்றனர். இங்கு உழவுத்தொழில் சிறப்பாக நடைபெறுகின்றது. நெல்லும், கரும்பும் முக்கிய பயிர்களாக உள்ளன. இராசேந்திரப்பட்டிணம் சின்னாத்துக்குறிச்சி, சாத்தமங்கலத்தின் ஒரு பகுதி ஆகிய ஊர்கள் அடங்கிய ஒரு ஊராட்சியாக இருக்கின்றது.

இராசேந்திரப்பட்டிணம் பெளத்தம் மற்றும் சைவம் ஆகிய மதங்கள் வெவ்வேறு காலகட்டங்களில் செழித்து விளங்கிய ஊராக இருந்திருக்கின்றது. இதற்கு தற்போது காணக்கிடைக்கும் வரலாற்று எச்சங்களே தக்கச்சான்றுகளாகும். ஊரின் சேரிவாழ் மக்கள் வசித்துவருகின்ற வாழ்விடத்திற்கு அருகில் 3 இடங்களில் மகா புத்தபகவானுடைய கற்சிலைகள் இருக்கின்றன. அதில் ஒரு சிலை எந்தவித சிறு சேதாரமும் இல்லாமல் முழு சிலயாக இருப்பது மிக வியப்பாக இருக்கின்றது. இந்த சிலைகள் குறித்து பல்வேறு பெளத்த அறிஞர்கள் ஆய்வுசெய்திருக்கின்றார்கள் என்பது குறிப்பிடக்கூடிய செய்தியாகும்.

இந்த ஊரின் மைய பகுதியில் சிறப்பான சிற்பவேலைபாடுகளுடன்கூடிய சிவன் கோயில் உள்ளது.இந்த கோயில் மிகவும் சிறப்புவாய்ந்த கோயிலாகும். இந்த கோயில் சோழமன்னன் இராசேந்திரச்சோழனால் நிர்மானிக்கப்பட்டதாகும். இதன் காரணமாகவே இவ்வூருக்கு இராசேந்திரப்பட்டினம் என்ற பெயர் உண்டானது என்பர். இவ்வூரில் நாயன்மார்களில் ஒருவரான திருநீலகண்ட யாழ்ப்பாணர் அவதரித்துள்ளார். இத்திருக்கோயில் புகழ்பெற்ற திருஞானசம்மந்தரால் பாடப்பெற்ற திருக்கோயிலாகும். இக்கோயிலில் திருக்குமர சுவாமியும் உடனுறை வீராமுலையம்மனும் எழுந்தருளி ஊர்மக்களுக்கு அருள்பாளிக்கின்றனர்.

இந்த ஆலயம் திருக்குமரசுவாமி ஆலயம் என்று அழக்கப்பெருகின்றது. இங்கு தலவிருச்சமாக வெள்ளெருக்கு உள்ளது. இதன் காரணமாக இவ்வூரை திருஎருக்கத்தம்புலியூர் என்றும் அழைப்பார்கள். இந்த திருக்கோயிலின் வரலாற்றை நோக்குகின்றபோது இவ்வூர் திருக்குமரேஸ்வரம் என்ற சிறப்பு பெயரையும் பெற்று விளங்கியிருக்கின்றது.

https://ta.wikipedia.org/s/4v4a

[[பகுப்பு:கடலூர் மாவட்டத்திலுள்ள கிராமங்கள்]
Periyapuranam 58 - திருநீலகண்ட யாழ்ப்பாணர் நாயனார்

</doc>
<doc id="263977" url="https://ta.wikipedia.org/wiki?curid=263977" title="ஐன்சுடைனியம்(III) ஆக்சைடு">
ஐன்சுடைனியம்(III) ஆக்சைடு

ஐன்சுடைனியம்(III) ஆக்சைடு "(Einsteinium(III) oxide)" என்பது Es2O3. என்ற மூலக்கூற்று வாய்ப்பாடு கொண்ட ஆக்டினைடு வரிசை செயற்கைத் தனிமம் ஐன்சுடைனியத்தின் ஆக்சைடு சேர்மம் ஆகும். இது ஒரு நிறமற்ற திண்மம் ஆகும்.
ஐன்சுடைனியம்(III) ஆக்சைடின் மூன்று வகையான படிகவுருவியல் அமைப்புகள் அறியப்படுகின்றன. அணிக்கோவை அளவுரு a = 1076.6 ± 0.6 பிக்கோமீட்டர் பெற்றுள்ள பொருள் மைய கனசதுர வடிவம்; ஐன்சுடைனியம் அயனியின் அயனி ஆரம் 92.8 பிக்கோமீட்டர் அளவிற்கு அனுமதிக்கிறது. ஒற்றைசரிவு படிகம், அறுகோணப் படிகம் என்பவை ஐன்சுடைனியம்(III) ஆக்சைடின் மற்ற இரண்டு படிக அமைப்புகளாகும். அறுகோணப் படிகமானது இலந்தனம்(III) ஆக்சைடின் அமைப்பில் இருக்கிறது.
மீநுண்ணளவு ஐன்சுடைனியம்(III) நைட்ரைடை காய்ச்சிக் குளிரவைத்தால் ஐன்சுடைனியம்(III) ஆக்சைடு தயாரிக்க முடியும்.


</doc>
<doc id="263980" url="https://ta.wikipedia.org/wiki?curid=263980" title="பௌத்த மக்கள்தொகை அடிப்படையில் நாடுகளின் பட்டியல்">
பௌத்த மக்கள்தொகை அடிப்படையில் நாடுகளின் பட்டியல்

2010 களின்படி, உலகில் பௌத்தம் 488 மில்லியன், 495 மில்லியன், அல்லது 535 மில்லியன் பேரினால் பின்பற்றப்படுகிறது. இது உலக மொத்த சனத்தொகையில் 7% - 8% ஆகும்.
பௌத்த பெரும்பான்மையாகக் கொண்ட 10 நாடுகள்:



</doc>
<doc id="263982" url="https://ta.wikipedia.org/wiki?curid=263982" title="சமயமின்மை மக்கள்தொகை அடிப்படையில் நாடுகளின் பட்டியல்">
சமயமின்மை மக்கள்தொகை அடிப்படையில் நாடுகளின் பட்டியல்

சமயமின்மை என்பது அறியவியலாமைக் கொள்கை, இறைமறுப்பு, சமய ஐயப்பாடு, கட்டற்ற சிந்தனை, அனைத்து இறைக் கொள்கை போன்றவற்றை உள்ளடக்கியதும், நாடுகளுக்கு நாடு வேறுபட்டும் காணப்படுகிறது. கிட்டத்தட்ட 36% உலக சனத்தொகையினர் சமயமற்றவர்களாக அல்லது நாத்தீகர்களாகக் காணப்படுகின்றனர்.

இவ்விலக்கங்கள் இன்றை இன்றி பெறுமதியற்றுக் காணப்படுகின்றன. 2004 ஆம் ஆண்டு கணிப்பீட்டின்படி, அதிக அளவில் சமயமின்மை கொண்ட நாடுகள்:


</doc>
<doc id="263993" url="https://ta.wikipedia.org/wiki?curid=263993" title="குளூட்டன் ஒவ்வாமை">
குளூட்டன் ஒவ்வாமை

குளூட்டன் ஒவ்வாமை (Coeliac disease) என்பது சிறுகுடலில் ஏற்படும் தன்னெதிர்ப்பு நோயாகும். இந்நோய் குழந்தைப் பருவத்திலிருந்து முதியவர்கள் வரை மரபியல் முன்னிணக்கம் கொண்டவர்களில் ஏற்படுகிறது. செரிமானப் பாதையில் தொந்தரவு மற்றும் வலி, நாட்பட்ட மலச்சிக்கல், பேதி, குழந்தை மரணம், இரத்தச்சோகை, அசதி முதலியவை இந்நோயின் அறிகுறிகளாகும். என்றாலும், இத்தகு அறிகுறிகளில்லாமலும் பிற உடல் உறுப்புகளில் வேறு அறிகுறிகள் காணப்படலாம். உணவிலிருந்து தேவையான உயிர்ச்சத்துகளைச் சிறுகுடல் சரியாக உறிஞ்சுவது குறைபாடடைவதால் உயிர்ச்சத்து ஏ குறைபாடு இந்நோயாளிகளில் காணப்படுகிறது.

கோதுமைப் புரதம் மற்றும் பிற தானியங்களில் (உதாரணமாக வாற்கோதுமை, ராய் (புல்வகை)) உள்ள இதே மாதிரியானப் புரதங்களுக்கெதிராக ஏற்படும் வினைகளினால் குளூட்டன் ஒவ்வாமை ஏற்படுகிறது.


</doc>
<doc id="264009" url="https://ta.wikipedia.org/wiki?curid=264009" title="1619">
1619

1619 (MDCXIX) ஒரு செவ்வாய்க்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வெள்ளிக்கிழமையில் ஆரம்பமான ஒரு சாதாரண ஆண்டாகும்.





</doc>
<doc id="264014" url="https://ta.wikipedia.org/wiki?curid=264014" title="யூரோப்பியம்(III) ஆக்சைடு">
யூரோப்பியம்(III) ஆக்சைடு

யூரோபியம்(III) ஆக்சைடு "(Europium(III) oxide)" என்பது EuO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். யூரோபியம் மற்றும் ஆக்சிசன் ஆகிய தனிமங்கள் சேர்ந்து உருவாகும் இச்சேர்மம் சிவப்பு அல்லது நீலம் வண்ண ஒளிர்பொருளாக தொலைக்காட்சிப் பெட்டிகள் மற்றும் உடனொளிர்வு விளக்குகளில் பயன்படுகிறது. மேலும், இட்ரியம் அடிப்படையிலான ஒளிர்பொருட்களுக்கு செயலூக்கியாக்கவும், உடனொளிர்வு கண்ணாடிகள் தயாரிப்பில் ஒரு முகவராகவும் யூரோபியம்(III) ஆக்சைடு பெரிதும் பயன்படுகிறது. ஐரோ பணத்தில் போலித் தாள்களை கண்டறியும் ஒளிர்பொருளாகவும் யூரோபியம் உடனொளிர்தல் பொருட்கள் பயன்படுகின்றன.

யூரோபியம் ஆக்சைடு இரண்டு பொதுவான படிக அமைப்புகளில் காணப்படுகிறது. 1. ஒற்றைச்சரிவுப் படிகம் (mS30, இடக்குழு = C2/m, எண். 12) மற்றும் 2. கனசதுரம் (cI80, இடக்குழு = Ia-3, எண். 206). கனசதுர அமைப்பானது மாங்கனீசு (III) ஆக்சைடின் படிகவமைப்பை ஒத்திருக்கிறது. உலோக யூரோபியத்தை எரியூட்டுவதன் முலமாக யூரோபியம்(III) ஆக்சைடு தயாரிக்கலாம்.
அமிலங்களுடன் வினைபுரிந்து அவ்வமிலங்களுடன் தொடர்புடைய யூரோபியம் உப்புகளை யூரோபியம்(III) ஆக்சைடு உருவாக்குகிறது.


</doc>
<doc id="264027" url="https://ta.wikipedia.org/wiki?curid=264027" title="மெக்சிக்கோவின் பொருளாதாரம்">
மெக்சிக்கோவின் பொருளாதாரம்

மெக்சிக்கோவின் பொருளாதாரம் ஆனைத்துலக நாணய நிதியத்தின் அறிக்கைப்படி உலகப் பொருளாதாரங்களில் பெயரளவில் 15ஆவதாகவும் கொள்வனவு ஆற்றல் சமநிலைப்படி 11ஆவதும் ஆகும்.
1994இல் ஏற்பட்ட நிதி நெருக்கடியை அடுத்து ஆட்சியாளர்கள் நாட்டின் பருப்பொருளியல் அடிப்படைகளை மேம்படுத்தியுள்ளனர். 2002இல் தென்னமெரிக்காவின் நெருக்கடியால் மெக்சிக்கோ பாதிப்படையவில்லை. இக்காலத்தில் குறைவான வளர்ச்சியைக் கண்டபோதும் அது நேர்மறையான வளர்ச்சியாக இருந்தது. இருப்பினும் 2008 நிலைத்தேக்கத்தால் பெரிதும் பாதிக்கப்பட்ட இலத்தீன் அமெரிக்க நாடுகளில் மெக்சிக்கோவும் ஒன்றாக இருந்தது; இதன் மொத்த உள்நாட்டு உற்பத்தி 6%கும் கூடுதலாக குறைந்தது.

மெக்சிக்கோவின் பருப்பொருளியல் நிலைத்தன்மையால் பணவீக்கமும் வட்டி வீதங்களும் மிகவும் குறைந்திருக்கின்றது; தனிநபர் வருமானமும் கூடியுள்ளது. இருப்பினும் நகர்ப்புற / ஊரக மக்களிடையேயும் வடக்கு/தெற்கு மாநிலங்களிடையேயும் செல்வந்தர்/ வறியவர் இடையேயும் பொருளியல் நிலையில் பெரும் வேறுபாடு உள்ளது. கட்டமைப்பை மேம்படுத்துவதும் வரி சீர்திருத்தங்களும் தொழிலாளர் சட்ட சீர்திருத்தங்களும் வருமானங்களுக்கிடையேயான பெரும் இடைவெளியைக் குறைப்பதும் அரசை எதிர்நோக்கியுள்ள சில சிக்கல்களாகும். வரி வருமானம் மொத்த உள்நாட்டு உற்பத்தியில் 19.6 விழுக்காடாக உள்ளது. 2013இல் இது 34 பொருளியல் கூட்டுறவு மற்றும் வளர்ச்சிக்கான அமைப்பு நாடுகளிலும் மிகவும் குறைந்ததாகும்.

விரைவாக வளர்ந்து வரும் தற்கால தொழில் மற்றும் சேவைத் துறைகளை உள்ளடக்கிய மெக்சிக்கோ பொருளாதாரத்தில் தனியார் முதலீடுகளின் பங்கு கூடி வருகின்றது. அண்மைய ஆட்சியாளர்கள் துறைமுகங்கள், தொடருந்து போக்குவரத்து, தொலைத்தொடர்பு, மின்னாக்கம், இயற்கை வளிம்ப் பங்கீடல், வானூர்தி நிலையங்கள் ஆகியவற்றை தனியார் துறைக்குத் திறந்துள்ளனர். இது போட்டியை வளர்க்கவும் கட்டமைப்பை விரைந்து மேம்படுத்தவும் இக்கொள்கையை செயலாக்குகின்றனர். ஏற்றுமதி சார்ந்த பொருளாதாரமாக 90%க்கும் கூடிய மெக்சிக்கோ வணிகம் நாடுகளுக்கிடையேயான கட்டற்ற வணிக உடன்பாடுகளின் கீழ் நடக்கின்றது; ஐரோப்பிய ஒன்றியம், சப்பான், இசுரேல், நடு மற்றும் தென் அமெரிக்க நாடுகள் உள்ளிட்ட 40 நாடுகளுடன் மெக்சிக்கோ கட்டற்ற வணிக உடன்பாடு கொண்டுள்ளது. இவற்றில் 1994 முதல் செயற்பாட்டுக்கு வந்த வட அமெரிக்க கட்டற்ற வணிக உடன்பாடு (NAFTA) மிகவும் முதன்மையானதாகும். இது 1992இல் மெக்சிக்கோ, ஐக்கிய அமெரிக்கா மற்றும் கனடா அரசுகளுக்கிடையே கையொப்பமானது. 2006இல் இவ்விரு நாடுகளுடனான வணிகம் மெக்சிக்கோவின் ஏற்றுமதியில் 90% ஆகவும் இறக்குமதியில் 55% ஆகவும் இருந்தது. உலகின் பெரிய வணிக நிறுவனங்களைப் ப்பட்டியலிடும் "போர்ப்சு குளோபல் 2000" 2008ஆம் ஆண்டுப் பட்டியலில் மெக்சிக்கோவின் 16 நிறுவனங்கள் இருந்தன.

மெக்சிக்கோவில் 78 மில்லியன் தொழிலாளர்கள் உள்ளனர். பொருளியல் கூட்டுறவு மற்றும் வளர்ச்சிக்கான அமைப்பு மற்றும் உலக வணிக அமைப்பு ஆண்டில் பணி புரிந்த நேரத்தை அடிப்பையாகக் கொண்டு இந்தத் தொழிலாளர்களை உலகத் தொழிலாளர்களில் மிகவும் கடினமாக உழைப்பவர்கள் என தரப்படுத்தியுள்ளன. இருப்பினும் மனித-மணிக்கு இலாபம் குறைவாகவே உள்ளது.


</doc>
<doc id="264031" url="https://ta.wikipedia.org/wiki?curid=264031" title="வு (திரைப்படம்)">
வு (திரைப்படம்)

வு என்பது 2014ல் வெளிவந்த நகைச்சுவை தமிழ்த் திரைப்படமாகும். இது புதிதாக அறிமுகமாகிய ஆஷிக்கால் எழுதி இயக்கப்பட்டது. இத்திரைப்படத்தில் தம்பி ராமையா முதல் முறையாக முக்கிய கதாப்பாத்திரமாக நடித்துள்ளார். மற்றும் வருண், மதன், சிமைல் செல்வா, காளி வெங்கட் ஆகியோரும் நடித்துள்ளனர். இத்திரைப்படத்திற்கு அபிஜித் ராமசுவாமி இசையமைத்துள்ளார். இத்திரைப்படம் பெப்ரவரி 7, 2014 அன்று வெளியானது. 



</doc>
<doc id="264035" url="https://ta.wikipedia.org/wiki?curid=264035" title="பப்பாளி (திரைப்படம்)">
பப்பாளி (திரைப்படம்)

பப்பாளி என்பது 2014ல் வெளிவந்த தமிழ்த் திரைப்படமாகும். இது கோவிந்தமூர்த்தியால் இயக்கப்பட்டது. மற்றும் அம்பேத்குமார், ரஞ்சிவ் மேனன் ஆகியோரால் தயாரிக்கப்பட்டது. முக்கிய கதாப்பாத்திரங்களாக செந்தில் குமார் மற்றும் இஷாரா நாயர் நடித்துள்ளனர். மற்றும் சரண்யா பொன்வண்ணன், சிங்கம்புலி, ஜெகன் ஆகியோரும் நடித்துள்ளனர். இத்திரைப்படத்திற்கு விஜய் ஈபென்சர் இசையமைத்துள்ளார். இது 11 சூலை 2014 அன்று வெளியானது.


</doc>
<doc id="264042" url="https://ta.wikipedia.org/wiki?curid=264042" title="அன்னை பூமியிலிருந்து அமெரிக்கா வரை (நூல்)">
அன்னை பூமியிலிருந்து அமெரிக்கா வரை (நூல்)

அன்னை பூமியிலிருந்து அமெரிக்கா வரை, ப. தங்கம் எழுதிய, அமெரிக்காவிற்கு அவர் சென்ற பயணம் தொடர்பான நூலாகும். இந்நூல் தமிழக அரசின் சிறந்த பயண இலக்கியத்துக்கான விருதைப் பெற்றதாகும். 

இந்நூலில் அமெரிக்காவில் தான் மேற்கொண்ட பயணத்தின்போது எதிர்கொண்ட அனுபவங்களை எழுதியுள்ளார். உலகிலேயே சிறப்பு மிக்க கார் கண்காட்சி, அமெரிக்காவில் தமிழ் சினிமா, கிறிஸ்துமஸ் அபூர்வ நகரம், காசி விசுவநாதர் ஆலயம், அமெரிக்காவில் காந்தியின் கை ராட்டை, பெருமைக்குரிய பெண்ணரசி சுதந்திரதேவி, நியூயார்க் பெயர்க்காரணம், வெள்ளை மாளிகை, விண்வெளி பயண அதிசயம், வரலாற்று காட்சி அரங்கம், உலகப் புகழ் பெற்ற ஓவியங்கள் உள்ளிட்ட பல தலைப்புகளில் தனது கண்ணோட்டத்தைப் பகிர்ந்துள்ளார்.

'அன்னை பூமியிலிருந்து அமெரிக்கா வரை', நூல், (2003; தங்கப்பதுமை பதிப்பகம், ஞானம் நகர், 6ஆவது தெரு மேற்கு, மாரியம்மன் கோயில், தஞ்சாவூர்)


</doc>
<doc id="264048" url="https://ta.wikipedia.org/wiki?curid=264048" title="நாடுகளின் அடிப்படையில் சமயங்கள்">
நாடுகளின் அடிப்படையில் சமயங்கள்

இது "பே" அமைப்பின் அடிப்படையில் அமைந்த நாடுகளின் அடிப்படையில் சமயங்கள் பட்டியலாகும். இது நடுவண் ஒற்று முகமையின் த வேர்ல்டு ஃபக்ட்புக், ஐக்கிய அமெரிக்க அரச திணைக்களம் ஆகியவற்றின் தரவில் இருந்து பெறப்பட்டது.




</doc>
<doc id="264054" url="https://ta.wikipedia.org/wiki?curid=264054" title="நாடுகளின் அடிப்படையில் சீர்திருத்தத் திருச்சபை">
நாடுகளின் அடிப்படையில் சீர்திருத்தத் திருச்சபை

உலகளாவிய சீர்திருத்தத் திருச்சபையின் மக்ககள்தொகை 950 மில்லியன் ஆகும்.



</doc>
<doc id="264058" url="https://ta.wikipedia.org/wiki?curid=264058" title="நாடுகளின் அடிப்படையில் கத்தோலிக்க திருச்சபை">
நாடுகளின் அடிப்படையில் கத்தோலிக்க திருச்சபை

இப்பட்டியல் நாடுகளின் அடிப்படையில் கத்தோலிக்க திருச்சபை ஆகும்.



</doc>
<doc id="264062" url="https://ta.wikipedia.org/wiki?curid=264062" title="அயோடின் ஆக்சைடு">
அயோடின் ஆக்சைடு

அயோடின் ஆக்சைடுகள் "(Iodine oxides)" என்பவை ஆக்சிஜன் மற்றும் அயோடின் தனிமங்கள் இணைந்து உருவாகும் கலவைகள் ஆகும். இந்தக் கலவைகளில் ஒரு சில சேர்மங்களின் வேதியியல் மட்டுமே நன்கு வகைப்படுத்தப்பட்டுள்ளன. மற்ற சேர்மங்களின் நிலையில் சிக்கலே நிலவுகிறது. இவற்றில் பல வளிமண்டலத்தில் கண்டறியப்பட்டுள்ளன மற்றும் இவை குறிப்பாக கடல் எல்லை அடுக்குகளில் முக்கியத்துவத்துடன் இருக்க வேண்டுமென நம்பப்படுகிறது.

ஈரயோடின் ஓராக்சைடு "(Diiodine monoxide)" சேர்மத்தின் நிலை பெரும்பாலும் கொள்கை ஆய்வு பொருளாகவே உள்ளது.ஆனால், HgO மற்றும் I வினையால் இருகுளோரின் ஓராக்சைடு தயாரிப்பது போல ஈரயோடின் ஓராக்சைடையும் தயாரிக்கலாம் என்பதற்கு சில சான்றுகள் கிடைக்கின்றன. இச்சேர்மம் அதிக நிலைப்புத்தன்மையற்றது என்றாலும் ஆல்கீன்களுடன் வினைபுரிந்து ஆலசனேற்றப் பொருட்களை கொடுக்கிறது.

தனியுறுப்பு அயோடின் ஆக்சைடு (IO), அயோடின் ஈராக்சைடு (IO2) மற்றும் ஈரயோடின் நான்காக்சைடு முதலான அனைத்தும் வளிமண்டல வேதியியலோடும் தங்களுக்குள்ளும் உள்ளிணைப்பு கொண்டு காணப்படுகின்றன. மிகக் குறைந்த அளவில் கடல் எல்லை அடுக்குகளில் ஈரயோடோ மீத்தேனின் ஒளியாக்சிசனேற்றத்தால் இவை உருவாகின்றன. கடலில் உள்ள பெரும்பாசியின கடல் களைகள் ஈரயோடோ மீத்தேனை உற்பத்தி செய்கின்றன. மிகக் குறைவான அளவில் இவை உற்பத்தி செய்யப்பட்டாலும் இவை வலிமையான ஓசோன் குறைப்பு முகவர்கள் எனக் கருதப்படுகின்றன.

ஈரயோடின் ஐந்தாக்சைடு (Diiodine pentoxide) என்பது I2O5 என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். அயோடிக் அமிலத்தினுடைய நீரிலியான இவ்வுப்பு மட்டுமே நிலைப்புத்தன்மை கொண்டிருக்கிறது. 

நான்கயோடின் ஒன்பதாக்சைடு (Tetraiodine nonoxide) என்பது I4O9 என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். இச்சேர்மம் I2 உடன் O3 வாயு நிலையில் வினைபுரிவதால் உண்டாகிறது. ஆனால் இச்சேர்மம் விரிவாக ஆராயப்படவில்லை.



</doc>
<doc id="264065" url="https://ta.wikipedia.org/wiki?curid=264065" title="நாடுகளின் அடிப்படையில் மரபுவழி திருச்சபை">
நாடுகளின் அடிப்படையில் மரபுவழி திருச்சபை

மரபுவழி திருச்சபை கிறித்தவர்கள் கிழக்கு மரபுவழி திருச்சபை, கிழக்கத்திய மரபுவழி திருச்சபை ஆகிய இரு மக்கள் குழுவாகக் காணப்படுகின்றனர்.

கிழக்கு மரபுவழி திருச்சபை பின்வரும் நாடுகளில் தனிப் பெரும் சமயமாகவுள்ளது:

கிழக்கு மரபுவழி திருச்சபை பின்வரும் நாடுகளில் கூடியளவு வீதம் கொண்ட சமயமாகவுள்ளது:

கிழக்கத்திய மரபுவழி திருச்சபை பின்வரும் நாடுகளில் தனிப் பெரும் சமயமாகவுள்ளது:

கிழக்கத்திய மரபுவழி திருச்சபை பின்வரும் நாடுகளில் கூடியளவு வீதம் கொண்ட சமயமாகவுள்ளது:




</doc>
<doc id="264071" url="https://ta.wikipedia.org/wiki?curid=264071" title="குளோரின் நான்காக்சைடு">
குளோரின் நான்காக்சைடு

குளோரின் நான்காக்சைடு "(Chlorine tetroxide)" என்பது ClO என்ற மூலக்கூற்று வாய்ப்பாடு கொண்ட குளோரின் ஆக்சைடு சேர்மமாகும்

பிரபல தனியுறுப்பு வேதியியலாளர் மோசசு கோம்பெர்க்கு 1923 ஆம் ஆண்டில் குளோரின் நான்காக்சைடு தயாரிப்பு முறை ஒன்றை முன்மொழிந்தார். நீரிலி ஈரெத்தில் ஈதரில் அயோடின் மற்றும் வெள்ளி பெர்குளோரேட்டு வினைபுரிந்தால் குளோரின் நான்காக்சைடு தயாரிக்கலாம் என்று அவர் பரிந்துரைத்தார்

எனினும் பின்னர் வந்த ஆய்வாளர்கள் இவ்வினையின் விளைபொருள் குளோரின் நான்காக்சைடு அல்லவென்றும் அச்சேர்மம் அயோடின் பெர்குளோரேட்டு என்றும் வாதிட்டனர். இன்று வரையிலும் அயோடின் பெர்குளோரேட்டு என்றொரு சேர்மம் இருப்பதற்கான எந்தவொரு சான்றும் கிடைக்கவில்லை.

1968 ஆம் ஆண்டில் இயகசு என்பவர் 77 கெல்வின் வெப்பநிலையில் பொட்டாசியம் குளோரேட்டை காமா கதிர்வீச்சுக்கு உட்படுத்தி குளோரின் நான்காக்சைடைத் தொகுத்தார். இங்கு இருகுளோரின் ஏழாக்சைடு சிதைவடையும் வினையின் இடைவிளை பொருளாக இச்சேர்மம் இருக்கிறது. 

குளோரின் நான்காக்சைடின் எலக்ட்ரான் நாட்டச் சக்தியை பெர்குளோரேட்டுகளின் அணிக்கோவை ஆற்றல் மற்றும் பார்ன் – ஏபர் சுழற்சி தரவுகளின் வழியாக மதிப்பிட்டனர். இம்மதிப்பு 561 கி.யூ/மோல் ஆகும்.

குளோரின் நான்காக்சைடின் படிக அமைப்பில் தெளிவில்லை மற்றும் இதனுடைய அமைப்புச் சீரொழுங்கு Cs அல்லது C2v. ஆக இருக்கலாம் எனக் கருதப்படுகிறது.


</doc>
<doc id="264074" url="https://ta.wikipedia.org/wiki?curid=264074" title="பிரம்மன் கோயில், தாய்லாந்து">
பிரம்மன் கோயில், தாய்லாந்து

பிரம்மன் கோயில்அல்லது எரவன் அல்லது ஐராவதம் கோயில் (Airavata or Erawan Shrine or Shrine of Lord Brahma the Great), தாய்லாந்து நாட்டின் தலைநகரான பாங்காக் நகரத்தில் அமைந்த இந்து சமயக் கடவுளர்களில் திருமூர்த்திகளில் ஒருவரான பிரம்மாவிற்கு அர்ப்பணிக்கப்பட்ட கோயிலாகும்.

17 ஆகத்து 2015இல் இக்கோயிலின் அருகே நடந்த குண்டு வெடிப்பில் 20 பேர் கொல்லப்பட்டனர். மேலும் 125 பேர் படுகாயமடைந்தனர்.

தாய்லாந்து நாட்டின் பதும் மாவட்டத்தின், இரட்சதர்மி சாலையின், இரட்சபிரசாங் சந்திப்பில் அமைந்த கிராண்ட் அயத் எரவான் விடுதி அருகே அமைந்துள்ளது. இப்பகுதியில் பல வணிக வளாகங்கள் அமைந்துள்ளது. திருமூர்த்தி, இலக்குமி, விநாயகர், இந்திரன், திருமால் மற்றும் கருடனுக்கான கோயில்கள் இதனருகே அமைந்துள்ளது. 

எராவான் பிரம்மன் கோயில், 1956இல் தாய்லாந்து அரசின் எரவான் விடுதி அருகே, இத்தாலி நாட்டின் பளிங்கு கற்களால் கட்டப்பட்டது.



</doc>
<doc id="264075" url="https://ta.wikipedia.org/wiki?curid=264075" title="ஆப்பிரிக்கச் சிற்பம்">
ஆப்பிரிக்கச் சிற்பம்

ஆப்பிரிக்கச் சிற்பம் என்பது, ஆப்பிரிக்கக் கண்டத்தின் கீழ்-சகாராப் பகுதியைச் சேர்ந்த பல்வேறு இன மக்களின் சிற்பங்களைக் குறிக்கும். பெரும்பாலான ஆப்பிரிக்கச் சிற்பங்கள் மரத்தினால் அல்லது அழியக்கூடிய பிற பொருட்களால் ஆனவை. அதனால், மிகப் பழைய சிற்பங்கள் இன்றுவரை நிலைத்திருக்கவில்லை. முந்திய மட்பாண்டச் சிற்பங்கள் பல பகுதிகளில் இருந்து கிடைத்துள்ளன. பல மக்களைப் பொறுத்தவரை முகமூடிகளும், மனித உருவங்களும் கலையின் முக்கியமான கூறுகள். பெரும்பாலானவை உண்மைத்தன்மை அற்றவை. பல்வேறுபட்ட பாணிகள் காணப்படுகின்றன. இவை பெரும்பாலும், ஒரே தோற்றச் சூழ்நிலைகளுக்குள்ளேயே அவற்றின் பயன்பாட்டைப் பொறுத்து, வேறுபடுகின்றன. அதேவேளை, பல்வேறு பிரதேசம் சார்ந்த போக்குகளும் காணப்படுகின்றன. மேற்கு ஆப்பிரிக்காவில், நைகர் ஆறு, காங்கோ ஆற்று வடிநிலங்களில் வாழும் வேளாண்மைக் குழுக்களிடையே சிற்பங்கள் மிகவும் பொதுவாகக் காணப்படுகின்றன. இப்பகுதியில் கடவுட்சிலைகள் மிகக் குறைவே. ஆனால், முகமூடிகள் சமயச் சடங்குத் தேவைகளுக்காக உருவாக்கப்பட்டன. தற்காலத்தில் முகமூடிகள் சுற்றுலாப் பயணிகளுக்காகச் செய்யப்படுகின்றன. ஐரோப்பிய நவீன ஓவியங்களில் ஆப்பிரிக்க முகமூடிகளின் செல்வாக்கு உண்டு. 

தற்கால சூடானில் இருந்த நூபிய குஷ் இராச்சியம் எகிப்துடன் நெருக்கமான தொடர்புகளை, பெரும்பாலும் பகைமையைக் கொண்டிருந்ததுடன், சிறப்பான சிற்பங்களையும் உருவாக்கியுள்ளது. மேற்கு ஆப்பிரிக்காவில், அறியப்பட்ட மிகப் பழைய சிற்பங்கள் நோக் பண்பாட்டைச் சேர்ந்தவை. இப்பண்பாடு, இன்றைய நைசீரியாவில் கிமு 500 முதல் கிபி 500 வரை செழித்திருந்தது. கோண வடிவங்களையும் நீளமான உடலையும் கொண்ட மண் உருவங்கள் இப்பண்பாட்டுக்கு உரியவையாக உள்ளன. பிந்திய மேற்கு ஆப்பிரிக்கப் பண்பாடுகளில், புகழ்பெற்ற பெனின் வெண்கலச் சிற்பங்கள் போன்ற வெண்கல வார்ப்புக்கள் அரண்மனைகளை அலங்காரம் செய்வதற்காக உருவாக்கப்பட்டன. இவற்றுடன் யொரூபா நகரமான இஃபே பகுதியைச் சேர்ந்த மண்ணிலும், உலோகத்திலும் செய்யப்பட்ட 12-14ம் நூற்றாண்டுகளைச் சேர்ந்த இயற்கைத் தன்மையுடன் கூடிய அரசர்களின் தலைகளும் உள்ளன. 

கிழக்காப்பிரிக்க மக்களிடையே சிற்பங்கள் பெரும்பாலும் காணப்படவில்லை. ஆனால் இப்பகுதியில் கம்பச் சிற்பங்கள் உள்ளன. மனித வடிவில் செதுக்கப்படும் இச்சிற்பங்கள் வடிவவியல் வடிவங்களால் அலங்கரிக்கப்படுகின்றன. மேற்பகுதியில், விலங்குகள், மக்கள் மற்றும் பல உருவங்கள் செதுக்கப்படுகின்றன. இந்தக் கம்பங்கள் பின்னர் புதைகுழிகளுக்குப் பக்கத்தில் நடப்படுகின்றன. இக்கம்பங்கள் இறந்தவர்களுடனும், மூதாதையர் உலகத்துடனும் தொடர்புபடுத்தப்படுகின்றன.



</doc>
<doc id="264077" url="https://ta.wikipedia.org/wiki?curid=264077" title="நீலகண்டர்">
நீலகண்டர்

கறைக்கண்டன் அல்லது நீலகண்டன் என்பது, சிவபிரானின் திருப்பெயர்களுள் ஒன்றும், அறுபத்து நான்கு மற்றும் இருபத்து ஐந்து சிவத் திருமேனிகளுள் ஒன்றும் ஆகும். பாற்கடலை கடையும் பொழுது அதிலிருந்து வந்த ஆலகால விஷத்தினை உண்ட சிவபெருமானின் திருவுருவம் நீலகண்டன் என்று அழைக்கப்படுகிறது. இத்திருவுருவம் சிவனது அறுபத்து நான்கு திருக்கோலங்களில் ஒன்றாகும். நஞ்சு தங்கியதால், இக்கோலத்தில், கரிய கழுத்துடையவனாகக் காட்சி தரும் ஈசன், உயிர்கள் மீது தான் கொண்ட பெரும் கருணைக்கு அடையாளமாகத் திகழ்கின்றான். காலகண்டன், சிறீகண்டன், நஞ்சுண்டான் (விசாபகரணன்) என்பன் இக்கோலத்தின் வேறு பெயர்கள்.

அஞ்சல், அபயம் ஆகிய இரண்டையும் முன்னிரு கரங்கள் தாங்கி நிற்க, பின்னிரு கரங்களில் மானும் மழுவும் திகழும். திருமுடியில் நிலவும், கரிய கழுத்தும், அருகிருக்கும் உமையவளும் இத்திருக்கோலத்தின் சிறப்பம்சம். அன்னையவள், ஈசனின் கழுத்தில் தன் திருக்கரங்களை அழுத்திய கோலத்தில் காட்சியருள்வாள். விசாபகரண மூர்த்தத்தில், நஞ்சின் வேகத்தில் சற்றே இளைத்தவர் போல், ஈசன் பள்ளி கொண்ட திருக்கோலத்தில் காட்சியருள்வான்.

தேவர்களும், அசுரர்களும் அமிர்தத்திற்காக மேரு மலையை மத்தாகவும், வாசுகி பாம்பினைக் கயிறாகவும் கொண்டு தேவர்கள் ஒருபுறமும், அசுரர்கள் மறுபுறமும் இருந்து பாற்கடலைக் கடைந்த போது, நீண்ட நேரம் கடைந்ததன் காரணமாக வாசுகி பாம்பு வலிதாங்காமல் விசத்தினை கக்கியது. அந்நஞ்சு உலகிலுள்ள உயிர்களை கொல்லும் தன்மையுடையதாகையால், அதிலிருந்து தங்களைக் காக்கும்படி தேவர்களும், அசுரர்களும் சிவனை வேண்டிக் கொண்டார்கள். அவர்கள் மீது பெருங்கருணை கொண்ட சிவன், ஆலால சுந்தரரை அனுப்பி, ஆலகால நஞ்சினை அள்ளிவரச் செய்து, உண்டார். உலகெலாம் நிறைந்துள்ள ஈசன் திருமேனியில் நஞ்சு பரவினால், அது உலகையே பாதிக்குமென்பதால், உமையவள், அஞ்சியவள் போல், ஈசன் திருக்கழுத்தைப் பற்றிக் கொண்டாள். நஞ்சு கீழிறங்காமல் கழுத்திலேயே தங்கிக் கொண்டது. சிவன் ஆலகால விசத்தினை இவ்விதம் நஞ்சு அருந்தி உலகை காப்பாற்றினார்.

சுருட்டப்பள்ளி பள்ளி கொண்டீசுவரர் கோயில், சிவனாரின் நஞ்சுண்ட கோலத்தை மூலவராகக் கொண்டதாகும்.



</doc>
<doc id="264079" url="https://ta.wikipedia.org/wiki?curid=264079" title="வியை (மென்பொருள்)">
வியை (மென்பொருள்)

வியை என்னும் மென்பொருள் உரையை தொகுப்பதற்கு பயன்படும். இதைக் கொண்டு நிரல்களையும், உரைக்கோப்புகளையும் எழுத முடியும்.
இந்த மென்பொருளின் மேம்பட்ட பதிப்பான விம், இதைக் காட்டிலும் கூடுதல் வசதிகளைக் கொண்டது. விம் மென்பொருளில் தொகுப்பதற்கான கட்டளைகளும், மவுசுக்கான வசதியும் உண்டு. விம் மென்பொருள் எல்லா லினக்ஸ் இயங்குதளங்களிலும் இருக்கும். இதில் வியை எடிட்டருக்கான வசதிகளையும் பயன்படுத்த முடியும்.



</doc>
<doc id="264080" url="https://ta.wikipedia.org/wiki?curid=264080" title="1973 கானோ வானூர்தி விபத்து">
1973 கானோ வானூர்தி விபத்து

கானோ வானூர்தி விபத்து("Kano Air Disaster") 1973 சனவரி 22,ம் திகதி போயிங் 707-3D3C வகை வானூர்தி நைசீரியா வின் கானோ பன்னாட்டு விமான நிலையத்தில், தரையிறங்க முயன்றபோது மோசமான காலநிலையால் பற்சக்கரம்("Gear") பொறிவடைந்து விபத்துக்குள்ளானதில், 176 பேர் கொல்லப்பட்டனர் 26 பேர் காயங்களுடன் உயிர்தப்பினர். இப்பயணத்தின்போது 193 பயணிகள் மற்றும் 9 சிப்பந்திகள் இருந்ததாக மூலத்தகவல் உள்ளது. இது நைசீரியாவின் மிக மோசமான ஆகாயமார்க பேரிடரென்பது குறிப்பிடத்தக்கது.

அலியா("Alia") என்ற நிறுவனம்,குத்தகை முறையில் இயக்கிவந்த போயிங் 707 வகை வானூர்தி நைசீரியா ஏர்வேசுக்கு சொந்தமானதாகும். சம்பவத்தன்று சவுதி அரேபியா செட்டாவிலிருந்து,("Jeddah") நைசீரியாவின் லாகோசு நோக்கி, இசுலாம் புனிதப்பயணிகளை அழைத்துக்கொண்டு திரும்பிக்கொண்டிருந்த நேரத்தில் மோசமான வானிலை நிலவி பலத்த காற்று வீசத்தொடங்கியதால், விமான குழுவினர் கானோ விமான தளத்தை நோக்கி திருப்ப முடிவுசெய்ததாக தெரிகிறது. போயிங் 707 வானூர்தி தரையிறக்க முற்ப்பட்டபோது வலதுபக்க இறங்கமைப்பு கால் சரிந்து ஓடுபாதையில் 180° பாகை (degree) திரும்பி சறுக்கி தீப்பிடித்து.


</doc>
<doc id="264082" url="https://ta.wikipedia.org/wiki?curid=264082" title="சி.எச்.மோடு">
சி.எச்.மோடு

சி.எச்.மோடு (chmod) என்னும் கட்டளையை யுனிக்ஸ் இயங்குதளங்களில் பயன்படுத்த முடியும். இதன் மூலம் கனினியில் உள்ள கோப்புகளுக்கான அனுமதியை மாற்ற முடியும். இது கோப்புகளை பார்த்தல், மாற்றுதல், நீக்குதல், தொகுத்தல், இயக்குதல் உள்ளிட்ட வேலைகளை செய்வதற்கான அனுமதிகளை மாற்றித் தரும். சேஞ்சு மோடு ("change mode") என்பதன் சுருக்கமாகவே சி.எச்.மோடு என்று அழைக்கப்படுகிறது.


கோப்புகளை பட்டியலிட்டு பார்க்க, ls, stat ஆகிய கட்டளைகளை வழங்கலாம்.

அனுமதிகள் ஒன்பது எழுத்துகளில் காட்டப்படும். முதல் மூன்று எழுத்துகள், இந்த கட்டளையை வழங்குபவருக்கான அதிகாரங்களை காட்டுகிறது. இரண்டாவதாக உள்ள மூன்று எழுத்துகள், இவருடன் சேர்ந்த குழுவினருக்கான அனுமதிகளை குறிக்கின்றன. இறுதியாக உள்ள மூன்றெழுத்துகள் மற்றவர்களுக்கான அனுமதியைக் குறிக்கின்றன
இந்தக் கட்டளையை வழங்குவதற்கு மூன்று எண்கள் தேவைப்படும். இவை ஒவ்வொன்றும், மேற்கூறிய அதிகாரங்களை வழங்குவதற்கானவை.

r, w, x ஆகியன பார்த்தல், எழுதுதல், இயக்குதல் உள்ளிட்ட மூன்றையும் குறிக்கும்.

பார்ப்பதற்கான அனுமதியைக் கொண்டு கோப்பை திறந்து பார்க்க மட்டுமே முடியும். மாற்றுவதற்கான அனுமதியைக் கொண்டு கோப்பை திருத்தவோ, நீக்கவோ முடியும். இயக்குவதற்கான அனுமதியைக் கொண்டு கோப்பை இயக்க முடியும். கோப்பு மென்பொருளாகவோ பயன்பாடாகவோ இருந்தால் இயங்கும். இல்லாவிடில் இயங்காது.



</doc>
<doc id="264095" url="https://ta.wikipedia.org/wiki?curid=264095" title="இருநைட்ரசன் மூவாக்சைடு">
இருநைட்ரசன் மூவாக்சைடு

இருநைட்ரசன் மூவாக்சைடு "(Dinitrogen trioxide)" என்பது NO.என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இரட்டை நைட்ரசன் ஆக்சைடுகளில் ஒன்றான இச்சேர்மம் ஆழ்ந்த நீலநிறத்துடன் திண்மமாகக் காணப்படுகிறது. நைட்ரிக் ஆக்சைடு மற்றும் நைட்ரசன் ஈராக்சைடு இரண்டையும் சம அளவுகளில் கலந்து - 21 °செ வெப்பநிலைக்கு குளிர வைப்பதன் மூலமாக இருநைட்ரசன் மூவாக்சைடைத் தயாரிக்கலாம்.:

தாழ் வெப்பநிலைகளில் அதாவது நீர்ம மற்றும் திண்ம நிலைகளில் இருநைட்ரசன் மூவாக்சைடு மட்டுமே தனித்துப் பிரிக்கக் கூடியதாக உள்ளது. உயர் வெப்பநிலைகளில் வேதிச்சமநிலை இச்சேர்மத்தின் பகுதிப்பொருட்களாய் உள்ள வாயுக்களுக்கு சாதகமாக இருக்கிறது. "K" = 193 kPa (25 °செ).

குறிப்பாக N–N பிணைப்புகள் ஐதரசீனில் இருப்பது போல (145 பிக்கோமீட்டர்) பிணைப்பு நீளம் கொண்டுள்ளன. எனினும் இருநைட்ரசன் மூவாக்சைடில் வழக்கத்திற்கு மாறாக நீளமான N–N பிணைப்புகள் 186 பிக்கோமீட்டர் நீளமும் பெற்றிருப்பதுண்டு. இருநைட்ரசன் நான்காக்சைடு போன்ற சில நைட்ரசன் ஆக்சைடுகளும் 175 பிக்கோமீட்டர் நீளமுள்ள பிணைப்புகளுடன் உள்ளன. NO மூலக்கூறானது சமதள அமைப்புடன் Cs சீரொழுங்கை வெளிப்படுத்துகிறது.
இங்கு காட்டப்பட்டுள்ள பரிமாணங்கள் , வாயுநிலை N2O3 இன் தாழ் வெப்பநிலை நுண்ணலை அலைமாலையியல் அமைப்பாகும்:

நீருடன் கலக்கும் போது உருவாகும் இச்சேர்மம், நிலைப்புத் தன்மையற்ற நைட்ரசு அமிலத்தின் நீரிலி வடிவமாகும். மாறாக, உண்மையான நீரிலி வடிவத்தின் O=N–O–N=O அமைப்புடன் ஒருவகையும் எதிர்நோக்கப்படுகிறது. ஆனால், இவ்வமைப்பில் மாற்று வடிவம் ஏதும் அறியப்படவில்லை. நைட்ரசு அமிலம் உடனடியாகப் பயன்படுத்தப்படாவிட்டால் அது நைட்ரிக் ஆக்சைடு மற்றும் நைட்ரிக் அமிலமாக சிதைவடைந்து விடுகிறது. இருநைட்ரசன் மூவாக்சைடை காரக் கரைசல்களுடன் சேர்த்தால் சிலசமயங்களில் நைட்ரைட்டு உப்புகள் தோன்றுகின்றன.



</doc>
<doc id="264098" url="https://ta.wikipedia.org/wiki?curid=264098" title="மகாத்தி">
மகாத்தி

மகாத்தி நகரம் அல்லது மகாட்டி ("City of Makati", ), பிலிப்பீன்சு தலைநகரம் மணிலா பெருநகரத்தின் பதினாறு நகரங்களில் ஒன்றாகும். மகாத்தி பிலிப்பீன்சின் நிதிய மையமாகும். பல வெளிநாட்டு தூதரகங்களும் இங்கு அமைந்திருப்பதால் பன்னாட்டுத் தொடர்பாடலுக்கும் இது முதன்மையான நகரமாக விளங்குகின்றது. 
529,039 மக்கள்தொகை கொண்ட மகாத்தி நாட்டின் 16ஆவது பெரிய நகரமாகவும் உலகில் மக்கள்தொகை அடர்வைக் கொண்டு 41ஆவது நகரமாகவும் உள்ளது; இதன் மக்களடர்வு சதுர கிலோமீட்டருக்கு 19,336 குடிகளாக உள்ளது. 
1960களில் மகாத்தி பிலிப்பீன்சின் நிதி தலைநகரமாக ஆனது. இங்குதான் பிலிப்பீன்சின் பங்குச்சந்தையும் மகாத்தி வணிகச் சங்கமும் உள்ளது. 

பன்முக பண்பாட்டு வாழ்க்கை நிலையுடைய வாழும் மகாத்தியில் பன்னாட்டு விவகாரங்களுக்கான மையமாகவும் விளங்குகின்றது; மெட்ரோவன் முதன்மையான கேளிக்கைத் தலமாகவும் உள்ளது. 
பல்லின மக்களும் வாழும் இங்கு முதன்மையான அங்காடி வளாகங்களும் அடுக்கு வீடுகளும் நிதிய மையங்களும் தங்கு விடுதிகளும் கேளிக்கை மையங்களும் அமைந்துள்ளன.


</doc>
<doc id="264099" url="https://ta.wikipedia.org/wiki?curid=264099" title="கணபதிப்பிள்ளை">
கணபதிப்பிள்ளை

கணபதிப்பிள்ளை என்ற பெயரில் உள்ள கட்டுரைகள்:



</doc>
<doc id="264105" url="https://ta.wikipedia.org/wiki?curid=264105" title="ஓசுமியம் ஈராக்சைடு">
ஓசுமியம் ஈராக்சைடு

ஓசுமியம் ஈராக்சைடு (இலங்கை முறை: ஒசுமியம் ஈரொட்சைட்டு) "(Osmium dioxide)" என்பது OsO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இது பழுப்பிலிருந்து கருப்பு நிறமான படிகத் துகளாகக் காணப்படுகிறது. ஆனால் ஒற்றைப் படிகம் தங்க நிறத்திலும் உலோகங்களின் கடத்துகைப் பண்பையும் வெளிப்படுத்துகிறது. இச்சேர்மம் உரூத்தைல் நோக்குருவில் படிகமாகிறது. அதாவது உரூத்தைல் கனிமத்தின் இணைப்புத் திறனை ஓசுமியம் ஈராக்சைடும் பெற்றுள்ளது.

சோடியம் குளோரேட்டு, ஓசுமியம் நான்காக்சைடு மற்றும் நைட்ரிக் ஆக்சைடு போன்ற ஆக்சிசனேற்றிகள் ஓசுமியத்துடன் 600° செ வெப்பநிலையில் வினை புரிந்து ஓசுமியம் ஈராக்சைடு தயாரிக்கப்படுகிறது. வேதியியல் போக்கு வினைகளைப் பயன்படுத்தினால் 7x5x3 மி.மீ.அளவுள்ள பெரிய அளவிலான ஓசுமியம் ஈராக்சைடு படிகங்களைத் தயாரிக்க முடியும்:
. ஒற்றைப் படிகங்கள் உலோகத் தடைமையாக ~15 μΩ செ.மீ அளவை வெளிப்படுத்துகின்றன. ஆவியாகும் OsO சேர்மத்தின் மீள்வினையில் உருவாகும் O கொண்டு செல்லும் முகவராக இங்குச் செயல்படுகிறது.

ஓசுமியம் ஈராக்சைடு தண்ணீரில் கரைவதில்லை. ஆனால், நீர்த்த ஐதரோகுளோரிக் அமிலத்தால் தாக்கப்படுகிறது. படிகங்கள் உரூத்தைல் கட்டமைப்பில் காணப்படுகின்றன. ஓசுமியம் நான்காக்சைடைப் போல இதுவொன்றும் நச்சுத் தன்மையுடன் காணப்படவில்லை.

 


</doc>
<doc id="264106" url="https://ta.wikipedia.org/wiki?curid=264106" title="விசும்பு (நூல்)">
விசும்பு (நூல்)

விசும்பு, எழுத்தாளர் ஜெயமோகன் எழுதிய 12 அறிவியல் புனைகதைகளின் தொகுதி. இக்கதைகள் ஆரம்பத்தில் திண்ணை இணைய இதழில் வெளிவந்து பின்னர் எனி இந்தியன் பதிப்பகம் அதன் பின் கிழக்கு பதிப்பகத்தால் தொகுப்பாக வெளியிடப்பட்டது. மேலை அறிவியலுடன் இந்திய பாரம்பரிய அறிவியல் சந்திக்கும் புள்ளியில் இக்கதைகள் இயங்குகின்றன.

இத்தொகுப்பில் கீழ்க்கண்ட கதைகள் உள்ளன. 

இந்த தொகுதியில் உள்ள பித்தம் , ஐந்தாவது மருந்து போன்ற கதைகள் சித்த மருத்துவப் பின்னணி கொண்டவை. அறிவியல் புனைகதைகள் மேலைநாட்டில் பரவலாக எழுதப்படுகின்றன. அவற்றை முன்னுதாரணமாகக் கொண்டு தமிழிலும் நிறைய கதைகள் எழுதப்படுகின்றன. அவற்றுக்கு ஆதாரமாக இருப்பது மேலைநாட்டு அறிவியல். தமிழ்நாட்டுக்கே உரிய சில அறிவியல்களங்கள் உண்டு. சித்தமருத்துவம், புராதனமான ரசவாதம், தியானம் போன்றவை. அவற்றை அடிப்படையாகக் கொண்டுதான் தமிழுக்கே உரிய அறிவியல் புனைகதைகளை எழுதமுடியும். அந்த நோக்கில் இந்த கதைகளை எழுதியிருப்பதாக முன்னுரையில் ஜெயமோகன் சொல்கிறார். இக்கதைகள் அறிவியல் புனைகதை என்ற வகைக்குள் எவ்வாறு பொருந்துகிறது என்பதை விளக்கும் ஜெயமோகன், தரமான அறிவியல் புனைவு என்பது நடைமுறை அறிவியலுடன் நமது ஆழ் மனம் தனக்குரிய பாரம்பரிய அறிவியல் முறையுடன் தொடர்பு கொள்ளும்பொழுது உருவாகிறது என்கிறார்.




</doc>
<doc id="264109" url="https://ta.wikipedia.org/wiki?curid=264109" title="பின்-உணர்வுப்பதிவியம்">
பின்-உணர்வுப்பதிவியம்

பின்-உணர்வுப்பதிவியம் அல்லது பின்-உணர்வுப்பதிவுவாதம் (Post-Impressionism) என்பது, ஓவியர் எடுவார்ட் மனேயுடன் தொடங்கி பிரான்சில் உருவாகி வளர்ந்த ஓவியப் பாணியொன்றக் குறிக்கிறது. இது, முதன்மையாக ஒரு பிரெஞ்சுக் கலை இயக்கம் ஆகும். இது ஏறத்தாழ 1886 முதல் 1905 வரையான காலப் பகுதியில், அதாவது கடைசி உணர்வுப்பதிவுவாதக் கண்காட்சிக்கும், போவியத்தின் தொடக்கத்துக்கும் இடைப்பட்ட காலப்பகுதியில் உருவானது. பின்-உணர்வுப்பதிவுவாதம், ஒளியையும், நிறத்தையும் இயற்கையில் இருப்பதுபோலக் காட்டவேண்டும் என்னும் உணர்வுப்பதிவுவாதிகளின் அக்கறைக்கு எதிரான தாக்கமாகவே உருவானது. 

பிரித்தானிய ஓவியரும், ஓவியத் திறனாய்வாளருமான ரோசர் ஃபிரை (Roger Fry) என்பவர் இச்சொல்லுக்கு இணையான ஆங்கிலச் சொல்லை ("Post-Impressionism") பிரெஞ்சு ஓவியத்தின் வளர்ச்சியை விவரிக்கும்போது முதன்முதலில் பயன்படுத்தினார். 1910 ஆம் ஆண்டில் "மனேயும் பின்-உணவுப்பதிவுவாதிகளும்" என்னும் கண்காட்சியொன்றை ஒழுங்கு செய்தபோதே அவர் இப்பெயரைப் பயன்படுத்தினார். உணர்வுப்பதிவியத்தின் கட்டுப்பாடுகளை ஏற்றுக்கொள்ளாத அதேவேளை அதை பின்-உணர்வுப்பதிவியத்தினர் மேலும் விரிவாக்கினர். கடுமையான நிறங்களைத் தொடர்ந்தும் பயன்படுத்திய அவர்கள், ஓவியங்களில் தடிப்பான நிறப்பூச்சைப் பயன்படுத்தியதுடன், உலகில் காண்பவற்றையே ஓவியங்களுக்கான விடயங்களாக எடுத்துக்கொண்டனர். ஆனாலும், வெளிப்பாட்டுத் தாக்கங்களை ஏற்படுத்துவதற்காக வடிவங்களை திரிபுபடுத்தவும், இயற்கைக்கு மாறானதும் மேலெழுந்தவாரியானதுமான நிறங்களைப் பயன்படுத்துவதற்காகவும், வடிவவியல் வடிவங்களுக்கு முக்கியத்துவம் கொடுக்கும் போக்கும் காணப்பட்டது. 


</doc>
<doc id="264110" url="https://ta.wikipedia.org/wiki?curid=264110" title="பிலிப்பீன்சின் பொருளாதாரம்">
பிலிப்பீன்சின் பொருளாதாரம்

பிலிப்பீன்சின் பொருளாதாரம் அனைத்துலக நாணய நிதியத்தின் 2014ஆம் ஆண்டுக்கான புள்ளிவிவரங்களின்படி உலகின் 39வது பெரிய பொருளாதாரமாகும். வெளிப்படும் பொருளாதாரங்களில் ஒன்றாகவும் உள்ளது.
பிலிப்பீன்சு புதியதாகத் தொழில்மயமான நாடுகளில் ஒன்றாகக் கருதப்படுகின்றது; வேளாண்சார் பொருளாதாரத்திலிருந்து தயாரிப்பு / சேவைகள் சார்ந்தப் பொருளாதாரமாக உருவெடுத்துள்ளது. 2014இல் கொள்வனவு ஆற்றல் சமநிலைப்படியான மொத்த உள்நாட்டு உற்பத்தி $692.223 பில்லியனாக மதிப்பிடப்பட்டுள்ளது. 

குறைகடத்திகளும் மின்னணு கருவிகளும், போக்குவரத்துக் கருவிகள், உடைகள், செப்பு பொருட்கள், பாறைநெய் பொருட்கள், தேங்காய் எண்ணெய், பழங்கள் முதன்மை ஏற்றுமதிப் பொருட்களாக உள்ளன. முதன்மை வணிகக் கூட்டாளிகளாக அமெரிக்க ஐக்கிய நாடு, ஜப்பான், சீன மக்கள் குடியரசு, சிங்கப்பூர், தென் கொரியா, நெதர்லாந்து, ஆங்காங், ஜெர்மனி, சீனக் குடியரசு, மற்றும் தாய்லாந்து நாடுகள் உள்ளன. பிலிப்பீன்சு இந்தோனேசியா, தாய்லாந்து நாடுகளுடன் "புலிக்குட்டிப் பொருளாதாரங்கள்" எனப்படுகின்றன. ஆசியாவில் விரைவாக வளர்ந்து வரும் பொருளாதாரங்களில் ஒன்றாக உள்ளது. நாட்டின் பல்வேறு பிராந்தியங்களுக்கிடையே உள்ள பரந்த வருமான இடைவெளியும் வளர்ச்சி ஏற்றத்தாழ்வுகளும் சமூக நீதித் தேவைகளும் முதன்மையான சிக்கல்களாக உள்ளன. ஊழலைக் குறைப்பதும் கட்டமைப்பில் முதலீட்டைப் பெருக்குவதும் வருங்கால வளர்ச்சிக்கு முக்கியத் தேவையாகும். 


</doc>
<doc id="264113" url="https://ta.wikipedia.org/wiki?curid=264113" title="அக்டோபர் 2015">
அக்டோபர் 2015

அக்டோபர் 2015 ("October 2015"), 2015 ஆம் ஆண்டின் பத்தாவது மாதமாகும்.




</doc>
<doc id="264115" url="https://ta.wikipedia.org/wiki?curid=264115" title="அருணந்தி சிவாசாரியார்">
அருணந்தி சிவாசாரியார்

அருணந்தி சிவாசாரியார் (கி.பி. 1180-1275) திருவாவடுதுறை ஆதீன பரம்பரையில் வந்தவர். சைவர்களால், சந்தான குரவர்களுள் ஒருவராக, மெய்கண்ட தேவருக்கு அடுத்த நிலையில் வைத்து மதிக்கப்படுகிறார். சந்தான குரவர்களில் ஒருவர். சிவஞான சித்தியார், இருபா இருபது ஆகிய நூல்களை இயற்றியவர். சைவ சித்தாந்த நூல்களுள் தலையாயதாகக் கருதப்படும் சிவஞான போதத்தை இயற்றியவரான மெய்கண்ட தேவரை இவர் ஆசிரியராகக் கொண்டார்.

இவர் தமிழ் நாட்டில் திருத்துறையூர் என்னும் ஊரில் ஆதிசைவர் குடும்பத்தில் பிறந்தவர். இவர் இளம் வயதிலே இலக்கண, இலக்கிய நூல்கள் பலவற்றையும் கற்றுத் தேர்ந்ததுடன், சைவ சித்தாந்தக் கோட்பாடுகளில் சிறந்த அறிவு கொண்டவராகவும் தான் அறிந்ததை மற்றவர்களுக்கு உணர்த்தும் திறமை பெற்றவராகவும் இருந்தார். 

பல மாணவர்களுக்குக் கல்வி கற்பித்து வந்த இவர், தன்னுடைய மாணவர்களிற் பலர் திருவெண்ணெய் நல்லூரைச் சேர்ந்த மெய்கண்ட தேவர் என்பவரிடம் பாடங் கேட்கச் சென்று விட்டதை அறிந்தார். தனது அறிவில் இறுமாப்புக் கொண்டிருந்த அருணந்தியார், மெய்கண்ட தேவரின் சிறப்புத் தான் என்ன என்பதை அறிய விரும்பித் தனது மாணாக்கர்களையும் அழைத்துக்கொண்டு திருவெண்ணெய் நல்லுருக்குச் சென்றார். மெய்கண்ட தேவர், அருணந்தி சிவாச்சாரியாரிலும் வயதில் இளையவர். எனினும், அருணந்தியார் வந்ததைக் கண்டும் காணாதவர்போல இருந்து, மாணவர்களுக்கு ஆணவ மலத்தைப்பற்றிப் பாடம் நடத்திக் கொண்டிருந்தார். சினம் கொண்டு அங்கும் இங்குமாக நடந்து கொண்டிருந்த அருணந்தியார், இடையே குறுக்கிட்டு, ஆணவம் என்றால் என்ன என்று கேட்டார். அருணந்தியாரின் மனநிலையை உணர்ந்துகொண்ட மெய்கண்டார், அவரை நோக்கி, "நீர் நிற்கும் நிலைதான் அது" எனக் கூற, அருணந்தியார் தனது தவறை உணர்ந்து, மெய்கண்ட தேவரைத் தனது குருவாக ஏற்றுக்கொண்டார்.

மெய்கண்டாரின் தலைமை மாணவனாகத் திகழ்ந்த இவர், அவரால் இயற்றப்பட்ட தலை சிறந்த சைவ சித்தாந்த நூலான சிவஞான போதத்தைத் தழுவி, சிவஞான சித்தியார் என்னும் நூலை இயற்றினார். இந் நூலின் சிறப்புக்கு, "சிவத்தின் மேல் தெய்வமில்லை சிவஞான சித்திக்கு மேல் சாத்திரம் இல்லை" என்று வழங்கும் பழமொழியே சான்றாகும். சிவஞான சித்தியார் தவிர, மெய்கண்ட சாத்திரங்களுள் அடங்கும் இன்னொரு நூலான இருபா இருபஃது என்னும் நூலும் இவர் இயற்றியதே. 

சந்தான குரவர்களில் மூன்றாமவரான மறைஞானசம்பந்தர் இவர் மாணாக்கர் ஆவார்.

இவர் வாழ்ந்த காலம் பற்றித் தெளிவு இல்லை. து. அ. கோபிநாதராயர் என்பவர் கல்வெட்டு ஒன்றை ஆதாரமாகக் கொண்டு, இவருடைய குருவான மெய்கண்ட தேவர் கி.பி. 1232 ஆம் ஆண்டின் வாழ்ந்து கொண்டிருந்தவர் என்ற கருத்தை முன்வைத்தார். எனினும், குறித்த கல்வெட்டிலே கூறப்பட்டுள்ளவர் சந்தான குரவரான மெய்கண்ட தேவர் தானா என்பதில் ஐயப்பாடு உள்ளது.



</doc>
<doc id="264120" url="https://ta.wikipedia.org/wiki?curid=264120" title="பலேடியம்(II) ஆக்சைடு">
பலேடியம்(II) ஆக்சைடு

பலேடியம்(II) ஆக்சைடு "(Palladium(II) oxide)" என்பது PdO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நன்கு வரையறை செய்யப்பட்ட பலேடியச் சேர்மம் இது மட்டுமேயாகும். பலேடியம் உலோகத்துடன் ஆக்சிசன் சேர்த்து வினைப்படுத்தி பலேடியம்(II) ஆக்சைடு தயாரிக்கலாம். 900° செ வெப்பநிலையில் இச்சேர்மம் சிதைந்து மீண்டும் பலேடியம் உலோகம் மற்றும் ஆக்சிசன் வாயுவாக மீள்கிறது. அமிலங்களால் இச்சேர்மம் பாதிக்கப்படுவதில்லை
பெரும்பாலும் PdO குறைவாகத் தயாரிக்கப்படும் ஒரு பொருளாகக் கருதப்படுகிறது. ஏனெனில் வினையூக்கியாகச் செயல்பட மட்டுமே இது தயாரிக்கப்படுகிறது. ( ஆடம்சு வினையூக்கி ). சிறு பலேடியத்தை ஆக்சிசனுடன் சேர்த்து 350° செ வெப்பநிலைக்குச் சூடுபடுத்தி பலேடியம்(II) ஆக்சைடு தயாரிக்கப்படுகிறது. 

இவ்வாக்சைடு கருப்புநிறத் துகளாகக் கிடைக்கிறது. பலேடியம்(II) குளோரைடு மற்றும் பொட்டாசியம் நைட்ரேட்டு கலவையை சூடுபடுத்தியும் வினையூக்க செயலுக்காகப் பயன்படும் பலேடியம்(II) ஆக்சைடு தயாரிக்க முடியும். 

அல்லது இராச திராவகத்தில் கரைக்கப்பட்ட பலேடியத்தை சோடியம் நைட்ரேட்டு சேர்த்து 600° செ வெப்பநிலைக்குச் சூடுபடுத்தி தயாரிக்கலாம்.

பலேடியம் நைட்ரேட்டை நீராற்பகுப்பு வினைக்கு உட்படுத்தி அல்லது கரையக்கூடிய பலேடியம் சேர்மத்துடன் வலிமையான காரத்தைச் சேர்த்து வினைப்படுத்தி நீரேற்று வடிவ பலேடியம்(II) ஆக்சைடு தயாரிக்கலாம். இந்நீரேற்று வடிவம் அமிலத்தில் கரைகிறது. பழுப்புநிற நீரேற்று ஆக்சைடைச் சூடேற்றி கருப்புநிற நீரிலி ஆக்சைடாக மாற்றலாம். தண்ணீரின் குறைவான அளவிற்கு ஏற்ப ஆக்சைடின் மீதான அமிலத்தாக்கத்தின் ஏற்புத்திறன் குறைகிறது 

பலேடியம் நைட்ரேட்டுடன் (Pd(NO3)2) காரக் கரைசலைச் சேர்த்தால் நீரேற்ற ஆக்சைடு அதாவது ஐதராக்சைடு ( PdO.nH2O) அடர் மஞ்சள் நிறத்தில் வீழ்படிவாகிறது.

கரிமத் தொகுப்பு வினைகளில் வினையூக்க ஐதரசனேற்ற வினைகளில் பலேடியம்(II) ஆக்சைடுகள் வினையூக்கிகளாகப் பயன்படுகின்றன.


</doc>
<doc id="264123" url="https://ta.wikipedia.org/wiki?curid=264123" title="எதிர்வு உறவு">
எதிர்வு உறவு

கணிதத்தில் எதிர்வு உறவு ("reflexive relation") என்பது ஒரு கணத்தின் மீது வரையறுக்கப்பட்ட ஈருறுப்பு உறவு. இவ்வுறவின்கீழ் கணத்திலுள்ள ஒவ்வொரு உறுப்பும் தன்னுடனே உறவு கொண்டிருக்கும். அதாவது "S" என்ற கணத்தின் மீது வரையறுக்கப்பட்ட உறவு ~ எதிர்வு உறவு எனில், "S" இல் உள்ள ஒவ்வொரு உறுப்புக்கும் "x" ~ "x" என்பது உண்மையாகும் (∀"x"∈"S": "x"~"x") ஒவ்வொரு மெய்யெண்ணும் தனக்குத்தானே சமமாக இருக்கும் என்பதால், மெய்யெண் கணத்தின் மீது வரையறுக்கப்பட்ட "சமம்" என்பது எதிர்வு உறவுக்கு ஒரு எடுத்துக்காட்டு. ஒரு எதிர்வு உறவானது, எதிர்வுத்தன்மை அல்லது எதிர்வுப் பண்பு கொண்டுள்ளதாகச் சொல்லப்படுகிறது.

ஒரு கணத்தின் மீது வரையறுக்கப்பட்ட ஈருறுப்பு உறவின்கீழ் அக்கணத்தின் உறுப்புகள் எதுவும் தனக்குத்தானே உறவு உள்ளவையில்லை எனில் அவ்வுறவு எதிர்வற்ற உறவு ஆகும். எடுத்துக்காட்டாக, மெய்யெண் கணத்தின் மீதான "விடப் பெரியது" (x>y) என்ற உறவு எதிர்வுத்தன்மையற்றதாகும். 

எதிர்வு உறவாக அமையாத உறவுகள் அனைத்தும் எதிர்வற்றவையாக இருக்கும் எனக் கூறமுடியாது. சில உறுப்புகள் தமக்குத்தாமே உறவுள்ளவையாகவும், வேறு சில தமக்குக்தாமே உறவுவில்லாதவையாகவும் அமையும் வகையிலும் உறவுகள் வரையறுக்கப்படலாம். 

எடுத்துக்காட்டு: 

எடுத்துக்காட்டு:

மெய்யெண் தொடர்முறைகள் கணத்தின் மீது வரையறுக்கப்பட்ட "சம எல்லைகள் கொண்டவை" என்ற உறவு போல்வு எதிர்வு உறவாகும்.
தொடர்முறைகள் அனைத்தும் எல்லை மதிப்புகள் கொண்டிருக்காது. எல்லை மதிப்பு இல்லாத தொடர்முறைகளும் உண்டு. எனவே இந்த உறவு எதிர்வுத்தன்மை அற்றதாகும். மற்றொரு தொடர்முறையின் எல்லை மதிப்புக்குச் சமமான எல்லையைக் கொண்ட தொடர்முறை, தனக்குத்தானே சம எல்லை கொண்டதாக இருக்கும்.

"S" கணத்தின் மீது வரையறுக்கப்பட்ட ஈருறுப்பு உறவு ~ இன் எதிர்வு அடைப்பு உறவு ("reflexive closure" - ≃) என்பது அதே கணத்தின் மீது வரையறுக்கப்பட்ட மிகச்சிறிய எதிர்வு உறவாகும்.எதிர்வு உறவு ~ , "S" கணத்தின் மீது வரையறுக்கப்பட்ட முற்றொருமை உறவு ஆகிய இரண்டின் ஒன்றிப்பாக இந்த எதிர்வு அடைப்பு உறவு இருக்கும்:

எடுத்துக்காட்டு:
"x"<"y" இன் எதிர்வு அடைப்பு உறவு "x"≤"y".

"S" கணத்தின் மீது வரையறுக்கப்பட்ட எதிர்வு உறவு ~ இன் எதிர்வு ஒடுக்கம் ("reflexive reduction", "irreflexive kernel" -≆), ~ இன் எதிர்வு அடைப்பு உறவையே தனது எதிர்வு உறவாகக் கொண்டிருக்கும். 

எதிர்வு அடைப்பு உறவுக்கு எதிரானதாக இதைக் காணலாம். இது ~ இன் முற்றொருமை உறவின் நிரப்பிக்குச் சமானமானதாக இருக்கும். "S" கணத்தின் மீது வரையறுக்கப்பட்ட எதிர்வு உறவு ~ எனில்: 

எடுத்துக்காட்டு:
"x"≤"y" இன் எதிர்வு ஒடுக்கம் "x"<"y".

எதிர்வு உறவுக்கான எடுத்துக்காட்டுகள்:

எதிர்வற்ற உறவுக்கான எடுத்துக்காட்டுகள்:

"n"-உறுப்புகள் கொண்ட கணத்தில் வரையறுக்கப்படக் கூடிய எதிர்வு உறவுகளின் எண்ணிக்கை 2 ஆகும்.



</doc>
<doc id="264126" url="https://ta.wikipedia.org/wiki?curid=264126" title="வல்லக்கோட்டை">
வல்லக்கோட்டை

வல்லக்கோட்டை என்பது 2010ல் வெளியான தமிழ் அதிரடித் திரைப்படம் ஆகும். இதனை வெங்கடேஷ் இயக்கினார். இத்திரைப்படம் மம்மூட்டி நடித்த மாயாவி எனும் 2007 மலையாள திரைப்படத்தின் மறுதயாரிப்பு ஆகும். இதில் அர்ஜுன் முக்கிய கதாப்பாத்திரமாக நடித்துள்ளார். இது நவம்பர் 5, 2010 அன்று வெளியானது.


</doc>
<doc id="264128" url="https://ta.wikipedia.org/wiki?curid=264128" title="சீனாதானா 001">
சீனாதானா 001

சீனாதானா 001 என்பது 2007ல் வெளியான தமிழ், நகைச்சுவைத் திரைப்படம் ஆகும். இத்திரைப்படத்தின் முக்கிய காதாப்பாதிரங்களாக பிரசன்னா மற்றும் சீலா ஆகியோர் நடித்துள்ளனர். இது 2003ல் வெளியான "சி. ஐ. டி. மூஸா" எனும் நகைச்சுவை மலையாளப் படத்தின் மறுதயாரிப்பு ஆகும்.


</doc>
<doc id="264133" url="https://ta.wikipedia.org/wiki?curid=264133" title="விலங்குகளிடம் உணர்வு">
விலங்குகளிடம் உணர்வு

விலங்குகளிடம் உணர்வு (Emotion in animals) என்பது மனிதன் அற்ற வேறு விலங்குகளிடம் காணப்படும் அல்லது விலங்குகளினால் அனுபவிக்கப்படும் உள உணர்வுகளையும் உணர்ச்சிகளையும் குறிப்பதாகும். அவ்வுணர்வுகள் உளவியல் ரீதியில் வெளிப்பாடுகளாகவும், உயிரியல் எதிர்வினைகளாகவும் மனநிலைகளாகவும் வகைப்படுத்தப்படுகின்றன.

விலங்குகளில் காணப்படும் உணர்வுகளின் இயற்கைத் தன்மையைப்பற்றியும் இருப்பைப்பற்றியும் முதன்முதல் எழுதிய விஞ்ஞானி சார்ள்ஸ் டார்வின் ஆவார்.


</doc>
<doc id="264136" url="https://ta.wikipedia.org/wiki?curid=264136" title="பாசுபோரைல் நைட்ரைடு">
பாசுபோரைல் நைட்ரைடு

வேதியியலில் பாசுபோரைல் நைட்ரைடு "(Phosphoryl nitride)" என்பது OPN அமைப்பு கொண்ட வினைத்திறனுள்ள இடைநிலையாகும். இவ்விடைநிலையில் நேரியல் அமைப்பில் ஆக்சிசன் பாசுபரசு நைட்ரசன் மூலக்கூறுகள் இணைந்துள்ளன. பாசுபரசு மற்றும் ஆக்சிசன் மூலக்கூறுகள் இரட்டைப் பிணைப்பாலும் ( இது பாசுபோரைல்) பாசுபரசு மற்றும் நைட்ரசன் மூலக்கூறுகள் முப்பிணைப்பாலும் பிணைந்துள்ளன. பாசுபோரைல் மூவசைடை (OP(N3)3) சீரொளியால் ஒளியாற்பகுப்பு வினைக்கு உட்படுத்தும் போது 16 கெல்வின் வெப்பநிலையில் ஆர்கான் அணி தனியாக்கல் நுட்பத்தில் பாசுபோரைல் நைட்ரைடு கிடைக்கிறது. ஒளிமாற்றியமாக்கல் வினையினால் பாசுபோரைல் நைட்ரைடும் அதன் மாற்றியனும் ஒன்றுக்கொன்று இடைமாற்றம் மூலம் மாறிக்கொள்கின்றன.


</doc>
<doc id="264139" url="https://ta.wikipedia.org/wiki?curid=264139" title="குஷ் இராச்சியம்">
குஷ் இராச்சியம்

குஷ் இராச்சியம் இன்றைய சூடான் குடியரசில், நீல நைல், வெள்ளை நைல், அத்பாரா ஆறு என்பவற்றின் சங்கமப் பகுதியில் இருந்த பண்டைக்கால ஆப்பிரிக்காவின் இராச்சியம் ஆகும். வெண்கலக் காலத்தின் வீழ்ச்சியையும், புதிய எகிப்து இராச்சியத்தின் சிதைவையும் தொடர்ந்து உருவான இவ்விராச்சியம் தொடக்கத்தில் நப்பாத்தாவை மையமாகக்கொண்டு அமைந்திருந்தது. கிமு 8 ஆம் நூற்றாண்டில் அரசர் கசுத்தா எகிப்தைக் கைப்பற்றிய பின்னர், குஷ் வம்ச அரசர்கள் எகிப்தின் 25 ஆவது வம்சத்தின் பாரோக்களாக இருந்து, கிமு 656ல் முதலாம் சாம்டிக்கினால் வெளியேற்றப்படும்வரை, ஒரு நூற்றாண்டு ஆட்சி செய்தனர். 

செந்நெறிக் காலத்தில் குஷ் இராச்சியத்தின் தலைநகரமாக மேரோ இருந்தது. தொடக்ககால கிரேக்கப் புவியியலில் மேரோ சார்ந்த இராச்சியம் எத்தியோப்பியா என அறியப்பட்டது. மேரோவைத் தலைநகரமாகக் கொண்ட குஷ் இராச்சியம் கிபி 4 ஆம் நூற்றாண்டு வரை நீடித்திருந்தது. இதன் பின்னர் உட்குழப்பங்களினால் பலமிழந்து சிதைந்துவிட்டது.

கிபி முதலாம் நூற்றாண்டளவில் குஷ் இராச்சியத்தின் தலைநகரம் பேசா வம்சத்தினரால் கைப்பற்றப்பட்டது இவர்கள் பேரரசை மீள்வித்தனர். பின்னர், குஷ் இராச்சியத் தலைநகரம் அக்சும் இராச்சியத்தினால் கைப்பற்றப்பட்டு எரித்துத் தரைமட்டம் ஆக்கப்பட்டது. 



</doc>
<doc id="264141" url="https://ta.wikipedia.org/wiki?curid=264141" title="தாலியம்(I) கார்பனேட்டு">
தாலியம்(I) கார்பனேட்டு

தாலியம்(I) கார்பனேட்டு "(Thallium(I) carbonate)" என்பது TlCO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சாயல் அல்லது போலி வைரத் தயாரிப்பில் தாலியம்(I) கார்பனேட்டு பயன்படுத்தப்படுகிறது. பகுப்பாய்வு வேதியியலில் கார்பன் டை சல்பைடை கண்டறிவதற்கான சோதனையிலும் பூஞ்சைக் கொல்லியாகவும் இது பயன்படுகிறது. மற்ற தாலியம் சேர்மங்களைப் போல இதுவும் ஒரு உயர் நச்சாகக் கருதப்படுகிறது. சுண்டெலிகளுக்கான வாய்வழி உயிர் கொல்லும் அளவு 21மி.கி/கி.கி ஆகும். உயர் நச்சு காரணமாக 2007 ஆம் ஆண்டில் அமெரிக்கா இச்சேர்மத்தை உச்ச பேரிடர் பொருட்களின் பட்டியலில் சேர்த்துள்ளது

தாலியம்(I) கார்பனேட்டிடம் இருந்து தவிர்க்க வேண்டியவை அமிலங்கள் மக்னீசியம் உடன் ஐதரைடு, அலுமினியம், ஐதரோகந்தக அமிலம் மற்றும் பாசுபரசு ஐந்தாக்சைடு முதலியனவாகும்.

சூடான தாலியம்(I) ஐதராக்சைடு நீர்க்கரைசலுடன் கார்பன் டை ஆக்சைடு சேர்க்கும் போது தாலியம்(I) கார்பனேட்டு உருவாகிறது.


</doc>
<doc id="264147" url="https://ta.wikipedia.org/wiki?curid=264147" title="அபிராம் தெபோரின்">
அபிராம் தெபோரின்

அப்ராம் மோயிசெயேவிச் தெபோரின் ("Abram Moiseyevich Deborin", ; – மார்ச் 8, 1963) சோவியத் மார்க்சியவாதியும், மெய்யியலாளரும், சோவியத் அறிவியல் கல்விக்கழகக் கல்வியியலாளரும் (1929) ஆவார்.

புரட்சி இயக்கத்தில் 1890களின் இறுதியில் சேர்ந்து, 1903இல் உருசிய சமூக-சனநாயகத் தொழிலாளர் கட்சியின் போல்செவிக் பிரிவில் சேர்ந்தார். 1907இல் மீண்டும் மென்செவிக் பிரிவுக்கு மாறினார். அங்கு அரசியலிலும் மெய்யியலிலும் ஜார்ஜி பிளிக்கானோவின் மாணாக்கரானார். தெபோரின் பெர்ன் பல்கலைக்கழக மெய்யியல் துறையில் தன் பட்டத்தை 1908இல் பெற்றார். இவர் விரைவில் மார்க்சீய மெய்யியல் நூல்களையும் கட்டுரைகளையும் எழுதலானார்.

1917 அக்டோபர் புரட்சிக்குப் பிறகு தெபோரின் மென்சவிக்குகளிடம் இருந்து விலகி, சுவெர்துலோவ் பல்கலைக்கழகத்திலும் செம்பேராசிரியர்கள் கல்விக் கழகத்திலும், மெய்யியல் கல்விக் கழகத்திலும் விரிவுரை ஆற்றலானார். மேலும் உடனே "Under the Banner of Marxism," இதழின் பதிப்புப் பணிகளையும் மேற்கொள்ளலானார். இவர் 1926-1931 கால இடைவெளியில் அவ்விதழின் தலைமைப் பொறுப்பிலும் பணியாற்றினார்.



</doc>
<doc id="264148" url="https://ta.wikipedia.org/wiki?curid=264148" title="நாடுகளின் அடிப்படையில் மேனிலை பன்னாட்டுத் தரப்படுத்தல் பட்டியல்">
நாடுகளின் அடிப்படையில் மேனிலை பன்னாட்டுத் தரப்படுத்தல் பட்டியல்

இந்த நாடுகளின் அடிப்படையில் மேனிலை பன்னாட்டுத் தரப்படுத்தல் பட்டியல் உலகளாவிய அளவில் நாடுகளைக் (இறைமையுள்ள நாடுகளை மட்டும்) கொண்டுள்ளது.

குறிப்பிடத்தக்க விடயங்கள் மட்டும் இப்பட்டியலில் இடம்பெற வேண்டும் என்பதற்காக முக்கிய விடயங்கள் மட்டும் இங்கே பட்டியலிப்பட்டுள்ளது.
பின்வரும் நாடுகள் மேலே உள்ளவாறான குறிப்பிடத்தக்க தகவல்கள் இன்றிக் காணப்படுகின்றன.





</doc>
<doc id="264150" url="https://ta.wikipedia.org/wiki?curid=264150" title="தென்னிந்திய திருச்சபை ஆண்கள் மேல்நிலைப்பள்ளி">
தென்னிந்திய திருச்சபை ஆண்கள் மேல்நிலைப்பள்ளி

தென்னிந்திய திருச்சபை ஆண்கள் மேல்நிலைப்பள்ளி இந்தியாவின் தமிழ்நாட்டில் கோயம்புத்தூரில் இஸ்மாயில் வீதியில் செயற்பட்டுவரும் ஆண்களுக்கான மேல்நிலைப்பள்ளி ஆகும்.
இது, முன்னதாக இலண்டன் மிசன் உயர்நிலைப்பள்ளி மற்றும் ஒன்றிய உயர்நிலைப்பள்ளி என்றறியப்பட்டது. 1831ஆம் ஆண்டில் தொடங்கப்பட்ட இந்த பள்ளியே கோயம்புத்தூர் மாவட்டத்தில் தொடங்கப்பட்ட முதலாவது பள்ளியாகும். இப்பள்ளியில் ஆண்டுதோறும் 2000க்கும் அதிகமான மாணவர்கள் கல்வி பயிலுகின்றனர். இது தென்னிந்திய திருச்சபையால் நிறுவப்பட்ட பள்ளியாகும். 




</doc>
<doc id="264159" url="https://ta.wikipedia.org/wiki?curid=264159" title="பொட்டாசியம் ஆக்சைடு">
பொட்டாசியம் ஆக்சைடு

பொட்டாசியம் ஆக்சைடு "(Potassium oxide )", என்பது KO. என்ற மூலக்கூற்று வாய்ப்பாடு கொண்ட வேதிச் சேர்மம் ஆகும். பொட்டாசியம் மற்றும் ஆக்சிசன் இணைந்து உருவாகும் பொட்டாசியத்தின் எளிய ஆக்சைடான இது வெளிரிய மஞ்சள் நிறத் திண்மமாகக் காணப்படுகிறது. அரிதாக கிடைக்கக்கூடிய இந்த அயனச் சேர்மம் அதிக வினைத்திறனுடன் காணப்படுகிறது. உரங்கள் மற்றும் சிமெண்ட் போன்ற சில வர்த்தகப் பொருட்களின் இயைபு சதவீதம் KO சேர்மத்திற்கு சமமாக இருக்க வேண்டுமென்று அனுமானித்து மதிப்பிடுகிறார்கள்.
பொட்டாசியம் மற்றும் ஆக்சிசன் இணையும் வினையில் பொட்டாசியம் ஆக்சைடு உருவாகிறது. தவிர பொட்டாசியத்துடன் அதன் பெராக்சைடைச் சேர்த்து வினைப்படுத்தினாலும் இதைத் தயாரிக்கலாம்.:
பொட்டாசியம் நைட்ரேட்டுடன் தனிமப் பொட்டாசியத்தைச் சேர்த்து பொட்டாசியம் ஆக்சைடு தயாரிப்பது வசதியானதும் மற்றுமொரு மாற்று முறையாகவும் கருதப்படுகிறது, 
பொட்டாசியம் ஐதராக்சைடை மேலும் நீர்நீக்கம் செய்து ஆக்சைடை பெற முடியாது. ஆனால், இது உருக்கிய உலோகத்துடன் வினைபுரிந்து ஐதரசனை வெளியேற்றி பொட்டாசியம் ஆக்சைடைக் கொடுக்கிறது. <br>

புளோரைட்டுக்கு எதிரான கட்டமைப்பில் பொட்டாசியம் ஆக்சைடு படிகமாகிறது. இந்நோக்குருவில் எதிர்மின் மற்றும் நேர்மின் அயனிகளின் அமைப்பு கால்சியம் புளோரைடில் அமைந்திருக்கும் அமைவிடத்திற்கு நேரெதிராக உள்ளன. படிகத்தில், பொட்டாசியம் அயனிகள் நான்கு ஆக்சைடு அயனிகளுடன் ஒருங்கிணைவும், ஆக்சைடு அயனிகள் எட்டு பொட்டாசியம் அயனிகளுடன் ஒருங்கிணைவும் கொண்டுள்ளன . பொட்டாசியம் ஆக்சைடு ஒரு கார ஆக்சைடு என்பதால் நீருடன் தீவிரமாக வினைபுரிந்து கடுங்கார பொட்டாசியம் ஐதராக்சைடைத் தருகிறது. நீர் ஈர்க்கும் தன்மையுடன் விளங்குவதால் இச்சேர்மம் வளிமண்டலத்தில் உள்ள நீரை உறிஞ்சி தீவிரமான வினைகளைத் தொடங்கி வைக்கிறது.

பொட்டாசியம் ஆக்சைடின் மூலக்கூற்று வாய்ப்பாடான K2O பல்வேறு தொழிற்சாலை பயன்பாட்டு மொழியில் எளிமையாக K என்ற பயன்பாட்டிடுடன் காணப்படுகிறது. உரத்தொழிலில் N-P-K உரங்கள் என்றும், சிமெண்ட் மற்றும் கண்ணாடி உருவாக்கும் வாய்ப்பாடுகளிலும் இவ்வாறே பயன்படுத்தப்படுகிறது. பொட்டாசியம் ஆக்சைடின் சரியான மூலக்கூற்று வாய்ப்பாடு K2O என்றாலும் மேற்கண்ட பொருட்கள் தயாரிப்பில் இது நேரடியாகப் பயன்படுவதில்லை. பொதுவாக பொட்டாசியம் கார்பனேட்டாகவோ அல்லது வேறு பொட்டாசியம் சேர்மங்களாகவோதான் பயன்படுகிறது. உதாரணமாக, பொட்டாசியம் ஆக்சைடின் எடையில் 83 சதவீதம் பொட்டாசியம் இடம்பெற்றுள்ளது. ஆனால், பொட்டாசியம் குளோரைடில் 52 சதவீதம் பொட்டாசியம் மட்டுமே உள்ளது, பொட்டாசியம் குளோரைடால், பொட்டாசியம் ஆக்சைடு வழங்கும் பொட்டாசியத்தின் அளாவைவிடக் குறைவாகவே வழங்க முடிகிறது. இதன்படி ஒரு உரத்தின் எடையில் 30% பொட்டாசியம் குளோரைடு இருப்பதாகக் கொண்டால் பொட்டாசியம் ஆக்சைடு அடிப்படையில் அதன் பொட்டாசியத்தின் அளவு 18.8% மட்டுமே என்பது இதன் பொருளாகும். 


</doc>
<doc id="264163" url="https://ta.wikipedia.org/wiki?curid=264163" title="பொட்டாசியம் ஓசுமேட்டு">
பொட்டாசியம் ஓசுமேட்டு

பொட்டாசியம் ஓசுமேட்டு (Potassium osmate) என்பது K[OsO(OH)]. என்ற மூலக்கூற்று வாய்ப்பாடு கொண்ட கனிம வேதியல் சேர்மம் ஆகும். கருஞ்சிவப்பு நிறத்தில் எதிர்காந்தப் பண்புடன் காணப்படும் , ஒலிஃபின்களின் ஒழுங்கற்ற இரு ஐதராக்சிலேற்றம் வினைக்கு இவ்வுப்பு வினையூக்கியாகச் செயல்படுவதால் வேதியியலில் முக்கியத்துவம் பெற்று கவனத்தைக் கவர்கிறது.

தொடர்புடைய d2 அணைவுகளில் , ஆக்சோ ஈனிகள் மாறுபக்க (trans) அமைப்பில் உள்ளன. Os=O மற்றும் Os-OH இடைவெளிகள் முறையே 1.75(2) மற்றும் 1.99(2) Å ஆகும். 18 எலக்ட்ரான் விதிக்கு இணங்கியுள்ள உலோக ஆக்சோ அணைவுச் சேர்மத்திற்கு இச்சேர்மம் ஒர் அரிய உதாரணம் ஆகும். 1844 ஆம் ஆண்டில் எட்மண்ட் பிரெமி என்பவரால் முதன்முதலில் பொட்டாசியம் ஓசுமேட்டு கண்டறியப்பட்டது.


</doc>
<doc id="264165" url="https://ta.wikipedia.org/wiki?curid=264165" title="பிளாட்டோனியக் கல்விக்கழகம்">
பிளாட்டோனியக் கல்விக்கழகம்

பிளாட்டோனியக் கல்விக்கழகம் ("Platonic Academy", பண்டைய கிரேக்கம்: Ἀκαδημία) பிளாட்டோவால் கிமு 387இல் ஏதென்சில் நிறுவப்பட்டது. தன்னுடைய தனி மெய்யியல் பள்ளியாகிய லைசியம் (Lyceum) கல்வி நிறுவனத்தை அமைப்பதற்கு முன்பு இங்கு அரிசுட்டாட்டில் இருபது ஆண்டுகள் (கி.மு 367 –கி.மு 347) கல்வி கற்றுள்ளார். இது எலனியக் காலம் (Hellenistic period) முழுவதும் ஐயுறவுவாதப் பள்ளியாக, கி.மு 83இல் இலாரிசாவின் பிலோ இறக்கும்வரை தொடர்ந்தது. உரோமக் காலகட்டத்தில் ஏதென்சில் பிளாட்டோவின் மெய்யியல் தொடர்ந்து கற்பிக்கப்பட்டாலும் கி.பி 410க்குப் பிறகே மீண்டும் அது புதுப்பிளாட்டோனிய மையமாகப் புதுப்பிக்கப்பட்டு. இறுதியாக இது முதலாம் ஜசுட்டினியனால் கி.பி 529இல் மூடப்படும்வரை தொடர்ந்தது.

"கல்விக்கழகம்" ஒரு பள்ளியாகும் முன்பே சிமோன் அவ்விடம் சுற்றி மதிற்சுவரை எழுப்பினார். அதனுள்ளே அறிவுத் தெய்வமான அதீனாவுக்குப் படைக்கப்பட்ட வழிபாட்டுமரமாக ஆலிவ் மரம், பண்டைய ஏதென்சு நகரின் மதிற்சுவருக்கு வெளியே. அமைந்திருந்தது. இந்த இடத்தின் தொல்மரபுப் பெயர் "எக்காடெமியா" (Hekademia, Ἑκαδήμεια). இது செவ்வியற் காலத்தில் கல்விக்கழகமாகப் படிமலர்ந்தது. இது கிமு 6ஆம் நூற்றாண்டளவில் அதீனிய வீரன், அதாவது தொன்ம வீரனான அகாதெமொசுடன் தொடர்புபடுத்தி விளக்கப்பட்டது.





</doc>
<doc id="264168" url="https://ta.wikipedia.org/wiki?curid=264168" title="பாதரச(I) ஆக்சைடு">
பாதரச(I) ஆக்சைடு

பாதரச(I) ஆக்சைடு "(Mercury(I) oxide)" என்பது Hg2O என்ற மூலக்கூற்று வாய்ப்பாடு கொண்ட கனிம வேதியல் சேர்மம் ஆகும். இவ்வுலோக ஆக்சைடு மெர்குரசு ஆக்சைடு என்றும் அழைக்கப்படுகிறது. 

கருப்பு அல்லது பழுப்பு நிறத்தில் காணப்படும் பாதரச(I) ஆக்சைடு தண்ணீரில் நன்றாகக் கரைகிறது. நச்சுத்தன்மை கொண்ட இச்சேர்மம் மணமற்றும் சுவையற்றும் காணப்படுகிறது. வேதியியல் அடிப்படையில் நிலைப்புத் தன்மையற்று உள்ள இச்சேர்மம் பாதரச(II) ஆக்சைடு மற்றும் பாதரசமாகச் சிதைவடைகிறது.


</doc>
<doc id="264170" url="https://ta.wikipedia.org/wiki?curid=264170" title="துருக்கியின் பொருளாதாரம்">
துருக்கியின் பொருளாதாரம்

துருக்கியின் பொருளாதாரத்தை அனைத்துலக நாணய நிதியம் வளர்ந்து வரும் ஒரு சந்தைப் பொருளாதாரமாக வரையறுத்துள்ளது.நடுவண் ஒற்று முகமையின் உலகத் தரவுநூலில் துருக்கி உலகின் முன்னேறிய நாடுகளில் ஒன்றாகக் குறிப்பிடப்பட்டுள்ளது. பொருளியலாளர்களும் அரசியலாளர்களும் துருக்கியைப் புதியதாக தொழில்மயமான நாடுகளில் ஒன்றாக நோக்குகின்றனர். வேளாண் பொருட்கள்; துணிமணிகள்; தானுந்து ஊர்திகள், கப்பல்கள் மற்றும் பிற போக்குவரத்து சாதனங்கள்; கட்டுமானப் பொருட்கள்; நுகர் மின்னணுவியற் பொருட்கள் மற்றும் வீட்டுப் பயன்பாட்டுக் கருவிகளில் துருக்கி உலகின் முதன்மை உற்பத்தியாளராக விளங்குகின்றது.


</doc>
<doc id="264171" url="https://ta.wikipedia.org/wiki?curid=264171" title="எதிர்வு அடைப்பு உறவு">
எதிர்வு அடைப்பு உறவு

கணிதத்தில் எதிர்வு அடைப்பு உறவு அல்லது எதிர்வு அடைப்பு ("reflexive closure") என்பது ஒரு ஈருறுப்பு உறவு. இது ஒரு கணத்தின் மீது வரையறுக்கப்பட்ட ஈருறுப்பு உறவுடன் தொடர்புபடுத்தப்பட்டு வரையறுக்கப்படுகிறது. 

எடுத்துக்காட்டு:

இதில் வரையறுக்கப்பட்ட ஈருறுப்பு உறவு:

இந்த ஈருறுப்பு உறவின் எதிர்வு அடைப்பு உறவு:

"X" கணத்தின் மீது வரையறுக்கப்பட்ட ஈருறுப்பு உறவு "R" இன் எதிர்வு அடைவு உறவு "S" :

அதாவது "R" , முற்றொருமை உறவு இரண்டின் ஒன்றிப்பே "R" இன் எதிர்வு அடைப்பு உறவாகும்.



</doc>
<doc id="264176" url="https://ta.wikipedia.org/wiki?curid=264176" title="நைட்ரசனின் கலப்பு ஆக்சைடுகள்">
நைட்ரசனின் கலப்பு ஆக்சைடுகள்

நைட்ரசனின் கலப்பு ஆக்சைடுகள் "(Mixed oxides of nitrogen)" என்பவை இருநைட்ரசன் நான்காக்சைடு மற்றும் நைட்ரசன் ஈராக்சைடு (N2O4 மற்றும் NO2) ஆகியனவற்றில் உள்ள நைட்ரிக் ஆக்சைடின் (NO) கரைசலைக் குறிக்கிறது. இதை ஆங்கிலச் சுருக்கக் குறியீட்டில் MON என்று எழுதுவார்கள். ராக்கெட்டுகளின் உந்துபொருள் திட்டத்தில் இக்கலவையை ஒரு ஆக்சிசனேற்றியாகப் பயன்படுத்தலாம். பலவகையான சேர்க்கை அளவுகள் இக்கலவை உருவாக்கத்தில் கையாளப்படுகின்றன. இவ்வகைச் சேர்க்கை அளவுகள் சுருக்கமாக MONi என்ற சுருக்கக் குறியீட்டால் குறிக்கப்படுகிறது. இங்கு i என்பது கல்வையில் உள்ள நைட்ரிக் ஆக்சைடின் சதவீதத்தைக் காட்டுகிறது. உதாரணமாக MON3 என்று குறியிட்டால் அக்கலவையில் 3% நைட்ரிக் ஆக்சைடு இருப்பாதாகப் பொருளாகும். MON25 என்றால் 25% நைட்ரிக் ஆக்சைடு என்று பொருள். அதிகபட்ச வரம்பு MON40% ஆகும். ஐரோப்பாவில் MON1.3 அளவு பரவலாக ராக்கெட் உந்துபொருள் திட்டத்தில் பயன்படுத்தப்படுகிறது. அமெரிக்காவின் நாசாவில் MON 3 பயன்படுத்தப்படுகிறது. நைட்ரிக் ஆக்சைடு அதிக சதவீதம் பயன்படுத்தப்பட்டால் திரவத்தின் அரிக்கும் தன்மை குறைகிறது. செலவு அதிகமாகும் என்பது மட்டுமின்றி ஆக்சிசனேற்ற வீதமும் குறைந்துவிடும் என்பதும் கவனிக்கத் தக்கது ஆகும். 

கூடுதலாக நைட்ரிக் ஆக்சைடு சேர்ப்பதால் கலவையின் உறைநிலை மேலும் கணிசமாகக் குறைகிறது. தூய்மையான நைட்ரசன் நான்காக்சைடின் உறைநிலை −9 °செ ஆனால் MON3 இல் −15 °செ மற்றும் MON25 இல் −55 °செ ஆகும்


</doc>
<doc id="264184" url="https://ta.wikipedia.org/wiki?curid=264184" title="பண்டைய மெய்யியலாளர்கள் பட்டியல்">
பண்டைய மெய்யியலாளர்கள் பட்டியல்

இது பண்டைய மெய்யியலாளர்களின் அகரநிரல் பட்டியலாகும்.



















</doc>
<doc id="264189" url="https://ta.wikipedia.org/wiki?curid=264189" title="சிவசைலம்">
சிவசைலம்

சிவசைலம் (Sivasailam) என்பது திருநெல்வேலி மாவட்டம், கடையம் வட்டத்தில் உள்ள ஒரு கிராமம் ஆகும். சிவசைலம், கருணை ஆற்றுக் (கடனாநதி) கரையில் அமைந்துள்ளது. சிவசைலத்தின் துணை கிராமங்கள், பெத்தன்பிள்ளை குடியிருப்பு, இராமநாதபுரம், அதிரியானூர் மற்றும் புதுக்குடியிருப்பு ஆகும்.

கடல் மட்டத்தில் இருந்து இவ்வூர் சராசரியாக 95 மீட்டர் உயரத்தில் இருக்கின்றது. இக்கிராமத்தை பூவன்குறிச்சி, சம்பங்குளம், ஆழ்வார்குறிச்சி மற்றும் செட்டிகுளம் மற்றும் பெத்தன்பிள்ளை குடியிருப்பு, இராமநாதபுரம், அதிரியானூர் மற்றும் புதுக்குடியிருப்பு குக்கிராமங்கள் சூழ்கின்றன. திருநெல்வேலி நகரத்தில் இருந்து 50கி. மீ மேற்கில் அமைந்துள்ளது. மேற்கு தொடர்ச்சி மலைக்கு மிக அருகில் அமைந்துள்ளது.இவ்வூர் பருவ மழைத் தூறலுக்குப் பெயர் போனது. மக்கள் இதை சாரல் மழை என்றும் அழைப்பதுண்டு.

பூவன்குறிச்சி ஏரியில் ஆண்டு 1916 போது ஒரு கல்வெட்டு கண்டுபிடிக்கப்பட்டது. அது சிவசைலம் கோயில் கல்வெட்டு எண்.519 உள்ளது. கல்வெட்டு ஆம்பூர் , ஆழ்வார்குறிச்சி, பூவன்குறிச்சி, கடயம், கிருஷ்ணாபுரம் போன்ற இடங்களில் மக்களிடம் கடவுளுக்கு வரி சேகரிக்கப்பட்டது என்று சொல்கிறது .
1916 ல் மற்றொரு கல்வெட்டு ஆம்பூரில் கண்டுபிடிக்கப்பட்டது. கல்வெட்டு எண் 518 ராஜா ரவிவர்மன் பற்றி சொல்கிறது.
இந்த கோவிலின் இணையதளம்

சிவசைலத்திற்கு அருகில் உள்ள தொடருந்து நிலையம் ஆழ்வார்குறிச்சி.





</doc>
<doc id="264190" url="https://ta.wikipedia.org/wiki?curid=264190" title="பாக்கீர் மாக்கார்">
பாக்கீர் மாக்கார்

தேசமான்ய மகரூம் முகம்மது அப்துல் பாக்கீர் மாக்கார் ("Mohammed Abdul Bakeer Markar", மே 12, 1917 - செப்டம்பர் 10, 1997) இலங்கை அரசியல்வாதி ஆவார். இவர் நாடாளுமன்ற சபாநாயகராகவும் தென் மாகாண ஆளுனராகவும் பணியாற்றியவர்.

பாக்கீர் மாக்கார் தென்னிலங்கையில் பேருவளை என்ற கரையோரப் பகுதியில் குடியேறிய அராபியரான சேக் ஜமாலுதீன்-அல்-தூமி என்பவரின் வழித்தோன்றல் ஆவார். தந்தை அக்கீம் அலியா மரிக்கார் முகம்மது மரிக்கார் மருத்துவக் குடும்பத்தைச் சேர்ந்தவர்.

கொழும்பு சாஹிரா கல்லூரியில் கல்வி பயின்று, பின்னர் இலங்கை சட்டக் கல்லூரிக்கு சென்று 1950 இல் பட்டம் பெற்றார். இரண்டாம் உலகப் போர்க் காலத்தில் 1942 இல் குடிமைப் பாதுகாப்புப் படையில் இணைந்து சேவையாற்றினார். இதற்கென இந்தியா சென்று பயிற்சி பெற்றார். போரின் பின்னர் சட்டத் துறையில் பணியாற்றினார்.

பேருவலை நகர சபை உறுப்பினராக தனது அரசியல் வாழ்க்கையை ஆரம்பித்தார். பின்னர் அவர் நகரசபைத் தலைவராகத் தேர்ந்தெடுக்கப்பட்டார். மார்ச் 1960 நாடாளுமன்றத் தேர்தலில் ஐக்கிய தேசியக் கட்சியின் வேட்பாளராக பேருவளைத் தொகுதியில் போட்டியிட்டு 9,339 வாக்குகள் பெற்று வெற்றி பெற்று நாடாளுமன்றம் சென்றார். பின்னர் சூலை 1960 தேர்தலில் போட்டியிட்டு 11,197 வாக்குகள் பெற்று தோற்றார். 1965 தேர்தலில் மீண்டும் போட்டியிட்டு 18,729 வாக்குகள் பெற்று வெற்றி பெற்றார். 1970 தேர்தலில் போட்டியிட்டு தோற்றார். 1977 தேர்தலில் போட்டியிட்டு 48,883 வாக்குகள் பெற்று மீண்டும் நாடாளுமன்றம் சென்றார். 1977 முதல் 1978 வரை பிரதி சபாநாயகராகவும், 1978 முதல் 1983 வரை சபாநாயகராகவும் பணியாற்றினார். 1983 முதல் 1988 வரை அமைச்சரவை சாராத அமைச்சராகவும், 1988 முதல் 1993 வரை தென் மாகாணசபை ஆளுனராகவும்]] பணியாற்றினார்.

பாக்கீர் மாக்கார் அகில இலங்கை முசுலிம் லீக் அமைப்பின் துணைத் தலைவராகப் பணியாற்றினார். ஈராக்-இலங்கை நட்புறவு சங்கத்தின் தலைவராக இறக்கும் வரை இருந்துள்ளார்.

பாக்கீர் மாக்காரின் மகன் இம்தியாஸ் பாக்கீர் மாக்கார் பேருவளை நாடாளுமன்ற உறுப்பினராகவும், அமைச்சராகவும் இருந்துள்ளார்.



</doc>
<doc id="264198" url="https://ta.wikipedia.org/wiki?curid=264198" title="முனி (திரைப்படம்)">
முனி (திரைப்படம்)

முனி () என்பது 2007ல் வெளியான தமிழ், நகைச்சுவை, திகில் திரைப்படம் ஆகும். இதனை ராகவா லாரன்ஸ் எழுதி இயக்கியுள்ளார். இவரே இப்படத்தின் முக்கிய கதாப்பாத்திரமாகவும் நடித்துள்ளார். இத்திரைப்படத்தில் வேதிகா குமார், ராஜ்கிரண் ஆகியோரும் நடித்துள்ளனர். முனி திரைப்படத்திற்கு பரத்வாஜ் இசையமைத்துள்ளார். இது 9 மார்ச்சு 2007 அன்று வெளியானது. இத்திரைப்படம் அதே பெயரில் தெலுங்கு மொழியில் டப்பிங் முறையில் வெளியிடப்பட்டு பெரும் வரவேற்பை பெற்றது. பின்பு இந்தி மொழியில் "ப்ரடிஷோத் எக் ரியல் ரிவெஞ்" (""Pratisodh-Ek Real Revenge"") என்ற பெயரிலும் வெளியிடப்பட்டது. 2011ல், இதன் தொடரான "காஞ்சனா" திரைப்படம் வெளியானது. இதற்கு அடுத்து 2014ல் எனும் திரைப்படமும் வெளியானது. இது முனி திரைப்படத்தொடரின் முதலாவது திரைப்படம் ஆகும்.


</doc>
<doc id="264199" url="https://ta.wikipedia.org/wiki?curid=264199" title="செயற்கைக்கோள் சூரிய முடக்கம்">
செயற்கைக்கோள் சூரிய முடக்கம்

செயற்கைக்கோள் சூரிய முடக்கம் ("satellite solar outage" or "sun outage") என்பது செயற்கைக்கோள் வழி தொலைத்தொடர்பில் குறிகைகளைப் (சமிக்ஞைகளை) பெறவிடாதபடி இடையூறு ஏற்படுத்தும் இயற்பியல் நிகழ்வாகும். இந்நிகழ்வின்போது குறிகைகள் முற்றிலுமாகத் தடுக்கப்படலாம் அல்லது வலுகுறைந்து நலிவடையலாம். குறைந்த நேரமே நீடிக்கும் இந்நிகழ்வை எப்போது, எங்கே நிகழும் என்பதை முன்கூட்டியே கணிக்க இயலும். இத்தகைய சூரிய முடக்கமானது எல்லா செயற்கைக்கோள்களையும் வானொலித் தொலைத்தொடர்பையும் பாதிக்கும் என்றாலும், செயற்கைக்கோள் வழி தொலைக்காட்சி ஒளி(லி)பரப்பைப் பாதிப்பதால் பரவலாக அறியப்பட்ட ஒன்றாகத் திகழ்கிறது.

ஆற்றல்வாய்ந்த அகலப்பட்டை நுண்ணலை மூலமான சூரியன் செயற்கைக்கோளுக்கு நேர்பின்னே (புவியிலிருந்து பார்க்கும்போது) கடந்துசெல்லும்போது அலைவாங்கியானது செயற்கைக்கோள் குறிகைகளுடன் சேர்த்து சூரியனிலிருந்து வரும் நுண்ணலை மாசுவையும் ஏற்கிறது. இதனால் ஏற்படும் குறுக்கீட்டின் அளவைப் பொறுத்து சிறிய அளவிலான குறிகை சிதைவு அல்லது முழு இழப்பு ஏற்படலாம்.

எந்த நாள், எந்த நேரத்தில் எவ்வளவு காலத்துக்கு இந்த இடையூறு இருக்கும் என்பது பின்வரும் காரணிகளால் தீர்மானிக்கப்படுகிறது:
புவிநிலை செயற்கைக்கோள்களைப் பொறுத்தவரை தொடர்ந்து சில நாட்களுக்கு தினமும் சில நிமிடங்கள் சூரிய முடக்கத்தால் இடையூறு ஏற்படலாம்.

சில ஆண்டுகளுக்கு முன்பு இவ்வாறு சூரிய முடக்கம் ஏற்படும் நாட்களில் இந்திய பங்குச் சந்தையின் செயல்பாடுகள் 40 நிமிடங்கள் வரை நிறுத்திவைக்கப்பட்டது உண்டு. மிகச் சிறிய துளை முனையங்கள் (VSAT) வழி மட்டுமே பங்கு வணிகம் தொடர்பான தகவல் பரிமாற்றம் நடந்துவந்ததால் இவ்வாறு நேரிட்டது. ஆனால் இணையம், குத்தகை இணைப்பு போன்ற பிற வசதிகள் வந்துவிட்டபிறகு இவ்வாறு நிறுத்திவைக்கப்படுவதில்லை.



</doc>
<doc id="264200" url="https://ta.wikipedia.org/wiki?curid=264200" title="முனி (திரைப்படத் தொடர்)">
முனி (திரைப்படத் தொடர்)

முனி () என்பது தமிழ், நகைச்சுவை, திகில் திரைப்படத் தொடராகும். அனைத்து திரைப்பட தொடரிலும் முக்கிய கதாப்பாத்திரமாக நடிக்கும் ராகவா லாரான்சே இதை இயக்கியுள்ளார். இத்தொடரின் முதலாவது திரைப்படம் "முனி" (2007) என்பதாகும். இரண்டாவது திரைப்படம் "காஞ்சனா (2011 திரைப்படம்)" (2011) ஆகும். மூன்றாவது "" (2015) ஆகும்.


</doc>
<doc id="264204" url="https://ta.wikipedia.org/wiki?curid=264204" title="தெலூரியம் மூவாக்சைடு">
தெலூரியம் மூவாக்சைடு

தெலூரியம் மூவாக்சைடு "(Tellurium trioxide)" என்பது TeO என்ற மூலக்கூற்று வாய்ப்பாடு கொண்ட வேதிச் சேர்மம் ஆகும். தெலூரியம் மற்றும் ஆக்சைடு சேர்ந்து உருவாகும் இச்சேர்மத்தில் தெலூரியம் +6 ஆக்சிசனேற்ற நிலையில் உள்ளது.

மஞ்சள் கலந்த சிவப்பு நிற α-TeO3 மற்றும் சாம்பல்நிற β-TeO என்ற இரண்டு உருவ அமைப்புகளில் தெலூரியம் மூவாக்சைடு காணப்படுகிறது. FeF அமைப்புடன் எல்லா முனைகளையும் பகிர்ந்து கொள்ளும் எண்முக TeO அலகுகள் போன்ற அமைப்பை α-TeO உருவமும் செஞ்சாய்சதுர அமைப்புடன் வினைத்திறன் குறைந்த β-TeO உருவமும் பெற்றுள்ளன.

ஆர்தோ தெலூரிக் அமிலத்தை (Te(OH)) 300° செல்சியசு வெப்பநிலைக்கு மேல் சூடுபடுத்தினால் α-TeO உருவாகிறது. ஆல்பா வடிவ தெலூரியம் மூவாக்சைடை ஒரு மூடிய குழாய்க்குள் ஆக்சிசன் மற்றும் கந்தக அமிலம் சேர்த்து சூடாக்கினால் β-TeO வடிவமும் உருவாகின்றன.
α-TeO வடிவ i தெலூரியம் மூவாக்சைடு தண்ணீரில் வினைபுரிவதில்லை. ஆனால் இதைச் சூடாக்கும் போது ஒரு வலிமையான ஆக்சிசனேற்றியாகச் செயல்படுகிறது. காரங்களுடன் சேர்ந்து இது தெலூரேட்டுகளாக உருவாகிறது. α-TeO வடிவம் சூடாக்கும் போது ஆக்சிசனை இழந்து முதலில் TeO ஆகவும் பின்னர் TeO ஆகவும் மாறுகிறது. 


</doc>
<doc id="264206" url="https://ta.wikipedia.org/wiki?curid=264206" title="1620">
1620

1620 (MDCXX) ஒரு புதன்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் சனிக்கிழமையில் ஆரம்பமான ஒரு நெட்டாண்டாகும்.




</doc>
<doc id="264216" url="https://ta.wikipedia.org/wiki?curid=264216" title="இந்திய புவிசார் குறியீடு">
இந்திய புவிசார் குறியீடு

ஒரு குறிப்பிட்ட புவிசார்ந்த இடத்தையோ அல்லது தோற்றத்தையோ ( எ.கா. நகரம், வட்டாரம், நாடு ) குறிக்கும்படி ஒரு பொருளின் மீது பயன்படுத்தப்படும் பெயர் அல்லது சின்னம் புவிசார் குறியீடு ("Geographical indication") எனப்படும். இந்த குறியீடு, அந்த பொருள் புவிசார்ந்து பெறும் தரத்தையோ, நன்மைதிப்பையோ சாற்றும் சான்றாக விளங்கும்.
இவ்வாறு புவிசார் குறியீடு பெற்றிருக்கும் பொருளை சம்பந்தப்பட்ட ஊரைத் தவிர மற்ற இடங்களில் தயாரித்து சந்தைப்படுத்த முயல்வோர் மீது குற்றவியல் நடவடிக்கை எடுக்க முடியும். 

இந்திய மாநிலங்கள் ஒவ்வொன்றிலும் அதன் நிலப் பகுதிக்கேற்ப தனித்தனி பண்புகள், அடையாளங்கள் கொண்ட புவிசார் குறியீடு பெற்ற பொருட்கள் உற்பத்தி செய்யப்படுகின்றன. பகுதிசார் பொருள்களின் விளைச்சல், அப்பகுதி மக்களின் தொழில்கள் மூலம் அப்பகுதி இந்தியா மட்டுமல்ல சர்வதேச அளவில் பிரபலமாகத் திகழ்கின்றன. 

தமிழ்நாட்டில் காஞ்சிபுரம் பட்டுச் சேலை, தஞ்சாவூர் கலைத்தட்டு, திருப்பதி லட்டு, மதுரை மல்லிகைப் பூ, மதுரை சுங்குடி சேலை, சேலம் மாம்பழம், தஞ்சாவூர் ஓவியப் பாணி, தஞ்சாவூர் பாணி ஓவியங்கள், பத்தமடை பாய் ஆகியவை புவிசார் குறியீடு பெற்றுள்ளன.

இந்தியாவில் புவிசார் குறியீடுகள் சட்டம் (பதிவு மற்றும் பாதுகாப்புச் சட்டம்) ஆண்டு, 1999 நிறைவேற்றப்பட்டது. இந்தியாவில் பொருட்கள் தொடர்பான புவிசார் குறியீடுகள் பதிவு மற்றும் பாதுகாப்புக்கு இந்த சட்டம் வழி வகுக்கிறது. 
புவிசார் குறியீடு பொருட்களை பதிவு செய்யலாம். 

195 இந்தியப் பொருட்களுக்கு இதுவரை புவிசார் குறியீடு வழங்கப்பட்டுள்ளது.இதில் விவசாயம் மற்றும் உணவு சார்ந்த பொருட்கள் 57. புவிசார் குறியீட்டிற்கான சட்டம் 1999ம் ஆண்டு இயற்றப்பட்டு 2003ம் ஆண்டு நடைமுறைக்கு வந்தது

ஊர்களும் நகரங்களும் பல இருந்தாலும் சில ஊர்கள் மட்டும் ஒரு சில பொருள்களுக்காகவும் அவற்றின் தரத்திற்காகவும் மிகவும் சிறப்பாக அறியப்படுகின்றன. இவ்வாறு அறியப்படும் பொருள்களுக்குத் தற்போது புவிசார் குறியீடு (Geographical Indication) வழங்கும் முறை கூட உள்ளது.


</doc>
<doc id="264232" url="https://ta.wikipedia.org/wiki?curid=264232" title="சுதாயிக்கிய மெய்யியலாளர்கள் பட்டியல்">
சுதாயிக்கிய மெய்யியலாளர்கள் பட்டியல்

இது காலநிரலான சுதாயிக்கிய மெய்யியலாளரகளின் பட்டியலாகும்..










</doc>
<doc id="264234" url="https://ta.wikipedia.org/wiki?curid=264234" title="தைட்டானியம்(III) ஆக்சைடு">
தைட்டானியம்(III) ஆக்சைடு

தைட்டானியம்(III) ஆக்சைடு "(Titanium(III) oxide)" என்பது TiO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும் தைட்டானியம் மற்றும் ஆக்சிசன் சேர்ந்து உருவாகும் தைட்டானியம்(III) ஆக்சைடு அலுமினியம் ஆக்சைடின் படிகஅமைப்புகளில் ஒன்றான குருந்தத்தின் படிக அமைப்புடன் காணப்படுகிறது. 1600°செ வெப்பநிலையில் தைட்டானியம் ஈராக்சைடுடன் உலோக தைட்டானியம் சேர்த்து வினைபுரியச் செய்தால் தைட்டானியம்(III) ஆக்சைடு தயாரிக்க முடியும். ஆக்சிசனேற்றம் செய்யும் தன்மை கொண்ட அமிலங்களுடன் இது வினைபுரிகிறது. 200 °செ வெப்பநிலையில் குறைகடத்தி நிலையில் இருந்து உலோகக் கடத்தி என்ற நிலைக்கு தைட்டானியம்(III) ஆக்சைடு நிலைமாற்றம் அடைகிறது. 


</doc>
<doc id="264239" url="https://ta.wikipedia.org/wiki?curid=264239" title="உச்சம்பட்டி">
உச்சம்பட்டி

உச்சம்பட்டி என்பது தர்மபுரி மாவட்டம் காரிமங்கலம் அருகே உள்ள கிராமமாகும். இந்த கிராமம் காரிமங்கலத்திலிருந்து மொரப்பூர் செல்லும் வழியில் ரைஸ்மில் மோட்டூா் பேருந்து நிறுத்தத்தில் இருந்து தெற்கே ஒரு கிலோமீட்டா் தொலைவில் அமைந்துள்ளது. இக்கிராமம் விவசாயமும் விவசாயம் சார்ந்த தொழிலையே பிரதானமாக கொண்டுள்ளது. 

விவசாயம் என்பது மழை பெய்தால் நெல் வாழை மஞ்சள் வெங்காயம் வெண்டை சாமந்தி சம்பங்கி உள்ளிட்டவை பயிரிடப்படுகிறது.

இவ்வூரில் அமைந்துள்ள கோயில்கள்.

பங்குனி உத்திர தோ்த்திருவிழா ஆண்டுதோறும் கொடியேற்றத்துடன் ஏழு நாட்கள் கொண்டாடப்படுகிறது. 
ஆடி கிருத்திகையும் இங்கு வெகு விமர்சியாக கொண்டாடப்படுகிறது.

மாாியம்மன் திருவிழா என்பது ஊாின் நிலையைப் பொறுத்து மழை பெய்து செழிப்பாக இருந்தால் ஆண்டுதோறும் கொண்டாடப்படுகிறது. மேலும் உச்சம்பட்டி, சப்பானிப்பட்டி, அடிலம், பொன்னோி, சிக்கத்திம்மனஅள்ளி ஆகிய ஐந்து கிராம மக்கள் ஒன்றிணைந்து கொண்டாடும் ’மண்டு செய்தல்’ வெகு விமா்சியாக நடைபெறுகிறது. பொங்கல் பண்டிகையின் பாேது ஊா் முழுவதும் சோ்ந்து வழிபாடு நடத்துகின்றனா்.



</doc>
<doc id="264240" url="https://ta.wikipedia.org/wiki?curid=264240" title="சிறீ கிருஷ்ணா கலை அறிவியல் கல்லூரி">
சிறீ கிருஷ்ணா கலை அறிவியல் கல்லூரி

சிறீ கிருஷ்ணா கலை அறிவியல் கல்லூரி அல்லது சுருக்கமாக கிருஷ்ணா கல்லூரி இந்தியாவின் தமிழ்நாட்டில் கோயம்புத்தூர் மாவட்டத்தில் செயற்பட்டுவரும் தனியார் கலை அறிவியல் கல்லூரியாகும். 1997ஆம் ஆண்டில் விஎல்பி அறக்கட்டளையால் தொடங்கப்பட்ட இக்கல்லூரி சீர்தரத்துக்கான அனைத்துலக நிறுவனத்தினால் (ஐஎஸ்ஓ) தரச்சான்று அளிக்கப்பட்ட இருபாலர் பயிலும் கல்லூரியாகும்.

தேசிய நெடுஞ்சாலை 47இல் உள்ள குனியமுத்தூரின் சுகுணாபுரத்தில் 15 ஏக்கர் பரப்பளவில் செயற்பட்டுவருகிறது. 



</doc>
<doc id="264241" url="https://ta.wikipedia.org/wiki?curid=264241" title="தேரி காதை">
தேரி காதை

தேரி காதை என்பது பாலி மொழியிலமைந்த, பௌத்தப் பிக்குணிகளின் பாடல்களடங்கிய பனுவலாகும். "திரிபிடகங்களாகத்" தொகுக்கப்பட்ட பௌத்த நூல்களுள் தேரி காதை "சூத்தபிடகத்தில்" இடம்பெறுகிறது. இதற்குள்ளும், பலவகை நூல்களின் தொகுப்பு எனப் பொருள்படும் "குத்தக நிகாயம்" என்ற வகைப்பாட்டிற்குள் அடங்கிய பதினான்கு நூல்களில் ஒன்றாக தேரி காதை உள்ளது.

பெண் வெளிப்பாட்டு வரலாற்றை அறிவதில் தேரி காதை முன்வைக்கும் அரசியல் பெண்ணியவாதத்தின் அடிப்படை அம்சங்களைக் காட்டுவதாக உள்ளதாகவும், இந்தியச் சூழலில் பெண்ணியவாதம் என்பது ஒரு இறக்குமதிச் சரக்கு என்ற கருத்தைத் தகர்ப்பதாகவும் உள்ளதாக அ. மங்கை மதிப்பிடுகிறார். தேரி காதை காட்டும் குடும்பப் பெண்கள், கணிகையர், பிக்குணிகள் என்ற மூன்று வகைப்பட்ட பெண்களின் உலகமானது வீட்டு உழைப்பின் செக்குமாட்டுத் தன்மை, பெண்களின் மாற்றுவகைப் பட்ட அறியும் திறன், வழக்கமான உடல் மறுப்பிலிருந்து வேறுபட்ட உடல் உணர் புரிதல் ஆகிய தளங்களில் இன்றளவும் பொருத்தப்பாடு உடையதாகக் குறிப்பிடுகிறார். கிறித்துவின் காலத்திற்கு முன்பே இயற்றப்பட்ட தேரி காதையில் பெண்கள் தமக்கே உரிய மொழியில் தம்மை வெளிப்படுத்தியிருக்கின்றனர் என்றும், இப்பாடல்கள் காட்டும் அனுபவங்களின் பரப்பு விரிவானது என்றும் இப்பனுவலை ஆய்வு செய்த உமா சக்கரவர்த்தி குறிப்பிட்டுள்ளார்.

தேரி காதையில் உள்ள பாடல்களுக்கு ஒரு எடுத்துக்காட்டாக முத்தா என்ற பிக்குணியின் பாடலின் மொழிபெயர்ப்பு கீழே தரப்படுகிறது:


இவ்விரு மொழிபெயர்ப்புகளும் ஒரே காகித அட்டைத் தொகுதியாக "Poems of Early Buddhist Nuns" என்ற தலைப்பின்கீழ் மறு அச்சு செய்யப்பட்டு வெளிவந்துள்ளது. அதில் நார்மனின் குறிப்புகள் இடம்பெறவில்லை என்றாலும் ரைஸ் டேவிட்ஸ் மொழிபெயர்த்த விளக்கவுரையின் தெரிந்தெடுத்த பகுதிகள் தரப்பட்டுள்ளன.


அ. மங்கையின் மொழிபெயர்ப்பில் சந்தியா பதிப்பக வெளியீடாக "தேரி காதை - பௌத்தப் பிக்குணிகளின் பாடல்" 2007இல் வெளிவந்துள்ளது. செய்யுள்களின் எண்ணிக்கையின் அடிப்படையில் 'ஒற்றைச் செய்யுள் பாடல்கள்' முதலாக 'பெருங்காண்டம்' ஈறாக பதினாறு சருக்கங்கள் இம்மொழிபெயர்ப்பில் இடம்பெற்று உள்ளன. பாடல்களின் தொடக்கத்தில் அப்பாடலைப் பாடிய பிக்குணியைப் பற்றிய உரை இடம்பெற்றுள்ளது. முன் இணைப்பாக தில்லிப் பல்கலைக்கழக மேனாள் வரலாற்றுப் பேராசிரியர் உமா சக்கரவர்த்தியின் தேரி காதை பற்றிய ஆங்கிலப் பேச்சின் தமிழ் வடிவமும், பின்னிணைப்பாக பௌத்தக் கலைச்சொற்கள் விளக்கமும் தரப்பட்டுள்ளன. 

ரைஸ் டேவிட்சின் ஆங்கில மொழிபெயர்ப்பை முதல் நூலாகவும், நார்மன் மொழிபெயர்ப்பைத் துணை நூலாகவும் கொண்டு பௌத்தம் சார்ந்த தமிழ் நூல்களான மணிமேகலை, நீலகேசி ஆகியவற்றை வாசித்துப்பார்த்துவிட்டு கவிதை வடிவில் மொழிபெயர்த்திருப்பதாக மொழிபெயர்ப்பாளர் குறிப்பிடுகிறார்.



</doc>
<doc id="264247" url="https://ta.wikipedia.org/wiki?curid=264247" title="மா மதுரை">
மா மதுரை

'மா மதுரை' () என்பது 2007ல் வெளிவந்த தமிழ் திரைப்படமாகும். இதை புதிதாக அறிமுகமாகிய கே. கே. கிருஷ்ணன் அவர்கள் இயகியுள்ளார். முக்கிய கதாப்பாதிரங்களாக நகைச்சுவை நடிகர் சிங்கமுத்துவின் மகன் வாசன் கார்த்திக் மற்றும் ராஜஸ்ரீயின் (நடிகை) தங்கையான மிதுனா ஆகியோர் நடித்துள்ளனர். இத்திரைப்படத்திற்கு கார்த்திக் ராஜா இசையமைத்துள்ளார். இது 13 சூலை 2007 அன்று வெளியானது.


</doc>
<doc id="264248" url="https://ta.wikipedia.org/wiki?curid=264248" title="பினாங்கு பன்னாட்டு வானூர்தி நிலையம்">
பினாங்கு பன்னாட்டு வானூர்தி நிலையம்

பினாங்கு பன்னாட்டு வானூர்தி நிலையம் , முன்பு பயான் லெபாஸ் பன்னாட்டு வானூர்தி நிலையம் என்று அழைக்கப்பட்டது. பினாங்கின் தலைநகரான ஜோர்ஜ் டவுனிலிருந்து 14கிமீ (8.7மை) தொலைவில் இந்த வானூர்தி நிலையம் அமைந்துள்ளது. பினாங்கு பன்னாட்டு வானூர்தி நிலையம் 1935ல் திறக்கப்பட்டது. நாட்டின் பழைய வானூர்தி நிலையங்களில் ஒன்றாகும்.

2013ல், 5.48 மில்லியன் பயணிகள் இந்த விமான நிலையத்தை பயன்படுத்தியுள்ளனர். 60,020 விமான நகர்வுகளை பதிவுசெய்துள்ளது. கோலாலம்பூர், கோதா கினபாலு பன்னாட்டு விமான நிலையங்களுக்கு அடுத்ததாக நாட்டின் சுறுசுறுப்பான விமான நிலையங்களில் மூன்றாவதாக உள்ளது மேலும் பன்னாட்டு பயணிகள் மற்றும் சரக்கு சேவையில் கோலாலம்பூருக்கு அடுத்ததாக இரண்டாம் நிலையில் உள்ளது.

குறைந்த கட்டண விமான சேவை நிறுவனங்களான ஃபயர்பிளை மற்றும் ஏர்ஆசியா விமான நிறுவனங்களின் கூடுதுறையாக (hub) உள்ளது.


</doc>
<doc id="264255" url="https://ta.wikipedia.org/wiki?curid=264255" title="புலி வருது (திரைப்படம்)">
புலி வருது (திரைப்படம்)

புலி வருது (English:"Puli Varudhu(Tiger is coming)") என்பது 2007ல் வெளிவந்த காதல், குடும்பத் தமிழ்த் திரைப்படம் ஆகும். இத்திரைப்படத்தை ஜி. வி. குமார் இயக்கியுள்ளார். இதில் கீதன் ரமேஷ் மற்றும் மல்லிகா கப்பூர் முக்கிய கதாப்பாதிரங்களாக நடித்துள்ளனர். மற்றும் லிவிங்ஸ்டன், கருணாஸ், சரண்யா ஆகியோரும் நடித்துள்ளனர். இத்திரைப்படம் 21 டிசம்பர் 2007 அன்று வெளியானது.


</doc>
<doc id="264257" url="https://ta.wikipedia.org/wiki?curid=264257" title="வீராசாமி (திரைப்படம்)">
வீராசாமி (திரைப்படம்)

வீராசாமி () என்பது 2007ல் வெளிவந்த அதிரடித் தமிழ் திரைப்படம் ஆகும். இத்திரைப்படம் முழுவதும் டி. ராஜேந்தராலேயே உருவாக்கப்பட்டது. மும்தாஜ் (நடிகை) மற்றும் மேக்னா நாயுடு ஆகியோர் இவருடன் சேர்ந்து இத்திரைப்படத்தில் நடித்துள்ளனர்.


</doc>
<doc id="264258" url="https://ta.wikipedia.org/wiki?curid=264258" title="ராம் சரண் சர்மா">
ராம் சரண் சர்மா

ராம் சரண் சர்மா (26 நவம்பர் 1919-20 ஆகசுடு 2011) வரலாற்றாசிரியர், நூலாசிரியர் மற்றும் கல்வியாளர் ஆவார். இவர் ஆர்.எஸ்.சர்மா என்று அறியப்படுகிறார். பாட்னா பல்கலைக் கழகத்திலும் தில்லிப் பல்கலைக் கழகத்திலும் பேராசிரியராகப் பணி புரிந்தார். இவர் எழுதிய பல நூல்கள் இந்திய மொழிகளிலும் அயல் நாட்டு மொழிகளிலும் மொழி ஆக்கம் செய்யப்பட்டுள்ளன.

பிகாரில்ஒரு சிற்றுரில் ஏழைக் குடும்பத்தில் பிறந்தார். தொடக்கக் கல்வியைச் சிற்றுர்ப் பள்ளியில் முடித்தார். மெட்ரிக்குலேசன் படிப்பை 1937 இல் முடித்த பின் பாட்னா கல்லூரியில் 6 ஆண்டுகள் படித்தார். 1943 ஆம் ஆண்டில் வரலாற்றுப் பாடத்தில் முதுகலைப் பட்டம் பெற்றார்.

பிகாரில் ஆரா, பகல்பூர் ஆகிய ஊர்களில் உள்ள கல்லூரிகளில் ஆசிரியராகப் பணி புரிந்தார். பின்னர் பாட்னா கல்லூரியில் சேர்ந்தார். 1958 முதல் 1973 வரை பாட்னா பல்கலைக் கழக வரலாற்றுத் துறையின் தலைவராக இருந்தார். 1973 இல் பாட்னாவிலிருந்து தில்லிப் பல்கலைக் கழகத்திற்கு மாற்றல் ஆனார். தில்லிப் பல்கலைக் கழகத்தில் 1985 ஆம் ஆண்டில் ஒய்வு பெறும் வரை வரலாற்றுத்துறைத் தலைவராக இருந்தார். ஓய்வுக்குப் பின்னர் சொந்த ஊரான பாட்னாவிற்குத் திரும்பினார்.

இந்திய வரலாற்று ஆராய்ச்சிக் கவுன்சிலின் தலைவராக 1972 முதல் 1977 வரை பதவி வகித்தார். இந்திய வரலாற்றுப் பேராயம் என்னும் அமைப்பில் தலைவராகவும் இருந்தார். டொராண்டோ பல்கலைக் கழகம், லண்டன் பல்கலைக் கழகம் ஆகியவற்றில் வருகைப் பேராசிரியராக இருந்தார். இந்தியாவின் வரலாற்று அறிவியல் தேசியக் கமிசனில் உறுப்பினராகவும் மத்திய ஆசியா நாகரிகங்கள் உனெசுகோ கமிசனில் உறுப்பினராகவும் இருந்தார்.

மார்க்சிய வரலாற்றாசிரியராக இருந்தபோதிலும் இந்திய சூழலுக்கு ஏற்ப மார்க்சியத் தத்துவத்தைச் செயல்படுத்தவேண்டும் என்று கருதினார். தொன்மை இந்தியாவில் தாழ்ந்த குலத்தோரின் வாழ்வு நிலை பற்றி பழம் இந்தியாவில் சூத்திரர்கள் என்னும் நூலில் விரிவாக எழுதினார். ஆரியர்கள் இந்தியாவின் ஆதி குடி மக்கள் என்பதையும் அரப்பா நாகரிகம் ஆரியருடையது என்பதையும் ஆர்.எஸ் சர்மா மறுத்தார். மதவாதம் இந்தியாவை அழிவுப் பாதைக்குக் கொண்டு செல்லும் என்று கூறினார். ராம ஜன்ம பூமி விவகாரத்தில் பாபர் மசூதி இடிக்கப் பட்டதைக் கண்டித்தார். சர்ச்சைக்குரிய இடத்தில் இராமர் கோயில் இருந்ததற்குச் சான்றுகள் இல்லை என்று சொன்னார்.
பழமை இந்தியா என்னும் நூலை 1978 ஆம் ஆண்டில் சனதா கட்சி நடுவண் அரசு தடை செய்தது. ஆனால் அத்தடை 1980 இல் நீக்கப்பட்டது. சேது சமுத்திரக் கால்வாய்த் திட்டம் செயல்படுத்த இருந்த நிலையில் 'ஆடம்ஸ் பாலம் கடவுள் இராமனால் கட்டப்பட்டது அன்று' என்று தம் கருத்தைத் தெரிவித்தார்.

தன் வாழ்நாளில் 15 மொழிகளில், 115 புத்தகங்கள் எழுதியுள்ளார். 



</doc>
<doc id="264259" url="https://ta.wikipedia.org/wiki?curid=264259" title="நோக் பண்பாடு">
நோக் பண்பாடு

நோக் பண்பாடு, கிமு 1000 அளவில் வடக்கு நைசீரியாவில் தோற்றம்பெற்று, என்னவென்று தெரியாத சூழ்நிலைகளில் கிபி 300 அளவில் அழிந்துவிட்டது. இது, அவுசா, குவாரி, பிரோம், கனூரி, நூப்பே, யூக்குன் ஆகிய மக்களைக் கிளையினராகக் கொண்ட ஒரு முந்திய பண்பாட்டில் இருந்து உருவாகியதாகக் கருதப்படுகிறது. "நோக்" இற்கு வடமேற்கில் அமைந்துள்ள குவாத்தார்கவாசி அல்லது சோக்கோத்தோ என்னும் பண்பாடு நோக் பண்பாட்டைப் போன்றது அல்லது அதன் மூதாதையாக இருக்கலாம் என்ற கருத்தும் உண்டு. 

நோக் பண்பாட்டின் சமூக முறைமை மிகவும் முன்னேற்றம் அடைந்திருந்தது என்கின்றனர். இப்பண்பாடு, ஆப்பிரிக்காவில் பெரிய சுடுமண் சிற்பங்களை உருவாக்கிய மிகப்பழைய பண்பாடுகளுள் ஒன்றாகும். மின்னியாப்பொலிசு கலை நிறுவனத்தில் உள்ள நோக் பிரமுகரின் படிமம் இப்பண்பாட்டின் நேர்த்திக்குச் சான்றாக உள்ளது.

கருவிகள் செய்வதற்காக இரும்பை உருக்குதல், காய்ச்சியடித்தல் போன்ற பயன்பாடுகள் நோக் பண்பாட்டில் குறைந்தது கிமு 550 அளவில் அல்லது அதற்கு முன்னர் தோன்றியது. கிறித்தோபர் ஏரட் என்பவரின் கருத்துப்படி, இரும்பை உருக்கும் முறை கிமு 1000க்கு முன்னரே இப்பகுதியில் தனியாக இங்கேயே கண்டுபிடிக்கப்பட்டது. 


</doc>
<doc id="264262" url="https://ta.wikipedia.org/wiki?curid=264262" title="பித்தூர்">
பித்தூர்

பித்தூர் (Bithoor or Bithur), இந்தியாவின் உத்தரப் பிரதேசம் மாநிலத்தின், கான்பூர் நகரத்திலிருந்து 23.4 கி. மீ., தொலைவில் கங்கை ஆற்றின் கரையில் அமைந்துள்ள சிறு நகரமாகும். இவ்விடம் இந்துக்களின் புனித இடமாக கருதப்படுகிறது. பித்தூர் இலவன் மற்றும் குசன் ஆகியவர்களின் பிறப்பிடமாகும். இவ்விடத்தில் வான்மீகி முனிவரின் ஆசிரமம் அமைந்துள்ளது.

இந்திய விடுதலை இயக்கத்திற்கு குறிப்பாக 1857 இந்திய சிப்பாய் கிளர்ச்சிக்கு அதிக தொடர்புடையது பித்தூர். பிரிட்டிஷ் கம்பெனி ஆட்சியின் போது மராத்திய மன்னர் பேஷ்வா பாஜி ராவ் பித்தூருக்கு துரத்தப்பட்டார். பாஜி ராவின் தத்து மகன் நானா சாகிப் பித்தூர் நகரத்தை மராத்திய அரசின் தலைநகராக அமைத்தார். 19 சூலை 1857இல் கிழக்கிந்திய இராணுவம் பித்தூர் நகரத்தை கைப்பற்றியது. 

2001ஆம் மக்கட்தொகை கணக்கெடுப்பின்படி, பித்தூரின் மக்கட்தொகை 9647 ஆகும். அதில் ஆண்கள் 55%, பெண்கள் 45% கொண்டுள்ளனர். எழுத்தறிவு விகிதம் 62% ஆகும். 


</doc>
<doc id="264264" url="https://ta.wikipedia.org/wiki?curid=264264" title="சென்னை மாநகராட்சி மன்றத் தலைவர் (மேயர்) பட்டியல்">
சென்னை மாநகராட்சி மன்றத் தலைவர் (மேயர்) பட்டியல்

சென்னை மாநகராட்சி மன்றத் தலைவர் (மேயர்) இந்தியாவின் தமிழக மாநிலத்தில் உள்ள சென்னை மாநகராட்சி மன்றத்தை வழிநடத்தும் அலுவலர் ஆவார்.

சென்னை மாநகராட்சி மன்றத் தலைவர் (மேயர்) பட்டியல்


</doc>
<doc id="264265" url="https://ta.wikipedia.org/wiki?curid=264265" title="பிரிக்சு தலைவர்களின் பட்டியல்">
பிரிக்சு தலைவர்களின் பட்டியல்

பிரிக்சு குழுமம் 2009ஆம் ஆண்டு உருவானதில் இருந்து ஒவ்வொரு பிரிக்சு மாநாட்டிலும் தங்கள் நாடுகளின் சார்பாளர்களாக பங்கேற்ற தலைவர்களின் பட்டியல் இங்கு தரப்பட்டுள்ளது. இக்குழுமத்தில் ஐந்து நாடுகள், பிரேசில், உருசியா, இந்தியா, சீன மக்கள் குடியரசு, தென்னாப்பிரிக்கா அடங்கியுள்ளன. பிரிக்சு ஒவ்வொரு ஆண்டும் மாநாடு கூட்டுகின்றது; இதில் ஒவ்வொரு நாட்டின் தலைவரும் பங்கேற்கின்றனர. ஒவ்வொரு ஆண்டும் மாநாட்டுத் தலைமையை சுழல்முறையில் பங்கிட்டுக் கொள்கின்றனர்; இத்தலைவரே மாநாட்டை நடத்துவதோடு மாநாட்டிற்கான செயற்றிட்டத்தை தீர்மானிக்கின்றார். 

இக்குழுமம் துவக்கத்தில் பிரிக் நாடுகள் என தென்னாப்பிரிக்கா தவிர்த்த மற்ற நாடுகளை உறுப்பினர்களாகக் கொண்டு உருவாக்கப்பட்டது. தென் ஆபிரிக்கா மூன்றாண்டுகள் கழித்து 2011இல் இணைந்த பிறகு இக்குழுமம் பிரிக்சு என அழைக்கப்படலாயிற்று. 


</doc>
<doc id="264328" url="https://ta.wikipedia.org/wiki?curid=264328" title="கார்வி குறிஞ்சி">
கார்வி குறிஞ்சி

கார்வி குறிஞ்சி (Strobilanthes callosus) என்பது குறிஞ்சி பூச்செடிகளில் ஒரு வகையாகும். புதர்வகையைச் சார்ந்த இவை இந்தியாவின் மேற்குத் தொடர்ச்சி மலைத்தொடர் சார்ந்த பகுதிகளில் காணப்படுகின்றன. தமிழகக் குறிஞ்சி பனிரெண்டு ஆண்டுகளுக்கு ஒருமுறை பூக்கும் என்றால் இவை எட்டு ஆண்டுகளுக்கு ஒரு முறை பூக்கக்கூடியவை. இதன் தரப்படுத்தப்பட்ட இந்தி மொழி பெயர் Maruadona (मरुआदोना) ஆகும். இவை மத்தியப் பிரதேசத்திலும் காணப்படுகின்றன. மராத்தியில் கார்வி என அழைக்கப்படுகிறது. இச்சொல்லே ஆங்கிலத்தில் பயன்படுகிறது. அண்டை மாநிலமான கர்நாடகத்தில் கன்னட மொழியிலும் கர்வி (Karvi) என அறியப்படுகிறது. சில நேரங்களில் Karvy என ஆங்கிலத்தில் உச்சரிக்கப்படுகிறது.

இவை உயரமான செடிகளாகும். இவற்றில் சில 6-20 அடி உயரமும் 2 1/2 அங்குல விட்டமும் இருக்கும். இவை ஜூலை மற்றும் செப்டம்பர் மாதங்களில் பூக்கும். ஆனால் எட்டு ஆண்டுகளுக்கு ஒரு முறையே இது நிகழும். 


</doc>
<doc id="264333" url="https://ta.wikipedia.org/wiki?curid=264333" title="1621">
1621

1621 (MDCXXI) ஒரு வெள்ளிக்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் திங்கட்கிழமையில் ஆரம்பமான ஒரு சாதாரண ஆண்டாகும்.





</doc>
<doc id="264340" url="https://ta.wikipedia.org/wiki?curid=264340" title="உலக விண்வெளி வாரம்">
உலக விண்வெளி வாரம்

உலக விண்வெளி வாரம்("World Space Week (WSW") அக்டோபர் 4 ஆம் நாள் முதல் - அக்டோபர் 10 நாளில் முடிய, இந்த இடைப்பட்ட நாட்களை உலக விண்வெளி வாரமாக கொண்டாடப்படுகிறது.1957 ஆம் ஆண்டு, அக்டோபர் 4 இல் ஸ்புட்னிக் 1 ("Sputnik 1") என்ற செயற்கைகோள் உலகின் முதன்முதலாக செலுத்தப்பட்ட செயற்கைகோளாகும். 1967 இல் அக்டோபர் 10 ஆம் நாளில் புற விண்வெளி அமைதி உடன்படிக்கை செய்யப்பட்டு, உலக நாடுகளிடையே ஒப்பந்தம் கையொப்பம் ஆனதாக அறியப்படுகிறது.

சர்வதேச விண்வெளி வாரமென்பது, அறிவியல், தொழினுட்பம் மற்றும் மனித மேம்பாட்டிற்கும், அமையபெற்று தங்கள் பங்களிப்பை கொடுப்பதாகும். 1999 ஆம் ஆண்டு ஐக்கிய நாடுகள் பொதுசபையால் அக்டோபர் 4 - 10 இரு நாட்கள் (இரு நிகழ்வுகள்) இடைநாட்கள், நினைவுகூரும் வகையில் உலக விண்வெளி வாரம் கொண்டாடப்படுமென அதிகாரபூர்வமாக அறிவிக்கப்பட்டது.

ஒவ்வொரு ஆண்டும், உலக விண்வெளி வாரக் கழக வாரியத்தின் ("World Space Week Association Board") பணிப்பாளர்கள் மனிதத்துவத்துக்கு அறைகூவல் விடுத்து விண்வெளி அம்சம் பற்றிய முன்னிலைப்படுத்த கருப்பொருள் சேர்க்கிறது. இந்த குழு அவர்களின் திட்டங்கள் உள்ளடக்கத்தை உலக விண்வெளி வாரப் பங்கேற்பாளர்களுக்கு வழிகாட்டுதலை வழங்குகிறது.




</doc>
<doc id="264342" url="https://ta.wikipedia.org/wiki?curid=264342" title="நையோபியம் ஈராக்சைடு">
நையோபியம் ஈராக்சைடு

நையோபியம் ஈராக்சைடு "( Niobium dioxide)" என்பது NbO2 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நீலக்கருப்பில் திண்மமாகக் காணப்படும் இச்சேர்மத்தில் NbO1.94-NbO2.09 என்ற அளவுகளில் விகிதவியல் அல்லாத ஓர் இயைபுச் சேர்க்கையில் தனிமங்கள் இணைந்துள்ளன. Nb2O5 உடன் ஐதரசன் வாயுவைச் சேர்த்து 800 முதல் 1350 °செ வெப்பநிலையில் வினைபுரிந்து நையோபியம் ஈராக்சைடு உருவாகிறது. Nb2O5 உடன் நையோபியம் தூளைச் சேர்த்து 1100°செ வெப்பநிலையில் வினைபுரியச் செய்து தயாரிப்பது ஒரு மாற்று வழிமுறையாகும். 

அறை வெப்பநிலை மற்றும் உயர் வெப்பநிலைகளில் , நையோபியம் ஈராக்சைடானது குறுகிய Nb-Nb இடைவெளியுள்ள Nb-Nb பிணைப்புகளாலான நாற்கோண, உரூத்தைல் அமைப்புடன் காணப்படுகிறது. குறுகிய Nb-Nb இடைவெளியுள்ள Nb-Nb பிணைப்புகளாலான உரூத்தைல் அமைப்பில் ஒன்றும் சிர்க்கோனியம் ஆக்சைடு கனிமம் பேடெலியைட்டு தொடர்பான அமைப்பில் ஒன்றுமாக உயர் அழுத்த நிலைகளில் இரண்டு வேறுபட்ட அமைப்புகள் அறியப்படுகின்றன.

NbO2 தண்ணீரில் கரையாது. வலிமையான ஆக்சிசன் ஒடுக்கியாகச் செயல்பட்டு கார்பன் டை ஆக்சைடை கார்பனாகவும் , கந்தக டை ஆக்சசைடை கந்தகமாகவும் குறைக்கிறது. நையோபியம் உலோகத்தை தொழிற்சாலைகளில் தயாரிக்கும், செயல்முறையில் Nb2O5 சேர்மத்தை ஐதரசன் ஒடுக்கம் செய்யும் போது நையோபியம் ஈராக்சைடு ஓர் இடைநிலை விளைபொருளாக உருவாகிறது. தொடர்ந்து NbO2 மக்னீசியம் ஆவியுடன் வினைபுரிந்து நையோபியம் உலோகம் உருவாகிறது.


</doc>
<doc id="264353" url="https://ta.wikipedia.org/wiki?curid=264353" title="ரோடியம்(III) ஆக்சைடு">
ரோடியம்(III) ஆக்சைடு

ரோடியம்(III) ஆக்சைடு அல்லது ரோடியம் செசுகியுவாக்சைடு "(Rhodium(III) oxide or Rhodium sesquioxide)" என்பது RhO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும்.
Rh2O3 பிரதானமாக இரண்டு படிக வடிவங்களில் காணப்படுகிறது. அறுகோண வடிவ ரோடியம்(III) ஆக்சைடு குருந்தக்கல் அமைப்பில் உள்ளது, இப்படிகம் 750°செ வெப்பநிலைக்குச் சூடுபடுத்தும்போது செஞ்சாய்சதுரப் படிக அமைப்பிற்கு நிலை மாறுகிறது.

ரோடியம்(III) ஆக்சைடை பலவழி முறைகளில் தயாரிக்கலாம்.

ரோடியம் உலோகத் தூளானது பொட்டாசியம் ஐதரசன் சல்பேட்டுடன் சேர்த்து உருக்கப்பட்டு, இதனுடன் சோடியம் ஐதராக்சைடு சேர்க்கப்படுகிறது. இதன் விளைவாக ரோடியம்(III) ஆக்சைடின் நீரேற்று வடிவம் உருவாகிறது. மேலும் இதைச் சூடாக்கினால் ரோடியம்(III) ஆக்சைடு கிடைக்கிறது.


ரோடியம் ஆக்சைடு படலங்கள் , வேகமான ஒர் இரு வகை மின்வண்ண அமைப்புகளாக நடந்துகொள்கின்றன: மீளும் மஞ்சள்↔ அடர் பச்சை அல்லது மஞ்சள் ↔ பழுப்பு – கருஞ்சிவப்பு வண்ண மாற்றங்கள் அடர் மஞ்சள் ↔ பழுப்பு ஊதா நிற மாற்றங்கள் ~1 V மின்னழுத்தத்தைச் செலுத்தும் போது KOH கரைசல்களில் பெறப்படுகின்றன

ரோடியம் ஆக்சைடு படலங்கள், பொதுவான ஒளிஊடுறுவும் மின்முனையான இண்டியம் வெள்ளீயம் ஆக்சைடு (ITO) படலங்கள் போன்று ஒளிபுகும் தன்மையுடனும் மின்கடத்தும் தன்மையும் கொண்டு உள்ளன. ஆனால் Rh2O3 0.2 eV அளவிற்கு இண்டியம் வெள்ளீயம் ஆக்சைடை விட வேலைத்திறன் குறைவாக உள்ளது. இதன் விளைவாக, இண்டியம் வெள்ளீயம் ஆக்சைடு மீது ரோடியம் ஆக்சைடு படிவை ஏற்படுத்தி அதன் மூலம் கரிம ஒளி உமிழும் டையோடுகளின் மின் பண்புகளை மேம்படுத்தலாம். 
வினையூக்கியாகச் செயல்படுவதுதான் ரோடியம் ஆக்சைடின் பிரதானமான பயனாகும். உதாரணமாக CO அல்லது NO வாயுக்களாக மாற்றும் செயல்.

அதிக வெப்பம், கரிமக் கரைப்பான்கள், ஐதரோகுளோரிக் அமிலம், ஐதரோகந்தக அமிலம் மற்றும் அமோனியா போன்ற வேதிப்பொருட்களிடம் இருந்து ரோடியம் ஆக்சைடு தவிர்க்கப்பட வேண்டும்.



</doc>
<doc id="264360" url="https://ta.wikipedia.org/wiki?curid=264360" title="தசநாமி மரபு">
தசநாமி மரபு

தசநாமி மரபு (Dashanami Sampradaya) (IAST "" "Tradition of Ten Names") என்பது இந்து சமய ஒரே தண்டத்தை கொண்ட கைக்கொணட ஆதிசங்கரர் மரபு வழிவந்த சந்நியாசிகளின் மடங்களைக் குறிக்கும். தீர்த்தர், ஆசிரமம், வனம், ஆரண்யம், கிரி, பர்வதம், சகரம், புரி, பாரதி மற்றும் சரசுவதி எனும் தசநாமி (பத்து பெயர்கள்) கொண்ட சந்நியாசிகள் அத்வைத வேதாந்தத்தைப் பின்பற்றுவர்கள் ஆவார். இவர்களை தசநாமி மரபினர் என்று அழைப்பர்.

கி. பி. எட்டாம் நூற்றாண்டில் ஆதிசங்கரர், இந்தியாவில் திசைக்கு ஒன்றாக நான்கு திசைகளில் துவாரகை மடம், புரி கோவர்தன மடம், சிருங்கேரி சாரதா மடம் மற்றும் ஜோஷி மடம் நிறுவினார்.

துவாரகை மடாபதிகள் தீர்த்தர் மற்றும் ஆசிரமம் இரண்டு பெயர்களில் ஒன்றையும், புரி கோவர்தன மடாதிபதிகள் வனம் அல்லது ஆரண்யம் என இரண்டு பெயர்களில் ஒன்றையும், ஜோஷி மடாதிபதிகள் கிரி, பர்தவம், சகரம் என்ற மூன்று பெயர்களில் ஒன்றையும், சிருங்கேரி சாரதா மடம்திபதிகள் புரி, பாரதி அல்லது சரசுவதி என மூன்று பெயர்களில் ஒன்றை தங்கள் துறவப் பெயருடன் தாங்கியிருப்பர்.


</doc>
<doc id="264361" url="https://ta.wikipedia.org/wiki?curid=264361" title="கேரள மாநிலச் சாலைப் போக்குவரத்துக் கழகம்">
கேரள மாநிலச் சாலைப் போக்குவரத்துக் கழகம்

கேரள அரசின் கட்டுபாட்டில் உள்ள பேருந்து நிறுவனமான கேரள மாநில சாலை இடபெயர்ப்பு கழகம்(Kerala State Road Transport Corporation) இந்தியாவில் மாநில அரசின் கீழ் உள்ள மிக பழமையான இடப்பெயர்பு கழகமாகும்.

திருவிதாங்கூர் தேச இடப்பெயர்ப்பு துறை என்ற பெயரில் திருவிதாங்கூர் அரசு இக்கழக நிறுவனத்தை தொடங்கியது. திருவிதாங்கூர் தேசத்தின் இடப்பெயர்ப்பு தேவையைப் பூர்த்தி செய்தல் என்பதே இது நிறுவப்பட்டதின் நோக்கம். லண்டன் பயணிகள் இடப்பெயர்ப்பு வாரியத்தின் உதவி இயக்கு கண்காணிப்பாளராக இருந்த இ.ஜி. சாள்ட்டர் 1937 செப்டம்பர் 20-ல் இடப்பெயர்ப்பு துறையின் கண்காணிப்பாளராக பதவி அமர்த்தப்பட்டார். திருவனந்தபுரம் - கன்னியாகுமரி, பாலக்காடு - கோயம்புத்தூர் முதலான முக்கிய பன்மாநில பாதைகள் தேசிய மயமாக்கப்பட்டதால் கழகம் வளர்ச்சியுற்றது. 
இங்கிலாந்தில் இருந்து இறக்குமதி செய்யப்பட்ட, கோமட் ஷாஸியில் பெர்கின்ஸ் டீசல் பொறி பொருத்திய 60 பேருந்துக்களாகும் முதல் பேருந்து கழகம். சாள்ட்டரின் மேற்ப்பார்வையில் திருவிதாங்கூர் தேச இடப்பெயர்ப்புத் துறையின் ஊழியர்களே பேருந்து கட்டுமான பணிகளை செய்திருந்தார்கள். திருவனந்தபுரம்-கன்னியாகுமரி வழித்தடம் தேசியமயமாக்கப்பட்டதால் தனியார் இடப்பெயர்ப்பு நிறுவனங்களில் இருந்து பணி இழப்பு ஏற்பட வாய்ப்பு உள்ளவர்களுக்கு கழகத்தில் அன்று பணியமர்த்தலில் முன்னுரிமை வழங்கப்பட்டிருந்தது. அன்றைய முறை இன்றும் கழக ஊழியர்களை தேர்ந்தெடுப்பதில் பின்பற்றப் படுகிறது.
நூறு ஊழியர்களை ஆய்வாளராகவும் நடத்துநர்களாகவும் நியமித்துக் கொண்டு இடபெயற்ப்பு துறை ஆரம்பிக்கப்பட்டது.
தேச தன்னுந்தி சேவை(State Motor Service) மன்னர் சித்திரைத்திருநாள் 1938, பிப்ரவரி 20-ல் தொடங்கிவைத்தார். திருவிதாங்கூர் திவானாக இருந்த சி.பி.ராமசுவாமி ஐயரின் எண்ணமாகும் அரசு சார்பில் பேருந்து சேவை. மன்னரும் மன்னர் குடும்பத்தினரும் ஆவர் துடக்க பயணத்தில் பயணிகள். சாள்ட்டர் அவர்கள் தான் முதல் பயணத்தின் ஓட்டுநர். இந்த பேருந்தும் மற்றுள்ள 33 பேருந்துக்களும் கவடியார் நகரத்தில் அணிவகுத்து சென்றது அன்று அணைவரையும் கவர்ந்திருந்தது.


</doc>
<doc id="264362" url="https://ta.wikipedia.org/wiki?curid=264362" title="வில்லியம் சி. கேம்பல்">
வில்லியம் சி. கேம்பல்

வில்லியம் சி. கேம்பல் ("William C. Campbell") என்பவர் ஐரிய உயிர்வேதியியலாளரும், உயிரியலாளரும், ஒட்டுண்ணியியலாளரும் ஆவார். உருளைப்புழுக்களால் ஏற்படும் ஆற்று கண்பார்வையிழப்பு போன்ற உடல்நலக்குறைவை குணப்படுத்தும் மருந்துக் கண்டுபிடிப்புக்காக இவருக்கும் மேலும் இருவருக்கும் 2015 ஆம் ஆண்டுக்கான மருத்துவம் அல்லது உடலியங்கியலுக்கான நோபல் பரிசு வழங்கப்பட்டது.




</doc>
<doc id="264365" url="https://ta.wikipedia.org/wiki?curid=264365" title="சத்தோசி ஓமுரா">
சத்தோசி ஓமுரா

சத்தோசி ஓமுரா ("Satoshi Ōmura", 大村智, பிறப்பு: 12. சூலை 1935) சப்பானிய உயிர்வேதியியலாளர் ஆவார். இவர் மருந்துகளில் உருவாகும் நுண்ணுயிரிகளைப் பற்றிய ஆய்வுகளுக்காக அறியப்படுகிறார். உருளைப்புழுக்களால் ஏற்படும் ஆற்று கண்பார்வையிழப்பு போன்ற உடல்நலகுறைவை குணப்படுத்தும் மருந்துக் கண்டுபிடிப்புக்காக இவருக்கும் மேலும் இருவருக்கும் 2015 ஆம் ஆண்டுக்கான மருத்துவம் அல்லது உடலியங்கியலுக்கான நோபல் பரிசு வழங்கப்பட்டது..



</doc>
<doc id="264368" url="https://ta.wikipedia.org/wiki?curid=264368" title="தூ யூயூ">
தூ யூயூ

தூ யூயூ ("Tu Youyou", ; பிறப்பு: 30 டிசம்பர் 1930), சீன மருத்துவ அறிவியலாளரும், மருந்தாக்க வேதியியலாளரும், கல்வியாளரும் ஆவார். இவர் மலேரியாவைக் குணப்படுத்த ஆர்ட்டெமிசினின் என்ற புதிய மருந்தைக் கண்டுபிடித்தமைக்காக அறியப்படுகிறார். மலேரியாவுக்கான இச்சிகிச்சை முறை 20 ஆம் நூற்றாண்டின் வெப்பமண்டல மருத்துவத்தில் ஒரு பெரும் சாதனை எனக் கருதப்படுகிறது. இவரது இக்கண்டுபிடிப்புக்காக இவருக்கு 2015 ஆம் ஆண்டுக்கான மருத்துவம் அல்லது உடலியங்கியலுக்கான நோபல் பரிசு அறிவிக்கப்பட்டது. 2015 ஆம் ஆண்டுக்கான நோபல் பரிசின் பாதித்தொகை இவருக்கும், மீதமான தொகை ஒட்டுண்ணியால் ஏற்படும் நோயைக் குணப்படுத்த மருந்து கண்டுபிடித்தமைக்காக வில்லியம் சி. கேம்பல், சத்தோசி ஓமுரா ஆகியோருக்கு வழங்கப்பட்டது.


</doc>
<doc id="264371" url="https://ta.wikipedia.org/wiki?curid=264371" title="நானா சாகிப்">
நானா சாகிப்

நானா சாகிப் (Nana Sahib) (பிறப்பு: 19 மே 1824 – கானாமல் போது 1857), பிரிட்டன் கம்பேனி ஆட்சிக்கு எதிராக நடந்த 1857 இந்திய சிப்பாய் கிளர்ச்சிக்கு தலைமை தாங்கியவர்களில் முக்கியமானவர். பித்தூரை தலைமயிடமாகக் கொண்டு மராத்திய அரசை நடத்தியவர். நானா சாகிப், மராத்திய பேரரசின் பேஷ்வா இரண்டாம் பாஜி ராவ்ன் தத்துப் பிள்ளையாவர். சிப்பாய்க் கிளர்சிக்குப் பின் பிரித்தானிய இராணுவத்தின் பிடியிலிருந்து தப்பிக்க தலைமறைவாகி விட்டார்.

நாராயணன் பட் - கங்கா பாய் இணையருக்கு பித்தூரில் 19 மே 1824இல் பிறந்த நானா சாகிப்பின் இயற்பெயர் நானா கோவிந்த் தோந்து பந்த் ஆகும் 

மூன்றாம் ஆங்கிலேய மராட்டியப் போரில், கிழக்கிந்திய கம்பெனி ஆட்சியிடம், பேஷ்வா இரண்டாம் பாஜி ராவ் தலைமையிலான மராத்தியப் பேரரசு தோற்றது. பாஜி ராவை பிரித்தானிய கம்பெனி ஆட்சி, கான்பூர் அருகே உள்ள பித்தூரில் கட்டாயமாக தங்க வைக்கப்பட்டு ஓய்வூதியம் வழங்கியது.

நானா சாகிப்பின் பெற்றோர்கள் உட்பட ஆயிரக்கணக்கான மராத்தியர்கள் பித்தூருக்கு புலம் பெயர்ந்தனர். பித்தூரின் இரண்டாம் பாஜி ராவ் பேஷ்வா, 1827ஆம் ஆண்டில் நானா சாகிப்பை தத்து எடுத்து வளர்த்தார். நானா சாகிப் சிறு வயதில் ராணி இலட்சுமி பாய், தாந்தியா தோப், அஷி முல்லா கான் ஆகியவர்களுடன் நெருங்கிப் பழகியவர்.

கிழக்கிந்தியா கம்பெனி அரசின் கவர்னர் ஜெனரல் டல்ஹௌசி கொண்டு வந்த அவகாசியிலிக் கொள்கையின் படி, வாரிசு அற்ற இந்திய அரசுகளை பிரித்தானிய கம்பெனி ஆட்சி கையகப்படுத்தியது. அவகாசியிலிக் கொள்கையின்படி ஆட்சி இழந்த அரசுகள் சதாரா, ஜெய்பூர், சம்பல்பூர், பகத், நாக்பூர், ஜான்சி ஆகும். மேலும் சரியாக ஆட்சி செய்யாத அவத் அரசையும் கிழக்கிந்திய கம்பெனி ஆட்சி கையகப்படுத்தியதால், கம்பெனி ஆட்சிக்கு நான்கு மில்லியன் பவுண்டு ஸ்டெர்லிங் வருவாய் கிடைத்தது. 
பித்தூர் அரசர் இரண்டாம் பாஜி ராவின் மறைவிற்குப் பின், அவருக்கு ஆண்டு ஓய்வூதியமாக கிழக்கிந்திய கம்பெனி ஆட்சி ஆண்டிற்கு 80, 000 பவுண்டு ஸ்டெர்லிங் வழங்கி வந்ததை நிறுத்தியது. 

6 சூன் 1857இல் நானாசாகிப் தலைமையிலான 15 ஆயிரம் சிப்பாய்கள் கொண்ட படைகள், கான்பூரில் இருந்த கிழக்கிந்திய இராணுவத்தின் ஒரு பெரும் படையை மூன்று வாரங்கள் முற்றுயிட்டது. படைக்கலன்களையும், செல்வத்தையும் கொள்ளையடித்து பின் தில்லியின் இரண்டாம் பகதூர் ஷா படைகளுடன் இணைந்து நின்று கிழக்கிந்திய இராணுவத்துடன் போரிட்டது.
போரில் பல ஆங்கிலேயே மக்கள் நானா சாகிப் படைகளால் கைது செய்யப்பட்டனர். ஆங்கிலேயே படைத்தலவன் வீலர், நானா சாகிப்பிடம் சரண் அடைந்தான். பிறகு ஆங்கிலேயே பொது மக்கள் விடுவிக்கப்பட்டனர். 27 சூன் 1857 அன்று வீலர் கான்பூரை விட்டு அலகாபாத்திற்கு அகன்றான்.

16 சூலை 1857இல் கிழக்கிந்திய இராணுவத்தினர் பெரும் படையுடன் திரும்பி, நானா சாகிப் கைவசமிருந்த கான்பூரை மீட்டனர். பின்னர் பித்தூர் சென்று அங்கிருந்த வீடுகளை எரித்தும், செல்வங்களை கொள்ளை கொண்டும், மக்களையும் கொன்றனர்.

கான்பூரை ஆங்கிலேயர்களிடம் இழந்த நானா சாகிப் தலைமறைவானார். நானா சாகிப்பின் படைத்தலைவர் தாந்தியா தோபே கான்பூரை முற்றுகையிட்டு வெற்றி பெற்றும், இரண்டாம் கான்பூர் போரில் ஆங்கிலேயர்களிடம் வீழ்ந்தார். நானா சாகிப் நேபாளத்தில் இருப்பதாக தகவல் கிடைத்தது. 


</doc>
<doc id="264372" url="https://ta.wikipedia.org/wiki?curid=264372" title="மாங்கனீசு(II,III) ஆக்சைடு">
மாங்கனீசு(II,III) ஆக்சைடு

மாங்கனீசு(II,III) ஆக்சைடு "(Manganese(II,III) oxide)" என்பது MnO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மாங்கனீசு +2 மற்றும் +3 என்ற இரண்டு ஆக்சிசனேற்ற நிலைகளில் காணப்படுவதால் இதனுடைய வாய்ப்பாடு சில சமயங்களில் MnO.Mn2O3. Mn3O4 என்று எழுதப்படுகிறது. இயற்கையில் இது ஆசுமானைட்டு என்ற கனிமமாகக் கிடைக்கிறது.

எந்தவொரு மாங்கனீசு ஆக்சைடையும் 1000°செ வெப்பநிலைக்குச் மேல் காற்றில் சூடுபடுத்தும்போது Mn3O4 உருவாகிறது. MnII சேர்மத்தை ஆக்சிசனேற்றம் செய்வது அல்லது MnVI சேர்மத்தை ஆக்சிசன் ஒடுக்கம் செய்வது உள்ளிட்ட செயல்முறைகளில் மீநுண்துகள் படிக Mn3O4 சேர்மத்தை உருவாக்க போதுமான ஆராய்ச்சிகள் மையப்படுத்தப்பட்டு வருகின்றன

மீத்தேன் மற்றும் கார்பன் ஓராக்சைடை ஆக்சிசனேற்றம் செய்தல் NO சேர்மத்தை சிதைவடையச் செய்தல், நைட்ரோபென்சீ னை ஒடுக்கும் செய்தல் மற்றும் வினையூக்கி முன்னிலையில் எரிதல் போன்ற பல்வேறு வகையான வினைகளில் Mn3O4 வினையூக்கியாகச் செயல்படுகிறது.

Mn3O4 சிபினல் படிக அமைப்பில் காணப்படுகிறது. ஆக்சைடு அயனிகள் கனசதுர நெருக்கப் பொதிவு கட்டமைப்பும் MnII நான்முக தளங்களிலும் MnIII எண்முகத் தளங்களிலும் ஆக்கிரமித்துள்ளன. சான் தெள்ளர் விளைவு காரணமாக கட்டமைப்பு உருச்சிதைந்து காணப்படுகிறது. அறை வெப்பநிலையில் Mn3O4 இணைகாந்தப் பண்பும் 41-43 கெல்வின் வெப்பநிலைக்கு கீழ் அயக்காந்தப் பண்பும் பெற்றுள்ளது. மீநுண்துகள் படிகங்களில் இவ்வெப்பநிலை அளவு 39 கெல்வினுக்கு குறைவாகின்றது என அறியப்படுகின்றது. 

மாங்கனீசு துத்தநாக பெர்ரைட்டு மற்றும் இலித்தியம் மின்கலன்களில் பயன்படும் இலித்தியம் மாங்கனீசு ஆக்சைடு முதலிய பொருட்கள் தயாரிப்பில் தொடக்கப் பொருளாகப் பயன்படுகிறது

எண்ணெய் மற்றும் வாயுக் கிணறுகளில் எடையிடும் முகவராக மாங்கனீசு நான்காக்சைடு பயன்படுகிறது.


</doc>
<doc id="264375" url="https://ta.wikipedia.org/wiki?curid=264375" title="விலங்கு வன்கொடுமை">
விலங்கு வன்கொடுமை

விலங்கு வன்கொடுமை ("Cruelty to animals") அல்லது விலங்கு வதை அல்லது விலங்கு புறக்கணிப்பு, என்பன விலங்குகளை, தற்காப்புக்காக அல்லது தப்பிப்பதற்காக அல்லாது, மனிதரால் கொடுமைப்படுத்துவதோ காயப்படுத்துவதோ ஆகும். மிகக் குறிப்பாக உணவுக்காகவோ தோலுக்காகவோ கொல்வதும் கொல்லும் முறைகளும் பலவாறு விவாதிக்கப்படுகின்றன. சில நேரங்களில் தங்களின் மனமகிழ்ச்சிக்காக துன்புறுத்துகின்றனர். விலங்கு வன்கொடுமை குறித்த சட்டங்கள் தேவையற்ற கொடுமையை தவிர்க்கும் விதமாக இயற்றப்பட்டுள்ளன. இவற்றைக் குறித்த விழிப்புணர்வு உலகின் பல்வேறு நாடுகளில் பலவிதமாக கடைபிடிக்கப்படுகின்றது. காட்டாக, விலங்குகளை உணவு, உடை, மற்ற பொருட்களுக்காக கொல்வது சட்டங்களால் முறைப்படுத்தப்படுகின்றன; மேலும் சில நாடுகளில் மனமகிழ்ச்சி, கல்வி, ஆய்வு போன்றவற்றிற்காக விலங்குகளை பயன்படுத்தும் முறைகளை சட்டங்கள் வரையறுக்கின்றன. வளர்ப்பு விலங்குகளாக வைத்திருப்பதையும் சட்டங்கள் முறைப்படுத்தப்படுகின்றன. 

விலங்கு வன்கொடுமை குறித்து மூன்று பரந்த கோட்பாடுகள் உள்ளன. "விலங்கு நலவாழ்வு" கோட்பாட்டின்படி விலங்குகளை உணவு, உடை, மனமகிழ்ச்சி, ஆய்வு போன்ற மனிதப் பயன்பாட்டிற்காக, பயன்படுத்தப்படுவதை ஏற்றுக் கொள்கின்றது; ஆனால் அவைகளுக்கு ஏற்படும் வலியையும் துன்பத்தையும் குறைப்பதாக, "மனிதநேயத்துடன்" பயன்படுத்தப்பட வேண்டும். பயனெறிமுறைக் கோட்பாட்டின்படி செலவு- பயன் பகுப்பாய்வு பார்வையைக் கொண்டு விலங்குகளுக்கான துன்புறுத்தலை வரையறுக்கின்றனர். இவர்களில் சிலர் விலங்கு நலவாழ்வை ஒட்டிய "மென்மையான" வழிமுறையையும் வேறு சிலர் விலங்கு உரிமைகளை ஒட்டிய வழிமுறையையும் பரிந்துரைக்கின்றனர். விலங்குரிமையாளர்கள் இவ்விரு கோட்பாடுகளையும் எதிர்க்கின்றனர்; "தேவையற்ற", "மனிதநேய" போன்ற சொற்கள் பலவாறு புரிந்துக் கொள்ளக்கூடியவை என்றும் விலங்குகளுக்கு அடிப்படை உரிமைகள் உள்ளன என்றும் வாதிடுகின்றனர். விலங்குகளுக்கான உரிமையை நாட்டிட ஒரே வழி அவைகளை "சொத்தாக" நினைப்பதைத் தடை செய்வதாகும்; விலங்குகள் விளைபொருட்களாக கருதப்படுவதை தடை செய்யவேண்டும் என்பன இவர்களது நிலையாகும்.





</doc>
<doc id="264379" url="https://ta.wikipedia.org/wiki?curid=264379" title="பிண்டாரிகள்">
பிண்டாரிகள்

பிண்டாரிகள் (Pindaris) என்பவர்கள் மொகலாயர் ஆட்சியின் போது இருந்த குதிரைப் படையினர்கள் ஆவார். மொகலாயர் ஆட்சி செயல்படாத நிலையில் இவர்கள் படையணிகளிலிருந்து விலகி, சிறு சிறு கூட்டங்களாக மாறி, அதில் பலமிக்கவனை தலைவனை கொண்ட வழிப்பறி கொள்ளைர்களாக மாறியவர்கள். பிண்டாரிகளில் உள்ள கொள்ளைக் கூட்டங்களில் முஸ்லிம் மற்றும் இந்துக்களில், முஸ்லீம்களே அதிகமாக இருந்தனர். பிண்டார்களில் பிரித்தானிய இந்தியாவின் மகாராஷ்டிரம், மத்தியப் பிரதேசம், சத்திஸ்கர் பகுதிகளை அடக்கிய மத்திய மாகாணத்தில் அதிகம் இருந்தனர்.

கம்பெனி இராணுவத்திற்கு எதிராக நடந்த போர்களில், குறிப்பாக சிப்பாய்க் கிளர்ச்சி, 1857யின் போதும் இந்திய மன்னர்கள், பிண்டாரிகளை அதிக ஊதியம் கொடுத்து, போர்ப் பணிகளுக்கு அமர்த்திக் கொண்டனர்.

ஆங்கிலேயேர்களுக்கு எதிரான போர்களில் பிண்டாரிகளை அதிகமாக ஈடுபடுத்திய மராத்தியப் பேரரசு, மூன்றாம் ஆங்கிலேயே - மராட்டியப் போரின் முடிவிற்கு பின் நடந்த சிப்பாய் கிளர்ச்சி, 1857க்குப் பின்னர் பிண்டாரிகளை பிரித்தானியாவின் இந்தியப் பேரரசு முற்றிலும் ஒழித்து விட்டது. தற்போதும் பிண்டாரிகள், மத்திய இந்தியாவில் பல இனக் குழுக்களாக வாழ்கின்றனர்.



</doc>
<doc id="264382" url="https://ta.wikipedia.org/wiki?curid=264382" title="1995 ஆசிய யூடோ போட்டிகள்">
1995 ஆசிய யூடோ போட்டிகள்

1993 ஆசிய யூடோ போட்டிகள் புது தில்லியில் இடம்பெற்றன.



</doc>
<doc id="264384" url="https://ta.wikipedia.org/wiki?curid=264384" title="பிளாட்டோனிய மெய்யியலாளர்கள் பட்டியல்">
பிளாட்டோனிய மெய்யியலாளர்கள் பட்டியல்

பிளாட்டோனியர்கள் பிளாட்டோனியத்தைப் பின்பற்றுபவர்கள். பிளாட்டோவின் மெய்யியலே பிளாட்டோனியம் ஆகும். அண். கி.மு 385இல் பிளாட்டோ கல்விக்கழகத்தை நிறுவியதில் இருந்தே பிளாட்டோனியம் தொடங்கியது எனலாம். பண்டைய பிளாட்டோனியம் 641இல் எகிப்தை முசுலிம்கள் கைப்பற்றிய பிறகு அலெக்சாந்திரியாவில் கொண்டுவரப்பட்ட பேகன் பிளாட்டோனியப் பள்ளி நிலவிய வரை, அதாவது முதல் பிளாட்டோனியப் பள்ளி தொடங்கியதில் இருந்து. இது பண்டைய உலகின் அறிதிறன் வாழ்க்கையில் பெருந்தாக்கத்தைச் செலுத்தியது. மேலு பின்னைப் பழங்காலத்தில் ஓங்கலான அதிகாரம் செலுத்திய மெய்யியலாக விளங்கியது.

 


</doc>
<doc id="264388" url="https://ta.wikipedia.org/wiki?curid=264388" title="சமச்சீர் உறவு">
சமச்சீர் உறவு

கணிதத்தில், ஒரு கணத்தில் வரையறுக்கப்பட்ட ஈருறுப்பு உறவு சமச்சீர் உறவு ("symmetric") எனில், அவ்வுறவின்கீழ் அக்கணத்தில் உள்ள ஒவ்வொரு சோடி உறுப்புகளுக்கும், சோடியின் முதல் உறுப்புக்கு இரண்டாவது உறுப்புடன் உறவு உண்டெனில், இரண்டாவது உறுப்புக்கும் முதல் உறுப்புடன் உறவு இருக்கும்.

"X" கணத்தில் வரையறுக்கப்பட்ட ஈருறுப்பு உறவு R ஒரு சமச்சீர் உறவு எனில்:

சமச்சீராக மட்டுமில்லாமல், கூடுதலாக கடப்பு உறவாகவும், எதிர்வு உறவாகவும் உள்ள ஒரு உறவு சமான உறவு என்றழைக்கப்படும்.


"விடச் சிறியது" , "விடப் பெரியது இரண்டும் சமச்சீர் உறவல்ல.



சமச்சீரற்ற உறவின் வரையறைப்படி, இவ்வுறவின்கீழ் ஒரு உறுப்பு மற்றொரு உறுப்புடன் சமச்சீர் உறவு கொண்டிருக்கும்போது, இரண்டாவது உறுப்பு முதல் உறுப்புடன் உறவு கொண்டிருக்காது. 

எனவே ஒரு ஈருறுப்பு உறவானது ஒரே சமயத்தில் சமச்சீர் உறவாகவும், சமச்சீரற்ற உறவாகவும் இருக்க முடியாது. ஆனால், ஒரு ஈருறுப்பு உறவு சமச்சீர் உறவாகவும் இல்லாமல், சமச்சீரற்ற உறவாகவும் இல்லாமல் இருக்க முடியும். (≤)

எதிர்சமச்சீர் உறவின் வரையறைப்படி, இரு உறுப்புகள் எதிர்சமச்சீர் உறவால் இணைக்கப்பட வேண்டுமானல் அவை இரண்டும் சமனாக இருக்க வேண்டும்.

எனவே சமச்சீர், எதிர்சமச்சீர் உறவுகள் ஒன்றையொன்று சார்ந்தவையல்ல.



</doc>
<doc id="264392" url="https://ta.wikipedia.org/wiki?curid=264392" title="த காட் ஆப் ஸ்மால் திங்ஸ்">
த காட் ஆப் ஸ்மால் திங்ஸ்

த காட் ஆப் ஸ்மால் திங்ஸ் ("The God of Small Things") என்பது இந்திய எழுத்தாளரான அருந்ததி இராயின் முதற் புதினம் ஆகும். இந்த படைப்பு ஆரம்பத்தில் வெளியிட பொருளாதார உதவியின்றி எளிமையாக வெளியிடப்பட்டது. பின்னர் படைப்பின் சிறப்பு பரவத்துவங்கியது, மேலும் 45 லட்சங்களுக்கு மேல் பொருளாதரம் ஈட்டியது இப்படைப்பின் சிறப்பாகும்.


</doc>
<doc id="264396" url="https://ta.wikipedia.org/wiki?curid=264396" title="சிறீ ராமகிருஷ்ணா பொறியியல் கல்லூரி">
சிறீ ராமகிருஷ்ணா பொறியியல் கல்லூரி

சிறீ ராமகிருஷ்ணா பொறியியல் கல்லூரி கோயம்புத்தூரில் இயங்கிவரும் தனியார் பொறியியல் கல்லூரியாகும். தன்னாட்சி அங்கீகாரம் பெற்ற இக்கல்லூரி சென்னை அண்ணா பல்கலைக்கழகத்தின் உறுப்புக் கல்லூரியாக செயற்பட்டு வருகிறது. இக்கல்லூரி, அகில இந்திய தொழில்நுட்பக் கல்விக் குழுவின் அனுமதியுடன் செயற்பட்டு வருகிறது.



</doc>
<doc id="264401" url="https://ta.wikipedia.org/wiki?curid=264401" title="கனூரி மக்கள்">
கனூரி மக்கள்

கனூரி மக்கள், இன்றைய நைகர், நைசீரியா, கமரூன் ஆகிய நாடுகளில் இருந்த முன்னாள் கானெம் பேரரசு, போர்னு பேரரசு ஆகியவற்றின் நிலப்பகுதிகளில் வாழும் ஒரு இனக்குழு ஆகும். கனூரி எனப் பொதுவாக அழைக்கப்படுபவர்களில், பல்வேறு துணைக் குழுக்களும், கிளைமொழிக் குழுக்களும் அடங்குகின்றன. இவர்களுட் சிலர் தாம் கனூரிகளிலிருந்து வேறானவர்கள் என உணர்கின்றனர். பெரும்பாலானவர்கள் தாம் மத்தியகால கானெம்-போர்னு பேரரசின் அல்லது அதன் மாகாணங்களின் ஆட்சியாளர்களின் கால்வழிகளில் இருந்து தோன்றியவர்கள் என நம்புகின்றனர். அயலவர்களான டூபூ அல்லது சாகாவா இடையர் குழுக்களுடன் ஒப்பிடும்போது கனூரிக் குழுக்கள் மரபுவழியாக உடலுழைப்புக் குறைந்தவர்கள். இவர்கள் வேளாண்மை, சாட் ஏரியில் மீன் பிடித்தல், வணிகம், உப்பு விளைவித்தல் ஆகியவற்றில் ஈடுபடுபவர்கள்.


</doc>
<doc id="264406" url="https://ta.wikipedia.org/wiki?curid=264406" title="தைட்டானியம்(II) ஆக்சைடு">
தைட்டானியம்(II) ஆக்சைடு

தைட்டானியம்(II) ஆக்சைடு "(Titanium(II) oxide)" என்பது TiO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும் தைட்டானியம் மற்றும் ஆக்சிசன் சேர்ந்து உருவாகும் இச்சேர்மத்தை தைட்டானியம் ஈராக்சைடு மற்றும் தைட்டானியம் உலோகத்தை 1500°செல்சியசு வெப்பநிலையில் சேர்த்து தயாரிக்கலாம். TiO0.7 அளவுக்கு TiO1.3 என்ற வீச்சில் சமமற்று விகிதவியலுக்கு ஒவ்வா சேர்மமாக இது காணப்படுகிறது. குறைபாடுள்ள பாறை உப்பு படிகref name = "Wiberg&Holleman"/> அமைப்பில் தைட்டானியம் அல்லது ஆக்சிசனால் ஏற்பட்ட காலியிடத்தால் இந்நிலை தோன்றுகிறது. தூய்மையான தைட்டானியம்(II) ஆக்சைடில் 15% தைட்டானியம் மற்றும் ஆக்சிசன் தளங்கள் இரண்டும் காலியிடங்களாக உள்ளன. கவனமாகக் காய்ச்சி குளிரவைக்கும் போது ஒற்றைச்சரிவு படிகம் உற்பத்தியாகி காலியிடங்களை நிரப்புகிறது. இவ்வடிவில் உயர் தடுப்புத் திறனை வெளிப்படுத்தும் மூலசெல்களில் 5 TiO அலகுகள் உள்ளன. உயர் வெப்பநிலை வடிவத்தில் முக்கோணப் பட்டக ஒருங்கிணைப்பு அறியப்படுகிறது. தைட்டானியம்(II) ஆக்சைடின் அமிலக் கரைசல்கள் குறுகிய காலத்திற்கு நிலைப்புத் தன்மையுடன் இருந்து பின்னர் சிதைவடைந்து ஐதரசன் வாயுவைக் கொடுக்கின்றன:.

விண்மீன்களிடை ஊடகத்தில் தைட்டானியம்(II) ஆக்சைடின் ஈரணு மூலக்கூறுகள் இருப்பதற்கான ஆதாரங்கள் அறியப்படுகினன. TiO குளிர் (எம் வகை) நட்சத்திரங்களில் ஒளியியல் நிறமாலையில் வலுவான பட்டைகளைக் காட்டுகிறது.


</doc>
<doc id="264429" url="https://ta.wikipedia.org/wiki?curid=264429" title="கல்விச் சுட்டெண்">
கல்விச் சுட்டெண்

ஐக்கிய நாடுகள் அவை ஒவ்வொரு வருடமும் மனித மேம்பாட்டுச் சுட்டெண்ணை வெளியிடுகிறது. இதில் மனித மேம்பாட்டுச் சுட்டெண், கல்விச் சுட்டெண், வருமானச் சுட்டெண் என்பவை அடங்கியுள்ளன. கல்விச் சுட்டெண் பாடசாலைக்குச் செல்லும் சுட்டெண், பாடசாலைக்குச் செல்வதை எதிர்பார்க்கும் சுட்டெண் ஆகியவற்றின் மூலம் கணிப்பிடப்படுகிறது.

ஐக்கிய நாடுகள் வளர்ச்சித் திட்டம் 2014 ஆம் ஆண்டிற்கான மனித மேம்பாட்டு அறிக்கையை தன் இணைத்தளத்தில் வெளியிட்டுள்ளது.



</doc>
<doc id="264430" url="https://ta.wikipedia.org/wiki?curid=264430" title="நாடுகளின் அடிப்படையில் 25–34 வயதுடைய மூன்றாம் நிலைக்கல்வி பட்டம் கொண்டுள்ளோர் பட்டியல்">
நாடுகளின் அடிப்படையில் 25–34 வயதுடைய மூன்றாம் நிலைக்கல்வி பட்டம் கொண்டுள்ளோர் பட்டியல்

பொருளியல் கூட்டுறவு மற்றும் வளர்ச்சிக்கான அமைப்பு வெளியிட்ட நாடுகளின் அடிப்படையில் 25–34 வயதுடைய மூன்றாம் நிலைக்கல்வி பட்டம் கொண்டுள்ளோர் பட்டியல்.



</doc>
<doc id="264431" url="https://ta.wikipedia.org/wiki?curid=264431" title="1900 ஆம் ஆண்டு மக்கள் தொகை அடிப்படையில் நாடுகளின் பட்டியல்">
1900 ஆம் ஆண்டு மக்கள் தொகை அடிப்படையில் நாடுகளின் பட்டியல்

இது ஒரு 1900 ஆம் ஆண்டு மக்கள் தொகை அடிப்படையில் நாடுகளின் பட்டியல்.



</doc>
<doc id="264433" url="https://ta.wikipedia.org/wiki?curid=264433" title="1907 ஆம் ஆண்டு மக்கள் தொகை அடிப்படையில் நாடுகளின் பட்டியல்">
1907 ஆம் ஆண்டு மக்கள் தொகை அடிப்படையில் நாடுகளின் பட்டியல்

இது ஒரு 1907 ஆம் ஆண்டு மக்கள் தொகை அடிப்படையில் நாடுகளின் பட்டியல்.




</doc>
<doc id="264434" url="https://ta.wikipedia.org/wiki?curid=264434" title="2000 ஆம் ஆண்டு மக்கள் தொகை அடிப்படையில் நாடுகளின் பட்டியல்">
2000 ஆம் ஆண்டு மக்கள் தொகை அடிப்படையில் நாடுகளின் பட்டியல்

இது ஒரு 2000 ஆம் ஆண்டு மக்கள் தொகை அடிப்படையில் நாடுகளின் பட்டியல்.




</doc>
<doc id="264436" url="https://ta.wikipedia.org/wiki?curid=264436" title="2005 ஆம் ஆண்டு மக்கள் தொகை அடிப்படையில் நாடுகளின் பட்டியல்">
2005 ஆம் ஆண்டு மக்கள் தொகை அடிப்படையில் நாடுகளின் பட்டியல்

இது ஒரு 2005 ஆம் ஆண்டு மக்கள் தொகை அடிப்படையில் நாடுகளின் பட்டியல். 1 சூலை 2005 அன்று கணக்கிடப்பட்ட இதன் இலக்கங்கள் கிட்ட தொகைக்கு (1,000) மட்டம் தட்டப்பட்டுள்ளது . இவை ஐ.நா. இன் 2005 அறிக்கையிலிருந்து எடுக்கப்பட்டுள்ளன.




</doc>
<doc id="264438" url="https://ta.wikipedia.org/wiki?curid=264438" title="2010 ஆம் ஆண்டு மக்கள் தொகை அடிப்படையில் நாடுகளின் பட்டியல்">
2010 ஆம் ஆண்டு மக்கள் தொகை அடிப்படையில் நாடுகளின் பட்டியல்

இது ஒரு 2010 ஆம் ஆண்டு மக்கள் தொகை அடிப்படையில் நாடுகளின் பட்டியல். 2010 ஆம் ஆண்டு கணக்கிடப்பட்ட இதன் இலக்கங்கள் கிட்ட தொகைக்கு (1,000) மட்டம் தட்டப்பட்டுள்ளன. 



</doc>
<doc id="264441" url="https://ta.wikipedia.org/wiki?curid=264441" title="மக்கள் தொகை அடிப்படையில் கண்டங்களின் பட்டியல்">
மக்கள் தொகை அடிப்படையில் கண்டங்களின் பட்டியல்

இது ஒரு மக்கள் தொகை அடிப்படையில் கண்டங்களின் பட்டியல்.



</doc>
<doc id="264443" url="https://ta.wikipedia.org/wiki?curid=264443" title="மெய்யியலாளர்களின் பட்டியல்கள்">
மெய்யியலாளர்களின் பட்டியல்கள்

மெய்யியலாளர்களின் அகரநிரல் பட்டியல் மிகப் பெரியதாக அமைவதால் பலசிறு சிறு பகுப்புகளாகப் பிரிக்கப்பட்டு துணைப்பட்டியல்கள் கீழே தரப்பட்டுள்ளன..









 

</doc>
<doc id="264444" url="https://ta.wikipedia.org/wiki?curid=264444" title="இரேனியம்(IV) ஆக்சைடு">
இரேனியம்(IV) ஆக்சைடு

இரேனியம்(IV) ஆக்சைடு அல்லது இரேனியம் ஈராக்சைடு "(Rhenium(IV) oxide or Rhenium dioxide )" என்பது ReO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சாம்பல் கலந்த கருப்பு நிறத்தில் ஆய்வக வினையூட்டியான இப்படிகத் திண்மம் ஒரு வினையூக்கியாகப் பயன்படுத்தப்படுகிறது. உரூத்தைல் படிகவமைப்பை இரேனியம்(IV) ஆக்சைடு ஏற்றுள்ளது.

இணைவிகிதச்சமமாதல் வினையின் வழியாக இச்சேர்மம் உருவாகிறது.

2 Re2O7 + 3 Re → 7 ReO2

உயர் வெப்பநிலைகளில் இது விகிதச்சமமாதலின்மை அடைகிறது.

7 ReO2 → 2 Re2O7 + 3 Re

கார ஐதரசன் பெராக்சைடு மற்றும் ஆக்சிசனேற்றும் அமிலங்கள் ஆகியனவற்றுடன் வினைபுரிந்து பெர் இரேனேட்டுக்களாக உருவாகிறது. உருகிய சோடியம் ஐதராக்சைடுடன் வினைபுரிந்து சோடியம் இரேனேட்டு|சோடியம் இரேனேட்டாக]] உருவாகிறது.

2 NaOH + ReO2 → Na2ReO3 + H2O


</doc>
<doc id="264447" url="https://ta.wikipedia.org/wiki?curid=264447" title="தங்குதன் ஐந்தாக்சைடு">
தங்குதன் ஐந்தாக்சைடு

தங்குதன் ஐந்தாக்சைடு "(Tungsten pentoxide)" என்பது WO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பண்டைய நூல்களில் இது சேர்மமாகக் குறிப்பிடப்பட்டிருந்தாலும் WO என்ற வேதி விகிதவியல் அளவுகள் நிருபிக்கப்பட்டுள்ளன. சிலவேளைகளில் இச்சேர்மம் நீலக்கனிமம் என்றும் அழைக்கப்படுகிறது. தங்குதன் மூவாக்சைடும் தங்குதன் உலோகமும் 700° செ வெப்பநிலையில் வினைபுரிந்து இந்த நீலநிறத் திண்ம தங்குதன் ஐந்தாக்சைடு உருவாகிறது.
தங்குதன் மூவாக்சைடும் தங்குதன் உலோகமும் வினைபுரியும் போது வழக்கத்திற்கு மாறான பல இடையின ஆக்சைடுகள் , WO, WO. WO போன்றவை தோன்றுகின்றன. இவற்றில் எண்முக மற்றும் ஈரைங்கூம்பு உலோக ஒருங்கிணைவுகளை ஆக்சிசன் அணுக்கள் ஏற்படுத்துகின்றன.


 


</doc>
<doc id="264452" url="https://ta.wikipedia.org/wiki?curid=264452" title="தங்குதன்(VI) ஆக்சைடு">
தங்குதன்(VI) ஆக்சைடு

தங்குதன்(VI) ஆக்சைடு ( Tungsten(VI) oxide) என்பது WO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் தங்குதன் மூவாக்சைடு அல்லது தங்குதனிக் நீரிலி என்றும் அழைக்கப்படுகிறது. தாண்டல் உலோகமான தங்குதன் மற்றும் ஆக்சிசன் சேர்ந்து தங்குதன்(VI) ஆக்சைடு உருவாகிறது. கனிமங்களில் இருந்து தங்குதன் தயாரிக்கப்படும் போது இடைநிலை விளை பொருளாக இவ்வாக்சைடு தோன்றுகிறது. தங்குதனின் தாதுப் பொருட்களுடன் காரம் சேர்த்து சூடுபடுத்தும் போது WO உருவாகிறது. மேலும் இதை கார்பன் அல்லது ஐதரசன் வாயுவுடன் சேர்த்து வினைப்படுத்தும் போது தூய்மையான தங்குதன் உலோகம் உருவாகிறது. 

இயற்கையில் இச்சேர்மம் தங்குதைட்டு WO•HO, மெய்மாசைட்டு WO•2HO மற்றும் ஐதரோதங்குதைட்டு HWO, உள்ளடங்கிய ஐதரேட்டுகள் எனப்படும் நீரேற்றுகளாகக் கிடைக்கிறது. இவையாவும் மிக அரிதாகக் கிடைக்கக்கூடிய தங்குதனின் இரண்டாம் நிலை கனிமங்களாகும்.

18 ஆம் நூற்றாண்டின் போது தங்குதன் கண்டுபிடிப்பு நிகழ்ந்ததற்கு முன்பிருந்தே இது தொடர்பாக ஒரு வளமான வரலாறு உள்ளது. இயற்கையாகக் கிடைக்கும் உல்ஃபிரமைட்டு கனிமத்தில் ஒரு புதிய தனிமம் இருப்பதை பீட்டர் உல்ஃப் முதன் முதலில் கண்டறிந்தார். உல்ஃபிரம் என்ற அசலான பெயர்தான் தங்குதன் என்று வழங்கப்படுகிறது. உல்ஃபிரம் என்ற சொல்லின் முதல் எழுத்தான "W" என்ற எழுத்துதான் தங்குதனின் வேதியியல் குறியீடாக்கப்பட்டுள்ளது. கார்ல் வில்லெம் சீலே என்ற சுவீடிய நாட்டு வேதியியலாளர் தங்குதனின் கண்டுபிடிப்பு மற்றும் கனிமம் சீலைட்டு தொடர்பான ஆய்வுகளுக்கு ஏராளமாக பங்களித்துள்ளார்.

1841 ஆம் ஆண்டில் இராபர்ட் ஆக்சுலேண்டு என்னும் வேதியியலாளர் தங்குதன் மூவாக்சைடு, சோடியம் தங்குதனேட்டு ஆகியனவற்றைத் தயாரிப்பதற்குரிய செயல்முறைகளை கொடுத்துள்ளார். இக்கண்டுபிடிப்புகள் தொடர்பான காப்புரிமையும் இவருக்கு வழங்கப்பட்டது. இவரே, திட்டமிட்ட தங்குதன் வேதியியலின் நிறுவனர் என்றும் கருதப்படுகிறது.

தங்குதன் மூவாக்சைடை பல்வகையான வேறுபட்ட வழிமுறைகளில் தயாரிக்கலாம். சீலைட்டு , CaWO4 கனிமத்தை ஐதரோகுளோரிக் அமிலத்துடன் வினைபுரியச் செய்தால் தங்குதிக் அமிலம் உருவாகிறது. இவ்வமிலம் உயர் வெப்பநிலையில் சிதைவடைந்து தங்குதன் மூவாக்சைடு மற்றும் தண்ணீராகச் சிதைவடைகிறது. 

அமோனியம் பாராதங்குதேட்டை ஆக்சிசனேற்ற நிபந்தனைகளுக்குட்பட்டு நீற்றுதல் வினைக்கு உட்படுத்தினாலும் தங்குதன் மூவாக்சைடைத் தயாரிக்கலாம்:

தங்குதன் மூவாக்சைடின் படிக அமைப்பு வெப்பநிலையை அடிப்படையாகக் கொண்டது. 740 ° செ வெப்பநிலைக்கு மேல் நாற்கோணப் படிக வடிவிலும் 330 முதல் 740° செ வெப்பநிலை வரை செஞ்சாய்சதுர அமைப்பிலும் 17 முதல் 330 செ வரை ஒற்றைச்சரிவு படிக அமைப்பிலும் -50 முதல் 17° செ வரையான வெப்பநிலையில் முச்சரிவு படிக அமைப்பிலும் வெவ்வேறான அமைப்புகளில் காணப்படுகிறது. தங்குதன் மூவாக்சைடு பொதுவாக, P21/n இடக்குழுவைக் கொண்டுள்ள ஒற்றைச்சரிவு படிக அமைப்பில் உள்ளதாகக் கருதப்படுகிறது. 
தங்குதன் மூவாக்சைடு அன்றாட வாழ்வில் பல்வேறு வழிகளில் பயனாகிறது. எக்சு கதிர் திரைகளின் ஒளிர் பொருளுக்குத் தேவையான தங்குதேட்டு தயாரிக்கும் தொழிற்சாலைகளில் பெரும்பாலும் இச்சேர்மம் பயன்படுகிறது. மேலும் ,தீக்காப்புத் துணிகள் தயாரிக்க மற்றும் வளிம உணரிகள் தயாரிப்பு ஆகியவற்றுக்கும் பயன்படுகிறது. இதன் அடர் மஞ்சள் நிறம் காரணமாக பீங்கான் நிறமிகள் மற்றும் சாயங்களிலும் பயன்படுத்தப்படுகிறது

சமீப காலமாக மின்வண்ண சன்னல்கள் அல்லது திறன் சன்னல்கள் தயாரிப்பில் தங்குதன் மூவாக்சைடு பயன்படுத்தப்படுகிறது. இவ்வகை சன்னல்களின் கண்ணாடிகள், மின்னழுத்தம் கொடுப்பதன் மூலம் ஒளிகடத்தும் பண்புகளை மாற்றிக் கொள்கின்றன. இதன் மூலம் வெப்பம் அல்லது ஒளி கடத்தும் அளவை, பயனர்கள் தங்கள் தேவைக்கேற்ப பயன்படுத்திக் கொள்ள வாய்ப்பு கிடைக்கிறது.



</doc>
<doc id="264459" url="https://ta.wikipedia.org/wiki?curid=264459" title="அக்னெசு ஆஃப் காட் (நாடகம்)">
அக்னெசு ஆஃப் காட் (நாடகம்)

அக்னெசு ஆஃப் காட் ("Agnes of God") என்ற நாடகம் ஜான் பீல்மெயரால் எழுதப்பட்டு ஐக்கிய அமெரிக்காவில் நிகழ்த்தப்பட்டதாகும். இது உண்மையில் நடைபெற்ற நிகழ்வொன்றை அடிப்படையாகக் கொண்டு இயற்றப்பட்டது. இக்கதையில் அனுபவமற்ற அருட்சகோதரி ஒருவருக்கு குழந்தை பிறப்பதும் அதனை தான் கன்னியாகவே கருவுற்றதாக அவர் கூறுவதும் இடம் பெறுகின்றது. புலனாய்வின் போது உளவியலாளர் ஒருவரும் கன்னிமடத்தின் தலைமை அருட்சகோதரியும் சண்டை இடுகின்றனர். இந்த நாடகத்தின் தலைப்பு இலத்தீனச் சொற்றொடரான "அக்னசு தேய்" (கடவுளின் ஆட்டுக்குட்டி) என்பதையொட்டி சொல்விளையாட்டாக வைக்கப்பட்டுள்ளது. 

இந்த நாடகத்தைத் தழுவி 1985ஆம் ஆண்டில் அக்னெசு ஆஃப் காட் (திரைப்படம்) என்ற திரைப்படம் தயாரிக்கப்பட்டுள்ளது; இதில் ஜேன் ஃபோன்டா, ஆன் பான்கிராஃப்ட் மற்றும் மெக் டில்லி ஆகியோர் நடித்துள்ளனர்.

நிறைய வசனங்கள் உள்ள இந்த நாடகம் மூன்று முதன்மை ஆளுமைகளைக் கொண்டே அமைக்கப்பட்டுள்ளது: மார்த்தா, உளவியலாளர்; மதர் சுப்பீரியர் (தலைமை சகோதரி); மற்றும் அக்னெசு, பயிற்சி சகோதரி. மேடையில் வேறு நடிகர்கள் இல்லை. இவை மூன்றுமே நடிகர்களுக்கு மிகவும் சிரமமான வேடமாக கருதப்பட்டது. நாடகத்தில் மார்த்தா மிகவும் உணர்ச்சிகரமாக நடித்திருப்பார்; இவர் எப்போதுமே மேடையில் இருப்பார்; சில நேரங்களில் ஆதரவாளராகவும் சில நேரங்களில் எதிராளியாகவும் சில நேரங்களில் கடவுள் நம்பிக்கை இல்லாதவராகவும் சில நேரங்களில் நம்பிக்கைத் தேடும் தீர்வாளராகவும் நிறைய வசனம் பேச வேண்டியிருக்கும். அக்னெசும் தலைமை சகோதரியும் அவ்வப்போது மட்டுமே பேசுவர்; மடத்தில் நடந்த நிகழ்வுகளை பின்னோக்கி காட்டவே இவர்கள் பயன்பட்டனர். தலைமை சகோதரி தற்கால நடைமுறை உலகை ஏற்றுக்கொண்டாலும் அதிசயங்கள் நடக்கும் வாய்ப்புகளை முன்னிலைப்படுத்துவார். அக்னெசு அழகான ஆனால் சரியாக வளர்க்கப்படாதவராக சித்தரிக்கப்படுகிறார்; அவரது பின்னணியால் பகுத்தறிவுடன் சிந்திக்க இயலாதவராக உள்ளார். 

கத்தோலிக்கர் அல்லாத மகளிரிடையே இந்த நாடகம் பெரிதும் பாராட்டப்பட்டது; இது மகளிர் எதிர்கொள்ளும் நன்னெறி, சமய பிரச்சினைகளை காட்டுவதாக இவர்கள் கருதுகின்றனர்.

இந்தியாவில் தேசிய நிகழ்த்துகலை மையத்தின் மூலமாக கைசத் கொத்வால் இந்த நாடகத்தை மும்பையில் செப்டம்பர் மாதக் கடைசியில் நிகழ்த்த திட்டமிட்டிருந்தார். இதில் அவந்தி நக்ரால் அக்னெசாகவும், அனாஹிதா ஊபிராய் மார்த்தா லிவிங்ஸ்டனாகவும் மகபானு-மோதி கொத்வால் மதர் மிரியமாகவும் நடித்திருந்தனர். இந்த நாடகத்தின் வசனங்கள் சமய உணர்வுகளை காயப்படுத்துவதாக கத்தோலிக்க சமயசார்பற்ற மன்றமும் (CSF) இந்திய கத்தோலிக்கப் பேராயர்’ மாநாடும் (CBCI) தடை விதிக்கக் கோரினர். இதனால் கடைசி நிமிடத்தில் நாடக அமைப்பாளர்கள் விலக்கிக் கொண்டனர். இது குறித்து எழுந்த ஊடக, பொது விவாதங்களை அடுத்து மும்பை பாராளுமன்ற உறுப்பினர் ஷைனா பாதிக்கப்பட்டோரிடையே உரையாடினார். இதன் பின்னர் அக்டோபர் 6, 2015 அன்று நாடகம் அரங்கேற்றப்பட்டது. 



</doc>
<doc id="264466" url="https://ta.wikipedia.org/wiki?curid=264466" title="பலேடியம்(II) புரோமைடு">
பலேடியம்(II) புரோமைடு

பலேடியம்(II) புரோமைடு "(Palladium(II) bromide)" என்பது PdBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பலேடியம் மற்றும் புரோமின் சேர்ந்து இச்சேர்மம் உருவாகிறது. பலேடியம் சேர்மங்களின் தொடக்கப் பொருளான பலேடியம்(II) குளோரைடை விட பலேடியம்(II) புரோமைடு குறைவாக அறியப்பட்டாலும் வணிகரீதியாகவும் கிடைக்கிறது. குளோரைடைப் போலவே பலேடியம் புரோமைடும் நீரில் கரைவதில்லை. ஆனால், அசிட்டோநைட்ரைலுடன் சேர்த்து சூடாக்கும் போது கரைந்து ஒருபடித்தான அசிட்டோநைட்ரைல் வேதியியல் கூட்டு விளைபொருளைத் தருகிறது:


</doc>
<doc id="264468" url="https://ta.wikipedia.org/wiki?curid=264468" title="தக்காக்கி கஜித்தா">
தக்காக்கி கஜித்தா

தக்காக்கி கஜித்தா ("Takaaki Kajita", 梶田隆章, "கஜித்தா தக்காக்கி", பிறப்பு: 1959) சப்பானிய இயற்பியலாளர் ஆவார். இவர் நியூத்திரினோ (நுண்நொதுமி) ஆய்வுகூட பரிசோதனைகளுக்காக அறியப்படுகிறார். நியூத்திரினோக்கள் ஒரு திணிவைக் கொண்டுள்ளதைக் காட்டும் நியூத்திரினோ அலைவுகளைக் கண்டுபிடித்தமைக்காக இவருக்கும், கனடாவைச் சேர்ந்த ஆர்தர் பி. மெக்டொனால்டுக்கும் 2015 ஆம் ஆண்டுக்கான இயற்பியலுக்கான நோபல் பரிசு வழங்கப்பட்டது.

கஜித்தா சைத்தாமா பல்கலைக்கழகத்தில் பட்டம் பெற்று (1981) பின்னர் தனது முனைவர் பட்டத்தை டோக்கியோ பல்கலைக்கழகத்தில் 1986 இல் பெற்றுக் கொண்டார். 1988 முதல் டோக்கியோ பல்கலைக்கழகத்தின் காஸ்மிக் கதிர்வீச்சு ஆய்வுக்கான கல்விக்கழகத்தில் பணியாற்றுகிறார். 1999 ஆம் ஆண்டு முதல் அங்கு பேராசிரியராகப் பணியாற்றுகிறார்.




</doc>
<doc id="264470" url="https://ta.wikipedia.org/wiki?curid=264470" title="ஆர்தர் பி. மெக்டொனால்டு">
ஆர்தர் பி. மெக்டொனால்டு

ஆர்தர் புரூசு மெக்டொனால்டு ("Arthur 'Art' Bruce McDonald", பிறப்பு: ஆகத்து 29, 1943) கனடிய இயற்பியலாளரும், சத்பரி நுண்நொதுமி (நியூத்திரினோ0 வானாய்வகக் கழகத்தின் பணிப்பாளரும் ஆவார். நுண்நொதுமிகள் அல்லது நியூத்திரினோக்கள் நிறை ( திணிவு) ஏதும் கொண்டிருக்கின்றதா என்றிருந்த அடிப்படைக்கேள்விக்கு விடையாக அது ஒரு நிறையை (திணிவை)க் கொண்டுள்ளதைக் காட்டும் நியூத்திரினோ அலைவுகளைக் கண்டுபிடித்தமைக்காக இவருக்கும், சப்பானைச் சேர்ந்த தக்காக்கி கஜித்தாவுக்கும் 2015 ஆம் ஆண்டுக்கான இயற்பியலுக்கான நோபல் பரிசு வழங்கப்பட்டது.


</doc>
<doc id="264471" url="https://ta.wikipedia.org/wiki?curid=264471" title="குளச்சல் துறைமுகம்">
குளச்சல் துறைமுகம்

குளச்சல் துறைமுகம் தமிழ்நாட்டிலுள்ள முன்மொழியப்பட்ட துறைமுகங்களில் ஒன்றாகும்.. தமிழ்நாடு மாநில அரசின் கட்டுப்பாட்டில் இருந்த இத்துறைமுகத்தை ஒன்றிய அரசு ஏற்று, கடல் மாலை திட்டத்தின் கீழ் ரூ 21,000 கோடி செலவில் நாட்டின் மிகப்பெரிய துறைமுகமாக மாற்றும் முயற்சியை இந்திய மத்திய அரசு மேற்கொண்டுள்ளது..
கி.பி 1741ம் ஆண்டு சூலை மாதம் 31ம் தேதி டச்சு கிழக்கிந்தியக் கம்பனி படைக்கும் திருவிதாங்கூர் படைக்கும் இடையே குளச்சல் துறைமுகத்தில் நடைபெற்ற போரில் டச்சுப்படையை திருவிதாங்கூர் படை வென்றது. இதன் நினைவாக நிறுவப்பட்ட வெற்றி தூண் இன்றளவும் குளச்சலில் உள்ளது. 


</doc>
<doc id="264473" url="https://ta.wikipedia.org/wiki?curid=264473" title="தமிழ்நாடு தொழிற் கூட்டுறவு வங்கி">
தமிழ்நாடு தொழிற் கூட்டுறவு வங்கி

தமிழ்நாடு தொழிற் கூட்டுறவு வங்கி (Tamilnadu Industrial Cooperative Bank - “TAICO Bank”), இந்தியாவில் அமைந்த முதல் தொழிற் கூட்டுறவு வங்கியாகும். இதன் தலைமையகம் சென்னையில் உள்ளது. இவ்வங்கி தமிழ்நாடு முழுவதும் 44 கிளைகளுடன் கூடியது.இவ்வங்கி தமிழ்நாட்டில் உள்ள அனைத்து தொழிற் கூட்டுறவு சங்கங்களுக்கு தேவையான நிதி வழங்குவதே இதன் நோக்கமாகும்.

சென்னை மாகாணத்தின் முன்னாள் தொழிற்துறை அமைச்சரும், முன்னாள் இந்தியக் குடியரசுத் தலைவருமான ஆர். வெங்கட்ராமனின் முயற்சியால், இவ்வங்கி செப்டம்பர் 1961 அன்று, தமிழ்நாடு கூட்டுறவு சங்கங்களின் சட்டப்படி பதிவு செய்யப்பட்டு, 1962 முதல் தனது பணிகளை துவக்கியது. 

தமிழ்நாடு அரசின் தொழில் மற்றும் வணிகத்துறை ஆணையாளரின் வழிகாட்டுதலின் படி இவ்வங்கி செயல்படுகிறது. வங்கியின் தலைமையகம் சென்னை, எழும்பூரில் உள்ள சி எம் டி. ஏ., வளாகத்தில் தரை தளத்தில் செயல்படுகிறது.


தமிழ்நாட்டில் உள்ள அனைத்து மாவட்ட, வட்ட மற்றும் தொடக்க தொழிற் கூட்டுறவுச் சங்கங்கள்

24. செப்டம்பர் 2013 முதல் உறுப்பினர்களால் தேந்தெடுக்கப்பட்ட நிர்வாகக் குழுவினரால் இவ்வங்கியின் நிர்வாகம் செயல்படுகிறது.



</doc>
<doc id="264475" url="https://ta.wikipedia.org/wiki?curid=264475" title="ஜாக்கி சான் அட்வேன்சர்ஸ்">
ஜாக்கி சான் அட்வேன்சர்ஸ்

ஜாக்கி சான் அட்வேன்சர்ஸ் என்பது அமெரிக்க அனிமேஷன் கார்ட்டூன் தொடராகும். இது ஜாக்கி சானின் கற்பனைப் பதிப்பாக நடித்ததாகும். அதிகமான அத்தியாயங்களில் சானின் உண்மையான சில காட்டப்படுள்ளன. இந்தத் தொடர் "கிட்ஸ்' WB!" என்ற தொலைக்காட்சியில் செப்டெம்பர் 9, 2000 தொடக்கம் சூலை 8, 2005 வரை மொத்த 95 அத்தியாயங்களும் ஒளிபரப்பப்பட்டன. இதில் ஒளிபரப்பப்படும் இடையில் இருந்து கார்ட்டூன் நெட்வொர்க்கிலும் ஒளிபரப்பட்டது. பின்னர் டிஸ்னியிலும் ஒளிபரப்பப்பட்டது. இது அரபு மொழியில் மொழிபெயர்க்கப்பட்டு "MBC 3" என்ற ஒலியாளைவரிசையில் 2006 முதல் ஒலிபரப்பப்பட்டு வருகிறது. அத்துடன் தமிழ் மொழியில் மொழிபெயர்க்கப்பட்டு சுட்டித் தொலைக்காட்சியிலும் மற்றும் கன்னடத்தில் மொழிபெயர்க்கப்பட்டு சின்டு தொலைக்காட்சியிலும் அவை உருவாக்கப்பட்டதிலிருந்து ஒளிபரப்பப்பட்டு வருகிறது. இது கார்ட்டூன் நெட்வொர்க் பாகிஸ்தானில் உருது மொழியிலும் மொழிபெயர்க்கப்பட்டு ஒளிபரப்பானது. இத்தொடரை மையமாக கொண்டு பல விளையாட்டு பொருட்களும் மற்றும் நிகழ்பட ஆட்டங்களும் உருவாக்கப்பட்டுள்ளன. இத்தொடரின் முக்கிய கதாப்பாத்திரத்தை ஜெப் மட்சுதா உருவாகியுள்ளார்.

"ஜாக்கி சான்" என்பவர் தனது வேலையை அமைதியாக உள்நாட்டு பல்கலைக்கழகத்திற்காக செய்யும் ஒரு தொல்பொருள் ஆராய்ச்சியாளர் ஆவார். இவரும் இவரது குடும்பத்தினரும் இரகசிய சட்ட அமலாக்க அமைப்பான "செக்சன் 13" ("section 13") உடன் ஒத்து செயற்படுபவர்கள். இவர் பாதுகாப்புடன் கூடிய பல சக்திகளைக் கொண்ட 12 மந்திரக்கற்களை தேடும் பொழுது ஒன்றில் இடக்கு முடக்காக சிக்கிவிடுவார். இதே மந்திரக்கற்களை சின்டு எனும் அரக்கனின் வழிகாட்டலில் "வல்மொன்ட்" (தமிழ் மொழிபெயர்ப்பில் வால்டர் எனப்படுகிறார்.) என்பவரை தலைவராகக் கொண்ட குற்றவியல் கூட்டம் ஒன்றும் தேடுகிறது. "டோரு" (தமிழ் மொழிபெயர்ப்பில் பீமா எனப்படுகிறார்.) என்பவன் இக்கூட்டத்தில் இருந்து பின் ஜாக்கியுடன் இணைகிறான். "அங்கிளின்" உதவியாளனாகவும் ஆகிறான். ஜாக்கி சான் இகூட்டத்தை எதிர்கொண்டு மந்திரக்கற்களை பெறுவதைப் பற்றி ஒரு பருவத்தில் காட்டப்பட்டுள்ளது.

இப்பருவத்தில் 8 அரக்கர்கள் பற்றிய அத்தியாயங்கள் காணப்படுகின்றன. இந்த 8 அரக்கர்களையும் முன்னோர்கள் மந்திரத்தை பயன்படுத்தி ஒரு சிறைக்குள் அடைகின்றனர். அதை திறக்க ஒரு மந்திரப்பெட்டியால் மட்டுமே இயலும். இப்பருவத்தில் சின்டு வல்மொன்டின் உடலில் புகுந்து வல்மொன்டைக்கட்டுப்படுத்தி வேலையாட்களைக் கொண்டு மந்திரப்பெட்டியை எடுக்கிறது. அதை வைத்து மற்ற அரக்கர்களை வெளிவரச் செய்கின்றது. ஜாக்கி சான் இவ்வரகர்களை எதிர் கொண்டு மறுபடியும் அவர்களை சிறையில் அடைப்பதை பற்றி இப்பருவத்தில் காட்டப்பட்டுள்ளது.

இப்பருவத்தில் எலி, காளை, சேவல், முயல், புலி, குதிரை, பன்றி, நாய், ஆடு, குரங்கு, பாம்பு ஆகிய மிருகங்களின் உடம்புகளில் மந்திரக்கற்களின் சக்திகள் காணப்படுகின்றன. இப்பருவத்தில் "மாயாவி" என்பவன் வல்மொன்ட்டின் வேலையாட்களை தனது வேலையாட்களாக்கி சில சக்திகளையும், ஆயுதங்களையும் வழங்குகிறான். ஜாக்கி சான் மாயாவியையும் அவனது வேலையாட்களையும் எதிர்கொண்டு மிருகங்களை செக்சன் 13 இல் ஒப்படைப்பது பற்றி இப்பருவத்தில் காட்டப்பட்டுள்ளது.

இப்பருவத்தில் 9 முகமூடிகள் பற்றிய அத்தியாயங்கள் காணப்படுகின்றன. ஜாக்கி சான் இம்முகமூடிகளை லோசன் என்பதை வைத்து அதை அணிந்தவர் முகத்திலிருந்து கழற்றி "செக்சன் 13" இல் ஒப்படைப்பது பற்றி இப்பருவத்தில் குறிப்பிடப்பட்டுள்ளது.

இப்பருவத்தில் 8 அரக்கசக்திகள் பற்றிய அத்தியாயங்கள் காணப்படுகின்றன. ஜாக்கி சான் இவரக்கசக்திகளை ஒவ்வொருவர் உடம்பிலிருந்தும் வெளியேற்றி அடைத்து செக்சன் 13 இடம் ஒப்படைப்பது பற்றி இந்தப்பருவத்தில் கூறப்பட்டுள்ளது.



</doc>
<doc id="264479" url="https://ta.wikipedia.org/wiki?curid=264479" title="கூட்டுறவு சங்க இலாபப் பிரிவினை">
கூட்டுறவு சங்க இலாபப் பிரிவினை

கூட்டுறவு சங்க இலாபப் பிரிவினை, தமிழ்நாடு கூட்டுறவு சங்கங்களின் சட்டம், 1983 மற்றும் தமிழ்நாடு கூட்டுறவு சங்கங்களின் விதிகள், 1988 இன் படி மற்றும் சங்கத்தின் துணை விதிகளின்படியும், (by-law) ஒரு கூட்டுறவு சங்கம், வரிகள் மற்றும் சட்டபூர்வமான ஒதுக்கீடுகளுக்குப் பிறகு, ஈட்டிய நிகர இலாபத்தை சங்கத்தின் பொதுக்குழு கூட்டத்தின் தீர்மானத்தின்படி பிரிவினை செய்ய வேண்டும். 




</doc>
<doc id="264490" url="https://ta.wikipedia.org/wiki?curid=264490" title="1973 இயிப்ட் ஏர் வானூர்தி 741 விபத்து">
1973 இயிப்ட் ஏர் வானூர்தி 741 விபத்து

இயிப்ட் ஏர் வானூர்தி 741 ("EgyptAir Flight 741") எனப்படும் இலியூஷின் Il-18D வகை வானூர்தி 1973இல் சனவரி 29ஆம் திகதி, கெய்ரோ சர்வதேச வானூர்தித் தளத்திற்கும், நிகோசியா சர்வதேச வானூர்தித் தளத்திற்கும், இடையிலான கிறேனியா மலைத்தொடர்ப் ("Kyrenia Mountain Range") பகுதியில் விபத்துக்குள்ளானது. இந்த விபத்தில், 7 விமான ஊழியர்கள் உட்பட பயணித்த 37 பேரும் பலியானார்கள். இயிப்ட் ஏர் ("EgyptAir") வானூர்தி நிறுவனம், புதிதாக நிறுவப்பட்டு இது நான்காவது விபத்தாகும்.


</doc>
<doc id="264496" url="https://ta.wikipedia.org/wiki?curid=264496" title="சமச்சீரற்ற உறவு">
சமச்சீரற்ற உறவு

கணிதத்தில் சமச்சீரற்ற உறவு ("asymmetric relation") என்பது கீழுள்ளவாறு வரையறுக்கப்படும் ஒரு ஈருறுப்பு உறவு.

"X" கணத்தின் மீது வரையறுக்கப்பட்ட ஈருறுப்பு உறவு "R". சமச்சீரற்ற உறவின் கீழ், "X" இலுள்ள அனைத்து "a" , "b" உறுப்புகளுக்கும் 

கணிதக் குறியீட்டில் சமச்சீரற்ற உறவு:




எடுத்துக்காட்டாக ≤ (விடச் சிறியது அல்லது சமம்) சமச்சீரற்ற உறவு. ஆனால் அது சமச்சீர் உறவு இல்லை. (2 ≤ 5 ஆனால் மறுதலை உண்மையில்லை)





</doc>
<doc id="264497" url="https://ta.wikipedia.org/wiki?curid=264497" title="கற்பகம் உயர்கல்விக் குழுமம்">
கற்பகம் உயர்கல்விக் குழுமம்

கற்பகம் உயர்கல்விக் குழுமம் இந்தியாவின் கோயம்புத்தூர் மாவட்டத்தில் செயற்பட்டுவரும் தனியார் நிகர்நிலைப் பல்கலைக்கழகம் ஆகும். 



</doc>
<doc id="264503" url="https://ta.wikipedia.org/wiki?curid=264503" title="இலங்கைத் தமிழ்ச் சாசனங்கள் (நூல்)">
இலங்கைத் தமிழ்ச் சாசனங்கள் (நூல்)

இலங்கைத் தமிழ்ச் சாசனங்கள் என்னும் தலைப்பிட்ட நூல், இலங்கையில் இதுவரை கண்டெடுக்கப்பட தமிழ்ச் சாசனங்கள் அல்லது கல்வெட்டுக்களில், கிபி 700 முதல் கிபி 1300 வரையான காலப்பகுதியில் எழுதப்பட்ட சாசனங்களைப் பற்றியது. பேராசிரியர் சி. பத்மநாதன் எழுதிய இந்நூல், 2006ம் ஆண்டு இலங்கை இந்துசமய கலாச்சார அலுவல்கள் திணைக்களத்தினால் வெளியிடப்பட்டது. இதில் இடம்பெற்றுள்ள பல்வேறு விளக்கங்களும் ஆய்வுகளும் தனிக் கட்டுரைகளாகவும், அங்கொன்றும் இங்கொன்றுமாக வேறு நூல்கள், சஞ்சிகைகள் போன்றவற்றிலும் இடம்பெற்றிருப்பினும், இவ்வாறான கல்வெட்டுக்களுள் பெரும்பாலானவற்றைப் பற்றிய தகவல்களை ஒரேயிடத்தில் தருவது இந்த நூலின் சிறப்பு ஆகும். அத்துடன், இந்நூலில் இடம்பெற்றுள்ள சில கல்வெட்டுக்கள் பற்றிய தகவல்கள் இதுவரை வேறெங்கும் வெளியிடப்படாதவை.

நூலின் ஆரம்பத்தில் வெளியீட்டுரையும், நூலாசிரியரின் ஆங்கில முன்னுரையும் உள்ளன. இவற்றைத் தொடர்ந்து தமிழில் நூலாசிரியரின் நீண்ட முன்னுரை காணப்படுகிறது. இம்முன்னுரையில், தமிழ்க் கல்வெட்டுக்கள் தொடர்பிலான சில அடிப்படையான விடயங்கள் விளக்கப்படுகின்றன. குறிப்பாக, தமிழ்ப் பிராமிச் சாசனங்கள், தமிழ்ப் பிராமிச் சாசனங்களுக்கும் பெருங்கற்காலப் பண்பாட்டுக்கும் இடையிலான தொடர்புகள், இலங்கையில் பெருங்கற்காலப் பண்பாடு, ஈழத்துப் பிராமிச் சாசனங்கள், தென்னிலங்கை நாணயங்களில் பொறிக்கப்பட்டுள்ள தமிழ்ப் பெயர்கள் போன்ற தலைப்புக்களின் கீழ் நூலில் கையாளப்பட்டுள்ள விடயங்களைப் புரிந்து கொள்வதற்கான தகவல்கள் இம்முன்னுரையில் எடுத்தாளப்பட்டுள்ளன. முன்னுரையின் இறுதியில் நூலில் உள்ள விடயங்கள் பற்றிய அறிமுகம் உள்ளது. 

நூல் பின்வரும் ஏழு பகுதிகளாகப் பிரிக்கப்பட்டுள்ளது:


இறுதியில், நூலில் எடுத்தாளப்பட்ட சாசனங்களின் முழுமையான வாசகங்களும், தொடர்ந்து அடிக்குறிப்புக்கள், உசாத்துணை நூல்கள், சொல்லடைவு என்பன உள்ளன.



</doc>
<doc id="264504" url="https://ta.wikipedia.org/wiki?curid=264504" title="இரண்டாம் பாஜி ராவ்">
இரண்டாம் பாஜி ராவ்

இரண்டாம் பாஜி ராவ் (Baji Rao II) (10 சனவரி 1775 – 28 சனவரி 1851), மராத்திய பேரரசின் இறுதி பேஷ்வாக 1796 முதல் 1818 முடிய ஆட்சி செலுத்தியவர். 1817–1818இல் நடந்த மூன்றாம் ஆங்கிலேய மராட்டியப் போரில், மராத்திய ஆட்சிப் பகுதிகளை பிரிட்டனின் கம்பெனி அட்சியிடம் இழந்தவர். 
ஆட்சியை இழந்த பாஜி ராவ், உத்தரப் பிரதேசம், பித்தூரில், ஆங்கிலேயர்களால் தங்க வைக்கப்பட்டு, ஆண்டுக்கு 80,000 பிரிட்டன் பவுண்டு ஸ்டெர்லிங் ஓய்வூதியமாக பெற்றுக் கொண்டு வாழ்ந்தார். குழந்தை இல்லாத பாஜி ராவ், நானா சாகிப் என்பவரை தத்தெடுத்து வளர்த்தார்.
டல்ஹவுசி பிரபு கொண்டு வந்த அவகாசியிலிக் கொள்கையின்படி பிரித்தானிய கம்பெனி ஆட்சி இவருக்கு ஓய்வூதியம் வழங்குவதை நிறுத்திவிட்டது.



</doc>
<doc id="264510" url="https://ta.wikipedia.org/wiki?curid=264510" title="இரண்டாம் ஆங்கிலேய மராத்தியப் போர்">
இரண்டாம் ஆங்கிலேய மராத்தியப் போர்

இரண்டாம் ஆங்கிலேய மராத்தியப் போர் (Second Anglo-Maratha War - 1803–1805), பிரித்தானி கம்பெனி ஆட்சியாளர்களுக்கும், மராத்தியப் பேரரசுக்கும் இடையே 1803-1805ஆம் ஆண்டில், மத்திய இந்தியாவின் புந்தேல்கண்ட் பகுதியில் நடந்த போரில் மராத்திய அரசு தோல்வியடைந்தது. 

1802இல் பேஷ்வா இரண்டாம் பாஜி ராவ், இந்தூர் இராச்சியத்தின் மன்னர் யஷ்வந்த்ராவ் ஹோல்கருடன் பூனாவில் நடந்த போரில் தோல்வி அடைந்தார். தோல்வி அடைந்த இரண்டாம் பாஜி ராவ் ஆங்கிலேயேர்களுடன் 1802இல் துணைப்படைத் திட்டத்தில் சேர்ந்தார். நான்காம் ஆங்கிலேயே - மைசூர் போரின் முடிவில் மைசூர் அரசை தங்கள் வழிக்கு கொண்டு வந்த ஆங்கிலேயேர்கள், மெதுவாக மராத்தியப் பேரரசை தங்கள் வழிக்கு கொணர முயன்றனர். 

மராத்திய கூட்டமைப்பு நாடுகளான புனே இராச்சியத்தின் பேஷ்வாக்கள், பரோடா அரசின் கெயிக்வாட்டுகள், குவாலியரின் சிந்தியாக்கள், இந்தூரின் ஹோல்கர்கள் மற்றும் போன்சலே வம்ச நாக்பூர் மன்னர்கள் ஒற்றுமையின்மையின்றி செயல்பட்டனர்.

குவாலியரின் சிந்தியா, நாக்பூரின் போன்ஸ்லே மற்றும் பீரார் அரசுகள் கிழக்கிந்திய கம்பெனியின் துணைப்படை திட்டத்தை எதிர்த்தனர்.

செப்டம்பர் 1803இல் குவாலியரின் சிந்தியா அரசு, தில்லியில் நடந்த போரில் கிழக்கிந்திய கம்பெனி படையிடம் தோல்வி அடைந்தது. 29 நவம்பர் 1803இல் நாக்பூரின் போன்ஸ்லே அரசு, ஆர்தர் வெல்லஸ்லி படையிடம் தோற்றது.இந்தூர் அரசின் ஹோல்கர் கிழக்கிந்திய கம்பெனியின் துணைப்படைத் திட்டத்தில் சேர்ந்தார். 

17 டிசம்பர் 1803இல் செய்து கொண்ட ஒப்பந்தப்படி, இரண்டாம் இராகோஜி போன்ஸ்லே, கட்டக், பலாசோர், மேற்கு மிட்னாபூர் மற்றும் கிழக்கு மிட்னாபூர் மாவட்டப் பகுதிகளை கிழக்கிந்திய கம்பெனியிடம் இழந்தது.

30 திசம்பர் 1803இல் செய்து கொண்ட "வசாய்" ஒப்பந்தப்படி, குவாலியரின் தௌலத் சிந்தியா, குர்குவான், ரோத்தக், ஆக்ரா, புந்தேல்கண்ட், பரூச், அகமதாபாத் மற்றும் குஜராத்தின் சில பகுதிகளை கிழக்கிந்திய கம்பெனியிடம் இழந்தது.

24 திசம்பர் 1805இல் செய்து கொண்ட ஒப்பந்தப்படி, இந்தூர் மன்னர் யஷ்வந்த்ராவ் ஹோல்கர், கிழக்கிந்திய கம்பெனிக்கு ஆண்டுதோறும் கப்பத் தொகை செலுத்திக் கொண்டு, கிழக்கிந்திய கம்பெனி ஆட்சிக்குட்பட்டு, தன்னுடைய அரசை தக்க வைத்துக் கொண்டார்.




</doc>
<doc id="264512" url="https://ta.wikipedia.org/wiki?curid=264512" title="தவத்திரு சாந்தலிங்க அடிகளார் கலை அறிவியல் தமிழ்க் கல்லூரி">
தவத்திரு சாந்தலிங்க அடிகளார் கலை அறிவியல் தமிழ்க் கல்லூரி

தவத்திரு சாந்தலிங்க அடிகளார் கலை அறிவியல் தமிழ்க் கல்லூரி அல்லது சுருக்கமாக கோவை தமிழ்க் கல்லூரி இந்தியாவின் தமிழ்நாட்டில் கோயம்புத்தூரின் பேரூரில் இயங்கிவரும் அரசு உதவிபெறும் கலை அறிவியல் கல்லூரியாகும். 1953ஆம் ஆண்டில் தொடங்கப்பட்ட இக்கல்லூரி கோயம்புத்தூரில் செயற்பட்டுவரும் மிகப் பழமையான கல்லூரிகளில் ஒன்றாகும். இளங்கலை தமிழ் இலக்கிய படிப்பும், இளங்கலை வணிகவியல் பிரிவில் மூன்று படிப்புகளும் வழங்கப்படுகின்றன.





</doc>
<doc id="264518" url="https://ta.wikipedia.org/wiki?curid=264518" title="கந்தக நாற்குளோரைடு">
கந்தக நாற்குளோரைடு

கந்தக நாற்குளோரைடு "(Sulfur tetrachloride)" என்பது SCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும் வெளிர் மஞ்சள் நிறத்துடன் திண்மமாகக் காணப்படும் இச்சேர்மம் நிலைப்புத் தன்மையற்று காணப்படுகிறது. 242 கெல்வின் வெப்பநிலைக்கு மேல் கந்தக நாற்குளோரைடு சிதைவடைந்து கந்தக இருகுளோரைடு மற்றும் குளோரினாக மாறுகிறது. கந்தக இருகுளோரைடு மற்றும் குளோரினை 193 கெல்வின் வெப்பநிலைக்கு சூடுபடுத்தினால் கந்தக நாற்குளோரைடு உருவாகிறது. 

கந்தக நாற்குளோரைடின் திண்ம அமைப்பு தொடர்பான உறுதியான கருத்துகள் ஏதுமில்லை. அனேகமாக SCl3Cl என்ற அயனிகளால் உருவான உப்பாக இது இருக்கலாம். ஏனெனில் இதனுடன் தொடர்புடைய உப்புகள் அறியப்பட்டுள்ளன. 
கந்தக நாற்குளோரைடு −30 °செல்சியசு வெப்பநிலைக்குக் கீழ் திண்மநிலையில் நிலைப்புத் தன்மையுடன் காணப்படுகிறது. வெப்பநிலை உயர்ந்தால் இச்சேர்மம் சிதைவடைந்து கந்தகம் மற்றும் குளோரினாக மாறுகிறது. திண்மநிலையில் இறுதியாக தூளாக்கப்பட்டபின் இது வெண்மைநிற பொருளாகக் காணப்படுகிறது. சிதைவடையும் அதேநேரத்தில் −20 ° செல்சியசு வெப்பநிலையில் இது உருகத் தொடங்குகிறது. தண்ணீருடன் வினைபுரிந்து நீராற்பகுப்பு மூலமாக ஐதரசன் குளோரைடு மற்றும் கந்தக டை ஆக்சைடு ஆகியனவற்றைக் கொடுக்கிறது.
வாயுநிலை கந்தக நாற்குளோரைடானது சாய்ந்தாடி மூலக்கூற்று வடிவமைப்பைக் கொண்டுள்ளதாக நுண்ணலை நிறமாலையியல் ஆய்வும் எலக்ட்ரான் விளிம்பு வளைவு ஆய்வும் தெரிவிக்கின்றன. திரவநிலையில் இது நிலையற்ற முக்கோண இரட்டைப்பட்டைக் கூம்பு வடிவமைப்பையும் வெளிப்படுத்துகிறது.






</doc>
<doc id="264522" url="https://ta.wikipedia.org/wiki?curid=264522" title="இராமசாமிக் கவிராயர்">
இராமசாமிக் கவிராயர்

இராமசாமிக் கவிராயர் பாடியனவாக 12 பாடல்கள் அச்சேறியுள்ளன. அவற்றில் பதினோரு பாடல்கள் மணலி இராமன் என்னும் காதலன் மாட்டுத் தலைவி அவனது மாலையை வாங்கிவரும்படித் தோழியரைத் தூது அனுப்புவதாக சில பாடல்களும், குருகு, அன்னம் முதலானவற்றைத் தூது விட்டதாக கூறும் பாடல்களும் அமைந்துள்ளன. கடைசியில் உள்ள பாடல் வெறிவிலக்கல் என்னும் துறை பற்றியதாக உள்ளது. 

அவனை வள்ளல் என்று காட்டுவதற்காக ஒரு பாடல் அவன் பெயரைக் கன்னன் என்று குறிப்பிடுகிறது. இராமன் என்னும் அவன் பெயரை இலங்கையை வென்றோன் மருகன் என்று ஒரு பாடல் குறிப்பிடுகிறது. குருகினைத் தூது விடும் பாடல் ஒன்று அவனை வரதுங்கராமன் என்று குறிப்பிடுகிறது. அவன் மனையைத் தேராக்கித், தன் மகனைத் தேரோட்டியாக்கித், தன் பேரக்குழந்தைகளைத் தேர்க்காலாக்கித், தன்னை ஒரு அம்பாக்கிக்கொண்டு என்மேல் எய்கிறான் என்று தலைவி கூறுவதாக ஒரு பாடல் உள்ளது. புதுவை முத்துகுமர தொண்டன் என்பவர் போல் கவி பாட முடியாது என்று ஒரு பாடல் குறிப்பிடுகிறது. கலசைத் தெய்வசிகாமணி என இவன் பெயரை ஒரு பாடல் தெரிவிக்கிறது. பருத்திப் பொதியில் இட்ட தீயைப் போலக் காமம் தன்னை வருத்துதாகக் கூறும் உவமை புதுமையாகவும் சிறப்பாகவும் உள்ளது. 


</doc>
<doc id="264528" url="https://ta.wikipedia.org/wiki?curid=264528" title="எதிர்சமச்சீர் உறவு">
எதிர்சமச்சீர் உறவு

கணிதத்தில், ஒரு கணத்தில் வரையறுக்கப்பட்ட ஈருறுப்பு உறவு எதிர்சமச்சீர் ("antisymmetric") எனில், அக்கணத்தின் வெவ்வேறான உறுப்புகளைக் கொண்ட எந்தவொரு சோடி உறுப்புகளிலும் ஒரு உறுப்பு மற்றொன்றோடு உறவு கொண்டிருக்கும் நிலையில், இரண்டாவது உறுப்பு முதல் உறுப்புடன் உறவு கொண்டிருக்காது. 

"X" கணத்தில் வரையறுக்கப்பட்ட ஈருறுப்பு உறவு "R" எதிர்சமச்சீர் எனில்:

கணிதக் குறியீட்டில்:

அல்லது சமானமாக,




"x" , "y" இரு மெய்யெண்கள். 


"A" , "B" என்ற இரு கணங்களில், "A" இல் உள்ள உறுப்புகள் அனைத்தும் "B" இலும், "B" இல் உள்ள உறுப்புகள் அனைத்தும் "A" இலும் இருக்குமானால், "A" , "B" இரண்டும் ஒரே உறுப்புகளைக் கொண்டிருக்கும். அதாவது அவையிரண்டும் சமகணங்கள்:






</doc>
<doc id="264530" url="https://ta.wikipedia.org/wiki?curid=264530" title="மக்கள் தொகை அடிப்படையில் நாடுகளின் பட்டியல் (ஐக்கிய நாடுகள்)">
மக்கள் தொகை அடிப்படையில் நாடுகளின் பட்டியல் (ஐக்கிய நாடுகள்)

ஐக்கிய நாடுகள் அவை கணக்கீட்டு பிரசுரத்தின் அடிப்படையில் சுயாதீன நாடுகளினதும் சார்பு மண்டலங்களினதும் பட்டியல்.




</doc>
<doc id="264531" url="https://ta.wikipedia.org/wiki?curid=264531" title="ஆலன் கிரீன்சுபன்">
ஆலன் கிரீன்சுபன்

ஆலன் கிரீன்சுபன் (Alan Greenspan மார்ச்சு 6, 1926) என்பவர் அமெரிக்கப் பொருளியல் அறிஞர். 1987 முதல் 2006 வரை பெடரல் ரிசர்வ் என்னும் அமெரிக்க நடுவண் வங்கியின் தலைவராக இருந்தவர். தாராளமயக் கொள்கையில் புகழ்பெற்ற அயன் ராண்ட் என்பவரின் சீடர் என்று ஆலன் கருதப்படுகிறார்.

அமெரிக்கக் குடியரசுத் தலைவர் ரொனால்ட் ரீகன் காலத்தில் ஆலன் கிரீன்சுபன் இப்பதவியில் அமர்த்தப்பட்டார். இவர் ரொனால்ட் ரீகன், ஜார்ஜ் எச்.டபில்யூ. புஷ், பில் கிளிண்டன், ஜார்ஜ் வாக்கர் புஷ் ஆகிய நான்கு குடியரசுத் தலைவர்களுக்கும் பெடரல் ரெசர்வ் தலைவர் என்கிற முறையில் தம் பொருளியல் அறிவுரைகளையும் கருத்துகளையும் வழங்கும் வாய்ப்பு ஆலனுக்குக் கிடைத்தது.

1987 இல் அமெரிக்க நாடு சந்தித்த பெரும் சிக்கலான பங்குச் சந்தை சரிவை ஆலன் தம் பொருளாதார நடவடிக்கைகளால் தடுத்தார்.
2000 ஆண்டுகளின் தொடக்கத்தில் ஆலன் கொண்டு வந்த வட்டி விகிதக் குறைப்பு நடவடிக்கையும், கட்டுப்பாடுகள் இல்லாத தளர்வுக் கொள்கையும் சில ஆண்டுகளில் வீட்டுக் கடன் அடமானப் பிரச்சினைகளுக்கு வழி வகுத்தன என்று ஆலன் மீது குறை சொல்லப்பட்டது.

தம் நினைவுகளைத் தொகுத்து ஒரு நூலை (The Age of Turbulence) எழுதி 2007 இல் வெளியிட்டார். 



</doc>
<doc id="264532" url="https://ta.wikipedia.org/wiki?curid=264532" title="இயற்கையான மக்கள் தொகை அதிகரிப்பு அடிப்படையில் நாடுகளின் பட்டியல்">
இயற்கையான மக்கள் தொகை அதிகரிப்பு அடிப்படையில் நாடுகளின் பட்டியல்

இப்பட்டியல் இயற்கையான மக்கள் தொகை அதிகரிப்பு அடிப்படையில் நாடுகளின் பட்டியல் ஆகும்.

இயற்கையான மக்கள் தொகை அதிகரிப்பு அல்லது இயற்கையான அதிகரிப்பு பிறப்பு வீதத்தினை இறப்பு வீதம் மூலம் கழிப்பதால் பெறப்படுகிறது. 

பிறப்பு வீதமும் இறப்பு வீதமும் 2010 ஆம் ஆண்டுக்கான த வேர்ல்டு ஃபக்ட்புக் தரவின் அடிப்படையில் அமைந்துள்ளது.


</doc>
<doc id="264533" url="https://ta.wikipedia.org/wiki?curid=264533" title="மக்கள் தொகை அடிப்படையில் தேசிய தலைநகரங்களின் பட்டியல்">
மக்கள் தொகை அடிப்படையில் தேசிய தலைநகரங்களின் பட்டியல்

இது ஒரு மக்கள் தொகை அடிப்படையில் தேசிய தலைநகரங்களின் பட்டியல் ஆகும். சார்பு மண்டலங்களினதும் அங்கீகாரம் பெறாத பகுதிகளினதும் தலைநகர்கள் "சாய்வு எழுத்தில்" குறிக்கப்பட்டுள்ளன.



</doc>
<doc id="264534" url="https://ta.wikipedia.org/wiki?curid=264534" title="கடிகைமுத்துப் புலவர்">
கடிகைமுத்துப் புலவர்

கடிகைமுத்துப் புலவர் உமறுப் புலவர் பெருமானுக்கு ஆசிரியராக விளங்கியவர். தனிப்பாடல் திரட்டு நூலில் இவர் பாடியனவாக 246 பாடல்கள் உள்ளன. அவை மடக்கு, பின்முடுகு வெண்பா வெண்டுறை, முன்முடுகு வெண்பா, விருத்தம், கட்டளைக் கலிப்பா, கட்டளைக் கலித்துறை, கொச்சகம் முதலான யாப்பமைதிகளைக் கொண்டவை. இவை வெங்கடேசு ரெட்டன் (வெங்கடேசு ரெட்டமன்) என்பவன்மீது பாடப்பட்டவை. தலைவி ஒருத்தி வெங்கடேசு ரெட்டமன் மீது காதல் கொண்டு பாடுவதாகப் பாடல்கள் அமைந்துள்ளன. 
மடியில் வைத்து முலை பிடித்து வலிய முத்தமிட முகத்தில்
முடியுறைக்க நகமழுத்தி முதுகினிற் கைபட வணைத்து
நெடிய புட்கள் குரலெழுப்பி நிலைதரித்த விழியிமைக்க
விடியு மட்டு மனுபவித்து வெங்கடேசு ரெட்டமன்


</doc>
<doc id="264538" url="https://ta.wikipedia.org/wiki?curid=264538" title="அழகப்பா அரசினர் கலைக்கல்லூரி">
அழகப்பா அரசினர் கலைக்கல்லூரி

அழகப்பா அரசினர் கலைக்கல்லூரி இந்தியாவின் தமிழ்நாட்டில் காரைக்குடியில் செயற்பட்டுவரும் அரசு கலைக்கல்லூரி ஆகும். இக்கல்லூரி 1947ஆம் ஆண்டில் ராம. அழகப்ப செட்டியாரால் நிறுவப்பட்டது. இது, காரைக்குடி அழகப்பா பல்கலைக்கழகத்தின் இணைப்பு கல்லூரியாக விளங்கி வருகிறது. இக்கல்லூரியில் இருசுழற்சி முறையில் பட்டப்படிப்புகள் வழங்கப்படுகின்றன.


</doc>
<doc id="264544" url="https://ta.wikipedia.org/wiki?curid=264544" title="கட்டளைக் கலிப்பா">
கட்டளைக் கலிப்பா

கட்டளைக் கலிப்பா யாப்பிலக்கணம் கூறும் செய்யுள் பாங்குகளில் ஒன்று. விருத்தம் போன்ற அமைப்பினை உடைய இந்தப் பாவானது நான்கு அடிகளைக் கொண்டிருக்கும். அந்த அடிகள் வரையறுத்த எழுத்து எண்ணிக்கையை அடிப்படையாகக் கொண்டவை. நேரசையில் பாடல் தொடங்கினால் 11 எழுத்துக்களையும், நிரையசையில் பாடல் தொடங்கினால் 12 எழுத்துக்களையும் அடி வரையறையாகக் கொண்டிருக்கும். 
ஆரசந் திரணத்து மண்டு மண்டி
ஊரசந் திரவிற் பாதிசென்றுமே 
தீரசந் திரகாவியிடக் கயா
வீரசந் திரகிரி நகராதிபா 

எழுத்துக்களை எண்ணும்போது மெய்யெழுத்தை விட்டுவிட்டு எண்ணுதல் வேண்டும். வேண்டுமேல் குற்றியலுகரம், குற்றியலிகரம் எழுத்துக்களையும் எண்ணிக்கையில் சேர்க்காமல் எண்ணுதல் வேண்டும்.

ஆ\1\ர\2\சந்\3\ தி\4\ர\5\ணத்\6\து\7\ மண்\8\டு\9\ மண்\10\டி\11\ (இது நேரசையில் தொடங்கிய அடி). நிரையசையில் தொடங்கிய பாடலை விக்கிமூலம் கடிகைமுத்துப் புலவர் பாடலில் காணலாம்.


</doc>
<doc id="264545" url="https://ta.wikipedia.org/wiki?curid=264545" title="காட்டுப்பள்ளி கப்பல் கட்டும் தளம்">
காட்டுப்பள்ளி கப்பல் கட்டும் தளம்

காட்டுப்பள்ளி கப்பல் கட்டும்தளம் (Kattupalli Shipyard cum Captive Port Complex) சென்னை எண்ணூர் அருகேயுள்ள காட்டுப்பள்ளி கிராமத்தில் எல் & டி ஷிப்பில்டிங் லிமிடெட் மூலம் கட்டப்பட்டது. இந்தத் தளம் டிட்கோ மற்றும் லார்சன் & டூப்ரோ ( எல் & டி ) கூட்டாக இணைந்து இரண்டு கட்டங்களாக அமைக்கப்படுகிறது.

இங்கு ஜப்பான் மற்றும் கொரிய கப்பல் கட்டும் தளங்களோடு போட்டியிடும் வகையில், பெரிய அளவிளான போர்க்கப்பல்கள், கார் சரக்குந்துகள், நீர்மூழ்கி கப்பல்கள், கடற்படை ரோந்துக் கப்பல்கள் மற்றும் வேகமாக செல்லும் ரோந்துக் கப்பல்கள் போன்ற சிறப்பு கப்பல்கள் கட்டும் தளமாக உருவாக்கிட திட்டமிடப்பட்டுள்ளது. இந்த பிராந்தியத்தில் கொழும்பு மற்றும் சிங்கப்பூருக்கு பிறகு, மூன்றாவது பெரிய சர்வதேச கப்பல் பழுது பார்க்கும் தளமாக காட்டுப்பள்ளி இருக்கிறது. 


</doc>
<doc id="264546" url="https://ta.wikipedia.org/wiki?curid=264546" title="முதல் திருமண வயது">
முதல் திருமண வயது

முதல் திருமண வயது என்ற இப்பட்டியல் முழுமையடையவில்லை. இப்பட்டியல் 2000 ஆம் ஆண்டிற்குப் பிற்பட்ட தரவுகளைக் கொண்டுள்ளது.



</doc>
<doc id="264549" url="https://ta.wikipedia.org/wiki?curid=264549" title="திருமண முறிவு மக்கள் தொகையியல்">
திருமண முறிவு மக்கள் தொகையியல்

இது ஒரு திருமண முறிவு மக்கள் தொகையியல் பட்டியல் ஆகும். 


</doc>
<doc id="264551" url="https://ta.wikipedia.org/wiki?curid=264551" title="இன, கலாச்சார வேற்றுமை அளவின் அடிப்படையில் நாடுகளின் பட்டியல்">
இன, கலாச்சார வேற்றுமை அளவின் அடிப்படையில் நாடுகளின் பட்டியல்

இப்பட்டியல் இன, கலாச்சார வேற்றுமை அளவின் அடிப்படையில் நாடுகளைப் பட்டியலிடுகின்றது.

இப்பட்டியல் வேறுபட்ட நாடுகளில் உள்ள இன, கலாச்சார, எழுத்தறிவு, சமய காரணிகளின் அடிப்படையில் ஒப்பிடப்பட்டு பொருளாதார இலக்கியத்தில் பாவிக்கப்படுகிறது.

பிரன் பட்டியல், மொழிகளுக்கிடையிலான ஒற்றுமையின் அடிபப்டையில் கலாச்சாரக் காரணியை ஆராய்கிறது. 1 = இரண்டு அல்லது அதற்கு மேற்பட்ட தொடர்பற்ற மொழிகள். 0 = ஒரே மொழி பேசுவோர்.
இப்பட்டியல் அலி சினாவும் பிறருடைய ஆய்வின் அடிப்படையில் அமைந்துள்ளது. கலைக்களஞ்சிய பிரித்தானிக்காவின் பட்டியலிலிருந்து இன, கலாச்சார, எழுத்தறிவு, சமய ஆகிய விடயங்களில் இருந்து உருவாக்கப்பட்டுள்ளது.


</doc>
<doc id="264553" url="https://ta.wikipedia.org/wiki?curid=264553" title="நிகர குடி பெயர்தல் அடிப்படையில் நாடுகளின் பட்டியல்">
நிகர குடி பெயர்தல் அடிப்படையில் நாடுகளின் பட்டியல்

இது நிகர குடி பெயர்தல் அடிப்படையில் நாடுகளின் பட்டியல் ஆகும். வருடத்தில் 1000 பேரில் குடிபெயர்வோர் அடிப்படையில் வித்தியாசம் காட்டப்பட்டுள்ளது.


</doc>
<doc id="264554" url="https://ta.wikipedia.org/wiki?curid=264554" title="நகர்ப்புற மக்கள் தொகை அடிப்படையில் நாடுகளின் பட்டியல்">
நகர்ப்புற மக்கள் தொகை அடிப்படையில் நாடுகளின் பட்டியல்

இது ஒரு நகர்ப்புற மக்கள் தொகை அடிப்படையில் நாடுகளின் பட்டியல் .



</doc>
<doc id="264558" url="https://ta.wikipedia.org/wiki?curid=264558" title="நகராக்கம் அடிப்படையில் நாடுகள்">
நகராக்கம் அடிப்படையில் நாடுகள்

இது ஒரு நகராக்கம் அடிப்படையில் நாடுகள் பற்றிய பட்டியல் ஆகும்.

இத்தரவு 2011 ஆம் ஆண்டு தரவிலிருந்து எடுக்கப்பட்டது. குறிப்பு: சீனக் குடியரசு, கொசோவோ போன்ற விவாதத்திற்கிடமான நாடுகள் இப்பட்டியலில் இடம்பெறவில்லை.



</doc>
<doc id="264560" url="https://ta.wikipedia.org/wiki?curid=264560" title="வீடுகளின் எண்ணிக்கை அடிப்படையில் நாடுகளின் பட்டியல்">
வீடுகளின் எண்ணிக்கை அடிப்படையில் நாடுகளின் பட்டியல்

இது ஒரு வீடுகளின் எண்ணிக்கை அடிப்படையில் நாடுகளின் பட்டியல் ஆகும். இப்பட்டியல் வீடுகளில் வாழும் அளவுக்கேற்பவும், ஏனைய விதங்களில் உள்ள தங்குமிடங்களைத் தவிர்த்தும் அமைந்துள்ளது.


</doc>
<doc id="264563" url="https://ta.wikipedia.org/wiki?curid=264563" title="வைத்தியசாலைப் படுக்கைகளின் அடிப்படையில் நாடுகளின் பட்டியல்">
வைத்தியசாலைப் படுக்கைகளின் அடிப்படையில் நாடுகளின் பட்டியல்

இது ஒரு வைத்தியசாலைப் படுக்கைகளின் அடிப்படையில் நாடுகளின் பட்டியல் ஆகும். 1000 பேருக்கு என்ற வகையில் பொருளியல் கூட்டுறவு மற்றும் வளர்ச்சிக்கான அமைப்பு பிரசுரித்த இப்பட்டியல் ஒரு நாட்டின் நலம் பேணல் பற்றிய முக்கிய அளவீடாகும்.



</doc>
<doc id="264564" url="https://ta.wikipedia.org/wiki?curid=264564" title="அரசாங்கத்தினால் நலச் செலவு செலுத்துதல் அடிப்படையில் நாடுகளின் பட்டியல்">
அரசாங்கத்தினால் நலச் செலவு செலுத்துதல் அடிப்படையில் நாடுகளின் பட்டியல்

இது ஒரு அரசாங்கத்தினால் நலச் செலவு செலுத்துதல் அடிப்படையில் நாடுகளின் பட்டியல் ஆகும். இத்தரவு உலக சுகாதார அமைப்பு பிரசுரித்த 2010 ஆம் ஆண்டிற்கான அறிக்கையில் இருந்து பெறப்பட்டதாகும்.



</doc>
<doc id="264567" url="https://ta.wikipedia.org/wiki?curid=264567" title="தற்கொலை விகித அடிப்படையில் நாடுகளின் பட்டியல்">
தற்கொலை விகித அடிப்படையில் நாடுகளின் பட்டியல்

இது ஒரு தற்கொலை விகித அடிப்படையிலான நாடுகளின் பட்டியல் ஆகும். இதன் தரவுகள் உலக சுகாதார அமைப்பு அறிக்கையில் இருந்து பெறப்பட்டது.

இற்றை: சூன் 13, 2015.




</doc>
<doc id="264574" url="https://ta.wikipedia.org/wiki?curid=264574" title="தோமசு லின்டால்">
தோமசு லின்டால்

தோமசு ராபர்ட் லின்டால் ("Tomas Robert Lindahl", பிறப்பு: 28 சனவரி 1938) சுவீடிய அறிவியலாளர். இவர் புற்றுநோய் ஆய்வுக்காக அறியப்படுகிறார். டி. என். ஏ. கோளாறை திருத்துவது குறித்த ஆய்வுக்காக 2015 ஆம் ஆண்டு வேதியியலுக்கான நோபல் பரிசு இவருக்கும், பவுல் மோட்ரிச் (அமெரிக்கா), அசீசு சாஞ்சார் (துருக்கி) ஆகியோருக்கும் வழங்கப்பட்டது.

லின்டால் தனது முனைவர் பட்டத்தை 1967 ஆம் ஆண்டிலும், மருத்துவ முனைவர் பட்டத்தை 1970 ஆம் ஆண்டிலும் ஸ்டாக்ஹோம் கரோலின்ஸ்கா ஆய்வு மையத்தில் பெற்றுக் கொண்டார்.

முனைவர் பட்டத்தைப் பெற்ற பின்னர் லிண்டால் பிரின்ஸ்டன் பல்கலைக்கழகம், ராக்ஃபெல்லர் பல்கலைக்கழகங்களில் முதுமுனைவர் பட்டம் பெற்றார். பின்னர் அவர் ஐக்கிய இராச்சியத்துக்கு சென்று அங்கு புற்றுநோய் ஆய்வு மையத்தில் 1981 முதல் பணியாற்றி வருகிறார்.


</doc>
<doc id="264575" url="https://ta.wikipedia.org/wiki?curid=264575" title="பவுல் மோட்ரிச்">
பவுல் மோட்ரிச்

பவுல் எல். மோட்ரிச் ("Paul L. Modrich", பிறப்பு: 13 ஜூன் 1946) டியூக் பல்கலைக்கழக உயிர்வேதியியல் பேராசிரியரும், அவார்டு இயூசு மருத்துவக் கழக ஆய்வாளரும் ஆவார். இவர் தனது முனைவர் பட்டத்தை 1973 இல் இசுட்டான்போர்டு பல்கலைக்கழகத்தில் பெற்றுக் கொண்டார். டி. என். ஏ. பொருந்தாமையை சீர்ப்படுத்திய ஆய்வுகளுக்காக இவருக்கும், சுவீடனைச் சேர்ந்த தோமசு லின்டால், மற்றும் துருக்கியரான அசீசு சாஞ்சார் ஆகியோருக்கும் 2015 ஆம் ஆண்டுக்கான வேதியியலுக்கான நோபல் பரிசு வழங்கப்பட்டது.



</doc>
<doc id="264577" url="https://ta.wikipedia.org/wiki?curid=264577" title="அசீசு சாஞ்சார்">
அசீசு சாஞ்சார்

அசீசு சாஞ்சார் ("Aziz Sancar", பிறப்பு: 1946) துருக்கிய அமெரிக்க உயிர் வேதியியல் அறிவியலாளர் ஆவார். மூலக்கூற்று உயிர்வேதியியல் வல்லுநரான இவர் டி. என். ஏ. சீராக்கல் ஆய்வுகளுக்காக அறியப்படுகிறார். . டி. என். ஏ. பொருந்தாமையை சீர்ப்படுத்திய ஆய்வுகளுக்காக இவருக்கும், சுவீடனைச் சேர்ந்த தோமசு லின்டால், மற்றும் அமெரிக்காவைச் சேர்ந்த பவுல் மோட்ரிச் ஆகியோருக்கும் 2015 ஆம் ஆண்டுக்கான வேதியியலுக்கான நோபல் பரிசு கூட்டாக வழங்கப்பட்டது.. ஒளிவினை நொதி மற்றும் பாக்டிரியாக்களின் நியூக்ளியோடைடுகளை வெட்டி பழுதுபார்த்தல் போன்ற துறைகளிலும் இவருடைய பங்களிப்புகள் உள்ளன.


</doc>
<doc id="264579" url="https://ta.wikipedia.org/wiki?curid=264579" title="மொத்த நலச் செலவு அடிப்படையில் நாடுகளின் பட்டியல்">
மொத்த நலச் செலவு அடிப்படையில் நாடுகளின் பட்டியல்

இப்பட்டியல் கொள்வனவு ஆற்றல் சமநிலை, மொத்த உள்நாட்டு உற்பத்தி வீதம் ஆகியவற்றின் அடிப்படையில் அமைந்த மொத்த நலச் செலவு அடிப்படையில் நாடுகளின் பட்டியல் ஆகும்.



</doc>
<doc id="264582" url="https://ta.wikipedia.org/wiki?curid=264582" title="பன்னாட்டு புத்தாக்கச் சுட்டெண்">
பன்னாட்டு புத்தாக்கச் சுட்டெண்

பன்னாட்டு புத்தாக்கச் சுட்டெண் என்பது ஒரு நாட்டின் புத்தாக்க அளவை அளப்பதற்காககப் பயன்படுத்தப்படும் உலகளாவிய சுட்டெண் ஆகும். இது சில அமைப்புக்களின் துணையுடன் செய்யப்படுகின்றது.

நாடுகள் வாரியான பன்னாட்டு புத்தாக்கச் சுட்டெண் பட்டியல் பின்வருமாறு:




</doc>
<doc id="264583" url="https://ta.wikipedia.org/wiki?curid=264583" title="பாடசாலையில் பெண்களின் வருடாந்த சராசரி அடிப்படையில் நாடுகளின் பட்டியல்">
பாடசாலையில் பெண்களின் வருடாந்த சராசரி அடிப்படையில் நாடுகளின் பட்டியல்

பாடசாலையில் பெண்களின் வருடாந்த சராசரி அடிப்படையில் நாடுகளின் பட்டியல் என்பது 2010 ஆம் ஆண்டு வெளியிடப்பட்ட 25 முதல் 34 வயதுக்கிடைப்பட்ட பெண்களிடம் மேற்கொள்ளப்பட்ட ஆய்வின் அடிப்படையில் தயாரிக்கப்பட்ட பட்டியலாகும்.




</doc>
<doc id="264587" url="https://ta.wikipedia.org/wiki?curid=264587" title="அசெட்டைல் அசெட்டோன்">
அசெட்டைல் அசெட்டோன்

அசெட்டைல் அசெட்டோன் "(Acetylacetone)" என்பது இரண்டு அமைப்புச் சமநிலை மாற்றிய வடிவங்களில் காணப்படும் ஒரு கரிமச் சேர்மமாகும். பெரும்பாலான பயன்பாடுகளில் இவை இரண்டும் விரைவாக தங்களுக்குள் இடைமாற்றம் அடைந்து ஒரே சேர்மமாக இணைந்து விடுவதாகக் கருதப்படுகிறது. முன்னதாக இச்சேர்மம் இரு கீட்டோன் வடிவமாகக் கருதப்பட்டு 2,4,பென்டேன்டையோன் என்று பெயரிடப்பட்டாலும் ஈனால் வடிவம் இச்சேர்மத்திற்குரிய போதுமான வடிவமாக உருவாவதாகக் கருதப்படுகிறது. மேலும் பல கரைப்பான்களுக்கு இதுவே சாதகமான வடிவமாகவும் உள்ளது. நிறமற்ற அல்லது ஓரளவு மஞ்சள் நிறமுள்ள எளிதில் பாயும் நீர்மமான இச்சேர்மம் பொது ஈரணு ஈணியான அசெட்டைல் அசெட்டோனேட்டு தயாரிப்பதற்கான ஒரு முன்னோடியாக விளங்குகிறது. தொகுப்பு முறையில் பல்வளைய சேர்மங்கள் தயாரிப்பதறகான கட்டுறுப்புகளாகவும் இவை செயல்படுகின்றன.

அசெட்டைல் அசெட்டோன் கரைசலில் கீட்டோ மற்றும் ஈனால் வடிவங்கள் அமைப்புச் சமநிலைகளாக ஒருங்கே காணப்படுகின்றன. ஈனால் வடிவமானது C2v சீரொழுங்கில் காணப்படுகிறது. இரண்டு ஆக்சிசன் அணுக்கள் ஐதரசன் அணுக்களுடன் சமமாக பகிர்ந்து கொள்கின்றன என்பது இதன் பொருளாகும். வாயு நிலையில் கீட்டோ-ஈனால் சமநிலை மாறிலி 11.7, ஈனால் வடிவத்திற்கு சாதகமாக இருக்கிறது. அணுக்கரு காந்த ஒத்ததிர்வு நிறமாலையியல், அகச்சிவப்பு நிறமாலையியல் மற்றும் பலமுறைகளிலும் இரண்டு அமைப்புச் சமநிலைகளும் வேறுபடுத்திக் காட்டப்படுகின்றன.
முனைவில்லா கரைப்பான்களில் சமநிலை மாறிலி மாற்றமடையாமல் உயர்ந்தே காணப்படுகிறது. முனைவுள்ள ஐதரசன் பிணைப்பு கரைப்பானான தண்ணீரில் கீட்டோ வடிவம் சாதகமாக உள்ளது. கார்பாக்சிலிக் அமிலத்தினுடைய வைனைல் ஒப்புமை வரிசையாக ஈனால் வடிவம் இருக்கிறது.

அசெட்டைல் அசெட்டோன் ஒர் வலிமை குறைந்த அமிலமாகும்.
நீர்க் கரைசலில் 25° செல்சியசு வெப்பநிலையில் இச்சமநிலையின் மதிப்பு pKa மதிப்புகள் 8.99±0.04 (I = 0), 8.83±0.02 (I = 0.1 M NaClO4 மற்றும் 9.00±0.03 (I=1.0 M NaClO4) என்று (I = கரைசலில் அயனிகளின் அடர்த்தியின் அளவான அயனிவலிவு ) ஐயுபிஏசி பரிந்துரைக்கிறது. கலப்புக் கரைப்பான்களின் மதிப்புகளும் அறியப்பட்டுள்ளன. மிகவலிமையான காரங்களான கரிம இலித்தியம் சேர்மங்கள் அசெட்டைல் அசெட்டோனை இருமுறை புரோட்டான் நீக்கம் செய்கின்றன. இந்நீக்கத்தால் விளையும் இருலித்தோ சேர்மங்களின் முதலாவது கார்பன் (C1) ஆல்கைலேற்றப்படுகிறது.

தொழிற்சாலைகளில் சமபுரொபனைல் அசெட்டேட்டின் வெப்ப மறுசீராக்கல் வினைவழியாக அசெட்டைல் அசெட்டோன் தயாரிக்கப்படுகிறது

ஆய்வகங்களில் அசெட்டோன் மற்றும் அசெட்டிக் நீரிலி உடன் வினையூக்கியான BF3 சேர்த்து வினைபுரியச் செய்வதன் மூலமும் தயாரிக்கலாம்:
எதில் அசெட்டேட்டுடன் அசெட்டோன் குறுக்க வினைபுரிவதைத் தொடர்ந்து அமிலமாக்கல் வினையின் மூலமாகவும் இதைத் தயாரிக்கலாம்:

இத்தொகுப்பு வினையின் எளிமை காரணமாக பல அசெட்டைல் அசெட்டோனேட்டுச் வரிசைச் சேர்மங்கள் அறியப்படுகின்றன. CHC(O)CHC(O)CH மற்றும்(CH)CC(O)CHC(O)CC(CH).என்பன சில உதாரணங்களாகும். அறுபுளோரோஅசெட்டைல் அசெட்டோனேட்டும் பல்வேறு ஆவியாகும் உலோக அணைவுச் சேர்மங்களைத் தயாரிக்கப் பயன்படுகிறது.


</doc>
<doc id="264592" url="https://ta.wikipedia.org/wiki?curid=264592" title="மேம்பாட்டு உதவி அடிப்படையில் அரசாங்கங்களின் பட்டியல்">
மேம்பாட்டு உதவி அடிப்படையில் அரசாங்கங்களின் பட்டியல்

இது ஒரு மேம்பாட்டு உதவி அடிப்படையில் அரசாங்கங்களின் பட்டியல் ஆகும். இது "அலுவலக மேம்பாட்டு உதவி" அமைப்பின் தரவு அடிப்படையில் அமைந்துள்ளது.


"அலுவலக மேம்பாட்டு உதவி" அல்லாத நாடுகளின் அறிக்கை:


அலுவலக மேம்பாட்டு உதவியின் அங்கத்துவ நாடுகளான ஐரோப்பிய ஒன்றிய நாடுகள் மொத்த தேசிய வருமானத்தியில் 0.42% வழங்கியுள்ளன.

மொத்த தேசிய உற்பத்தியின்படி அலுவலக மேம்பாட்டு உதவியற்ற நாடுகள் விபரம்:


</doc>
<doc id="264594" url="https://ta.wikipedia.org/wiki?curid=264594" title="வெளி நாட்டு உதவி பெற்ற நாடுகளின் பட்டியல்">
வெளி நாட்டு உதவி பெற்ற நாடுகளின் பட்டியல்

இது ஒரு வெளி நாட்டு உதவி பெற்ற நாடுகளின் பட்டியல் ஆகும். இது "அலுவலக மேம்பாட்டு உதவி" அமைப்பின் தரவு அடிப்படையில் அமைந்துள்ளது.

பொருளியல் கூட்டுறவு மற்றும் வளர்ச்சிக்கான அமைப்பு தரவு அடிப்படையில் இப்பட்டியலின் தரவுகள் அமைந்துள்ளன. இரு வகையான உதவிகள் உள்வாங்கப்பட்டுள்ளன. தொகை அமெரிக்க டொலரில் உள்ளது.



</doc>
<doc id="264595" url="https://ta.wikipedia.org/wiki?curid=264595" title="எபிக்கியூரிய மெய்யியலாளர்கள் பட்டியல்">
எபிக்கியூரிய மெய்யியலாளர்கள் பட்டியல்

இது ஓரளவு காலநிரல்படியமைந்த எபிக்கியூரிய மெய்யியலாளர்கள் பட்டியலாகும்.



</doc>
<doc id="264596" url="https://ta.wikipedia.org/wiki?curid=264596" title="வேலைவாய்ப்பு விகித அடிப்படையில் நாடுகளின் பட்டியல்">
வேலைவாய்ப்பு விகித அடிப்படையில் நாடுகளின் பட்டியல்

இப்பட்டியல் 15 - 64 வயதுக்குட்பட்டோரைக் கொண்ட வேலைவாய்ப்பு விகித அடிப்படையில் நாடுகளின் பட்டியல் ஆகும். 2013 பொருளியல் கூட்டுறவு மற்றும் வளர்ச்சிக்கான அமைப்பு ("OECD") தரவினை அடிப்படையாகக் கொண்டு இது உருவாக்கப்பட்டுள்ளது.




</doc>
<doc id="264597" url="https://ta.wikipedia.org/wiki?curid=264597" title="வேலைப்பாதுகாப்பு அடிப்படையில் நாடுகளின் பட்டியல்">
வேலைப்பாதுகாப்பு அடிப்படையில் நாடுகளின் பட்டியல்

இது ஒரு வேலைப்பாதுகாப்பு அடிப்படையில் நாடுகளின் பட்டியல் ஆகும். 


</doc>
<doc id="264599" url="https://ta.wikipedia.org/wiki?curid=264599" title="நீர்ப்பாசன நில அடிப்படையில் நாடுகளின் பட்டியல்">
நீர்ப்பாசன நில அடிப்படையில் நாடுகளின் பட்டியல்

இப்பட்டியல் த வேர்ல்டு ஃபக்ட்புக் தரவின் அடிப்படையில் அமைந்த நீர்ப்பாசன நில அடிப்படையில் நாடுகளின் பட்டியல் ஆகும.




</doc>
<doc id="264600" url="https://ta.wikipedia.org/wiki?curid=264600" title="ஏற்றத் தாழ்வு சரிசெய்யப்பட்ட மனித மேம்பாட்டுச் சுட்டெண் அடிப்படையில் நாடுகளின் பட்டியல்">
ஏற்றத் தாழ்வு சரிசெய்யப்பட்ட மனித மேம்பாட்டுச் சுட்டெண் அடிப்படையில் நாடுகளின் பட்டியல்

இது 2011 இலும் 2013 இலும் ஐக்கிய நாடுகள் வளர்ச்சித் திட்டம் பிரசுரித்த தரவின்படி அமைந்த ஏற்றத் தாழ்வு சரிசெய்யப்பட்ட மனித மேம்பாட்டுச் சுட்டெண் அடிப்படையில் நாடுகளின் பட்டியல் ஆகும்.

எல்லா தரவுகளும் 2011, 2013 ஆகிய கணிப்பீட்டின்படி அமைந்துள்ளன.

2013 அறிக்கை 

பின்வரும் 55 நாடுகளின் தரவுகளின் தவறியுள்ளது: ஆப்கானித்தான், அல்சீரியா, அந்தோரா, அன்டிகுவா பர்புடா, பகுரைன், பார்படோசு, பெலீசு, போட்சுவானா, புரூணை, புருண்டி, கேப் வர்டி, கொமொரோசு, கியூபா, டொமினிக்கா, எக்குவடோரியல் கினி, எரித்திரியா, மைக்குரோனீசியக் கூட்டு நாடுகள், பிஜி, காம்பியா, கிரெனடா, ஆங்காங், ஈரான், ஈராக், கிரிபட்டி, குவைத், லிபியா, லீக்கின்ஸ்டைன், மலேசியா, மாலி, மியான்மர், நியூசிலாந்து, பாலத்தீன், ஓமான், பலாவு, பப்புவா நியூ கினி, பரகுவை, கத்தார், உருசியா, செயிண்ட் கிட்சும் நெவிசும், செயிண்ட் லூசியா, செயிண்ட். வின்செண்ட் கிரெனேடின்ஸ், சமோவா, சவூதி அரேபியா, சீசெல்சு, சிங்கப்பூர், சொலமன் தீவுகள், தென்னாப்பிரிக்கா, சூடான், பகாமாசு, தொங்கா, துனீசியா, துருக்மெனிஸ்தான், ஐக்கிய அரபு அமீரகம், வனுவாட்டு.

2011 அறிக்கை

பின்வரும் 53 நாடுகளின் தரவுகளின் தவறியுள்ளது: ஆப்கானித்தான், அல்சீரியா, அந்தோரா, அங்கோலா, அன்டிகுவா பர்புடா, பகுரைன், பார்படோசு, பெலீசு, பூட்டான், போட்சுவானா, புரூணை, புருண்டி, கேப் வர்டி, கொமொரோசு, கியூபா, டொமினிக்கா, எக்குவடோரியல் கினி, எரித்திரியா, பிஜி, காம்பியா, கிரெனடா, ஆங்காங், ஈரான், ஈராக், ஜப்பான், கிரிபட்டி, குவைத், லிபியா, லீக்கின்ஸ்டைன், மலேசியா, மாலி, மால்ட்டா, மியான்மர், நியூசிலாந்து, பாலத்தீன், ஓமான், பலாவு, பப்புவா நியூ கினி, கத்தார், செயிண்ட் கிட்சும் நெவிசும், செயிண்ட் லூசியா, செயிண்ட். வின்செண்ட் கிரெனேடின்ஸ், சமோவா, சவூதி அரேபியா, சீசெல்சு, சிங்கப்பூர், சொலமன் தீவுகள், தென்னாப்பிரிக்கா, சூடான், தொங்கா, துருக்மெனிஸ்தான், ஐக்கிய அரபு அமீரகம், வனுவாட்டு.




</doc>
<doc id="264602" url="https://ta.wikipedia.org/wiki?curid=264602" title="தொழிலாளர் வள அடிப்படையில் நாடுகளின் பட்டியல்">
தொழிலாளர் வள அடிப்படையில் நாடுகளின் பட்டியல்

இது த வேர்ல்டு ஃபக்ட்புக் தரவினை அடிப்படையாகக் கொண்டு அமைந்த தொழிலாளர் வள அடிப்படையில் நாடுகளின் பட்டியல் ஆகும்.


</doc>
<doc id="264605" url="https://ta.wikipedia.org/wiki?curid=264605" title="வள பரவல் அடிப்படையில் நாடுகளின் பட்டியல்">
வள பரவல் அடிப்படையில் நாடுகளின் பட்டியல்

இது ஜினி குறியீடுகள் உட்பட்ட வள பரவல் அடிப்படையில் நாடுகளின் பட்டியல் ஆகும்.




</doc>
<doc id="264609" url="https://ta.wikipedia.org/wiki?curid=264609" title="வருமான சமத்துவத்தின் அடிப்படையில் நாடுகளின் பட்டியல்">
வருமான சமத்துவத்தின் அடிப்படையில் நாடுகளின் பட்டியல்

இது ஜினி குறியீடுகள் கொண்ட ஒரு வருமான சமத்துவத்தின் அடிப்படையில் நாடுகளின் பட்டியல் ஆகும்.

குறிப்பு:
R/P 10%: 10% வறுமையானோர் 10% பணக்காரர் சராசரி விகிதம்
R/P 20%: 20% வறுமையானோர் 20% பணக்காரர் சராசரி விகிதம்
Gini: ஜினி குறியீடு
UN: தரவு, ஐக்கிய நாடுகள் வளர்ச்சித் திட்டம்.
CIA: தரவு, நடுவண் ஒற்று முகமையின் த வேர்ல்டு ஃபக்ட்புக்.




</doc>
<doc id="264610" url="https://ta.wikipedia.org/wiki?curid=264610" title="வறுமையில் வாழும் மக்கள் தொகை வீதத்தின் அடிப்படையில் நாடுகளின் பட்டியல்">
வறுமையில் வாழும் மக்கள் தொகை வீதத்தின் அடிப்படையில் நாடுகளின் பட்டியல்

இது ஒரு வறுமையில் வாழும் மக்கள் தொகை வீதத்தின் அடிப்படையில் நாடுகளின் பட்டியல் ஆகும்.



</doc>
<doc id="264611" url="https://ta.wikipedia.org/wiki?curid=264611" title="ஆகத்து 1923 எயார் பார்மன் கோலியாத் மோதல்">
ஆகத்து 1923 எயார் பார்மன் கோலியாத் மோதல்

ஆகத்து 1923 எயார் பார்மன் கோலியாத் மோதல் 1923இல் ஆகத்து 27ஆம் நாள் இயந்திரக் கோளாறு காரணமாக எயார் பார்மன் கோலியாத் வகை வானூர்தி கட்டுபாட்டையிழந்ததால் நேர்ந்த விபத்து. இவ்விபத்தில் பயணிகளில் ஒருவர் கொல்லப்பட்டார். ஒன்பது பேர் காயமடைந்தனர். இது, ஐக்கிய இராச்சியத்தின் கென்ட் கிழக்கு மல்லிங் ("East Malling, Kent") என்ற இடத்தில் நடந்தபோது, வானூர்தியில் 2 ஊழியர்களோடு 11 பயணிகளும் மொத்தம் 13 பேர் இருந்தாதாக அறியப்பட்டது.[



</doc>
<doc id="264613" url="https://ta.wikipedia.org/wiki?curid=264613" title="மராத்திய அரச குலங்கள் மற்றும் அரசுகள் பட்டியல்">
மராத்திய அரச குலங்கள் மற்றும் அரசுகள் பட்டியல்

மராத்திய அரச குலங்கள் மற்றும் அரசுகள் பட்டியல், விடுதலைக்கு முந்தைய இந்தியாவில் ஆட்சி செய்த மராத்திய அரச குலங்கள் மற்றும் ஆண்ட பகுதிகள் விவரம்;



</doc>
<doc id="264614" url="https://ta.wikipedia.org/wiki?curid=264614" title="முன்னைய, தற்போதைய மக்கள் தொகை அடிப்படையில் நாடுகளின் பட்டியல் (ஐக்கிய நாடுகள்)">
முன்னைய, தற்போதைய மக்கள் தொகை அடிப்படையில் நாடுகளின் பட்டியல் (ஐக்கிய நாடுகள்)

இது 1950 - 2015 காலப்பகுதிக்குட்பட்ட, ஐக்கிய நாடுகள் கணிப்பீட்டின் மக்கள் தொகை அடிப்படையில் நாடுகளின் பட்டியல் ஆகும். மக்கள் தொகை ஆயிரங்களில் குறிக்கப்பட்டுள்ளது.




</doc>
<doc id="264618" url="https://ta.wikipedia.org/wiki?curid=264618" title="இலங்கைத் தமிழ்க் கல்வெட்டுக்களின் பட்டியல்">
இலங்கைத் தமிழ்க் கல்வெட்டுக்களின் பட்டியல்

இலங்கைத் தமிழ்க் கல்வெட்டுகள் என்னும் இப்பட்டியலில் இலங்கையின் பல பகுதிகளிலும் கண்டெடுக்கப்பட்ட தமிழ்க் கல்வெட்டுகளின் விபரங்கள் தரப்பட்டுள்ளன. இலங்கையில் 150க்கு மேற்பட்ட தமிழ்க் கல்வெட்டுகள் கண்டுபிடிக்கப்பட்டிருப்பதாகச் சொல்லப்படுகிறது. 8 ஆம் நூற்றாண்டு முதலான தமிழ்க் கல்வெட்டுக்கள் இலங்கையில் கிடைக்கின்றன. இக்கல்வெட்டுக்கள் பல்லவர் காலம், சோழர் காலம், பாண்டியர் காலம் எனப் பல்வேறு காலகட்டங்களைச் சேர்ந்தவை. திருகோணமலை, பதவியா, அனுராதபுரம், பொலனறுவை போன்ற பழங்கால நகரங்களை அண்டிய பகுதிகளில் மேற்படி கல்வெட்டுகளில் பல கண்டுபிடிக்கப்பட்டன.



</doc>
<doc id="264631" url="https://ta.wikipedia.org/wiki?curid=264631" title="அபயகிரித் தமிழ்க் கல்வெட்டு">
அபயகிரித் தமிழ்க் கல்வெட்டு

அபயகிரித் தமிழ்க் கல்வெட்டு என்பது அனுராதபுரத்தில் உள்ள பழங்காலத்து அபயகிரி விகாரையில் காணப்படும் ஒரு தமிழ்க் கல்வெட்டு ஆகும். அபயகிரிச் சைத்தியத்தின் மேடையொன்றின் விளிம்புப் பகுதியை அண்டிக் காணப்பட்ட கற்பாளம் ஒன்றில் இக்கல்வெட்டு உள்ளது. கலாசார முக்கோணத் திட்ட அலுவலர்களில் ஒருவரான எஸ். ஏ. பண்டாரநாயக்கா என்பவரே இக்கல்வெட்டை முதலில் கவனித்தவர். 1998ல் யப்பானியக் கல்வெட்டறிஞர் கராசிமா, தமிழ்நாட்டு அறிஞர்களான பேராசிரியர் சுப்பராயலு, பேராசிரியர் ப. சண்முகம், இலங்கையைச் சேர்ந்த பேராசிரியர் சி. பத்மநாதன் ஆகியோர் அனுராதபுரத்து அழிபாடுகளைப் பார்க்கச்சென்றபோது இந்தக் கல்வெட்டுப்பற்றி அறிந்து அதைப் படியெடுத்தனர்.




</doc>
<doc id="264645" url="https://ta.wikipedia.org/wiki?curid=264645" title="இரட்டையர்">
இரட்டையர்

இரட்டையர் என்போர் ஒரே கருத்தரிப்பில் பிறந்த இரு குழந்தைகள் ஆவர்.

1980ஆம் ஆண்டில், அமெரிக்காவில் பிறந்த இரட்டையரின் சதவீதம், ஆயிரம் பேரில் 18.9% சதவீதமாக இருந்தது. 2009ஆம் ஆண்டில் 33.3% சதவீதமாக இருந்தது. இது முந்தைய கணக்கெடுப்பைவிட 76% சதவீதம் உயர்ந்திருக்கிறது. 'டெஸ்ட் டியூப்' மூலம் பிறந்த முதல் குழந்தை 1978ஆம் ஆண்டில் பிறந்தது. உலகிலேயே யொருபா மக்களுக்கு தான் அதிக இரட்டையர்கள் பிறக்கின்றனர். அதாவது, ஆயிரத்துக்கு 100 இரட்டையர் என்ற விகிதத்தில் பிறப்புவிகிதம் உள்ளது. இவர்கள் ஒரு வகை சேனைக்கிழங்கை சாப்பிடுவதால் பைஸ்டோயீஸ்ட்ரோஜென் என்ற சுரப்பி சரக்கும். இந்த சுரப்பியினால் சூலகம் இரு பக்கமும் இரு முட்டைகளை வெளியிடுகிறது.

நடு ஆப்பிரிக்காவில் ஆயிரம் பேருக்கு 18-30 இரட்டையர் என்ற அடிப்படையில் இரட்டையரின் விகிதம் உள்ளது. இலத்தீன் அமெரிக்கா, தெற்கு ஆசியா, தென்கிழக்காசியா ஆகிய கண்டங்களில், ஆயிரம் பேரில் 6-9 இரட்டையர் என்ற அளவில் விகிதம் உள்ளது.


</doc>
<doc id="264646" url="https://ta.wikipedia.org/wiki?curid=264646" title="எய்ட்கின் பென்ஸ்">
எய்ட்கின் பென்ஸ்

எய்ட்கின் பென்ஸ் ("Aitken Spence", ஸ்கொட்லாந்து உச்சரிப்பு: , சிங்களம்: "එයිට්කින් ස්පෙන්ස්") ஓர் இலங்கைப் பொதுப் பங்கு நிறுவனம் ஆகும். இதன் வணிக நடவடிக்கைகளை தென்னாசியா, மத்திய கிழக்கு, ஆபிரிக்கா, பசுபிக் பகுதிகளில் மேற்கொள்கிறது. இது கொழும்புப் பங்குப் பரிவர்த்தனை யில் 1983ஆம் ஆண்டு முதல் நிரற்படுத்தப்பட்டு வருகிறது. இதன் முதன்மையான வணிக ஈடுபாடுகள் விடுதிகள், பயண ஏற்பாடுகள், கப்பல் போக்குவரத்துச் சேவைகள், பெயர்ச்சியியல், மின்னுற்பத்தி ஆகிய துறைகளைச் சார்ந்து உள்ளன. . மேலும் இக்குழுமம் பெருந்தோட்டம், நிதிச் சேவைகள், தகவல் தொழினுட்பம், வணிகச் செயலாக்க அயலாக்கம், அறிவுச் செயலாக்க அயலாக்கச் சேவைகள், அச்சிடல், உயர்த்தி முகவர் சேவைகள், ஆடை உற்பத்தி, கட்டட அபிவிருத்தி போன்றவற்றிலும் குறிப்பிடத்தக்களவு முதலீடுகளை மேற்கொண்டுள்ளது. 

எய்ட்கின் பென்ஸ், ஃபோர்ப்ஸ் இதழினால் தொடர்ச்சியாக மூன்று ஆண்டுகளாக, ஐக்கிய அமெரிக்காவுக்கு அப்பால் ஒரு பில்லியன் அமெரிக்கத் தொலருக்கு உட்பட்ட ஆண்டு விற்பனையை மேற்கொள்ளும் பொதுப்பங்கு நிறுவனங்களுள் மிக வெற்றிகரமான பொதுப் பங்கு நிறுவனமாக இனங்காணப்பட்டுள்ளது . எய்ட்கின் பென்ஸ், முதன்மை வெற்றியாளராகச் 2012ஆம் ஆண்டுக்கான சிறந்த பெருநிறுவனக் குடிமகன் விருதுகளில் இலங்கை வர்த்தக சம்மேளனத்தால் தெரிவுசெய்யப்பட்டது. 



</doc>
<doc id="264649" url="https://ta.wikipedia.org/wiki?curid=264649" title="கேரள மாநில மின்சார வாரியம்">
கேரள மாநில மின்சார வாரியம்

வரையறுக்கப்பட்ட கேரள மாநில மின்சார வாரியம் (Kerala State Electricity Board Ltd.), கேரள அரசின் கீழுள்ள ஒரு பொது முகமையாகும். மாநிலத்தில் மின் உற்பத்தி, பரிமாற்றம் மற்றும் வினியோகம் ஆகியன செய்யும் இவ்வாரியம், 1957-ல் உருவாக்கப்பட்டதும், மாநில மின்சக்தித்துறையின் அதிகாரத்திற்குள் வருவதுமாகும்.

1957, மார்ச் 7, அரசாணை எண்: EL-6475/56/PW-ன் படி கெ.பி.ஸ்ரீதரகைமள் என்பவரின் தலைமையில், ஐந்து உறுப்பினர்களின் ஒத்துழைப்போடு இந்த தொழில் நிறுவனம் தொடங்கப்பட்டது. திரு கொச்சி மின்சாரத் துறையின் அலுவலர்கள் பின் இவ்வாரியத்திற்கு மாற்றப்பட்டார்கள். ஆரம்பக் காலமான 1958-ல் 109.5 மெகாவாட் மின்சாரம் உற்பத்தி செய்யப் பட்டிருந்தது. அதன் பின் மின்சாரத் தேவைக் கூடியதால் மற்ற மாநிலங்களில் இருந்து மின்சாரம் வாங்க வேண்டி வந்தது. தற்போது வாரியத்திற்கு அநேகம் நீர்மின் திட்டங்கள் உள்ளன. 2008-ன் கணக்கின்படி 2657.24 மெகாவாட் மின்சாரம், வாரியம் பல்வேறுத் திட்டங்கள் வாயிலாக உற்பத்தி செய்கிறது. ஏறக்குறைய 91,59,399 பயனர்கள் தற்போது உள்ளனர்.

வாரியத்திற்கு 23 நீர்மின் திட்டங்களும், இரண்டு அனல்மின் திட்டங்களும், ஒரு காற்றாலையும் உள்ளது

அவைகள்



கேரள மின்சக்தி கம்பி வலையமைப்பு தென்னகப் பகுதி மின்பரிமாற்ற அமைப்புடன் இரண்டு 400 kv இரட்டை மின்சுற்று இணைப்புகளால் இணைக்கப்பட்டுள்ளது.
அவைகள்

220 kv மற்றும் 110 kv நிலைகளிலான 6 முக்கிய வெளிமாநில 
மின்பரிமாற்ற இணைப்புகள் உள்ளன.

220 kv இணைப்புகள்:

110 kv இணைப்புகள்
பாரசாலை-குழித்துறை மற்றும்

முதன்மை துணை மின்நிலையங்களில் நான்கு 400kv துணை நிலையங்களும், பதினேழு 220kv துணை நிலையங்களும் உட்படும். முக்கிய மின் கம்பி இணைப்புகள் 220kv -ஐ கொண்டதாகும்.

வாரியத்தின் மின்பரிமாற்றம் வட மற்றும் தேன் மண்டலங்கலாக பிரிக்கப்படுள்ளது. 

மாநில மின்சுமை அனுப்புகை மையம்(SLDC) கலமசேரியில் அமைந்துள்ளது.

400 kV துணை நிலையம், பள்ளிப்புரம்-திருவனந்தபுரம், பள்ளிக்கர-கொச்சி மற்றும் பாலக்காடு PGCIL உடமையில் வருவதாகும்.
திருச்சூர் மடக்கத்தரா 400 kv துணை மின்நிலையம் கேரளத்தின் முதல் 400 kv துணை மின்நிலையம் ஆகும்.

வாரியம் கேரள மாநிலத்தில், திருச்சூர் மாநகராட்சி மற்றும் மூனாறு (கண்ணன் தேவன் குன்றுகள் தவிர்த்து மாநிலம் முழுமைக்கும் மின் வினியோகம் செய்கிறது. வினியோகத் தேவைகளுக்காக வாரியம் மூன்று தலமாக பிரிக்கப்பட்டுள்ளது. அவை தேன் மண்டலம், மத்திய மண்டலம், வடக்கு மண்டலம்.



</doc>
<doc id="264655" url="https://ta.wikipedia.org/wiki?curid=264655" title="கேரள மாநிலப் பானங்கள் கழகம்">
கேரள மாநிலப் பானங்கள் கழகம்

வரையறுக்கப்பட்ட கேரள மாநிலப் பானங்கள் கழகம் (Kerala State Beverages Corporation Ltd-BEVCO) கேரள அரசிற்கு சொந்தமான பொதுவுடமைத் தொழில் நிறுவனமாகும். இது கேரள மாநிலத்தில் சில்லரையாகவும் மொத்தமாகவும் மது விற்பனை செய்யும் தனிப்பட்ட அதிகாரம் கொண்டுள்ளது. கேரள மாநிலம் முழுவதும் இந்திய தயாரிப்ப்பான வெளிநாட்டு மதுபானங்களின் சில்லரை விற்பனையையும் பீர் வாணிபத்தையும் கட்டுப்படுத்துகிறது.
கேரள மாநிலத்தில் அதிக இலாபந்தரும் பொது நிறுவனங்களில் இதுவும் ஒன்று. ஓணம், கிறித்துமஸ், ஆங்கிலப் புத்தாண்டு பண்டிகையின்போது விற்பனையின் அளவு மிகவும் அதிகமாக உள்ளது. சாலக்குடியில் பதிவான விற்பனையளவு மாநிலத்திலேயே முதலிடம் பெற்றுள்ளது சாலக்குடியின் மது விற்பனை நாளொன்றுக்கு சாராசரியாக 5-7 இலட்ச ரூபாயாக உள்ளது.

நீதியக ஆணையத்தின் பரிந்துரையின் பெயரில் 1984-ல் அப்காரி சட்ட திருத்த வாயிலாக சாராயம் தயாரிப்பிற்கும் வினியோகத்திற்கும் ஒரு பொதுக்கழகம் ஏற்படுத்தப் பட்டது. இக்கழகம் குடிக்கும் சாராயத்தில் மற்றுள்ள பொருட்களைச் சேர்த்து, குப்பியில் அடைத்து, முத்திரையிட்டு விற்பனை மற்றும் வினியோகம் செய்கிறது. மேலும் இக்கழகத்திற்கு இந்தியத் தயாரிப்பு வெளிநாட்டு மதுபானங்களை விற்பதற்கான அதிகாரமும் தரப்பட்டுள்ளது.



</doc>
<doc id="264659" url="https://ta.wikipedia.org/wiki?curid=264659" title="வியாபாரம்">
வியாபாரம்

வியாபாரம் என்பது நுகர்வோருக்கு பொருட்கள் மற்றும் சேவைகளை அளிக்கும் நடவடிக்கைகள் ஆகும்.

வியாபாரங்கள் முதலாளித்துவ பொருளாதாரங்களில் மேலோங்கியதாய், அனேகமானோர் தனியார் சொந்தமானதாக வாடிக்கையாளர்களுக்கு பொருட்களையும் சேவைகளையும் வழங்கி, பதிலுக்கு பொருட்கள், சேவைகள் அல்லது பணத்தை பறிமாறிக் கொள்கின்றனர். வியாபாரங்கள் சமூக இலாப நோக்கற்ற தொழில் முயற்சியாகவோ அல்லது அரசுக்குச் சொந்தமான பொது தொழில் முயற்சியாகவோ இருந்து குறிப்பிட்ட சமூகத்தையும் பொருளாதார நோக்கங்களையும் இலக்குக்கு உட்படுத்தலாம்.


</doc>
<doc id="264660" url="https://ta.wikipedia.org/wiki?curid=264660" title="கேரள மாநில நுகர்பொருள் வினியோகக் கழகம்">
கேரள மாநில நுகர்பொருள் வினியோகக் கழகம்

வரையறுக்கப்பட்ட கேரள மாநில நுகர்பொருள் வினியோகக் கழகம் ("Kerala State Civil Supplies Corporation Ltd.") கேரள மாநிலத்தில் பொது வினியோகத்திற்கு அரசுடமையில் உள்ள ஒரு தொழில் நிறுவனமாகும். இது பொதுவாக சப்ளெக்கோ என அறியப்படுகிறது. இது மாநிலம் முழுமைக்கும் உள்ள விற்பனை நிலையங்கள் வழியாக குறைந்த விலைக்கு நுகர்பொருட்களை வினியோகம் செய்கிறது. 1974-ல் உறுவாக்கப்பட்ட இந்நிறுவனம், கொச்சியை தலைமையிடமாக கொண்டு செயல்படுகிறது.

திறந்த சந்தையில் முதன்மை தேவைப்பொருட்களின் விலை உயர்வை கட்டுபடுத்துதல் என்பதனை முக்கிய நோக்கமாக கொண்டு தொடங்கப்பட்ட இந்நிறுவனம், அரசு திட்டத்தின் கீழ் இடைநிலை சந்தைகளின் வாயிலாக அரசு நிர்ணய மானிய விலையில் பொருட்களை வாங்கி நுகர்வோருக்கு விற்கிறது.



</doc>
<doc id="264664" url="https://ta.wikipedia.org/wiki?curid=264664" title="துர்வினிதன்">
துர்வினிதன்

துர்வினிதன் கங்க வம்சத்தின் 8வது அரசராக அறியப்படுகிறார். இவரது ஆட்சிக்காலத்தை கி. பி. 482 என அறுதியிட்டுக் கூறுகிறது. இவர் கொங்கணி வர்மனின் மகன் என்கிறது கொங்கு தேச ராஜாக்கள் கையேட்டுப் பிரதி. முந்தைய மன்னன் அவிந்தனுக்குப் பின் அரியணை ஏறினான். அவரது சகோதரர்களுடன் போட்டியிட்டு அரியணையைக் கைப்பற்றினான்.

கொங்கு தேசத்தை ஆண்ட கங்க வம்ச அரசர்களில் இவன் (தலவன்புரம்) தலக்காட்டை தலைநகராகக் கொண்டு கொங்கு தேசத்தையும் கன்னட தேசத்தையும் நீதி நெறி தவறாது ஆட்சி செய்தார் எனவும், மந்திர சாத்திரங்களைக் கற்று தேர்ச்சி பெற்று அதன் சக்தியால் பல தேச மன்னர்களை வென்றும், சேர, சோழ, பாண்டிய, ஆந்திர, கலிங்க தேசங்களை வென்று அவர்களிடமிருந்து கப்பம் பெற்று ஆட்சி செய்தார் எனவும், அறியமுடிகிறது.

துர்வினிதன் மிகச் சிறந்த கல்வியாளராக விளங்கினான், வடமொழியில் நல்ல தேர்ச்சி பெற்று வடமொழிப்புலவர் பாரவி எழுதிய கிருதார்ச் சுனியம் என்னும் நூலுக்கு உரை எழுதினார். குணாட்டியர் என்ற முனிவர் பைசாச மொழியில் எழுதிய பிருகத்கதை தமிழில் மொழி பெயர்த்தார். இதனை கொங்குவேள் என்பவர் பெருங்காவியமாக தமிழில் எழுதினார், இதன் முகவுரையிலும், பாதர் டேபார்டு (Father Tabbard) மிதிக் செய்தித்தாளில் (Mythic Journal) இதன் சிறப்பம்சத்தை அறியலாம்.

துர்விந்தன் ஆட்சியின் போது, பல்லவர்களுக்கும் கங்கர்களுக்கும் மோதல்கள் ஏற்பட்டன. கடும் போரில் பல்லவர்களைத் தோற்கடித்தார். இந்த வெற்றிகளால் தமிழ் நாட்டின் கொங்குமண்டலம் தொண்டைமண்டலம் ஆகிய பகுதிகளில் தனது அதிகாரத்தை நீட்டித்துக்கொண்டான்.

துர்விந்தன் ஒரு சாமார்த்தியசாலி. பல்லவர்களிடமிருந்து தன் நாட்டைக் காக்க, சாளுக்கியர்களிடம் தன் உறவைப் பலப்படுத்திக்கொண்டான். தன் மகளைச் சாளுக்கிய விசயாதித்தனுக்கு திருமணம் செய்வித்து நீண்டகாலம் சாளுக்கியர்களுடன் உறவைப்பேண வழிவகுத்தான்.

இவனுக்கு முன்னிருந்த கங்கமன்னர்கள் வைணத்தை ஆதரித்தனர் ஆனால் துர்விந்தன் சமணமதத்தை ஆதரித்தான்.

Dr. Suryanath U. Kamat, Concise history of Karnataka, 2001, MCC, Bangalore (Reprint 2002)


</doc>
<doc id="264669" url="https://ta.wikipedia.org/wiki?curid=264669" title="வறுமை">
வறுமை

வறுமை என்பது, உணவு, உடை, உறைவிடம், பாதுகாப்பான குடிநீர், கல்வி பெறும் வாய்ப்பு, பிற குடிமக்களிடம் மதிப்புப் பெறுதல் போன்றவை உட்பட்ட, வாழ்க்கைத் தரத்தைத் தீர்மானிப்பவற்றை இழந்தநிலை ஆகும். பல நாடுகளில் முக்கியமாக வளர்ந்துவரும் நாடுகளில் வறுமை ஒழிப்பு என்பது ஒரு முக்கியமான இலக்காக இருந்துவருகிறது. வறுமைக்கான காரணம், அதன் விளைவுகள், அதனை அளப்பதற்கான வழிமுறைகள் போன்றவை தொடர்பான வாதங்கள், வறுமை ஒழிப்பைத் திட்டமிடுவதிலும், நடைமுறைப் படுத்துவதிலும் தாக்கத்தைக் கொண்டுள்ளன. இதனால் இவை, அனைத்துலக வளர்ச்சி, பொது நிர்வாகம் ஆகியவற்றோடு நெருங்கிய தொடர்புகளைக் கொண்டுள்ளன. வறுமையினால் ஏற்படும் வலி, துன்பம் என்பவை காரணமாக, வறுமை விரும்பத்தகாத ஒன்றாகவே கொள்ளப்படுகின்றது. சமயங்களும், பிற அறநெறிக் கொள்கைகளும் வறுமையை இல்லாது ஒழிப்பதற்கான நடவடிக்கைகளைச் சிறப்பித்துக் கூறுகின்றன. என்னும், சில ஆன்மீகச் சூழல்களில் உலகப் பொருட்களைத் துறந்து பொருள்சார் வறுமை நிலையை ஏற்றுக்கொள்ளல் சிறப்பானதாகக் கருதப்படுவதும் உண்டு. வறுமை தனிப்பட்டவர்களையோ அல்லது குழுக்களையோ பாதிக்கக்கூடும். இது வளர்ந்துவரும் நாடுகளில் மட்டுமன்றி வளர்ந்த நாடுகளிலும், வறுமை வீடின்மை போன்ற பல வகையான சமுதாயப் பிரச்சினைகளுக்குக் காரணமாக அமைகின்றது.

வறுமையை முற்றிலும் வறுமை(absolute poverty) என்றும், ஒப்பீட்டு வறுமை( relative poverty) என்றும் இருவகைப்படுத்தலாம். முற்றிலும் வறுமை என்பது ஒரு குடும்பத்தின் வருமானம் அக்குடும்பத்தினரின் அடிப்படைத் தேவைகளைக் கூட நிறைவேற்ற முடியாத அளவில் மிகக்குறைவாக இருப்பதாகும். மிகக் குறைந்த அளவு வாழ்க்கைத் தரத்திற்கும் கீழான நிலையில் உள்ளவர்களை இது குறிக்கும். ஒப்பீட்டு வறுமை என்பது இரண்டு பிரிவினரின் வாழ்க்கைத் தரத்திற்கு இடையே உள்ள ஏற்றத் தாழ்வுகளைக் குறிப்பதாகும். இந்தியா போன்ற நாடுகளில் இவ்விரண்டு வகை வறுமையும் காணப்படுகிறது. அமெரிக்கா போன்ற வளர்ச்சி பெற்ற நாடுகளில் ஒப்பீட்டு வறுமை மட்டும் காணப்படுகிறது. இதற்குக் காரணம் தேசிய வருமானப் பங்கீட்டில் உள்ள ஏற்றத்தாழ்வுகளே.

வறுமையில் வாழ்வது ஒருவரின் மூளைத்திறனை பாதிப்பதாக இந்தியாவிலும், அமெரிக்காவிலும் நடந்துள்ள இரண்டு ஆய்வுமுடிவுகள் சுட்டிக் காட்டுகின்றன. இந்த ஆய்வுமுடிவுகள் சயன்ஸ் விஞ்ஞான சஞ்சிகையில் வெளியாகியுள்ளன.


</doc>
<doc id="264673" url="https://ta.wikipedia.org/wiki?curid=264673" title="தியடோர் சாமர்வெல்">
தியடோர் சாமர்வெல்

தியோடர் ஹோவர்ட் சாமர்வெல் (Theodore Howard Somervell) (16 ஏப்ரல் 1890 - 1975, சனவரி 23) என்பவர் ஒரு இங்கிலாந்து அறுவை சிகிச்சை நிபுணர், மலை ஏற்ற வீரர், ஓவியர், அறப் பணியாளர் என பன்முகத் தன்மைகள் கொண்டவர். 1920களில் எவரஸ்டு சிகரத்தில் ஏறும் சாதனைப் பயணக் குழுவில் இடம்பெற்றவர். பின்னர் இந்தியாவில் ஒரு மருத்துவராக கிட்டத்தட்ட 40 ஆண்டுகள் சேவையாற்றியவர். 1924 ஆம் ஆண்டு ஒலிம்பிக் போட்டியில் மலைஏற்றத்திற்காக ஒலிம்பிக் தங்கப் பதக்கத்தை பியர் தெ குபர்த்தென் என்பவரிடம் பெற்றவர்.
சாமர்வெல் இங்கிலாந்தில் வெஸ்ட்மோர்லேண்டில் கெண்டல் என்ற ஊரில் பிறந்தார் இவரது பெற்றோர் காலணிகளை தயாரிக்கும் தொழிற்சாலை வைத்திருந்த ஒரு வசதியான ஒரு குடும்பத்தினர். இவரது பதினெட்டாம் வயதில் ரக்ப பள்ளியிலும், மலையேற்றப் பயிற்சிக்கழகத்திலும் சேர்ந்தார். ஆர்வத்துடன் மலையேற்றத்தைக் கற்றார். அவரது பள்ளிப் படிப்பை முடித்தப் பிறகு, கேம்பிரிட்சில் கான்வில் காயஸ் கல்லூரியில் மருத்துவம் பயின்றார். இக்காலகட்டத்தில் இவருக்கு கிருத்துவ மத நம்பிக்கையில் பெரும்பற்று கொண்டார். மருத்துவக் கல்லூரியில் பயிற்சி மருத்துவராக இருந்தார். மருத்துவ பயிற்சி முடித்தபின் உலக போரில் பிரித்தானிய வீரராக பணியாற்றினார். . இவருக்கு மார்கரெட் ஹோப் சிம்சன் (1899-1993) என்பவருடன் திருமணம் நடந்தது. 

1915 முதல் 1918 வரையில் சாமர்வெல் பிரான்சில் பிரித்தானிய படையில் பணியாற்றினார். பயங்கரமான இந்த போர் அவரை ஒரு ஆழமான அமைதி விரும்பியாக மாற்றியது. 1916 ல் போரின்போது இவர் ஒரு கூடாரத்தில் நான்கு சக மருத்துவர்களுடன் ஒன்றாக இருந்தது காயம்பட்ட வீரர்களுக்கு வைத்தியம் பார்த்தார். அங்கே காயம்பட்டுக் கிடந்த ஆயிரத்துக்கும் மேற்பட்ட வீரர்களில் ஒருவர்கூட பிறரைவிட முன்னால் தங்களுக்கு சிகிச்சை அளிக்கவேண்டுமென கோராததைக் கவணித்தார். இந்த அனுபவம் இவரை அமைதிவாதியாக மாறத் தூண்டியது. இதுவே இவர் தனது வாழ்நாள் முழுவதும் தொடர்ந்து கடைபிடித்து வந்த ஒரு நம்பிக்கையானது. 1921 இல் இராணுவத்தில் கேப்டன் பதவியில் இருந்த நிலையில் இராணுவத்தைத் துறந்து வெளியேரினார்.
1922 இல் சாமர்வெல் லேக் மாவட்டத்தில் இருந்த ஆல்ப்ஸ் மலையில் ஏறி தன் திறமையை நிரூபித்துக்கொண்ட நிலையில், எவரெஸ்ட் ஏறும் பிரித்தானிய குழுவில்சேர்ந்துகொள்ள அழைக்கப்பட்டார் பயணத்தின் போது, ஜார்ஜ் மல்லோரி என்பவருடன் ஆழமான நட்பு ஏற்பட்டது. இருவரும் இரவு நேரத்தில் ஷேக்ஸ்பியர் கவிதைகளை தங்கள் கூடாரத்தில் படித்து ரசித்தனர். மே 18, அன்று சாமர்வெல் மல்லோரி மற்றும் இரண்டு மலை ஏறிகள் மற்றும் ஷெர்பாக்கள் என்னும் வழிகாட்டி மற்றும் சுமை தூக்குபவர்களுடன் எவரெஸ்டின் வடக்கு கோல் பகுதியில் சுமார் 7020 மீட்டர் உயரத்தில், அக்காலகட்டத்தில் மனிதன் சென்றதிலேயே உயரமான பகுதியில் முகாமிட்டிருந்தார். எவரெஸ்ட்டின் உச்சியை அடைய முதல் முயற்சியாக திட்டமிடு வடக்கு விளிம்பு வழியாக ஏற முயற்சித்தனர். மேலும் 8000 மீட்டர் உயரத்தில்அவர்களின் முகாமை நிறுவ இருந்தனர், ஆனால் காற்றின் அடர்தி குறைவால் அவர்களால் விரைவாக ஏற முடியாமல் போய்விட்டது, இதனால் 7600 மீ கீழே ஷெர்பாக்களை அனுப்பி ஒரு முகாமை அமைக்கச் செய்தனர். அங்கே முகாமிட்டபின் அடுத்த நாள் பனியால் புண்ணாகிப்போன கால்களுடன் மேலும் ஏறினர் உச்சியை அடையும் நம்பிக்கையுடன் 8170 மீ உயரம் அடைந்தனர். அவர்கள ஏறிய அந்த உயரம் அக்காலகட்டத்தில் யாரும் செல்லாத உயரம் என்றவகையில் அது ஒரு உலக சாதனை ஆகும். 

அடுத்த சில நாட்களில், மலை ஏறிகளின் இன்னொரு குழு, ஜெஃப்ரி புரூஸ் மற்றும் ஜார்ஜ் பின்ச் ஆகியோர் மலைமையில் ஆக்சிசனுடன் மலை ஏறியது அதில் சாம்வெல் இணைந்தார்., உச்சியை அடையும் இந்த இரண்டாவது முயற்சியும் தோல்வியடைந்தது.வார இறுதியில் முதன்மை முகாமுக்கு திரும்பினர். (சாம்வெல் மட்டுமே மேலும் பயணிக்க தகுதியுடன் இருப்பதாக மருத்துவர்களால் கருதப்பட்டார்) வானிலை மோசமாக இருந்தது. சாம்வெல் மற்றும் மல்லோரி ஆகியோர் இன்னொரு முயற்சி செய்யலாம் என வாதிட்டனர். ஆலோசனையில் குழுவின் தலைவரான சார்லஸ் புரூஸ் இதை எதிர்த்தார். 7 ஜூன் அன்று சாம்வெல்லுடன் நான்கு பிரிட்டிசார்களும், பதினைந்து ஷெர்பாக்களுடன் கலந்துகொண்ட குழுவுடன் மலையேற்றத்தை மீண்டும் துவக்கினர். இடுப்பளவு பனியில் மேலேரினர் அப்போது ஏற்பட்ட பனிச்சரிவில் ஏழு ஷெர்பாக்கள் அதில் சிக்கி இறந்தனர். இது சாம்வெல்லை அதிர்ச்சிக்கு உள்ளாக்கியது. எவரஸ்ட் ஏறும் முயற்சியைக் கைவிட்டுத் திரும்பினார்.

இந்தியாவில் சுற்றுப்பயணம் மோற்கொண்ட சாம்வெல் இந்தியாவெங்கும் சுற்றிவிட்டு கன்னியாகுமரி வந்தார். அங்கே ஏழை மக்கள் வறுமையால் துண்பப்படுவதையும், மருத்துவ வசதிகள் இன்றி அவதியுறுவதைக்கண்டு அதிர்ச்சியடைந்தார். திருவாங்கூரில் குமரிக்கு அருகில் உள்ள நெய்யூரில் இருந்த இலண்டன் மிசன் அமைப்புடன் இணைந்து மருத்துவப்பணி செய்யத்துவங்கினார். அங்கே இருந்த ஒரே மருத்துவரிடம் மிகுதியான நோயாளிகள் நீண்ட வரிசையில் காத்திருந்து சிகிச்சைப் பெறுவதைக்கண்டார். பிரிட்டன் திரும்பிய அவர், பிரிட்டனில் தனக்கு இருந்த நல் எதிர்காலத்தைக் கைவிட்டு, நெய்யூருக்குத் திரும்பி அங்கேயே தங்கி நோயாளிகளுக்கு மருத்துவம் பார்க்கத் துவங்கினார். எவரெஸ்ட்டில் தனது அடுத்த முயற்சிக்குப பிறகு, நிரந்தரமாக இந்தியாவில் தங்கி பணியாற்றும் தன் விருப்பத்தை அறிவித்தார். அவரது பகழ்பெற்ற ஓவியங்களை இந்தியாவின் பல்வேறு பகுதிகளில் பயணம் செய்தபோது விற்றார். அவரது பெயர் சொல்லும் பல அடையாளங்கள் இன்னமும் கேரளத்தில் உள்ளது.
சாம்வெல் மீண்டும் எவரெஸ்ட் ஏற்றத்துக்கு 1924 ஆண்டு சென்றார். அந்த முயற்சியில் பயணம் முழுவதும் அவருக்கு இருமல், அவ்வப்போது சுவாசப் பிரச்சனையுடனை, தொண்டைப் புண், என உடல் நலச்சிக்ல்கள் பின்தொடர்ந்தன, ஆனாலும் அணியின் வலுவான உறுப்பினர்களுடன் எவரெஸ்ட் உச்சியைத் தொடும் முயற்சியில் ஈடுபட்டு மோசமான வானிலை காரணமாக மலை ஏற்றம் முழுமையடையவில்லை. பின்வாங்கிய போது பனிச்சரிவில் இறங்க மறுத்து நான்கு சுமை தூக்கும் ஷெர்பாக்கள் மலைவிளிம்பிலேயே தங்கிவிட முகாமுக்குத் திரும்பிய சாம்வெல் மறுநாள் மலை ஏறிச்சென்று அவர்களை மீட்டு வந்தார். 
சாம்வெல் நார்ட்டனுடன் இணைந்து அணியை மீண்டும் ஒன்றிணைத்து உயரத்தில் சென்று மீண்டும் முகாமை நிறுவி, மலை ஏற்றத்தை மேற்கொண்டனர். 8570 அடி உயரத் வரை சென்றனர். இந்த முயற்சியிலும் பல்வேறு காரணங்களினால் வெற்றி பெறவில்லை என்றாலும், அவர்கள் 8570 மீ உயரம் அடைந்தது டென்சிங் ,எட்மண்ட் இல்லரி கூட்டணி எவரெஸ்டில் ஏறிய 1952ஆம் ஆண்டுவரை இது முறியடிக்கப்படாத சாதனையாக இருந்தது. 
சாம்வெல் 1923–1949 காலகட்டத்தில் கேரளத்தின் குந்தாவில் இருந்த 'லண்டன் மிசனரி சொசைட்டி பாய்ஸ் பிரிகேட் மருத்துவமனை'யில் (இப்போது எல்எம்எஸ் பாய்ஸ் பிரிகேட் மருத்துவமனை என அழைக்கப்படுகிறது) ஒரு மருத்துவராகப் பணியாற்றினார். அந்த மருத்துவமனையில் இவருக்கு ஒரு தனி அறுவை சிகிச்சைக் கூடம் இருந்தது. அவர் அந்த மருத்துவ மனைக்கு அக்காலத்தில் £ 1,000 நன்கொடை அளித்ததார். 
சாம்வெல் வேலூர் கிருத்து மருத்துவக் கல்லூரியில் தன் அறுவைசிகிச்சை முறைகளை 1949 முதல் கற்பிக்க ஆரம்பித்தார். 1961-ல் தனது ஓய்வு வரையில் இந்த கற்பிக்கும் பணியைச் செய்தார். இவரது பணியை பாராட்டி ஆர்டர் ஆப் பிரிட்டிஷ் எம்பயர் என்ற கௌரவ பதவி 1953 இல் அளிக்கப்பட்டது. 1961 இல் ஓய்வு பெற்று இங்கிலாந்து திரும்பினார். மூன்று ஆண்டுகள் ஆல்பைன் கிளப்பின் தலைவராக இருந்தார்.
சாம்வெல் பல நூற்றுக்கணக்கான அல்லது ஆயிரக்கணக்கான ஓவியங்களை வரைந்துள்ளார். இவரது நூற்றுக்கணக்கான ஓவியங்கள் இமயமலை, திபெத்தை சிறப்பாக பிரதிபலிப்பதாகவே இருந்தன இதில் பெரும்பாலானவை 1922 ல் இருந்து 1924 இவர் மேற்கொண்ட பயணங்கள் தொடர்புடையவை.
சாம்வெல் 1975இல் லண்டனினின் அசம்பிள்சைட் என்ற ஊரில் இறந்தார். அவர் நினைவாக திருவனந்தபுரம் காரகோணத்தில் உள்ள மருத்துவக்கல்லூரிக்கு 'டாக்டர் சாம்வெல் நினைவு சிஎஸ்ஐ மருத்துவக் கல்லூரி மருத்துவமனை' என பெயர் சூட்டப்பட்டுள்ளது.


</doc>
<doc id="264674" url="https://ta.wikipedia.org/wiki?curid=264674" title="வெல்வெட் ஆப்பிள்">
வெல்வெட் ஆப்பிள்

வெல்வெட் ஆப்பிள் அல்லது வெண்ணெய்ப் பழம் (சிங்கப்பூர் வழக்கு) ("velvet apple", "Diospyros blancoi") என்பது ஒரு மரமாகும். இம்மரத்தின் பழத்தை பிரித்த உடன் பாலாடைக்கட்டியின் மணம் வீசும். இந்த பழத்தின் நிறம் சிவப்பு கலந்த பழுப்பு நிறத்துடனும், இதன் சதை இளஞ்சிவப்பாகவும், மென்மையான கூழ்போன்று இருக்கும். இந்த மரங்கள் பிலிப்பீன்சை தாயகமாக கொண்டவை என்றாலும், மைக்ரோனேசியத் தீவுகளில் உள்ள பலாவுலிம், இலங்கையின் மாத்தறை, காலி மாவட்டங்களின் பல பகுதிகளிலும் காணப்படுகின்றன. தமிழ்நாட்டில் நீலகிரி மாவட்டத்தில் பரலியாறு, கல்லாறு ஆகிய பகுதிளில் விளைகிறது. வெப்ப மண்டலத்திலும், மிதவெப்ப மண்டலத்திலும் வளரக்கூடிய இம்மரங்கள் சுமார் 100 அடி உயரம்வரை வளரக்கூடியன.


</doc>
<doc id="264677" url="https://ta.wikipedia.org/wiki?curid=264677" title="கொங்கணி வர்மன்">
கொங்கணி வர்மன்

கொங்கணி வர்மன் என்பவர் கங்க வம்சத்தின் முதல் அரசராக அறியப்படுகிறார். இவர் அரசராக முடி சூட்டிக்கொண்டது சகம் 101 பிரமோதூத வருடம் (கி. பி. 179) எனவும், போருக்குச் செல்லும் போது தன்னுடைய வாளினாலே ஒரு கல்லை வெட்டித் துண்டித்து இக்கல் துண்டானதுபோல் பகையரசர்களை துண்டம் பண்ணுவேன் என்று சபதம் செய்து அப்படியே செய்தான் என்கிறது கொங்கு தேச ராஜாக்கள் கையேட்டுப் பிரதி.

கி.பி.நான்காம் நூற்றாண்டின் மத்தியில் கர்நாடகப் பகுதியில் இச்சுவாகு மரபின் இளவரசர்களான திட்டிகன் என்னும் கொங்கணிவர்மன் மாதவன் என்ற இருவரால் சிம்மநந்தி என்னும் சமண ஆச்சாரியார் ஆசியுடனும் உதவியுடனும் கங்கமரபு அரசு நிறுவப்பட்டது.

கதையின்படி கங்கநாட்டை ஆரம்பத்தில் ஆண்டதாகக் கூறியிருக்கும் ரெட்டி வம்ச அரசர்கள் போலவே இவனும் ஸ்கந்தபுரத்தை தலைநகராகக் கொண்டு நீதி நெறி தவறாது ஆட்சி செய்தார் எனவும், பல தேச மன்னர்களை வென்று அவர்களிடமிருந்து கப்பம் பெற்று ஆட்சி செய்தார் எனவும், அறியமுடிகிறது.

கங்கை குலத்திலே பிறந்த கொங்கணி வர்மன் சிறந்த அரசாட்சி நடத்தியதால் ஸ்ரீமது, தர்ம மகாதிராயன் என பட்டங்கள் பெற்றான் என்கிறது கொங்கு தேச ராஜாக்கள் கையேட்டுப் பிரதி.

கங்க அரசை நிறுவிய காலத்தில் தற்கால கர்நாடக மாநிலம் கோலார் பகுதியை ஆண்டுவந்த பாணர்களைக் கொங்கணிவர்மன் வென்றான்.

 

</doc>
<doc id="264679" url="https://ta.wikipedia.org/wiki?curid=264679" title="செர்னோபில் அணு உலை விபத்து">
செர்னோபில் அணு உலை விபத்து

செர்னோபில் அணு உலை விபத்து என்பது 1986 ஆம் ஆண்டு ஏப்ரல் 26 ஆம் நாள் அன்றைய சோவியத் ஒன்றியத்தின் உக்ரேனிலுள்ள பிப்யாட் என்னும் இடத்துக்கு அருகில் அமைந்திருந்த செர்னோபில் அணு உலையில் ஏற்பட்ட விபத்தைக் குறிக்கும்.

இங்கு நான்கு அணு உலைகள் இருந்தன. அவற்றில் ஒன்றின் நீர் குளிர்வு சாதனம் செயல்படாததன் காரணமாக, வெப்பம் அதிகரித்து, அணு உலையின் மையம் உருக ஆரம்பித்தது. 1986, ஏப்ரல் 26 அன்று அதிகாலை 1.23 மணியளவில் நேர்ந்த இந்த சம்பவம் தொடர்ந்து மூன்று மணி நேர வெப்பத்தின் காரணமாக , உருகுதலோடு, உலையில் உள்ள பிளாக்குகளைத் தீப்பற்ற செய்து வெடிக்கவும் வைத்தது. அதனால் சுமார் 20 வகையான கதிர் வீச்சுப் பொருள்கள் காற்று மண்டலத்தில் புகுந்தன. காற்று மண்டலத்தில் புகுந்த இக்கதிர் வீச்சுப் பொருள்கள் அங்கிருந்த நிலத்தில் விழுந்து சிதறின. இந்த கதிரியக்க வீழ் பொருள்கள் பத்து ஹிரோஷிமாக் குண்டுகளுக்கு சமமானதாக கருத்தப்படுகின்றது.

இது உலகின் மிக மோசமான அணு உலை விபத்து எனச் சொல்லப்படுகின்றது. அனைத்துலக அணு ஆற்றல் நிகழ்வு அளவீட்டில் 7 ஆவது நிலையை எட்டிய ஒரே விபத்தான இதன் விளைவாக மோசமான கதிரியக்கம் சூழலுக்குள் வெளியேறியது. இந்நிகழ்வின் போது ஏற்பட்ட வெடிப்பினால் 30 பேர் இறந்தனர். எனினும் இவ்விபத்தினால் ஏற்பட்ட பின்விளைவுகளினால் இறந்தவர் தொகை அதிகமாகும். 2000 நபர்கள் இறந்தனர். இரத்தக்குழாய் வெடித்து அதிக அளவு இரத்தப்போக்கு, உறுப்புச் சிதைவு, முடி கொட்டுதல், கண்புரை, இரத்தத்தில் இயல்புக்கு மாறான நிலைகள், தோல்புற்று நோய், சீழ்பிடித்து ரணமாதல், கதிர்வீச்சு நோய் முதலிய நோய்கள் உருவாகின. இதன் காரணமாகா காற்று நீர் ஆகியவற்றில் கதிரியக்க மாசு படிந்து தாவரங்களையும், விலங்குகளையும் பாதித்தது. உயிரிகள் துன்புற்றன.

செம்மையாக வடிவமைக்கப்படாத அணு உலை, பணியாளர்களின் கவனக்குறைவு, விபத்துக்கான எச்சரிக்கைக் கருவிகள் முன்கூட்டி எச்சரித்த போதும், கடமையில் காட்டிய மெத்தனம்.

2011 செண்டாய் நிலநடுக்கமும் ஆழிப்பேரலையும்


</doc>
<doc id="264681" url="https://ta.wikipedia.org/wiki?curid=264681" title="அசெட்டோஅசெட்டிக் எசுத்தர் தொகுப்புவினை">
அசெட்டோஅசெட்டிக் எசுத்தர் தொகுப்புவினை

அசெட்டோஅசெட்டிக் எசுத்தர் தொகுப்புவினை ("Acetoacetic ester synthesis") என்பது எதில் அசெட்டோ அசெட்டேட்டை அதன் இரண்டு கார்பனைல் தொகுதிகளின் α–கார்பனில் அல்க்கைலேற்றம் செய்து கீட்டோனாக மாற்றுகின்ற வினையாகும். மேலும் குறிப்பிட்டுச் சொல்வதென்றால் α-பதிலீட்டு அசெட்டோன் தயாரிக்கின்ற வினையாகும். இவ்வினை மலோனிக்கு எசுத்தர் தொகுப்பு வினையைப் போன்ற ஒரு வினையாகும்.

இருகார்பனைல் α-கார்பனை ஒரு வலிமையான காரம் புரோட்டான் நீக்கம் செய்கிறது. மெத்தில் கார்பனை விட இந்தக் கார்பன் முன்னுரிமை பெறுகிறது, ஏனெனில் இங்கு உருவான ஈனோலேட்டு இணைப்பு மற்றும் ஒத்திசைவால் நிலைபெறுகிறது. பின்னர், இந்தக் கார்பன் அணுக்கருநாட்ட பதிலீட்டு வினைக்கு உட்படுகிறது. கிடைக்கும் சேர்மத்தை நீர்த்த அமிலத்துடன் சேர்த்து வினைப்படுத்தினால் புதியதாக உருவாகும் அல்க்கைலேற்றம் பெற்ற எசுத்தர் நீராற்பகுப்பு வினைக்கு உட்பட்டு β-கீட்டோ அமிலம் உருவாகிறது. இதை கார்பாக்சில் நீக்கம் செய்வதன் மூலம் மெத்தில் கீட்டோன் உருவாகிறது


</doc>
<doc id="264685" url="https://ta.wikipedia.org/wiki?curid=264685" title="வாழ்விடப் பாதுகாப்பு">
வாழ்விடப் பாதுகாப்பு

வாழ்விடப் பாதுகாப்பு ("Habitat conservation") காட்டுத் தாவரங்கள் மற்றும் விலங்குகள் உள்ள வாழிடத்தை நிலைநிறுத்தவும் பாதுகாக்கவும் மேற்கொள்ளப்படும் நில மேலாண்மை நெறிமுறைகள் ஆகும். குறிப்பாக வாழ்விடப் பாதுகாப்பை சார்ந்துள்ள இனங்களுக்காகவும் இனம் அற்றுப் போவதையும், வாழ்விடத் துண்டாக்கத்தை தடுக்கவும் வாழ்விட நிலவீச்சு குறைந்து வருவதைத் தடுக்கவும் வாழ்விடப் பாதுகாப்பு வழிமுறைகள் கடைபிடிக்கப்படுகின்றன. பல்வேறு கருத்தியல்கள் கொண்ட பல குழுமங்கள் இதனை முன்னுரிமையாகக் கொண்டுள்ளனர்.

வரலாற்றின் பெரும்பகுதியிலும் மனிதர்கள் இயற்கையை தங்களுக்கான இயல்பான வளமாகக் கருதி வந்துள்ளனர்; தங்கள் தனிப்பட்ட நலனுக்காகவும் பொருளாதார மேம்பாட்டிற்காகவும் கட்டுப்படுத்தவும் பயன்படுத்தவும் முழுமையான உரிமை பாராட்டினர். தாவரங்கள் விலங்குகளுக்கான உணவை வழங்கவும் விலங்குகள் மனிதர்களுக்கு பயன்படவும் மட்டுமே உள்ளதாக கருதியுள்ளனர். தரக்கூடிய பொருளாதார பயன்பாட்டை ஒட்டியே நிலம் மதிப்பிடப்பட்டது. கனிமங்களும் எண்ணெயும் பெறக்கூடிய நிலவளங்கள் மதிப்பைக் கூட்ட உதவின. 

18ஆவது, 19ஆவது நூற்றாண்டுகளில் இத்தகையச் சமூகப் பார்வைகள் மாறத்தொடங்கின; அறிவியல் சார்ந்த பாதுகாப்பு கருத்தியல்கள் முதன்முதலாக பிரித்தானிய இந்தியாவின் வனப்பகுதிகளில் செயற்படுத்தப்பட்டன. இது மூன்று கருவக் கருத்தியல்களை அடிப்படையாகக் கொண்டு உருவானது: 
இக்கருத்தியலை முன்னெடுத்தவர்களில் சேர் ஜேம்சு ரனால்டு மார்ட்டின் முதன்மையானவர் ஆவார். இவர் பெருமளவு வனவழிப்பால் ஏற்படும் பாதிப்புகளை குறித்து பல மருத்துவ-இடக்கிடப்பியல் அறிக்கைகளை வெளியிட்டும் பிரித்தானிய இந்தியாவில் வனத்துறையை நிறுவி இதனை முறையாக மேற்கொள்ளவும் பரப்புரை ஆற்றினார்.

சென்னை வருவாய் வாரியம் 1842இல் தொழில்முறை தாவரவியலாளரான அலெக்சாண்டர் கிப்சன் தலைமையில் பாதுகாப்பு முயற்சிகளில் ஈடுபட்டது; இவர் முறையான அறிவியல் சார்ந்த பாதுக்காப்பு திட்டமொன்றை உருவாக்கினார்.உலகில் இதுவே முதல் அரசு சார்ந்த வன மேலாண்மை ஆகும். இந்தியத் தலைமை ஆளுநர் டல்ஹவுசி பிரபு 1855இல் உலகில் முதன்முறையாக பெரியளவிலான, நிரந்தமான வனப்பாதுகாப்பு திட்டத்தை அறிமுகப்படுத்தினார். இந்த முறைமை மற்ற குடியேற்றப் பகுதிகளிலும் அமெரிக்க ஐக்கிய நாட்டிலும்கடைபிடிக்கப்பட்டது;1872இல் உலகின் முதல் தேசியப் பூங்காவாக யெல்லோஸ்டோன் தேசியப் பூங்கா திறக்கப்பட்டது.

அது தரும் வளங்களுக்காகவும் பொருளாதாரப் பயன்களுக்காகவும் அல்லாது மனிதர்கள் இயற்கையின் பெருமையை உணரத் தொடங்கினர்; இந்த அழகான இயற்கைச் சூழலைப் பேண வேண்டியதன் தேவையையும் உணர்ந்தனர். இருபதாம் நூற்றாண்டின் மத்தியில் ஐக்கிய அமெரிக்கா, கனடா, பிரித்தானியா போன்ற நாடுகள் இதனை உணர்ந்து வருங்காலத் தலைமுறைகளுக்கு இதனை பாதுகாத்துக் கொடுக்கப் பொருத்தமான சட்டங்களை இயற்றினர். இன்று உலகளவில் பல இலாப நோக்கற்ற அமைப்புக்களும் அரசுகளும் இணைந்து இதனை இயக்கமாக முன்னெடுத்துள்ளன. உயிரிப் பன்மயத்தை உங்களாவிய அளவில் தக்கவைக்க பல முயற்சிகள் மேற்கொள்ளப்படுகின்றன.




</doc>
<doc id="264686" url="https://ta.wikipedia.org/wiki?curid=264686" title="விமானப் படை நாள் (இந்தியா)">
விமானப் படை நாள் (இந்தியா)

இந்திய விமானப் படை நாள் ("Indian Air Force Day) ஒவ்வொரு ஆண்டும் அக்டோபர் மாதம் 8ஆம் திகதி இந்தியாவில் கொண்டாடப்படுகிறது. 

இந்தியப் பாதுகாப்புப் படையின் ஓர் அங்கமாக இந்திய விமானப் படை, 1932இல் அக்டோபர் மாதம் 8ஆம் நாளில், இந்தியா ஆங்கிலேய ஆதிக்கத்தின் கீழ் இருந்தபோது உருவாக்கப்பட்டது. இந்திய விமானப்படைச் சட்டம் 1932 ன்படி பிரித்தானியா ராயல் விமானப் படையின் ஒரு பகுதியாக இந்திய விமானப்படை தோற்றுவிக்கப்பட்டது. தொடக்கத்தில் பிரித்தானியாவின் சீருடை மற்றும் முத்திரைகளையே, இந்திய விமான படையினரும் பின்பற்றினர், இரண்டாம் உலகபோரின்போது சப்பானிய பர்மா படையை தடுத்து நிறுத்தியதில் முக்கிய பங்கு வகித்தது. இந்திய விடுதலைக்கு பின்பு, இந்திய பாதுகாப்பு படையின் ஓர் அங்கமாக இருந்த விமானப்படை உலகின் நான்காவது பெரிய விமானப்படையாக உருப்பெற்றது.



</doc>
<doc id="264689" url="https://ta.wikipedia.org/wiki?curid=264689" title="மாங்கனீசு கார்பனேட்டு">
மாங்கனீசு கார்பனேட்டு

மாங்கனீசு கார்பனேட்டு "(Manganese carbonate)" என்பது MnCO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இயற்கையில் மாங்கனீசு கார்பனேட்டு உரோடோகுரோசைட்டு என்ற கனிமமாகக் கிடைக்கிறது. 2005 ஆம் ஆண்டில் தோராயமாக 20000 மெட்ரிக் டன் கனிமம் உற்பத்தி செய்யப்பட்டது.

மாங்கனீசு உப்புகளின் நீர்த்த கரைசல்களை கார உலோக கார்பனேட்டுகளுடன் சேர்த்து வினைப்படுத்தினால் தெளிவான இளஞ்சிவப்பு நிறத் திண்மமாக மாங்கனீசு கார்பனேட்டு வீழ்படிவாகிறது. இக்கார்பனேட்டு தண்ணீரில் கரைவதில்லை ஆனால் பெரும்பாலான கார்பனேட்டுகள் போல அமிலங்களுடன் சேர்த்து நீராற்பகுப்பு செய்யும் போது நீரில் கரையும் உப்புகளைக் கொடுக்கிறது.

மாங்கனீசு கார்பனேட்டு 200°செ வெப்பநிலையில் சிதைவடைந்து கார்பன் டை ஆக்சைடை வெளியேற்றி மாங்கனீசு(II) ஆக்சைடை கொடுக்கிறது. 

இம்முறை சில வேளைகளில் உலர் மின்கலன்களுக்கான மாங்கனீசு ஈராக்சைடு தயாரிப்பு மற்றும் பெர்ரைட்டுகள் தயாரிப்பிலும் பயன்படுத்தப்படுகிறது. 

மாங்கனீசு குறைபாடுள்ள பயிர்களை சரிபடுத்தும் தாவர உரங்களுக்கான கூட்டுப் பொருளாக மாங்கனீசு கார்பனேட்டு பரவலாகப் பயன்படுகிறது. ஊட்டச்சத்து உணவு வகைகளிலும் இது பயன்படுத்தப்படுகிறது.பீங்கான் பொருட்களுக்கு மெருகேற்றியாக, பெருக்கியாக மற்றும் திண்காறை கறைகளிலும் பயன்படுத்தப்படுகிறது. 
மருத்துவத் துறையில் இரத்த ஊக்கியாகவும் இது பயன்படுகிறது.

மாங்கனீசு துகள்கள் அல்லது ஆவியுடன் நீண்ட நாட்கள் புழங்க நேர்ந்தால் நச்சுக்கு ஆட்படலாம். இப்பாதிப்பு மாங்கனீசம் என்றழைக்கப்படுகிறது. 


</doc>
<doc id="264691" url="https://ta.wikipedia.org/wiki?curid=264691" title="நிக்கல்(II) கார்பனேட்டு">
நிக்கல்(II) கார்பனேட்டு

நிக்கல்(II) கார்பனேட்டு(Nickel(II) carbonate) என்பது ஒன்று அல்லது அதற்கு மேற்பட்ட நிக்கல் மற்றும் கார்பனேட்டுகலவைகள் சேர்ந்த ஒரு கனிம வேதியியல் சேர்மமாகும்.தொழில்துறை கண்ணோட்டத்தில், மிக முக்கியமான நிக்கல் கார்பனேட்டாகக் கருதப்படுவது அடிப்படை நிக்கல் கார்பனேட்டாகும். இதனுடைய மூலக்கூற்று வாய்ப்பாடு Ni4CO3(OH)6(H2O)4 ஆகும்.ஆய்வகத்தில் தயாரிக்கப்படும் எளிய நிக்கல் கார்பனேட்டு NiCO3 என்ற மூலக்கூற்று வாய்ப்பாடு கொண்ட கார்பனேட்டு மற்றும் அறுநீரேற்று ஆகியனவாகும்.பச்சை நிறமாகக் காணப்படும் இவையணைத்தும் Ni2 அயனிகளைக் கொண்ட இணைக்காந்தப் பண்பு கொண்டவையாகும். தாதுப் பொருட்களில் இருந்து நிக்கல் தயாரிக்கையில் நீர்ப்பகுப்பு தூய்மைப்படுத்தும் செயல்முறையில் இடைவிளை பொருளாக இவ்வடிப்பை கார்பனேட்டுகள் தோன்றுகின்றன. மற்றௌம் இவை நிக்கல் மின்முலாம் பூசுதலிலும் பயனாகின்றன.
நீர்த்த அமிலங்களுடன் நிக்கல் கார்பனேட்டு நீராற்பகுக்கப்பட்டு இச்செயல்முறையின் விளைவாக [Ni(H2O)6]2+ அயனிகளையும் ,நீர் மற்றும் கார்பன் டை ஆக்சைடு ஆகியனவற்றைக் கொடுக்கிறது. இக்கார்பனேட்டுகளை நீற்றுதல் வினைக்கு உட்படுத்தினால் நிக்கல் ஆக்சைடுகள் விளைகின்றன. 
வினையில் ஈடுபட்ட முன்னோடியின் அடிப்படையில் ஆக்சைடுகளின் பண்புகள் அமைகின்றன. அடிப்படை கார்பனேட்டில் இருந்து தயாரிக்கப்படும் ஆக்சைடுகள் பெரும்பாலும் வினையூக்கிகளாகப் பயன்படுகின்றன.
நிக்கல் சல்பேட்டு மற்றும் சோடியம் கார்பனேட்டுக் கரைசல்கள் வினைப்படுவதால் அடிப்படை நிக்கல் கார்பனேட்டுகள் உருவாகின்றன:

4 Ni + CO + 6 OH + 4 HO → NiCO(OH)(HO)

கார்பன் டை ஆக்சைடு முன்னிலையில் நிக்கலை மின்பகுப்பு ஆக்சிசனேற்றம் செய்வதனால் நீரேற்று கார்பனேட்டு தயாரிக்கப்படுகிறது.:
பல வினையூக்கிகள் தயாரிப்பதற்கு முன்னோடியாகவும் , சிலவகை பீங்கான் செயல்முறைகளிலும் நிக்கல் கார்பனேட்டு பயன்படுகிறது.

நிக்கல் கர்பனேட்டு ஒரு மிதமான நஞ்சு வேதிப்பொருளாகும். எனவே நீண்ட நாள் தொடர்பு தவிர்க்கப்படல் வேண்டும்.


</doc>
<doc id="264696" url="https://ta.wikipedia.org/wiki?curid=264696" title="1622">
1622

1622 (MDCXXII) ஒரு சனிக்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் செவ்வாய்க்கிழமையில் ஆரம்பமான ஒரு சாதாரண ஆண்டாகும்.





</doc>
<doc id="264699" url="https://ta.wikipedia.org/wiki?curid=264699" title="நக்கல்வாத மெய்யியலாளர்கள் பட்டியல்">
நக்கல்வாத மெய்யியலாளர்கள் பட்டியல்

இது ஓரளவு காலநிரல்படியமைந்த நக்கல்வாத மெய்யியலாளர்கள் பட்டியலாகும்.




</doc>
<doc id="264700" url="https://ta.wikipedia.org/wiki?curid=264700" title="அப்கார் எண்ணிக்கை">
அப்கார் எண்ணிக்கை

அப்கார் எண்ணிக்கை "(Apgar Score)" என்பது பிறந்த குழந்தையின் உடல்நிலையைக் கணித்து, உயிர்ப்பிப்பு முறைகளைத் திட்டமிடும் ஒரு எளிய முறையாகும். 1952 ஆம் ஆண்டில் மயக்கமருந்து மருத்துவரான டாக்டர் வர்கினியா அப்கார், அப்கார் எண்ணிக்கை என்ற ஒரு மருத்துவ முறையை அறிமுகப்படுத்தினார்.

பெரும்பாலான குழந்தைகள் முழுவதுமாகப் பிறந்த உடனேயே மூச்சுவிட ஆரம்பிக்கின்றன.அப்படி மூச்சு விடவில்லை என்றாலும், அல்லது ஏங்கல்களுக்குப் பிறகு மூச்சுவிடுவதை நிறுத்தி விட்டாலும், மகப்பேற்றைக் கவனிக்கும் மருத்துவரோ, மருத்துவச்சியோ, பயிற்சி பெற்ற தாதியோ குழந்தையை உடனே உயிர்ப்பித்து மூச்சு விடச் செய்ய வேண்டும்.

அப்கார் அளவு கோலில் பிறந்த குழந்தையின் உடல்நிலை, சுழியில் இருந்து இரண்டு வரையிலான ஐந்து எளிய கூறுகளால் ஆன அளவுகோலால் மதிப்பீடு செய்யப்படுகிறது. இதனால் பெற்ற ஐந்து மதிப்புகளையும் கூட்டி உடல்நிலை தீர்மானிக்கப்படுகிறது. அதாவது உடல்நிலையின் ஐந்து கூறுகளும் கவனமாகச் சோதிக்கப்பட்டு , ஒவ்வொரு கூறுக்கும் இரண்டு எண்ணிக்கையாகப் பத்து வரை கணக்கிடப்படுகிறது. குழந்தை முழுவதுமாகப் பிறந்து ஒரு நிமிடமானவுடன் ஒரு முறையும், ஐந்து நிமிடங்களில் மறுமுறையுமாக அப்கார் எண்ணிக்கை கணக்கிடப்படுகிறது. 1.நிறம் – Appearance ,2. இதயத் துடிப்பு – Pulse 3. வலிப்புக் காட்டுகை அல்லது அனிச்சை உறுத்துனர்ச்சி – Grimace 4. செயல்பாடு அல்லது தசையிறுக்கம்- Activity 5. மூச்சு விடுதல் – Respiration என்பன இந்த ஐந்து கூறுகளாகும். இக்கூறுகளின் ஆங்கில முதல் எழுத்துக்களின் இணைப்பு அப்கார் எனப்படுகிறது.

குழந்தையுடல் வெளுத்தோ அல்லது நீலம் பார்த்தோ உள்ளதா என அறிய வேண்டும்.சில குழந்தைகளே நல்ல இளஞ் சிவப்பாய், இரண்டு எண் மதிப்புகள் பெறுகின்றன. பெரும்பாலான குழந்தைகளின் உடல் இளஞ்சிவாப்பாக இருப்பினும், கால்களும் பாதங்களும் நீலம் பாரித்து இருந்தால் ஒன்று எண் மதிப்பும், உடல் முழுவதும் வெளுத்து, நீலம் பாரித்து இருப்பின் 0 மதிப்பும் கொடுக்கப்படல் வேண்டும். 

இது உடல்நிலையின் மிகமுக்கியமான கூறாகும்.குறைந்தது அரைநிமிடம் இதய்த் துடிப்பு எண்ணப்படவேண்டும்.மார்பு ஒலிநோக்கி கிடைக்கவில்லையென்றால், தொப்புள் கொடியும், வயிற்றின் தோலும் சேருமிடத்தில் தொட்டுப் பார்த்துத் துடிப்பை எண்ண முடியும். இதயத் துடிப்பு நூற்றுக்கு மேலிருந்தால் இரண்டு எண் மதிப்பும், நூற்றுக்குக் குறைவானால் ஒன்றும், இதய்த்துடிப்பை உணர முடியவில்லையென்றால் 0 எனவும் கணக்கிடப்படவேண்டும்.

இதயத்துடிப்பு நூற்றுக்குக் குறைவானால் உடனடியாக உயிர்பிப்பு முயற்சிகள் தொடங்கப்பட வேண்டும்.

குழந்தையின் காலடிப் பாகத்தை இலேசாகச் சுண்டுவதனால் இதை அறிய முடியும். தெம்போடு அழுமாயின் இரண்டு எண் மதிப்பும், சிறிது அழுதாலும் அல்லது முகம் சுளித்தாலும் ஒன்று எனவும் , எவ்வித விளைவும் இல்லையெனில் 0 எனவும் மதிப்பிடப்படல் வேண்டும். 
இயற்கையாக சிசுவின் முழங்கைகள் மடங்கியும், இடுப்பு மடங்கி, தொடையும் முழங்கால்களும் வயிற்றை நோக்கி மடங்கியும் இருக்கும். அத்துடன் உறுப்புகளை நீட்ட முயற்சி செய்யும் போது சிறிது எதிர்ப்புத் தெரியும். இந்த இயற்கையான தசையிறுக்கத்திற்கு 2 மதிப்பெண்கள் கொடுக்கப்படும். இதற்கு எதிரான நிலையில் உறுப்புகள் செயலிழந்தும், நீட்டும் முயற்சிக்கு எவ்வித எதிர்ப்புமின்றி, மடங்குதலுக்கான அறிகுறியுமின்றி இருப்பின் 0 மதிப்பும், இவ்விரண்டு நிலைக்கும் இடைப்பட்ட நிலைக்கு ஒன்று மதிப்பும் கொடுக்கப்பட வேண்டும். 
மூச்சு விடுதல் அடுத்து முக்கியமான கூறாகும். முறையான மூச்சுக்கு 2 மதிப்பெண்கள் தரப்பட வேண்டும். மூச்சு முறையற்று, ஆழமற்று விட்டுவிட்டு ஏங்கல்களாக இருக்குமாயின் 1 மதிப்பும், மூச்சு விடும் முயற்சியே இல்லாமலிருப்பின் 0 மதிப்பும் வழங்கப்படுகிறது.



</doc>
<doc id="264703" url="https://ta.wikipedia.org/wiki?curid=264703" title="சிவெத்லானா அலெக்சியேவிச்">
சிவெத்லானா அலெக்சியேவிச்

சிவெத்லானா அலெக்சாந்திரோவ்னா அலெக்சியேவிச் ("Svetlana Alexandrovna Alexievich", ; பிறப்பு: மே 31, 1948) பெலருசிய புலனறியும் ஊடகவியலாளரும், கவிஞரும், உருசிய மொழி எழுத்தாளரும் ஆவார். இவருக்கு "நமது காலத்தின் துயரம் மற்றும் துணிச்சலின் நினைவுச் சின்னமாக இருக்கும் அவரது எழுத்திற்காக" 2015 ஆம் ஆண்டுக்கான இலக்கியத்திற்கான நோபல் பரிசு வழங்கப்பட்டது. இலக்கியத்துக்கான நோபல் பரிசினைப் பெறும் 14ஆவது பெண் இவராவார்.

மேற்கு உக்ரைனிய நகரமான ஸ்தானிசுலாவில் பெலருசியத் தந்தைக்கும், உக்ரைனியத் தாயுக்கும் சிவெத்லானா பிறந்தார். சிவெத்லானா பெலருசில் வளர்ந்தார். பள்ளிப் படிப்பை முடித்த பின்னர் பல உள்ளூர் பத்திரிகைகளின் செய்தியாளராகப் பணியாற்றினார். பின்னர் பெலருடிய அரசப் பல்கலைக்கழகத்தில் பயின்று 1972 இல் பட்டம் பெற்றார். பின்னர் மின்ஸ்க் நகரில் வெளியாகும் நேமன் என்ற இலக்கியப் பத்திரிகையின் செய்தியாளராகப் பணியாற்றினார்.

இரண்டாம் உலகப் போர், ஆப்கான் சோவியத் போர், செர்னோபில் அணு உலை விபத்து, சோவியத் வீழ்ச்சி போன்ற நிகழ்வுகளில் பாதிக்கப்பட்டோருடனான தனது நேரடி உரையாடல்களை பத்திரிகைகளில் வெளியிட்டார். பெலருசின் லூக்கசென்கோ அரசின் ஆட்சியில் பெரிதும் பாதிப்புக்குள்ளான இவர், 2000 ஆம் ஆண்டில் பெலருசில் இருந்து வெளியேறி, பாரிசு, பெர்லின் நகரங்களில் அரசியல் தஞ்சம் பெற்று வாழ்ந்து வந்தார். 2011 ஆம் ஆண்டில் மீண்டும் மின்ஸ்க் திரும்பினார்.



</doc>
<doc id="264711" url="https://ta.wikipedia.org/wiki?curid=264711" title="அமோனியம் அயோடைடு">
அமோனியம் அயோடைடு

அமோனியம் அயோடைடு "(Ammonium iodide)" என்பது NHI என்ற மூலக்கூற்று வாய்ப்பாடு கொண்ட ஒரு கனிம சேர்மமாகும். இச்சேர்மம் ஒளிப்பட வேதியியல் மற்றும் மருந்தளிப்பு மருத்துவம் போன்ற துறைகளில் பயன்படுகிறது. ஐதரயோடிக் அமிலத்துடன் அமோனியாவை வினைபுரியச் செய்து அமோனியம் அயோடைடைத் தயாரிக்கலாம். தண்ணிரில் இது எளிமையாகக் கரைந்து கனசதுரங்களாகப் படிகமாகிறது. எத்தனாலிலும் இது நன்கு கரைகிறது. ஈரக்காற்றில் இது மெதுவாக சிதைவடைந்து அயோடினை வெளியேற்றி மஞ்சளாக மாறுகிறது.

அமோனியா அல்லது அமோனியம் ஐதராக்சைடுடன் ஐதரயோடிக் அமிலம் அல்லது ஐதரயோடிக் வாயுவைச் சேர்த்து வினைப்படுத்தி ஆய்வகங்களில் அமோனியம் அயோடைடு தயாரிக்கப்படுகிறது. 
NH + HI → NHI
NHOH + HI → NHI + HO
அமோனியமேற்றப்பட்ட நைட்ரசன் மூவயோடைடை (வெடி பொருள்) சிதைவுக்கு உட்படுத்தியும் அமோனியம் அயோடைடு தயாரிக்கலாம். 


</doc>
<doc id="264713" url="https://ta.wikipedia.org/wiki?curid=264713" title="நாமக்கல் மாவட்டத்திலுள்ள கல்வி நிலையங்கள்">
நாமக்கல் மாவட்டத்திலுள்ள கல்வி நிலையங்கள்

நாமக்கல் மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில் உள்ள நாமக்கல் மாவட்டத்தில் செயற்பட்டு வருகின்ற பல்கலைக்கழகங்கள், கல்லூரிகள், பள்ளிகள் உள்ளிட்ட கல்வி நிலையங்களின் பட்டியலாகும்.







தமிழகத்தின் கல்வி வளர்ச்சியில் நாமக்கல் மாவட்டம் முக்கிய பங்கு வகிக்கிறது. இதர மாவட்டங்களைவிட இம்மாவட்டத்தில் அதிகப்படியான கல்வி நிறுவனங்கள் செயற்பட்டு வருகின்றன.


</doc>
<doc id="264731" url="https://ta.wikipedia.org/wiki?curid=264731" title="அக்டோபர் 1926 ஏர் யூனியன் பிலெரியெட் 155 தீவிபத்து">
அக்டோபர் 1926 ஏர் யூனியன் பிலெரியெட் 155 தீவிபத்து

அக்டோபர் 1926 ஏர் யூனியன் பிலெரியெட் 155 தீவிபத்து ("October 1926 Air Union Blériot 155 crash") என்பது ஏர் யூனியன் பிலெரியெட் 155(Air Union Blériot 155) வகை வானூர்தி 1926 ஆம் ஆண்டு, ஒக்டோபர் 2 ஆம் நாள் நடுவானில் தீப்பிடித்து, அவசரகால தரையிறக்க முயற்சியின்போது லே, கென்ட் ("Leigh, Kent") என்னுமிடத்தில் மோதியதால் நிகழ்ந்த விபத்து. இந்த விபத்தில் வானூர்தி குழுவினர் இருவர், ஐந்து பயணிகள் உட்பட, மொத்தம் 7 பேர், (அனைவரும்) கொல்லப்பட்டனர். சம்பவகாலத்தில் பிலெரியெட் 155 F-AICQ வானூர்தி, பறந்தநிலையில் தீப்பிடித்ததால் விமானிகள் அவசர தரையிறக்கம் செய்ய விழைந்த அதேநேரம் பலத்த காற்று வீசி வானூர்தி கட்டுபாடற்ற நிலையில் தளத்தில் வீழ்ந்து நொறுங்கியது. இது, வானூர்தியினுள் நிகழ்ந்த முதல் தீவிபத்து.


</doc>
<doc id="264735" url="https://ta.wikipedia.org/wiki?curid=264735" title="ஜாங்ஜியாஜி கண்ணாடி நடை பாலம்">
ஜாங்ஜியாஜி கண்ணாடி நடை பாலம்

ஜாங்ஜியாஜி கண்ணாடி நடை பாலம் (Zhangjiajie Glass Bottom Bridge) சீனாவின் யுனான் மாகாணத்தில் யூண்டா மலைப் பகுதியில் ஜாங்ஜியாஜி தேசிய பூங்காவில் 984 அடி உயரம், 1410 அடி நீளம், 20 அடி அகலம் கொண்ட கண்ணாடியை அடிபாகமாக கொண்ட நடை பாலம் அமைக்கப்பட்டுள்ளது. இதுவே உலகின் மிக உயரமான, நீளமான கண்ணாடியால் ஆன நடை பாலம் ஆகும். இப்பாலம் 20 செப்டம்பர் 2015 அன்று பொதுமக்கள் உபயோகிக்க திறக்கப்பட்டது. 
இப்பாலத்தை இஸ்ரேலிய கட்டிட கலைஞர் ஹைம் டொடன் என்பவர் வடிவமைத்து எழுப்பியுள்ளார். ஒரே நேரத்தில் 800 பேர் இப்பாலத்தை கடக்கலாம். 

5 அக்டோபர் 2015 அன்று இப்பாலத்தில் கீறல்கள் தென்பட்டதால், இப்பாலத்தை கடக்க பார்வையாளர்களுக்கு அனுமதி மறுக்கப்பட்டுள்ளது. 


</doc>
<doc id="264737" url="https://ta.wikipedia.org/wiki?curid=264737" title="அமோனியம் சீரியம்(IV) சல்பேட்டு">
அமோனியம் சீரியம்(IV) சல்பேட்டு

அமோனியம் சீரியம்(IV) சல்பேட்டு "(Ammonium cerium(IV) sulfate)" என்பது (NH)Ce(SO).2 HO என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். ஆரஞ்சு நிறத்தில் திண்மமாகக் காணப்படும் இச்சேர்மம் ஒரு வலிமையான ஆக்சிசனேற்றியாக செயல்படுகிறது. இச்சேர்மத்தின் குறைப்புத் திறன் +1.44 வோல்ட்டு ஆகும். சீரியம்(IV) சல்பேட்டு இச்சேர்மத்துடன் தொடர்புடைய சேர்மமாகும்.
இச்சேர்மம் Ce(SO) எதிர்மின் அயனியைப் பெற்றுள்ளது என்று படிகவியல் ஆய்வுகள் தெரிவிக்கின்றன.இங்கு சல்பேட்டுத் தொகுதியைச் சேர்ந்த ஒன்பது ஆக்சிசன் அணுக்கள் உருச்சிதைந்த முப்பொதி முக்கோணப் பட்டகத்தில் சீரியம் அணுக்களுடன் ஒருங்கிணைப்பு கொண்டுள்ளன.


</doc>
<doc id="264742" url="https://ta.wikipedia.org/wiki?curid=264742" title="அனுராதபுரம் நான்கு நாட்டார் கல்வெட்டு">
அனுராதபுரம் நான்கு நாட்டார் கல்வெட்டு

அனுராதபுரம் நான்கு நாட்டார் கல்வெட்டு என்பது இலங்கையில் கண்டெடுக்கப்பட்ட தமிழ்க் கல்வெட்டுக்களில் சிறப்புவாய்ந்த ஒன்று. உண்மையில் இது தமிழ், சமசுக்கிருதம் ஆகிய இரு மொழிகளில் வெட்டப்பட்டுள்ள ஒரு இருமொழிக் கல்வெட்டாகும். தமிழ்ப் பகுதி தமிழ் எழுத்துக்களிலும், சமசுக்கிருதப்பகுதி கிரந்த எழுத்துமுறையிலும் உள்ளன. தமிழ்ப் பகுதியிலும் சில சமசுக்கிருதச் சொற்கள் கிரந்த எழுத்துக்களில் உள்ளன. 29 வரிகளைக்கொண்ட இந்தக் கல்வெட்டின் சில பகுதிகள் சிதைந்துவிட்டமையால், இதை முழுமையாக வாசித்து அறிய முடியவில்லை. அனுராதபுரத்தில் இருந்தக் கட்டிட அழிபாடுகளிடையே காணப்பட்ட இது இப்போது அனுராதபுரம் அருங்காட்சியகத்தில் உள்ளது.

நான்கு நாட்டார் எனப்படும் தமிழ் வணிகக் குழுவினரால் வெட்டுவிக்கப்பட்ட இக்கல்வெட்டு, மாக்கோதைப் பள்ளி எனப்பட்ட பௌத்த நிறுவனம் ஒன்றுக்கு வழங்கப்பட்ட அறக்கொடை பற்றிய விபரங்களைத் தருகிறது. ஆனாலும், எழுத்துக்கள் ஆங்காங்கே சிதைந்து இருப்பதால், இந்த அறக்கொடை பற்றிய முழு விபரங்களையும் அறிந்துகொள்ள முடியவில்லை.




</doc>
<doc id="264752" url="https://ta.wikipedia.org/wiki?curid=264752" title="ஆங்கிலம் பேசும் மக்கள் தொகை அடிப்படையில் நாடுகளின் பட்டியல்">
ஆங்கிலம் பேசும் மக்கள் தொகை அடிப்படையில் நாடுகளின் பட்டியல்

இது ஒரு தாய்மொழியாவும் இரண்டாம் மொழியாகவும் ஆங்கிலம் பேசுவோரின் அடிப்படையில் அமைந்த ஆங்கிலம் பேசும் மக்கள் தொகை அடிப்படையில் நாடுகளின் பட்டியல் ஆகும்.



</doc>
<doc id="264755" url="https://ta.wikipedia.org/wiki?curid=264755" title="ஆங்கிலத்தை ஆட்சி மொழியாகக் கொண்ட நாடுகளின் பட்டியல்">
ஆங்கிலத்தை ஆட்சி மொழியாகக் கொண்ட நாடுகளின் பட்டியல்

இது ஒரு ஆங்கிலத்தை ஆட்சி மொழியாகக் கொண்ட நாடுகளின் பட்டியல் ஆகும். 2015 இன்படி, 56 இறைமையுள்ள நாடுகளும் 27 இறைமையற்ற நாடுகளும் ஆங்கிலத்தை ஆட்சி மொழியாகக் கொண்டுள்ளன.


</small>


</doc>
<doc id="264756" url="https://ta.wikipedia.org/wiki?curid=264756" title="ஓல்மியம்(III) ஆக்சைடு">
ஓல்மியம்(III) ஆக்சைடு

ஓல்மியம்(III) ஆக்சைடு ("holmium(III) oxide") அல்லது ஓல்மியம் ஆக்சைடு ("holmium oxide") என்பது புவியில் காணப்படும் மிக அரிதான ஓல்மியம் தனிமத்தையும், ஆக்சிசனையும் கொண்டுள்ள ஒரு வேதிச் சேர்மம் ஆகும். இதன் மூலக்கூற்று வாய்பாடு HoO ஆகும். ஓல்மியம் ஆக்சைடானது, டிசிப்ரோசியம் ஆக்சைடு (DyO) உடன் இணையும்பொழுது சக்திவாய்ந்த பாராகாந்தப் பொருளாக அறியப்படுகிறது. ஓல்மியம் ஆக்சைடானது, எர்பியா என்றழைக்கப்படும் எர்பிய ஆக்சைடு தனிமங்களின் கூற்றாக ஏற்கப்படுகிறது. பொதுவாக இயற்கையில் மூவிணைதிறன் லாந்தனைடுகளின் ஆக்சைடுகள் ஒன்றாகவே கிடைக்கிறது, இதனைப் பிரிப்பதற்கு சிறப்பு வழிமுறைகள் தேவைப்படுகிறது. ஓல்மியம் ஆக்சைடு சிறப்பு வண்ணக் கண்ணாடிகள் செய்யப் பயன்படுத்தப்படுகிறது. ஓல்மியம் ஆக்சைடு மற்றும் ஓல்மியம் ஆக்சைடு கரைசல் கொண்ட கண்ணாடி கண்ணுக்கு புலப்படும் நிறமாலை வரம்பில் தொடர்ச்சியாக ஏற்படும் கூர்மையான ஒளியியல் முகடுகளை உறிஞ்சுகிறது. எனவே, இது பாரம்பரியமாக ஒளியியல் நிறமாலைமானிகளில் அளவீடுகளின் பொழுது தரநிர்ணயமாக பயன்படுத்தப்படுகின்றன.


</doc>
<doc id="264758" url="https://ta.wikipedia.org/wiki?curid=264758" title="பிரெஞ்சு மொழியை ஆட்சி மொழியாகக் கொண்ட நாடுகளின் பட்டியல்">
பிரெஞ்சு மொழியை ஆட்சி மொழியாகக் கொண்ட நாடுகளின் பட்டியல்

இது ஒரு பிரெஞ்சு மொழியை ஆட்சி மொழியாகக் கொண்ட நாடுகளின் பட்டியல் ஆகும். 2015 இன்படி, 29 நாடுகள் பிரெஞ்சு மொழியை ஆட்சி மொழியாகக் கொண்டுள்ளன.



</doc>
<doc id="264760" url="https://ta.wikipedia.org/wiki?curid=264760" title="மத்திய வங்கி வட்டி விகித அடிப்படையில் நாடுகளின் பட்டியல்">
மத்திய வங்கி வட்டி விகித அடிப்படையில் நாடுகளின் பட்டியல்

இப்பட்டியல் மத்திய வங்கி வட்டி விகித அடிப்படையில் நாடுகளின் பட்டியல் ஆகும். இதன் தரவுகள் த வேர்ல்டு ஃபக்ட்புக், உலக வட்டி விகிதம், பெரெக்ஸ் மோசன் ஆகியவற்றிலிருந்து பெறப்பட்டன.


</doc>
<doc id="264762" url="https://ta.wikipedia.org/wiki?curid=264762" title="நடப்புக் கணக்கு இருப்பு அடிப்படையில் நாடுகளின் பட்டியல்">
நடப்புக் கணக்கு இருப்பு அடிப்படையில் நாடுகளின் பட்டியல்

இது ஒரு நடப்புக் கணக்கு இருப்பு அடிப்படையில் நாடுகளின் பட்டியல் ஆகும்.

உலக வணிக அமைப்பு தரவு அடிப்படையில் அமைந்த பாரிய ஏற்றுமதி, இறக்குமதியாளர்களின் பட்டியல்

This is a list of countries and territories by நடப்புக் கணக்கு balance (CAB), based on data from 2011 (with some exceptions), as listed in the த வேர்ல்டு ஃபக்ட்புக்.

This table shows the account balance of solely the Euro Area (not the European Union as a whole), according to data from Eurostat (in USD).


</doc>
<doc id="264765" url="https://ta.wikipedia.org/wiki?curid=264765" title="சீரியம்(IV) சல்பேட்டு">
சீரியம்(IV) சல்பேட்டு

சீரியம்(IV) சல்பேட்டு "(Cerium(IV) sulfate,)" என்பது Ce(SO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இது சீரிக் சல்பேட்டு என்றும் அழைக்கப்படுகிறது. சில வகையான நீரேற்று வடிவங்களிலும் , Ce(SO)(HO) என்ற மூலக்கூற்று வாய்ப்பாடுடன் சீரியம்(IV) சல்பேட் காணப்படுகிறது. X இன் மதிப்பு 4, 8 அல்லது 12 என வெவ்வேறாக மாறுபடுகிறது. பொதுவாக இவ்வுப்புகள் மஞ்சள் அல்லது மஞ்சள் ஆரங்சு நிறங்களில் திண்மமாக காணப்படுகின்றன. தண்ணீர் மற்றும் நீர்த்த அமிலங்கள் ஆகியன்வற்றில் மிதமாகக் கரைகிறது. இதன் நடுநிலையான கரைசல் மெல்ல சிதைவடைந்து இளமஞ்சள் சீரியம் ஆக்சைடாக (CeO2) வீழ்படிவாகிறது. சீரியம்(IV) சல்பேட் கரைசல்கள் ஆழ்ந்த மஞ்சள் நிறத்தில் காணப்படுகின்றன. நான்கு நீரேற்று வடிவம் 180-200 °செல்சியசு வெப்பநிலைக்கு சூடுபடுத்தும் போது தண்ணீரை இழக்கிறது.

குறிப்பாக அமில நிலையில் சீரியம் அயனி ஒரு வலிமையான ஆக்சிசனேற்றியாகும். சீரியம்(IV) சல்பேட்டுடன் நீர்த்த ஐதரோ குளோரிக் அமிலத்தைச் சேர்த்தால் மெதுவாக தனிமநிலை குளோரின் உருவாகிறது. வலிமையான ஆக்சிசன் ஒடுக்கிகளுடன் இது வேகமாக வினைபுரிகிறது. உதாரணமாக சல்பைட்டுடன் அமில சூழ்நிலையில் இது வேகமாகவும் முழுவதுமாகவும் வினைபுரிகிறது.

சீரியம் சேர்மங்கள் குறைத்தல் வினைக்கு உட்படும் போது சீரியசு சேர்மங்கள் உருவாகின்றன. இதற்கான வினை பின்வருமாறு நிகழ்கிறது. 

சீரியசு அயனி நிறமற்று காணப்படுகிறது.

பகுப்பாய்வு வேதியலில் ஏற்ற ஒடுக்க தரம் பார்த்தலில் சீரியம்(IV) சல்பேட்டு பயன்படுத்தப்படுகிரது. இவ்வினையில் பெரும்பாலும் இது ஏற்ற ஒடுக்க நிறம் காட்டிகளுடன் பயன்படுத்தப்படுகிறது. 

சிரீயக் அமோனியம் சல்பேட்டு இதனுடன் தொடர்புடைய ஒரு சேர்மமாகும்.

மெத்தேன்சல்போனிக் அமிலத்தில் Ce(IV) இன் கரைதிறன் தோராயமாக அமில சல்பேட்டு கரைசல்களின் கரைதிறனைவிட 10 மடங்குகள் அதிகமாக இருக்கிறது.


</doc>
<doc id="264769" url="https://ta.wikipedia.org/wiki?curid=264769" title="சீரியம்(III) ஐதராக்சைடு">
சீரியம்(III) ஐதராக்சைடு

சீரியம்(III) ஐதராக்சைடு (Cerium(III) hydroxide) என்பது Ce(OH) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அருமண் உலோகமான இது வெளிர் வெண்மை நிறத்தில் காணப்படுகிறது.
சீரியம் உலோகத்துடன் 90 °செல்சியசு வெப்பநிலையில் உள்ள சூடான நீர் வினைபுரியும் போது சீரியம்(III) ஐதராக்சைடு உருவாகிறது.


</doc>
<doc id="264772" url="https://ta.wikipedia.org/wiki?curid=264772" title="ஜி. வரலட்சுமி">
ஜி. வரலட்சுமி

ஜி. வரலட்சுமி ("G. Varalakshmi", ) என அழைக்கப்படும் கரிக்கப்பட்டி வரலட்சுமி ("Garikapati Varalakshmi", செப்டம்பர் 27, 1926 - நவம்பர் 26, 2006) தமிழ் மற்றும் தெலுங்கு மொழிகளின், மேடை நடிகையாகவும், திரைப்பட கதாநாயகி மற்றும் இயக்குனராகவும் அறியப்படுகிறார். குணச்சித்திர பாத்திரங்களும் நடித்த ஜி.வரலட்சுமி, பின்னணியும் பாடியுள்ளார்.

ஜி. வரலட்சுமி, ஆந்திர பிரதேசம் ஓங்கோல் எனும் பகுதியில் நாயுடு குடும்பத்தில் 1926 செப்டம்பர் 27 ஆம் திகதி சுப்பராமய்ய நாயுடுவின் இரண்டாவது புதல்வியாகப் பிறந்தார் வரலட்சுமி. இவருக்கு முன்னும் பின்னும் இரு சகோதரிகள். இவரது இளமைப் பருவம் குண்டூரில் கழிந்தது. உள்ளூர் கான்வெண்டில் படித்தார், ஆனாலும் படிப்பில் ஆர்வம் செலுத்தவில்லை. பள்ளியில் படிக்கும் போதே தந்தை இறந்து விட்டார்.

சிறுவயதிலேயே நாடகங்களில் நடிக்க ஆர்வம் கொண்டிருந்தார். தூரத்து உறவினர் துங்கல சலபதி ராவ் என்பவர் விஜயவாடாவில் நாடகக் கம்பனி ஒன்றை நடத்தி வந்தார். நாடகங்களில் ஆர்வம் கொண்ட தனது ஒன்றுவிட்ட சகோதரருடன் சேர்ந்து விஜயவாடா வந்தார். தனது பதினோராவது அகவையில் நாடகங்களில் நடிக்கத் தொடங்கினார். பாதுகா, சக்குபாய், பிரகலாதா, கிருஷ்ணலீலா போன்ற நாடகங்களில் முக்கிய பாத்திரங்களில் நடித்தார். நாடகக் கம்பனியுடன் ஆந்திரா முழுவது பயணம் செய்து பெரும் புகழ் பெற்றார். 1938ல் ஆந்திராவின் ராசமுந்திரி எனும் ஊரில், தனது 12வது வயதில் சக்குபாய் நாடகத்தில் ராதா பாத்திரத்தில் நடித்துக் கொண்டிருந்தார். பிரபல திரைப்பட தயாரிப்பாளரும், இயக்குனருமான கே. எஸ். பிரகாஷ்ராவ் அப்போது ராஜமுந்திரிக்கு வந்திருந்தார். வரலட்சுமியின் நடிப்பைப் பார்த்துப் பாராட்டியதோடு திரையுலகிற்கு வர அழைப்பும் விடுத்தார்.

கே. எஸ். பிரகாஷ்ராவ் "பாரிஸ்டர் பார்வதீசம்" என்ற தனது தெலுங்கு நகைச்சுவைத் திரைப்படத்தில் வரலட்சுமியை நடிக்க ஒப்பந்தம் செய்து கொண்டார். இப்படத்தில் நடிக்க சென்னை வந்தார். அதன் பின்னர் எம். கே. ரெட்டி தனது படங்களில் நடிக்க மூன்று ஆண்டுகளுக்கு ஒப்பந்தம் செய்து கொண்டார். 1939களில் "தட்சயக்ஞம்", நியூ தியேட்டர் நிறுவனம் தயாரித்த "பிரகலாத" ஆகிய தமிழ்த் திரைப்படங்களில் நடித்தார். மிகவும் மெலிந்து காணப்பட்ட ஜி.வரலட்சுமி, பி. பானுமதி, காஞ்சனமாலா, புஷ்பவல்லி போன்ற கதாநாயகிகள் புகழின் உச்சியிலிருந்த அந்த காலகட்டத்தில், தனது தனித்துவத்தை நிருபிக்க கடுமையாக போராடவேண்டயிருந்தது. தென்னிந்தியாவில் அவருக்குப் போதிய சந்தர்ப்பங்கள் கிடைக்காததால், பம்பாய் சென்றார். வனராணி, ஜிந்தகி, யாம்வுத் ஆகிய படங்களில் பின்னணிக் குரல் கொடுத்தார். ஒரு சில படங்களில் சிறு பாத்திரங்களில் தோன்றினார்.

1942 ஆம் ஆண்டில் கே. எஸ். பிரகாஷ்ராவைத் திருமணம் புரிந்து கொண்டார். திரைப்பட வாய்ப்புகள் கிடைக்காத நிலையில் இரண்டு ஆண்டுகள் குடும்ப வாழ்க்கையில் ஈடுபட்டு இரண்டு குழந்தைகளையும் பெற்றெடுத்தார்.

இந்நிலையில், சி. புல்லையா தயாரித்த வையஜந்தி பிலிம்சாரின் "விந்தியாராணி" என்ற திரைப்படத்தில் நடிக்கும் வாய்ப்புக் கிடைத்து 1946 இல் மீண்டும் சென்னை வந்தார். சுவதந்திரா பிலிம்சாரின் "துரோகி", மற்றும் "வாலி சுக்கிரீவன்", "மண்டோதரி", ஜி. பலராமய்யாவின் "லட்சமம்மா", முதலிரவு, சுவப்னசுந்தரி போன்ற படங்களிலும் நடித்துப் பாராட்டுப் பெற்றார்.




</doc>
<doc id="264773" url="https://ta.wikipedia.org/wiki?curid=264773" title="வெளிநாட்டுச் செலாவணி இருப்புகள் அடிப்படையில் நாடுகளின் பட்டியல்">
வெளிநாட்டுச் செலாவணி இருப்புகள் அடிப்படையில் நாடுகளின் பட்டியல்

இது ஒரு வெளிநாட்டுச் செலாவணி இருப்புகள் அடிப்படையில் நாடுகளின் பட்டியல் ஆகும். இது பொன் இருப்புகள், சிறப்பு வரைபு உரிமைகள், அனைத்துலக நாணய நிதிய இருப்பு ஆகியவற்றையும் உள்ளடக்கியுள்ளது.





</doc>
<doc id="264775" url="https://ta.wikipedia.org/wiki?curid=264775" title="வெளிநாட்டுச் செலாவணி இருப்புகள் (பொன் நீங்கலாக) அடிப்படையில் நாடுகளின் பட்டியல்">
வெளிநாட்டுச் செலாவணி இருப்புகள் (பொன் நீங்கலாக) அடிப்படையில் நாடுகளின் பட்டியல்

இது பொன் நீங்கலாக, வெளிநாட்டுச் செலாவணி இருப்புகள் அடிப்படையில் 30 நாடுகளின் பட்டியல் ஆகும். இதன் தரவுகள் அனைத்துலக நாணய நிதியத்தின் மூலம் பெறப்பட்டதாகும்.


</doc>
<doc id="264776" url="https://ta.wikipedia.org/wiki?curid=264776" title="சீரியம்(III) மெத்தேன்சல்போனேட்டு">
சீரியம்(III) மெத்தேன்சல்போனேட்டு

சீரியம்(III) மெத்தேன்சல்போனேட்டு "(Cerium(III) methanesulfonate )" என்பது Ce(CHSO)·2HO என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும். பெரும்பாலும் இருநீரேற்று வடிவமாகக் கிடைக்கும் இச்சேர்மம் வெண்மை நிற உப்பாகக் காணப்படுகிறது. சீரியம்(III) கார்பனேட்டுடன் மெத்தேன் சல்போனிக் அமிலத்தைச் சேர்த்து நடுநிலையாக்கும் போது சீரியம்(III) மெத்தேன்சல்போனேட்டு வீழ்படிவாகிறது. 1979 ஆம் ஆண்டு எல்.பி. சின்னர் முதன் முதலில் இதைக் கண்டறிந்தார். படிகங்கள் ஒற்றைச்சரிவு பல்பகுதிய அமைப்பில் காணப்படுகின்றன. இங்கு ஒவ்வொரு மெத்தேன்சல்போனேட்டு அயனியும் அணைவு எண் 8 ஆகக் கொண்டுள்ள இரண்டு சீரியம் அணுக்களுடன்பிணைப்பு கொண்டுள்ளன. இச்சேர்மம் 120 ° செல்சியசு வெப்பநிலையில் நீர் மூலக்கூறை இழந்து நீரிலி உப்பாக உருவாகிறது. பிற இலந்தனைடுகளில் இருந்தும் இத்தகைய மெத்தேன்சல்போனேட்டுகளைத் தயாரிக்க முடியும். கரைசலில் உள்ள சீரியம்(III) மெத்தேன்சல்போனேட்டு மின்னியக்க சீரியம்(IV) தயாரிப்பில் முன்னோடியாக விளங்குகிறது. வலிமையான ஆக்சிசனேற்றிகளான மின்னியக்க சீரியம்(IV) இன் உப்புகள் கரிமத் தொகுப்பு வினைகளில் பயன்படுத்தப்படுகின்றன. மின்னியக்க சீரியம்(IV) தயாரிக்கும் அதே முறையின் அடிப்படையே அரை மின்கலத் துத்தநாக – சீரியம் மின்கலங்களில் பயன்படுகிறது.


</doc>
<doc id="264779" url="https://ta.wikipedia.org/wiki?curid=264779" title="சீரியம்(III) சல்பேட்டு">
சீரியம்(III) சல்பேட்டு

சீரியம்(III) சல்பேட்டு (Cerium(III) sulfate ) என்பது Ce(SO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெப்பநிலை அதிகரிக்கும் போது தண்ணிரில் கரைதிறன் குறையக்கூடிய தன்மை கொண்ட உப்புகளில் இதுவும் ஒன்றாகும்


</doc>
<doc id="264781" url="https://ta.wikipedia.org/wiki?curid=264781" title="மொத்த உள்நாட்டு உற்பத்தி (கொள்வனவு ஆற்றல் சமநிலை) அடிப்படையில் நாடுகளின் பட்டியல்">
மொத்த உள்நாட்டு உற்பத்தி (கொள்வனவு ஆற்றல் சமநிலை) அடிப்படையில் நாடுகளின் பட்டியல்

இது ஒரு மொத்த உள்நாட்டு உற்பத்தி அடிப்படையில் நாடுகளின் பட்டியல் ஆகும். மொத்த உள்நாட்டு உற்பத்தி டொலர் கண்கீடு கொள்வனவு ஆற்றல் சமநிலை மூலம் பெறப்பட்டதாகும். இதன் மூலங்கள் அனைத்துலக நாணய நிதியம், உலக வங்கி, த வேர்ல்டு ஃபக்ட்புக் ஆகியவற்றிலிருந்து பெறப்பட்டுள்ளன.

 நாடுகள் அற்ற அமைப்புக்கள் தரப்படுத்தப்படவில்லை.




</doc>
<doc id="264782" url="https://ta.wikipedia.org/wiki?curid=264782" title="அனுராதபுரம் குமாரகணத்துப் பேரூரார் கல்வெட்டுக்கள்">
அனுராதபுரம் குமாரகணத்துப் பேரூரார் கல்வெட்டுக்கள்

அனுராதபுரம் குமாரகணத்துப் பேரூரார் கல்வெட்டுக்கள் என்பது, அனுராதபுரத்தில் பழங்காலச் சிவாலய அழிபாடுகளிடையே கண்டெடுக்கப்பட்ட இரண்டு தமிழ்க் கல்வெட்டுக்களைக் குறிக்கும். 1983ல் இடம்பெற்ற அகழ்வாய்வுகளின்போது கண்டுபிடிக்கப்பட்ட இக்கல்வெட்டுக்கள் இரண்டும் ஒரே கல்லில் எழுதப்பட்டுள்ளன. இது கண்டுபிடிக்கப்பட்ட காலத்தில், தமிழகத்தின் புகழ்பெற்ற கல்வெட்டியலாலர்களில் ஒருவரான கிருஷ்ண சாஸ்திரி, இலங்கைத் தொல்லியல் திணைக்களத்தின் வேண்டுகோளின்படி இக்கல்வெட்டுக்களை வாசித்தார். இது தென்னிந்திய சாசனங்கள் என்னும் தொகுப்பின் நான்காம் தொகுதியில் படங்களுடன் வெளியிடப்பட்டது. 

இக்கல்வெட்டுக்கள் இரண்டும் ஒரேமாதிரியானவை. ஒரு கோயிலுக்கு வழங்கப்பட்ட தானங்களைக் குறிப்பிடுவன. இத்தானங்கள் ஒவ்வொன்றும் 30 ஈழக்காசுகள் பெறுமதியானவை என்பதுடன் "முதல் கெடாமல்" ஒரு திருவமுது வழங்குவதற்கும், ஒரு நந்தா விளக்கு ஏற்றுவதற்குமானவை. இத்தானங்களைக் கோயிலின் சார்பில் பெற்றுக்கொண்ட குமாரகணத்துப் பேரூரார் என்னும் குழுவினர் சார்பில் இக்கல்வெட்டுக்கள் பொறிக்கப்பட்டுள்ளன. இக்குமாரகணத்துப் பேரூரார் என்பவர்கள் இக்கோயிலின் நிர்வாகத்துக்குப் பொறுப்பானவர்கள் எனக் கருதப்படுகிறது. இவர்கள் குமாரகணம் எனப்படும் வணிகர் குழுவினரால் நிறுவப்பட்ட பேரூர் ஒன்றைச் சேர்ந்தவர்களாக இருக்கலாம் என்றும், அத்தகைய பேரூர் அனுராதப்புரப் பகுதியில் இருந்திருக்கலாம் எனப் பத்மநாதன் கருதுகிறார்.

இவ்விரு கல்வெட்டுக்களிலும் கோச்சிரிசங்கபோதி மாராயர் என்னும் அரசனின் பெயர் குறிப்பிடப்பட்டுள்ளது. இப்பெயரைக் கோ சிரிசங்கபோதி மாராயர் எனப் பிரித்த பத்மநாதன், மாராயர் என்பது மகாராஜா என்பதன் தமிழ்ப்படுத்தல் என்கிறார். சிரிசங்கபோதி என்பது மாறிமாறி வரும் சிங்கள மன்னர்களின் சிம்மாசனப்பெயர் என்பதால், இது எந்த மன்னனைக் குறிக்கிறது என்று அறியமுடியாதுள்ளது. இதனால், எழுத்து வடிவத்தின் அடிப்படையில் இக்கல்வெட்டுக்கள் 9ம் நூற்றாண்டின் முற்பகுதியைச் சேர்ந்தவை என்று மதிப்பிடப்பட்டுள்ளது.




</doc>
<doc id="264784" url="https://ta.wikipedia.org/wiki?curid=264784" title="மொத்த உள்நாட்டு உற்பத்தி வீதத்தின்படி நடப்புக் கணக்கு இருப்பு நாடுகளின் பட்டியல்">
மொத்த உள்நாட்டு உற்பத்தி வீதத்தின்படி நடப்புக் கணக்கு இருப்பு நாடுகளின் பட்டியல்

இது ஒரு மொத்த உள்நாட்டு உற்பத்தி வீதத்தின்படி நடப்புக் கணக்கு இருப்பு நாடுகளின் பட்டியல் ஆகும். மறை எண்களிலுள்ள வீதம் குறித்த நாடு கடனில் உள்ளதைக் காட்டுகிறது.

இது 2014 தரவிலிருந்தும் 2015 தரவிலிருந்தும் எடுக்கப்பட்டது.



</doc>
<doc id="264785" url="https://ta.wikipedia.org/wiki?curid=264785" title="1623">
1623

1623 (MDCXXIII) ஒரு ஞாயிற்றுக்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் புதன்கிழமையில் ஆரம்பமான ஒரு சாதாரண ஆண்டாகும்.





</doc>
<doc id="264787" url="https://ta.wikipedia.org/wiki?curid=264787" title="துனீசிய தேசியக் கலந்துரையாடல் நாற்கூட்டு">
துனீசிய தேசியக் கலந்துரையாடல் நாற்கூட்டு

துனீசிய தேசியக் கலந்துரையாடல் நாற்கூட்டு ("Tunisian National Dialogue Quartet") என்பது துனீசியாவில் 2011 துனீசியப் புரட்சியை அடுத்து அங்கு பன்முக மக்களாட்சியைக் கட்டியெழுப்ப பெரும் பங்களிப்புச் செய்த ஒரு கூட்டமைப்பாகும். இவ்வமைப்பிற்கு 2015 ஆம் ஆண்டுக்கான அமைதிக்கான நோபல் பரிசு வழங்கப்பட்டது.

இந்நாற்கூட்டமைப்பில் உள்ள அமைப்புகள்:


</doc>
<doc id="264788" url="https://ta.wikipedia.org/wiki?curid=264788" title="நிகர ஏற்றுமதி அடிப்படையில் நாடுகளின் பட்டியல்">
நிகர ஏற்றுமதி அடிப்படையில் நாடுகளின் பட்டியல்

இது ஒரு நிகர ஏற்றுமதி அடிப்படையில் நாடுகளின் பட்டியல் ஆகும்.

உலக வணிக அமைப்பின் தரவு அடிப்படையில் அமைந்த பாரிய ஏற்றுமதி, இறக்குமதி செய்யும் நாடுகளின் பட்டியல்.
த வேர்ல்டு ஃபக்ட்புக் தரவு அடிப்படையில் அமைந்த ஏற்றுமதி செய்யும் நாடுகளின் பட்டியல்.


</doc>
<doc id="264789" url="https://ta.wikipedia.org/wiki?curid=264789" title="டார்சென் வினை">
டார்சென் வினை

டார்சென் வினை "(Darzens reaction)" என்பது ஒரு கீட்டோன் அல்லது ஆல்டிகைடு ஒரு காரத்தின் முன்னிலையில் α- ஆலோவெசுத்தருடன் வினை புரிந்து α,β எப்பாக்சி எசுத்தர் உண்டாகின்ற வினையாகும். இவ்வினை டார்சென் குறுக்க வினை அல்லது கிளைசைடு எசுத்தர் குறுக்கவினை என்றும் அழைக்கப்படுகிறது. கரிம வேதியியலாளர் அகசுதெ சியார்சு டார்சென் 1904 ஆம் ஆண்டு முதன் முதலில் இவ்வினையைக் கண்டறிந்தார்

ஆலசனேற்றம் பெற்ற இடத்தில் வலிமையான காரத்தைப் பயன்படுத்தி கார்பனயன் உருவாக்குவதில் வினைச்செயல்முறையானது தொடங்குகிறது . ஏனெனில் எசுத்தராக இருப்பதால், இக்கார்பனயன் ஒத்ததிர்வு முறையால் நிலைபெற்ற ஈனோலேட்டாக விளங்குவதால், கார்பனயன் உருவாவதற்கு எளிமையாக இருக்கும். இந்த அணுக்கருகவர் அமைப்பு மற்றொரு கார்பனைல் பாகத்தை தாக்கி ஒரு புதிய கார்பன் – கார்பன் பிணைப்பை உருவாக்குகிறது. இவ்விரண்டு படிகளும் காரத்தை அடிப்படையாகக் கொண்ட வினையூக்க ஆல்டால் வினையை ஒத்துள்ளது. ஆக்சிசன் எதிர்மின் அயனி ஓர் ஆல்டாலாக செயலாற்றி மூலக்கூற்றிடை SN2 வினையின் மூலம் , முன்னதாக ஆலசனேற்றம் பெற்ற இடத்தில் உள்ள ஆலசனை இடப்பெயர்ச்சி செய்து ஓர் எப்பாக்சைடை உருவாக்குகிறது. இவ்வினையின் போக்கு ஒரு குறுக்க வினையாகக் கருதப்படுகிறது. ஏனெனில், இரண்டு வினைபடு பொருட்களின் மூலக்கூறுகள் வினைபுரிவதால் ஒட்டுமொத்தமாக ஒரு HCl குறைவு தோன்றுகிறது.

தொடக்கநிலை புரோட்டான் நீக்கம் தோன்றுவதை ஊக்குவிப்பதுதான் இங்கு எசுத்தரின் முதன்மையான வேலையாகும். மற்றும் இதற்காக அடுத்த கார்பனைல் தொகுதியை மாற்றாக பயன்படுத்திக் கொள்ள முடியும். தொடக்கநிலை பொருளானது α-ஆலோ அமைடாக இருக்குமானால் விளைபொருள் α,β- எப்பாக்சி அமைடாக இருக்கும். ஒருவேளை தொடக்கப் பொருளாக α- ஆலோ கீட்டோன் பயன்படுத்தப்பட்டால் விளைபொருள் α,β- எப்பாக்சி கீட்டோன் உருவாகும்.

தொடக்கநிலை புரோட்டான் நீக்கத்திற்காக வேறு பொருத்தமான ஏதாவது ஒரு காரத்தைப் பயன்படுத்த முடியும். இருந்தபோதிலும் இத்தொடக்கப்பொருள் ஓர் எசுத்தராக இருந்தால் , எசுத்தரின் பக்கச் சங்கிலியான அல்காக்சைடு, சாத்தியமான அசைல் பரிமாற்றத்தின் பக்கவிளைவுகளால் ஏற்படும் பிரச்சினைகளைப் பொதுவாகத் தடுக்கும் பொருட்டு அமைந்துள்ளது.


</doc>
<doc id="264791" url="https://ta.wikipedia.org/wiki?curid=264791" title="தலைவிகித ஏற்றுமதி அடிப்படையில் நாடுகளின் பட்டியல்">
தலைவிகித ஏற்றுமதி அடிப்படையில் நாடுகளின் பட்டியல்

இப்பட்டியல் ஒரு தலைவிகித ஏற்றுமதி அடிப்படையில் நாடுகளின் பட்டியல் ஆகும். எல்லாத் தரவுகளும் ஏற்றுமதி நாடுகளின் பட்டியல், மக்கள் தொகை அடிப்படையில் நாடுகளின் பட்டியல் என்பனவற்றின் உள்ளவற்றின் அமைந்துள்ளது. எண்ணிக்கைகள் கிட்டிய மூன்று எண்களுக்கு மட்டம் தட்டப்பட்டுள்ளது.


</doc>
<doc id="264793" url="https://ta.wikipedia.org/wiki?curid=264793" title="முன்னணி வணிகப் பங்காளிகள் அடிப்படையில் நாடுகளின் பட்டியல்">
முன்னணி வணிகப் பங்காளிகள் அடிப்படையில் நாடுகளின் பட்டியல்

இது ஒரு முன்னணி வணிகப் பங்காளிகள் அடிப்படையில் நாடுகளின் பட்டியல் ஆகும். இப்பட்டியல் பாரிய ஏற்றுமதி, இறக்குமதி வணிகப் பங்காளிகள் அடிப்படையில் அமைந்துள்ளது. இத்தரவுகள் உலக வணிக அமைப்பு மூலத்திலிருந்து பெறப்பட்டது.

உலக வணிக அமைப்பு உருவாக்கிய 2013 ஆம் ஆண்டு தரவின்படி 30 பாரிய இருதரப்பு வணிக நாடுகள்.


</doc>
<doc id="264796" url="https://ta.wikipedia.org/wiki?curid=264796" title="அன்னிய நேரடி முதலீடு பெறுதல் அடிப்படையில் நாடுகளின் பட்டியல்">
அன்னிய நேரடி முதலீடு பெறுதல் அடிப்படையில் நாடுகளின் பட்டியல்

இது ஒரு அன்னிய நேரடி முதலீடு பெறுதல் அடிப்படையில் நாடுகளின் பட்டியல் ஆகும். 

முதலாவது பட்டியல் ஐ.நாவின் 2007 ஆண்டு கணக்கீட்டில் இருந்தும், இரண்டாவது பட்டியல் த வேர்ல்டு ஃபக்ட்புக் 2013 ஆண்டு கணக்கீட்டில் இருந்தும் பெறப்பட்டுள்ளன.



</doc>
<doc id="264799" url="https://ta.wikipedia.org/wiki?curid=264799" title="பனாமா நகரம்">
பனாமா நகரம்

பனாமா நகரம் ("Panama City", எசுப்பானியம்: "ciudad de Panamá") பனாமா குடியரசின் தலைநகரமும் மிகப்பெரும் நகரமும் ஆகும். இதன் மக்கள்தொகை 880,691 ஆகும்; பெருநகரப்பகுதியின் மக்கள்தொகை 1,440,381. பனாமா கால்வாயின் அமைதிப் பெருங்கடலோரத்தில் பனாமா மாநிலத்தில் இந்த நகரம் அமைந்துள்ளது. அரசியல், நிர்வாக மையமாக விளங்கும் இந்த நகரம் பன்னாட்டு வங்கி மற்றும் வணிகத்திற்கும் மையமாக விளங்குகின்றது. "உலக நகரம்" என வகைப்படுத்தப்பட்டுள்ள இந்த நகரம் இவ்வாறான மூன்று மத்திய அமெரிக்க நகரங்களில் ஒன்றாகும்.

பனாமா நகரத்தின் சராசரி தனிநபர் மொத்த உள்நாட்டு உற்பத்தி $15,300 ஆகும். அதியுயர் கட்டிடங்கள் மிகுந்த பனாமா நகரைச் சுற்றிலும் வெப்பமண்டல மழைக்காடுகள் உள்ளன. மத்திய அமெரிக்காவிலேயே மிகவும் போக்குவரத்து மிக்க பனாமாவின் டோக்குமென் பன்னாட்டு வானூர்தி நிலையத்திலிருந்து உலகின் பல முதன்மை இடங்களுக்கும் நாள்தோறும் வானூர்தி சேவைகள் இயக்கப்படுகின்றன. பிரேசிலின் குரிடிபேயுடன் பனாமா நகரமும் 2003ஆம் ஆண்டிற்கான அமெரிக்க பண்பாட்டுத் தலைநகரமாக தெரிவு செய்யப்பட்டது. "பன்னாட்டு வாழ்க்கை" இதழின் ஆய்வுப்படி பணி ஓய்விற்குப் பிறகு வாழ்வதற்கான இடங்களில் உலகின் முதல் ஐந்து இடங்களில் ஒன்றாக பனாமா நகரம் விளங்குகின்றது.

பனாமா நகரம் ஆகத்து 15, 1519இல் எசுப்பானிய தேடலாய்வாளர் பெத்ரோ அரியசு தெ அவிலாவால் நிறுவப்பட்டது. இங்கிருந்துதான் பெருவின் இன்கா பேரரசை தேடும் பயணங்கள் துவங்கின. அமெரிக்க கண்டங்களின் வரலாற்றின் பல வணிகத்தடங்களுக்கு நிறுத்தல் இடமாகவும் இருந்துள்ளது. இதன் மூலமாகவே தங்கமும் வெள்ளியும் எசுப்பானியாவிற்கு ஏற்றுமதியானது. 

சனவரி 28, 1671 அன்று என்றி மோர்கன் என்பவரால் பனாமா நகரம் தீயிடப்பட்டு அழிந்தது. இரண்டாண்டுகள் கழித்து சனவரி 21, 1673இல் முதல் குடியிருப்பிலிருந்து தொலைவிலிருந்து மூவலந்தீவில் மீளமைக்கப்பட்டது. முன்பு தீயிடப்பட்டு அழிப்பட்ட நகரத்தின் இடுபாடுகள் இன்னமும் உள்ளன; இவை "பனாமா வீகோ" எனப்படுகின்றன; சுற்றுலாப் பயணிகளை மிகவும் கவரும் இடமாக உள்ளது.



</doc>
<doc id="264802" url="https://ta.wikipedia.org/wiki?curid=264802" title="கித்தோ">
கித்தோ

கித்தோ (), முறையாக சான் பிரான்ஸிஸ்கோ டி கியூடோ எக்குவடோரின் தலைநகராக இருக்கிறது. இதுவே உலகில் அதிகாரப்பூர்வமாக கடல் மட்டத்திலிருந்து அதிஉயரத்தில் உள்ள தலைநகரம் ஆகும்.. இந்த நகரம் கைல்லாபாம்பா நதியின் படுகையில், அந்தீசு மலைத்தொடரில் பி்சின்ட்சா எரிமலையின் கிழக்கு சரிவுகளில், உயிர்ப்போடுள்ள ஸ்ட்ரடோ எரிமலையின் மீது அமைந்திருக்கிறது. இந்த நகரத்தில் கடந்த 2014 மக்கள்தொகை கணக்கெடுப்பின் படி 2,671,191 மக்கள்தொகை உள்ளது. கித்தோ எக்குவடோரில் குவாயேகிலுக்கு பிறகு இரண்டாவது பெரிய நகரமாகும். கடந்த 2008ம் ஆண்டில் இந்த நகரம் தென் அமெரிக்க நாடுகள் ஒன்றியத்தின் தலைமையகமாக நியமிக்கப்பட்டது.
<br>

<br>
<br>
<br>
<br>
<br>
<br>
<br>
<br>
<br>
<br>
<br>
<br>

அமெரிக்காவின் பெரிய, சிறியளவில் மாற்றமடைந்த, சிறப்பாக பராமரிக்கப்படும் வரலாற்று மையங்களுள் கித்தோ வரலாற்று மையமும் ஒன்றாகும். 1978ல் யுனெஸ்கோ க்ரகோவினோடு சேர்ந்து அறிவித்த முதல் உலக கலாச்சார பாரம்பரிய தளங்களுள் ஒன்றாக கித்தோவும் இருந்தன. கித்தோவின் மத்திய மையம் பூமத்தியரேகையிலிருந்து தெற்கே தொலைவில் அமைந்திருக்கிறது; இந்நகரத்தின் நீட்சி பூஜ்யம் அட்சரேகையிலிருந்து தொலைவிற்குள் அமைந்திருக்கிறது.


</doc>
<doc id="264804" url="https://ta.wikipedia.org/wiki?curid=264804" title="கன்னியாகுமரி இணைப்பு போராட்டம்">
கன்னியாகுமரி இணைப்பு போராட்டம்

‎திருவாங்கூர்-கொச்சி பகுதிக்கு உட்பட்டிருந்த தமிழர் பகுதிகளை தமிழகத்துடன் இணைப்பதற்காக நடைபெற்ற போராட்டமே குமரி இணைப்பு போராட்டம் ஆகும். இது தெற்கெல்லை போராட்டம் என்றும் அழைக்கப்படுகிறது. 1945 ஆம் ஆண்டு தொடங்கி 1956 ஆம் ஆண்டு வரை நடைபெற்ற இந்த போராட்டம் பல உயிர்பலிகளை சந்தித்த போராட்டமும் ஆகும்.

தோவாளை, அகஸ்தீஸ்வரம், கல்குளம், விளவங்கோடு, நெய்யாற்றின்கரை, செங்கோட்டை, தேவிகுளம், பீர்மேடு ஆகிய தாலுகாக்களில் தமிழர்கள் பெருவாரியாக வசித்து வந்தனர். தமிழர் பகுதிகளில் மலையாளம் அலுவல் மொழியாக இருந்தமையும், தமிழ் பள்ளிகள் மிகக் குறைவாக இயங்கி வந்ததும் தமிழர்களுக்கு பல இன்னல்களை தோற்றுவித்து வந்தன. மொழி சம்பந்தமாக தமிழர்கள் விடுத்த கோரிக்கைகளை திருவாங்கூர் அரசு தொடர்ந்து புறக்கணித்து வந்தது.

மலையாள மொழி பேசப்படும் பகுதிகளை ஒருங்கிணைத்து கேரள மாநிலம் அமைக்கப்பட வேண்டும் என்ற கோரிக்கைக்கு 'திருவாங்கூர் சமஸ்தான காங்கிரஸ்' கட்சி ஆதரவு அளித்து வந்ததால், அக்கோரிக்கைக்கு எதிர்ப்பு தெரிவித்து தமிழ் தலைவர்கள் சிலர் அக்கட்சியை விட்டு வெளியேறினர். அவர்கள் 1945 ஆம் ஆண்டு டிசம்பர் 16 அன்று நாகர்கோவிலில் கூடி வழக்கறிஞர் சாம் நத்தானியேல் தலைமையில் 'அகில திருவாங்கூர் தமிழர் காங்கிரஸ்' எனும் அரசியல் இயக்கத்தை தொடங்கினர். திருவாங்கூரின் தமிழர் பகுதிகள் தமிழ்நாட்டுடன் இணைக்கப்பட வேண்டும் என்ற கோரிக்கையை அவர்கள் வலியுறுத்தி வந்தனர்.

1946 ஆம் ஆண்டு ஜுன் 30 தேதியன்று இரவிபுதூரில் கூடிய தமிழர் காங்கிரஸின் செயற்குழு கூட்டத்தில் கட்சியின் பெயரை 'திருவாங்கூர் தமிழ்நாடு காங்கிரஸ்' என பெயர்மாற்றம் செய்து கொண்டனர். தோவாளை, அகஸ்தீஸ்வரம் தாலுக்காக்களில் மட்டுமே தமிழர்கள் மத்தியில் தி.த.நா.கா. செல்வாக்கு பெற்றிருந்தது. தமிழ்நாட்டு தலைவர்களில் ம.பொ.சிவஞானம் தி.த.நா.க.விற்கு ஆதரவாக தீவிரமாக செயல்பட்டு வந்தார்.

இந்திய விடுதலைக்குப் பிறகு திருவாங்கூரில் சட்டமன்றத் தேர்தல் அறிவிக்கப்பட்டதை தொடர்ந்து, தி.த.நா.கா. தமிழர்கள் மத்தியில் அதிக செல்வாக்கு பெறத் தொடங்கியது. விளவங்கோட்டைச் சேர்ந்த பிரபல வழக்கறிஞர் ஏ. நேசமணி 1947 செப்டம்பர் 8-ஆம் தேதியன்று நாகர்கோவில் ஆலன் நினைவு அரங்கில் தமது ஆதரவாளர்களின் கூட்டத்தை கூட்டியிருந்தார். அக்கூட்டத்தில் தி.த.நா.கா. வில் இணைந்து செயல்படுவதென முடிவு செய்யப்பட்டதை தொடர்ந்து, கல்குளம்-விளவங்கோடு தாலுகாக்களில் தி.த.நா.கா. மக்கள் செல்வாக்கினை பெறத் தொடங்கியது.

தேர்தல் பிரச்சாரத்தின் போது கல்குளம்-விளவங்கோடு தாலுகாக்களில் வசிக்கும் பெரும்பான்மை தமிழ் சாதியினரான நாடார்களுக்கும், மலையாள ஆதிக்கச் சாதியினரான நாயர்களுக்குமிடையே மோதல்கள் நிகழ்ந்தன. மலையாள போலீசார் தமிழர்கள் மீது அடக்குமுறைகளை கட்டவிழ்த்துவிட்டனர். 1948 பெப்ரவரி மாதம் போலீசார் நடத்திய துப்பாக்கிச் சூட்டில் இரண்டு தமிழர்கள் கொல்லப்பட்டனர்.

அதே ஆண்டு நடைபெற்ற சட்டமன்ற தேர்தலில் தி.த.நா.கா. தமிழர் பகுதிகளில் சட்டமன்ற தேர்தலில் தி.த.நா.கா. தமிழர் பகுதிகளில் 14 தொகுதிகளை கைப்பற்றிச் சட்டமன்றத்தில் இரண்டாவது பெரிய கட்சியாக உருவெடுத்தது. தி.த.நா.கா.வின் சட்டமன்ற கட்சித் தலைவராக நேசமணி தேர்வு செய்யப்பட்டதைத் தொடர்ந்து அவரது தலைமையிலேயே இந்த எல்லைப் போராட்டமானது வழிநடத்திச் செல்லப்பட்டது.

1950 ஆம் ஆண்டு சமஸ்தான காங்கிரஸிற்கும், தி.த.நா.கா.விற்குமிடையே சமரசம் ஏற்படுத்தும் வண்ணம் பாளையங்கோட்டையில் மேற்கொள்ளப்பட்ட உடன்பாட்டு நடவடிக்கைகள் தோல்வியில் முடிந்ததால், தி.த.நா.கா. தலைவர் பதவியிலிருந்து சாம் நத்தானியல் விலகிக் கொண்டார். கட்சியின் புதிய தலைவராக நேசமணியின் ஆதரவாளர் பி. ராமசாமி பிள்ளை தேர்வு செய்யப்பட்டார்.

1952 ஆம் ஆண்டு நாடு முழுவதும் நடைபெற்ற முதல் பொதுத் தேர்தலில் தி.த.நா.கா. எட்டு சட்டமன்ற தொகுதிகளை கைப்பற்றியது. தி.த.நா.கா.வின் ஏ. சிதம்பரநாதன் காங்கிரஸ் தலைமையிலான கூட்டணி அரசில் மந்திரியாக பொறுப்பேற்றுக் கொண்டார். நாகர்கோவில் மக்களவை தொகுதியில் ஏ. நேசமணியும், மாநிலங்களவை தேர்தலில் எ. அப்துல் ரசாக்கும் வெற்றி பெற்று தி.த.நா.கா. உறுப்பினர்களாக பாராளுமன்றத்திற்கு சென்றனர்.

தமிழர் பிரச்சனையில் காங்கிரஸ் அரசு போதிய அக்கறை காட்டவில்லை என்று குற்றம் சாட்டி கூட்டணியிலிருந்து தி.த.நா.கா. விலகிக் கொண்டதால் ஆட்சி கவிழ்ந்து தேர்தல் அறிவிக்கப்பட்டது. 1954ஆம் ஆண்டு நடைபெற்ற சட்டமன்ற தேர்தலில் தி.த.நா.கா. 12 தொகுதிகளில் வெற்றி பெற்றது.

திரு-கொச்சி மாநில முதல்வராக பதவி வகித்த பட்டம் தாணுபிள்ளை தமிழர் போராட்டத்திற்கெதிராக கடுமையான நடவடிக்கைகளை மேற்கொண்டிருந்தார். குறிப்பாக தேவிகுளம், பீர்மேடு பகுதி தமிழர்கள் மலையாள போலீசாரின் ஆராஜகங்களுக்கு ஆளாகி வந்தனர். போலீசாரின் அத்துமீறல்களை கண்டித்து நாகர்கோவில் பகுதி தி.த.நா.கா. தலைவர்கள் மூணாருக்குச் சென்று தடையை மீறி போராட்டம் நடத்தி கைதாயினர். இதனால் தென் திருவாங்கூர் பகுதிகளில் பதட்டமான சூழ்நிலை நிலவியது.

அரசின் அடக்குமுறைகளை கண்டித்து ஆகஸ்ட் 11 ஆம் தியதியன்று தி.த.நா.கா. அறிவித்திருந்த 'விடுதலை நாள்' போராட்டத்தின் போது ஊர்வலங்களும், பொதுக்கூட்டங்களும் நடைபெற்றன. மார்த்தாண்டம் மற்றும் புதுக்கடை ஊர்களில் போராட்டக்காரர்கள் மீது போலீசார் நடத்திய துப்பாக்கிச் சூட்டில் ஒன்பது பேர் கொல்லப்பட்டனர். ஆயிரக்கணக்கான தி.த.நா.கா. தொண்டர்கள் சட்ட விரோதமாக கைது செய்யப்பட்டு போலீசாரால் சித்ரவதை செய்யப்பட்டனர். போலீசாருக்கு அஞ்சி தமிழர்கள் பலர் தமிழகப் பகுதிகளில் தலைமறைவாயினர். இறுதியில் பட்டம் தாணுபிள்ளையின் ஆட்சி கவிழ்க்கப்பட்ட பிறகே தமிழர் பகுதிகளில் அமைதி திரும்பியது.

மொழிவாரி மாநிலங்கள் அமைப்பதற்காக மத்திய அரசால் நியமிக்கப்பட்ட பசல் அலி கமிஷன் 1955 ஆம் ஆண்டு ஆகஸ்ட் 10 ஆம் தியதியன்று தமது அறிக்கையை வெளியிட்டது. தேவிகுளம், பீர்மேடு, நெய்யாற்றின்கரை தாலுகாக்களை புதிதாக அமையவிருக்கும் கேரள மாநிலத்துடன் இணைக்க கமிஷன் பரிந்துரைத்தது.

1956 ஆம் ஆண்டு நவம்பர் முதலாம் தியதி அன்று தோவாளை, அகஸ்தீஸ்வரம், கல்குளம், விளவங்கோடு தாலுகாக்கள் கன்னியாகுமரி மாவட்டம் என்ற பெயரில் தமிழ்நாட்டுடன் இணைக்கப்பட்டன. செங்கோட்டை பகுதி நெல்லை மாவட்டத்துடன் இணைக்கப்பட்டது. தி.த.நா.கா. கோரிக்கை விடுத்த பகுதிகளில் பெரும்பாலான பகுதிகள் தமிழகத்துடன் இணைக்கப்பட்டதால் போராட்டம் கைவிடப்பட்டு தி.த.நா.கா. கலைக்கப்பட்டது.


</doc>
<doc id="264805" url="https://ta.wikipedia.org/wiki?curid=264805" title="அரசாங்கப் பாதீடு அடிப்படையில் நாடுகளின் பட்டியல்">
அரசாங்கப் பாதீடு அடிப்படையில் நாடுகளின் பட்டியல்

இது ஒரு அரசாங்கப் பாதீடு(நிதிநிலை அறிக்கை) அடிப்படையில் நாடுகளின் பட்டியல் ஆகும். இத்தரவுகள் த வேர்ல்டு ஃபக்ட்புக் மூலம் பெறப்பட்டது.


</doc>
<doc id="264807" url="https://ta.wikipedia.org/wiki?curid=264807" title="உயிர் தரும் மரம் (நூல்)">
உயிர் தரும் மரம் (நூல்)

உயிர் தரும் மரம் என்பது ஒரு குழந்தைகளுக்கான புத்தகம் ஆகும். இதை எழுதி, வரைந்தவர் ஷெல் சில்வர்ஸ்டீன் என்ற அமெரிக்கர் ஆவார். 1964இல் முதல் பதிப்பாக வெளியிடப்பட்டது. அது சில்வர்ஸ்டீசின் புகழ்பெற்ற புத்தகமாக மாறி, பல மொழிகளில் மொழிபெயர்க்கப்பட்டுள்ளது.
"குழந்தை இலக்கியத்தில் சிறந்த நெறிகாட்டும் புத்தகங்களில் ஒன்று." என்னும் அங்கிகாரம்பெற்ற புத்தகமாக கருதப்படுகிறது. பன்னாட்டு அளவில் பள்ளிக்கல்வியில் மழலையர் பள்ளிகளில் இரண்டாம் வகுப்புகளில் இருந்து இந்நூல் குழந்தைகளுக்கு பாடமாக வைக்கப்படுகிறது.
சில்வர்ஸ்டீன் 'தன்னையே கொடுத்த மரம்' நூலை வெளியிடும் பதிப்பாளரை கண்டறிய மிகவும் சிரமப்பட்டார். சைமன் & ஸ்கஸ்டர் பதிப்பக ஆசிரியர் இதனை புத்தகமாக வெளியிட மறுத்தார். இது குழந்தைகளை வருத்தும், பெரியவர்களுக்கு மிகவும் எளியது என்று கருதினார். இறுதியில் ஹார்ப்பர் & ரோ பதிப்பாளர்களால் வெளியிடப்பட்டது.
கதை மாந்தர்களான ஒரு ஆப்பிள் மரமும், ஒரு சிறுவனும் (இந்த சிறுவன் வளர்ந்தாலும் சிறுவன் என்றே சுட்டப்படுகிறான்). ஆவர் இந்த இருவரும் தங்களுக்குள் பேச முடிந்தவர்களாவர். கதை பின்வருமாறு; ஊருக்கு ஒதுக்குப் பறமாக உள்ள ஒரு ஆப்பிள் மரம் அந்த மரத்தின் அடியில் விளையாட ஒரு சிறுவன்வருவான். அவன் அந்த மரத்தைப் பிடித்துக்கொண்டு மேலே ஏறுவான், அதன் கிளைகளில் தொங்கி விளையாடுவான், அதன் சுவையான பழங்களை பறித்துத் தின்பான், மரத்துடன் கண்ணாமூச்சி விளையாடுவான், விளையாடிக் களைத்து, அவன் மரத்தின் நிழலில் படுத்து உறங்குவான். இவ்வாறு நாட்கள் சென்றன.
அவன் வளரவளர அவர் மரத்திடம் கோரிக்கைகள் வைக்கத் தொடங்கினான்.
இளமை பருவத்தை அடைந்த பின்னர் சிறுவன் மரத்திடம் பணம் வேண்டும் என்கிறான். மரம் தன்னிடம் உள்ள ஆப்பிள்களை பறித்து விற்றுப் பணம் பெற்றுக்கொள்ளக் கூறுகிறது. பருவ வயதை அடைந்த பின், அந்தப் பையன் தனக்கு ஒரு வீடு வேண்டும் என்கிறான். மரம் அவன் வீடு கட்ட தனது கிளைகளை வெட்டிக்கோள்ள அறிவுறுத்துகிறது. நடுத்தர வயது அடைந்த பிறகு, சிறுவன் ஒரு படகு வேண்டும் என விரும்புகிறான், அதற்கு மரம் தனது அடிமரத்தை வெட்டிக்கொண்டு அவனை படகு செய்ய அனுமதிக்கிறது. இவ்வாறு மரம் அவனுக்கு அனைத்தையும் கொடுத்து மகிழ்ச்சியடைந்தது.
இறுதி பக்கங்களில், சிறுவன் (முதிய வயதில்) மீண்டும் ஒருமுறை மரத்தை சந்திக்கிறான். மரம் தன்னிடம் ஆப்பிள்கள், கிளைகள், தண்டு என கொடுக்க எதுவுமில்லையே என வருந்தி என்னிடம் உனக்கு கொடுக்க எதுவுமில்லையே என் அடிக்கட்டையைத்தவிர என்றது அதற்கு சிறுவன் எனக்கு எதுவும் வேண்டம் உன் அடிக்கட்டையே போதும் இந்த அமைதியான இடத்தில் உட்கார்ந்து ஓய்வெடுக்க விரும்புகிறேன் என்றான். அவன் அமர அடிக்கட்டையை கொடுத்து. முழு கதையிலும் ஒவ்வொரு பத்தியிலும் "மரம் மகிழ்ச்சியாக இருந்தது." என்று முடியும்.
இப்புத்தகம் வாய்வழியாகவே பிரபலமடைந்தது. ; உதாரணமாக, தேவாலயங்களில் "கொடுப்பதில் உள்ள மகிழ்ச்சிக்கு ஒரு உவமை என பாராட்டினார்." 2001 ஆம் ஆண்டுவரை இப்புத்தகம் 5 மில்லியன் பிரதிகள் விற்று, நன்கு விற்பனையாகும் குழந்தை இலக்கிய நூல்களின் பட்டியலில் 14 வது இடத்தை ' பப்ளிஷர்ஸ் வீக்லி ' அளித்தது.
2011வரை, 8.5 மில்லியன் பிரதிகள் அச்சிடப்பட்டு உள்ளது.
1999–2000 ஆண்டுகாலக்கட்டத்தில் இணையத்தில் குழந்தைகளிடம் எடுத்த புள்ளிவிவரத்தில் குழந்தைகளுக்கான 100 சிறந்த நூல்களில் இந்நூல் 24ஆம் இடம் பெற்றது.
இந்நூலை தமிழில் உதயசங்கர் மொழிபெயற்பில், கே.பி. முரளீதரன் வரைந்த ஓவியங்களுடன், உயிர் தரும் மரம் என்ற பெயரில் பாரதி புத்தகாலயம் வெளியிட்டுள்ளது.


</doc>
<doc id="264808" url="https://ta.wikipedia.org/wiki?curid=264808" title="கடன் மதிப்பீடு அடிப்படையில் நாடுகளின் பட்டியல்">
கடன் மதிப்பீடு அடிப்படையில் நாடுகளின் பட்டியல்

இது ஒரு கடன் மதிப்பீடு அடிப்படையில் நாடுகளின் பட்டியல் ஆகும்.

இசுடாண்டர்ட் அண்ட் புவர்சு அடிப்படையில் மதிப்பீடு.

பிட்ச் மதிப்பீடு அடிப்படையில் பட்டியல்.

மூடி மதிப்பீடு அடிப்படையில் பட்டியல்.

டொமினியன் போன்ட் கடன் மதிப்பீடு அடிப்படையில் பட்டியல்.

யப்பான் கடன் மதிப்பீடு முகவரின் அடிப்படையில் பட்டியல்.

டகொங் மதிப்பீடு அடிபப்டையில் பட்டியல்.

World map ratings by Dagong (Jul 2013)
எழு வித தரப்படுத்தல் முறைக்கு உட்படாத ஐக்கிய நாடுகள் சபை உறுப்பு நாடுகள்.


</doc>
<doc id="264809" url="https://ta.wikipedia.org/wiki?curid=264809" title="அர்கீசொ">
அர்கீசொ

அர்கீசொ (, ) சோமாலிலாந்துவின் தலைநகராக உள்ளது. சோமாலிலாந்து தன்னைத்தானே குடியரசு நாடாக 1991 இல் அறிவித்துக் கொண்டப்பொழுதும் சர்வதேச அளவில் சோமாலியாவின் ஒரு பகுதியாகவே கருதப்படுகிறது.

இடைக்காலத்தில் அர்கீசொ அடல் சுல்தானியகத்தின் அங்கமாக இருந்தது. 1941இல் பிரித்தானிய ஆட்சியின் கீழிருந்த சோமாலிலாந்தின் தலைநகரானது. 1960இல் பிரித்தானியரிடமிருந்து விடுதலை பெற்ற சோமாலிலாந்து, இத்தாலிய ஆட்சியிலிருந்து விடுபட்ட சோமாலிலாந்துடன் இணைக்கப்பட்டு சூலை 1 அன்று சோமாலியக் குடியரசாக உருவானது.

ஓகோ மலைத்தொடரின் பள்ளத்தாக்கு ஒன்றில் அர்கீசொ அமைந்துள்ளது. இதன் சராசரி உயரம் ஆகும். இங்கு புதிய கற்கால பாறை ஓவியங்களைக் காணலாம். அருமணி வெட்டுதல், கட்டுமானம், சில்லறை வர்த்தகம், ஏற்றுமதி/இறக்குமதி செயற்பாடுகளுக்கு வணிக மையமாக விளங்குகின்றது.



</doc>
<doc id="264819" url="https://ta.wikipedia.org/wiki?curid=264819" title="மொத்த உள்நாட்டு உற்பத்தி வீதத்தின்படி வரி வருமான நாடுகளின் பட்டியல்">
மொத்த உள்நாட்டு உற்பத்தி வீதத்தின்படி வரி வருமான நாடுகளின் பட்டியல்

இது ஒரு மொத்த உள்நாட்டு உற்பத்தி வீதத்தின்படி வரி வருமான நாடுகளின் பட்டியல் ஆகும். 




</doc>
<doc id="264821" url="https://ta.wikipedia.org/wiki?curid=264821" title="யாமூசூக்ரோ">
யாமூசூக்ரோ

யாமூசூக்ரோ () என்பது கோட் டிவாரின் உத்தியோகபூர்வ அரசியல் மற்றும் நிர்வாக தலைநகரம் ஆகும். அதே சமயத்தில் அபிஜான், நாட்டின் பொருளாதார தலைநகரமாகவும் விளங்குகிறது. 2014ம் ஆண்டின் மதிப்பீட்டின்படி இந்த மாவட்டத்தில் 355,573 குடிகள் வசிக்கின்றனர். மொத்தமாக இம்மாவட்டம் 169 குடியிருப்புக்களை கொண்டுள்ளது.

1998ம் ஆண்டின் மதிப்பீட்டின் படி இந்த மாவட்டம் 155,803 குடிகளை கொண்டுள்ளது. இது கோட் டிவார் நாட்டின் 4வது அதிகூடிய சனத்தொகையை கொண்ட மாவட்டம் ஆகும்.

கொப்பென்-கைகர் தட்பவெப்ப அமைப்பு இது வெப்பமண்டல ஈர மற்றும் உலர் காலநிலையை கொண்டுள்ளது எனக் கூறுகிறது. 


</doc>
<doc id="264822" url="https://ta.wikipedia.org/wiki?curid=264822" title="சராசரி கூலி அடிப்படையில் நாடுகளின் பட்டியல்">
சராசரி கூலி அடிப்படையில் நாடுகளின் பட்டியல்

இது ஒரு சராசரி கூலி அடிப்படையில் நாடுகளின் பட்டியல் ஆகும்.

பன்னாட்டு தொழிலாளர் அமைப்பு தரவின் அடிப்படையில் அமைந்த பட்டியல்.

ஐ.நா பொருளாதார ஆணையத்தின் தரவு அடிப்படையில் பட்டியல்.




</doc>
<doc id="264825" url="https://ta.wikipedia.org/wiki?curid=264825" title="வணிக வங்கி முதன்மை கடன் வட்டி வீத அடிப்படையில் நாடுகளின் பட்டியல்">
வணிக வங்கி முதன்மை கடன் வட்டி வீத அடிப்படையில் நாடுகளின் பட்டியல்

இது ஒரு வணிக வங்கி முதன்மை கடன் வட்டி வீத அடிப்படையில் நாடுகளின் பட்டியல் ஆகும். த வேர்ல்டு ஃபக்ட்புக் தரவு அடிப்படையில் எடுக்கப்பட்டது.


</doc>
<doc id="264826" url="https://ta.wikipedia.org/wiki?curid=264826" title="பணவீக்க வீத அடிப்படையில் நாடுகளின் பட்டியல்">
பணவீக்க வீத அடிப்படையில் நாடுகளின் பட்டியல்

இது ஒரு பணவீக்க வீத அடிப்படையில் நாடுகளின் பட்டியல் உருவாக்கம் ஆகும். இதன் தரவுகள் த வேர்ல்டு ஃபக்ட்புக் மூலம் எடுக்கப்பட்டது.



</doc>
<doc id="264827" url="https://ta.wikipedia.org/wiki?curid=264827" title="தேவகிரி யாதவப் பேரரசு">
தேவகிரி யாதவப் பேரரசு

தேவகிரி யாதவப் பேரரசு (Seuna or Yadavas of Devagiri) (850–1334), மைய இந்தியாவில் துங்கபத்திரைக்கும் நர்மதைக்கும் இடைப்பட்ட பகுதிகளான தற்கால மகாராஷ்டிரம், வடக்கு கர்நாடகா மற்றும் மத்தியப் பிரதேசத்தின் சில பகுதிகளை உள்ளடக்கிய பகுதிகளை ஆண்ட யாதவ குலத்தினரைக் குறிக்கிறது. யாதவப் பேரரசின் தலைநகராக தேவகிரி எனும் தற்கால தௌலதாபாத் நகராகும்.

மேலைச் சாளுக்கியப் பேரரசில் சிற்றரசர்களாக வாழ்ந்த யாதவர்கள், மேலைச் சாளுக்கியப் பேரரசு 12ஆம் நூற்றாண்டில் வீழ்ச்சியடையும் தறுவாயில், இரண்டாம் சிங்கன்னன் தலைமையில் யாதவப் பேரரசு நிர்மாணிக்கப்பட்டது.

மல்லுகியின் மகன் ஐந்தாம் பில்லமா (1173–1192), சௌனா என்ற யாதவ அரசை நிர்மானித்தவர். சாளுக்கியரின் தலைநகர் பசவகல்யாண் எனும் கல்யாணி நகரை 1190இல் கைப்பற்றி, பின் யாதவப் பேரரசின் தலைநகர் தேவகிரியை (தற்கால தௌலதாபாத்) நிர்மாணித்தார். ).

1200 முதல் 1247 முடிய ஆட்சி யாதவப் பேரரசின் பெரும் அரசனான இரண்டாம் சிங்கண்ணன் ஆவார். தனது ஆட்சி காலத்தில் யாதவப் பேரரசை தெற்கே நர்மதை ஆறு முதல் வடக்கே துங்கபத்திரை ஆறு வரை விரிவு படுத்தினான். தெற்கில் ஹொய்சாளப் பேரரசும், கிழக்கே காக்காதியர் அரசும், வடக்கே சாளுக்கியப் பேரரசும் யாதவப் அரசின் எல்லைகளாக உள்ளது.

இவர் சிங்கனாப்பூர் என்ற நகரை புதிதாக நிர்மானித்தார். இவர் காலத்தில் வானவியல், சமசுகிருதம், கர்நாடக இசை ஆகியவை நன்கு வளர்ச்சியடைந்தன. இவர் கன்னட மொழி கவிஞர் "சங்தேவ் மகராஜ்" என்பவரை ஆதரித்தவர்.

இரண்டாம் சிங்கன்னனின் பேரன் இராமச்சந்திரா 1271 முதல் 1309 முடிய தேவகிரி யாதவப் பேரரசை ஆண்டார்.
1294இல் தில்லி சுல்தான் அலாவுதீன் கில்சி தேவகிரியை கைப்பற்றினான். அலாவுதின் கில்சிக்கு இராமச்சந்திரா பெருந்தொகையை கப்பமாக செலுத்தி மீண்டும் இராமச்சந்திரா தேவகிரியை ஆண்டார். மாலிக் கபூர் தலைமையிலான அலாவுதீன் கில்சியின் பெரும் படைகள் 1307இல் மீண்டும் தேவகிரியை தாக்க வந்த போது, இராமச்சந்திரா, சுல்தான் படைகளுடன் போரிடாது சரண் அடைந்தார். 1310இல் மாலிக் கபூர் தேவகிரியிலிருந்து காகதீயப் பேரரசின் மீது படையெடுத்தான்.

இராமசந்திராவின் மகன் மூன்றாம் சிங்கண்ணன், அலாவூதில் கில்சியின் மேலாண்மையை ஏற்காததால், 1313இல் நடந்த மாலிக் கபூர் தலைமையில் நடந்த போரில் மூன்றாம் சிங்கண்ணன் கொல்லப்பட்டார்அலாவுதின் கில்ஜியின் படைகள் தேவகிரியை கைப்பற்றி, தில்லி சுல்தானகத்துடன் 1317இல் இணைக்கப்பட்டது. முகமது பின் துக்ளக் காலத்தில் தேவகிரி நகரின் பெயர் தௌலதாபாத் என மாற்றப்பட்டது.






</doc>
<doc id="264828" url="https://ta.wikipedia.org/wiki?curid=264828" title="நிதி வளர்ச்சிச் சுட்டெண்">
நிதி வளர்ச்சிச் சுட்டெண்

ஒவ்வொரு வருடமும் நிதி வளர்ச்சிச் சுட்டெண் உலக பொருளாதார மன்றத்தினால் வெளியிடப்படுகிறது.

முதலாவது பிரசுரம் 2008 இல் பிரசுரிக்கப்பட்டது. 

பின்வரும் பட்டியல் முதல் 30 நாடுகளின் சுட்டெண்ணைக் காட்டுகிறது. உலக பொருளாதார மன்றத்தின் இணையத்தளத்தில் முழுப் பட்டியலும் காணப்படுகிறது.


</doc>
<doc id="264829" url="https://ta.wikipedia.org/wiki?curid=264829" title="கூத்தியார்குண்டு (சதுர்வேதமங்கலம்)">
கூத்தியார்குண்டு (சதுர்வேதமங்கலம்)

கூத்தியார்குண்டு (koothiyarkundu) என்னும் ஊரானது இந்திய நாட்டில் தென்மாநிலமான தமிழ்நாட்டின் மதுரை மாவட்டத்திலுள்ள திருப்பரங்குன்றம் வட்டத்தில் உள்ளது.இவ்வூரில் மிக பழமையான மீனாட்சி அம்மன் கோயில் உள்ளது ,

இவ்ஊரினைச் சுற்றி திருப்பரங்குன்றம், நிலையூர், தோப்பூர், கப்பலூர், கருவேலம்பட்டி போன்ற ஊர்கள் அமைந்துள்ளன.

கூத்தியார்குண்டிற்கு மிக அருகில் கப்பலூர் சிட்கோ தொழிற் பேட்டை அமைந்துள்ளது. அங்கு சிறிய குண்டுசீ தயாரிப்பு முதல் மிக பெரிய கனரக வாகன தொழிற்சாலைகள் வரை சுமார் 300 தொழிற்சாலைகள் அமைந்துள்ளதன . ஆதலால் தொழில் வளர்ச்சியில் வேகமாக வளர்ந்து வருகிறது.

கூத்தியார்குண்டு கண்மாய் ஆனது சுமார் 2000 ஹெக்டேர் பரப்பளவில் அமைந்துள்ளது. சுமார் 1500 ஹெக்டேர்கு மேற்பட்ட அளவு உடைய நன்செய் நிலமும் சுமார்,1000 ஹெக்டேற்கு மேற்பட்ட புஞ்சை நிலங்களும் உள்ளது .ஆனால் இன்று அவற்றின் பாதிக்கு மேற்பட்ட பரப்பு குடி இருப்புகளாக மாறியுள்ளது .
இவ்வூரில் நெல் ,வாழை ,தென்னை,கடலை,போன்ற தானியங்களும் ,விலை பொருட்களும் தயாரிக்கபட்டு ஏற்றுமதி செய்யபடுகிறது .

மக்கள் தொகை 
இவ்வூரில் சுமார் 5000 மேற்பட்ட ஆண்களும் பெண்களும் உள்ளனர்.இவ்வூரில் பல்வகை மக்கள் வாழ்கின்றனர் அவர்களில் தேவேந்திர குல வேளாளர் (மள்ளர்),கள்ளர்,பிள்ளைகள்,நாடார்,அருந்ததியர் ,போன்ற மக்கள் வாழ்கின்றனர்.

கல்வி நிறுவனங்கள் 
நடுநிலை பள்ளி ஒன்று உள்ளது .வேறு சொல்லி கொள்ளும் அளவு கல்வி நிறுவனங்கள் இல்லாதது இவ்வூரின் கல்வி நிலையை பாதிப்படைய வைத்துள்ளது .இவ்வூரில் இருந்து மேல்நிலை கல்விக்கு திருநகர்,அல்லது திருமங்கலம் செல்ல வேண்டியுள்ளது.koothiyarkundu wiki

இவ்வூரில் பிறந்த அய்யா அக்கினி ராசு அவர்கள் இந்திய ராஜ்யசபையின் உறுப்பினராக இருந்துள்ளார்,மேலும் தமிழ் சினிமாவின் முக்கிய ஆளுமைகளில் ஒருவராக வளர்ந்து வரும் இயக்குனர்,ஒளிப்பதிவாளர் வேல்ராஜா அவர்களும் இவ்வூரைச் சேர்ந்தவர்களே.

மேலும் தமிழ் நாடு அரசின் பல்வேறு துறைகளில் பணிபுரியும் உதவி வேளாண் இயக்னர்களும்,காவல் துறை அதிகாரிகளும்,கிராம நிர்வாக அலுவலர் ,வங்கி ஊழியர்கள் என உயர் பதவிகளில் உள்ளவர்கள் இங்கு வசிக்கின்றனர்.


</doc>
<doc id="264830" url="https://ta.wikipedia.org/wiki?curid=264830" title="கூட்டக நிறுவன ஆளுகை அடிப்படையில் நாடுகளின் பட்டியல்">
கூட்டக நிறுவன ஆளுகை அடிப்படையில் நாடுகளின் பட்டியல்

இது ஒரு கூட்டக நிறுவன ஆளுகை அடிப்படையில் நாடுகளின் பட்டியல் ஆகும்.


</doc>
<doc id="264832" url="https://ta.wikipedia.org/wiki?curid=264832" title="வெளிச் சொத்துக்கள் அடிப்படையில் நாடுகளின் பட்டியல்">
வெளிச் சொத்துக்கள் அடிப்படையில் நாடுகளின் பட்டியல்

இது ஒரு வெளிச் சொத்துக்கள் அடிப்படையில் நாடுகளின் பட்டியல் அல்லது உலக நிதிச் சொத்துக்கள் அடிப்படையில் நாடுகளின் பட்டியல் ஆகும். இத்தரவு அலையன்ஸ் "உலக வள அறிக்கை" 2011, 2012, 2013, 2014 என்பனவற்றிலிருந்து பெறப்பட்டது.




</doc>
<doc id="264837" url="https://ta.wikipedia.org/wiki?curid=264837" title="நன்னீர் உள்வாங்குதல் அடிப்படையில் நாடுகளின் பட்டியல்">
நன்னீர் உள்வாங்குதல் அடிப்படையில் நாடுகளின் பட்டியல்

இது ஒரு நன்னீர் உள்வாங்குதல் அடிப்படையில் நாடுகளின் பட்டியல் ஆகும். இதன் தரவுகள் த வேர்ல்டு ஃபக்ட்புக் அடிப்படையில் எடுக்கப்பட்டதாகும்.


</doc>
<doc id="264838" url="https://ta.wikipedia.org/wiki?curid=264838" title="மெக்சிகோ பெசோ">
மெக்சிகோ பெசோ

மெக்சிகோவின் பெசோ (நாணயக் குறியீடு: $; ஐ.எசு.ஓ 4217: MXN) என்னும் நாணயம், மெக்சிக்கோ நாட்டில் புழக்கத்தில் உள்ளது. இந்த நாணயமும், டாலரும் ஒரே மூலத்தைக் கொண்டவை. இவை இரண்டும் 15 முதல் 19ஆம் நூற்றாண்டு வரை புழக்கத்தில் இருந்த எஸ்பானிய டாலரை அடிப்படையாகக் கொண்டவை இது உலக அளவில் அதிக புழக்கத்தில் உள்ள நாணயங்களில் மூன்றாவது இடத்தில் உள்ளது. வட அமெரிக்க, தென்னமெரிக்கக் கண்டங்களில் உள்ள நாணயங்களான அமெரிக்க டாலர், கனடா டொலர் ஆகியவை முறையே முதல், இரண்டாம் இடங்களில் உள்ளன.

இதன் தற்போதைய ஐ.எசு.ஓ 4217 குறியீடு "MXN" ஆகும். 1993ஆம் ஆண்டுக்கு முன்னர், "MXP" என்ற குறீயீடு பயன்படுத்தப்பட்டது. பெசோ 100 "செண்டாவோ"க்களாக பிரிக்கப்பட்டுள்ளது. இது ¢ என்ற குறியீட்டால் காட்டப்படும். 2015ஆம் ஆண்டின் ஆகஸ்டு பதினொன்றாம் நாளில், ஒரு ஐரோவுக்கு 18.07 மெக்சிகோ பெசோ சமமாகும். ஒரு அமெரிக்க டாலருக்கு 16.36 மெக்சிகோ பெசோ சம மதிப்பை கொண்டுள்ளது.



</doc>
<doc id="264840" url="https://ta.wikipedia.org/wiki?curid=264840" title="வி. கிருஷ்ணமூர்த்தி (விலங்கியல் மருத்துவர்)">
வி. கிருஷ்ணமூர்த்தி (விலங்கியல் மருத்துவர்)

வைத்தியநாதன் கிருஷ்ணமூர்த்தி (Dr. Vaidyanathan Krishnamurthy , 1929–2002) இந்தியாவின் தமிழ்நாட்டைச் சேர்ந்த கால்நடை மருத்துவராவார். இவர் யானைகள் நிபுணராகவும், களப்பணியாளராகவும் மற்றும் யானைகளின் பாதுகாப்பில் அக்கறையுள்ளவராகவும் அறியப்படுகிறார். இவர் முதுமலை தெப்பக்காடு யானைகள் முகாமை நடத்தினார். மேலும் உலகளவில் டாக்டர். கே, யானை மனிதர் மற்றும் யானை டாக்டர் என்று அறியப்படுகிறார். இவரது ஆராய்ச்சிக் கட்டுரைகள் சர்வதேச இதழ்களில் வெளியாகியுள்ளன. இவரது கடைசி ஆராய்ச்சிக் கட்டுரை இலண்டனிலிருந்து வெளிவரும் "நேச்சர்" இதழில் வெளியானது. இவர் "சர்வதேச இயற்கை வளங்கள் பாதுகாப்பு ஒன்றியத்தில்" உறுப்பினராவார். இவர் கவிஞர் பைரனின் கவிதைகளில் ஈடுபாடுடையவர்.

மருத்துவர். வி. கிருஷ்ணமூர்த்தி சென்னை மாகாணத்தில் பிறந்து வளர்ந்தவர். தனது படிப்பை சென்னை கால்நடை மருத்துவக் கல்லூரியில் பயின்றார். பின்னர் 1952 ஆம் ஆண்டு ஆந்திரப் பிரதேசம் மாநிலத்தில் இணை அறுவை சிகிச்சை நிபுணராகப் பணியில் சேர்ந்தார். பின்னர் 1953 ஆம் ஆண்டு தேக்கடிக்கு மாறுதல் செய்யப்பட்டார். அங்கு 1957 வரை பணியாற்றினார்.

மருத்துவர் கிருஷ்ணமூர்த்தி யானைகளை மயக்க ஊசி செலுத்திப் பிடிக்கும் முறைக்காக அறியப்பட்டார். இது எளிதான மற்றும் பாதுகாப்பான வழிமுறையாகும். தமிழ்நாட்டில் கோயில்களிலும் பிற இடங்களிலும் வளர்க்கப்படும் யானைகளின் வாழ்வு முறையை மேம்படுத்தினார். இவர்தான் முதன்முதலில் யானைகளுக்கு "பிணக்கூறு அறுவை சிகிட்சை" (post-mortem) செய்தவர். 1953 முதல் 1956 வரை 18 யானைகளுக்கு "பிணக்கூறு அறுவை சிகிட்சை" (post-mortem) செய்தார். இதில் 12 யானைகள் கடத்தல்காரர்களால் கொல்லப்பட்டவை ஆகும். இவர் தமிழக அரசிடம் கோவிலில் வளர்க்கப்படும் யானைகளுக்கு "புத்துணர்ச்சி முகாம்" நடத்துமாறு பரிந்துரைத்தார். இவரது பரிந்துரைகளின் படி ஒவ்வொரு வருடமும் யானைகள் புத்துணர்ச்சி முகாம் நடைபெறுகிறது. தமிழகத்திலும் கேரளாவிலும் 15 பொதுமக்களைக் கொன்ற "மாக்னா" எனும் யானையை பிடித்தார்.

மருத்துவர் வி.கிருஷ்ணமூர்த்தி யானைகளைப் பிடிப்பது தொடர்பாகப் பல்வேறு பயிற்சிப் பட்டறைகளை நடத்தியுள்ளார். மேலும் இவர் யானைக் குட்டிகளுக்கு பாட்டிலில் அடைக்கப்பட்ட பாலை வழங்கும் நிபுணராகவும் அறியப்பட்டார். ஆசிய யானைகளைப் பிடிப்பது தொடர்பாக இவரது புத்தகம் முக்கிய ஆவணமாகும். "இயான் டக்ளஸ் ஹேமில்ட்டன்" (Iain Douglas Hamilton) இவரோடு முதுமலை தேசியப் பூங்காவில் பயிற்சியில் ஈடுபட்டபோது கிருஷ்ணமூர்த்தியின் குரலுக்கு யானைகள் கட்டுப்படுவதைக் கண்டு, "நான் உங்களோடு பணியாற்ற விரும்புகிறேன்" என்றார்.

மருத்துவர் வி.கிருஷ்ணமூர்த்தி பல வனவுயிர் பாதுகாப்பு மைப்புகளில் உறுப்பினராக இருந்தார். இவர் "ஆசிய யானைகள் ஆராய்ச்சி மற்றும் பாதுகாப்பு மையம்" (Asian Elephant Research and Conservation unit) என்ற அமைப்பின் மூத்த தொழிநுட்ப ஆலோசகராக (Senior Technical Consultant) இருந்தார்.

தமிழக அரசு இவரை நீலகிரி மலையின் சிறப்புக் காப்பாளராக அறிவித்துக் கவுரவப்படுத்தியது. கேரளா அரசு 1989 ஆம் வருடம் இவரை கல்வியாளர் எனச் சான்றளித்தது (certificate of merit). மேலும் இவருக்கு 2000 ஆண்டு வனவுயிர் காப்பாளருக்கு வழங்கப்படும் "வேணு மேனன் விருது" வழங்கியது.

எழுத்தாளர் ஜெயமோகன் இவரது கதையை "யானை டாக்டர்" எனும் பெயரில் சிறுகதையாக எழுதியுள்ளார் இக்கதை அறம் (சிறுகதைத் தொகுதி) நூலில் இடம்பெற்றுள்ளது. வம்சி பதிப்பகம் தனிப்புத்தகமாகவும், கிழக்குப்பதிப்பகம் மின்னணுப் புத்தகமாகவும் வொளியிட்டுள்ளார்கள்.



</doc>
<doc id="264841" url="https://ta.wikipedia.org/wiki?curid=264841" title="ஈரோடு மாவட்டத்திலுள்ள கல்வி நிலையங்கள்">
ஈரோடு மாவட்டத்திலுள்ள கல்வி நிலையங்கள்

ஈரோடு மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில் ஈரோடு மாவட்டத்தில் செயற்பட்டுவரும் கல்லூரிகள், பள்ளிகள் உள்ளிட்ட கல்வி நிறுவனங்களின் பட்டியலாகும். 




</doc>
