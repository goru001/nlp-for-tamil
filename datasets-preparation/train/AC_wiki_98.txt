<doc id="264842" url="https://ta.wikipedia.org/wiki?curid=264842" title="ஆசிய மைனர்">
ஆசிய மைனர்

ஆசிய மைனர் (Asia Minor), என்பது ஆசியா கண்டத்தின் தற்கால துருக்கி மற்றும் ஆர்மேனியாவின் மேட்டு நிலங்களை உள்ளடக்கிய மூவலந்தீவுப் பகுதியாகும். இது உலக நாகரீகங்களின் தொட்டிலாக விளங்கிய பகுதி. 

துருக்கி மொழியே ஆசிய மைனரின் பெரும்பாலான மொழியாகும். கருங்கடல், ஏஜியன் கடல் மற்றும் மத்தியதரைக் கடல் ஆசிய மைனரின் மூன்று பகுதிகளை சுற்றி அமைந்துள்ளது. ஐரோப்பா கண்டம் மற்றும் ஆசிய கண்டம் ஆகியவைகளுக்கிடையே ஆசிய மைனர் பகுதி அமைந்துள்ளதால், இங்கு பல்வேறு மேலை நாட்டு மற்றும் கீழை நாட்டு கலாசாரங்களையும், நாகரீகங்களையும் பின்பற்றும் பல்வேறு இன மக்கள் இன்றளவும் ஆசியா மைனரில் வாழ்கின்றனர்.

கிரேக்கர்கள், ரோமானியர்கள், கோத் மக்கள், பைசாண்டியர்கள், லிடியர்கள், ஹிட்டைட்டைஸ்கள், பாரசீகர்கள் மற்றும் ஆர்மீனியர்கள் போன்ற வரலாற்று சிறப்பு மிக்க மக்கள் ஆசிய மைனர் பகுதியை கைப்பற்றி வாழ்ந்தனர்.

ஆசியா கண்டத்தின் இச்சிறு பகுதி உரோமானியப் பேரரசின் கீழ் ஒரு மாகாணமாக இருந்ததால், இப்பகுதியை பின்னாளில் ஆசியா மைனர் (சிற்றாசியா) என்றழைக்கப்பட்டது. 

ஆசியா மைனர் பகுதியில் அமைந்த ட்ராய் (Troy) நகரம் புகழ் பெற்ற நகரமாக விளங்கியது. 

 


</doc>
<doc id="264844" url="https://ta.wikipedia.org/wiki?curid=264844" title="கொத்தவலசா தொடருந்து நிலையம்">
கொத்தவலசா தொடருந்து நிலையம்

கொத்தவலசா தொடருந்து நிலையம், இந்திய மாநிலமான ஆந்திரப் பிரதேசத்தின் விஜயநகர மாவட்டத்தில் உள்ள கொத்தவலசாவில் உள்ளது.


</doc>
<doc id="264846" url="https://ta.wikipedia.org/wiki?curid=264846" title="பட்டியல் சாதியினரும் பட்டியல் பழங்குடியினரும்">
பட்டியல் சாதியினரும் பட்டியல் பழங்குடியினரும்

பட்டியல் சாதிகள் மற்றும் பட்டியல் பழங்குடிகள் (Scheduled Castes & Scheduled Tribes) என்ற சமூகத்தவர்கள் கல்வி, பொருளாதாரம், சமூகம் மற்றும் அரசியல் தகுதிகளில் இந்திய துணை கண்டத்தில் வரலாற்று ரீதியாக பாதிக்கப்பட்டவர்கள். பிரித்தானிய இந்தியாவில், இவர்களை ஒடுக்கப்பட்ட மக்கள் (Depressed Class) என்று வகைப்படுத்தி, அவர்களது பொருளாதார மேம்பாட்டிற்கு பஞ்சமி நிலங்கள் ஓதுக்கப்பட்டது.

மகாத்மா காந்தியும், அவர்பால் ஈர்க்கப்பட்ட என். எம். ஆர். சுப்பராமன் போன்றவர்கள், நாடு முமுவதும் அரிசன சேவை சங்கம் என்ற அமைப்பை நிறுவி, ஹரிசனங்களின் கல்வி மற்றும் சமூகத் தரம் மேம்பட உண்டு உறைவிடப்பள்ளிகள் மற்றும் கோயிலில் நுழைவுப் போராட்டங்கள் நடத்தினர். 

பட்டியல் சாதிகள் மற்றும் பட்டியல் பழங்குடியினர்களை "இந்திய அரசியலமைப்பு" அங்கீகரித்துள்ளது. 

இந்திய அரசியலமைப்பு (பட்டியல் சாதிகள்) ஆணை, ஆண்டு 1950இன் படி, இந்தியாவில் 1,108 பட்டியல் சாதிகளையும்,744 பட்டியல் பழங்குடியினங்களையும் அடையாளம் கண்டுள்ளது
பட்டியல் மக்கட்தொகைக்கு ஏற்ப இந்திய அரசியலமைப்புச் சட்டப்படி, கல்வி நிறுவனங்களிலும், அரசு வேலை வாய்ப்புகளிலும் பட்டியல் சாதி மக்களுக்கு 15% இட ஒதுக்கீடும், பட்டியல் பழங்குடியினர்களுக்கு 7.5% இட ஒதுக்கீடும் வழங்கியுள்ளது.

பட்டியல் சாதியினர் மற்றும் பட்டியல் பழங்குடியினர் இந்திய அரசியலில் பிரதிநிதித்துவப்படுத்தும் வகையில் இந்திய நாடாளுமன்றத்திற்கு, பட்டியல் சாதியினர்க்கு 79 தொகுதிகளும், பட்டியல் பழங்குடியினர்க்கு 40 தேர்தல் தொகுதிகளும் ஒதுக்கீடு செய்யப்பட்டுள்ளது.. மேலும் இந்திய மாநில சட்டமன்ற தொகுதிகளுக்கு பட்டியல் சாதியினர் மற்றும் பழங்குடியின மக்களுக்கு போதிய இட ஒதுக்கீடு வழங்கப்பட்டுள்ளது.

பட்டியல் சாதி மக்கள் & பட்டியல் பழங்குடி மக்களின் நலன் காக்க இந்திய அரசியலமைப்பு மூன்று உத்திகளை இந்திய அரசுக்கும், மாநில அரசுகளுக்கும் வலியுறுத்துகிறது.அவைகள்:




பட்டியல் மக்களின் நலன் காத்திட இந்திய அரசு, அரசியல் அமைப்பு சட்டப்படி இரண்டு சட்டபூர்வமான ஆணையங்கள் ஏற்படுத்தியுள்ளது.

பட்டியல் மக்களின் மனித உரிமைகளை காத்திட, இவ்விரு ஆணையத்தின் தலைவர்கள், தேசிய மனித உரிமைகள் ஆணையத்தின் பதவிமுறை உறுப்பினர்களாக செயல்படுகினறனர்.


இந்திய அரசியலமைப்பு சட்ட திருத்தம் 1990இன் படி, (Constitution (Scheduled Castes) Orders (Amendment) Act, 1990) பட்டியல் சாதியினர் இந்து, சீக்கியம், அல்லது பௌத்த சமயத்தை மட்டும் சார்ந்தவர்களாக இருக்க வேண்டும் என குறிப்பிட்டுள்ளது. பட்டியல் பழங்குடியினர்கள் எச்சமயத்தையும் சார்ந்தவராகவும் இருக்கலாம். 61வது சுற்று தேசிய புள்ளியியல் சர்வே அறிக்கையின்படி, இந்தியாவில் பௌத்த சமய மக்கட்தொகையில் 90% ம், சீக்கிய சமய மக்கட்தொகையில் மூன்றில் ஒரு பங்கும், கிறித்தவ மக்கட்தொகையில் மூன்றில் ஒரு பட்டியல் பழங்குடியினர் உள்ளனர்.






</doc>
<doc id="264851" url="https://ta.wikipedia.org/wiki?curid=264851" title="காலம் (இலக்கணம்)">
காலம் (இலக்கணம்)

காலம் என்பது இறந்த-காலம், நிகழ்காலம், எதிர்காலம் என மூன்று வகைப்படும். இந்த முக்காலப் பாகுபாடு எல்லா மொழிகளிலும் உண்டு. எல்லா மொழிகளிலும் வினைச்சொற்கள் காலம் காட்டுவனவாக அமைந்துள்ளன.

இலக்கணத்தில் காலம் என்பது, ஒரு செயல் எப்பொழுது நடைபெறுகிறது என்பதைக் காட்டும் இலக்கணக் கூறு ஆகும். ஒரு செயல் பேசப்படும் நேரத்துக்கு முன்னரா, அதே நேரத்திலா அல்லது பின்னரா என்பதைக் குறித்துக் காட்டுவதே காலம். தமிழ் இலக்கணத்தில் காலம், இறந்தகாலம், நிகழ்காலம், எதிர்காலம் என மூன்று வகைப்படும். பேசும் நேரத்துக்கு முன்னர் நிகழ்ந்தவற்றைக் குறிப்பது இறந்தகாலம், அந்நேரத்தில் நடந்துகொண்டு இருப்பவற்றைக் குறிப்பது நிகழ்காலம், பின்னர் நிகழ இருப்பவற்றைக் குறிப்பது எதிர்காலம். தமிழில் வினை சார்ந்த சொற்கள் காலங்காட்டும் இடைநிலைகளை ஏற்றுக் காலத்தைக் காட்டுகின்றன. காலத்தைக் காட்டும் இடைச்சொற்களைத் தொல்காப்பியர் காலக்கிளவி எனக் குறிப்பிடுகிறார். காலத்தைக் காட்டும் சொற்களாகிய "காலை", "இரண்டு-மணி", "நேற்று" போன்ற சொற்களைக் காலப்பெயர் என்பர்.

தமிழ்மொழியில் காலம் காட்டும் பாங்கு இரு வகையில் அமையும். வெளிப்படையாகக் காலம் காட்டுதல் ஒருவகை. குறிப்பால் காலம் காட்டுதல் மற்றொரு வகை.

தமிழில் காலம் காட்டுவதற்காகச் சொற்களில் பல்வேறு இடைநிலைகள் பயன்படுகின்றன. எடுத்துக்காட்டாக, செய்தான், செய்கின்றான், செய்வான் ஆகிய சொற்களில், "செய்" என்னும் வினையடியுடன் "த்", "கின்று", "வ்" ஆகிய இடைநிலைகள் சேர்ந்து முறையே இறந்தகாலம், நிகழ்காலம், எதிர்காலம் என்பவற்றைக் காட்டுகின்றன.


மேற்காட்டிய இடைநிலைகள் மட்டுமன்றி மேலும் பல இடைநிலைகளும் தமிழில் காணப்படுகின்றன.

மூன்று காலத்தையும் காட்டும் தொகைச்சொல்லை தமிழில் வினைத்தொகை என்பர். இதனைத் தொல்காப்பியம் காலம் கரந்த பெயரெச்சம் எனக் குறிப்பிடுகிறது.

வினைமுற்றுக்களில் மட்டுமன்றி வினையாலணையும் பெயர், பெயரெச்சம், தொழிற்பெயர்கள், நிபந்தனை எச்சம், பெயரடை போன்றவற்றிலும் காலங்காட்டும் இடைநிலைகள் வருகின்றன.


</doc>
<doc id="264855" url="https://ta.wikipedia.org/wiki?curid=264855" title="இந்தியாவில் தாய்மொழியைப் பேசுவோரின் எண்ணிக்கையின் பட்டியல்">
இந்தியாவில் தாய்மொழியைப் பேசுவோரின் எண்ணிக்கையின் பட்டியல்

இந்தியா பல நூறு மொழிகளின் தாயகம் ஆகும். பெரும்பாலான இந்தியர்கள் பேசும் மொழிகள் பின்வரும் குடும்பங்களைச் சார்ந்தவைகளாகவே இருக்கின்றன. அவை இந்தோ-ஆரிய மொழியின் கிளையான இந்தோ-ஐரோப்பிய மொழிகள் (ca. 74%), திராவிட மொழிகள் (ca. 24%),ஆசுத்ரோ-ஆசிய மொழிகள் (முண்டா மொழிகள்) (ca. 1.2%), சீன-திபெத்திய மொழிகள் (ca. 0.6%), மேலும் இமயமலையிலுள்ள பட்டியலிடப்பாத சில மொழிகள். உலகின் மொழிகள் அமைப்பு இந்தியாவில் 415 மொழிகள் பேசப்படுவதாக தெரிவிக்கிறது.

இந்தியாவில் அரசியலமைப்புரீதியில் அங்கீகரிக்கப்பட்ட 23 ஆட்சி மொழிகள் உள்ளன. மத்திய அரசு பயன்படுத்தப்படும் அதிகாரப்பூர்வ மொழிகளில் இந்தி மற்றும் ஆங்கிலம் உள்ளன. மாநில அரசுகள் அந்தந்த மாநிலங்களில் பேசப்படும் மொழிகளை அதிகாரப்பூர்வ மொழிகளாக பயன்படுத்துகின்றன.

இந்தியாவின் வடக்குப் பகுதிகளில் மிகவும் பரவலாக பேசப்படும் மொழி இந்தி ஆகும். 2001 ஆம் ஆண்டு இந்திய மக்கள் தொகை கணக்கெடுப்பின் படி, இந்திய மக்கள் தொகையில் 45% ஹிந்தி பேசுவோர், எனினும் அவர்களுள் 25% மட்டுமே இந்தியை தங்கள் சொந்த தாய்மொழியாக பதிவுசெய்தனர். 2001 மக்கள் தொகை கணக்கெடுப்பின்படி, இந்திர்யர்களுள் 226449 நபர்கள் தங்கள் தாய்மொழியாக இந்திய ஆங்கிலத்தினை பதிவுசெய்தனர். 

95% இந்திய மக்கள்தொகையினுள் குறைந்தப்பட்சம் 1%க்கும் அதிகமான நபர்களினால் இந்திய அரசியலமைப்பினால் அங்கீகரிக்கப்பட்ட 13 அட்டவணை மொழிகள் பேசப்படுகிறது. இந்திய மக்கள்தொகையினுள் 1%க்கும் குறைவான நபர்ளினால் பேசப்படும் அட்டவணை மொழிகள், சந்தாளி மொழி (0.64%), நேபாளி மொழி (0.28%), சிந்தி மொழி (0.25%), மணிப்புரியம் (0.14%), போடோ மொழி (0.13%), தோக்ரி மொழி (0.01%), மற்றும் 2001 இந்திய மக்கள் தொகை கணக்கெடுப்பின் படி சமஸ்கிருதம் வெறும் 14,135 நபர்களால் மட்டுமே தாய்மொழியாக பதிவுசெய்யப்பட்டது. அட்டவணைப்படுத்தப்படாத பெரிய மொழிகள் பிலி மொழி (0.95%), followed by கோண்டி மொழி (0.27%), குமோனி மொழி (0.21%), துளு மொழி (0.17%) and குறுக்ஸ் மொழி (0.10%).

தாய்மொழியை பேசுவோரின் எண்ணிக்கை வரிசைப்படி பின்வரும் அட்டவணை உள்ளது. 1991 இந்திய மக்கள்தொகை கணக்கெடுப்பின் படி 19.4% பேர் இருமொழி பேசுபவர்களாகவும் மேலும் 7.2% மும்மொழி பேசுபவர்களாகவும் உள்ளனர், எனவே மொத்தமாக மொழியைப் பேசுவோரின் சதவீதம் 127% ஆகும்.

2001 மக்கள்தொகை கணக்கெடுப்பின்படி பின்வரும் 29க்கும் மேற்பட்ட மொழிகள் பத்து இலட்சத்துக்கும் அதிகமானோரால் பேசப்படுகிறது. 


</doc>
<doc id="264857" url="https://ta.wikipedia.org/wiki?curid=264857" title="கோபாலசாமி மகேந்திரராஜா">
கோபாலசாமி மகேந்திரராஜா

கோபாலசாமி மகேந்திரராஜா (இயக்கப்பெயர்: மாத்தையா) விடுதலைப் புலிகள் இயக்கத்தின் முன்னணித் தலைவர்களில் ஒருவராக இருந்தவர். இவர் 1978 ஆம் ஆண்டு புலிகள் இயக்கத்தில் இணைந்து 1987 ஆம் ஆண்டு அதன் உப தலைவராக உயர்ந்தார். 1989 இல் விடுதலைப் புலிகளால் ஆரம்பிக்கப்பட்ட விடுதலைப் புலிகளின் மக்கள் முன்னணி என்ற அரசியல் கட்சியின் தலைவராகவும் செயற்பட்டார். இந்தியாவின் றோ அமைப்புக்குப் புலிகள் தொடர்பான தகவல்களை வெளியிட்டார், விடுதலைப் புலிகளின் தலைமைப் பதவிக்கு வரத் திட்டமிட்டார் போன்ற குற்றச்சாட்டுகளின் பேரில் 1993 இல் புலிகளால் கைதுசெய்யப்பட்டு 1994 டிசம்பர் 28 ஆம் நாள் மரணதண்டனை விதிக்கப்பட்டார்.

1956 ஆம் ஆண்டு இலங்கையின் வடமாகாணத்தின் பருத்தித்துறையில் பிறந்த மகேந்திரராஜா, 1978 ஆம் ஆண்டு தமிழீழ விடுதலைப் புலிகள் அமைப்பில் தன்னை இணைத்துக் கொண்டார். புலிகள் அமைப்புக்குள் வளச்சியடைந்த இவர் விரைவாக வன்னிப் பகுதியின் பிரதிநிதி என்ற பதவிக்கு உயர்த்தப்பட்டார். அதேவேளை யாழ்ப்பாணப் பகுதிக்கு பிரதிநிதியாக இருந்த கிட்டு 1987 மார்ச் 31 ஆம் நாள்யாழ்ப்பாணத்தில் கைக்குண்டு வீச்சில் சிக்கி காயப்பட்டு தனது ஒரு காலை இழந்தப் பின் கிட்டுவின் பொறுப்புகள் மாத்தையாவிற்குத் வழங்கப்பட்டன. இப்படியாக மாத்தையா வே. பிரபாகரனின் நேரடிக் கவனத்தையும் மற்றும் விடுதலைப் புலிகள் மத்தியில் முக்கியத்துவத்தையும் பெற்றார். ஈழ இயக்கங்களிடையே ஏற்பட்ட சண்டைகளின் போது பல கொலைகள் செய்தார். இதற்குப் பிறகு வட-கிழக்குப் பகுதி இடைக்கால அரசு அமைப்பதான இந்திய ஒப்பந்தத்தில் விடுதலைப் புலிகள் சார்பாக இரண்டாம் நிலைத் தலைவர் என்ற தகுதியில் மாத்தையா கையெழுத்திடும் அளவுக்கு அவரது முக்கியத்துவம் அதிகமானது.

அப்போது அரசியல் பிரிவான மக்கள் முண்ணனியின் முக்கியப் பொறுப்பில் இருந்த மாத்தையா கொழும்பில் பல பேர்களுடன் நெருங்கிப் பழகும் வாய்ப்பினைப் பெற்றார். அவரது செயற்பாடுகள் தொடர்பான சந்தேக புலிகள் அமைப்பில் ஏற்படத்தொடங்கியது. மாத்தையாவைப் பற்றிய முதல் சந்தேகம் புலிகளின் வேவுத்துறைத் தலைவரான பொட்டு அம்மானுக்கு 1989 ஆம் ஆண்டு அப்பாப்பிள்ளை அமிர்தலிங்கம் சுட்டுக்கொலைச் செய்யப்பட்டசம்பவத்திலிருந்து ஏற்பட்டது. இதன் பிறகு புலிகளின் ஒரு பிரிவு மாத்தையாவின் தளத்திலிருந்து பரிமாறப்படும் அனைத்துச் செய்திகளையும் இடைமறித்துக் கேட்கலானது. போதிய தகவல் சேகரிக்கப்பட்டவுடன் மாத்தையா மீது குற்றப்பத்திரிக்கை ஒன்று தாயாரிக்கப்பட்டு மக்கள் முன்னாள் வாசித்துக் காட்டப்பட்டது. மேலும் அதற்கான பதில் கூறுவதற்கான கால அவகாசமும் வழங்கப்பட்டது. ஆனால் மாத்தையா இந்த குற்றப்பத்திரிக்கையை அலட்சியப் படுத்தினார்.

மேற்படி சம்பவத்திற்குப் பின் மாத்தையா அரசியல் பிரிவின் பொறுப்புக்களில் இருந்து விடுவிக்கப்பட்டு அகதியாய் வந்தோரின் நலமும் மற்றும் காயமடைந்த புலிகளின் நலம் பேணும் துறையின் பொறுப்பாளராக ஆக்கப்பட்டார். அவருக்கு ஒரு சலுகையாக அவரின் 75 பேரைக்கொண்ட பாதுகாப்புக் குழுவும் அனுமதிக்கப்பட்டது.இதன் பின் தொடர்ச்சியாக மாத்தையாவின் இடத்திற்கு பேபி சுப்ரமண்யம் நியமிக்கப்பட்டார். இதன் பின்னர் மாத்தையாவின் கீழிருந்த ஒருவரைக் கைது செய்து விசாரித்தில் இந்திய உளவு நிறுவனமான றோவுடன் மாத்தையாவுக்கு தொடர்பு இருப்பதாக தெரிய வந்தது. பொட்டு அம்மன் தலைமையில் கமாண்டோ தலைவர் சொர்ணம், பால்ராஜ் மற்றும் கடற்புலித் தலைவர் சூசை உள்ளடக்கிய விடுதலைப் புலிகள் அணியொன்று 1993 மார்ச் 31 ஆம் நாள் கொக்குவில்லில் அமைந்திருந்த மாத்தையாவின் தங்குமிடத்தை தாக்கி மாத்தையாவைக் கைது செய்தது. பின்னர் சாவகச்சேரியில் உள்ள ஒரு முகாமிற்கு விசாரணைக்காக அழைத்துச் சென்றது.

பின்னர் 1994 டிசம்பர் 28 ஆம் நாள் அவருக்கு மரணதண்டனை அளிக்கப்பட்டது.

இந்திய உளவு நிறுவனமான றோ (ரா, RAW – Reasearch and Analysis Wing) உடன் இரகசிய தொடர்புகள் பேணி புலிகள் அமைப்புக்கு அல்லது பிரபாகரனுக்கு துரோகம் செய்ததாக குற்றம் சாட்டப்பட்டு 1994 புலிகளால் மரணதண்டனை நிறைவேற்றப்பட்டது.



</doc>
<doc id="264859" url="https://ta.wikipedia.org/wiki?curid=264859" title="கபிலா">
கபிலா

இந்து தொன்மவியலில் கபிலர் வேதக்கால மகரிசிகளில் மிகவும் குறிப்பிடத்தக்கவர். இவர் மனு வம்சத்தில் தோன்றியவர், பிரம்மாவின் பேரனாகவும், விட்ணுவின் அவதாரமாகவும் கருதப்படுகிறார்.

சாங்கியம் எனும் தத்துவத்தை ஆக்கியவர். இவரது சாங்கிய தத்துவத்தைத்தான் பகவான் ஸ்ரீகிருஷ்ணர் பகவத் கீதையில் உலகப்படைப்பு தத்துவத்திற்கு கையாண்டுள்ளார்.

சாங்கிய தத்துவத்தை நிறுவியவர் கபிலர். வேதகாலத்திற்குப் பின் சாங்கிய தத்துவத்தை நிலைநாட்டியவர். சாங்கிய தத்துவம், இந்தியத் தரிசனங்களுள் பிரதானமானது; கடவுள் இருப்பினை ஏற்றுக் கொள்ளாதது. பிரகிருதி, புருடன் ஆகிய இரு பொருட்கள் பற்றி மட்டுமே பேசுகின்ற சடவாத தரிசனமாகும். பௌத்த மதத்தில் கபிலரின் சாங்கிய தத்துவ சிந்தனைகள் அதிகம் இடம்பெற்றுள்ளன.

புருடன் அறிவுள்ள பொருள் என்றும் பிரகிருதி அறிவற்ற சடப்பொருள் என்றும் கூறுகின்றது. உலகமானது முக்குணங்களின் சேர்க்கையினால் உருவானது என்பது இதன் கருத்து.

இவர் பரமாத்மாவின் அவதாரம் எனக் கருதப்படுபவர் ஆவார். இவரது பிறப்பு மேம்பட்ட பிறப்பாக ஸ்ரீமத்பாகவதத்தில் சிறப்பிக்கப்பட்டுள்ளது.



</doc>
<doc id="264862" url="https://ta.wikipedia.org/wiki?curid=264862" title="க. உமாமகேஸ்வரன்">
க. உமாமகேஸ்வரன்

க. உமாமகேஸ்வரன் (முகுந்தன்,பெரியவர், இறப்பு: ஜூலை 16, 1989), தமிழீழ மக்களின் விடுதலைக்கழக (புளொட்) இயக்கத்தின் செயலதிபரும் ஜனநாயக மக்கள் விடுதலை முன்னணியின் (டி.பி.எல்.எவ்) அமைப்பாளரும் ஆவார். 1976 ஆம் ஆண்டுக் காலப்பகுதியில் புதிய தமிழ்ப் புலிகள் அமைப்பு தமிழீழப் புலிகள் என்று பெயர் மாற்றம் செய்யப்பட்டு செயற்படத்தொடங்கிய போது அதன் முதற் தலைவராக தெரிவுசெய்யப்பட்டவர். உமாமகேஸ்வரன் 1989 ஆம் ஆண்டு ஜூலை மாதம் 16 ஆம் திகதி கொழும்பு பம்பலப்பிட்டி கடற்கரையோரத்தில் வைத்து அவருடைய மெய்பாதுகாவலர் ஒருவரால் படுகொலை செய்யப்பட்டார்.

இலங்கை நிலஅளவையாளர் திணைக்களத்தின் உயரதிகாரியாக கடமையாற்றிய உமாமகேஸ்வரன் தமிழர் விடுதலைக் கூட்டணியின் கொழும்புக்கிளை செயலாளராகவும் நீண்டகாலமாக செயற்பட்டார்.

இக்காலகட்டத்தில் அவர் எஸ். ஜே. வி. செல்வநாயகம், அ. அமிர்தலிங்கம் போன்ற தமிழ்த் தலைவர்களுடன் மாத்திரமன்றி சிறுசிறுகுழுக்களாக செயற்பட்டு வந்த அனைத்து ஆயுதப்போராட்ட அமைப்புகளின் தலைவர்களையும் ஒன்றிணைத்து ஓரணியில் திரட்டும் தீவிர முயற்சிகளிலும் ஈடுபட்டு வந்தவர்.

1975 ஆம் ஆண்டுக்கு முற்பட்ட காலப்பகுதியில் தனித்தும் சிறுசிறு குழுக்களாகவும் செயற்பட்டு வந்த ஈழப்புரட்சிகர அமைப்பு (ஈரோஸ்), புதிய புலிகள், தமிழீழ விடுதலை இயக்கம் (ரெலோ) போன்ற ஆரம்பகால போராட்ட அமைப்புகளின் தலைவர்களுடனும் நெருக்கமான நட்புறவை கொண்டிருந்தார். அவர்களுக்கான வெளியுலகத் தொடர்புகள் உட்பட பல்வேறு தேவைகளையும் கொழும்பில் இருந்தவாறே மேற்கொண்டிருந்தார்.

பாலஸ்தீனத்தில் ஆயுதப்பயிற்சியை முடித்துக்கொண்டு நாடு திரும்பிய உமாமகேஸ்வரன் தலைமறைவு வாழ்க்கையூடாகவே போராட்டப்பணிகளை முன்னெடுத்துச் சென்றார்.

"புதிய தமிழ்ப் புலிகள்" என்று 1972 ஆரம்பிக்கப்பட்ட ஈழ போராட்ட அமைப்பு, இன்று முதன்மையாக இயங்கும் தமிழீழ விடுதலைப் புலிகள் என்று 1976 ஆம் ஆண்டு பெயர் மாற்றப்பட்டது. தமிழீழ விடுதலைப் புலிகளினது தொடக்க கட்ட தலைவராக உமாமகேஸ்வரன் தேர்தெடுக்கப்பட்டு செயற்பட்டார். 1980 ஆம் ஆண்டில் உமாமகேஸ்வரனுக்கும் வேலுப்பிள்ளை பிராபாகரனுக்கும் ஏற்பட்ட கருத்து வேறுபாடுகள் காரணமாக உமாமகேஸ்வரன் பிரிந்து சென்று [[தமிழர் மக்கள் விடுதலைக் முன்னனி (People’s Liberation Organization of Tamil
Eelam (PLOTE) என்ற ஈழப் போராட்ட இயக்கத்தை ஆரம்பித்தார்.

[[என். சண்முகதாசன்]], [[சரத்முத்தெட்டுவேகம]], [[வாசுதேவ நாணயக்கார]], [[விக்கிரமபாகு கருணாரட்ன]], அண்ணாமலை போன்ற இடதுசாரி தலைவர்களுடனும் [[ஸ்ரீலங்கா மக்கள் கட்சி]]யின் தலைவர் [[விஜயகுமாரணதுங்க]] மற்றும் தென்னிலங்கையின் முற்போக்கு சக்திகளுடனும் நெருக்கமான உறவை பேணிவந்தார் உமாமகேஸ்வரன். இதன் காரணமாக [[வவுனியா]]வின் எல்லைப்புற ஊர்கள் மற்றும் [[தென்னிலங்கை]]யைச் சேர்ந்த 500க்கும் மேற்பட்ட பெரும்பான்மையின இளைஞர்கள் இவரின் வழிகாட்டலை ஏற்று புளொட் அமைப்பில் இணைந்து செயற்பட்டமையும் குறிப்பிடத்தக்கது.



[[பகுப்பு:விடுதலைப் புலிகளின் வரலாறு]]
[[பகுப்பு:விடுதலைப் புலிகளின் தலைவர்கள்]]
[[பகுப்பு:1989 இறப்புகள்]]
[[பகுப்பு:1945 பிறப்புகள்]]

</doc>
<doc id="264865" url="https://ta.wikipedia.org/wiki?curid=264865" title="இலங்கைத் தமிழர் இனப்படுகொலை">
இலங்கைத் தமிழர் இனப்படுகொலை

இலங்கைத் தமிழர் இனப்படுகொலை என்பது பெரும்பான்மை பேரினவாத சிங்கள அரசு கலவரங்களை ஏற்படுத்தியும், வானூர்திகளில் இருந்து கண்மூடித்தனமாக குண்டு வீசியும், எறிகணைகளை வீசியும், நேரடியாகச் சுட்டும், சித்திரவதை செய்தும் ஈழத்தமிழர்களை படுகொலை செய்யும் இனவழிப்பைக் குறிக்கும். குறிப்பாக தமிழர்களின் நியாயமான பிரச்சினைகளுக்கு எவ்வித நடைமுறைத் தீர்வுகளையும் முன்வைக்காது, பொது மக்களைப் பொருட்படுத்தாது மேற்கொண்டுவரும் போரில் ஆயிரக்கணக்கில் பொதுமக்கள் கொல்லப்படுதலைக் குறிக்கிறது. 2009 போரில் மட்டும் சுமார் 20,000 மக்கள் கொல்லப்பட்டனர் என்று ஐக்கிய இராச்சிய ரைம்சு பத்திரிகை கூறுகிறது. மே தொடக்கத்தில் வெளியிடப்பட்ட ஐநா அறிக்கை சுமார் குறைந்தது 7000 மக்கள் வரையில் கொல்லப்பட்டதாக கூறுகிறது. எனினும் இந்த அறிக்கை முழுமையானது இல்லை என Amnesty Inernational சுட்டிக்காட்டி, முழுமையான தகவலை ஐநா வெளியிட வேண்டும் என்று கோரி உள்ளது. கடந்த பல ஆண்டுகளாக 100 000க்கும் மேற்பட்ட மக்கள் கொல்லப்பட்டதாக பொது ஊடகங்கள் தெரிவிக்கின்றன. மானிட வரலாற்றில் நிகழ்ந்து கொண்டிருக்கும் மிக நீண்ட மிகப் பெரிய இனப்படுகொலை இதுவென கருதப்படுகிறது.

1948 ஆம் ஆண்டில் இலங்கைச் சிங்களப் பெரும்பான்மை அரசு பிரித்தானியா அரசிடம் இருந்து ஆட்சி அதிகாரத்தைப் பெற்றது. அந்த நாள்முதல் தமிழர்களின் மனித உரிமைகளை மீறி திட்டமிட்ட இனவழிப்பை நடத்திவருகிறது. சிங்கள மொழிக்கு, சிங்களவர்கள் பின்பற்றும் பெளத்த சமயத்துக்கு சிறப்புரிமைகள் தந்து, தமிழர்களின் கல்வி வேலைவாய்ப்புக்களை அபகரித்து, திட்டமிட்ட குடியேற்றங்களை நிகழ்த்தி, நியாமற்ற முறையில் கைதுசெய்து சிறையில் அடைத்து தமிழர்களின் மனித உரிமைகளை இலங்கைச் பெரும்பான்மைச் சிங்கள அரசுகள் மீறின. இதன் உச்ச கட்டமாக தமிழர்கள் தொகை தொகையாக கொல்லப்பட்டனர்.

1958, 1977, 1983 ஆண்டுகளில் நடந்த இனக்கலவரங்கள் இவற்றில் குறிப்பிடத்தக்கவை. ஈழப் போராட்டம் வெடித்த பின்பு வானூர்திகளில் இருந்து கண்மூடித்தனமாக குண்டுவீசுதல், எறிகணை வீச்சு, நேரடித் தாக்குதல் போன்றவற்றின் மூலம் இதுவரை 100 000 பேர் கொல்லப்பட்டுள்ளார்கள்.

இலங்கை சிங்களவர்களுக்கு உரியது, ஆகவே தமிழர் வெளியேற வேண்டும் என்பது ஒரு நெடுங்கால திட்டமாக சிங்கள தீவரவாத செயற்பாட்டாளர்களால் முன்னெடுக்கப்படுகிறது. இந்திய வம்சாவழித் தமிழர்கள் பெரும்பான்மையானோர் 1950 களில் இந்தியாவுக்கு மீண்டும் அனுப்பப்பட்டனர். இலங்கைத் தமிழர்களின் தாயகம் தமிழ்நாடே எனவே அங்கு செல்லுங்கள் என்று கூறப்படுகிறது. இலங்கை அரசு மேற்கொண்ட போர் உட்பட பல நடவடிக்கைகள் 1.3 மில்லியன் தமிழர்களை வெளியேற்றி விட்டது. தமிழ் முஸ்லீம்களுக்கும் தமிழருக்கும் இடையேயும், கிழக்கிலங்கைத் தமிழர் வடக்கிலங்கைத் தமிழருக்கு இடையேயும் விரிசல்களை ஏற்படுத்தி விட்டுள்ளது.

குறிப்பிட்ட தமிழர்களின் புலிகளுக்கான ஆதரவு பயங்கரவாதத்தை விளைவிக்கின்றது என்றும், போரில் புலிகளை அழிக்கையில் தமிழ்ப் பொதுமக்கள் கொல்லப்படுவது தவிர்க்க முடியாது என்றும் இலங்கை அரசத் தரப்பால் கூறப்பட்டது. மேலும், புலிகள் பொது மக்களை கட்டாயமாகப் பயன்படுத்துகின்றனர் என்றும், அதனாலேயே பெருமளவு மக்கள் கொல்லப்படுகிறார்கள் என்றும் கூறப்பட்டது.

இலங்கை அரசை விட விடுதலைப் புலிகள் பெரும் தொகையான தமிழர்களையும் சிங்களவர்களையும் கொன்று குவித்துள்ளார்கள். அதனால் அவர்களை எந்த முறையினாலும் அழிப்பது தவிர்க்கமுடியாது எனப்பட்டது.

இலங்கைத் தீவில் தமிழர்களை முற்றிலுமாக அழுத்தொழிக்கும் இனவழிப்பு நடவடிக்கைகளை மேற்கொண்டு வரும் இலங்கை சிங்கள அரசு போரினால் மட்டுமன்றி பல்வேறு வழிகளில் தமிழர் இனத்தையும் வளர்ச்சியையும் முடக்கி வருகின்றது. இதற்கான பல்வேறு உத்திகளைத் திட்டமிட்டு மிகத் தந்திரோபாயமாக கையாண்டு வருகின்றது.

இலங்கையில் போர் நடைப்பெற்று வரும் வன்னிப் பகுதிகளில் இருந்து வெளியேறி வவுனியாவுக்கு வரும் தமிழர்களில் கருவுற்றிருக்கும் தாய்மார்களின் கருக்களைக் கலைக்குமாறு வவுனியா மருத்துவமனை அதிகாரிகளுக்கு சிறிலங்கா படை உயரதிகாரிகளால் உத்தரவிடப்பட்டது. போரினால் அவலப்பட்டு வவுனியா வரும் தமிழ் கர்ப்பிணிப் பெண்களை கருக்கலைப்பு செய்து கொண்டால் நல்ல பராமரிப்பு கிடைக்கும் என ஏமாற்றியும், சிங்களம் மொழி தெரியாதத் தமிழர்களிடம் சிங்கள மொழியில் அச்சிடப்பட்ட அனுமதிப் படிவங்களில் வற்புறுத்தி கையொப்பமிட வைத்தும் கருக்கலைப்பு செய்யப்பட்டது.

இது தமிழர்களின் வருங்காலச் சந்ததியினர்களும் இலங்கை இலங்கை தீவில் இருக்கக் கூடாது என்பதற்கான திட்டம்மிட்ட நடவடிக்கையாகும். ஒரு இனத்தைக் கருவிலேயே அழித்தொழிக்கும் செயலுமாகும்.

இலங்கையின் தமிழருக்கு எதிரான இனப்படுகொலை தீர்மானம் என்பது இலங்கை பிரித்தானியாவில் இருந்து சுதந்திரம் அடைந்தது முதல் இலங்கை அரசு தமிழருக்கு எதிராக இனப்படுகொலை நடத்தி வருகிறது என்பதை நிலைநிறுத்தியும், சுதந்திரமான அனைத்துலக விசாரணையையும் நீதியையும் வேண்டியும் பெப்ரவரி 10, 2015 அன்று வட மாகாண சபையில் ஏகமனதாக நிறைவேற்றப்பட்ட ஒர் அதிகாரப்பூர்வ தீர்மானம் ஆகும். இந்தத் தீர்மானம் சட்டத்துறை வல்லுனர்கள், பேராசிரியர்கள், அரசியல் வல்லுனர்களின் உள்ளீடு பெறப்பட்டு, போதிய தரவுகள் திரப்பட்டு நிறைவேற்றியதாக இந்தத் தீர்மானத்தை முன்மொழிந்து வட மாகாண சபை முதல்வர் க. வி. விக்னேஸ்வரன் நிறைவேற்றிய உரையில் குறிப்பிட்டார். இந்தத் தீர்மானம் தொடர்பாக தமிழர் அமைப்புகள், இலங்கையின் அரசு, கட்சிகள், வெளிநாடுகள் பலதரப்பட்ட கருத்துக்களை வெளியிடுள்ளன.




</doc>
<doc id="264867" url="https://ta.wikipedia.org/wiki?curid=264867" title="வடக்கு கிழக்கு மாகாண சபை">
வடக்கு கிழக்கு மாகாண சபை

வடக்கு கிழக்கு மாகாணசபை என்பது இலங்கையின் முன்னாள் அரசியல் நிர்வாக அலகுகளுள் ஒன்றாகும். இது இலங்கையின் மாகாண அலகுகளாக இருந்த வட்டக்கு கிழக்கு மாகாணங்களை இணைத்து உருவாக்கப்பட்ட வடக்கு கிழக்கு மாகாணத்தை நிர்வகிப்பதற்காக கொண்டுவரப்பட்ட நிர்வாக சபையாகும். இது 1987 ஆண்டின் இலங்கை இந்திய ஒப்பந்தத்தின் அடிப்படையில் 1988 இல் நடைபெற்ற மாகாணசபைக்கான பொதுத்தேர்தலைத்தொடர்ந்து நடைமுறைக்கு வந்தது.

தற்போது இலங்கையின் ஆரசியல் மாற்றங்களால், இம்மாகாண சபைக்கான தேர்தல் இடம்பெறுவதில்லை. தேரதல்கள் இன்றி ஆளுநருக்கு கீழான, மத்திய அரசின் நேரடி நிர்வாகத்தின் கீழ் இது கொண்டுவரப்பட்டுள்ளது. இம்மாகாணசபைகள் இப்போது கொழும்பு மேல் நீதிமன்ற உத்தரவிற்கமைய பிரிக்கப்பட்டு வடக்கு மாகாணசபையானது கன்னியாப் பகுதியில் இயங்கிவருகின்றது, திருகோணமலையில் உள்ள இரண்டு மாகாணசபைகளும் வெவ்வெறிடத்தில் இருப்பதால் பொதுமக்கள் சிரமங்களை எதிர்கொள்கின்றனர்.

1987 இல் கைச்சாத்திடப்பட்ட இந்திய இலங்கை ஒப்பந்தத்துக்கு அமைய, ஒன்றாக்கப்பட்ட இலங்கையின் வடக்கு கிழக்கு மாகாணங்கள் செல்லுபடியாகாது என இலங்கை உயர் நீதிமன்றம் தீர்ப்பு ஒன்றில் தெரிவித்துள்ளது. அந்தத் தீர்ப்பு வடகிழக்கு இணைப்பை ரத்து செய்கின்றது. "வடக்கு கிழக்கின் இணைப்பானது கிழக்கு மாகாண மக்களின் அடிப்படை உரிமைகளைப் பாதிப்பதாகக் கூறித் தாக்கல் செய்யப்பட்ட இந்த வழக்கில் அளிக்கப்பட்டுள்ள இத் தீர்ப்பில், கிழக்கு மாகாணத்துக்குத் தனியானதொரு தேர்தல் நடத்தப்பட வேண்டும் என்றும் நீதிமன்றம் உத்தரவிட்டுள்ளது." 



</doc>
<doc id="264869" url="https://ta.wikipedia.org/wiki?curid=264869" title="மின்பொறியியல்">
மின்பொறியியல்

மின்பொறியியல் "(Electrical engineering)" என்பது மின்னியலையும் மின்னணுவியலையும் மின்காந்தவியலையும் பயன்படுத்தி பயன்கருவிகளையும் தொழில்துறைக் கருவிகளையும் உருவாக்கும் பொறியியல் புலமாகும். இது 19 ஆம் நூற்றாண்டின் இடையில் தொலைவரியும் தொலைபேசியும் மின்திறன் தொழில் துறையும் வணிகமய மானதும் தான் தனிப் பொறியியல் புலமாக அடையாளம் காணப்பட்டது. பின்னர், ஒலிபரப்பும் மின்பதிவு ஊடகமும் மின்னணுவியலை அன்றாட வாழ்வில் இணைத்தது. திரிதடையம், தொகுசுற்றதர் ஆகியவற்றின் புதுமைப் புனைவுகள் மின்னணுவியல் பொருள்களின் விலையைக் குறைத்தன; எனவே, மின்னணுவியல் கருவிகள் விட்டுப் பயன்கருவிகளாக மாறின.

மின்பொறியியல் இன்று, மின்னணுவியல், இலக்கக் கணினிகள், கணினிப் பொறியியல், மின்திறன் பொறியியல், தொலைத்தொடர்புப் பொறியியல் கட்டுப்பாட்டுப் பொறியியல், எந்திரனியல், வானொலிப் பொறியியல், குறிகைச் செயலாக்கம், கருவியியல், நுண்மின்னணுவியல் ஆகிய பல உட்பிரிவுகளாக வகைபடுத்தப்படுகிறது. இந்த உட்புலங்களில் பல பிற பொறியியல் புலங்களிலும் ஊடுருவியுள்ளன; எனவே வன்பொருள் பொறியியல், மின்திறன் மின்னணுவியல், மின்காந்தவியல், அலைகள், நுண்னலைப் பொறியியல், மீநுண் தொழில்நுட்பம், மின்வேதியியல், புதுபிக்கவியன்ற ஆற்றல்கள், எந்திரமின்னணுவியல், மின்பொருள் அறிவியல், எனப் பல துறைகள் தோன்றியுள்ளன.

மின்பொறியாளர் மின்பொறியியலிலோ மின்னணுப் பொறியியலிலோ இளவல் பட்டம் பெற்றிருப்பார். நடைமுறையில் மின்பொறியியல் பணியாற்றும் பொறியாளர்கள் தொழில்முறைச் சான்றிதழுடன் மின்பொறியியல் தொழில்முறைக் கழகத்தில் உறுப்பினராக விளங்குவர்]. இந்நிறுவன்ங்களாக மின், மின்னணுப் பொறியாளர்கள் கழகமும் பொறியியல், தொழில்நுட்பக் கழகமும் அமைகின்றன.

மின்பொறியாளர்கள் பலதிறப்பட்ட தொழிலகங்களில் பணிபுரிகின்றனர். அதேபோல அவர்களது திறமையும் பலதிறப்பட்டதாக அமைகிறது. இத்திரமைகள் சுற்ரதர்க் கோட்பாட்டில் இருது மேலாண்மைத் திறமைகள் வரை வேறுபடும். அதேபோல, தனிப் பொறியாளருக்கான கருவிகளும் மின்னழுத்தமானியில் இருந்து உயர்தொழில்நுட்பப் பகுப்பாய்வி வரையும் நுட்பமான வடிவமைப்பு, பொருளாக்கச் செயல்முறை மென்பொருள்கள் வரை ஏந்துகளும் வேறுபடுகின்றன.

தொடக்கநிலைப் பதினேழாம் நூற்றாண்டி இருந்தே மின்சாரம் அறிவியலில் அர்வமூட்டும் கருப்பொருளாக இருந்து வருகிறது. வானியலாளராகிய வில்லியம் கில்பர்ட் பெயர்பெற்ற முதல் மின் அறிவியலாளர் ஆவார். இவர் தான் முதன்முதலாக காந்தத்துக்கும் நிலைமின்சாரத்துக்கும் இடையிலான வேறுபாட்டைப் பிரித்துணர்ந்தவர். இவர் தான் "மின்சாரம்" எனும்சொல்லை உருவாக்கியவர். இவர் versorium எனும் நிலைமின்னேற்றமுற்ற பொருள்களைக் கண்டறியும் கருவியைக் கண்டுபிடித்தார். சுவீடியப் பேராசிரியர் ஜான் கார்ல் விக்கி நிலைமின்னேற்றமூட்டும் மின்புரைமைக் கருவியைக் கண்டுபிடித்தார். அலெசாந்திரோ வோல்டா 1800 ஆம் அண்டளவில் வோல்டா மின் அடுக்கைக் (இன்றைய மின்கல அடுக்கின் முன்னோடி) கண்டுபிடித்தார்.

பத்தொன்பதாம் நூற்றாண்டில் மின்சாரம் பற்றிய ஆய்வு விரிவும் ஆழமும் கண்டது. இந்நூற்றாண்டின் குறிப்பிடத் தகுந்த வளர்ச்சிகளாக ஜார்ஜ் ஓமின் பணிகளும் மைக்கேல் பாரடேவின் பணிகளும் ஜேம்சு கிளார்க் மேக்சுவெல்லின் பணிகளும் அமைந்தன. ஜார்ஜ் ஓம் 1827 இல் மின்னோட்ட்த்துக்கும் மின்னழுத்தத்துக்கும் இடையலான அளவியலான உறவை மைக்கேல் பாரடேவின் மின்கடத்தியை பயன்படுத்திக் கண்டறிந்தார். மைக்கேல் பாரடே 1831 இல் மின்காந்தத் தூண்டலைக் கண்டுபிடித்தார். ஜேம்சு கிளார்க் மேக்சுவெல்1873 இல் ஒன்றிய மின்காந்தக் கோட்பாட்டை தன் நூலாகிய மின்சாரமும் காந்தமும் எனும் நூலில் வெளியிட்டார்.

மின்பொறியியல் 19 ஆம் நூற்றாண்டின் பிற்பகுதியில் தொழில்முறைப் புலமாகியது. நடைமுறைப் பொறியாளர்கள் உலகளாவிய மின்தொலைவரி வலையமைப்பை உருவாக்கினர். முதல் மின்பொறியியல் நிறுவனங்கள் பிரித்தானியாவிலும் ஐக்கிய அமெரிக்காவிலும் புதிய பொறியியல் புலத்தை வளர்க்கத் தோன்றலாயின. முத மின்பொறியாளரைச் சுட்டிக் காட்ட முடியாது என்றாலும், பிரான்சிசு உரொனால்ட்சு இப்புல முன்னோடியாகத் திகழ்கிறார்; இவர் 1816 இல் முதல் மின்தொலைவரி வலையமைப்பை உருவாக்கி மின்சாரம் எவ்வாறு உலகை மாற்றப்போகிறது என்ற நெடுநோக்குப் பார்வையையும் ஆவணப்படுத்தி வெளியிட்டார். ஐம்பது ஆண்டுகளுக்குப் பிறகு, இவர் தொலைவரிப் பொறியாளர்களின் புதிய கழகத்தில் இணைந்தார் (இது பின்னர் மின்பொறியாளர் கழகம் எனப் பெயர் மாற்றப்பட்டது]]), இவரை மற்ர உறுப்பினர்கள் தம் முன்தோன்றலாகப் பெரிதும் மதிக்கப்பட்டுள்ளார்.19 ஆம் நூற்றாண்டு கடைசியில், நிலத் தொலைவரித்தொடர் வளர்ச்சியாலும் கடலடித் தொலைத்தொடர்பு வடங்களின் நிறுவலாலும் உலகில் வேகமான தொலைத்தொடர்பு இயல்வதாயிற்று. 1890 களில் கம்பியில்லா தொலைவரி முறை உருவாகியது.

நடைமுறைப் பயன்பாடுகளும் முன்னேற்றங்களும் செந்தரப்படுத்திய அளவுகளின் அலகுகளின் தேவையை உருவாக்கின. இதனால் பன்னாட்டளவில் வோல்ட், ஆம்பியர், கூலம்பு, ஓம், பாரடு, என்றிhenry ஆகிய அலகுகள் தரப்படுத்தப்பட்டன. இவை 1893 இல் சிகாகோவில் பன்னாட்டுக் கருத்தரங்கில் தரப்படுத்தப்பட்டன. இந்தச் செந்தரங்களின் வெளியீடு பிற தொழிலகங்களின் எதிர்காலத் தரப்படுத்தலுக்கு அடிப்படையாகியது. இந்த வரையறைகள் உடனடிச் சட்ட ஏற்பும் பெற்றன.

இந்த ஆண்டுகளில் மின்சாரம் இயற்பியலின் பிரிவாகவே பெரிதும் கொள்ளப்பட்டது. ஏனெனில், தொடக்க கால மின்தொழில்நுட்பம் மின்னெந்திரத் தன்மையதாகவே கருதப்பட்டு வந்தது. தார்ம்சுதாத் தொழில்நுட்பப் பல்கலைக்கழகம் 1882 இல் முதல் மின்பொறியியல் துறையை நிறுவியது. முதல் மின்பொறியியல் பட்டத்துக்கான திட்டம் மசாசூசட் தொழில்நுட்ப நிறுவனத்தில் இயற்பியல் துறையில் பேராசிரியர் சார்லசு குரோசு தலைமையில் தொடங்கப்பட்டது. என்றாலும் 1885 இல் முதலில் மின்பொறியியல் பட்டதாரிகளைக் கார்னல் பல்கலைக்கழகம் தான் உருவாக்கியது. மின்பொறியியலின் முதல் பாடத்திட்டம் 1883இல் கார்னலின் எந்திரப் பொறியியல், எந்திரக்கலைகளுக்கான கல்லூரியில் பயிற்றுவிக்கப்பட்டது. ஐக்கிய அமெரிக்காவில் கார்னல் பல்கலைக்கழகத் தலைவராகிய ஆந்திரூ டிக்சன் வைட் 1885 இல் முதல் மின்பொறியியல் துறையை உருவாக்கினார். பிரித்தானியாவில் இதே ஆண்டில் இலண்டன் பல்கலைக்கழகக் கல்லூரி முதல் மின்பொறியியல் கட்டிலை நிறுவியது. மிசிசவுரி பல்கலைக்கழகத்தில் உடனே பேராசிரியர் மெண்டல் பி. வியன்பாக் 1886 இல் மின்பொறியியல் துறையை நிறுவினார். பின்னர், உலகெங்கிலும் பல பல்கலைக்கழகங்களும் தொழில்நுட்ப நிறுவனங்களும் படிப்படியாக மின்பொறியியல் பட்டத் திட்டங்களைத் தனது மாணவருக்குத் தொடங்கின.

குறிப்பு I - அமெரிக்காவில் 2014 ஆம் ஆண்டளவில் 175,000 பேர் மின்பொறியாளர்கள் பணிபுரிந்தனர். ஆத்திரேலியாவில் 2012 ஆம் ஆண்டளவில் 19,000 மின்பொறியாளர்கள் பணிபுரிந்தனர் கனடாவில் 37,000 மின்பொறியளர்கள் பணிபுரிந்தனர்(); இவர்கள் ஒவ்வொரு நாட்டிலும் 0.2% அள்வுப் பணியாளர்கள் ஆவர். ஆத்திரியாவிலும் கனடாவிலும் உள்ள மின்பொறியாளர்களில் முறையே 96%, 88% அளவினர் ஆண்களே ஆவர்.





</doc>
<doc id="264870" url="https://ta.wikipedia.org/wiki?curid=264870" title="அருணாச்சலப் பிரதேச முதலமைச்சர்களின் பட்டியல்">
அருணாச்சலப் பிரதேச முதலமைச்சர்களின் பட்டியல்

அருணாச்சலப் பிரதேச முதலமைச்சர், இந்திய மாநிலமான அருணாச்சலப் பிரதேசத்தின் அரசுத் தலைவர் ஆவார். இவர் ஐந்து ஆண்டு காலம் பதவியில் இருப்பார்.




</doc>
<doc id="264872" url="https://ta.wikipedia.org/wiki?curid=264872" title="அலைகளின் குறுக்கீடு">
அலைகளின் குறுக்கீடு

அலைகளின் குறுக்கீடு என்பது இரண்டு அல்லது அதற்கு மேற்பட்ட அலைகள் குறுக்கீடு செய்து அல்லது இணைந்து ஒரு புதிய அலையைத் தோற்றுவது ஆகும். ஒரே அலைநீளம் உள்ள அலைகள் குறுக்கீடு செய்தால், விளைவு வீச்சு, குறுக்கிடும் அலைகளின் வீச்சுக்களின் கூட்டுத் தொகைக்குச் சமம் ஆகும்.
சம அலைநீளமும் ஒத்த கட்டம் அல்லது ஒரே கட்ட வேறுபாடுகள் கொண்ட இரு அலைகளை வெளிப்படுத்தும் ஒளி மூலங்கள் ஓரியல் மூலங்கள் எனப்படும். 

இரண்டு ஓரியல் அலைகள் ஒரே ஊடகத்தில் செல்லும் போது பல்வேறு புள்ளிகளில் மேற்பொருந்தும் போது ஒரு அலையின் முகடும்-முகடும் சந்தித்துக் கொண்டாலோ அல்லது அகடும்-அகடும் சந்தித்துக் கொண்டாலோ அங்கு இடப்பெயர்ச்சி பெருமமாக இருக்கும். எனவே அப்புள்ளிகள் பொலிவுடன் தோன்றும். இவ்வகை குறுக்கீட்டு விளைவு ஆக்க குறுக்கீட்டு விளைவு எனப்படும்.

இரண்டு ஓரியல் அலைகள் ஒரே ஊடகத்தில் செல்லும் போது பல்வேறு புள்ளிகளில் மேற்பொருந்தும் போது ஒரு அலையின் முகடும் மற்றொரு அலையின் அகடும் சந்தித்துக் கொண்டால் அங்கு இடப்பெயர்ச்சி சுழியாக இருக்கும். எனவே அப்புள்ளிகள் கருமையாக தோன்றும். இவ்வகை குறுக்கீட்டு விளைவு அழிவு குறுக்கீட்டு விளைவு எனப்படும்.

இவ்வாறு இரண்டு ஓரியல் அலைகள் ஒன்றோடு ஒன்று மேற்பொருந்தும் போது ஒளியின் செறிவு பொருமம் மற்றும் சிறுமம் என மாறி மாறி தோன்றும். இவ்வாறு ஒளியின் செறிவில் ஏற்படும் பகிர்வு குறுக்கீட்டு விளைவு என அழைக்கப்படுகிறது.

குறுக்கீட்டு விளைவு காலத்தைப் பொறுத்து மாறாமல் அமைவதற்கு கீழ்கண்ட நிபந்தனைகள் இருக்க வேண்டும்
1. இரு மூலங்களும் ஓரியல் மூலங்களாக இருக்க வேண்டும்.
2. இரு மூலங்களும் மிகக் குறுகலாக அமைய வேண்டும்
3. தனித்தனியான அகலமான பட்டைகள் பெறுவதற்கு இரு மூலங்களும் ஒன்றுக்கொன்று மிக அருகில் அமையவேண்டும்.


</doc>
<doc id="264874" url="https://ta.wikipedia.org/wiki?curid=264874" title="இலங்கையில் மனித உரிமைகள்">
இலங்கையில் மனித உரிமைகள்

இலங்கையின் மனித உரிமைகள் தொடர்பாக பன்னாட்டு மன்னிப்பு அவை போன்ற உலகின் முக்கிய மனித உரிமைகள் நிறுவனங்களும், ஐக்கிய அமெரிக்க அரச திணைக்களம் ஐரோப்பிய ஒன்றியம் போன்ற பன்னாட்டு நிறுவனங்களும் கவலை வெளியிட்டுள்ளன. இலங்கை அரசும், தமிழீழ விடுதலைப் புலிகளும் மனித உரிமைகளை மீறுவதாக குற்றஞ்சாட்டப்பட்டுள்ளன. அமெரிக்கா இலன்கையில் நடந்த உரிமைமீரலுக்கு உள்நாட்டு விசாரணையை ஆதரிப்போம் என்று தெரிவித்துள்ளது. 2003 இல் இடம் பெற்று வந்த சமாதானப் பேச்சுவார்த்தைகள் காரணமாக இலங்கையில் மனித உரிமைகள் தொடர்பாக குறிப்பிடத்தக்க முன்னேற்றம் உள்ளதாக பன்னாட்டு மன்னிப்பு அவை அறிகை வெளியிட்டது. ஆயினும் 2007ஆம் ஆண்டிற்கான பன்னாட்டு மன்னிப்பு அவையின் அறிக்கையில் அதிகரிக்கும் அரசியற் கொலைகள், குழந்தை ஆட்சேர்ப்பு, ஆட்கடத்தல்கள், கிழக்கின் இராணுவ நடவடிக்கைகள் காரணமாகவும் பெண்களுக் கெதிரான வன்முறகள் தூக்குத்தண்டனை, இலங்கை காவல் துறையினர் கட்டுப்பாட்டில் இருந்த கைதிகள் தாக்கப்பட்டமைப் போன்ற மனித உரிமை மீறல்கள் சுட்டிக்காட்டப்பட்டுள்ளன. மேலும் இவ்வறிக்கை பல மீறல் சம்பவங்கள் இடம்பெற்றப் போதிலும் விடுதலைப் புலிகளுக்கும் அரசுக்குமிடையான சமாதான ஒப்பந்தம் நடைமுறையில் இருந்ததாக குறிப்பிடுகிறது.

பேச்சுச் சுதந்திரம் என்பது ஒரு நபர் தாம் விரும்பும் மொழியில் தமது எண்ணத்தை அல்லது எண்ணக்கருவை சுதந்திரமாக வாய்வழி பேச்சின் ஊடாக வெளிப்படுத்துதல் அல்லது உரையாடுதல் ஆகும். அதாவது தனது கருத்தை எவ்விதக் கட்டுப்பாடும் இன்றி, எவ்வித இடையூறும் இன்றி, எவ்வித அச்சுறுத்தலும் இன்றி எந்த இடத்திலும் பேசுவதற்கான சுதந்திரமாகும். இது அடிப்படை மனிதவுரிமைகளில் ஒன்றாகும்.

1987 ஆம் ஆண்டு இந்திய அமைதி காக்கும் படை இலங்கை வடக்கு கிழக்கு தமிழர் வாழ் பகுதிகளுக்கு வந்திருந்தக் காலங்களில் “புலி, தமிழீழம், எல்.டி.டி.ஈ” போன்ற சொற்கள் மக்களின் வாய்வழி பேச்சின் போது பயன் படுத்துவதனை தவிர்த்தே வந்தனர். அவ்வாறு பேசியோர் காரணம் ஆராயப்படாமல் அச்சுறுத்தல் சித்திரவதைகளுக்கு உற்படுதல் போன்றக் காரணங்களால் இதுப் போன்ற சொற்களுக்கான பேச்சு சுதந்திரம் அற்ற நிலைக்கு தள்ளப்பட்டனர். அதனால் மக்கள் புலிகளை “பெருசு” என்றும் மாற்று இயக்கங்களை “சிறுசு” என்றும் பேச்சில் பயன்படுத்திக்கொண்டனர்.

இலங்கையில் வடக்கு கிழக்கு பகுதிகளில் குறிப்பாக இராணுவக் கட்டுப்பாட்டு பகுதிகளில் “எல்.டி.டி.ஈ, புலி, தமிழீழம்” மற்றும் போர் கருவிகள் தொடர்பானச் சொற்கள் யாருடையவாவது பேச்சின் போது பயன்படுவது இராணுவத்தினரிற்கு காதுகளுக்கு கேட்குமானால், பேசியவர் மேலதிக விசாரணை மற்றும் சித்திரவதைகளுக்கு ஆளாகும் அச்சுறுத்தல் நிலவுகின்றது.

இலங்கையில் குறிப்பாக சிங்களவர்கள் செறிந்து வாழும் பகுதிகளில் தமிழ் மொழியில் சுதந்திரமாக பேசுவதற்கான அச்சுறுத்தல் இருந்த வண்ணமே உள்ளது. தமிழ் மொழியில் பேசும் போது, தமிழர்களை சிங்கள பெரும்பான்மை இனத்தவர்கள் “தெமலா” என்றும் “தெமலு” என்றும் வேறு சில இழிச்சொற்களை பயன்படுத்தி அவமானப் படுத்தும் நிகழ்வுகள் நிறைய உள்ளன. குறிப்பாக சிங்களவர்கள் அதிகமாக இருக்கும் இடங்களில் பேருந்துக்களில் உட்பட தமிழர்கள் சுதந்திரமாக தமிழ் மொழியில் பேசுவதைத் தவிர்த்து அல்லது குறைத்து வருவோர் அதிகம். சிலர் அச்சத்தின் காரணமாக மெல்லியக் குரலிலேயே பேசிக்கொள்வதனையும் அவதானிக்கலாம்.

இலங்கை மலையகம் வாழ் தமிழ் மக்கள் தமது தமிழ் மொழி உரையாடல்களை பொது இடங்களில் தவிர்த்து வருவதனை அவதானிக்கலாம். அநேகமாக சிங்கள மக்கள் மத்தியில் வாழும் மலையகத் தமிழர்கள் தமிழில் பேசுவதை சிங்களவர் இழிவு படுத்துவதால் பொது இடங்களில் தமிழ் மொழிக்கு பதில் சிங்கள மொழியில் பேசிக்கொள்வதனையும் பல இடங்களில் அவதானிக்கலாம். பல மலையகத் தமிழர்கள் தமது குழந்தைகளுக்கு சிங்களப் பெயர்களை இடுதல், சிங்கள வழிக்கல்வியில் கற்பித்தல் போன்றவைகளும் பேச்சு சுதந்திர அச்சுறுத்தல் இழிவுப்படுத்தல் வாயிலான ஒரு காரணமாகவும் பார்க்கலாம்.

இலங்கையில் மனித உரிமைகள் மிக மோசமாக மீறப்படுகின்றன. 1983–2009 காலகட்டத்தில் நடந்த போரில் இலங்கை அரசும், விடுதலைப் புலிகளும் மனித இனத்துக்கெதிரான குற்றங்களில் ஈடுபட்டனர் என பல மனித உரிமை அமைப்புகள் குற்றம் சாட்டி உள்ளன. 1987–90 காலகட்டத்தில் இலங்கையில் செயல்பட்ட இந்திய அமைதி காக்கும் படை மீதும் இத்தகு குற்றச்சாட்டுகள் உள்ளன. இறுதிப் போரில் கொல்லப்பட்டதாகக் கூறப்படும் 20,000 வரையான பொது மக்களில் பெரும்பாலானோர் இலங்கை அரசாலேயே கொல்லப்பட்டனர் என்றும், முழு விசாரணை தேவை என்றும் பன்னாட்டு மன்னிப்புச் சபை கோரிக்கை விடுத்துள்ளது. 2011 ஏப்ரலில் வெளியான இலங்கைக்கான ஐ.நா. நிபுணர் குழு அறிக்கை போரின் இறுதி கட்டத்தில் இரு தரப்பினரும் நிகழ்த்திய மனித உரிமை மீறல்களை சுட்டிக்காட்டியுள்ளது.

இலங்கை அரசு - விடுதலைப் புலிகளிடையே நடந்த போரைத் தவிர இலங்கையின் தெற்குப் பகுதியில் மக்கள் விடுதலை முன்னணி நடத்திய கிளர்ச்சிகளின் போதும் பல மனித இனத்திற்க்கெதிரான குற்றங்கள் நிகழ்ந்தன என குற்றச்சாட்டுகள் உள்ளன.

2008, 2009 காலப் பகுதி ஈழப் போரின் இறுதிக் கட்டத்தின் போது 3,50,000க்கும் மேற்பட்ட தமிழ் அகதிகள் இலங்கைப் படைத்துறையினரின் கட்டுப்பாட்டுக்குள் கொண்டுவரப்பட்டு கம்பிகளால் அடைக்கப்பட்டத் தடுப்பு முகாம்களுக்குள் தடுத்து வைக்கப்பட்டனர். இந்த முகாம்களுக்கு ஊடகங்களோ, சமூக சேவை அமைப்புகளோ செல்லமுடியாமல் தடுக்கப்பட்டது. இது இலங்கை மக்களின் அடிப்படை உரிமைகளை மீறி நடந்தாலும், பாதுகாப்புக் காரணங்கள் காட்டி அரசினால் நியாயப்படுத்தப்பட்டது. இங்கு சித்திரவதை, பாலியல் வன்முறை எனப் பல்வேறு குற்றங்கள் நிகழ்ந்தாக மனித உரிமை அமைப்புகள் குற்றம் சாட்டுகின்றன. இந்த முகாம்களின் சூழ்நிலைமைகளும் மிக மோசமானவையாக இருந்தன.

இலங்கையில் அதீதமாக இடம்பெற்றுவருவதாக கருதப்படும் மனித உரிமை மீறல்களை தடுக்கும் நோக்கில் பல்வேறு நாடுகள் இலங்கை அரசு மீது பல்வேறு அழுத்தங்களை பிரயோகித்து வருகின்றன.

ஐக்கிய அமெரிக்கா, இலங்கை அரசுக்கான இராணுவ உதவிகளை முற்றிலும் நிறுத்தியுள்ளது. அத்தோடு அமெரிக்க நிறுவனங்கள் இலங்கை அரசுக்கு இராணுவ தளபாடங்களை விற்பதற்கும் தடை விதித்துள்ளது. மேலும், இலரி கிளின்டன், பராக் ஒபாமா போன்ற முன்னணி அரசியல்வாதிகள் இலங்கை இனப்பிரச்சினையை வெறும் பயங்கரவாத பிரச்சினையாக அணுகுவதை தவிர்க்க வேண்டும் என்று கருத்து தெரிவித்துள்ளார்கள்.

ஐக்கிய இராச்சியத்தின் பாராளுமன்றத்தில் இலங்கை இனப்பிரச்சினை தொடர்பாக இடம்பெற்ற விவாதத்தில், இலங்கை அரசின் மனித உரிமை மீறல்கள் தொடர்பாக பல தரப்பட்ட குற்றச்சாட்டுக்கள் முன்வைக்கப்பட்டதுடன், அந்த ஐக்கிய இராச்சியம் மேற்கொள்ளும் பல தரப்பட்ட எதிர்ப்பு நடவடிக்கைகள் விபரிக்கப்பட்டன.


கனேடிய அரசு பல தரப்பட்ட வழிகளில் (எ.கா: Forum of Federations, Canadian International Development Agency, Foreign Affairs and International Trade Canada) இலங்கையில் அரசியல் தீர்க்வுக்கு ஆதரவு தெரிவித்து வருகின்றது. குறிப்பாக நோர்வேயின் முயற்சிகளுக்கு ஆதரவு தெரிவித்து வருகின்றது.





</doc>
<doc id="264878" url="https://ta.wikipedia.org/wiki?curid=264878" title="டாண்ட்டலம் ஐந்தயோடைடு">
டாண்ட்டலம் ஐந்தயோடைடு

டாண்ட்டலம் ஐந்தயோடைடு (Tantalum pentaiodide) என்பது TaI என்ற மூலக்கூற்று வாய்ப்பாடு கொன்ட ஒரு கனிம வேதியியல் சேர்மமாகும். கருப்பு நிறத்துடன் ஈரக்காற்றில் வினைபுரியும் தன்மையுடன் எதிர்காந்தப் பண்பும் கொண்ட ஒரு திண்மமாக காணப்படுகிறது.

உலோக டாண்ட்டலத்துடன் அதிகப்படியான அயோடின் சேர்த்து வினைபடச் செய்து டாண்ட்டலம் ஐந்தயோடைடு தயாரிக்கலாம். டாண்ட்டலம் ஐந்தாக்சைடுடன் அலுமினியம் மூவயோடைடு சேர்த்து சூடுபடுத்தியும் இதைத் தயாரிக்கலாம்:

இதனுடைய படிக அமைப்பு எக்சு-கதிர் படிகவியல் ஆய்வால் உறுதி செய்யப்படுகிறது. விளிம்பில் பகிர்ந்து கொண்டுள்ள இரடை எண்முக அமைப்புகளுடன் இப்படிகம் அமைந்துள்ளது. இவ்வமைப்பே டாண்ட்டலம் மற்றும் நையோபியம் தனிமங்களின் பல ஐந்தயோடைடுகளிலும் அறியப்படுகிறது


</doc>
<doc id="264883" url="https://ta.wikipedia.org/wiki?curid=264883" title="வருணன் (திணைக் கடவுள்)">
வருணன் (திணைக் கடவுள்)

வருணன் என்பவன் தமிழர் வகுத்த திணைக் கடவுள்களில் நெய்தல் நிலத் தெய்வமாவான். வருணன் மேயும் நிலமாக பெருமணல் உலகத்தை தொல்காப்பியம் குறிப்பிடுகிறது. சங்க இலக்கியங்களில் அதிகளவில் வருணன் பற்றிய குறிப்புகள் இல்லாவிடினும் சிலப்பதிகாரம் வருணனைக் கடல் தெய்வம் எனக் கூறுகிறது.


</doc>
<doc id="264888" url="https://ta.wikipedia.org/wiki?curid=264888" title="டெகுசிகல்பா">
டெகுசிகல்பா

டெகுசிகல்பா ( முந்தைய பெயர்: ) சுருக்கமாக டெகுஸ் என்பது ஹொண்டுராஸ் நாட்டின் அரசியல் மற்றும் நிர்வாக தலைநகரம். டெகுசிகல்பாவின் இரட்டை நகரம் கோமயகுவேலா.

1578ல் எசுப்பானியர்களால் கையகப்படுத்தப்பட்ட டெகுசிகல்பா 1880ல் ஹொண்டுராஸ் நாட்டின் தலைநகராக்கப்பட்டது. ஹொண்டுராஸ் நாட்டின் தற்போதைய அரசியலமைப்பின்படி இரட்டை நகரங்களான டெகுசிகல்பாவையும் கோமயகுவேலாவையும் இணைத்து மைய மாவட்டம் எனப்பெயரிட்டு அதை ஹொண்டுராஸ் நாட்டின் நிரந்தர தலைநகரம் எனச் சட்டமியற்றப்பட்டது.

ஹொண்டுராஸ் நாட்டின் தென்-மைய உயர்நிலப்பகுதியில் 3000 முதல் 4000 அடி உயரம் வரை உள்ள மலைத்தொடரில், மலைகள் சூழ்ந்த பள்ளத்தாக்கில் அமைந்துள்ளது. டெகுசிகல்பாவையும் கோமயகுவேலாவையும் அவற்றின் இடையில் வடக்கு தெற்காகச் செல்லும் சொலூதெகா ஆறு பிரிக்கின்றது.

வெப்பமண்டலக் காலநிலையைக் கொண்டிருந்தாலும் உயரமான இடத்திலிருப்பதால் கடற்கரை மற்றும் கீழான பள்ளத்தாக்குகளை விடக்குறைவான ஈரத்தன்மையைக் கொண்டுள்ளது. நகரின் சராசரி வெப்பநிலை முதல் வரை உள்ளது.

மே-சூனும், செப்டம்பர்-அக்டோபரும் நிறைய மழைபொழிவுள்ள திங்கள்களாகும்.

ஹொண்டுராஸ் நாட்டின் மிகப்பெரிய மற்றும் பெரும் மக்கள்தொகை கொண்ட நகரம் டெகுசிகல்பா. இந்நகரில் 12 முதல் 13 இலகர மக்கள் வாழ்வதாக 2011ம் ஆண்டு கணிக்கப்பட்டது.
2004ம் ஆண்டின் கணக்கீட்டின்படி இந்நகரில் 185,577 குடும்பங்கள் வாழ்கின்றன. இந்நகரின் பெரும்பாலானோர் கிறிஸ்தவ சமயத்தின் கத்தோலிக்க திருச்சபை மரபைப் பின்பற்றுபவர்கள்.

டெகுசிகல்பாவில் வணிகம், கட்டுமானம், சேவைத்துறை, துணி, சர்க்கரை, புகையிலை முதலியவை பெரும்பொருளீட்டு மூலங்களாகும்.

இந்நகரின் தொழில்துறை உற்பத்திகளாக துணி, ஆடை, சர்க்கரை, ஒட்டுப்பலகை, காகிதம், மட்பாண்டம், சீமைக்காரை, கண்ணாடி, உலோகம், நெகிழி, வேதியியல் பொருட்கள், உருளிப்பட்டை, மின் கருவிகள் மற்றும் விவசாயப்பொறிகள் உள்ளன. புறநகர் பகுதியில் இன்றும் வெள்ளி, ஈயம் மற்றும் துத்தநாகம் அகழ்ந்தெடுக்கப்படுகின்றது.


</doc>
<doc id="264889" url="https://ta.wikipedia.org/wiki?curid=264889" title="ஷி வாஸ் பிரிட்டி">
ஷி வாஸ் பிரிட்டி

ஷி வாஸ் பிரிட்டி இது ஒரு தென் கொரியா நாட்டு காதல் மற்றும் நகைச்சுவை கலந்த தொலைக்காட்சி தொடர் ஆகும். இந்த தொடரை ஜுங் ஜுங் டே-யூன் என்பவர் இயக்க, ஹ்வாங் ஜுங்-ஐம், பார்க் சீயோ-ஜோன், சோய் சிவோன் மற்றும் கோ ஜூன்-ஹீ உள்ளிட்ட பலர் நடித்துள்ளார்கள். இந்த தொடர் செப்டம்பர் 16, 2015ஆம் ஆண்டு முதல் முதல் நவம்பர் 11, 2015ஆம் ஆண்டு வரை எம்பிசி என்ற தொலைக்காட்சியில் புதன் மற்றும் வியாழக்கிழமைகளில் தென் கொரியா நாட்டு நேரப்படி இரவு 9:55 மணிக்கு ஒளிபரப்பாகி 16 அத்தியாயங்களுடன் நிறைவடைந்தது. 

இந்த தொடரில் நடிக்கும் ஹ்வாங் ஜுங்-ஐம் மற்றும் பார்க் சீயோ-ஜோன் இருவரும் இதற்க்கு முன் கில் மீ, ஹீல் மீ என்ற தொடரில் ஒன்றாக நடித்தவர்கள் என்பது குறிப்படத்தக்கது. இந்த தொடர் தமிழ் மொழியில் கண்ணும் கண்ணும் கொள்ளையடித்தால் என்ற பெயரில் தமிழாக்கம் செய்யப்பட்டு சிங்கப்பூர் நாட்டு தொலைக்காட்ச்சியான வசந்தம் தொலைக்காட்சியில் ஒளிபரப்பானது.

கிம் ஹே-ஜின் மற்றும் மின் ஹ-ரி இருவரும் நல்ல தோழிகள். இருவரும் ஒன்றாக ஒரு வீட்டில் வசிகின்றார். ஒரு நாள் கிம் ஹே-ஜின் சிறு வயது தோழன் ஜி சுங்-ஜூன் அமெரிக்காவில் இருந்து கொரியா வருகின்றான். அவனை பார்க்க கிம் ஹே-ஜின் அவள் ஆவலுடன் செல்ல்கிறாள். ஆனால் அவள் தான் அழகு இல்லை அவனுக்கு என்னை பிடிக்காது என்று நின்னைது தனது தோழியான (மின் ஹ-ரி) வை அறிமுகம் செய்து வைக்கிறாள். 

கிம் ஹே-ஜின் வேலை செய்யும் அலுவலகதிற்கு புதிதாக வேலைக்கு வரும் ஜி சுங்-ஜூன் அவனிடம் தன்னை யார் என்று கட்டாமல் பழகி வரும் கிம் ஹே-ஜின், அதே அலுவலக்கத்தில் வேலை செய்யும் கிம் சின்-ஹ்யுக்கு கிம் ஹே-ஜின் மிது காதல் வருகின்றது. தோழிக்காக நடிக்க வந்த மின் ஹ-ரிக்கு ஜி சுங்-ஜூன் னை காதலிக்கின்றாள் இதை தனது தோழிக்கு சொல்ல தயக்குகின்றாள். ஜி சுங்-ஜூக்கு ஒரு உணர்வு கிம் ஹே-ஜின் தனது சிறு வயது தோழியாக இருக்குமோ என்று, கதை நகர்கின்றது.




</doc>
<doc id="264893" url="https://ta.wikipedia.org/wiki?curid=264893" title="கில் மீ, ஹீல் மீ">
கில் மீ, ஹீல் மீ

கில் மீ, ஹீல் மீ இது ஒரு தென் கொரியா நாட்டு காதல் மற்றும் நகைச்சுவை கலந்த தொலைக்காட்சி தொடர் ஆகும்.



</doc>
<doc id="264895" url="https://ta.wikipedia.org/wiki?curid=264895" title="2010 விசுவமடு கும்பல்-வல்லுறவு வழக்கு">
2010 விசுவமடு கும்பல்-வல்லுறவு வழக்கு

2010 விசுவமடு கும்பல்-வல்லுறவு வழக்கு என்பது இலங்கையின் கிளிநொச்சி மாவட்டத்து விசுவமடு பகுதியில் இரண்டு தமிழ்ப் பெண்கள் மீது நடத்தப்பட்ட கும்பல்-வல்லுறவு குறித்தான வழக்காகும்.

ராணுவ வீரர்களுக்கு எதிரான குற்றச்சாட்டுக்கள் நிரூபிக்கப்பட்டிருப்பதாகத் தெரிவிக்கப்பட்டு, 30 ஆண்டுகால கடுஞ்சிறைத் தண்டனை விதிக்கப்பட்டது.
"வழக்கத்திற்கு மாறான ஒரு நடவடிக்கை" "(In an unusual move)" என தீர்ப்பு குறித்து பிபிசி தெரிவித்தது. "பாலியற் குற்றங்களுக்காக பாதுகாப்பு வீரர்களின் மீது சட்ட நடவடிக்கை எடுப்பது இலங்கையில் மிகவும் அரிதானது (extremely rare)" எனவும் பிபிசி தெரிவித்தது. 


</doc>
<doc id="264903" url="https://ta.wikipedia.org/wiki?curid=264903" title="பிரேமினி தனுஸ்கோடி">
பிரேமினி தனுஸ்கோடி

பிரேமினி தனுஸ்கோடி என்பவர் தமிழர் புனர்வாழ்வுக் கழகத்தில் என்ற இலங்கைத் தமிழ் அறக்கொடை நிறுவனத்தில் பணியாற்றிய ஒரு கணக்காளர் ஆவார். இவர் 2006 சூன் 30 இல் கடத்தப்பட்டு, வன்புணர்வுக்குள்ளாக்கப்பட்டு, படுகொலை செய்யப்பட்டார். கிழக்குப் பல்கலைக்கழக மாணவியான இவர் கடத்தப்பட்ட போது வயது 25 ஆகும்.

பிரேமினி தனுஸ்கோடி, 2006 சூன் 30 அன்று தமிழர் புனர்வாழ்வுக் கழகப் பணியாளர்கள் சிலருடன் கிளிநொச்சி நோக்கிச் சென்று கொண்டிருந்த போது மட்டக்களப்பின் அருகே வெலிக்கந்தை என்ற இடத்தில் உள்ள சோதனைச் சாவடியில் சோதனைக்காகத் தடுத்து நிறுத்தப்பட்டனர். அவ்வேளையில் ஒரு வெள்ளை வான் அவர்களைத் தாண்டிச் சென்று நிறுத்தப்பட்டது. ஆயுதம் தாங்கியவர்கள் சிலர் வாகனத்துடன் அவர்களைக் கடத்தி அருகில் உள்ள காடொன்றுக்கு அழைத்துச் சென்றனர். தமிழ் மக்கள் விடுதலைப் புலிகள் என்ற துணை-இராணுவக் குழுவின் புலனாய்வுத் துறைத் தலைவர் சித்தா என்பவனால் அன்றிரவு முழுவதும் அக்காட்டில் வைத்து அவர்கள் தாக்கப்பட்டு விடுதலைப் புலிகளுடனான தொடர்புகள் பற்றி விசாரிக்கப்பட்டனர். இவ்விசாரணையின் போது சில ஆண் பணியாளர்கள் சுட்டுக் கொல்லப்பட்டனர். சிலர் விடுவிக்கப்பட்டனர். பின்னர் பிரேமினி குழுப் பாலுறவுக்குள்ளாக்கப்பட்டு படுகொலை செய்யப்பட்டார். அவரது உடல் பின்னர் பற்றை ஒன்றில் கிடக்கக் கண்டுபிடிக்கப்பட்டது.

தமிழர் புனர்வாழ்வுக் கழகம் இலங்கைக் காவல்துறையினருக்கு முறைப்பாடு செய்து இந்நிகழ்வுக்கு தமிழ் மக்கள் விடுதலைப் புலிகளே காரணம் எனக் குற்றம் சாட்டியது. பன்னாட்டு மன்னிப்பு அவையும் புனர்வாழ்வுக் கழகத்தினரின் பாதுகாப்புக் குறித்து கவலை தெரிவித்து அறிக்கை வெளியிட்டது.

இலங்கை அரசு இது குறித்து விசாரணைகள் மேற்கொள்ளப்படும் என அறிவித்திருந்த போதும், எவரும் கைது செய்யப்படவோ அல்லது குற்றம் சாட்டப்படவோ இல்லை.




</doc>
<doc id="264904" url="https://ta.wikipedia.org/wiki?curid=264904" title="சிர்க்கோனியம்(IV) அயோடைடு">
சிர்க்கோனியம்(IV) அயோடைடு

சிர்க்கோனியம்(IV) அயோடைடு "(Zirconium(IV) iodide)" என்பது ZrI என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். ஆரஞ்சு நிறத்தில் திண்மமாகக் காணப்படும் இச்சேர்மம் தண்ணீர் முன்னிலையில் சிதைவடைகிறது. மிக எளிதாக கிடைக்கக்கூடிய இவ்வுப்பு முற்காலத்தில் சிர்க்கோனியம் உலோகத்தை தூய்மைப்படுத்தும் போது இடைவிளைபொருளாக இருந்தது.

ஈரிணை உலோக ஆலைடுகள் போலவே சிர்க்கோனியம்(IV) அயோடைடும் பல்லுறுப்பி அமைப்பை ஏற்றுள்ளது. Zr(IV) மையங்களில் ஒவ்வொரு மையமும் ஒரிணை விளிம்புநிலை அயோடைடு ஈனிகள் மற்றும் நான்கு இரட்டைப்பால அயோடைடு ஈனிகளையும் கொண்டிருக்கின்றன என்று எக்சு-கதிர் படிகவியல் ஆய்வுகள் தெரிவிக்கின்றன. விளிம்புநிலை Zr-I பிணைப்பின் இடைவெளி அளவு 2.692 மற்றும் 3.030 Å ஆகும்.

எளிதில் ஆவியாகும் இச்சேர்மம் முழுமையான நான்முக ZrI4 மூலக்கூறுகளாகப் பதங்கமாகிறது. தூளாக்கப்பட்ட சிர்க்கோனியம் உலோகத்துடன் அயோடின் நேரடியாக வினைபுரிவதன் மூலம் சிர்க்கோனியம்(IV) அயோடைடைத் தயாரிக்கலாம்.

சூடான கம்பியுடன் தொடர்பு ஏற்படும்போது சிர்கோனியம் (IV) அயோடைடு வெப்பச் சிதைவு அடைந்து தூய்மையான நீட்சியடையும் சிர்கோனியம் தயாரிப்பது முதலாவது தொழிற்சாலை முறை வணிக ரீதியான உற்பத்தியாக விளங்கியது. இந்தப் படிகச் சட்ட செயல்முறை 1925 ஆம் ஆண்டு அன்டன் எடுவார்டு வான் ஆர்கெல் மற்றும் யான் எண்டிரிக் டி போயர் ஆகியோரால் கண்டறியப்பட்டது.


</doc>
<doc id="264906" url="https://ta.wikipedia.org/wiki?curid=264906" title="யூபா">
யூபா

யூபா ("Juba", ), ஜூபா, என்பது தெற்கு சூடான் குடியரசின் தலைநகரமும், அந்நாட்டின் மிகப் பெரிய நகரமும் ஆகும். இது தெற்கு சூடானின் பத்து மாநிலங்களில் ஒன்றான மத்திய எக்குவட்டோரியாவின் தலைநகரமும் ஆகும். வெள்ளை நைல் நதியில் அமைந்துள்ள இந்நகரம் ஜூபா கவுன்டியின் மாநகராட்சியாகவும் உள்ளது.


</doc>
<doc id="264908" url="https://ta.wikipedia.org/wiki?curid=264908" title="தெலூரியம் அயோடைடு">
தெலூரியம் அயோடைடு

தெலூரியம் அயோடைடு "(Tellurium iodide)" என்பது TeI என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். இரண்டு வடிவங்களில் இச்சேர்மம் அறியப்படுகிறது. இவற்றிம் அமைப்பு தெலூரியத்தின் மற்ற ஒராலைடுகளிடமிருந்து வேறுபடுகின்றன. தெலூரியத்தின் மூன்று துணை ஆக்சைடுகள் α-TeI, β-TeI, மற்றும் Te2I, தவிர மேலுமொரு தெலூரியம் நான்காக்சைடு ஆகியன அறியப்படுகின்றன.

தெலூரியம் உலோகம், அயோடின் மற்றும் ஐதரயோடிக் அமிலம் ஆகியனவற்றைச் சேர்த்து நீர்வெப்ப வினையினால் இச்சாம்பல் நிற தெலூரியம் அயோடைடைத் தயாரிக்கலாம். வினை 270 ° செல்சியசு வெப்பநிலையில் முச்சரிவு அமைப்புள்ள α-TeI வகை உருவாகிறது. இதே கலவை 150 ° செல்சியசு வெப்பநிலையில் ஒற்றைச்சரிவு சிற்றுறுதி நிலை β-Te வடிவமும் தோன்றுகிறது . இச்சேர்மங்கள் அமைப்பு ரீதியாக Te2I இன் அமைப்பை ஒத்துள்ளன ஆனால், கூடுதலான அயோடைடு தொகுதிகள் மற்ற தெலூரியம் மையங்களுடன் பாலமாக இணையவில்லை.

தொடர்புடைய ஒற்றைக்குளோரைடு மற்றும் ஒற்றை புரோமைடுகள் Te2X2 என்ற பொது வாய்ப்பாட்டுடன் காணப்படுகின்றன


</doc>
<doc id="264912" url="https://ta.wikipedia.org/wiki?curid=264912" title="அகலப்பட்டை இணைய சந்தா எண்ணிக்கை அடிப்படையில் நாடுகளின் பட்டியல்">
அகலப்பட்டை இணைய சந்தா எண்ணிக்கை அடிப்படையில் நாடுகளின் பட்டியல்

இது ஒரு அகலப்பட்டை இணைய சந்தா எண்ணிக்கை அடிப்படையில் நாடுகளின் பட்டியல் ஆகும். இத்தரவு பன்னாட்டுத் தொலைத்தொடர்பு ஒன்றியம் மூலம் பெறப்பட்டது.

இப்பட்டியல் நிலையான கம்பி அகலப்பட்டை சந்தா, நகர்பேசி சந்தா ஆகிய இரண்டையும் கொண்டுள்ளது:




</doc>
<doc id="264913" url="https://ta.wikipedia.org/wiki?curid=264913" title="இணைய வழங்கிகளின் எண்ணிக்கை அடிப்படையில் நாடுகளின் பட்டியல்">
இணைய வழங்கிகளின் எண்ணிக்கை அடிப்படையில் நாடுகளின் பட்டியல்

இது ஒரு இணைய வழங்கிகளின் எண்ணிக்கை அடிப்படையில் நாடுகளின் பட்டியல் ஆகும். 2012 த வேர்ல்டு ஃபக்ட்புக் தரவினை மூலமாகக் கொண்டுள்ளது.

(*) ஐக்கிய நாடுகள் .us, .mil, .gov, .edu, .com, .org, .net ஆகிய பெயர்களில் சேவையை வழங்குகிறது. பிற நாடுகள் அதிகம் .com, .org, .net ஆகிய பெயர்களைப் பயன்படுத்துகின்றன. ஆகவே ஐக்கிய நாடுகளின் எண்ணிக்கை குறிப்பிடத்தக்களவு அதிகரித்தும், ஏனைய குறைந்தும் காணப்படுகின்றன.


</doc>
<doc id="264914" url="https://ta.wikipedia.org/wiki?curid=264914" title="நுண்ணறிபேசி பரவல் அடிப்படையில் நாடுகளின் பட்டியல்">
நுண்ணறிபேசி பரவல் அடிப்படையில் நாடுகளின் பட்டியல்

இது ஒரு நுண்ணறிபேசி பரவல் அடிப்படையில் நாடுகளின் பட்டியல் ஆகும். இது கூகுள் "Our Mobile Planet" மூலம் அளவிடப்பட்டது. நுண்ணறிபேசியை உடமையாகக் கொண்டுள்ளளோர் வீதத்தின்படி பட்டியல் அமைந்துள்ளது.



</doc>
<doc id="264916" url="https://ta.wikipedia.org/wiki?curid=264916" title="தொலைபேசிப் பாவனை அடிப்படையில் நாடுகளின் பட்டியல்">
தொலைபேசிப் பாவனை அடிப்படையில் நாடுகளின் பட்டியல்

இது ஒரு தொலைபேசிப் பாவனை அடிப்படையில் நாடுகளின் பட்டியல் ஆகும். இதன் தரவுகள் த வேர்ல்டு ஃபக்ட்புக் மூலத்தை அடிப்படையாகக் கொண்டது.



</doc>
<doc id="264919" url="https://ta.wikipedia.org/wiki?curid=264919" title="ஆய்வுக்கும் விருத்திக்கும் செலவிடுதல் அடிப்படையில் நாடுகளின் பட்டியல்">
ஆய்வுக்கும் விருத்திக்கும் செலவிடுதல் அடிப்படையில் நாடுகளின் பட்டியல்

இது ஒரு ஆய்வுக்கும் விருத்திக்கும் செலவிடுதல் அடிப்படையில் நாடுகளின் பட்டியல் ஆகும்.

ஆண்டுக்கு 100 மில்லியன் டொலருக்கும் அதிகமாகச் செலவு செய்யும் நாடுகள் மாத்திரம் இங்கே பட்டியலிடப்பட்டுள்ளன. 2010 இன்படி, உலக மொத்தச் செலவு கிட்டத்தட்ட ஒரு ரில்லியன் டொலர்கள் ஆகும்.


</doc>
<doc id="264920" url="https://ta.wikipedia.org/wiki?curid=264920" title="மார்சுபி துறைமுகம்">
மார்சுபி துறைமுகம்

மார்சுபி துறைமுகம் என்பது பப்புவா நியூ கினியாவின் தலைநகரம் ஆகும். இது பப்புவா நியூ கினியாவின் பெரிய நகரமும் ஆகும். பப்புவா வளைகுடாவின் கரையோரப்பிரதேசத்தில் இந்நகரம் அமைந்துள்ளது. 19ஆம் நூற்றாண்டின் அரைவாசிப்பகுதியில் இந்நகரம் வர்த்தக நகரமாக அபிவிருத்தியடைய ஆரம்பித்தது. 2000 ஆம் ஆண்டில் இந்நகரத்தில் வாழ்ந்த மக்களின் சனத்தொகை 254,158 ஆகும். 2011 ஆம் ஆண்டில் இந்நகரத்தில் வாழ்ந்த மக்களின் சனத்தொகை 364,145 வளர்ச்சியடைந்நது. ஒன்பது ஆண்டுகளில் சன்த்தொகை 2.1% வளர்ச்சி கண்டது.


</doc>
<doc id="264921" url="https://ta.wikipedia.org/wiki?curid=264921" title="தாமஸ் சி. ஜெர்டன்">
தாமஸ் சி. ஜெர்டன்

டி. சி. ஜெர்டன் என்கிற தாமஸ் கேவரிஹில் ஜெர்டான் (12 அக்டோபர் 1811 - 12 சூன் 1872) என்பவர். ஒரு விலங்கியளாளர், தாவரவியளாளர், மருத்துவர் ஆவார். இவர் இந்தியாவில் உள்ள பறவைவைகள், தாவரங்கள் ஆகியவற்றை ஆராய்ந்து நூல்களை எழுதியவர். இவர் பணிகளை பாராட்டும் விதமாக இவர் பெயரை சில தாவரங்களுக்கும், பறவைகளுக்கும் (எ. கா. ஜெர்டன் கோர்சர்) பறவையியலாளர்கள் வைத்துள்ளனர். 

இவர் இங்கிலாந்தின் டெர்ஹாம் கவுண்டியில் பிறந்தவர். இவருக்கு சிறுவயதிலேயே பறவைகள், தாவரங்கள் ஆகியவற்றின் மீது ஆர்வம் இருந்தது. மருத்துவம் பயின்ற இவர் கிழக்கிந்திய கம்பெனியில் அறுவை சிக்கிச்சை மருத்துவராக இந்தியாவுக்கு 1836இல் வந்தார்.அன்றைக்கு சென்னை மாகாணப்பகுதியாக இருந்த நெல்லூர் பகுதியிலும், பின்னர் தலைச்சேரியிலும் பகுதியிலும் பணிபுரிந்தார். புலோரா என்பவரைத் திருமணம் செய்துகொண்டார். 

இந்தியவுக்கு வந்த பிறகு பறவைகளின் பதப்படுத்தப்பட்ட உடல்களைச் சேகரிக்கத் துவங்கினார். துவக்கத்தில் தான் சேகரித்த பறவைகளின் பதப்படுத்தப்பட்ட உடல்களை அடையாளம் காண ஸ்காட்லாந்து பறவையியலாளர் வில்லியம் ஜார்டைனுக்கு கப்பலில் அனுப்பிவைத்தார். கெடுவாய்ப்பாக அவரிடம் போய் சேர்வதற்குள் இந்த பதப்படுத்தப்பட்ட பறவை உடல்கள் பூச்சிகளால் சிதைந்துபோனது. இதன் பிறகு வேறுவழியின்றி தான் சேகரிக்கும் பதப்படுத்தப்பட்ட உயிரினங்களையும், தான் உற்றுநோக்குவதையும் குறிப்பெடுக்கத் துவங்கினார். இவரின் குறிப்புகளைக் கொண்டு 'கேட்லாக் ஆப் த இந்தியன் பெனின்சுலா' என்ற நூலை 1839-1840 காலகட்டத்தில் வெளியிட்டார். இதில் 420 பறவைகள் விவரிக்கப்பட்டிருந்தன. இதற்கு முன்னதாக டபிள்யூ. எச். சைக்ஸ் என்பவர் 1830இல் இந்திய பறவைகள் பற்றி புத்தகம் வெளியிட்டிருந்தார். அதில் இடம் பெற்ற பறவைகளைவிட ஜெர்டனின் புத்தகத்தில் இருமடங்கு பறவைகள் இடம்பெற்றிருந்நது சிறப்பு. 1847இல் சென்னையில் இல்லஸ்ட்ரேஷன்ஸ் ஆப் இந்தியன் ஆர்னிதாலஜி என்ற புத்தகத்தை வெளியிட்டார்.

1862இல் ஜெர்டன் பணி ஒய்வுபெற்று இங்கிலாந்து திரும்பினார். அங்கே இரண்டு தொகுதிகளாக 'தி பேர்ட்ஸ் ஆப் இந்தியா' என்ற நூலை வெளியிட்டார். இந்தியாவில் பறவைகளைப்பற்றி இதற்குப் பிறகு வெளியிடப்பட்ட புத்தகங்களுக்கு இந்த நூலே முன்னோடியாக அமைந்தது.


</doc>
<doc id="264922" url="https://ta.wikipedia.org/wiki?curid=264922" title="ராஜீந்திர் சிங் பேடி">
ராஜீந்திர் சிங் பேடி

ராஜீந்தர் சிங் பேடி என்பவர் உருது மொழி எழுத்தாளார் ஆவார். இவர் பின்னாளில் இந்தித் திரையுலகில் திரைப்பட இயக்குநராகவும், திரைக்கதை எழுத்தாளராகவும் வலம் வந்தார்.

அபிமான், அனுபமா, சத்யாகாம், மதுமதி உள்ளிட்ட திரைப்படங்களுக்கு திரைக்கதை எழுதியுள்ளார். தஸ்தக், பாகுன் உள்ளிட்ட படங்களை இயக்கினார்.

இவர் இருபதாம் நூற்றாண்டின் முன்னணி உருது எழுத்தாளர்களில் ஒருவராக அறியப்பட்டார்.





</doc>
<doc id="264923" url="https://ta.wikipedia.org/wiki?curid=264923" title="வனேடியம்(III) அயோடைடு">
வனேடியம்(III) அயோடைடு

வனேடியம்(III) அயோடைடு "(Vanadium(III) iodide)" என்பது VI. என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். வனேடியம் தூளுடன் அயோடின் சேர்த்து 500 °செல்சியசு வெப்பநிலைக்கு சூடுபடுத்தும்போது இவ்விணைக்காந்தத் திண்மம் உருவாகிறது. கருப்பு நிறத்துடன் நீருறிஞ்சும் தன்மை கொண்ட இச்சேர்மம் தண்ணீரில் கரைந்து V(III) அயனிகள் கொண்ட பச்சைநிறக் கரைசலைக் கொடுக்கிறது.

வேதிப் போக்குவரத்து வினையின் வழியாக வனேடியம் உலோகம் தூய்மைப்படுத்தப்படுகிறது. இவ்வினையில் வனேடியம்(III) அயோடைடு , அயோடினுடன் சேர்க்கப்பட்டு மீளுந்தாக்க வினை மற்றும் அடுத்தடுத்த சிதைவு வினைகளுக்கு உட்படுத்தப்பட்டு தூய்மையான வனேடியம் உலோகம் பெறப்படுகிறது.

பிசுமத்(III) அயோடைடு ஏற்றுள்ள படிக அமைப்பின் நோக்குருவினையே வனேடியம்(III) அயோடைடும் ஏற்றுள்ளது. அயோடைடுகள் அறுகோண-நெருக்கப் பொதிவுடனும், வனேடியம் மையங்கள் எண்முக இடைவெளிகளின் மூன்றில் ஒரு பகுதியையும் ஆக்ரமித்துள்ளன.

திண்ம மாதிரிகளை சூடுபடுத்தும் போது உருவாகும் ஆவியில் VI4 காணப்படுகிறது. அனேகமாக இது ஆவிப் போக்குவரத்து வினையில் விளைந்த ஆவியான வனேடியம் கூறாக இருக்கலாம். மூவயோடைடின் வெப்பச்சிதைவின் விளைவாக வனேடியம்(II) அயோடைடு தோன்றுகிறது. :


</doc>
<doc id="264925" url="https://ta.wikipedia.org/wiki?curid=264925" title="மசேரு">
மசேரு

மசேரு என்பது லெசோத்தொ நாட்டின் தலைநகரம் ஆகும். இது லெசோத்தொவில் அமைந்துள்ள நகரங்களில் மிகப்பெரியதும் ஆகும். லெசோத்தொவில்அமைந்துள்ள மசேரு மாவட்டதின் தலைநகரமும் இதுவே ஆகும். இந்நகரம் கலிடோன் ஆற்றின் கரையில் அமைந்துள்ளது. 2006 ஆம் ஆண்டில் இந்நகரத்தின் சனத்தொகை 227,880 ஆகும். 1966 ஆம் ஆண்டில் லெசோத்தோ சுதந்திரமடைந்தபோது மசேரு தலைநகரமாக அறிவிக்கப்பட்டது.


</doc>
<doc id="264926" url="https://ta.wikipedia.org/wiki?curid=264926" title="காற்று வேர்">
காற்று வேர்

காற்று வேர் (Aerial root) என்பது நிலத்தின் மேல் காணப்படும் ஒரு வகை வேர் ஆகும். இவ்வகை வேர்கள் இடம்மாறிப்பிறந்த வேர் வகையைச் சேர்ந்தவை. ஒக்கிட் போன்ற மேலொட்டித் தாவரங்களிலும் கண்டல்ப் பிரதேசத் தாவரங்களிலும் மற்றும் ஏனைய பல்வேறு பிரதேசங்களிலும் இவை காணப்படுகின்றன. இவ்வேர்கள் வளியினில் காணப்படும் நீராவியினை உறிஞ்சிப் பெற்றுக்கொள்ள தாவரங்களுக்கு உதவுகின்றன.


</doc>
<doc id="264931" url="https://ta.wikipedia.org/wiki?curid=264931" title="லோமேசர்">
லோமேசர்

லோமேசர் என்பவர் இந்து புராணக்கதைகளில் குறிப்பிடப்படும் முனிவர் ஆவார். இவர் நீண்ட ஆயுள் கொண்டவர் என்ற குறிப்பு உள்ளது. ஒரு பிரம்மாவின் ஆயுள் நூறு தேவ வருடங்கள் எனவும், ஒவ்வொரு தேவ வருடத்துக்கும் முந்நூற்று அறுபத்து ஐந்து தேவ நாட்கள் எனவும், ஒவ்வொரு தேவ நாட்களிலும் பதினான்கு இந்திரர்கள் தோன்றி இறக்கின்றனர் எனவும், ஆயிரம் பிரம்மாக்கள் தோன்றி மறைந்தாலும், இவரது ரோமங்களில் கால்பகுதிதான் உதிர்ந்து போயிருக்கும் எனவும் இவரது உடலில் உள்ள எல்லா ரோமங்களும் உதிர்ந்து போகும் நாளில் இவரது ஆயுள் முடியும் எனவும் குறிப்புகள் உள்ளன. இதனால் பல்வேறு காலகட்டங்களில் நடைபெற்ற புராண கதைகளில் குறிப்பிடப்படுகிறார்.


</doc>
<doc id="264932" url="https://ta.wikipedia.org/wiki?curid=264932" title="பாரிய நுகர்வோர் அங்காடிகளின் அடிப்படையில் நாடுகளின் பட்டியல்">
பாரிய நுகர்வோர் அங்காடிகளின் அடிப்படையில் நாடுகளின் பட்டியல்

இது ஒரு பாரிய நுகர்வோர் அங்காடிகளின் அடிப்படையில் நாடுகளின் பட்டியல் ஆகும்.



</doc>
<doc id="264934" url="https://ta.wikipedia.org/wiki?curid=264934" title="சாந்தோ தொமிங்கோ">
சாந்தோ தொமிங்கோ

சாந்தோ தொமிங்கோ ("Santo Domingo", "புனித தோமினிக்" எனப் பொருள்), என்பது டொமினிக்கன் குடியரசின் தலைநகரம் ஆகும். டொமினிக்கன் குடியரசில் காணப்படும் நகரங்களுள் பெரியதும் இதுவேயாகும். கரிபியன் தீவுகளில் காணப்படும் நகரங்களில் மக்கள் தொகையின் அடிப்படையில் அதிக மக்கள் தொகையைக் கொண்டுள்ள நகரம் இதுவேயாகும். இந்நகரம் கடல் மட்டத்திலிருந்து 14 அடி உயரத்தில் அமைந்துள்ளது.


</doc>
<doc id="264935" url="https://ta.wikipedia.org/wiki?curid=264935" title="டோரதி">
டோரதி

டோரதி (பிப்ரவரி 2, 1944) தமிழ்நாட்டில் திருச்சியில் பிறந்தவர். இவர் ஞானாலயா ஆய்வு நூலகம் என்ற நூலகத்தை தன் கணவர் ஞானாலயா கிருஷ்ணமூர்த்தியுடன் இணைந்து நடத்தி வருகிறார். 

பிப்ரவரி 2, 1944இல் இவர் பிறந்தார். இவரது பெற்றோர் எஸ்.ஜே.சாமிக்கண்ணு, தெரசா ராஜம் ஆவர். திருச்சி புனித சிலுவைக் கல்லூரியில் பயின்ற இவர், பல கல்லூரிகளில் 32 ஆண்டுகள் தாவரவியல் பேராசிரியராகப் பணியாற்றி ஓய்வு பெற்றவர். முது அறிவியல்,ஆய்வியல் நிறைஞர் பட்டங்களைப் பெற்றுள்ளார்.

கீழ்க்கண்டவை உள்ளிட்ட பல நூல்களை இவர் மொழிபெயர்த்துள்ளார். அரபிய இரவுகள், டோரதி கவிதைகள், அறிவியல் கட்டுரைகள் (தொகுப்பு) ஆகிய நூல்கள் அச்சில் உள்ளன. 

சலனம் என்ற நூல் இரவீந்திரநாத் தாகூர் எழுதிய Fugitive என்ற நூலின் மொழிபெயர்ப்பாகும். தனக்கே உரிய் இலக்கிய அழகும், கவித்துவ மணமும், தத்துவ வண்ணமும் கலந்த அமரத்துவ மலராக தாகூர் இந்நூலைப் படைத்துள்ளதாக முன்னுரையில் மொழிபெயர்ப்பாளர் கூறுகிறார். 





</doc>
<doc id="264942" url="https://ta.wikipedia.org/wiki?curid=264942" title="ஐந்தாம் அக்கபோதி">
ஐந்தாம் அக்கபோதி

ஐந்தாம் அக்கபோதி என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவர் அனுராதபுரத்தை 726 தொடக்கம் 732 வரை ஆட்சி செய்தான். இவன் தனது தந்தையான மானவண்ணனின் பின் ஆட்சிபீடம் ஏறினான். இவனின் பின் மூன்றாம் காசியப்பன் ஆட்சி பீடம் ஏறினான்.




</doc>
<doc id="264945" url="https://ta.wikipedia.org/wiki?curid=264945" title="மூன்றாம் காசியப்பன்">
மூன்றாம் காசியப்பன்

மூன்றாம் காசியப்பன் என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவர் அனுராதபுரத்தை 732 தொடக்கம் 738 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது சகோதரனான ஐந்தாம் அக்கபோதியின் பின் ஆட்சிபீடம் ஏறினான். இவனின் பின் இவனது இளைய சகோதரன் முதலாம் மகிந்தன் ஆட்சி பீடம் ஏறினான்.




</doc>
<doc id="264951" url="https://ta.wikipedia.org/wiki?curid=264951" title="ஷார்ஜா தேசியப் பூங்கா">
ஷார்ஜா தேசியப் பூங்கா

ஷார்ஜா தேசியப் பூங்கா, ஐக்கிய அரபு அமீரகத்தின் ஷார்ஜாவில் உள்ளது. இது ஷார்ஜாவிலுள்ள பெரிய பூங்காவாகும். இது 630,000 சதுர கி.மீ பரப்பளவில் அமைந்துள்ளது.

குழந்தைகள் விளையாடுவதற்கு ஏற்ப சறுக்கு மரம், விளையாட்டுத் திடல்கள், குளம், மிதிவண்டித் திடல் ஆகியவை உள்ளன. ஷார்ஜா நகராட்சியின் நிர்வாகத்தில் உள்ள இப்பூங்காவில் உணவுக் கடைகளும் அமைக்கப்பட்டுள்ளன.
சிறு விளையாட்டு சாதனங்களும் வழங்கப்பட்டுள்ளன. ஷார்ஜா நகரத்தை மாதிரியாகக் கொண்ட சிறு கட்டிடங்களும், குளமும் கூட உண்டு. இந்த சிறு கட்டிடங்களுக்கு இடையில் ரிமோட் கார்களை இயக்கி குழந்தைகள் விளையாட வசதி செய்யப்பட்டுள்ளது. 



</doc>
<doc id="264952" url="https://ta.wikipedia.org/wiki?curid=264952" title="முதலாம் மகிந்தன்">
முதலாம் மகிந்தன்

முதலாம் மகிந்தன் என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவன் அனுராதபுரத்தை 738 தொடக்கம் 741 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது சகோதரனான மூன்றாம் காசியப்பனின் பின்னர் ஆட்சிபீடம் ஏறினான். இவனின் பின் இவனது மருமகன் ஆறாம் அக்கபோதி ஆட்சி பீடம் ஏறினான்.




</doc>
<doc id="264954" url="https://ta.wikipedia.org/wiki?curid=264954" title="ஆறாம் அக்கபோதி">
ஆறாம் அக்கபோதி

ஆறாம் அக்கபோதி (Aggabodhi VI of Anuradhapura) என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவன் அனுராதபுரத்தை 741 தொடக்கம் 781 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது மாமனான முதலாம் மகிந்தனின் பின்னர் ஆட்சிபீடம் ஏறினான். இவனின் பின் இவனது மைத்துனன் ஏழாம் அக்கபோதி ஆட்சி பீடம் ஏறினான்.




</doc>
<doc id="264955" url="https://ta.wikipedia.org/wiki?curid=264955" title="தலைவிகித வீட்டு இறுதி நுகர்வுச் செலவு அடிப்படையில் நாடுகளின் பட்டியல்">
தலைவிகித வீட்டு இறுதி நுகர்வுச் செலவு அடிப்படையில் நாடுகளின் பட்டியல்

இது ஒரு தலைவிகித வீட்டு இறுதி நுகர்வுச் செலவு அடிப்படையில் நாடுகளின் பட்டியல் ஆகும். இங்கு வீட்டு நுகர்வுச் செலவு இலாபமற்ற நிறுவனங்களின் வீட்டு செலவும் உள்ளடக்கப்பட்டுள்ளது.

இப்பட்டியல் 2011 ஆண்டுத்தரவுப்படி அமைந்துள்ளது.



</doc>
<doc id="264956" url="https://ta.wikipedia.org/wiki?curid=264956" title="மூளையுறை அழற்சி">
மூளையுறை அழற்சி

மூளையுறை அழற்சி (Meningitis) என்பது மனித மூளை மற்றும் முள்ளந்தண்டு வடம் ஆகியவற்றைச் சுற்றியிருக்கும் [தண்டுவட-மூளைச் சவ்வுகள் (meninges)] பாதுகாப்புச் சவ்வுகளில் ஏற்படும் தீவிரமான அழற்சியைக் குறிக்கிறது. இத்தகு அழற்சி, தீ நுண்மங்களினாலோ, பாக்டீரியாக்களினாலோ, அல்லது பிற நுண்ணுயிரிகளினாலோ, அரிதாகச் சில மருந்துகளினாலோ உண்டாகலாம். மூளையுறை அழற்சியில் மூளை மற்றும் தண்டுவடத்திற்கருகில் அழற்சி ஏற்படுவதால் உயிருக்கு அபாயம் விளைவிப்பதாக உள்ளது. எனவே, இந்நிலை மருத்துவ நெருக்கடி நிலையாக வகைப்படுத்தப்பட்டுள்ளது.

மூளையுறை அழற்சியின் பொதுவான அறிகுறிகளாக தலைவலி, கழுத்து விறைப்பு ஆகியவற்றுடன் கூடிய காய்ச்சல், மனக்கலக்கம் அல்லது சுய நினைவு மாறுபடுதல், வாந்தி, வெளிச்சம், ஒலியைச் சகிக்கும் தன்மைக் குறைவு [ஒளியச்சம் (photophobia), ஒலியச்சம் (phonophobia)] ஆகியவற்றைக் கூறலாம். இந்நோயுள்ள குழந்தைகள் சாதரணமாக குறிப்பிடப்படாத நோய் உணர்குறிகளான எரிச்சல், தூக்கக் கலக்கம் ஆகியவற்றை மட்டுமே வெளிப்படுத்தலாம். வங்குநோய் (சொறி) காணப்பட்டால் ஒரு குறிப்பிட்ட மூளையுறை அழற்சி நோய் உருவாகுவதற்கான காரணங்களைக் கொண்டுள்ளதாகக் கருதலாம்; உதாரணமாக, மூளையுறைமணிய பாக்டீரியாவினால் (meningococcal bacteria) உண்டாகும் மூளையுறை அழற்சியின்போது குறிப்பிடும்படியான சொறி நோய் வடிவம் காணப்படலாம்.

முதுகுத் தண்டுவட துளையிடுதல் சோதனை மூலமாக மூளையுறை அழற்சி உள்ளதா அல்லது இல்லையா எனத் தீர்மானம் செய்யப்படுகிறது. முள்ளியக்கால் வழியாக ஒரு ஊசி செலுத்தப்பட்டு மூளை, தண்டுவடத்தைச் சுற்றியுள்ள மூளை முதுகுத் தண்டுவட நீரின் (cerebrospinal fluid) பதக்கூறு பெறப்படுகிறது. மருத்துவ அறுதியீட்டு ஆய்வகங்களில் முதுகுத் தண்டுவட நீர் பரிசோதிக்கப்படுகிறது. தீவிரமான மூளையுறை அழற்சிக்கான முதல் சிகிச்சையாக நுண்ணுயிர் எதிர்ப்பிகளோ, அல்லது சிலநேரங்களில் தீநுண்ம எதிர்ப்பிகளோ கொடுக்கப்படுகிறது. அழற்சியினால் ஏற்படும் அதிகப்படியான சிக்கல்களைக் களைய கார்டிகோஸ்டீராய்டுகள் பயன்படுத்தப்படுகின்றன. உடனடியாகச் சிகிச்சையளிக்காவிட்டால், கேள்விக் குறைபாடு, கால்-கை வலிப்பு, மண்டை வீக்கம் (hydrocephalus), உணரறிவியக் குறைபாடுகள் (cognitive deficits) போன்ற கடுமையான நெடுங்கால விளைவுகள் மூளையுறை அழற்சியினால் ஏற்படுகின்றன. பாக்டீரியா, தீநுண்மங்கள் மூலம் ஏற்படும் சில வகையான மூளையுறை அழற்சிகள் நோயெதிர்ப்புத்திறனூட்டல் மூலம் தடுக்கப்பட இயலும். மூளையுறை அழற்சியினால் 1990 - ல் ஏற்பட்ட 464,000 இறப்புகளைக் காட்டிலும் குறைவாக, 2013 - ல் 303,000 இறப்புகள் ஏற்பட்டன.


</doc>
<doc id="264957" url="https://ta.wikipedia.org/wiki?curid=264957" title="சீமைக்காரை உற்பத்தி அடிப்படையில் நாடுகளின் பட்டியல்">
சீமைக்காரை உற்பத்தி அடிப்படையில் நாடுகளின் பட்டியல்

இது ஒரு சீமைக்காரை உற்பத்தி அடிப்படையில் நாடுகளின் பட்டியல் ஆகும். இது 2013 ஆம் ஆண்டு தரவின்படி அமைந்துள்ளது.

2005 சீமைக்காரை உற்பத்தி அடிப்படையில் நாடுகளின் பட்டியல்.

சீமைக்காரை உற்பத்தி:



</doc>
<doc id="264958" url="https://ta.wikipedia.org/wiki?curid=264958" title="பாட்டி (2013 திரைப்படம்)">
பாட்டி (2013 திரைப்படம்)

பாட்டி என்பது 2013ல் வெளிவந்த தமிழ், குடும்பத் திரைப்படம் ஆகும். இது ரமேஷ்குமாரால் எழுதி இயக்கப்பட்டது. மற்றும் சுரேஷ்குமரால் தயாரிக்கப்பட்டது. இத்திரைப்படத்தில் ரங்கமால், நவீன் முக்கிய கதாப்பாத்திரங்களாக நடித்துள்ளனர். சசிக்குமார் இத்திரைப்படத்திற்கு இசையமைத்துள்ளார்.


</doc>
<doc id="264963" url="https://ta.wikipedia.org/wiki?curid=264963" title="ஏழாம் அக்கபோதி">
ஏழாம் அக்கபோதி

ஏழாம் அக்கபோதி (Aggabodhi VII of Anuradhapura) என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவன் அனுராதபுரத்தை 781 தொடக்கம் 787 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது மைத்துனனான ஆறாம் அக்கபோதியின் பின்னர் ஆட்சிபீடம் ஏறினான். இவனின் பின் இரண்டாம் மகிந்தன் ஆட்சி பீடம் ஏறினான்.




</doc>
<doc id="264964" url="https://ta.wikipedia.org/wiki?curid=264964" title="நஜ்ரான்">
நஜ்ரான்

நஜ்ரான் ( என்னும் நகரம், சவூதி அரேபியாவின் தென்மேற்குப் பகுதியில் அமைந்துள்ளது. இது யெமன் எல்லைக்கு அருகில் உள்ளது. இந்த நகரம் நஜ்ரான் மாகாணத்தின் தலைநகரமாகும். இங்குள்ள மக்கள் இசுலாம் சமயத்தைச் சேர்ந்தவர்கள் ஆவர்.




</doc>
<doc id="264966" url="https://ta.wikipedia.org/wiki?curid=264966" title="மும்மெத்தில்கந்தககாக்சோனியம் அயோடைடு">
மும்மெத்தில்கந்தககாக்சோனியம் அயோடைடு

மும்மெத்தில்கந்தககாக்சோனியம் அயோடைடு "(Trimethylsulfoxonium iodide)" என்பது CHIOS என்ற மூலக்கூற்று வாய்ப்பாடு கொண்ட ஒரு கந்தக ஆக்சோனியம் உப்பு ஆகும். சோடியம் ஐதரைடுடன் இச்சேர்மத்தைச் சேர்த்து வினைப்படுத்தி இருமெத்திலாக்சோகந்தகோனியம் மெத்திலைடு தயாரிப்பதற்கு பயன்படுத்தப்படுகிறது . மெத்திலீன் மாற்ற முகவராகவும் எப்பாக்சைடுகள் தயாரிப்பிலும் இவ்விளை பொருள் சேர்மம் பயனாகிறது.
வணிகரீதியாகவும் மும்மெத்தில்கந்தககாக்சோனியம் அயோடைடு கிடைக்கிறது. இருமெத்தில் கந்தககாக்சைடை அயோடோ மீத்தேனுடன் வினைபுரியச் செய்து இதைத் தயாரிக்கிரார்கள்:.


</doc>
<doc id="264967" url="https://ta.wikipedia.org/wiki?curid=264967" title="யுரேனிய உற்பத்தி அடிப்படையில் நாடுகளின் பட்டியல்">
யுரேனிய உற்பத்தி அடிப்படையில் நாடுகளின் பட்டியல்

இது 2013 ஆம் ஆண்டுப்படி அமைந்த யுரேனிய உற்பத்தி அடிப்படையில் நாடுகளின் பட்டியல் ஆகும்.


</doc>
<doc id="264970" url="https://ta.wikipedia.org/wiki?curid=264970" title="இரண்டாம் தப்புலன்">
இரண்டாம் தப்புலன்

இரண்டாம் தப்புலன் என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவன் அனுராதபுரத்தை 807 தொடக்கம் 812 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது தந்தையான இரண்டாம் மகிந்தன் பின்னர் ஆட்சிபீடம் ஏறினான். இவனின் பின் இவனது மகன் மூன்றாம் மகிந்தன் ஆட்சி பீடம் ஏறினான்.




</doc>
<doc id="264972" url="https://ta.wikipedia.org/wiki?curid=264972" title="மூன்றாம் மகிந்தன்">
மூன்றாம் மகிந்தன்

மூன்றாம் மகிந்தன் என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவன் அனுராதபுரத்தை 812 தொடக்கம் 816 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது தந்தையான இரண்டாம் தப்புலனின் பின்னர் ஆட்சிபீடம் ஏறினான். இவனின் பின் இவனது மகன் எட்டாம் அக்கபோதி ஆட்சி பீடம் ஏறினான்.




</doc>
<doc id="264973" url="https://ta.wikipedia.org/wiki?curid=264973" title="எட்டாம் அக்கபோதி">
எட்டாம் அக்கபோதி

எட்டாம் அக்கபோதி என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவன் அனுராதபுரத்தை 816 தொடக்கம் 827 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது சகோதரனான மூன்றாம் மகிந்தனின் பின்னர் ஆட்சிபீடம் ஏறினான். இவனின் பின்னர் இவனது சகோதரனான மூன்றாம் தப்புலன் ஆட்சிபீடம் ஏறினான். 




</doc>
<doc id="264974" url="https://ta.wikipedia.org/wiki?curid=264974" title="இரண்டாம் மகிந்தன்">
இரண்டாம் மகிந்தன்

இரண்டாம் மகிந்தன் என்பவன் இலங்கையின் அனுராதபுர இராசதானியை ஆண்ட அரசர்களுள் ஒருவனாவான். இவன் அனுராதபுரத்தை 787 தொடக்கம் 807 வரை ஆட்சி செய்தான். இவன் இரண்டாம் லம்பகர்ண வம்சத்தைச் சேர்ந்தவன். இவன் தனது மைத்துனனான ஆறாம் அக்கபோதியின் பின்னர் ஆட்சிபீடம் ஏறினான். இவனின் பின் இரண்டாம் மகிந்தன் ஆட்சி பீடம் ஏறினான்.




</doc>
<doc id="264975" url="https://ta.wikipedia.org/wiki?curid=264975" title="செல்வி அபிராமி – வயது 11">
செல்வி அபிராமி – வயது 11

செல்வி அபிராமி – வயது 11 யாழ்ப்பாணத்தில் வெளியிடப்பட்ட குறுந்திரைப்படம் ஆகும். இக்குறுந்திரைப்படம் சிறுவர்களின்மீது நடத்தப்படும் முறைகேடுகள் மற்றும் அதன் பின்விளைவுகளின் அடிப்படையில் உருவாக்கப்பட்டுள்ளது. இக்குறுந்திரைப்படத்தை இயக்கியவர் "யோசித்தன்" எனும் புனைபெயரைக் கொண்டுள்ள யே. ம. யோசப் என்பவராவார். முறைகேட்டினால் பாதிக்கப்பட்டுள்ள சிறுமியின் உள் உணர்வுகள், வழங்கப்படும் சிகிச்சைகள் போன்றவற்றையும் முறைகேட்டில் ஈடுபட்டவர் எதிர்நோக்கும் பிரச்சினைகள், அவருக்கு வழங்கப்படும் தண்டனைகள் பற்றியும் இக்குறுந்திரைப்படம் விவரிக்கின்றது. இக்குறுந்திரைப்படத்தினை இயக்கிய யே.ம. யோசப் அப்பாவின் மிதிவண்டி எனும் குறுந்திரைப்படத்தின் பின்னர் தனது இரண்டாவது குறுந்திரைப்படமாக இதனை வெளியிட்டுள்ளார். "வெறிநாய்" என இக்குறும்படத்திற்கு தலைப்பிடப்பட்டு பின்னர் "செல்வி அபிராமி – வயது 11" என தலைப்பு மாற்றப்பட்டது.



</doc>
<doc id="264976" url="https://ta.wikipedia.org/wiki?curid=264976" title="யுரேனிய சேமிப்பு அடிப்படையில் நாடுகளின் பட்டியல்">
யுரேனிய சேமிப்பு அடிப்படையில் நாடுகளின் பட்டியல்

இது ஒரு யுரேனிய சேமிப்பு அடிப்படையில் நாடுகளின் பட்டியல் ஆகும். இப்பட்டியல் 2010 பன்னாட்டு அணுசக்தி முகமையக அறிக்கை, "OECD" அறிக்கை ஆகியவற்றின் அடிப்படையில் அமைந்தது.



</doc>
<doc id="264977" url="https://ta.wikipedia.org/wiki?curid=264977" title="மாங்கனீசு உற்பத்தி அடிப்படையில் நாடுகளின் பட்டியல்">
மாங்கனீசு உற்பத்தி அடிப்படையில் நாடுகளின் பட்டியல்

இது ஒரு மாங்கனீசு உற்பத்தி அடிப்படையில் நாடுகளின் பட்டியல் ஆகும்.

இப்பட்டியல் 2005 ஆம் ஆண்டு தரவின்படி அமைந்துள்ளது. 



</doc>
<doc id="264979" url="https://ta.wikipedia.org/wiki?curid=264979" title="தக்காளி உற்பத்தி அடிப்படையில் நாடுகளின் பட்டியல்">
தக்காளி உற்பத்தி அடிப்படையில் நாடுகளின் பட்டியல்

இது 2010 ஐக்கிய நாடுகளின் உணவு மற்றும் வேளாண்மை அமைப்பு தரவின்படி அமைந்த தக்காளி உற்பத்தி அடிப்படையில் நாடுகளின் பட்டியல் ஆகும்.



</doc>
<doc id="264981" url="https://ta.wikipedia.org/wiki?curid=264981" title="தாழிகுமாரன் கல்வெட்டு (மாதோட்டம்)">
தாழிகுமாரன் கல்வெட்டு (மாதோட்டம்)

தாழிகுமாரன் கல்வெட்டு என்பது, இலங்கையின் வடபகுதியில் பண்டைக்காலத்து முக்கிய துறைமுகங்களில் ஒன்றான மாதோட்டத்தில், 20 ஆம் நூற்றாண்டின் தொடக்கப்பகுதியில் இடம்பெற்ற அகழ்வாய்வுகளின்போது கண்டுபிடிக்கப்பட்ட தமிழ்க் கல்வெட்டுக்களில் ஒன்று. இக்கல்வெட்டு ஒரு தூணின் நான்கு பக்கங்களிலும் எழுதப்பட்டுள்ளது. இக்கல்வெட்டின் சில பகுதிகள் வாசிக்க முடியாத அளவுக்குச் சிதைவடைந்துள்ளன. 

இக்கல்வெட்டின் வாசித்தறியக்கூடிய பகுதியில், இதன் காலத்தை அறியக்கூடிய நேரடியான தகவல்கள் எதுவும் இல்லை. இக்கல்வெட்டு எழுதப்பட்ட காலத்துக்குரிய அரசனின் பெயரும் ஆட்சியாண்டும் சிதைவடைந்த பகுதிகளில் இருந்திருக்கக்கூடும். எனினும், கல்வெட்டில் சொல்லப்பட்ட விடயங்களும், எழுத்து வடிவங்களும், இது இலங்கையில் சோழராட்சியின் தொடக்ககாலத்தைச் சேர்ந்தவையாக இருக்கலாம் எனக் காட்டுகின்றன. கிபி 9ம் நூற்றாண்டின் கடைசிப் பத்தாண்டில் தொடங்கி கிபி 1070 வரை இலங்கையில் சோழராட்சி நிலவியது. 

மாதோட்டத்தில் சோழ அரசின் அதிகாரியாக இருந்த சிறுகூற்றநல்லூர் கிழவனான தாழிகுமாரன் என்பவனால் சிவாலயம் ஒன்று அமைக்கப்பட்டது குறித்தும், அதற்குத் தேவையான நிவந்தங்களுக்காகத் தானம் வழங்கப்பட்டது குறித்தும் இக்கல்வெட்டுக் கூறுகிறது. அக்கோயிலின் பெயர் இராசராச ஈஸ்வரம் என்பதும், அக்கோயிலில் வைகாசி விசாகத்து ஏழுநாட்கள் விழாவுக்காகவும், அன்றாட வழிபாட்டுத் தேவைகளுக்காகவும் நன்கொடையாக நிலத்துடன் அரசாங்கத்துக்குரிய வருமானங்கள் சிலவற்றைத் தாழிகுமாரன் வழங்கியதும் கல்வெட்டில் சொல்லப்பட்டுள்ளன.




</doc>
<doc id="264982" url="https://ta.wikipedia.org/wiki?curid=264982" title="உணவு ஆற்றல் உள்ளெடுத்தல் அடிப்படையில் நாடுகளின் பட்டியல்">
உணவு ஆற்றல் உள்ளெடுத்தல் அடிப்படையில் நாடுகளின் பட்டியல்

இது ஒரு உணவு ஆற்றல் உள்ளெடுத்தல் அடிப்படையில் நாடுகளின் பட்டியல் ஆகும்.

[ஐக்கிய நாடுகளின் உணவு மற்றும் வேளாண்மை அமைப்பு]] ஒருநாளுக்கான உணவு ஆற்றல் ஒருவருக்கு இருக்க வேண்டும் என்கிறது.


</doc>
<doc id="264983" url="https://ta.wikipedia.org/wiki?curid=264983" title="மும்மெத்தில்சிலில் அயோடைடு">
மும்மெத்தில்சிலில் அயோடைடு

மும்மெத்தில்சிலில் அயோடைடு "(Trimethylsilyl iodide)" என்பது (CH)3SiI என்ற மூலக்கூற்று வாய்ப்பாடு கொண்ட ஒரு கரிம சிலிக்கன் சேர்மம் ஆகும். நிறமற்ற இச்சேர்மம் அறைவெப்பநிலையில் ஆவியாகும் திரவமாக இருக்கிறது.இது அயோடோ மும்மெத்தில்சிலேன் என்றும் அழைக்கப்படுகிறது.

அறுமெத்தில் இருசிலேனை அயோடின் பயன்படுத்தி ஆக்சிசனேற்றப் பிளவு வினையின் மூலமாக மும்மெத்தில்சிலில் அயோடைடைத் தயாரிக்கலாம் அல்லது அறுமெத்தில் இருசிலாக்சேனை அலுமினியம் மூவயோடைடு கொண்டும் பிளந்து தயாரிக்கலாம்.

ஆல்ககால்களில் மும்மெத்தில்சிலில் தொகுதியை அறிமுகப்படுத்த மும்மெத்தில்சிலில் அயோடைடு பயன்படுத்தப்படுகிறது.

இவ்வகை வினைகள் வாயு நிரலியல் பகுப்பாய்வுகளுக்கு பயன்படுத்த உபயோகமாக இருக்கும். இவ்வினையில் உருவாகும் சிலைல் ஈதர் வருவிக்கப்படாத அசல் ஈதரை விட எளிதில் ஆவியாகும் பண்பைப் பெற்றுள்ளது. 
அதிகமான அளவில் மும்மெத்தில்சிலில் பொருட்களைப் பெற வேண்டுமெனில் மலிவு விலையில் கிடைக்கும் மும்மெத்தில்சிலில் குளோரைடு பயன்படுத்த முன்னுரிமை அளிக்கப்படுகிறது.


</doc>
<doc id="264985" url="https://ta.wikipedia.org/wiki?curid=264985" title="மீன்பிடி தொழில் அடிப்படையில் நாடுகளின் பட்டியல்">
மீன்பிடி தொழில் அடிப்படையில் நாடுகளின் பட்டியல்

இது ஒரு மீன்பிடி தொழில் அடிப்படையில் நாடுகளின் பட்டியல் ஆகும். இப்பட்டியல் 2005 ஆம் ஆண்டு தரவின்படி அமைந்துள்ளது.

100,000 டொன்னுக்குக் குறைவான விளைச்சல் கொண்ட நாடுகள் பட்டியலிடப்படவில்லை.
நீர்த் தாவரங்கள் மூலம் 100,000 டொன்னுக்குக் குறைவான விளைச்சல் கொண்ட நாடுகள் பட்டியலிடப்படவில்லை.




</doc>
<doc id="264986" url="https://ta.wikipedia.org/wiki?curid=264986" title="நிலப்பாவனை புள்ளிவிபர அடிப்படையில் நாடுகளின் பட்டியல்">
நிலப்பாவனை புள்ளிவிபர அடிப்படையில் நாடுகளின் பட்டியல்

இது ஒரு நிலப்பாவனை புள்ளிவிபர அடிப்படையில் நாடுகளின் பட்டியல் ஆகும்.

த வேர்ல்டு ஃபக்ட்புக் தரவின் அடிப்படையில் இப்பட்டியல் அமைந்துள்ளது. 


</doc>
<doc id="264987" url="https://ta.wikipedia.org/wiki?curid=264987" title="வைன் உற்பத்தி அடிப்படையில் நாடுகளின் பட்டியல்">
வைன் உற்பத்தி அடிப்படையில் நாடுகளின் பட்டியல்

இது ஒரு வைன் உற்பத்தி அடிப்படையில் நாடுகளின் பட்டியல் ஆகும். இதன் தரவுகள் ஐக்கிய நாடுகளின் உணவு மற்றும் வேளாண்மை அமைப்பு மூலம் பெறப்பட்டது.



</doc>
<doc id="264988" url="https://ta.wikipedia.org/wiki?curid=264988" title="கோதுமை உற்பத்தி அடிப்படையில் நாடுகளின் பட்டியல்">
கோதுமை உற்பத்தி அடிப்படையில் நாடுகளின் பட்டியல்

இது ஒரு கோதுமை உற்பத்தி அடிப்படையில் நாடுகளின் பட்டியல் ஆகும். இதன் தரவுகள் ஐக்கிய நாடுகளின் உணவு மற்றும் வேளாண்மை அமைப்பு மூலம் பெறப்பட்டது.

அட்டவணையில் தரம் மில்லியன் டன்களில் தரப்பட்டுள்ளது.


</doc>
<doc id="264990" url="https://ta.wikipedia.org/wiki?curid=264990" title="1624">
1624

1624 (MDCXXIV) ஒரு திங்கட்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு நெட்டாண்டாகும்.




</doc>
<doc id="264992" url="https://ta.wikipedia.org/wiki?curid=264992" title="தெலூரியம் நான்கையோடைடு">
தெலூரியம் நான்கையோடைடு

தெலூரியம் நான்கையோடைடு "(Tellurium tetraiodide)" என்பது TeI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் நான்கு பகுதி திண்ம அமைப்பைக் கொண்டு TeCl4 மற்றும் TeBr4 சேர்மங்களில் இருந்து மாறுபடுகிறது. தெலூரியம் நான்கையோடைடில் Te அணுக்கள் எண்முக அமைப்பில் ஒருங்கிணைப்பு கொண்டு எண்முகத்தின் விளிம்புகள் பகிர்ந்து கொள்ளப்பட்டுள்ளன In TeI the Te atoms are octahedrally coordinated and edges of the octahedra are shared..

தெலூரியம் மற்றும் அயோடின் ஆகியன வினைபுரிவதாலும் அல்லது தெலூரியம் மற்றும் அயோடோ மீத்தேன் (CH3I ) வினைபுரிவதாலும் தெலூரியம் நான்கையோடைடு உருவாகிறது. ஆவிநிலையில் TeI4 பிரிகையடைகிறது. :

இச்சேர்மம் உருகிய நிலையில் நல்லதொரு கடத்தியாக இருக்கிறது. இதனால் TeI மற்றும் I அயனிகளாகப் பிரிகையடைகிறது. அசெட்டோநைட்ரைல் போன்ற கரைப்பான்களில் (CHCN) அயன அணைவுச் சேர்மங்கள் உருவாகின்றன. இச்சேர்மங்களால் இக்கரைசல் கடத்தும் பண்பைப் பெறுகிறது:


</doc>
<doc id="264994" url="https://ta.wikipedia.org/wiki?curid=264994" title="கர்நாடகா விரைவு ரயில்">
கர்நாடகா விரைவு ரயில்

கர்நாடகா விரைவு ரயில் கர்நாடகாவின் தலைநகரான பெங்களூர் நகரத்திற்கும் இந்தியாவின் தலைநகரான புது டெல்லிக்கும் இடையே, தினசரி செயல்படும் ஒரு அதிவிரைவு ரயில்சேவையாகும். புது டெல்லியினை தென்னிந்தியாவின் இணைக்கும் ரயில்களில் முக்கியமான ரயில் இதுவாகும். அத்துடன் கால நேரத்தினை சரியாக பின்பற்றுவது மற்றும் வழக்கமான ரயில் வகையிலும் இந்த ரயில் மிகவும் பிரபலமானது.

ஆரம்பத்தில் வாரத்திற்கு இருமுறை இயக்கப்படும் ரயிலாக அறிமுகப்படுத்தப்பட்ட இந்த ரயில்சேவை, பின்னர் வாரத்திற்கு மூன்று முறை என்று மாற்றப்பட்டது. கர்நாடகா விரைவு ரயில் மற்றும் கேரளா விரைவு ரயில் இரண்டும் ஜோலார்பேட்டை வரை ஒன்றாகச் செயல்பட்டது. அப்போது மிகவும் பிரபலமாக KK என அழைக்கப்பட்டது. இது போபால், நாக்பூர், விஜயவாடா மற்றும் ஜோலார்பேட்டை வழியாகச் செயல்பட்டது. வாரத்தின் எஞ்சிய இரு நாட்களில் இது ஆந்திர பிரதேச விரைவு ரயிலுடன் இணைந்து செயல்பட்டது. 1987 ஆம் ஆண்டு கேரளா விரைவு ரயிலில் இருந்து, கர்நாடகா விரைவுரயில் பிரிக்கப்பட்டது. அதன் பிறகு கர்நாடகா விரைவு ரயில் குண்டாக்கல், செகந்திராபாத் வழியாக செயல்படத் தொடங்கியது. அதன் பின்னர் வாடி, டௌன்ட், மான்மட், புசவால், இட்டரிசி மற்றும் போபால் வழியாக வழிமாற்றப்பட்டது. இதுதான் இதன் தற்போதைய வழித்தடமாகும்.

இது 12627 மற்றும் 12628 என்ற வண்டி எண்களுடன் செயல்படுகிறது. இரு ரயில் சேவைகளிலும் உணவகம் மற்றும் பொதுவான சமையல் வசதி உள்ளது. சுமார் 2410 கிலோ மீட்டர் தூரத்தினை மணிக்கு 61 கிலோ மீட்டர் வேகத்தில் கடக்கும் இந்த ரயில் 33 ரயில் நிறுத்தங்களைக் கொண்டு செயல்படுகிறது.

1991 ஆம் ஆண்டு, பெங்களூரில் இருந்து சுமார் 50 கிலோ மீட்டர் தொலைவில் அமைந்துள்ள மகலிடுர்கா எனும் பகுதியில் கர்நாடகா விரைவுரயில் விபத்துக்குள்ளது. இது மழைபொழியும் மாலைப்பொழுதில் நடைபெற்றது. இந்த விபத்தினால் 30 பேர் உயிரிழந்தனர்.


</doc>
<doc id="264996" url="https://ta.wikipedia.org/wiki?curid=264996" title="ஹசூர் சாகிப் நாந்தேடு தொடருந்து நிலையம்">
ஹசூர் சாகிப் நாந்தேடு தொடருந்து நிலையம்

ஹசூர் சாகிப் நாந்தேடு தொடருந்து நிலையம், இந்திய மாநிலமான மகாராஷ்டிராவின் நாந்தேடு நகரத்தில் உள்ளது. இந்த நிலையம் நாந்தேடு ரயில்வே கோட்டத்துக்கு உட்பட்டது. நாந்தேடு கோட்டம் 2003ஆம் ஆண்டில் உருவாக்கப்பட்டது. இந்த நிலையம் தென்மத்திய ரயில்வேவுக்கு உட்பட்டது.

இங்கிருந்து மும்பை, சிக்கந்தராபாத், விசாகப்பட்டினம், சென்னை, பெங்களூர், புனே, கொல்கத்தா, அவுரங்காபாத், நிசாமாபாத் ஆகிய ஊர்களுக்கு தொடர்வண்டிகள் இயக்கப்படுகின்றன. இங்கு நாள்தோறும் 48 வண்டிகள் வந்து செல்கின்றன.

இங்கிருந்து கிளம்பும் வண்டிகளின் பட்டியல்.

இந்த நிலையத்தை வந்தடையும் வண்டிகளின் பட்டியல்



</doc>
<doc id="264998" url="https://ta.wikipedia.org/wiki?curid=264998" title="விவசாய விளைபொருட்களை பாரியளவில் உற்பத்தி செய்யும் நாடுகளின் பட்டியல்">
விவசாய விளைபொருட்களை பாரியளவில் உற்பத்தி செய்யும் நாடுகளின் பட்டியல்

இது ஒரு விவசாய விளைபொருட்களை பாரியளவில் உற்பத்தி செய்யும் நாடுகளின் பட்டியல் ஆகும்.

முக்கிய விவசாயப் பொருட்கள் உணவு, இழை, எரிமம், மூலப் பொருள் என குழுப்படுத்தலாம்.

FAOSTAT 2013 அறிக்கை
FAOSTAT 2013 அறிக்கை
FAOSTAT 2013 அறிக்கை

FAOSTAT 2013 அறிக்கை, 
FAOSTAT 2013 அறிக்கை
<nowiki>*</nowiki>Wood fuel include all wood for fuel as விறகு, wood pellets, and கரி
<nowiki>**</nowiki>Sawnwood includes all sawn wood, மரம் (கட்டிடப் பொருள்)
<nowiki>***</nowiki>Wood-based panel includes all plywood, particleboard, fiberboard and veneer sheets
<nowiki>****</nowiki>Paper and Paperboard includes all paper, sanitary paper, and சிப்பமிடுதல்s 
<nowiki>*****</nowiki>Dissolving wood pulp includes cellulose extracted from wood for making synthetic fibres, cellulose plastic materials, lacquers and explosives



</doc>
<doc id="265004" url="https://ta.wikipedia.org/wiki?curid=265004" title="மேற்கு சத்ரபதிகள்">
மேற்கு சத்ரபதிகள்

மேற்கு சத்ரபதிகள் (Western Satraps) (ஆட்சி காலம் கி. மு 35 – கி. பி 405), தற்கால மேற்கு மற்றும் மைய இந்தியாவின் பகுதிகளான சௌராஷ்டிர தீபகற்பம், மாளவம், மகாராட்டிரம், குசராத்து, இராஜஸ்தான், மத்தியப் பிரதேசம் மற்றும் பாகிஸ்தானின் சிந்து பகுதிகளை கி மு 35 முதல் கி. பி 405 வரை ஆண்ட, மத்திய ஆசியாவின் சிதியர்கள் இனத்தைச் சேர்ந்த, இந்தோ-சிதியன் அரசர்களை "மேற்கு சத்ரபதிகள்" என்பர். இவர்கள் இந்தியத் துணைக்கண்டத்தின் மேற்குப் பகுதிகளை ஆண்டதால் மேற்கு சத்திரபதிகள் என்ற பெயரால் அழைக்கப்படுகின்றனர்.

மேற்கு சத்ரபதிகள் குசாணர்கள் மற்றும் சாதவாகனர்களின் சமகாலத்தவர்கள் ஆவர். சாதவாகனப் பேரரசின் காலத்தில், மேற்கு மற்றும் மத்திய இந்தியாவில் மேற்கு சத்ரபதிகள் குறுநில மன்னர்களாக இருந்தனர். மேற்கு சத்ரபதி அரசர்கள் வெளியிட்ட நாணயங்கள் பிரித்தானிய அருங்காட்சியகத்தில் உள்ளன. 
350 ஆண்டுகளில் மேற்கு சத்ரபதிகளில் 27 தன்னாட்சி பெற்ற மேற்கு சத்ரபதி குறுநில மன்னர்கள் மேற்கு இந்தியாவையும், மைய இந்தியாவையும் ஆண்டனர். பாரசீக மொழியில் சத்ரப் எனில் மாகாண ஆளுநர் என்று பொருள்படும்.

மேற்கு சத்ரபதி அரசர்கள் குஷாணர்கள், சாதவாகனர்கள் போன்று தங்கத்தாலும், வெள்ளியாலும் நாணயங்களை வெளியிட்டனர்.


கர்லா குகை வளாகத்தின் பெரிய சைத்தியத்தை, மேற்கு சத்ரபதி மன்னர் நாகபனா கிபி 120ல் நிறுவினார்.

இரண்டாம் ருத்திரசிம்மனின் குடும்பம்:




</doc>
<doc id="265006" url="https://ta.wikipedia.org/wiki?curid=265006" title="கோய்னா எக்ஸ்பிரஸ்">
கோய்னா எக்ஸ்பிரஸ்

கொய்னா எக்ஸ்பிரஸ், வண்டி எண் 11029 மற்றும் 11030 கொண்டு செயல்படும் ரயில்சேவையாகும். இது மூன்று நாட்களுக்கு ஒரு முறை இந்திய ரயில்வேயினால் இயக்கப்படுகிறது. மும்பை மற்றும் கோலாப்பூர் நகரங்களுக்கு இடையே இது செயல்படுகிறது. கொய்னா நதி மகாராஷ்டிராவிற்கு குறுக்கே பாய்ந்ததற்கு பிறகு இந்த ரயில்சேவைக்கு கொய்னா விரைவுரயில் என்ற பெயர் வைக்கப்பட்டது.

இதேபோல் 11030 என்ற வண்டி எண்ணுடன் செயல்படும் கொய்னா எக்ஸ்பிரஸ் கோல்ஹபுரில் இருந்து மும்பை நகரத்தினை இரவு 8.15 மணியளவில் சென்றடையும்.

இது கோல்ஹபுரில் இருந்து மும்பை நகரம் வரை செயல்படுகிறது. மணிக்கு சராசரியாக 41 கிலோ மீட்டர் வேகத்தில், சுமார் 517 கிலோ மீட்டர் தொலைவினை 12 மணி நேரம் மற்றும் 20 நிமிடங்களில் கடக்கிறது. இது இலக்குகளுக்கு இடைப்பட்ட 99 ரயில் நிறுத்தங்களில், 33 நிறுத்தங்களை மட்டுமே கொண்டிருக்கிறது. புறப்படும் நேரத்தில் சராசரியாக ஒரு நிமிடம் தாமதத்தினையும், சென்றடையும் நேரத்தில் சராசரியாக 7 நிமிடங்கள் தாமதத்தினையும் கொண்டுள்ளது.

இது மும்பையில் இருந்து கோல்ஹபுர் வரை செயல்படுகிறது. மணிக்கு சராசரியாக 44 கிலோ மீட்டர் வேகத்தில், சுமார் 517 கிலோ மீட்டர் தொலைவினை 11 மணி நேரம் மற்றும் 45 நிமிடங்களில் கடக்கிறது. இது இலக்குகளுக்கு இடைப்பட்ட 99 ரயில் நிறுத்தங்களில், 33 நிறுத்தங்களை மட்டுமே கொண்டிருக்கிறது. புறப்படும் நேரத்தில் சராசரியாக மூன்று நிமிடங்கள் தாமதத்தினையும், சென்றடையும் நேரத்தில் சராசரியாக ஒரு நிமிடம் தாமதத்தினையும் கொண்டுள்ளது.


</doc>
<doc id="265008" url="https://ta.wikipedia.org/wiki?curid=265008" title="ஜஸீரா ஏர்வேஸ்">
ஜஸீரா ஏர்வேஸ்

குவைதி ஏர்லைன்ஸின் ஜஸீரா ஏர்வேஸ் குவைத் சர்வதேச விமான நிலையத்தினை தனது தலைமையகமாகக் கொண்டுள்ளது. இந்த தலைமையகம் குவைத்தின், அல் ஃபர்வானியாஹ் கவெர்னோரட் பகுதியில் அமைந்துள்ளது.மத்திய கிழக்குப் பகுதியில் இது குறிப்பிடும்படியான விமானச் சேவையினை செயல்படுத்துகிறது. இதன் முக்கிய மையம் குவைத் சர்வதேச விமான நிலையம் ஆகும். குவைத்தின் இரண்டாவது தேசிய விமானச் சேவையாக ஜஸீரா ஏர்வேஸ் நிறுவப்பட்டதிலிருந்து, படிப்படியாக பலவகையான முன்னேற்றங்களைக் கண்டு வருகிறது. மத்திய கிழக்குப் பகுதியில் குறைந்த கட்டணத்துடன் செயல்படும் விமானச் சேவைகளில் இதுவும் ஒன்று. ஜூலை 2009 இன் படி, குவைத் விமான நிலையத்தினைப் பயன்படுத்தும் விமானங்கள் மற்றும் பயணிகளில் 25 சதவீதத்தினை தனது செயல்பாட்டில் கட்டுப்படுத்தி வருகின்றனர். குவைத் விமான நிலையத்தின் ஜுலை 2009 ஆம் ஆண்டிற்கான அறிக்கையின்படி, ஜஸீரா ஏர்வேஸ் அதிகப்படியாக 1834 விமான ஏற்ற, இறக்கங்களை செய்துள்ளது. இது குவைத்தினைப் பொறுத்துவரையில் மிகப்பெரிய அளவிலான விமானச் செயல்பாடாகும்.

ஜஸீரா ஏர்வேஸ் பின்வரும் விமானங்களை தனது விமானக்குழுவில் கொண்டுள்ளது. 

ஏர்பஸ் நிறுவனத்தில் இருந்து இறுதியாக ஜனவரி 9, 2010 இல் ஏர்பஸ் ஏ320 ரக விமானத்தினை ஜஸீரா ஏர்வேஸ் பெற்றுள்ளது.

ஜஸீரா ஏர்வேஸ் விமானச் சேவை என்ற CFM56-5B இஞ்சின்களின் மூலம் செயல்படுத்தப்படுகிறது. ஜஸீரா விமானச்சேவை, விமானத்தினை பராமரிக்க லுஃப்தான்ஸா டெக்னிக் நிறுவனத்துடன் ஒப்பந்தம் செய்துள்ளது. ஜஸீரா ஏர்வேஸின் அனைத்து விமானங்களும் 165 லெதர் இருக்கைகளையும், உள்விமான பொழுதுபோக்குகளையும் இரு வெவ்வேறு சிற்றறைகளையும் கொண்டுள்ளது. இந்த சிற்றறைகள் ஜஸீரா மற்றும் ஜஸீரா பிளஸ் என்று பிரிக்கப்பட்டுள்ளது. ஜஸீரா பிளஸ் சிற்றறை வழங்கப்படும்போது, ஆறு இருக்கைகள் ரத்து செய்யப்படும். இதற்குக் காரணம் 147 பொருளாதார இருக்கைகளுடன் 12 இருக்கைகள் அதிகமாக சேர்க்கப்படுவதே ஆகும்.

ஏப்ரல் 2011 இல் ஜஸீரா ஏர்வேஸ் வாங்குவதாக இருந்த 40 ஏர்பஸ் ஏ320 ரக விமானங்களில், 25 விமானங்களை ரத்து செய்தது. இந்த 40 விமானங்கள் வாங்கும் திட்டம் 2007 ஆம் ஆண்டே வகுக்கப்பட்டது.

ஜஸீரா ஏர்வேஸ் துபாய் – குவைத், குவைத் – துபாய், கைரோ – குவைத் மற்றும் பெய்ரூட் – குவைத் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 30, 30, 23 மற்றும் 11 விமானங்களை ஜஸீரா ஏர்வேஸ் நிறுவனம் செயல்படுத்துகிறது. இவை தவிர குறிப்பிட்ட 

காரணங்களுக்காக செயல்படுத்தும் விமானங்களை குவைத் – இஸ்தான்புல் மற்றும் குவைத் – மாஷ்ஹாட் வழித்தடங்களில் இயக்குகிறது.

ஜஸீரா ஏர்வேஸ் இதற்கு முன்பு செயல்பட்டு, தற்போது நிறுத்திய இலக்குகளின் பட்டியல் பின்வருமாறு:

எகிப்து – ஹர்காடா, மார்சா அலாம்

சூடான் – கார்டௌம்

இந்தியா – டெல்லி, கொச்சி, மும்பை

ஈரான் – இஸ்ஃபாஹான், ஷிராஸ், டெஹ்ரான்
மாலத்தீவுகள் – மேல்
ஓமன் – மஸ்கட், சாலாலாஹ்
பாகிஸ்தான் – லாகூர்
கத்தார் – டோஹா
சிரியா – அலேயப்போ, டாமாஸ்கஸ், டெயிர் எஸ்-ஸார்
யுனைடெட் அரபு எமிரேட்ஸ் – அபுதாபி
யெமன் – சனாஅ

சிப்ரஸ் – லார்னாகா
துருக்கி – அன்டால்யா


</doc>
<doc id="265009" url="https://ta.wikipedia.org/wiki?curid=265009" title="நான்கீத்தைலமோனியம் அயோடைடு">
நான்கீத்தைலமோனியம் அயோடைடு

நான்கீத்தைலமோனியம் அயோடைடு "(Tetraethylammonium iodide)" என்பது CHNI.என்ற வேதியியல் வாய்ப்பாடு கொண்ட ஒரு கரிம வேதியியல் சேர்மமாகும். நான்காம்நிலை அமோனியச் சேர்மமான இது மருந்தியல் மற்றும் உடலியங்கியல் ஆய்வுகளுக்கு அவசியமான நான்கீத்தைலமோனியம் அயனிகளுக்கு ஆதாரமாகப் பயன்படுகிறது. ஆனாலும் கரிம வேதியியல் தொகுப்பு வினைகளுக்கும் இச்சேர்மம் பயன்படுத்தப்படுகிறது.

மூவெத்திலமைன் மற்றும் எத்தில் அயோடைடு ஆகியனவற்றை வினைபுரியச் செய்து நான்கீத்தைலமோனியம் அயோடைடு தயாரிக்கப்படுகிறது. வணிக ரீதியாகவும் இது விற்பனைக்குக் கிடைக்கிறது. 
நான்கீத்தைலமோனியம் அயோடைடின் படிக அமைப்பும் உறுதிபடுத்தப்பட்டுள்ளது.



[[பகுப்பு:நான்காம்நிலை அமோனியம் சேர்மங்கள்]]
[[பகுப்பு:அயோடைடுகள்]]


</doc>
<doc id="265013" url="https://ta.wikipedia.org/wiki?curid=265013" title="பளமோட்டைக் கல்வெட்டு">
பளமோட்டைக் கல்வெட்டு

பளமோட்டைக் கல்வெட்டு என்பது, இலங்கையின் கிழக்குப்பகுதியில் உள்ள கந்தளாய்ப் பகுதியில், போதன்காடு என்னும் இடத்தில் பழையகாலத்துச் சிவன் கோயில் ஒன்றின் அழிபாடுகளிடையே கண்டெடுக்கப்பட்ட ஒரு தமிழ்க் கல்வெட்டு. 20 ஆம் நூற்றாண்டின் தொடக்கப்பகுதியில் இலங்கைத் தொல்பொருட் திணைக்களத்தினால் படியெடுக்கப்பட்ட இக்கல்வெட்டை இலங்கையின் பெயர்பெற்ற கல்வெட்டியலாளர் சேனரத் பரணவிதான முதன் முதலில் வாசித்து வெளியிட்டார்.

இக்கல்வெட்டின் அரசன் பெயரும் ஆட்சியாண்டும் குறிக்கப்பட்ட பகுதி தெளிவாக இல்லை. ஆனால், இதனை வாசித்த பரணவிதான, இது சயவாகு என்னும் அரசனின் 8வது ஆட்சியாண்டைச் சேர்ந்தது எனத் தற்காலிகமான முடிவுக்கு வந்தார். எனினும், பரணவிதானவின் வேண்டுகோளின்படி இதை வாசித்த கே. வி. சுப்பிரமணிய ஐயர், இந்தக் கல்வெட்டு விசயவாகு தேவரின் 42ம் ஆட்சியாண்டில் எழுதப்பட்டது என்று கருத்து வெளியிட்டார். பரணவிதானவும் பின்னர் இதை ஏற்றுக்கொண்டார். இந்த மன்னன் முதலாம் விசயவாகு என அடையாளம் காணப்பட்டுள்ளான்.

இந்தக் கல்வெட்டு, நங்கைசானி என்னும் பிராமணப் பெண்ணொருத்தி காலஞ்சென்ற தனது கணவனின் பெயரால் கந்தளாய் விசயராச சதுர்வேதி மங்கலத்திலிருந்த விசயராச ஈச்சுரம் என்ற சிவன் கோயிலுக்குக் கொடுத்த தானத்தின் அடிப்படையிலான அறக்கட்டளை தொடர்பானது. இப்பெண் இதற்காகக் குறிப்பிடத்தக்க அளவில் பொன்னைத் தானமாக வழங்கியுள்ளாள்.




</doc>
<doc id="265014" url="https://ta.wikipedia.org/wiki?curid=265014" title="வெள்ளீயம்(IV) அயோடைடு">
வெள்ளீயம்(IV) அயோடைடு

வெள்ளீயம்(IV) அயோடைடு "(Tin(IV) iodide)" என்பது SnI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும் இது சிடானிக் அயோடைடு என்றும் அழைக்கப்படுகிறது. இந்த நான்முக வடிவச் சேர்மம் அடர் ஆரஞ்சு நிறத்தில் திண்மமாகப் படிகமாகிறது. பென்சீன் போன்ற முனைவற்ற கரைப்பான்களில் எளிதாகக் கரைகிறது.
அயோடின் மற்றும் வெள்ளீயம் ஆகியனவற்றை வினைபுரியச் செய்து வழக்கமாக வெள்ளீயம்((IV) அயோடைடு தயாரிக்கப்படுகிறது:

நீருடன் சேர்க்கப்பட்டால் வெள்ளீயம்((IV) அயோடைடு நீராற்பகுப்பு அடைகிறது.[3] நீர்த்த ஐதரோகுளோரிக் அமிலத்துடன் இது வினைபுரிந்து அரிய வகை உலோக அறு அயோடைடு அயனி உருவாகிறது In aqueous hydroiodic acid, it reacts to form a rare example of a metal hexaiodide:



</doc>
<doc id="265025" url="https://ta.wikipedia.org/wiki?curid=265025" title="மத்தியகால இந்தியா">
மத்தியகால இந்தியா

மத்தியகால இந்தியா (Medieval India) என்பது கி. பி எட்டாம் நூற்றாண்டு முதல் பதினெட்டாம் நூற்றாண்டு முடிய இந்தியத் துணக் கண்டத்தின் வரலாற்று காலத்தைக் குறிப்பதாகும். 

மத்தியகால இந்தியா மேலும் இரண்டு பகுதிகளாகப் பிரிக்கப்பட்டுள்ளது. ஒன்று எட்டாம் நூற்றாண்டு முதல் பதின்மூன்றாம் நூற்றாண்டு முடிய முதல் பகுதியாகவும், ஒன்பதாம் நூற்றாண்டு முதல் பதின்மூன்றாம் நூற்றாண்டு முடிய உள்ள காலத்தை இறுதிப் பகுதியாகக் கணக்கிட்டுள்ளனர் வரலாற்று ஆய்வாளர்கள்.

சில வரலாற்று ஆய்வாளர்கள், மத்தியகால இந்தியா வரலாறு கி. பி எட்டாம் நூற்றாண்டில் துவங்கி, முகலாயப் பேரரசு துவங்கிய ஆண்டான 1526இல் முடிவதாக கூறுகின்றனர்.
15.சோழ பேரரசு[826-1216]



</doc>
<doc id="265027" url="https://ta.wikipedia.org/wiki?curid=265027" title="மக்காச்சோள ஏற்றுமதி அடிப்படையில் நாடுகளின் பட்டியல்">
மக்காச்சோள ஏற்றுமதி அடிப்படையில் நாடுகளின் பட்டியல்

இது ஒரு மக்காச்சோள ஏற்றுமதி அடிப்படையில் நாடுகளின் பட்டியல் ஆகும். 2012 ஆம் ஆண்டுக்குரிய தரவு மில்லியன் அமெரிக்க டாலர் பெறுமதியைக் கொண்டுள்ளது. இங்கு முதன்மையான 20 நாடுகள் மாத்திரம் பட்டியலிடப்பட்டுள்ளன.


</doc>
<doc id="265029" url="https://ta.wikipedia.org/wiki?curid=265029" title="கோதுமை ஏற்றுமதி அடிப்படையில் நாடுகளின் பட்டியல்">
கோதுமை ஏற்றுமதி அடிப்படையில் நாடுகளின் பட்டியல்

இது ஒரு கோதுமை ஏற்றுமதி அடிப்படையில் நாடுகளின் பட்டியல் ஆகும். 2012 ஆம் ஆண்டுக்குரிய தரவு மில்லியன் அமெரிக்க டாலர் பெறுமதியைக் கொண்டுள்ளது. இங்கு முதன்மையான 20 நாடுகள் மாத்திரம் பட்டியலிடப்பட்டுள்ளன.


</doc>
<doc id="265030" url="https://ta.wikipedia.org/wiki?curid=265030" title="இசுட்ரோன்சியம் அயோடைடு">
இசுட்ரோன்சியம் அயோடைடு

இசுட்ரோன்சியம் அயோடைடு "(Strontium iodide)" என்பது SrI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடைய நீரேற்று வடிவத்தின் மூலக்கூற்று வாய்ப்பாடு SrI2•6H2O ஆகும். இசுட்ரோன்சியம் மற்றும் அயோடின் சேர்ந்து உருவாகும் இவ்வயனச் சேர்மம் நீரில் கரையக்கூடியதாகவும் நீர்த்துப்போகக் கூடியதாகவும் இருக்கிறது. பொட்டாசியம் அயோடைடுக்கு மாற்று மருந்தாக இசுட்ரோன்சியம் அயோடைடு.
பயன்படுத்தப்படுகிறது. ஒளியியல் தெளிவு, உயர் அடர்த்தி, ஆற்றல் வாய்ந்த உயர் அணு எண், அடர்வு காணும் உயரொளி வெளியீடு முதலான காரணங்களால் ஐரோப்பியத்துடன் கலக்கப்பட்டு காமாக்கதிர் வீச்சின் அடர்வு காணியாகவும் இது பயன்படுத்தப்படுகிறது.

இசுட்ரோன்சியம் கார்பனேட்டுடன் ஐதரயோடிக் அமிலம் சேர்க்கப்பட்டு வினைபுரிகையில் இசுட்ரோன்சியம் அயோடைடு உருவாகிறது.

இசுட்ரோன்சியம் அயோடைடு காற்றில் பட்டால் மஞ்சள் நிறமாக மாறுகிறது. உயர் வெப்பநிலைகளில் காற்றின் முன்னிலையில் இது முழுவதுமாகச் சிதைவடைந்து இசுட்ரோன்சியம் ஆக்சைடு மற்றும் அயோடினாக மாறுகிறது.


</doc>
<doc id="265031" url="https://ta.wikipedia.org/wiki?curid=265031" title="வெங்காய உற்பத்தி அடிப்படையில் நாடுகளின் பட்டியல்">
வெங்காய உற்பத்தி அடிப்படையில் நாடுகளின் பட்டியல்

இது ஒரு வெங்காய உற்பத்தி அடிப்படையில் நாடுகளின் பட்டியல் ஆகும். இத்தரவு 2008 ஐக்கிய நாடுகளின் உணவு மற்றும் வேளாண்மை அமைப்பு மூலத்தை அடிப்படையாகக் கொண்டது.



</doc>
<doc id="265034" url="https://ta.wikipedia.org/wiki?curid=265034" title="விழுப்புரம் மாவட்டத்திலுள்ள கல்வி நிலையங்கள்">
விழுப்புரம் மாவட்டத்திலுள்ள கல்வி நிலையங்கள்

விழுப்புரம் மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில் விழுப்புரம் மாவட்டத்தில் செயற்பட்டுவரும் கல்லூரிகள், பள்ளிகள் உள்ளிட்ட கல்வி நிலையங்களின் பட்டியலாகும். 







</doc>
<doc id="265036" url="https://ta.wikipedia.org/wiki?curid=265036" title="சிலிக்கான் நான்கையோடைடு">
சிலிக்கான் நான்கையோடைடு

சிலிக்கான் நான்கையோடைடு "(Silicon tetraiodide)" என்பது SiI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நான்முக வடிவ மூலக்கூறான இச்சேர்மத்தில் உள்ள Si-I பிணைப்புகளின் பிணைப்பு நீளங்கள் 2.432(5) Å ஆகும்
Si(NR2)4 (R = ஆல்கைல்) என்ற பொது வாய்ப்பாடு கொண்ட சிலிக்கான் அமைடுகள் தயாரிப்பதற்கான முன்னோடியாக சிலிக்கான் நான்கையோடைடு விளங்குகிறது. பெருமளவில் சிலிக்கானைத் தயாரித்து உருச்செதுக்கி நுண்மின்னணுவியல் பயன்பாட்டில் உபயோகிக்கவும் இது பயன்படுகிறது.

வலுவான வெப்பமூட்டலுக்கு இச்சேர்மம் நிலைப்புத் தன்மையுடன் காணப்படுகிறது. மற்றும் அறை வெப்பநிலையில் இதை நீண்ட காலத்திற்கு சேமித்து வைக்க முடியும். ஆனால் உலர் நிலையில் உள்ளவாறு பார்த்துக் கொள்ள வேண்டும். ஏனெனில் இது தண்ணீரில் உடனடியாக வினைபுரியும் தன்மை கொண்டது ஆகும். மேலும் சிலிக்கான் நாற்குளோரைடு போல மெதுவாக ஈரக்காற்றுடன் வினைபுரியவும் செய்யும். சிலிக்கான் அல்லது சிலிக்கான் கார்பைடுடன் அயோடின் சேர்த்து 200 ° செல்சியசு வெப்பநிலைக்குச் சூடாக்கினால் சிலிக்கான் நான்கையோடைடை பெருமளவில் தயாரிக்க முடியும். சிலேனுடன் அயோடின் சேர்த்து 130 முதல் 150° செல்சியசு வெப்பநிலைக்குச் சூடாக்கினால் தொடர்ச்சியாக அயோடோசிலேன், SiH3I முதலாக ஈரயோடோசிலேன், SiH2I2 மற்றும் மூவயோடோசிலேன், SiHI3 என ஒருவரிசைச் சேர்மங்கள் உருவாகின்றன. இச்சேர்மங்கள் அறை வெப்பநிலையில் நிறமற்ற திரவங்களாக உள்ளன. மூவயோடோசிலேனை கார்பன் சேர்மமான அயோடோஃபார்மில் இருந்து உடனடியாக வேறுபடுத்த முடியும். ஏனெனில் அறை வெப்பநிலையில் அயோடோஃபார்ம் மஞ்சள் நிறத்தில் காணப்படுகிறது. 



</doc>
<doc id="265037" url="https://ta.wikipedia.org/wiki?curid=265037" title="நாடுகளின் அடிப்படையில் தணிக்கை">
நாடுகளின் அடிப்படையில் தணிக்கை

தணிக்கை, இணையத் தணிக்கை, ஊடகச் சுதந்திரம், கருத்து வெளிப்பாட்டுச் சுதந்திரம், மனித உரிமைகள் ஆகியவற்றின் அடிப்படையில் சேர்க்கப்பட்ட தகவல்கள் நாடுகளின் அடிப்படையில் தணிக்கை பட்டியலாகவுள்ளது.

 

ஊடகச் சுதந்திர அறிக்கை வகைப்பாடு

2014 ஊடகச் சுதந்திர சுட்டெண்

நாடு வாரியாக இணையத்தணிக்கையும் வேவுபார்த்தலும்

 This article incorporates licensed material from the Country Profiles, Regional Overviews, and Filtering Maps sections of the திறந்த இணையம் முனைப்பு web site. Creative Commons Attribution 3.0 Unported license, see the lower right corner of pages at the OpenNet Initiative web site


</doc>
<doc id="265046" url="https://ta.wikipedia.org/wiki?curid=265046" title="காமேஷ்வர் பஸ்வான்">
காமேஷ்வர் பஸ்வான்

காமேஷ்வர் பஸ்வான், இந்திய அரசியல்வாதி ஆவார். இவர் நவாதா மக்களவைத் தொகுதியில் இருந்து இந்திய மக்களவைக்கு தேர்ந்தெடுக்கப்பட்டார். இவர் 1941ஆம் ஆண்டின் ஜனவரி பதினைந்தாம் நாளில் பிறந்தார். இவர் பட்னாவுக்கு அருகிலுள்ள பிரவீண்சக் என்ற ஊரில் பிறந்தவர். இவர் 1972-1974ஆம் ஆண்டுகளில் பீகார் சட்டமன்ற உறுப்பினராக பணியாற்றியுள்ளார். பின்னர், பின்னர், 1990-96ஆம் ஆண்டுகளில் ராஜ்ய சபாவில் உறுப்பினராக இருந்தார். பின்னர், 1996ஆம் ஆண்டில் பதினோராவது மக்களவைக்கு தேர்ந்தெடுக்கப்பட்டார்.


</doc>
<doc id="265047" url="https://ta.wikipedia.org/wiki?curid=265047" title="ஒவ்வொருவருக்கு பியர் நுகர்வு அடிப்படையில் நாடுகளின் பட்டியல்">
ஒவ்வொருவருக்கு பியர் நுகர்வு அடிப்படையில் நாடுகளின் பட்டியல்

இது ஒரு ஒவ்வொருவருக்கு பியர் நுகர்வு அடிப்படையில் நாடுகளின் பட்டியல் ஆகும். இதன் பல தரவுகள் 2012 ஆம் ஆண்டை அடி;படையாகக் கொண்டது.


</doc>
<doc id="265049" url="https://ta.wikipedia.org/wiki?curid=265049" title="மதுவிலக்கு உள்ள நாடுகளின் பட்டியல்">
மதுவிலக்கு உள்ள நாடுகளின் பட்டியல்

பின்வரும் நாடுகளில் மதுவிலக்கு உள்ளது அல்லது மது (மதுசாரம்) தடை செய்யப்பட்டுள்ளது.

தற்போது மது (மதுசாரம்) பல முசுலிம்கள் பெரும்பான்மையாகவுள்ள நாடுகளிலும் இந்தியாவின் சில பகுதிகளிலும் சட்ட ரீதியாக தடை செய்யப்பட்டுள்ளது.



</doc>
<doc id="265050" url="https://ta.wikipedia.org/wiki?curid=265050" title="ஒவ்வொருவருக்கு மதுபான நுகர்வு அடிப்படையில் நாடுகளின் பட்டியல்">
ஒவ்வொருவருக்கு மதுபான நுகர்வு அடிப்படையில் நாடுகளின் பட்டியல்

இது ஒரு ஒவ்வொருவருக்கு மதுபான நுகர்வு அடிப்படையில் நாடுகளின் பட்டியல் ஆகும். இது தூய எத்தனால் லீட்டருக்குச் சமமாக அளவிடப்பட்டுள்ளது.

இப்பட்டியல் பொருளியல் கூட்டுறவு மற்றும் வளர்ச்சிக்கான அமைப்பு வெளியிட்ட தகவலின்படி அமைந்துள்ளது. 2013 இற்கான இது 15 முதல் அதற்கு மேற்பட்டவர்களை இதில் அடக்கியுள்ளது. குறிப்பு: நாட்டுக்கு நாடு மதுசாரத்தின் அளவு மாறுபடும்.

2010 ஆம் ஆண்டு உலக சுகாதார அமைப்பு வெளியிட்ட அறிக்கையின்படி இப்பட்டியல் அமைந்துள்ளது. 


</doc>
<doc id="265054" url="https://ta.wikipedia.org/wiki?curid=265054" title="இசுக்காண்டியம் மூவயோடைடு">
இசுக்காண்டியம் மூவயோடைடு

இசுக்காண்டியம் மூவயோடைடு "(Scandium triiodide)" என்பது ScI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இசுக்காண்டியம் அயோடைடு என்றும் அழைக்கப்படும் இச்சேர்மம் இலந்தனைடு அயோடைடு என்ற வகையில் வகைப்படுத்தப்படுகிறது. மஞ்சள் நிறத்தில் காணப்படும் இச்சேர்மம் இதனையொத்த சீசியம் அயோடைடு போன்ற சேர்மங்களுடன் சேர்க்கப்பட்டு ஆலைடு விளக்குகளில் பயன்படுத்தப்படுகிறது. ஏனெனில் புற ஊதா உமிழ்வு அதிகரிக்கவும் விளக்குகளின் நீடித்த வாழ்வுக்கும் இது வழிவகுக்கிறது. அதிகரிக்கப்பட்ட புற ஊதா உமிழ்வு எல்லைகளை இசைவித்து ஒளியியமுனைவாக்கத்தை முன்னெடுக்க முடியும்.

இரும்பு முக்குளோரைடின் (FeCl) அமைப்பையே இசுக்காண்டியம் மூவயோடைடும் ஏற்று, செஞ்சாய்சதுர அணிக்கோவையில் படிகமாகியுள்ளது. இசுக்காண்டியத்தின் அணைவு எண் 6 ஆகவும் அதேநேரத்தில் அயோடினின் அணைவு எண் 3 ஆகவும் கொண்டு முக்கோணப் பட்டைக்கூம்பு வடிவுடன் காணப்படுகிறது.

இசுக்காண்டியம் மற்றும் அயோடின் நேரடியாக வினைபுரிவதால் தூய்மையான இசுக்காண்டியம் மூவயோடைடு உருவாகிறது.: 



</doc>
<doc id="265059" url="https://ta.wikipedia.org/wiki?curid=265059" title="பலேடியம்(II) அயோடைடு">
பலேடியம்(II) அயோடைடு

பலேடியம்(II) அயோடைடு "( Palladium(II) iodide)" என்பது PdI என்ற மூலக்கூற்று வாய்ப்பாடு கொண்ட பலேடியம் மற்றும் அயோடின் சேர்ந்த ஒரு கனிம வேதியியல் சேர்மமாகும். பலேடியம் சேர்மங்களின் தொடக்க சேர்மமான பலேடியம்(II)குளோரைடை விட அரிதானது என்றாலும் இது வணிக ரீதியாகவும் கிடைக்கிறது.

வரலாற்று ரீதியாக, ஒரு மாதிரியில் உள்ள பலேடியத்தின் அளவை எடைவிகிதப் பகுப்பாய்வு முறையில் பல்லேடியம் (II) அயோடைடை வீழ்படிவாக்கி தீர்மானிக்கப்படுகிறது. குளோரைடு மற்றும் புரோமைடுகளைப் போலல்லாமல் பல்லேடியம்(II) அயோடைடு அதிகமான அயோடைடில் கரையக்கூடியதாக இல்லை.


</doc>
<doc id="265064" url="https://ta.wikipedia.org/wiki?curid=265064" title="நையோபியம் ஐந்தயோடைடு">
நையோபியம் ஐந்தயோடைடு

நையோபியம் ஐந்தயோடைடு "(Niobium pentaiodide)" என்பது NbI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மஞ்சள் நிறத்தில் காணப்படும் இச்சேர்மம் எதிர்காந்தப் பண்புடன் ஈரத்திற்கு ஒவ்வாததாய் விளங்குகிறது. உலோக நையோபியத்துடன் அயோடின் சேர்த்து சூடுபடுத்தினால் நையோபியம் ஐந்தயோடைடு உருவாகிறது . எக்சு-கதிர் விளிம்பு விலகல் பகுப்பாய்வு முறையில் இதனுடைய படிக அமைப்பு சரிபார்க்கப்பட்டதில், விளிம்பில் பகிர்ந்து கொண்டுள்ள இரட்டை எண்முக அமைப்பு கொண்டுள்ளதாக அறியப்படுகிறது. டாண்ட்டலம் மற்றும் நையோபியத்தின் பல ஐந்தாலைடுகளுக்கும் இதே படிக அமைப்பே அறியப்படுகிறது. விளிம்பில் உள்ள Nb-I பிணைப்புகளை விட நீளத்தை விட அயோடைடுகளின் பிணைப்பு 0.3 Å அளவுடன் நீளமாக உள்ளது


</doc>
<doc id="265069" url="https://ta.wikipedia.org/wiki?curid=265069" title="மாலிப்டினம்(III) அயோடைடு">
மாலிப்டினம்(III) அயோடைடு

மாலிப்டினம்(III) அயோடைடு "(Molybdenum(III) iodide)" என்பது MoI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். 

மாலிப்டினம் அறுகார்பனைலுடன் அயோடின் வாயு 105°செல்சியசு வெப்பநிலையில் வினை புரிந்து மாலிப்டினம்(III) அயோடைடு உண்டாகிறது.


</doc>
<doc id="265075" url="https://ta.wikipedia.org/wiki?curid=265075" title="ஈரார்சனிக் நான்கையோடைடு">
ஈரார்சனிக் நான்கையோடைடு

ஈரார்சனிக் நான்கையோடைடு "(Diarsenic tetraiodide)" என்பது AsI என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். 19 ஆம் நூற்றாண்டில் இச்சேர்மத்தின் சரியான விகித வாய்ப்பாடு கண்டறியப்பட்டது. பல ஆண்டுகளுக்குப் பின்னரே As2I4 என்ற மூலக்கூற்று வாய்ப்பாடு பயன்பாட்டுக்கு வந்தது. ஆர்சனிக் மற்றும் அயோடின் சேர்ந்து உருவாகும் இச்சேர்மம் அடர் சிவப்பு நிறத்தில் சிற்றுறுதி நிலைப்புத்தன்மையுடன் காணப்படுகிறது. நன்கு வரையறுக்கப்பட்ட இருபாசுபரசு நான்கையோடைடுடன் ஈரார்சனிக் நான்கையோடைடு நெருங்கிய தொடர்பைக் கொண்டுள்ளது.



</doc>
<doc id="265079" url="https://ta.wikipedia.org/wiki?curid=265079" title="ஐன்சுடைனியம் மூவயோடைடு">
ஐன்சுடைனியம் மூவயோடைடு

ஐன்சுடைனியம் மூவயோடைடு "(Einsteinium triiodide)" என்பது EsI. என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். செயற்கை முறையில் தயாரிக்கப்பட்ட ஐன்சுடைனியம் மற்றும் அயோடின் சேர்ந்து இச்சேர்மம் உருவாகிறது. படிகவடிவமுள்ள இவ்வுப்பு பொன் நிறத்தில் திண்மமாகக் காணப்படுகிறது
R3 இடக்குழுவுடன் அணிக்கோவை மாறிலி மதிப்புகள் a = 753 பை.மீமற்றும் c = 2084.5 பைக்கோ மீட்டர்|பை.மீ கொண்டு ஒரு அலகுக் கூட்டிற்கு ஆறு வாய்ப்பாட்டு அலகுகள் என்ற வீதத்தில் அமைந்த அறுகோணப் படிகத்திட்ட அமைப்பில் ஐன்சுடைனியம் மூவயோடைடு படிகமாகிறது. மேலும் இதன் படிக அமைப்பானது பிசுமத்(III) அயோடைடுடன் சமப்படிக அமைப்பைப் பெற்றுள்ளது


</doc>
<doc id="265083" url="https://ta.wikipedia.org/wiki?curid=265083" title="மனோரமா நடித்த தமிழ்த் திரைப்படங்கள்">
மனோரமா நடித்த தமிழ்த் திரைப்படங்கள்

மனோரமா நடித்த தமிழ்த் திரைப்படங்கள் வரிசை பின்வருமாறு: (இது முழுமையான பட்டியல் அல்ல.)






</doc>
<doc id="265084" url="https://ta.wikipedia.org/wiki?curid=265084" title="காலியம்(III) அயோடைடு">
காலியம்(III) அயோடைடு

காலியம்(III) அயோடைடு "(Gallium(III) iodide)" என்பது GaI என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். பரவலாகக் கிடைக்கக்கூடிய காலியம் சேர்மத்தின் அயோடைடு உப்பு காலியம்(III) அயோடைடு ஆகும். காலியம் ஆர்சனைடு படிகங்கள் வளர்க்கும் வேதியியல் ஆவிப்போக்குவரத்து முறையில் அயோடின் போக்குவரத்து முகவராக பயன்படுத்தப்படுகிறது. இது GaI சேர்மமாக மீள் உருவாக்கம் அடைகிறது. 

காலியம்(III) அயோடைடை, காலியம் உலோகத்துடன் சேர்த்து ஒடுக்க வினைக்கு உட்படுத்தினால் அது பச்சை நிறத் திண்ம காலியம்(I) அயோடைடாக மாறுகிறது. இச்சேர்மத்தின் பண்புகள் முழுவதுமாக அறியப்படவில்லை என்றாலும் காலியம்(I) மற்றும் காலியம்(II) சேர்மங்கள் தயாரிப்பிலும் கரிமத் தொகுப்பு வினைகளிலும் மிகவும் பயனுள்ளதாக உள்ளது.



</doc>
<doc id="265088" url="https://ta.wikipedia.org/wiki?curid=265088" title="ஈருறுப்பு உறவு">
ஈருறுப்பு உறவு

கணிதத்தில் ஒரு கணத்தின் மீதான ஈருறுப்பு உறவு ("binary relation") என்பது அக்கணத்தின் உறுப்புகளாலான வரிசைச் சோடிகளின் தொகுப்பு ஆகும். 

எடுத்துக்காட்டுகள்:

பகா எண்களின் கணம் P, முழு எண்களின் கணம் Z இரண்டுக்கும் இடையே வரையறுக்கப்படும் வகுஎண் என்ற உறவு ஈருறுப்பு உறவாகும். ஒவ்வொரு பகா எண் "p" ம் அதன் மடங்காக அமையும் ஒவ்வொரு முழுஎண்ணுடன் "வகுஎண்" என்ற உறவின் கீழ் தொடர்பு கொண்டுள்ளது. "p" இன் மடங்காக அமையாத முழுஎண்களுடன் "p" தொடர்பு கொண்டிருக்காது. பகாஎண் 2 ஆனது ...−4, -2, 0, 2, 4, 6, 8, 10... போன்ற இரண்டின் மடங்குகளோடு (இரட்டை முழுஎண்கள்) தொடர்புடையது, ஆனால் 1 , 3, 9 போன்ற இரண்டின் மடங்கற்ற (ஒற்றை எண்கள்) முழுஎண்களுடன் தொடர்பு கொண்டிருக்காது

கணிதத்தில் "விடப் பெரியது, விடச் சிறியது", "சமன்"; எண்கணிதத்தில் "வகுக்கும்"; வடிவவியலில் "சர்வசமம்"; கோட்டுருவவியலில் "அடுத்துள்ளது";நேரியல் இயற்கணிதத்தில் "செங்குத்தானது" போன்ற கருத்துருக்களுக்கு ஈருறுப்பு உறவு பயன்படுத்தப்படுகிறது. ஈருறுப்பு உறவின் சிறப்புவகைக் கருத்துருவாக சார்பு வரையறுக்கப்படுகிறது. கணினியியலிலும் ஈருறுப்பு உறவு மேலதிகப் பயன்பாடுகளைக் கொண்டுள்ளது.

("X", "Y", "G") என்ற மும்மையால் ஈருறுப்பு உறவு "R" குறிக்கப்படுகிறது. இதில், "X" , "Y" எவையேனும் இரு கணங்கள். இவ்விரு கணங்களின் கார்ட்டீசியன் பெருக்கற்பலன் "X" × "Y" இன் உட்கணம் "G" . 
"X" , "Y" இரண்டும் முறையே ஈருறுப்பு உறவின் ஆட்களம், இணையாட்களம் என்றும், "G" - உறவின் வரைபடம் என்றும் அழைக்கப்படுகின்றன.

("x","y") ∈ "G" எனில் "x" , "R"-இன் கீழ் "y" உடன் உறவு கொண்டிருக்கும். 

"G" இல் உள்ள ஒவ்வொரு சோடிக்கும் வரிசை முக்கியமானது. "a" ≠ "b" எனில் "aRb" , "bRa" இரண்டும் ஒன்றையொன்று சாராமல் உண்மையாகவோ அல்லது உண்மையில்லாமலோ இருக்கும். முழுஎண்கள் கணத்தில் "வகுஎண்" என்ற ஈருறுப்பு உறவை எடுத்துக்கொண்டால், 3, 9 ஐ வகுக்கும், "R" என்பது உண்மை. ஆனால் 9, 3 ஐ வகுக்காது என்பதால் "R" என்பது உண்மை இல்லை.

("X", "Y", "G") என்ற மும்மையால் வரையறுக்கப்படும் உறவு சிலசமயங்களில் "தொடர்பு" எனவும் அழைக்கப்படுகிறது. 

ஒரே வரைபடம் கொண்ட இரு உறவுகளின் ஆட்களங்களோ அல்லது இணையாட்களங்களோ வெவ்வேறாக இருந்தால் அவ்வுறவுகளும் வெவ்வேறானவை.
எடுத்துக்காட்டாக, formula_2 எனில், 

கணக் கோட்பாட்டில், ஈருறுப்பு உறவுகள் வரிசைச் சோடிகளாக வரையறுக்கப்படுகின்றன.
ஆட்களம்:

வீச்சு:

ஈருறுப்பு உறவு: 




"n"-உறுப்புகள் கொண்ட கணத்தின் மீது வரையறுக்கப்படக்கூடிய வெவ்வேறான ஈறுருப்பு உறவுகளின் எண்ணிக்கை 2 :
"X" கணத்தின் மீது வரையறுக்கப்பட்ட ஈருறுப்பு உறவு "R" இன் சில வகைகள்:









"X" , "Y" கணங்கள் மீது வரையறுக்கப்பட்ட ஈருறுப்பு உறவுகள் "R", "S" எனில் கீழே தரப்பட்டுள்ளவையும் "X" , "Y" மீதான ஈருறுப்பு உறவாக இருக்கும்:




"விடச் சிறியது" (<) -இதன் நேர்மாறு "விடப் பெரியது" (>).

"X" கணத்தின் மீதான ஈருறுப்பு உறவு "R" எனில் கீழ்வரும் ஒவ்வொன்றும் ஈருறுப்பு உறவாகும்:




"X" , "Y" மீதான ஈருறுப்பு உறவு "R" எனில்:



"X" = "Y" எனில் நிரப்பி உறவு பின்வரும் பண்புகளைக் கொண்டிருக்கும்:

"X" கணத்தின் மீது வரையறுக்கப்பட்ட ஒரு ஈருறுப்பு உறவு "R" இன் ஒடுக்கம் என்பது "X" ஐ ஆட்களமாகக் கொள்வதற்குப் பதில் அதன் ஏதேனுமொரு உட்கணத்தை ("S") ஆட்களமாகக் எடுத்துக்கொண்டால், அந்த உறவு "R" இன் ஒடுக்கம் எனப்படுகிறது. 

எதிர்வு, எதிர்வற்ற, சமச்சீர், எதிர்சமச்சீர், சமச்சீரற்ற, கடப்பு, முழுமை, சமானம் ஆகிய ஈருறுப்புறவுகளின் ஒடுக்கங்களும் அதே தன்மையைக் கொண்டிருக்கும்.



</doc>
<doc id="265106" url="https://ta.wikipedia.org/wiki?curid=265106" title="பரமாரிபோ">
பரமாரிபோ

பரமாரிபோ (, nickname: Par′bo) என்பது சுரிநாமின் தலைநகரமும் மிகப்பெரிய நகரமும் ஆகும். இது பரமாரிபோ மாவட்டத்தில் உள்ள சுரிநாம் ஆற்றின் ஆற்றங்கரையில் அமைந்துள்ளது. பரமாரிபோ நகரம் 2012 இன் மக்கள் தொகை கணக்கீட்டின் படி 240,000 மக்களை கொண்டுள்ளது. இது சுரிநாம் நாட்டின் மக்கள் தொகையின் அரைவாசி ஆகும். பரமாரிபோவின் வரலாற்று உள்ளூர் நகரம் 2002இல் இருந்து ஒரு உலகப் பாரம்பரியக் களம் ஆகும்.


</doc>
<doc id="265110" url="https://ta.wikipedia.org/wiki?curid=265110" title="கந்தையா குணரத்தினம்">
கந்தையா குணரத்தினம்

கந்தையா குணரத்தினம் ("Kanthia Kunaratnam", 30 ஏப்ரல் 1934 – 9 செப்டம்பர் 2015) இலங்கைத் தமிழ் இயற்பியலாளரும், கல்வியாளரும், யாழ்ப்பாணப் பல்கலைக்கழகத்தின் முன்னாள் உபவேந்தரும் ஆவார்.

தெல்லிப்பழை, யூனியன் கல்லூரியில் கல்வி பயின்ற குணரத்தினம் 1954 ஆம் ஆண்டில் இலங்கைப் பல்கலைக்கழகம் சென்று 1958 இல் இயற்பியலில் சிறப்புப் பிரிவில் இளமாணிப் பட்டம் பெற்றார்.

பல்கலைக்கழகப் பட்டம் பெற்ற பின்னர் குணரத்தினம் கொழும்புப் பல்கலைக்கழகத்திலும், இலங்கைப் பல்கலைக்கழகத்தில் விரிவுரையாளராகப் பணியில் சேர்ந்தார். 1960 முதல் 1963 வரை லண்டன் இம்பீரியல் கல்லூரியில் பயின்று டிப்புளோமா பட்டத்தையும், கலாநிதிப் பட்டத்தையும் பெற்றார்.

1971 சனவரி முதல் செப்டம்பர் வரை டர்காம் பல்கலைக்கழகத்தின் முதல் நிலவியல் பிரிவில் வருகைதரு விரிவுரையாளராகப் பணியாற்றினார். 1971 அக்டோபர் முதல் டிசம்பர் வரை குயீன் எலிசபெத் கல்லூரியின் இயற்பியல் துறையில் வருகைதரு ஆய்வாளராகப் பணியாற்றினார்.

இலங்கைப் பல்கலைக்கழகத்தின் யாழ்ப்பாண வளாகம் ஆரம்பிக்கப்பட்ட போது யாழ்ப்பாண வளாகத்தின் இயற்பியல் பீடத்தின் நிறுவனத் தலைவராக ஏப்ரல் 1975 இல் குணரத்தினம் நியமிக்கப்பட்டார். 1980 அக்டோபர் வரை அவர் அதன் தலைவராகப் பணியாற்றினார். 1981 சனவரி முதல் அக்டோபர் வரை மலேசிய அறிவியல் பல்கலைக்கழகத்தின் இயற்பியல் பீடத்தின் வருகைதரு விரிவுரையாளராகப் பணியாற்றினார். பின்னர் இலங்கை திரும்பி யாழ்ப்பாணப் பல்கலைக்கழகத்தின் இயற்பியல் பீடத் தலைவராக 1985 பெப்ரவரி வரை பணியாற்றினார். 1988 அக்டோபர் முதல் 1989 ஆகத்து வரை எடின்பரோ பல்கலைக்ழகத்தின் புவி இயற்பியல் பீடத்தில் வருகைதரு பேராசிரியராகவும், பின்னர் கேம்பிரிட்சுப் பல்கலைக்ழகத்தில் புவியறிவியல் பீடத்தில் சிறிது காலம் ஆய்வுப் பணிகளில் ஈடுபட்டிருந்தார்.

1991 சனவரி முதல் 1993 நவம்பர் வரை பேராசிரியர் குணரத்தினம் யாழ்ப்பாணப் பல்கலைக்கழகத்தின் கணினியறிவியல் துறையின் தலைவராகப் பணியாற்றினார்.

பேராசிரியர் குணரத்தினம் 1977 சனவரி முதல் 1978 மே வரையும், பின்னர் 1985 சனவரி முதல் 1988 மார்ச்சு வரையும் யாழ்ப்பாணப் பல்கலைக்ழகத்தின் அறிவியல் பீடத் தலைவராகப் பணியாற்றினார். 1994 ஏப்ரல் முதல் 1997 பெப்ரவரி வரை யாழ்ப்பாணப் பல்கலைக்கழகத்தின் துணை வேந்தராகவும் பணியாற்றினார். 2000 ஏப்ரலில் பணியில் இருந்து இளைப்பாறினார். இறக்கும் வரை அவர் யாழ்ப்பாணப் பல்கலைக்கழகத்தில் "ஓய்வுபெற்ற" பேராசிரியராகப் பணியாற்றினார்.

பேராசிரியர் குணரத்தினம் 1998 ஆம் ஆண்டில் அரச வானியல் கழகத்தின் ஆய்வாளராகவும், 1999 இல் இயற்பியல் கழகத்தின் உறுப்பினராகவும் இணைந்தார். 2001 ஆம் ஆண்டில் யாழ்ப்பாணப் பல்கலைக்கழகம் இவருக்கு மதிப்புறு முனைவர் பட்டம் வழங்கிக் கௌரவித்தது.

பேராசிரியர் குணரத்தினம் 2015 செப்டம்பர் 9 இல் கொழும்பில் காலமானார்.


</doc>
<doc id="265111" url="https://ta.wikipedia.org/wiki?curid=265111" title="விருதுநகர் மாவட்டத்திலுள்ள கல்வி நிலையங்கள்">
விருதுநகர் மாவட்டத்திலுள்ள கல்வி நிலையங்கள்

விருதுநகர் மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில் விருதுநகர் மாவட்டத்தில் செயற்பட்டுவரும் கல்லூரிகள், பள்ளிகள் உள்ளிட்ட கல்வி நிலையங்களின் பட்டியலாகும் 



அரசு மேல்நிலைப்பள்ளி, சின்னக்காமன்பட்டி.
அரசு உயர்நிலைப்பள்ளி, மீனம்பட்டி


</doc>
<doc id="265118" url="https://ta.wikipedia.org/wiki?curid=265118" title="மாங்கனீசு(II) அயோடைடு">
மாங்கனீசு(II) அயோடைடு

மாங்கனீசு(II) அயோடைடு "(Manganese(II) iodide)" என்பது MnI என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். மாங்கனீசு மற்றும் அயோடின் சேர்ந்து உருவாகும் இச்சேர்மம் இளஞ்சிவப்பு நிறமியாக பயன்படுத்தப்படுகிறது அல்லது மாங்கனீசு அயனி அல்லது அயோடைடு அயனி ஆகியனவற்றை வழங்கும் ஆதார மூலமாக இருக்கிறது. பெரும்பாலும் இச்சேர்மம் ஒளியமைப்புத் தொழிற்சாலைகளில் பயன்படுத்தப்படுகிறது.


</doc>
<doc id="265120" url="https://ta.wikipedia.org/wiki?curid=265120" title="லியுதேத்தியம்(III) குளோரைடு">
லியுதேத்தியம்(III) குளோரைடு

லியுதேத்தியம்(III) குளோரைடு "(Lutetium(III) chloride)" என்பது LuCl என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். லியுதேத்தியம் மற்றும் குளோரின் சேர்ந்து உருவாகும் இச்சேர்மம் நீருறிஞ்சும் திறனுள்ள இச்சேர்மம் வெண்மை நிறத்துடன் ஒற்றைச்சரிவு படிகங்களாகக் காணப்படுகிறது. லியுதேத்தியம்(III) குளோரைடு எண்முக லியுதேத்தியம் அயனிகள் கொண்ட YCl (AlCl) அடுக்குக் கட்டமைப்பை வெளிப்படுத்துகிறது.
தனிமநிலை கால்சித்தைச் சேர்த்து லியுதேத்தியம்(III) குளோரைடைச் சூடுபடுத்தினால் தூய லியுதேத்தியம் தனிமம் கிடைக்கிறது.


</doc>
<doc id="265124" url="https://ta.wikipedia.org/wiki?curid=265124" title="பண்டைய கிரேக்க மெய்யியலாளர்கள் பட்டியல்">
பண்டைய கிரேக்க மெய்யியலாளர்கள் பட்டியல்

இது "பண்டைய கிரேக்க மெய்யியலாலர்களின்" பட்டியலாகும். இதில் கிரேக்க நாட்டில் படித்தவரும் கிரேக்க மொழி பேசியவரும் அடங்குவர். பண்டைய கிரேக்க மெய்யியல் சாக்ரட்டிசுக்கு முந்தைய மெய்யியலாளரான மிலேத்தெசுவின் தெலேசுவில் இருந்து தொடங்கியது எனலாம்.இம்மரபு பின்னைப் பண்டைய காலம் வரை நீடித்தது. பெருந்தாக்கம் விளைவித்த மிகவும் பெயர்பெற்ற மெய்யியலாளர்களாகிய சாக்ரட்டீசு, பிளாட்டோ, அரிசுட்டாட்டில் மூவருமே பண்டைய கிரேக்க நாட்டினரே..




</doc>
<doc id="265125" url="https://ta.wikipedia.org/wiki?curid=265125" title="குரோமியம் ஐம்புளோரைடு">
குரோமியம் ஐம்புளோரைடு

குரோமியம் ஐம்புளோரைடு "(Chromium pentafluoride)" என்பது CrF என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். சிவப்பு நிறத் திண்மமான இச்சேர்மம் எளிதில் ஆவியாகக் கூடியதாகவும் 30 ° செ வெப்பநிலையில் உருகும் தன்மையும் கொண்டிருக்கிறது. எளிதாக நீராற்பகுப்பு அடைந்து குரோமியம்(III) மற்றும் குரோமியம்(VI) அயனிகளைத் தருகிறது . வனேடியம் ஐம்புளோரைடின் படிக அமைப்பையே குரோமியம் ஐம்புளோரைடும் கொண்டிருக்கிறது. பரவலாகக் கிடைக்கக்கூடிய குரோமியம் புளோரைடு, குரோமியம் ஐம்புளோரைடு ஆகும். கருத்தியாலான குரோமியம் அறுபுளோரைடு இதுவரை தயாரிக்கப்படவில்லை. 

பொட்டாசியம் மற்றும் குரோமிக் குளோரைடுகள் மீது புளோரின் வாயுவைச் செலுத்தும் போது விளைபொருளாக குரோமியம் ஐம்புளோரைடு உண்டாகிறது.

அமைப்பைப் பொறுத்தவரை இச்சேர்மம் ஒருபரிமான ஒருங்கிணைப்பு பலபடியாக இருக்கிறது. ஒவ்வொரு Cr(V) மையங்களும் எண்முக மூலக்கூற்று வடிவியலைப் பெற்றுள்ளன.



</doc>
<doc id="265128" url="https://ta.wikipedia.org/wiki?curid=265128" title="எழுத்துருச் சட்டம்">
எழுத்துருச் சட்டம்

ஓர் எழுத்துருச் சட்டம் ("Statute") என்பது ஒரு நாடு அல்லது மாநிலம் அல்லது நகரத்தின் சட்டமியற்றும் அமைப்பால் முறைப்படி எழுதப்பட்ட சட்டமாகும். பொதுவாக, எழுத்துருச் சட்டங்கள் கட்டளைகளாகவோ, சிலவற்றைத் தடைசெய்வதாகவோ அல்லது கொள்கைகளை அறிவிப்பதாகவோ இருக்கும். எழுத்துருச் சட்டங்கள் சட்டமியற்றும் அமைப்புகளால் உருவாக்கப்படும் சட்டங்களாகவும், நீதியக தீர்ப்பினால் ஆகும் சட்டத்தில் இருந்தும், அரசு முகமைகள் கொண்டுவரும் கட்டுப்பாடுகளில் இருந்தும் மாறுபட்டதுமாகும். எழுத்துருச் சட்டங்கள் சில வேளைகளில் Legislation எனவும் அறியப்படுகிறது. எழுத்துருச் சட்டம், சட்டக் காரணிகளில் முதன்மைப் பொருளாகக் கருதப்படுகிறது. அனைத்து எழுத்துருச் சட்டங்களும், அந்தந்த ஆட்சிப் பகுதிகளின் அரசியல் அமைப்புச் சட்டம் அல்லது அடிப்படைச் சட்டத்துடன் இணங்கிய வடிவில் காணப்படும்.

எழுத்துருச் சட்டம் எனும் சொல் பொதுச் சட்டத்திற்கு எதிர்மறையாகப் பயன்படுத்தப் படுகிறது. நடைமுறைக்கு வரும் நாள் எதுவும் குறிப்பிடப்படாவிட்டால் எழுத்துருச்சட்டங்கள் இயற்றப்பட்ட நாளில் இருந்து நடைமுறைக்கு வரும். எழுத்துருச் சட்டங்கள் பல்வகைப்படும். அவை பொது அல்லது தனியார் சார்ந்ததாக; அறிவிப்பு அல்லது தீர்வாக; தாற்காலிகம் அல்லது நிரந்தரமானதாக இருக்கலாம். ஒரு தாற்காலிக எழுத்துருச் சட்டம் என்பது, அதன் காலாவதி அது இயற்றப்படும் போது நிர்ணயிக்கப்பட்டிருக்கும். இது நீக்கப் படாவிட்டால், இதன் காலாவதி தீரும் வரை நடைமுறையில் இருக்கும். ஒரு நிரந்தர எழுத்துருச் சட்டம் என்பது, அது தொடர்ந்து நடைமுறையில் இருக்க அதில் எந்தவொரு காலாவதியும் உட்படுத்தாமல் இருப்பதாகும்.
சில நாடுகளில், ஓர் எழுத்துருச் சட்டம், சட்டம் ஆவதற்கு முன் அந்நாட்டு அரசின் உயர்த்த ஆட்சியகத்தால் ஏற்றுக் கொள்ளப் பட்டு சட்டத்தொகுப்பின் பாகமாக வெளியிடப்பட வேண்டும். பெரும்பாலான தேசங்களில் தலைப்பு வாரியாக ஒழுங்குப்படுத்தப் பட்டு அல்லது வகைப்படுத்தப் பட்டு வெளியிடப் பட்டிருக்கும். பல்வேறு நாடுகளில் எழுத்துருச் சட்டங்கள் அரசியல் அமைப்பு சட்டத்தில் இருந்து வேறுபட்டதும், ஆனால் அதற்கு கீழ்ப்படிவதாகவும் அமைந்திருக்கும்.

எழுத்துருச் சட்டங்களில் பல வகைகள் உண்டு. எழுத்துருச் சட்டங்கள் பொதுவாக அதன் கால அளவு, அமைப்பு ரீதி, குறிக்கோள், பயன்பாட்டின் அளாவல், மற்றும் பயன்பாட்டின் தன்மை ஆகியவற்றை வைத்து வகைப்படுத்தப்படுகிறது.

இதன் கீழ், எழுத்துருச் சட்டங்கள் (a) தாற்காலிக எழுத்துருச் சட்டம் மற்றும் (b) நிரந்தர எழுத்துருச் சட்டம் என வகைப்படுத்தப்படுகிறது.

தாற்காலிக எழுத்துருச் சட்டங்களில் அது அமலில் இருக்கும் கால அளவு நிச்சயிக்கப்பட்டு இருக்கும். செய்யுளின் காலாவதி முடிந்த பின்பும் இது தொடர வேண்டும் என சட்டமியற்றகம் கருதினால் புதிய சட்ட நிர்மானம் தேவைப்படும். நிதி செய்யுள் ஒரு தாற்காலிகமான எழுத்துருச் சட்டமாகும் மற்றும் இது ஒவ்வொரு ஆண்டும் இயற்றப்பட வேண்டும்.

நிரந்தர எழுத்துருச் சட்டத்தில் அது அமலில் இருக்கும் கால அளவு குறிப்பிடப்பட்டு இருக்காது. ஆனால் இத்தகைய எழுத்துருச் சட்டங்கள் சட்டமியற்றகம் தீர்மானித்தால் திருத்தப்படவோ, நீக்கப்படவோ அல்லது மாற்றி அமைக்கவோ முடியும்.

இதன் கீழ் (a) நிர்பந்திக்கும் எழுத்துருச் சட்டம் மற்றும் (b) அறிவுறுத்தும் எழுத்துருச் சட்டம் என வகைப்படுத்தப்படுகிறது.

ஏதேனும் ஒரு காரியத்தை நிர்ணயிக்கப்பட்ட முறையில் செய்திட கட்டாயப்படுத்துவதாக இருக்கும். இதை மீறினால் தண்டனைக்கு ஆளாக வேண்டியிருக்கும்.

ஏதேனும் ஒரு செயலை செய்ய கட்டாயப்படுத்தாமல் அனுமதித்தலாகவோ அறிவுறுத்தலாகவோ இருக்கும். இதை மீறினால் தண்டனைக்குள்ளாக்க முடியாது.

இதன் கீழ்,
(a) தொகுத்தல், (b) ஒன்றாக்கல் (c) தெரிவுறுத்தல் (d) தீர்வுகாணல் (e) அதிகாரப்படுத்தல் (f) பலவீனமாக்கல் (g) தண்டனைக்குள்ளாக்கல் (h) வரி விதித்தல் (i) விளக்கியுரைத்தல் (j) சீர்திருத்தல் (k) நீக்குதல் (l) குணமேன்மையாக்கல் எழுத்துருச் சட்டங்கள் என வகைப்படுத்தப்படுகிறது.

இந்த எழுத்துருச் சட்டம் ஒரு குறிப்பிட்ட விடயம் தொடர்பான சட்டம் முழுமையாக தொகுத்து அமையப்பெறும். இதில் முன்னால் நிலுவையில் இருந்த இந்த விடயம் தொடர்பான வேறுபட்ட எழுத்துருச் சட்டங்களில் ஏற்பாடுகளும் இது தொடர்பான பொதுச் சட்டமும் காணப்படும். எ.கா இந்து சட்டத்தொகுப்பு.

இத்தகைய எழுத்துருச் சட்டங்கள் ஒரு குறிப்பிட்ட விடயத்தின் மேலான சட்டத்தை ஒன்றாக்கி அமைக்கிறது. இது ஒரு குறிப்பிட்ட விடயம் தொடர்பான அனைத்து எழுத்துரு நியமங்களையும் சேகரித்து தேவைப்பட்டால் சிறிய திருத்தங்கள் மூலம் ஒரே எழுத்துருச் சட்டமாக வடிவம் தருவதாகும். எ.கா. இந்து திருமணச் செய்யுள், 1955.

நிலுவையில் உள்ள சட்டத்திலுள்ள சந்தேகத்தை களைவதே இந்த எழுத்துருச் சட்டத்தின் நோக்கமாகும். நிலுவையில் உள்ள எழுத்துருச் சட்டத்தின் ஏற்பாடுகளில் அல்லது பொதுச் சட்டத்தில் ஏதேனும் கூற்று தவறுதலாக புரிந்து கொள்ளப்படும் போது தெரிவுறுத்தும் எழுத்துருச் சட்டத்தின் ஏற்பாடுகள் தேவையுற்றதாக மாறும். பொதுவாக தெரிவுறுத்தும் எழுத்துருச் சட்டத்தில் ஒரு முன்னுரையும், 'இயற்றப்படுகிறது' என்பதை போன்று 'தெரிவுறுத்தப்படுகிறது' என்ற சொல்லும் காணப்படும்.

இதன் கீழ் புதிய அனுகூலம் அல்லது புதிய தீர்வு அளிக்கப்படும். நிலுவையில் உள்ள சட்ட ஏற்பாடுகளில் மேம்பாட்டை உருவாக்குவதே இதுப்போன்ற எழுத்துருச் சட்டத்தை இயற்றுவதின் முக்கிய குறிக்கோள் ஆகும். இது மேலும் சமூக பொருளாதார சட்டமியற்றமாகவும் கணக்காக்கப்படுகிறது. எடுத்துக் காட்டாக "மகப்பேறு நலன்பயக்கும் செய்யுள், 1961"

ஓர் அதிகாரப்படுத்தும் செய்யுள் வாயிலாக சிலவற்றை செய்திட சட்டமியற்றகம் அதிகாரப்படுத்தியிருக்கலாம் அல்லாவிட்டால் இச்செயல் சட்டவிரோதமாக கருதப்படும். இது சட்டமியற்றகத்தின் குறிக்கோளை செயல்படுத்துவதில் ஏதேனும் இக்கட்டான நிலை ஏற்பட்டால் அதை நடப்பிலாக்க அதிகாரம் அளிப்பதாக அமையும்.

இது பொதுச் சட்டத்தால் அளிக்கப்படும் உரிமையை குறைக்கவோ அல்லது கட்டுப்படுத்தவோ செய்கிறது.

இந்த செய்யுளில் சில செயல்களை அல்லது தவறுகளை தண்டிப்பதற்கான ஏற்பாடுகள் காணப்படும். எ.கா. உணவு கலப்பட தடுப்பு செய்யுள்.

வருமானம் அல்லது மற்ற வகையிலுள்ள பரிமாற்றத்தின் மீது வரி சுமத்துவதே இந்த எழுத்துருச் சட்டத்தின் நோக்கமாகும். இதன் குறிக்கோள் அரசிற்கு வருவாய் ஈட்டுவதாகும். எ.கா. வருமான வரி செய்யுள், விற்பனை வரி செய்யுள்.

ஒரு சட்டத்தை விளக்கி கூறுவதே இதன் நோக்கமாகும். இது பொதுவாக ஓர் எழுத்துருச் சட்டத்தில் பயன்படுத்தப்பட்டுள்ள ஒரு கூற்று கருதும் பொருளின் படி பன்பொருளை வகைப்படுத்தவோ அல்லது தவிர்க்கவோ இயற்றப்படுகிறது.

இந்த எழுத்துருச் சட்டம் முதலேற்பு சட்டத்தில் மாற்றத்தை ஏற்படுத்துகிறது. இதன் தேவை என்பது முதலேற்பு சட்டத்தை மேலும் பயனுள்ளதாக்கி சீற்படுத்தி இதன் குறிக்கோளை நல்லமுறையில் நடப்பிலாக்குவதாகும்.

இது முந்தைய எழுத்துருச் சட்டத்தின் ஏற்பாடுகள் மேலும் தேவையில்லை என சட்டமியற்றகம் கருதும் போது நீக்குகிறது.

ஒரு குணமேன்மையாக்கும் எழுத்துருச் சட்டம் என்பது முந்தைய சட்டத்திலுள்ள குறைபாடுகளை சரிசெய்ய அல்லது அத்தகைய சட்டத்தின் படியான சட்ட விவகாரங்களை செல்லத் தக்கதாக்க வேண்டி இயற்றப்படுவதாகும். இத்தகைய ஒரு செய்யுள் இல்லாத பட்சத்தில் சட்டத்திலுள்ள குறைபாடன ஏற்பாடுகள் செல்லாததாகி விடும். செல்லத்தக்கதாக்குவதின் முடிவாக குறைபாடுள்ள சட்ட ஏற்பாட்டின் கீழ் எடுக்கப்பட்ட நடவடிக்கைகள் அல்லது அறிவிப்பு செல்லத்தக்கதாக மாறும்.

இதன் கீழ், எழுத்துருச் சட்டங்கள் (a) பொது எழுத்துருச் சட்டம் மற்றும் (b) தனியார் எழுத்துருச் சட்டம் என வகைப்படுத்தப்படுகிறது. பொது எழுத்துருச் சட்டம் பொதுக் கொள்கையைச் சார்ந்த காரியங்கள் தொடர்பானதாகும். தனியார் எழுத்துருச் சட்டம் தனிப்பட்ட தன்மைலான காரியங்கள் தொடர்பானதாகும்.

இதன் கீழ் (a) எதிர்காலத்திற்கான எழுத்துருச் சட்டம் (b) முற்காலம் உட்படும் எழுத்துருச் சட்டம் என வகைப்படுத்தப்படுகிறது. எதிர்காலத்திற்கான எழுத்துருச் சட்டத்தின் உட்பாகங்கள் வருங்கால உரிமைகளை உட்படுவதாகவும் இதேபோல் முற்காலம் உட்படும் எழுத்துருச் சட்டத்தின் உட்பாகம் உரிமைகளை கடந்தகாலத்திற்குமாக அமையப் பெறும்.

ஓர் எழுத்துருச் சட்டத்தில் கீழேயுள்ள பாகங்கள் காணப்படும். இவைகள் எழுத்துருச் சட்டத்தின் பொருள்விளக்கத்திற்கான அடிபடை கருவிகளாக பயன் படுகிறது.

பெயர் எழுத்துருச் சட்டத்தின் ஒரு முக்கிய பாகமாகும். இது எழுத்துருச் சட்டத்தின் மேல் பாகத்தில் கொடுக்கப்பட்டிருக்கும். இங்கு இரண்டு விதமான பெயர்கள், சுட்டுப்பெயர் மற்றும் விரிவுப்பெயர் எனும் பெயர்களில் உள்ளன.

இந்தப் பெயர் ஒரு பொது தலைப்பாகவோ பெயராகவோ இருக்கும். எல்லா செய்யுளுக்கும் இந்தப் பெயர் காணப்படும். எல்லா எழுத்துருச் சட்டத்திலும் உள்ள இந்த பெயரின் இறுதியில் இது இயற்றப்பட்ட ஆண்டும் காணப்படும். எல்லா ஆண்டுகளிலும் சட்டமியற்றகங்கள் அனேக செய்யுள்களை இயற்றுகிறது. இது அத்தகைய செய்யுள்களுக்கு வரிசை எண் தருகிறது. இந்த வரிசை எண்ணும் இந்த பெயரின் பாகமாகும். எ.கா. சொத்து கைமாற்றச் செய்யுள், 1882 (செய்யுள் எண் 4/1882) (The Transfer of Property Act, 1882 (Act No. 4 of 1882))
ஒரு செய்யுளின் விரிவுப்பெயர் எழுத்துருச் சட்ட நூலில் சிறிய எழுத்துகளில் சுட்டுப்பெயருக்கு கீழாக இதன் முன்னுரைக்கு முன்னால் குறிப்பிடப்பட்டு இருக்கும். இது சுருக்கமாக ஆனால் புரிந்துகொள்ள ஏதுவாக எழுத்துருச் சட்டத்தின் தேவையைப் பொதுவாக விவரித்து கூறும். உணவுக் கலப்பட தடுப்பு செய்யுள், 1954-ன் விரிவுப்பெயர், "உணவுக் கலப்படத்தை தடுப்பதற்கான ஏற்பாட்டை உண்டாக்கும் ஒரு செய்யுள்".

முகப்புரை செய்யுளின் முக்கிய குறிக்கோள் காணப்படும். முகப்புரை செய்யுளின் பாகமாகும். சட்டமியற்றகத்தின் நோக்கம் முதன்மை குறிக்கோள், தேவை ஆகியன முகப்புரை வாயிலாக புரிந்துக் கொள்ளலாம். இந்திய தண்டித்தல் தொகுப்பு, 1860-ன் முகப்புரை "இது இந்தியாவிற்கு ஒரு பொதுவான தண்டித்தல் சட்டத் தொகுப்பை விரைந்து தருவதனால்; இது பின்வருமாறு சட்டமாக்கப்படுகிறது".

பொதுவாக எழுத்துருச் சட்டம் படலங்களாக பிரிக்கப்பட்டு ஒவ்வொரு படலத்திற்கும் ஒரு தலைப்பு தரப்பட்டு இருக்கும். இது அந்த படலத்தின் நோக்கத்தை ஊகிக்க உதவும்.
இவைகள் ஒரு செய்யுளில் பிரிவுகளின் பக்கத்தில் சேர்க்கப்பட்டு இருக்கும். மற்றும் இது பிரிவின் தாக்கத்தை வெளிப்படுத்தும்.
இது ஒரு கூட்டம் பிரிவுகளுக்கோ அல்லது ஒரு தனிப்பிரிவுக்கோ நல்கப்படும். இது அத்தகைய பிரிவுகளின் முன்னுரையாகவே கருதப்படுகிறது.

இது பொதுவாக எழுத்துருச் சட்டத்தின் முந்தைய பாகத்தில் இருக்கும். எழுத்துருச் சட்டத்தின் சில வார்த்தைகள் கூற்றுகளை இந்த பிரிவு வரையறுத்து கூறுகிறது.
எழுத்துருச் சட்டத்தின் இயற்றப்படும் பாகம் பிரிவுகளாக கட்டமைக்கப்படுகிறது. எழுத்துருச் சட்டத்தின் எல்லாப் பிரிவும் ஓர் உறுதியான நியமமாக இருக்கும். ஒரு பிரிவில் ஒன்றிற்கு மேலான நியமங்கள் காணப்படலாம்.
பிரிவின் ஏற்பாடுகளின் பயன்பாட்டிலுள்ள வரம்புகள் காணப்படும் கூறுகளாகும் இவை.
முற்றுப்புள்ளி, அடைப்புக்குறி, போன்ற குறியீடுகள் எழுத்துருச் சட்டத்தில் பயன்படுத்தப் பட்டு இருக்கும்.
இது சட்ட ஏற்பாட்டை உதாரணத்தோடு தேளிவுப்படுத்தி விளக்க வேண்டி பிரிவோடு இணைக்கப்பட்டு இருக்கும்.
செய்யுளின் குறிப்பிட்ட ஏற்பாடுகள் தொடர்பான சந்தேகங்களை நீக்குவதற்காக சேர்க்கப்படுகிறது.
செய்யுளின் ஏற்பாடுகளின் அளாவலை சிலவற்றில் இருந்து தவிர்க்க வேண்டி இது இணைக்கப் படுகிறது.
இது பொதுவாக ஓர் எழுத்துருச் சட்டத்தின் மறு உருவாக்கம் அல்லது அதை நீக்கும் சூல்நிலையில் இணைக்கப்பட்டு இருக்கும். சாதாரணமாக இது நீக்கும் எழுத்துருச் சட்டத்தில் இணைக்கப்பட்டு இருக்கும். நீக்கப்படும் எழுத்துருச் சட்டத்தில் உருவாக்கப்பட்டிருக்கும் உரிமைகள் பாதிக்காமல் இருப்பதே இதன் நோக்கம்.
ஓர் எழுத்துருச் சட்டத்திற்காக இவைகள் சேர்க்கப்படுகிறது. இது எழுத்துருச் சட்டத்தின் பாகமாக அமைக்கப்படுகிறது. இவைகள் எழுத்துருச் சட்டத்தின்படியான உரிமைகளை கோரும் முறையைக் காட்டலாம், இதிலுள்ள அதிகாரங்களை எவ்வாறு பயன்படுத்தலாம் என்பதை காட்டலாம்.

இவைகள் பட்டிகையோடு இணைக்கப்பட்டு இருக்கும் மாதிரிகள் ஆகும்.


</doc>
<doc id="265133" url="https://ta.wikipedia.org/wiki?curid=265133" title="பரமாரப் பேரரசு">
பரமாரப் பேரரசு

பரமாரப் பேரரசு (Paramara Dynasty) (ஆட்சிக் காலம்: 800-1327), மத்தியகால இந்தியாவில், ராஜபுத்திர அரச குலத்தினர், தற்கால குஜராத் மாநிலத்தின் அபு மலையில் உபேந்திர கிருஷ்ணராஜ பாரமார பேரரசு துவக்கியது பரமாரப் பேரரசு. 
மத்திய இந்தியப் பகுதியான மாளவத்தை கைப்பற்றிய பின் இப்பேரரசின் தலைநகர், தற்கால மத்தியப் பிரதேசம் மாநிலத்தின் மஹேஷ்வர் என தற்போது அழைக்கப்படும் மகிழ்மதி நகரம் ஆகும்.

தென்னிந்திய இராஷ்டிரகூட பேரரசின் மூன்றாம் கோவிந்தன் மாளவத்தை வென்றபின், அப்பகுதிகளுக்கு பரமார அரச குலத்தினரையே, தான் வென்ற பகுதிகளுக்கு ஆளுனர்களாக நியமித்தார். இப்பரமரர்களின் வழித்தோன்றல்களே பின்னர் பரமாரப் பேரரசை நிர்மாணித்தனர்.

தற்கால மத்தியப் பிரதேசம் மற்றும் இராஜஸ்தான் மாநிலங்களின் பெரும் பகுதிகளைக் கொண்டது பார்மர் பேரரசு.
பரமார வம்ச பேரரசர்களில் புகழ் பெற்றவர் முதலாம் போஜ மகாராஜா ஆவார். 





</doc>
<doc id="265138" url="https://ta.wikipedia.org/wiki?curid=265138" title="பெயர் வினை">
பெயர் வினை

பெயர் வினை "(Name reaction)" என்பது வினையைக் கண்டுபிடித்தவர்கள் அல்லது மேம்படுத்தியவர்களின் பெயரால் அழைக்கப்படும் ஒரு வேதியியல் வினையாகும்.
அறியப்பட்டுள்ள பல்லாயிரக்கணக்கான வினைகளில் புகழ்பெற்ற நூற்றுக்கணக்கான வினைகள் அவற்றைக் கண்டறிந்தவர்களின் பெயரால் அழைக்கப்படுகின்றன. இத்தகைய பெயர் வினைகளுக்கு என்றே ஏராளமான புத்தகங்களும் வெளியிடப்பட்டுள்ளன . மெர்க் அட்டவணை என்ற ஒரு வேதியியல் கலைக்களஞ்சியம் பெயர் வினைகளுக்காக ஒரு இணைப்பையும் சேர்த்துள்ளது. 

கரிம வேதியியல் 20 ஆம் நூற்றாண்டில் வளர்ச்சியடைந்தபோது, வேதியியலில் பயனுள்ள செயற்கைக் கண்டுபிடிப்புகளை நிகழ்த்தியவர்கள் அல்லது வளர்த்தவர்களின் பெயர்களை குறிப்பிட்ட அவ்வினையின் பெயராக அழைக்கத் தொடங்கினர். பல வினைகளில், பெயரானது ஒரு நினைவூட்டாக மட்டுமே இருந்தது. 

வினைவழி முறைகளுக்கோ அல்லது ஒட்டுமொத்தமாக நிகழும் வேதிமாற்றங்களுக்கோ பெயரிட திட்டவட்டமான அணுகுமுறைகள் இருந்தாலும் (எடுத்துக்காட்டாக பன்னாட்டு தனி மற்றும் பயன்பாட்டு வேதியியல் ஒன்றியம் கடைபிடிக்கும் நிலைமாறல் பெயரிடுமுறை), பெரும் விளக்கம் கொண்ட அப்பெயர்கள் எளிதில் பயன்படுத்தும் வகையிலோ போதிய அளவு திட்டவட்டமானதாகவோ இருப்பதில்லை. எனவே நடைமுறைக்கு ஏற்றவகையில் மக்களின் பெயர்களைக் கொண்டு வேதியியல் வினைகளை அழைப்பதே திறம்பட்ட தொடர்புக்கு வழிவகுக்கின்றது.

நன்கு அறியப்பட்ட சில எடுத்துக்காட்டுகள்
சில வினைகளில் அவ்வாறாக வைக்கப்பட்ட பெயர்கள் உண்மையாக அவற்றைக் கண்டுபிடித்தவர்களின் பெயர்களாக இல்லை. அவ்வாறான சில எடுத்துக்காட்டுகள் 


</doc>
<doc id="265146" url="https://ta.wikipedia.org/wiki?curid=265146" title="கூர்ஜர-பிரதிகாரப் பேரரசு">
கூர்ஜர-பிரதிகாரப் பேரரசு

கூர்ஜர-பிரதிகாரப் பேரரசு (Gurjara-Pratihara) (ஆட்சிக் காலம்: 650 - 1036), என்பது மேற்கு இந்தியாவில் குப்த பேரரசின் வீழ்ச்சிக்குப் பின் கி. பி 550ல் ராஜா அரிச்சந்திரனால் தற்கால ஜோத்பூரை தலைமையிடமாகக் கொண்டு மேவார் அரசை நிர்மாணித்து, தெற்கு இராஜஸ்தான் மற்றும் வடக்கு குஜராத்தின் பெரும்பகுதிகளான கூர்ஜர நாட்டை தன் ஆளுகையில் கொண்டுவந்தார். 

கி. பி 650இல் கன்னோசியை தலைநகராகக் கொண்டு கூர்ஜர-பிரதிகார அரச குலம், தற்கால குஜராத், இராஜஸ்தான், மத்தியப் பிரதேசம் மற்றும் உத்தரப் பிரதேசம் பகுதிகளை ஆட்சி செய்தது. பத்தாம் நூற்றாண்டின் துவக்கத்தில் இராஷ்டிரகூடர்கள் கூர்ஜர-பிரதிகார பேரரசை வென்று முடிவுக்கு கொண்டு வந்தனர்.

முதலாம் நாகபட்டர் (730–760) மாளவம், குவாலியர், பரூச் ஆகிய நிலப்பரப்புகளை கைப்பற்றி, உஜ்ஜைன் நகரத்தை தலைநகராக கொண்டான். 738இல் இராஜஸ்தான் போரில் சிந்து பகுதியை கைப்பற்றி, கூர்ஜர-பிரதிகாரப் பேரரசை நிறுவினார்.

பேரரசர் ஹர்சருக்கு பின் வாரிசு இல்லாத கன்னௌசி நாட்டை கூர்ஜர-பிரதிகார அரசர்கள் கைப்பற்றினார். பின்னர் கிழக்கில் வங்காளத்தை மையகாகக் கொண்ட பாலப் பேரரசு மற்றும் தெற்கில் உள்ள இராஷ்டிரகூடர் பேரரசின் பகுதிகளை வென்றனர்.

பரமாரப் பேரரசின் இரண்டாம் போஜ ராஜன், கூர்ஜர-பிரதிகார மன்னன் முதலாம் மகிபாலனை 912-914இல் வென்றார். மாளவம், புந்தேல்கண்ட், சந்தல் கண்ட் பகுதிகளின் பிரதிகார பேரரசின் ஆளுனர்கள் தங்களை தன்னாட்சி கொண்ட மன்னர்களாக அறிவித்துக் கொண்டனர். 916இல் இராஷ்டிரகூட மன்னன் மூன்றாம் இந்திரன் கன்னோசியைக் கைப்பற்றினான். மேற்கில் துருக்கியர்களும், தெற்கில் இராஷ்டிரகூடர்களும், கிழக்கில் வங்காள பாலர்களும் கூர்ஜர-பிரதிகார பேரரசைத் தொடர்ந்து தாக்கியதால் 950இல் கூர்ஜர-பிரதிகார பேரரசு வீழ்ச்சியை நோக்கி சென்றது. 

1018இல் கஜினி முகமது கன்னோசியை கைப்பற்றியதால், நாட்டை விட்டு ஓடிய பிரதிகார ஆட்சியாளர் இராஜபாலனை பிடித்து, சந்தல அரசன் கந்தான் என்பவன் கொன்று விட்டார். பின்னர் திரிலோசனன் என்பவர் கூர்ஜர-பிரதிகார பேரரசனாகப் பட்டம் ஏற்றார். பேரரசின் கடைசி அரசன் ஜெஸ்பாலன் 1036-இல் இறந்ததைத் தொடர்ந்து கூர்ஜர-பிரதிகார அரச குலம் அழிவுற்றது.





</doc>
<doc id="265157" url="https://ta.wikipedia.org/wiki?curid=265157" title="சைகைட்டு">
சைகைட்டு

சைகைட்டு (Zykaite) என்பது Fe3+4(AsO4)3(SO4)(OH)•15(H2O). என்ற வாய்ப்பாடு கொண்ட ஒரு கனிமம் ஆகும். சாம்பலும் வெள்ளையும் கலந்த நிறத்தில் இருக்கும் இக்கனிமத்தில் ஆர்சனிக், ஐதரசன், இரும்பு, கந்தகம் மற்றும் ஆக்சிசன் முதலான தனிமங்கள் காணப்படுகின்றனFe(AsO)(SO)(OH)·15(HO).. மங்கலான இக்கனிமம் மிக மென்மையானது ஆகும். மோவின் அளவுகோலில் இக்கனிமத்தின் கடினத்தன்மை அளவு 2 மற்றும் நீர் ஒப்படர்த்தி அளவு 2.5 ஆகும். ஒளிகசியும் பண்பு கொண்ட இக்கனிமம் செஞ்சாய்சதுர படிகத்திட்டத்தின் படி படிகமாகிறது.

லைமோனைட்டு, ஜிப்சம், இசுகோரொடைட்டு, குவார்ட்சு மற்றும் ஆர்சனோ பைரைட்டு முதலிய கனிமங்களுடன் பொதுவாகக் கலந்து காணப்படுகிறது. செக் குடியரசு, போலந்து மற்றும் செருமன் போன்ற நாடுகளில் சைகைட்டு கிடைக்கிறது
1978 ஆம் ஆண்டு செக் குடியரசுவின் பொகிமியா மண்டலத்தைச் சார்ந்த குட்னா வோரா நகரத்தில் இருக்கும் சபாரி சுரங்கத்தில் முதன்முதலாக சைகைட்டு கண்டறியப்பட்டது. 1926 ஆம் ஆண்டில் பிறந்த செக் குடியரசின் புவிவேதியியல் வல்லுநர் வக்லாவ் சைகைட்டு என்பவரின் நினைவாக இக்கனிமத்திற்கு சைகைட்டு எனப் பெயரிடப்பட்டது


</doc>
<doc id="265168" url="https://ta.wikipedia.org/wiki?curid=265168" title="அரசியல் அமைப்புச் சட்டம்">
அரசியல் அமைப்புச் சட்டம்

அரசியல் அமைப்புச் சட்டம் (Constitutional Law) என்பது சட்டத்தின் மெய்ச்சேர்கையாகும்.இது ஒரு தேசத்தின் மாறுபட்ட கூறுகளின் தொடர்பினை விளக்குகிறது. குறிப்பாக, ஆட்சியகம், நீதியகம் மற்றும் சட்டமயமாக்ககம் ஆகியவற்றிற்கு இடையிலான தொடர்புகளை வரையருத்து கூறுவதாக அமையும்.

உலகில் எல்லா நாடுகளும் ஒரு தொகுக்கப் பட்ட அரசியல் அமைப்பு முறைமையைச் சார்ந்திருக்க வில்லை. அப்படிப்பட்ட நாடுகளில் ஆட்சி அமைப்பு சட்டம், பொதுவாக கட்டளைகாகவும், உடன்பாட்டு விதிமுறைகளுமாகவே காணப்படுகின்றன. இதில் வழக்கச் சட்டம், மரபுச் சார் கொள்கைகள், எழுத்துருச் சட்டம், தீர்ப்பர்களால் உறுவாக்கப்படும் சட்டங்கள், அல்லது பன்னாட்டு விதிமுறைகள் மற்றும் கொள்கைகள் உட்படலாம். அரசியல் அமைப்பு சட்டம் முக்கியமாக அரசு தனது அதிகார அமைப்பை பயன்படுத்துவது தொடர்பான அடிப்படை கொள்கைகள் சார்ந்ததாக உள்ளது. சில சந்தர்ப்பங்களில், இந்த கொள்கைகள் அரசிற்கு சிறப்பு அதிகாரங்களை தருவதாக, குறிப்பாக வரிவிதிப்பு, மக்கள் நலனுக்காக செலவிடுதல் போன்ற அதிகாரங்களாக, அமைகிறது. மற்றுள்ள வேளைகளில் அரசியல் அமைப்புக் கொள்கைகள் அரசின் செயல்பாடுகளில் வரம்புகளை ஏற்படுத்துவதாக அமைகிறது. உதாரணமாக ஒரு தனிநபரை காரணம் இல்லாது கைது செய்தல் கூடாது போன்றவை. அமெரிக்க ஒன்றிய நாடுகள் உட்பட பலதேசங்களின் அரசியல் அமைப்பு சட்டம், இத்தேசம் நிலவில் வரும்போதே எழுதப்பட்ட ஆவணமாக அமைந்துள்ளது.


</doc>
<doc id="265171" url="https://ta.wikipedia.org/wiki?curid=265171" title="மானாங்கேணிக் கல்வெட்டு">
மானாங்கேணிக் கல்வெட்டு

மானாங்கேணிக் கல்வெட்டு என்பது, திருகோணமலையில் மானாங்கேணி என்னும் இடத்தில் அமைந்துள்ள வெள்ளை வில்வத்தடி கோணநாயகர் கோயிலில் காணப்படும் தமிழ்க் கல்வெட்டைக் குறிக்கும். 20 ஆம் நூற்றாண்டின் பின்னரைப் பகுதியில் நிலத்தின் கீழிருந்து, மகாவிட்டுணு, பார்வதி ஆகிய கடவுட் சிலைகளும், நந்தியும், இக்கல்வெட்டும் கண்டெடுக்கப்பட்டன. இக்கல்வெட்டு முழுமையானது அல்ல. இது முழுக்கல்வெட்டின் மேற்பகுதி மட்டுமே. கீழ்ப்பகுதி கண்டுபிடிக்கப்படவில்லை. கண்டுபிடிக்கப்பட்ட பகுதியில் 15 வரிகளில் எழுத்துக்கள் காணப்படுகின்றன. இப்பகுதியையும் முழுமையாக வாசிக்க முடியாதவாறு சில இடங்களில் எழுத்துக்கள் சிதைந்துவிட்டன.

இதை முதலில் வாசித்த செ. குணசிங்கம் இதை சோழ இலங்கேசுவரன் காலத்துக்குரியதாக அடையாளம் கண்டுள்ளார். இது அவனுடைய ஏழாவது அல்லது எட்டாவது ஆட்சியாண்டைச் சேர்ந்ததாக இருக்கலாம் எனக் கூறப்படுகிறது.

இக்கல்வெட்டில் திருகோணமலை சிறீ மத்ஸ்யகேஸ்வரம், ஈஸ்வரமுடையார் கோயில் என இரண்டு கோயில்கள் பற்றிய குறிப்புக்கள் உள்ளன. இவற்றை வைத்து, திருகோணமலை மத்ஸ்யகேஸ்வரத்து மூலஸ்தானம் தொடர்பாகவும், வேறொரு ஈஸ்வரம் தொடர்பாகவும் செய்யப்பட்ட ஓர் ஏற்பாட்டினைப் பதிவு செய்வதற்காகவே இக்கல்வெட்டு எழுதப்பட்டதாகப் பத்மநாதன் கருதுகிறார். 




</doc>
<doc id="265173" url="https://ta.wikipedia.org/wiki?curid=265173" title="முன்முடுகு வெண்பா">
முன்முடுகு வெண்பா

முன்முடுகு வெண்பா என்பது பிற்கால யாப்பு முறைகளில் ஒன்று. இதனைக் கடிகைமுத்துப் புலவர் பாடல்களில் காணலாம். கடிகைமுத்துப் புலவர் பாடல்களில் ஆறு பாடல்கள் மட்டும் முன்முடுகு வெண்பா என்னும் தலைப்பிட்டு அதன் கீழ்த் தரப்பட்டுப் பதிப்பிக்கப்பட்டுள்ளன. இந்தப் பாடல்கள் வெண்பாவுக்கு உரிய வெண்டளை தட்டுப்பட்டுச் செப்பலோசை குன்றியனவாக அமைந்துள்ளன. செப்பலோசை குன்றி முடுகிசை கொண்டு வெண்பாவைப் போல அமைந்த பாடல்களை முடுகு வெண்பா எனப் பெயரிட்டு வழங்கியுள்ளனர்.
<poem>கன்னிமுக நன்னிலவு கன்னலித ழின்னிலவு
பன்னுநகை வன்னமுலை பன்னிருகை - மன்னவநின்
மின்னயிலை யன்னவிழி மின்னலிடை பின்னுசடை
அன்னநடை யின்னவறி வாய். </poem>

இந்த வெண்பா செப்பலோசை குன்றாமல் வெண்பாவின் முன்பகுதியும் பின்பகுதியும் முடுகி வந்துள்ளன.

<poem>கன்னிமுக நன்னிலவு கன்னலித ழின்னிலவு
பன்னுநகை வன்னமுலை பன்னிருகை - மன்னவநின்
மின்னயிலை யன்னவிழி மின்னலிடை பின்னுசடை
அன்னநடை யின்னவறி வாய். </poem>

முடுகிசை என்பது நெடிலெழுத்து வராமல் முடுகி நடப்பது. இந்தப் பாடலில் தடித்த எழுத்துக்களில் காட்டப்பட்டுள்ளவை முடுகு ஓசை கொண்டவை. ஏனைய பாடல்களில் முன்னிரண்டு அடிகளில் மட்டும் முடுகிசை உள்ளதையும், வெண்பாவுக்கு உரிய செப்பலோசை குன்றி வருவதையும் விக்கி மூலத்தில் உள்ள பாடல்களில் காணலாம்.

வெங்கடேசு ரெட்டன் என்னும் தலைவன்மீது காதல் கொண்ட தலைவி ஒருத்தி பாடுகிறாள். அவனுக்குத் தன் அழகு இப்பட்டது என்று சொல்லிக்காட்டுகிறாள். இப்படிப்பட்ட என்னை நீ அடைவதற்கு என்ன தயக்கம் என்பது உட்பொருள். என் நெற்றி நல்ல நிலாவின் கன்னிமுகமாக, இளநிலா முகமாக, பிறைநிலா முகமாக இருப்பதைப் பார். என் இதழ் கன்னல் (கரும்பு) நிலவாக இருப்பதைப் பார். நான் பன்னுகின்ற புன்னகையைப் பார். அழகிய வன்னம் கொண்டு என் முலையைப் பார். நீ பன்னிரண்டு கைகளை உடைய முருக மன்னவனாகவே இருக்கிறாயே. உன் கையில் மின்னும் அயில் (வேல்) இருக்கிறது என்கிறாயா? அந்த வேல் போன்ற கண் என்னிடம் இருக்கிறதே. மின்னல் போல் ஒசியும் இடை இருக்கிறதே. பின்னிய சடை இருக்கிறதே. அன்னம் போன்ற நடை இருக்கிறதே. இன்ன பல என்னிடம் இருப்பதை நீ அறிவாயே. – என்கிறாள்.


</doc>
<doc id="265176" url="https://ta.wikipedia.org/wiki?curid=265176" title="பின்முடுகு வெண்பா">
பின்முடுகு வெண்பா

பின்முடுகு வெண்பா என்பது பிற்கால யாப்பு முறைகளில் ஒன்று. இதனைக் கடிகைமுத்துப் புலவர் பாடல்களில் காணலாம். கடிகைமுத்துப் புலவர் பாடல்களில் 111 பாடல்கள் பின்முடுகு வெண்பா என்னும் தலைப்பிட்டு அதன் கீழ்த் தரப்பட்டுப் பதிப்பிக்கப்பட்டுள்ளன. இந்தப் பாடல்கள் வெண்பாவுக்கு உரிய வெண்டளை தட்டுப்பட்டுச் செப்பலோசை குன்றியனவாக அமைந்துள்ளன. செப்பலோசை குன்றி முடுகிசை கொண்டு வெண்பாவைப் போல அமைந்த பாடல்களை முடுகு வெண்பா எனப் பெயரிட்டு வழங்கியுள்ளனர். 
<poem>ஆதரவாய் என்னருகில் அஞ்சலென்று வந்துநின்று
போதரவு செய்யும்எப் போதுமே - ஓதுதமிழ்ச்
சந்ததமு மலங்கிர் தஞ்செறிந்து நன்குயர்ந்து தங்கு
விந்தை கொண்டிலங்கு செந்தில்வேல். </poem>

இந்த வெண்பாவில் பின்னிரண்டு அடிகள் செப்பலோசை குன்றி முடுகி வந்துள்ளன. முடுகுதல் என்பது நெடில்-எழுத்து வராமல் ஓசை முடுகிவரப் பாடுவது.

வெங்கடேசு ரெட்டன் என்னும் தலைவன்மீது காதல் கொண்ட தலைவி ஒருத்தி பாடுகிறாள். அவன் முருகப்பெருமானாகவே வந்து தன்னை ஆட்கொள்வதாகப் பாடுகிறாள். அவன் ஆதரவாக என் அருகில் வந்து நிற்கிறான். அஞ்சாதே என்று சொல்லிக்கொண்டு நிற்கிறான். பின் போய்விடுகிறான். எப்போதும் இப்படிச் செய்கிறான். அவன் முருகனாகவே இருக்கிறான். முருகன் நான் ஓதும் தமிழுக்கு உரியவன். நாள்தோறும் அப்படி இருப்பவன். இலங்கி ஒளிர்பவன். நன்மையாகிய இதம் (இர்தம்) செய்பவன். என்னோடு செறிவாக நெருங்கி இருப்பவன். நன்றாக உயர்ந்து விளங்குபவன். விந்தையாக விளங்குபவன். காரணம் அவன் திருச்செந்தூரிலும் வேலை உயர்த்திக்கொண்டு விளங்குவதுதான். 


</doc>
<doc id="265179" url="https://ta.wikipedia.org/wiki?curid=265179" title="சீக்கியப் பேரரசு">
சீக்கியப் பேரரசு

சீக்கியப் பேரரசு (Sikh Empire), இந்தியாவில் கம்பெனி ஆட்சியின் போது, இந்தியத் துணை கண்டத்தில், மகாராஜா ரஞ்சித் சிங் 1799ஆம் ஆண்டில் லாகூரை வெற்றி கொண்டதின் தொடர்ச்சியாக நிர்மாணித்த சமயச் சார்பற்ற பேரரசாகும். சிதறிக் கிடந்த சீக்கிய சிற்றரசர்கள் ராஜா ரஞ்சித் சிங் தலைமையில் சீக்கியப் இப்பேரரசு 1799இல் துவங்கி, 1849 முடிய இயங்கியது. சீக்கியப் பேரரசு, தற்கால இந்தியா, பாகிஸ்தான் மற்றும் ஆப்கானிஸ்தானின் பகுதிகளைக் கொண்டது. இரண்டாம் ஆங்கிலேய-சீக்கியப் போருக்குப் பின்னர் சீக்கியப் பேரரசு வீழ்ச்சி அடைந்தது.

துராணிப் பேரரசின் அகமது ஷா துராணியால் அமிருதசரஸ் பல முறை தாக்கப்பட்டதால், சீக்கிய சமய அமைப்பினர் கல்ஷா எனும் படைப்பிரிவை உருவாக்கி, சீக்கிய குறுநில மன்னர்களை ஒன்றிணைத்து, ரஞ்சித் சிங் தலைமையில் 1799ஆம் ஆண்டில் சிறு அளவில் சீக்கிய அரசு உருவாக்கபட்டது.


1839இல் ரஞ்சித் சிங் மறைவுக்குப் பின்னர் சீக்கியப் பேரரசு பலமிழந்தது. இதனை பயன்படுத்தி, இந்தியாவில் கம்பெனி ஆட்சியினர் சீக்கியர்களுக்கு எதிராக 1845ஆம் ஆண்டில் நடந்த முதலாம் ஆங்கிலேய-சீக்கியப் போரில், சீக்கியர்கள் தோற்றனர்.

மீண்டும் 1849ஆம் ஆண்டில் நடந்த இரண்டாம் ஆங்கிலேய-சீக்கியப் போரில் தோல்வியுற்ற சீக்கியப் பேரரசு கலைக்கப்பட்டது. சீக்கிய பேரரசின் பகுதிகள், ஆங்கிலேயர்க்கு ஆண்டு தோறும் கப்பம் செலுத்தும் சீக்கிய சிற்றரசர்கள் கையில் ஆங்கிலேயர்கள் ஒப்படைத்தனர்.







</doc>
<doc id="265188" url="https://ta.wikipedia.org/wiki?curid=265188" title="அலி சினா">
அலி சினா

அலி சினா (Ali Sina) என்பவர் ஒரு ஈரானிய முன்னாள் முஸ்லீம். இஸ்லாமை வலுவாக விமர்சிக்கும் ஒரு விமர்சகராக செயல்படுகிறார். முன்னாள் முஸ்லீம்களுக்கான "ஃபெய்த் ஃபிரீடம் இண்டர் நேசனல்" என்ற அமைப்பின் நிறுவனர் ஆவார். 

இவர் ஈரானில் பிறந்து வளர்ந்தவர். பாக்கித்தான் மற்றும் இத்தாலியில் படித்தவர், இப்போது கனடாவில் வாழ்பவர். இஸ்லாம் பற்றி இவர் 1990 களில் மக்களிடையே விவாதத்தைத் தொடங்கினார். ஜெருசலேம் போஸ்ட் இதழ் வழியாக தன்கருத்துகளைக் கூறினார். ஜிகாத் என்று சில வெறிபிடித்த முஸ்லிம்களால் காட்டப்படும் சகிப்பின்மைக்கு குரான் போன்ற இஸ்லாமிய நூல்களே அடித்தளமாக இருப்பதாக கருதுகிறார். 
சினாவைப்பற்றி ஜெருசலம் போஸ்ட் என்ற இதழ் "சினா நடத்திவரும் பெய்த் பிரீடம் என்ற ஒரு இணையதளத்தில் தன்னைப்பற்றி - - இஸ்லாமின் மிகப்பெரிய எதிர்ப்பு பெற்ற உயிரோடு உள்ள நபர் தானே என்கிறார். அவரது அண்மைய புத்தகம் முகம்மதுவை பற்றி அறிவோம், என்ற பெயரில் முகமது நபியின் உளவியல் வாழ்க்கை வரலாற்றை நூலாக எழுதியுள்ளார். இதில் முகமது நபி மனக் கோளாறுகளால், தொடர்ந்து அவதிப்பட்டவர் அவை தற்காதல் ஆளுமைக் கோளாறு, பக்க மூளை வலிப்பு, ஆக்ரமிப்பு எண்ணக்-கட்டாயச் செயல் போன்ற இந்தக் கோளாறுகள் முகமது நபிக்கு இருந்ததாக அவர் கூறுகிறார்" என்று எழுதியுள்ளது.

சினா Faithfreedom.org என்ற வலை தளம் மூலமாக, முகமதுவின் நடவடிக்கை குறிப்புகளை பட்டியலிட்டு, முகமது ஒரு தற்காதலர், misogynist, கற்பழிப்புகளை செய்தவர், சின்னஞ்சிறு குழந்தையை தன் காம இச்சைக்கு பயன்படுத்தியவர், காமுகர், மக்களை கும்பல் கும்பலாக கொன்றவர், ஒரு வழிபாட்டுத் தலைவர், திட்டமிட்ட கொலைகாரர், பயங்கரவாதி, வெறிகோண்ட மனிதர், வழிப்பறி கொள்ளைக்காரர் என குறிப்பிட்டு, அவரது குற்றச்சாட்டுகள் பொய் என நிரூபிக்கும் எவருக்கும் $ 50,000 பரிசாக வழங்கப்படும் என்று அறிவித்துள்ளார்.

அக்டோபர் 2010 அன்று ஜெர்மனியில் சுதந்திரக் கட்சியின் தொடக்க நாளின் போது நெதர்லாந்தின் மூன்றாவது பெரிய கட்சியின் தலைவரான கிரீட் வைல்டர்ஸ் தனது உரையில், அலி சினா, கனடாவில் வசிக்கும் ஒரு ஈரானிய இஸ்லாமிய எதிர்பாளர், ஒரு பொன் விதி உள்ளது என்று சுட்டி அது ஒவ்வொரு மதத்தின் இதயமாக அமைந்துள்ளது அது நம்மை பிறர் எவ்வாறு நடத்தவேண்டும் என்று விரும்புகிறோமோ, அவ்வாறே பிறரை நாம் நடத்தவேண்டும் என்பதாகும். இஸ்லாமியம் இவ்வாறு நடந்து கொள்வதில்லை தங்க விதியை பின்பற்றுவதில்லை. தங்களுடைய உரிமையை கேட்கும் ஆனால் பிறருக்கு அதை தருவதில்லை. இதுவே இஸ்லாமை தான் எதிர்க்கக் காரணம் என்கிறார் அலிசினா. மேலும் இஸ்லாம் ஒரு மதம் இல்லை, ஆனால் அது மதம் என்ற புனைவில் உள்ள ஏகாதிபத்தியம் மற்றும் ஆதிக்கத்தின் ஒரு அரசியல் சித்தாந்தம். இதனாலேயே அது வன்முறையாளர்களை ஈர்க்கிறது என்கிறார்" ’”

சீர்திருத்த இஸ்லாம் என்பது சாத்தியமற்றது. இதை பிற மதங்களை சீர்திருத்தியதுபோல் சீர்திருத்த இயலாது என்கிறார்.


</doc>
<doc id="265198" url="https://ta.wikipedia.org/wiki?curid=265198" title="அல்-உயூன்">
அல்-உயூன்

அல்-உயூன் அல்லது லஅயூன் ("Laayoune", ; அரபு மொழி: "", தமிழாக்கம்: "ஊற்று") பிணக்கிலுள்ள ஆட்புலமான மேற்கு சகாராவிலுள்ள பெரிய நகரமாகும். தற்கால நகரத்தை 1938இல் எசுப்பானிய குடியேற்றவாதி "அன்டோனியோ டெ ஓரோ" நிறுவியதாகக் கருதப்படுகின்றது. 1940இல் இதனை எசுப்பானிய சகாராவின் தலைநகராக அறிவித்தது. தற்போதைய மொராக்கோ அரசின் "லாயூன்-பூய்தொர்-சாகியா அல் அம்ரா" வலயத்தின் தலைநகராக விளங்குகின்றது.

வறண்ட ஆறான "சகுய்யா அல் அம்ரா" இந்நகரை இரண்டாகப் பிரிக்கின்றது. ஆற்றின் தென்கரையில் உள்ளது எசுப்பானியர்களால் கட்டமைக்கப்பட்ட பழைய நகராகும். இங்கு அவர்கள் காலத்து பேராலயமொன்று இன்றும் இயக்கத்தில் உள்ளது. இதன் பாதிரிமார்கள் இந்த நகரத்திற்கும் மேலும் தெற்கிலுள்ள தாக்ளாவிற்கும் சேவை புரிகின்றனர். 

1976 முதல் மேற்கு சகாராவை தனது நாட்டங்கமாக கோரிய மொரோக்கோ இந்த நகரை கைப்பற்றி ஆண்டு வருகின்றது. அல்சீரியா ஆதரவளிக்கும் "போலிசரியோ முன்னணி" மேற்கு சகாராவின் விடுதலைக்குப் போராடி வருகின்றது. இந்த அணி லாயூனை ஆக்கிரமிக்கப்பட்ட தலைநகராகக் கருதுகின்றது.

லாயூன் நகரத்தின் மக்கள்தொகை 196,331 ஆகும். இதுவே மேற்கு சகாராவிலுள்ள மிகப்பெரிய நகரமாகும். பொருளாதார மையமாக வளர்ந்துவரும் லாயூனின் மக்கள்தொகையில் ஐந்தில் ஒருவரே மேற்கு சகாராவின் பழங்குடிகளான சகாராவினராக உள்ளனர்; ஏனையவர்களில் பெரும்பகுதியினர் வடக்கிலிருந்து அரசு தரும் சலுகைகளுக்காகவும் அரசுப் பணி நிமித்தமாகவும் குடிபெயர்ந்துள்ள மொராக்கோவினராகும்.

இந்நகரை மொரோக்கோ கைப்பற்றியது முதல் இது மீன்பிடித் தொழிலுக்கும் பாசுபேட்டு சுரங்கங்களுக்கும் மையமாக விளங்குகின்றது. 2010இல் ஐரோப்பாவுடன் ஆழ்கடல் மீன்பிடிப்பதற்கான புதிய உடன்பாட்டை ஏற்படுத்தியது. உள்ளூர் மக்களின் ஆதரவைப் பெற மொராக்கோ நகரக் கட்டமைப்பிலும் வட்டார வளர்ச்சியிலும் பெரிதும் முதலீடு செய்துள்ளது.

அரசியல் நிலைப்பாடாக மொராக்கோ பல்லாண்டுகளாகவே மேற்கு சகாரா தனது ஆட்பகுதியில் இருந்து வந்ததாக உரிமை கோரி வருகின்றது. மூரித்தானியாவும் மேற்கு சகாராவிற்கு உரிமை கொண்டாடியபோதும் நீண்ட காலமாகவே மொராக்கோ இப்பகுதியை தனது கட்டுப்பாட்டில் வைத்துள்ளது. அல்சீரியாவின் ஆதரவைப் பெற்றுள்ள போலிசரியோ முன்னணி மொராக்கோ இராணுவத்துடன் போரிட்டு வருகின்றது; இப்பகுதிக்கு சகாராவிய அரபு சனநாயகக் குடியரசு என இறையாண்மை வேண்டுகின்றது. 16 ஆண்டுகள் சண்டைக்குப் பின்னர் 1991இல் போலிசரியோ முன்னணிக்கும் மொராக்கோவிற்கும் இடையே ஐ.நா. போர்நிறுத்தத்தை ஏற்படுத்தியுள்ளது. இருப்பினும் 1999க்கும் 2005க்கும் இடையே அவ்வப்போது கிளர்ச்சிகள் நடைபெற்று வந்தன.

இந்த போர்நிறுத்தத்தை கண்காணிக்கும் ஐ.நா. குழுவின் தலைமையகம் இந்த நகரில் உள்ளது. 2010இல் இப்பகுதிக்கு முடிந்தளவில் தன்னாட்சி வழங்க ஐ.நா. மொராக்கோ, போலிசரியோ குழுக்களிடையே பேச்சுவார்த்தைக்கு ஏற்பாடு செய்தனர்; இதில் அல்சீரியாவும் மூரித்தானியாவும் அலுவல்முறை நோக்கர்களாகப் பங்கேற்க உடன்பட்டுள்ளனர்.

லாயூன் (அல்-ஐயூன்) வளைகுடா ஓடையால் மிதமாக்கப்பட்ட பாலைவன வானிலையைக் கொண்டுள்ளது. ஆண்டுச் சராசரி வெப்பநிலை 20°C ஆகவுள்ளது.



</doc>
<doc id="265203" url="https://ta.wikipedia.org/wiki?curid=265203" title="ராதா ரீஜண்ட் ஹோட்டல், சென்னை">
ராதா ரீஜண்ட் ஹோட்டல், சென்னை

ராதா ரீஜென்ட் சென்னை, இதற்கு முன்பு பார்க் இன் என்று அழைக்கப்பட்டுவந்த நான்கு நட்சத்திர மதிப்பு கொண்ட ஒரு ஹோட்டலாகும். இது இந்தியாவின் சென்னையில் உள்ள அரும்பாக்கத்தில் அமைந்துள்ளது. இந்தியாவில், சரோவர் ஹோட்டல்கள் மற்றும் ரிசோர்ட்ஸின் இரண்டாவது ஹோட்டல் இதுவாகும். சென்னையில் இன்னர் ரிங்க் சாலையில் முதன் முதலாகத் தொடங்கப்பட்ட நட்சத்திர ஹோட்டல் இதுவாகும். சென்னையின் முதன்முதலாக ஜியோஃப்ரேய்ஸ் எனும் பொதுவிடுதியினை 2001 ஆம் ஆண்டில் திறந்ததும் ராதா ரீஜென்ட் ஹோட்டலாகும்.

171 ஜவஹர்லால் நேரு சாலை, இன்னர் ரிங்க் சாலை, அரும்பாக்கத்தில் ராதா ரீஜென்ட் ஹோட்டல் அமைந்துள்ளது. ராதா ரீஜென்ட் ஹோட்டலில் இருந்து, வாழ்க்கையை மாற்றக்கூடிய தேவாலயம் சுமார் இரண்டு கிலோ மீட்டர் தொலைவிலும், 125 ஆண்டுகள் பழமைவாய்ந்த வடபழனி முருகன் கோவில் சுமார் இரண்டு கிலோ மீட்டர் தொலைவிலும் அமைந்துள்ளது. சுற்றுலாப் பயணிகள் இந்த இடங்கள் மட்டுமல்லாது, இதனருகில் அமைந்து பிற சுற்றுலாத்தலங்களையும் காண வேண்டியது அவசியம். ஹோட்டலில் இருந்து அனந்த பத்மநாப சுவாமி கோவில் (1962 இல் கட்டப்பட்டது), வண்டலூர் விலங்கியல் பூங்கா மற்றும் வரலாற்றுச் சிறப்புமிக்க அர்மெனியன் தேவாலயம் ஆகியவை காண்பதற்குரிய சுற்றுலாத் தலங்களாகும்.

ராதா ரீஜென்ட் ஹோட்டலுக்கு அருகே அமைந்திருக்கும் போக்குவரத்து வசதிகள் பின்வருமாறு:
சென்னை சர்வதேச விமான நிலையம் – 14 கிலோ மீட்டர் (தோராயமாக)
சென்னை சென்ட்ரல் ரயில் நிலையம் – 11 கிலோ மீட்டர் (தோராயமாக)

1997 ஆம் ஆண்டில் திறக்கப்பட்ட இந்த ஹோட்டல் 91 அறைகளைக் கொண்டிருந்தது. அதில் 62 சுப்பீரியர் அறைகளும், 23 எக்ஸ்கியூட்டிவ் அறைகளும், 6 சூட்களும் அடங்கும். ஹோட்டலில் அமைந்துள்ள உணவகங்களில் முக்கிய வராந்தாவில் அமைந்துள்ள காஃபி கடை, பல்வகை உணவு விடுதி மற்றும் 2004 ஆம் ஆண்டில் திறக்கப்பட்ட ஓரியண்டல் வகைகளின் உணவகம்,ஜியோஃப்ரேய்ஸ் பொது விடுதி மற்றும் 2004 ஆண்டில் தொடங்கப்பட்ட பார், கூட்ட அரங்குகள் ஆகியவை அடங்கும். இந்த ஹோட்டலில் மொத்தம் ஆறு கூட்ட அரங்குகள் உள்ளன. அவற்றின் மொத்த பரப்பளவு 6,500 சதுர அடிகள் ஆகும். 2013 ஆம் ஆண்டில் ஹோட்டலின் 20,000 சதுர அடிகள் பரப்பளவு கொண்ட தோட்ட விருந்து புல்வெளியில், ஒரே நேரத்தில் 3000 விருந்தினர்களுக்கு இடமளிக்க முடியும். சுமார் 150 நான்கு சக்கர வாகனங்களை நிறுத்தும் அளவிற்கு இடவசதிகள் வாகன நிறுத்துமிடத்தில் உள்ளன. ஹோட்டல் கட்டிடத்தின் மொத்த உயரம் சுமார் 50 அடி (15 மீட்டர்) ஆகும். ஜே ரமணன் என்பவரால் 1997 ஆம் ஆண்டு ஹோட்டலின் உட்புற வடிவமைப்பு வேலைகள் மேற்கொள்ளப்பட்டன. 2004 ஆம் ஆண்டில் கிழக்கத்திய பிளாசம் வகையிலான வடிவமைப்பினை மும்பையினை அடிப்படையாகக் கொண்ட பிரகாஷ் மங்கர் மற்றும் அசோசியேட்ஸ் குழு செய்தனர். ராதா ரீஜென்ட் ஹோட்டல்கள் பெங்களூரில் இரு, மூன்று நட்சத்திர ஹோட்டல்களைத் திறந்துள்ளனர். அவை: ராதா ஹோம்டெல் (வைட்ஃபீல்ட், பெங்களூர் 2005) மற்றும் ராதா ரீஜென்ட் ஹோட்டல் (பெங்களூர், எலெக்ட்ரானிக் நகரம், 2008). முதலில் கூறப்பட்ட ஹோம்டெல் ரக ஹோட்டல் சரோவர் ஹோட்டல்கள் மற்றும் ரிசோர்ட்ஸின் முதல் ஹோம்டெல் ஹோட்டலாகும்.

2004 ஆம் ஆண்டின் சரோவர் பார்க் பிளாசா சிறந்த ஹோட்டலுக்கான விருதினை சரோவர் ஹோட்டல்கள் மற்றும் ரிசோர்ட்ஸ் குழுமம் வழங்கியது.


</doc>
<doc id="265211" url="https://ta.wikipedia.org/wiki?curid=265211" title="எம்ஜிஎம் கிராண்ட் லாஸ் வேகாஸ்">
எம்ஜிஎம் கிராண்ட் லாஸ் வேகாஸ்

எம்ஜிஎம் கிராண்ட் லாஸ் வேகாஸ் ஹோட்டல், சூதாட்டங்கள் நடைபெறும் ஹோட்டல் வகையினைச் சேர்ந்தது. இது நெவாடாவின், பாராடைஸில் உள்ள லாஸ் வேகஸ் ஸ்ட்ரிப்பில் அமைந்துள்ளது. அறைகளின் எண்ணிக்கையின் அடிப்படையில் உலகின் மிகப்பெரிய ஹோட்டல்களின் வரிசையில் இரண்டாம் இடத்தில் எம்ஜிஎம் கிராண்ட் லாஸ் வேகாஸ் ஹோட்டல் உள்ளது. அத்துடன் அமெரிக்காவின் மிகப்பெரிய ஹோட்டல்களின் வரிசையில் முதலிடத்தில் இந்த ஹோட்டல் இடம்பிடித்துள்ளது. 1993 ஆம் ஆண்டில் எம்ஜிஎம் கிராண்ட் லாஸ் வேகாஸ் ஹோட்டல் திறக்கப்பட்டபோது உலகின் மிகப்பெரிய ஹோட்டல்களின் வரிசையில் முதலிடத்தில் இருந்தது.

இது எம்ஜிஎம் ரிசோர்ட்ஸ் இன்டர்நேஷனல் நிறுவனத்திடம் இந்த ஹோட்டலின் உரிமை மற்றும் செயல்பாட்டு அதிகாரங்கள் உள்ளன. இந்த ஹோட்டலின் 30 வது அடுக்கு மாடி 293 அடி உயரத்தில் (89 மீட்டர்) அமைந்துள்ளது. இந்த கட்டிடத்தில் ஐந்து வெளிப்புற நீச்சல் குளங்கள், ஆறுகள் மற்றும் நீர்வீழ்ச்சிகள் ஆகியவை அடங்கும். இவை மட்டும் சுமார் 6.6 ஏக்கர் பரப்பளவினை ஆக்கிரமிப்பு செய்துள்ளன. சுமார் 3,80,000 சதுர அடிகள் (35,000 சதுர மீட்டர்கள்) பரப்பளவில் எம்ஜிஎம் கிராண்ட் கார்டன் ஏரினா, கிராண்ட் ஸ்பா மற்றும் பெரிய மாநாட்டு மையம் போன்றவை அமைந்துள்ளன. 

இவை தவிர பல்வேறு வகையிலான கடைகள், இரவு நேர கூட்ட அரங்குகள், உணவகங்கள் மற்றும் மிகப்பெரிய சூதாட்ட அரங்கு போன்றவையும் இந்த ஹோட்டலில் அமைந்துள்ளது. இவை சுமார் 1,71,500 சதுர அடிகள் (15,930 சதுர மீட்டர்கள்) பரப்பளவில் அமைந்துள்ளன.

அருகருகே அமைந்துள்ள இரு இணைப்புகளுக்கு தெருவழியாக பாதசாரிகளை கடக்கவிடாமல், தலைக்கு மேல் உருவாக்கப்பட்ட பாலம் வழியே செல்லுமாறு உருவாக்கியுள்ளனர்.

மெரினா ஹோட்டல் 3805 லாஸ் வேகாஸ் பௌலேவார்ட்டில் அமைந்துள்ளது. இந்த ஹோட்டல், 1975 ஆம் ஆண்டில் 714 அறைகள் கொண்ட ஹோட்டல் மற்றும் சூதாட்ட மையமாக திறக்கப்பட்டது. 1989 ஆம் ஆண்டில், கிர்க் கெர்கோரியன் எம்ஜிஎம் கிராண்டினை நிறுவுவதற்காக மெரினா ஹோட்டல் மற்றும் டிரோபிகானா கவுன்ட்டி கிளப் இரண்டையும் வாங்கினார். அப்போது மெரினா ஹோட்டலானது, எம்ஜிஎம்-மெரினா ஹோட்டல் என்று அழைக்கப்பட்டது.
மெரினா ஹோட்டல் நவம்பர் 30, 1990 இல் மூடப்பட்டு, அக்டோபர் 7, 1991 இல் புதிய சூதாட்ட ஹோட்டல் கட்டிட்த்திற்காக, மெரினா ஹோட்டலின் அடிப்பகுதி அழிக்கப்பட்டது. முதன்மை ஹோட்டல் கட்டிடத்தின் மேற்குப் பகுதியின் முடிவில் மெரினா ஹோட்டல் கட்டிடத்தின் பகுதிகள் இன்றளவும் எஞ்சியுள்ளன.

மிகப்பெரிய ஹோட்டல் என்பதால் பல்வேறு திரைப்படங்களில் எம்ஜிஎம் கிராண்ட் லாஸ் வேகாஸ் ஹோட்டல் விதவிதமான காட்சியமைப்பில் பயன்படுத்தப்பட்டுள்ளது. 
1. 1996 ஆம் ஆண்டில், குத்துச்சண்டை நகைச்சுவையான கிரேட் வைட் ஹைப் படம்.
2. ஓசியன்ஸ் லெவன் படத்தில் டேனி ஓசியன் கொள்ளையடிக்கும் சூதாட்ட அரங்குகளில் எம்ஜிஎம் கிராண்ட் லாஸ் வேகாஸ் ஹோட்டலும் ஒன்று. லென்னொக்ஸ் லுவிஸ் மற்றும் வ்லாடிமிர் க்ளிட்ஷ்க்ப் இடையே நடைபெறும் உலக வீரனுக்கான குத்துச்சண்டையில் மேடையில் காட்டப்படும்படியான காட்சி. 
3. வேகாஸ் வேகாஷன்ஸ் படத்தின் இறுதிக் காட்சியில் கிளார்க் க்ரிஸ்வோல்ட் மற்றும் அவரது குடும்பம் கெனோ விளையாட்டினை விளையாடும்போது காட்டப்படும்.
4. எம்ஜிஎம் கிராண்ட் மற்றும் அதன் பழைய நுழைவு வாயில், புது லாஸ் வேகாஸாக கேஸினோ திரைப்படத்தில் காட்டப்பட்டது. இப்படம் 1995 இல் வெளியானது.
5. ‘த அமேசிங்க் ரேஸ் 15’ மற்றும் ‘த அமேசிங்க் ரேஸ் 24’ ஆகிய படங்களில் எம்ஜிஎம் கிராண்ட் காட்சியளிக்கப்பட்டுள்ளது.

ஹோட்டலின் அறைகள் பல்வேறு கட்டிடங்களில் அமைக்கப்பட்டுள்ளன. 
முதன்மை ஹோட்டல் கட்டிடம் 5044 அறைகளைக் கொண்டுள்ளது.
எம்ஜிஎம் கிராண்டின் ஸ்கைலாஃப்ட்ஸ், ஏஏஏ ஐந்து வைர மதிப்பு கட்டிடம், ஃபோர்ப்ஸ் ஐந்து நட்சத்திர ஹோட்டல் ஆகிய இரண்டும் முதன்மை கட்டிடத்தின் உயர்மாடிகளில் உள்ளன. 
எம்ஜிஎம் கிராண்டில் மாளிகைகளாக சுமார் 29 கட்டிடங்கள் மிக முக்கியமானவர்களுக்காக ஒதுக்கப்பட்டுள்ளன.

கம்பியில்லா இணையச் சேவை, குளிரூட்டப்பட்ட அறை, உணவகம், பார், அறைச் சேவை, இணையம், வணிக மையம், நீச்சல் குளம் மற்றும் உடற்பயிற்சி செய்யும் இடம் போன்றவை இங்கு அளிக்கப்படும் அடிப்படை வசதிகள் ஆகும்.

இங்கு பார் மற்றும் உணவக வசதிகள் உள்ளன.

வணிக மைய வசதிகள் வழங்கப்படுகிறது.

24 மணிநேர வரவேற்பறை, அறைச் சேவை மற்றும் பண பரிமாற்றம் போன்ற வசதிகள் இங்கு வழங்கப்படுகின்றன.

பரிசுப்பொருட்களுக்கான கடை மற்றும் தானியங்கி பணம் வழங்கும் இயந்திரம் இங்கு அளிக்கப்படும் வசதிகளாகும்.

சூதாட்டம், உடற்பயிற்சி செய்யுமிடம், இரவு நேர கூட்ட அறைகள், ஸ்பா, அழகுக்கலை மற்றும் முடிதிருத்துமிடம், மசாஜ் செய்யுமிடம், உடல்நிலை நலத்திற்குரிய அரங்குகள், வணிக வளாகம், கடைவீதி போன்ற வசதிகள் இங்கு அளிக்கப்படுகின்றன.

வாகனங்கள் நிறுத்துமிடம், இலவச நிறுத்துமிடம், கார் நிறுத்தும் பணியாட்கள் ஆகிய வசதிகள் இங்கு வழங்கப்படுகின்றன.

வெளிப்புற குளம் வசதி இதர வசதிகளில் அளிக்கப்படுகிறது.


</doc>
<doc id="265214" url="https://ta.wikipedia.org/wiki?curid=265214" title="கா. செ. நடராசா">
கா. செ. நடராசா

பண்டிதர் கா. செ. நடராசா (21 மார்ச் 1930 - 27 சூன் 2006) இலங்கைத் தமிழ் எழுத்தாளரும், ஆசிரியரும், கவிஞரும் ஆவார். இணுவையூர் செ. நடராசன் என்ற பெயரில் எழுதியவர்.

இவர் யாழ்ப்பாணம் இணுவில் என்ற ஊரில் வாழ்ந்த செல்லையா சீனிக்குட்டி தம்பதிகளுக்கு மூத்த புதல்வனாகப் பிறந்தார். இவர் தனது ஆரம்பக்கல்வியைத் தனது பெரிய தந்தையராகிய சேதுலிங்கச்சட்டம்பியாரிடம் திண்ணைப்பள்ளிக்கூடத்திற் கற்றார். பின்னர் இணுவில் சைவமகாஜனாக் கல்லூரியிற் தனது கல்வியைத் தொடர்ந்தார். பாடசாலை நேரம் தவிர்ந்த மற்றைய நேரங்களிற் தந்தையாருக்குத் துணையாக வேளாண்மையிலும், சுருட்டுத் தொழிலிலும் ஈடுபட்டார்.

தனது மாமனாராகிய வடிவேற் சுவாமிகளிடம் வேதாந்தம், உபநிடதம், கைவல்யம், தமிழ்க்காவியங்கள், நளவெண்பா, திருக்குறள் ஆகியவற்றைக் கற்றுத் தேர்ந்தார். சேதுலிங்கச் சட்டம்பியாரிடம் சைவசித்தாந்தம், தமிழ்  இலக்கண, இலக்கியங்களைக் கற்றார். 11ஆம் வயதில் நடனக்கலைஞர் ஏரம்பு சுப்பையாவிடம் தாளக்காவடியாட்டத்தை முறையாகக் கற்றுக்கொண்டார். தனது இருபதாவது வயதில், வண்ணார்பண்ணை நாவலர் பாடசாலை ஆசிரியர் வித்துவான் சுப்பையாபிள்ளை, பண்டிதர் வித்துவான் இ. திருநாவுக்கரசு, பண்டிதர் இ. இராசலிங்கம் ஆகியோரிடம் பண்டிதர் சோதனைக்குரிய பாடங்களைக் கற்றார். பண்டிதர் தேர்விலும் சித்தி பெற்றார். கொழும்பு தமிழ் சங்கச் செயலாளர் தமிழவேள் கா. கந்தசாமி அவர்களிடம் சிலப்பதிகாரத்தைக் கற்றார். 1968 இல் வெளிவாரியாகத் தனது பட்ட மேற்படிப்பைத்  தொடங்கினார். 1972 இல் பேராதனைப் பல்கலைக்கழகத்தின் இளங்கலைப் பட்டம் பெற்றார்.

1952 ஆம் ஆண்டு ஆசிரியராக நியமனம் பெற்று மலையகம் சென்று டிக்கோயாவிலுள்ள இன்வரித் தமிழ் கலவன் பாடசாலையில் தனது ஆசிரியப் பணியை ஆரம்பித்தார். கற்பித்தல் நேரம் தவிர்ந்த மிகுதி நேரத்தைத் தமிழ் மக்களின் முன்னேற்றத்திற்காகவும், மலைய மக்களிடையே சமய,சமூக,கல்வித்துறைகளில் விழிப்புணர்வினை ஏற்படுத்தினார்.

1965 இல் ஆசிரியர் பயிற்சிக்காக கொழும்புத்துறை ஆசிரியர் பயிற்சிக் கலாசாலைக்குச் சென்றார். பயிற்சியை முடித்துக் கொண்டு பயிற்றப்பட்ட தமிழாசிரியராக மீண்டும் 1967 ஆம் ஆண்டு பூண்டுலோயா மகா வித்தியாலயத்தலும், 1968 இல் லிந்துலை சிங்கள தமிழ் மகா வித்தியாலயத்திலும் தனது பணியைத் தொடர்ந்தார். 1974 இல் கோப்பாய் கிறித்தவ கல்லூரியில் ஆசிரியராக நியமனம் பெற்றார்.

இவர் அரசியலிலும் ஈடுபாடு கொண்டவர். 1956 ஆம் ஆண்டு இணுவில் கந்தசுவாமி கோயில் முன்றலில் தமிழரசுக் கட்சியின் இளைஞர் மகாநாடு ஒன்று நடைபெற்றது தமிழர்களுடைய சுய நிர்ணய உரிமைக் கோரிக்கையை முன் வைத்து காங்கேசன்துறையிலிருந்து திருகோணமலை வரை பாதயாத்திரை நடத்தப்பட்டது. அதன்படி இணுவிலில் இருந்தும் புறப்பட்ட இளைஞர் அணியுள் ஒருவராக நடராசாவும் இணைந்து கொண்டார். மலையகத்தின் பல இடங்களிலும் சொற்பொழிவுகளை ஆற்றினார். இவர் மக்களிடையே ஆற்றிய சொற்பொழிவுகளில் வலியுறுத்தப்பட்ட கருத்துக்களே "தமிழா விழித்தெழு" என்னும் நூலாக உருவாக்கம் பெற்றது.

நடராசா ஒரு சிறந்த பேச்சாளராகவும் விளங்கினார். 1960, 1961 ஆம் ஆண்டுகளில் சிலப்பதிகாரம் பற்றியதோர் தொடர் சொற்பொழிவினை அட்டன் ஐலன்சு கல்லூரியில் நிகழ்த்தி வந்தார். இச்சொற்பொழிவுகளை மலையகத்தில் இருந்து வெளிவந்த "குறுஞ்சி மலர்" என்னும் பத்திரிகை பிரசுரித்து வந்தது. சிலப்பதிகாரம் பற்றிய இந்தச் சிந்தனைகள் "இளங்கோவின் கனவு" என்ற நூலாக வெளிவந்தது. இக்காலத்தில் நாவலப்பிட்டியில் நா. முத்தையா ஆசிரியராக இருந்த ஆத்மஜோதி என்ற சஞ்சிகையில் சமயக்கட்டுரைகள் பலவற்றை எழுதியுள்ளார். இலங்கை வானொலியில் கிராமசஞ்சிகை நிகழ்ச்சியில் கலந்து கொண்டு நாட்டார் வாழ்வியல் என்ற நிகழ்விலும், சமூக சாகரம் போன்ற நிகழ்விலும் கலந்து கொண்டு தொடர் உரையாற்றியுளார். சைவநற்சிந்தனை வழங்கியுள்ளார். இசைச்சித்திரங்களையும் எழுதியுள்ளார்.  

1961 ஆம் ஆண்டு  இணுவிலைச் சேர்ந்த கந்தையா பொன்னம்மா தம்பதிகளின் புதல்வி பரமேசுவரியை சீர்திருத்த முறையில் மணந்து கொண்டார். இவர்களுக்கு குமரன், கார்த்தியாயினி, குருபரன், கார்த்திகேயன் ஆகிய பிள்ளைகள் உள்ளனர்.

1987 இல் இந்திய இராணுவத்தின் வருகையால் இணுவில் மருதனார்மடத்தில் இருந்த இவருடைய இல்லம் இராணுவத்தினரின் இருப்பிடமாகியது. இவர் தன் இருப்பிடத்தை விட்டுப் புலம் பெயர்ந்து கொழும்பிற்குச் சென்றார். இங்கு இந்து கலாசார அமைச்சு வெளியிட்ட இந்துக் கலைக்களஞ்சியத்திற்குக் கட்டுரைகளை எழுதினார். இவர் எழுதிய தெட்சணகைலாய புராணத்திற்கான உரையை இந்து கலாசார அமைச்சு வெளியிட்டது. 2001 இல் திருச்சியில் நடைபெற்ற திருக்குறள் மகாநாட்டிற்குக் கட்டுரை சமர்ப்பித்து ஆய்வரங்கிலும் கலந்து கொண்டுள்ளார். 2006 சூன் 27 இல் காலமானார்.



</doc>
<doc id="265221" url="https://ta.wikipedia.org/wiki?curid=265221" title="தகைமை இயல்பு">
தகைமை இயல்பு

தகைமை இயல்பு "(Adaptive behavior)" என்பது உயிரினங்கள் தமமை சூழலுக்கு ஏற்றவாறு தகவமைத்துக் கொண்டு புதிய வடிவம் பெறுவதை குறிப்பதாகும். 

உயிரினங்களின் உயிர்ப்பில் வெற்றிகரமான மீளுற்பத்தியில் தகைமை இயல்பு நேரடியாகவோ அல்லது மறைமுகமாகவோ ஒரு முக்கிய பங்காற்றுகிறது. அந்தவகையில் தகவமைவு இயற்கைத் தேர்வின் உள்ளாற்றலாக இருக்கிறது. இனப் பெருக்கத்திற்கு இணக்கமாக இருத்தல் உட்பட புலத் தற்காப்பிற்கும், எதிராளிகளிடமிருந்து தற்காக்கவும் பலமிக்க ஆணைத் தேர்வு செய்வதே பெண்மையின் பொதுவான பண்பு.

இன்னொரு வகையில், சமன் உற்பத்தியில் தகவமைவற்ற நடத்தையே ஒரு இயல்பான நடத்தையாகவும் (அ) தனிக்கூறாகவும் இருக்கிறது. தனிப்பட்ட உயிர்ப்பத்தியில் (அ) வெற்றிகரமான மீளுற்பத்தியில் (பழைய) உறவிற்கு இணக்கமற்றிருப்பதும், உறவில்லாத (புதிய) இளமையுடன் தகவமைவதும், படிநிலை ஆதிக்கத்திற்குத் துணைக்கூறாக இருப்பதும் இவற்றின் பொதுமை நடத்தையாக இருக்கும்.

சுற்றுச்சூழல் பிரச்சனைகள் தொடர்கிறபோது உயிர்த்திருத்தலில் (அ) மீளுற்பத்தியில் காணப்படும் தீர்வைத் தகவமைவு என்று புரிந்து கொள்ளலாம். பொதுவாக தனித்த வேறுபாடுகள் மரபுரீதியான, மரபுரீதியற்ற தகவமைவு நடத்தையின் ஊடாகவே எழும். உயிர்களின் தகவமைவு நடத்தைகளில் பரிணாமம் செலுத்திய தாக்கம் என்ன என்பது இவ்விரண்டிலும் நிரூபிக்கப்பட வேண்டும். மரபுரீதியாகத் தான் தகவமைகிறது என்றாலும் அதிலும் கருத்து மாறுபாடுகள் நீடித்து வருகின்றன.

பரிணாமச் செயல்பாட்டின் வழியாக உயிர்த் தொகுதியில் மாற்றம் நிகழ்கிறது. உயிர்த் திரளினுள் ஒவ்வொரு தனித்த உயிருக்கும் குறிப்பிட்ட சூழலைப் பொறுத்து தனித்துவமான பங்கு உண்டு. பொதுவாக சூழல்கூறு என்றியப்படும் இது குறிப்பிட்ட சூழலில் அக்கூறு பிற உயிர்த்த மூலகங்களோடு எத்தகைய உறவு கொள்கிறது என்பதை வைத்து அதன் தன்மை அறிப்படுகிறது. ஒரு மூலகம் தனது சூழல் கூறினை வளர்ப்பதற்கு பல தலைமுறைகளாக புறச்சூழலுடன் வெற்றிகரமாகத் தன்னைத் தகவமைத்துக் கொள்ள வேண்டும். புறச் சூழலில் ஏற்படும் மாற்றங்களுக்கு ஏற்ப மூலகத்தின் சூழல்கூறு ஆக்கமடையும். தனது முந்தை ஞானத்தை உயர்த்திக் கொள்ள தனது தகமைவு நடத்தையைப் பயன்படுத்த முடிந்த உயிரி தான் இயற்கையில் வெற்றி பெற்றிருக்கிறது. இவ்வுயிரி தான் தனது உயிர்ப்பைத் தக்க வைத்துக் கொண்டு மீளுற்பத்தியையும் வெற்றிகரமாகச் செய்து கொண்டு வருகிறது.


</doc>
<doc id="265222" url="https://ta.wikipedia.org/wiki?curid=265222" title="பாங்காக் ஏர்வேஸ்">
பாங்காக் ஏர்வேஸ்

பாங்காக் ஏர்வேஸ், பாங்காக்கின் சடுசக் மாவட்டத்தின், விபாவடி ரங்க்சிட் சாலையினை அடிப்படையாகக் கொண்டு செயல்படுகிறது. கால அட்டவணைப்படி, தாய்லாந்து, வங்கதேசம், கம்போடியா, சீனா, ஆங்காங், லௌஸ், மாலத்தீவுகள், பர்மா, இந்தியா மற்றும் சிங்கப்பூர் ஆகிய நாடுகளுக்கு தனது விமானச் சேவையினை செயல்படுத்துகிறது. இதன் முக்கியத் தலைமையகம் பாங்காக்கில் உள்ள சுவர்ணபூமி விமான நிலையம் ஆகும். பாங்காக் கிளாஸ் எஃப்சி, சியாங்க்ரை யுடிடி, சியாங்க் மை எஃப்சி, ட்ராட் எஃப்சி மற்றும் பாங்காக் கிறிஸ்டியன் கல்லூரி எஃப்சி ஆகியவற்றின் பாங்காக் ஏர்வேஸ் அலுவலக ரீதியான விளம்பரதாரராக பாங்காக் ஏர்வேஸ் உள்ளது.

விமானச் சேவைகளைத் தர வரிசைப்படுத்தும் நிறுவனமான ஸ்கைடிராக்ஸ் பாங்காக் ஏர்வேஸ் விமானச் சேவைக்கு உயர்ந்த தரத்தினை அளித்துள்ளது. தற்போது நான்கு நட்சத்திர மதிப்பினை ஸ்கைடிராக்ஸ் பாங்காக் ஏர்வேஸ்க்கு வழங்கியுள்ளது. 

கோஹ் சமுய் – பாங்காக், பாங்காக் – கோஹ் சமுய், புகெட் – பாங்காக் மற்றும் பாங்காக் - ஹாங்காக் ஆகிய வழித்தடங்களை உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 140, 140, 56 மற்றும் 49 விமானங்களை பாங்காக் ஏர்வேஸ் நிறுவனம் செயல்படுத்துகிறது. இவை தவிர குறிப்பிட்ட காரணங்களுக்காக செயல்படுத்தும் விமானங்களை டென்பஸார் பலி – ஜகர்டா மற்றும் மண்டாலேய் – சியங்க் மை ஆகிய வழித்தடங்களில் பாங்காக் ஏர்வேஸ் செயல்படுத்துகிறது.

பாங்காக் ஏர்வேஸ் பின்வரும் நிறுவனங்களுடன் பங்கீட்டு ஒப்பந்தங்களைக் கொண்டுள்ளது.



</doc>
<doc id="265224" url="https://ta.wikipedia.org/wiki?curid=265224" title="ஒ. வே. விஜயன்">
ஒ. வே. விஜயன்

ஓ.வி. விசயன் என்றழைக்கப்படும், ஒட்டுபுலக்கல் வேலுக்குட்டி விஜயன் ("Ottupulackal Velukkuty Vijayan") (யூலை 2 , 1930-மார்ச் 30, 2005) இந்தியாவின் மலையாள மொழியின் எழுத்தாளர் மட்டுமின்றி, பத்திரிக்கையாளராகவும், கேலிச்சித்திர ஓவியராகவும் அறியப்படுகிறார். இவர் எழுதிய "பாதிரியார் கோன்சாலேசிடம் கூறுங்கள்" என்ற சிறுகதையே இவரது, முதல் இலக்கிய முயற்சியாகும். 6 நாவல்கள், 9 குறுங்கதைகள், மற்றும் 9 கட்டுரைகள் எழுதியுள்ளார். "கசாக்கின் இதிகாசம்" என்ற நாவல் சிறப்புக்குரியதாகக் கருதப்படுகிறது.

ஓ.வி. விசயன்,இந்தியாவின் கேரளா மாநிலம் கோழிக்கோடு விளயஞ்சாதனூர் என்னுமிடத்தில், 1930 சூலை 2ஆம் திகதி பிறந்தார். விசயன் பிறந்த 7ம் மாதம் உடல்நலம் பாதிக்கப்பட்டு தனது குழந்தை பருவத்தை அறையிலேயே கழிக்க நேர்ந்தது. அவரது தந்தை ஓ. வேலுக்குட்டி, இந்திய மதராஸ் மாகாண மலபார் காவல் துறையில் சிறப்பு அதிகாரியாக பணியாற்றினார், மற்றும் அவரது இளைய சகோதரி ஓ.வி உஷா, ஒரு மலையாள கவிஞரும் ஆவார். ஓ.வி. விசயன் மழலைகல்வியை பெரும்பாலும் வீட்டிலேயே பயின்றார். 12வது அகவையில், மலபார் கோட்டக்கல் ராஜாஸ் உயர்நிலை பள்ளியில் நேரிடையாக 6ஆம் வகுப்பில் இனைந்து பயின்றார்.பள்ளிசெல்லா காலங்களில் முறைசாரா கல்விகற்க அவரது தந்தை ஏற்பாடு செய்திருந்தார், அடுத்து வந்த காலங்களில், வேலுக்குட்டி பணிமாற்றத்தால் பாலக்காடு கொடுவாயூர் பகுதிக்கு புலம்பெயர்ந்து அங்குள்ள பள்ளியில் சேர்ந்தார் ஓ.வி. விசயன். பாலக்காடு விக்டோரியா கல்லூரியில் ("Victoria College") இளங்கலைபட்டமும், சென்னை மாநில கல்லூரியில் (" Presidency College, Madras") ஆங்கில இலக்கிய முதுகலைபட்டமும் பெற்றார்.

1969ல் வெளியான, "கசாக்கின் இதிகாசம்" (The Legends of Khasak), என்ற நாவல் ஓ.வி. விசயனின் முதல் நாவலாகும் அது மலையாள மொழியில் ஒரு இலக்கிய பெரும்புரட்சியை ஏற்படுத்திய இந்நாவல், 12 ஆண்டுகள் எழுதப்பெற்றது. (""கசாக்கின் இதிகாசம்",முந்தைய கசாக், பிந்தைய கசாக் என இரு பிரிவுகளைகொண்டது")


</doc>
<doc id="265225" url="https://ta.wikipedia.org/wiki?curid=265225" title="மொரோக்கோவின் சுவர்">
மொரோக்கோவின் சுவர்

மொரோக்கோவின் சுவர் ("Moroccan Wall") என்பது மேற்கு சகாராவினூடேயும் மொரோக்கோவின் தென்கிழக்கு பகுதியிலும் ஏறத்தாழ 2,700 கிமீ-நீளத்திற்கு உள்ள (பெரும்பாலும் மணலாலான) சுவர் (அல்லது "கரைத்தட்டு") ஆகும். இது மொரோக்கோ கட்டுப்பாட்டில் உள்ள பகுதிகளையும் (தென் மாநிலங்கள்) போலிசரியோ முன்னணி கட்டுப்பாட்டில் உள்ள பகுதிகளையும் (சகாராவிய அரபு சனநாயகக் குடியரசு) பிரிக்கிறது. 

"மேற்கு சகாராவில் பொது வாக்கெடுப்பிற்கான ஐக்கிய நாடுகளின் பணித்திட்டம்" (MINURSO) வெளியிட்ட நிலப்படங்களும் அகதிகளுக்கான ஐக்கிய நாடுகளின் ஆணையம் வெளியிட்டப் படங்களும் மூரித்தானியாவின் பன்னாட்டு எல்லைக்குள்ளும் இந்தச் சுவரின் பகுதி பல கிலோமீட்டர்களுக்கு ஊடுருவியிருப்பதைக் காட்டுகின்றன.


</doc>
<doc id="265228" url="https://ta.wikipedia.org/wiki?curid=265228" title="முதலாம் ஆங்கிலேய-மராத்தியப் போர்">
முதலாம் ஆங்கிலேய-மராத்தியப் போர்

முதலாம் ஆங்கிலேய-மராத்தியப் போர் (1775–1782), கிழக்கிந்திய கம்பெனி ஆட்சியாளர்களுக்கும், மராத்தியப் பேரரசுக்கும் இடையே 1771 - 1782 ஆண்டுகளில் நடைப்பெற்றது. இப்போர் சூரத் ஒப்பந்தத்தில் துவங்கி, சல்பாய் ஒப்பந்தம் மூலம் முடிவுற்றது. 

17 மே 1782இல் ஆங்கிலேயர்களுக்கும், மராத்தியர்களுக்கும் ஏற்பட்ட சல்பாய் ஒப்பந்தப்படி, சால்சேட் தீவு மற்றும் பரூச் துறைமுகநகரங்கள் மீண்டும் ஆங்கிலேயேர்களுக்கு திருப்பி வழங்கப்பட்டது. . 




</doc>
<doc id="265231" url="https://ta.wikipedia.org/wiki?curid=265231" title="சகாராவிய அரபு சனநாயகக் குடியரசு">
சகாராவிய அரபு சனநாயகக் குடியரசு

சகாராவிய அரபு சனநாயகக் குடியரசு ("Sahrawi Arab Democratic Republic", SADR) (, ) மேற்கு சகாரா முழுமைக்கும் இறையாண்மை கோருகின்ற பகுதியும் அங்கீகரிக்கப்பட்ட அரசாகும். இந்த அரசை பெப்ரவரி 27, 1976இல் போலிசரியோ முன்னணி பிர் லெலூவில் நிறுவியது. தற்போது தான் கோரும் நிலப்பகுதியில் 20% முதல் 25% வரை கட்டுப்படுத்துகின்றது. இதன் தலைநகரம் தீபாரீத்தீ ஆகும். இந்த அரசின் கீழுள்ள ஆட்புலத்தை "விடுவிக்கப்பட்ட பகுதிகள்" அல்லது "கட்டற்ற ஆட்புலம்" என அழைக்கின்றது. ஏனைய பகுதிகளை மொரோக்கோ கட்டுப்படுத்துவதுடன் அரசாண்டு வருகின்றது. இப்பகுதிகளை மொரோக்கோ "தென் மாநிலங்கள்" என அழைக்கின்றது. சகாராவிய அரபு சனநாயகக் குடியரசு மொரோக்கோவின் கட்டுப்பாட்டில் உள்ள பகுதிகளை ஆக்கிரமிக்கப்பட்ட பகுதிகள் எனவும் மொரோக்கோ சகாராவிய அரபு சனநாயகக் குடியரசின் கீழுள்ள பகுதிகளை இடைநிலை வலயம் என்றும் குறிப்பிடுகின்றன. 
ஐக்கிய நாடுகள் அவை, மேற்கு சகாரா முழுமையையும் எசுப்பானியாவின் சார்பு பகுதியாக கருதுகின்றது.


</doc>
<doc id="265232" url="https://ta.wikipedia.org/wiki?curid=265232" title="ஆளும் மன்றச் செய்யுள்">
ஆளும் மன்றச் செய்யுள்

ஒரு ஆளும் மன்றச் செய்யுள் ("Act of Parliament") என்பது ஒரு நாட்டின் நாடாளுமன்றத்தால் முதன்மைச் சட்டமாக இயற்றப்படும் எழுத்துருச் சட்டம் ஆகும். அயர்லாந்து குடியரசில் இது "ஓய்ரீச்டாஸ் செய்யுள்" என்றும் அமெரிக்க ஒன்றிய நாடுகளில் இது "காங்கிரசின் செய்யுள்" என்றும் அழைக்கப்படுகிறது.

பொதுநலவாய தேசங்களில், குறுகிய நோக்கில் குறிப்பிட்ட ஆட்சிப் பகுதியில் நிறைவேற்றப்படும் முறையாக விவரிக்கப்பட்ட கொள்கைகள் எனவும், பரந்த நோக்கில் ஏதேனும் நாட்டில் ஏற்றுக்கொள்ளப்படும் முதன்மை சட்டம் எனவும், இரண்டு விதமாகப் பயன்படுத்தப்படுகிறது.

ஆளும் மன்றத்தின் ஒரு வரையப்பட்ட செய்யுளை ஒரு சட்ட முன்வடிவம் எனலாம்.

மேற்கத்திய அமைச்சக முறைச் சார்ந்த ஆட்சிப் பகுதிகளில், பெரும்பாலும் ஒரு சட்ட முன்வடிவம் சட்டமாவதற்கு முதலில் ஆளும் மன்றங்களாகிய பாராளுமன்றம் அல்லது நாடாளுமன்றம் போன்றவற்றில் அரசினால் அறிமுகம் செய்யப்பட வேண்டும். இதுப் பொதுவாக "வெள்ளை அறிக்கையாக" புதியச் சட்டத்தை பரிந்துரை செய்வதற்காக அமைக்கப்பட்டுள்ள முறையில் சட்டத்தின் தேவையைச் சுட்டிக் காட்டி வெளியிடப்பட வேண்டும். சட்ட முன்வடிவங்கள் அரசின் ஆதரவு இல்லாமலும் மன்றத்தில் அறிமுகம் செய்யலாம், இது தனிப்பட்ட உறுப்பினரின் சட்ட முன்வடிவு எனப்படும்.
பல அவைகளைக் கொண்ட ஆளும் மன்றத்தை உடைய ஆட்சிப் பகுதிகளில், பெரும்பாலான சட்ட முன் வடிவங்கள் முதலில் ஏதேனும் ஓர் அவையில் அறிமுகம் செய்யப்படலாம். ஆனால் சில தரத்தில் உள்ள சட்டமயமாக்கங்கள், அரசியல் அமைப்பு மரபின் படி அல்லது சட்டத்தினால் குறிப்பிட்ட அவையில் அறிமுகம் செய்யப் படவேண்டும் என இருப்பின் அந்த அவையில் முதலில் அறிமுகம் செய்யப்படும். எடுத்துக்காட்டாக வரிவிதிப்பு மற்றும் நிதி தொடர்பான சட்ட முன்வடிவுகள் இந்தியப் பாரளுமன்றத்தின் மக்களவையில் அறிமுகம் செய்யவேண்டும்.

ஒருமுறை அறிமுகம் செய்யப்பட்ட ஒரு சட்ட முன்வடிவு சட்டமாவதற்கு முன் பல படிகளைக கடக்க வேண்டியுள்ளது. தத்துவத்தில், இது சட்ட முன்வடிவுகளில் உட்படுத்தப்படுள்ளவையின் மேல் விரிவான விவாதத்திற்கு அனுமதிக்கிறது. மற்றும், இது முதலேற்பு சட்ட முன்வடிவில் மாற்றங்கள் கொண்டு வருவதற்கான அறிமுத்தையும், அதன் மேலான விவாதத்தையும் ஏற்கிறது.

ஈரவை ஆளும் மன்றங்களில், ஒரு சட்ட முன்வடிவு அது அறிமுகம் செய்யப்பட்ட அவையினால் ஏற்றுக்கொள்ளப்பட்ட பின் மறு அவைக்கு அனுப்பப் படும். சரியாக கூறவேண்டும் என்றால், ஒவ்வொரு அவையும் சட்ட முன்வடிவின் அதேத் தரத்தில் தனித்தனியே ஏற்றுக்கொள்ள வேண்டும். இறுதியாக சட்ட முன்வடிவு ஒப்புதலைப் பெறுகிறது. பெரும்பாலான நாடுகளில் ஒப்புதல் வழங்கும் பொருப்பு நாட்டின் தலைவருக்காகும்.

சில நாடுகளில், குறிப்பாக ஸ்பெயின் மற்றும் போர்ச்சுகல், சட்ட முன்வடிவு அரசினால் கொண்டுவரப்பட்டது அல்லது ஆளும் மன்றத்தால் கொண்டுவரப்பட்டது என்பது சார்ந்து வேறுபடுகிறது. அரசினால் கொண்டுவரப்படுவது செயல்திட்டம் எனவும், மன்றத்தால் கொண்டுவரப்படுவது தனிப்பட்ட உறுப்பினரின் சட்ட முன்வடிவு எனவும் அழைக்கப்படுகிறது.

இங்கிலாந்து பாரளுமன்றத்தால் ஏற்றுக்கொள்ளப்படும் சட்டச் செய்யுளிற்கு முதலேற்பில் தலைப்புகள் காணப்படுவதில்லை, மற்றும் இது எந்த பாரளுமன்றக் கூட்டுத்தொடரில் ஏற்றுக்கொள்ளப்பட்டதோ அதன் மேற்கோளால் பொதுவே எடுத்துரைக்கப்படும். ஒவ்வொரு தனிப்பட்ட நியமமும் படல எண்ணால் அடையாளம் காணப்படுகிறது. பகுப்பு தலைப்புகள், சட்டமாக்கப்பட்ட செய்யுள்களில் அலுவலக எழுத்தர்களால் மேற்கோள் உதவியுடன் ஒவ்வொரு சட்ட முன்வடிவு நூட்களிலும் சேர்க்கப்படுகிறது. பத்தொன்பதாம் நூற்றாண்டின் பகுதியில் நீலமான முக்கியத் தலைப்பிற்கு மாற்றாக செய்யுளில் குறுந்தலைப்பு சேர்ப்பது பொதுவாக பின்பற்றபடலாயிற்று.

செய்யுள்கள் எண்ணால் எடுத்துரைக்கப்படுவதும் காலத்தால் மாற்றப்பட்டது. அரசுசார் ஆண்டுமுறைகளும் பல ஆட்சிப் பகுதிகளிலும் நாட்காட்டி ஆண்டுமுறையாக்கப்பட்டது.



</doc>
<doc id="265234" url="https://ta.wikipedia.org/wiki?curid=265234" title="விரையாச்சிலை">
விரையாச்சிலை

விராச்சிலை (விரையாச்சிலை) தமிழ்நாட்டில், புதுக்கோட்டை மாவட்டம், திருமயம் வட்டத்துக்குட்பட்ட வருவாய் கிராமமும் திருமயம் ஊராட்சி ஒன்றியத்துக்குட்பட்ட ஊராட்சியுமாகும். 4000 மக்கள் தொகை கொண்ட கிராம ஊராட்சியுடன் கூடிய வருவாய் கிராமம் ஆகும். வருவாய் கிராமத்தில் 1-பிட், 2-பிட் என்ற இரண்டு கிராம அலுவல் பிரிவுகளின் கீழ் இயங்கும் தனி ஊராட்சி ஆகும். 2-பிட் கீழ் பக்கத்து கிராமங்களை உள்ளடக்கிய மூன்று பஞ்சாயத்துக்கள் முறையே நெய்க்குணம், வி-லெட்சுமிபுரம், அரங்கிரான்பட்டி ஆகும். 

விரையச்சிலை என்ற ஊரின் பெயர் நாளடைவில் வழக்குச்சொல்லால் சுருங்கி விராச்சிலை என்று நிலை பெற்று விட்டது. 

பல்லவர்களின் குடவரை கோவில் காலத்திய வரலாற்றுச்சிறப்புமிக்க சிவன் கோவில், கொற்றவை வழிபாட்டுடன் தொடர்புடைய வடக்கு பார்த்த அம்மன் கோவில், அம்மன் கோவிலுக்குட்பட்ட அய்யனார் கோவில்கள், அங்காள பரமேஸ்வரி கோவில், நாட்டுக்கோட்டை நகரத்தார்களின் தனி சுப்பிரமணியர் கோவில் ஆகியவை இவ்வூரிலுள்ள கோவில்கள்.



</doc>
<doc id="265237" url="https://ta.wikipedia.org/wiki?curid=265237" title="தீபாரீத்தீ">
தீபாரீத்தீ

தீபாரீத்தீ ("Tifariti", எழுத்துப்பெயர்ப்பு "தீபாரீத்தீ"; அரபு மொழி: تيفاريتي) மேற்கு சகாராவின் வடகிழக்கில் உள்ள பாலைவனச்சோலை நகரமாகும். இது மோரோக்கோவின் சுற்றின் கிழக்கே "இசுமரா"விரிருந்து 138 கிமீ தொலைவிலும் மூரித்தானியாவின் எல்லையிலிருந்து 15 கிமீ தொலைவிலும் அமைந்துள்ளது. இது பொலிசரியோவினால் "விடுவிக்கப்பட்ட ஆட்புலம்" என்றும் மொரோக்கோவால் "இடைநிலை வலயம்" என்றும் அறியப்படும் பகுதியில் உள்ளது. பீர் லெலூவிலிருந்து 2011இல் இடம் பெயர்ந்த சகாராவிய அரபு சனநாயகக் குடியரசின் "நடைமுறைப்படி" தற்காலிக தலைநகரமாக உள்ளது. இது சகாராவிய குடியரசின் இரண்டாவது இராணுவப் பகுதியின் தலைநகரமாகவும் விளங்குகின்றது. 
2010 இல் தீபாரீத்தீயின் மக்கள்தொகை ஏறத்தாழ 3,000ஆக இருந்தது.

தீபாரீத்தீயிலிருந்து 177 கி.மீ தொலைவிலுள்ள இசுமரா ஓர் புனிதத்தலமாகும்; இதனை மா எல் ஐனின் நிறுவினார். 320 கிமீ தொலைவிலுள்ள அல்சீரிய நகரமான டின்டூஃபில் சகாராவிய அகதிகள் முகாங்கள் அமைந்துள்ளன. இவ்விரு நகரங்களுக்கும் இடையே டிபாரிட்டி அமைந்துள்ளது. 

தீபாரீத்தீயிலுள்ள அரசுப் பகுதியில் சாகாராவிய குடியரசின் நாடாளுமன்றம், மருத்துவமனை, பள்ளிக்கூடம், பள்ளிவாசல் மற்றும் அருங்காட்சியகம் அமைந்துள்ளன.


</doc>
<doc id="265241" url="https://ta.wikipedia.org/wiki?curid=265241" title="சோலாங்கிப் பேரரசு">
சோலாங்கிப் பேரரசு

சோலாங்கி பேரரசு (Solanki dynasty) (ஆட்சிக்காலம்: 950 – 1300), தற்கால குசராத்து மாநிலத்தின் பதான் நகரத்தை தலைநகராகக் கொண்டு சௌராட்டிர தீபகற்பம் மற்றும் தற்கால குசராத்தின் மேற்கு பகுதிகளை ஆண்டவர்கள். சோலாங்கிகள், சாளுக்கியர் குலத்தினரின் வழித்தோன்றல்கள் என்போர். 1026இல் அலாவுதீன் கில்சியின் குஜராத் மீதான படையெடுப்புக்குப் பின் சோலாங்கிப் பேரரசு வீழ்ச்சி அடைந்தது. பிரபாச பட்டினம் என்ற கடற்கரையில் உள்ள சோமநாதபுரம் கோயில் தரைமட்டமாக்கப்பட்டு, கோயில் செல்வங்கள் அலாவுதீன் கில்ஜியால் கொள்ளையடிக்கப்பட்டது.

சோலாங்கி அரசர்களுக்குப் பின்னர் வந்த வகேலா குல அரசர்கள் 1243 முதல் 1304 முடிய 76 ஆண்டுகள் ஆண்டனர்.

மூலராஜன் கி. பி 940 – 941 ஆண்டுகளில் சோலாங்கிப் பேரரசை பதான் நகரத்தை தலைநகராகக் கொண்டு, சோலாங்கிப் பேரரசை நிர்மாணித்தார்.

மூலராஜனுக்குப் பின் வந்த முதலாம் பீமதேவன் தன் குலக் கடவுளான சூரியனுக்கு, மதோரா நகரத்தில் சூரியன் கோயில் கட்டினான்

முதலாம் பீமதேவனின் மறைவிற்குப் பின், அவன் நினைவாக அவனது மனைவி உதயமதி மற்றும் மகன் இரண்டாம் பீமதேவன் இணைந்து பதான் நகரத்தில் அழகிய சிற்பங்களுடன், ஆயிரக்கணக்கான படிகளுடன் கூடிய படிக்கிணற்றை கட்டினார்கள்.

பீமதேவனுக்குப் வந்த முதலாம் கர்ணதேவன் பில் பழங்குடி இனத்தவர்களை வென்று கர்ணாவதி எனும் தற்கால அகமதாபாத் நகரை நிறுவினான். பீமதேவனுக்கும், ராணி மினாள்தேவிக்கும் பிறந்தவனே சித்தராஜன் ஜெய்சிங் ஆவார்.

குஜராத்தை சித்தராஜன் ஜெய்சிங் 1094 முதல் 1144 வரை ஆண்டான். இவன் சோலாங்கிப் பேரரசை விரிவு படுத்தினான். சௌராட்டிர தீபகற்பம், கட்ச் மற்றும் மாளவம், ஜூனாகாத் பகுதிகளை கைப்பற்றி சோலங்கி குல பேரரசன் ஆனான்.

சித்தராஜன் ஜெய்சிங்கின் மகன் குமாரபாலன் 1143–1172 முடிய 29 ஆண்டுகள் சோலங்கி குலப் பேரரசனாக விளங்கினான். சமண சமய குருமார்களை ஆதரித்து, தீர்த்தங்கரர்களுக்கு தில்வாரா கோயில் எழுப்பினான். அலாவுதீன் கில்ஜியால் இடிக்கப்பட்ட சோமநாதபுரம் சிவன் கோயிலை மீண்டு கட்டி எழுப்பினான். இவனுடைய காலத்தில் குஜராத் செல்வச் செழிப்புடன் விளங்கியது.

முகமது கஜினிக்கு பின் குஜராத் மீது படையெடுத்து வந்த கோரி முகமதை விரட்டி அடித்தான்.


</doc>
<doc id="265242" url="https://ta.wikipedia.org/wiki?curid=265242" title="நேர்மாறு உறவு">
நேர்மாறு உறவு

கணிதத்தில் ஒரு உறவின் நேர்மாறு உறவு ("inverse relation") என்பது மூல உறவின் வரிசைச் சோடிகளிலுள்ள உறுப்புகளின் வரிசையை மாற்றக் கிடைக்கும் உறவாகும்.

எடுத்துக்காட்டு:

மெய்யெண் கணத்தில் வரையறுக்கப்பட்ட > உறவின் நேர்மாறு < ஆகும். 

"X" = {1, 2, 3, 4, 5}. இக்கணத்தில் வரையறுக்கப்படும் உறவு "R" என்பது "விடப் பெரியது" எனில் அதன் நேர்மாறு உறவு "R" , "விடச் சிறியது" ஆகும்.

நேர்மாறு உறவானது மறுதலை உறவு அல்லது இடமாற்று உறவு எனவும், மூல உறவின் எதிர் அல்லது இருமம் எனவும் அழைக்கப்படுகிறது. நேர்மாறு உறவின் பிற குறியீடுகள்: "R", "R", "R" or formula_3 or "R"° or "R"

ஒரு உறவு எதிர்வு, எதிர்வற்றது, சமச்சீர், எதிர்சமச்சீர், சமச்சீரற்ற, கடப்பு, முழுமை, முப்பிரிவு, சமான உறவாக இருந்தால், அவ்வுறவின் நேர்மாறு உறவும் மேலுள்ள வகைகளாக அமையும்.

formula_4 இரு கணங்கள்; "X" இருந்து "Y" க்கு வரையறுக்கப்படும் உறவு formula_5 எனில், நேர்மாறு உறவு formula_6 இன் வரையறை:

கணக்குறியீட்டில்:

நேர்மாறுச் சார்புகளின் குறியீட்டைப் போன்றதாகவே நேர்மாறு உறவின் குறியீடும் அமைந்துள்ளது. நேர்மாறு இல்லாத சார்புகள் உள்ளன; ஆனால் ஒவ்வொரு உறவுக்கும் ஒரு தனித்த நேர்மாறு உண்டு.

ஒரு சார்பின் நேர்மாறு உறவும் ஒரு சார்பாக இருந்தால், இருந்தால் மட்டுமே, அச்சார்பு நேர்மாற்றக் கூடியதாக இருக்கும். அதாவது, அச்சார்புக்கு நேர்மாறுச் சார்பு இருக்கும்.

formula_10 சார்பின் நேர்மாறு உறவு formula_11 இன் வரையறை:

இந்த நேர்மாறு உறவு, அவசியம் ஒரு சார்பாக இருக்க வேண்டுமென்பதில்லை. 

மாறாக நேர்மாறு உறவு ஒருசார்பாக வேண்டுமானால்:

தேவையான கட்டுப்பாடு: 

போதுமான கட்டுப்பாடு:

தேவையானதும் போதுமானதுமான கட்டுப்பாடு:

எனவே "f" ஒரு இருவழிக்கோப்பு எனில், அதன் நேர்மாறு உறவும் ஒரு சார்பாக, அதாவது, "f" இன் நேர்மாறுச் சார்பாக இருக்கும்.


</doc>
<doc id="265246" url="https://ta.wikipedia.org/wiki?curid=265246" title="தஞ்சாவூர் மாவட்டத்திலுள்ள கல்வி நிலையங்கள்">
தஞ்சாவூர் மாவட்டத்திலுள்ள கல்வி நிலையங்கள்

தஞ்சாவூர் மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில் தஞ்சாவூர் மாவட்டத்தில் செயற்பட்டுவரும் கல்லூரிகள், பள்ளிகள் உள்ளிட்ட கல்வி நிறுவனங்களின் பட்டியலாகும். 











</doc>
<doc id="265252" url="https://ta.wikipedia.org/wiki?curid=265252" title="குளோரின் ஐம்புளோரைடு">
குளோரின் ஐம்புளோரைடு

குளோரின் ஐம்புளோரைடு "(Chlorine pentafluoride)" என்பது ClF5. என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். நிறமற்ற இந்த இடை உப்பீனி சேர்மம் ஒரு வலிமையான ஆக்சிசனேற்றியாகும். ஒருகாலத்தில் ராக்கெட்டுகளுக்கு ஆக்சிசனேற்றியாக இது பயன்படுத்தப்பட்டது. குளோரின் ஐம்புளோரைடு மூலக்கூறு C4v சமச்சீர் கொண்ட சதுர பிரமீடு அமைப்பை ஏற்றுள்ளது. அணுக்கருக் காந்த ஒத்ததிர்வு நிறமாலை முடிவும் இதை உறுதிப்படுத்துகிறது

இச்சேர்மத்தின் தயாரிப்பு ஆய்வுகள் குறித்த பண்டைய முறைகள் சில வகைப்படுத்தப்பட்டுள்ளன. முதன்முதலில் குளோரின் முப்புளோரைடை உயர் வெப்பநிலை மற்றும் அழுத்தத்தில் புளோரினேற்றம் செய்து குளோரின் ஐம்புளோரைடு தயாரிக்கப்பட்டது.

NiF2 இவ்வினைக்கு வினையூக்கியாக செயல்பட்டது. 
KClF4, RbClF4, CsClF4 போன்ற சில உலோக புளோரைடுகள் புளோரினுடன் வினைபுரிந்து குளோரின் ஐம்புளோரைடையும் அதனுடன் தொடர்புடைய காரவுலோக புளோரைடையும் உருவாக்குகின்றன.

குளோரின் ஐம்புளோரைடு உயர் வெப்ப உமிழ் வினையில் தண்ணீரால் நீராற்பகுக்கப்பட்டு குளோரைல் புளோரைடு மற்றும் ஐதரசன் புளோரைடு ஆகியனவற்றை உற்பத்தி செய்கிறது.:

இச்சேர்மம் ஒரு புளோரினேற்ற முகவராகவும் செயல்படுகிறது. அறை வெப்பநிலையில் , மந்தவாயுக்கள், நைட்ரசன், ஆக்சிசன் மற்றும் புளோரின் தவிர்த்த அனைத்து தனிமங்களுடனும் எளிமையாக வினைபுரிகிறது.




</doc>
<doc id="265254" url="https://ta.wikipedia.org/wiki?curid=265254" title="தூங்காவனம்">
தூங்காவனம்

தூங்காவனம் என்பது 2015இல் வெளிவந்த ஓர் இந்தியத் தமிழ்த் திரைப்படம் ஆகும். இத்திரைப்படத்தை ராஜேஸ் எம்.செல்வா இயக்கினார். இத்திரைப்படத்தில் கமலஹாசன் முதன்மைக் கதாப்பாத்திரமாக நடித்தார். இவருடன் திரிசா, பிரகாஷ் ராஜ், கிஷோர் ஆகியோரும் நடித்தனர். இத்திரைப்படம் 2011 ஆம் ஆண்டு வெளியிடப்பட்ட ஸ்லீப்லஸ் னைட் (Sleepless Night) எனும் திரைப்படத்தின் தழுவல் ஆகும். இத்திரைப்படத்தை ராஜ்கமல் பிலிம்ஸ் இன்டர்நேசனல் மற்றும் சிறி கோகுலம் மூவிஸ் ஆகியவை இணைந்து தயாரிக்கின்றன.


</doc>
<doc id="265259" url="https://ta.wikipedia.org/wiki?curid=265259" title="சோடியம் புளோரோசிலிக்கேட்டு">
சோடியம் புளோரோசிலிக்கேட்டு

சோடியம் புளோரோசிலிக்கேட்டு "(Sodium fluorosilicate)" என்பது NaSiF.என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும்.

புளோரோசிலிசிக் அமிலத்துடன் சோடியம் குளோரைடு அல்லது சோடியம் சல்பேட்டு சேர்த்து நடுநிலையாக்கம் செய்யும் போது சோடியம் புளோரோசிலிக்கேட்டு உருவாகிறது. 

சில நாடுகளில் தண்ணீரை புளோரினேற்றும் போது இதைக் கூட்டுப்பொருளாகப் பயன்படுத்துகிறார்கள். மாறுநிற எதிரொளிக்கல் கண்ணாடிக்கான தாதுப்பொருளாக,தாதுசுத்திகரிப்பிற்காக, சோடியம் புளோரைடு, மக்னீசியம் சிலிக்கோபுளோரைடு, அலுமினியம் புளோரைடு கிரையோலைட்டு போன்ற மற்ற புளோரைடு சேர்மங்களைத் தயாரிக்கப் பயன்படுத்தப்படுகிறது


</doc>
<doc id="265263" url="https://ta.wikipedia.org/wiki?curid=265263" title="இருதெலூரியம் பதின்புளோரைடு">
இருதெலூரியம் பதின்புளோரைடு

இருதெலூரியம் பதின்புளோரைடு "(Ditellurium decafluoride)" என்பது TeF என்ற மூலக்கூற்று வாய்ப்பாடு கொண்ட கனிம வேதியியல் சேர்மமாக இருக்கலாம் என்று கருதப்படுகிறது. பெரும்பாலான புத்தகங்களில் இவ்வாறே குறிப்பிடப்பட்டுள்ளது. ஆனால் இருதெலூரியம் பதின்புளோரைடானது பிசு(ஐம்புளோரோதெலூரைல்)ஆக்சைடாக இருக்கலாம் என்று நம்பப்படுகிறது but what was believed to be TeF has been shown to be bis(pentafluorotelluryl) oxide, FTeOTeF. . பி.எம்.வாட்கின்சு என்பவர் இந்தத் தவறு எவ்வாறு நிகழ்ந்திருக்கலாம் என விளக்கியுள்ளார்

இருதெலூரியம் பதின்புளோரைடு ஒருவேளை இருக்கும் பட்சத்தில், அது இருகந்தக பதின்புளோரைடினை ஒத்த இணைதிறன் எலக்ட்ரான் மூலக்கூற்று அமைப்பைக் கொண்டிருக்கும் எனப்படுகிறது.


</doc>
<doc id="265269" url="https://ta.wikipedia.org/wiki?curid=265269" title="முத்தெல்லூரியம் இருகுளோரைடு">
முத்தெல்லூரியம் இருகுளோரைடு

முத்தெல்லூரியம் இருகுளோரைடு "(Tritellurium dichloride)" என்பது TeCl. என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். தெலூரியத்தின் நிலைப்புத்தன்மை கொண்ட குளோரைடுகளில் இதுவும் ஒன்றாகும்.

சாம்பல் நிறத்துடன் இரு திண்மமாக TeCl காணப்படுகிறது. ஒவ்வொரு மூன்றாவது தெலூரியம் மையமும் இரண்டு குளோரைடு ஈனிகளைக் கொண்டு திரும்பும் அலகுகளால் ஆன தெலூரியம் அணுக்களின் நீண்ட சங்கிலிக் கட்டமைப்பை இச்சேர்மம் பெற்றுள்ளது.முத்தெல்லூரியம் இருகுளோரைடானது பட்டை இடைவெளி 1.52 எலக்ட்ரான் வோல்ட் கொண்டுள்ள ஒரு குறை கடத்தியுமாகும் . தனிமநிலை தெலூரியத்தின் பட்டை இடைவெளி 0.34 எல்க்ட்ரான் வோல்ட் என்பதைவிட இது அதிகமாகும். தெலூரியத்துடன் விகிதவியல் அளவின்படி குளோரின் சேர்த்து இச்சேர்மத்தைத் தயாரிக்கலாம்

மஞ்சள் நிறத்தில் நீர்மமாக இருக்கும் TeCl சேர்மத்தை இலித்தியம் பாலிதெலூரைடு மற்றும் TeCl சேர்த்து வினைப்படுத்துவதன் மூலம் தயாரிக்கலாம். Te2Cl ஒரு சிற்றுறுதி நிலைப்புத் தன்மையுடன் கூடிய திண்ம நிலையில் உள்ள பலபடியாகும். இச்சேர்மத்தில் இருந்து TeCl மற்றும் TeCl ஆகியனவற்றைத் தயாரிக்கலாம். விகிதச்சமமாதலின்றி பிரிகை அடைவதாலும் நிலைப்புத்தன்மையற்று இருப்பதாலும் தெலூரியம் இருகுளோரைடை தனித்துப் பிரிக்க இயலுவதில்லை. ஆனால், TeCl4 மற்றும் சூடான தெலூரியம் ஆகியவற்றுடன் உருவாகும் ஆவியில் முக்கிய கூறாக இது காணப்படுகிறது.


</doc>
<doc id="265271" url="https://ta.wikipedia.org/wiki?curid=265271" title="வல்லபி">
வல்லபி

வல்லபி அல்லது வலபி அல்லது வலா (Vallabhi, Valabhi, or modern Vala) மேற்கு இந்தியாவின், குஜராத் மாநிலத்தின் சௌராஷ்டிர தீபகற்பத்தில், பவநகர் அருகில் அமைந்திருந்த பண்டைய நகரம் ஆகும். இந்நகரம் மைத்திரகப் பேரரசின் தலைநகராக 475 முதல் 767 முடிய விளங்கியது. இந்நகரை வல்லபிபுரம் என்றும் அழைப்பர். அனைத்து இந்திய மதக்கல்விகளின் தலைமை பீடமாக விளங்கியது.

வல்லபி நகரம் சமண சமயத்தின் தலைமைப் பீடமாக விளங்கியது. சமண சமய ஆகமங்கள், சமய குருவான ஆச்சார்ய ஷர்மன் தலைமையில் 500 சமணப் பெரியோர்களால் தொகுக்கப்பட்டன. இந்நகரில் சமண சமய தீர்த்தங்கரர்களின் சிலைகளும், கோயில்களும் மற்றும் பௌத்த சமய அறிஞர்களும் நிறைந்திருந்தன.

பௌத்த சமயத்தின் பண்டைய ஆறு பல்கலைக்கழகங்களில், வல்லபியும் ஒன்றாக விளங்கியது. 100 பௌத்த மடாலயங்களும், 6000 பௌத்த பிக்குகளும் இந்நகரில் சமயக் கல்வி கற்றனர் என யுவான் சுவாங் தமது குறிப்புகளில் குறித்துள்ளார்.

பாரத நாட்டின் அனைத்து சமய மாணவர்கள், வேதம், தருக்கம், யோகம், மற்றும் தத்துவங்களில் உயர் கல்வி கற்க வல்லபி நகரில் குவிந்த வண்ணமிருந்தனர்.


</doc>
<doc id="265277" url="https://ta.wikipedia.org/wiki?curid=265277" title="யூனிவர்சல் ஸ்டூடியோஸ், சிங்கப்பூர்">
யூனிவர்சல் ஸ்டூடியோஸ், சிங்கப்பூர்

யூனிவர்சல் ஸ்டூடியோஸ், சிங்கப்பூர் என்பது, சிங்கப்பூரின், செந்தோசாத் தீவில் அமைந்துள்ள ஒரு கேளிக்கைப் பூங்கா ஆகும். இது சிங்கப்பூரின் இரண்டாவது ஒருங்கிணைக்கப்பட்ட உல்லாசப்பகுதி. இதைக் கட்டுவதற்கான ஒப்பந்தம் மலேசிய நிறுவனமான யென்டிங் குழுமத்துக்கு வழங்கப்பட்டது குறித்து 2006 டிசம்பர் 8 ஆம் தேதி சிங்கப்பூர் அரசு அறிவித்தது. கட்டிடவேலைகள் 2007 ஏப்ரல் 19 ஆம் தேதி தொடங்கின. இதுவே ஆசியாவில் யூனிவர்சல் ஸ்டூடியோசின் இரண்டாவது கேளிக்கைப் பூங்காவும், தென்கிழக்காசியாவின் முதலாவது கேளிக்கைப் பூங்காவும் ஆகும். இது திறந்துவைக்கப்பட்டதன் பின்னர் ஒன்பது மாதத்தில் 2 மில்லியன் மக்கள் வருகைதந்துள்ளனர்.


</doc>
<doc id="265278" url="https://ta.wikipedia.org/wiki?curid=265278" title="கன்னோசி">
கன்னோசி

கன்னௌசி அல்லது கனௌச் அல்லது கன்னோசி (Kannauj) (இந்தி: कन्नौज), (formerly known in English as 'Cannodge'), வட இந்தியாவின், உத்தரப் பிரதேசம் மாநிலம், கன்னாஜ் மாவட்டத்தின் நிர்வாகத் தலைமையிடமாகவும், நகர் மன்றமாகவும் உள்ளது. பண்டைய பாஞ்சால நாட்டின் தென் பகுதிக்கு, கன்னோஜ் என்ற கன்யாகுப்ஜம் தலைநகராக இருந்தது. 
கன்னௌசி நகரத்தை தலைநகராகக் கொண்டு பேரரசர் ஹர்ஷவர்தனர் வட இந்தியாவை ஆண்டார். மேலும் பல வட இந்திய மன்னர்களின் அரசின் தலைநகராக கன்னௌசி விளங்கியது.

1018இல் கஜினி முகமது கன்னௌசி நகரை வென்றார். கஹாத்வால குலத்தை நிறுவிய சந்திர தேவ மன்னர், 1090இல் கன்னௌசியை தலைநகராக கொண்டு ஆட்சி செய்தார்.

இவனின் பேரன் கோவிந்தசந்திரன் கன்னோசியை உச்சியின் புகழுக்கு கொண்டு சென்றார். கோரி முகமது, 1193இல் கன்னோசியின் ஜெயச்சந்திரனை கொன்றார். தில்லி சுல்தான் இல்ட்டுமிஷ் கன்னோசியை வென்றதன் மூலம் கன்னோசியின் புகழ் வீழ்ந்தது.

கான்பூர் நகரத்திலிருந்து 80 கி. மீ தொலைவிலும், லக்னோ நகரத்திலிருந்து 120 தொலைவிலும், புதுதில்லியிலிருந்து 353 கி. மீ தொலைவிலும் அமைந்துள்ளது.

25 நகராட்சி மன்ற உறுப்பினர்கள் கொண்ட கன்னோசி நகரத்தின், 2011-ஆம் மக்கள்தொகை கணக்கெடுப்பின் படி, மொத்த மக்கள்தொகை 84,862 ஆகும். அதில் ஆண்கள் 44,880 ஆகவும்; பெண்கள் 39,982 ஆகவும் உள்ளனர். ஆறு வயதிற்குட்பட்டோர் 11,881 ஆகவுள்ளனர். பாலின விகிதம் ஆயிரம் ஆண்களுக்கு 891 பெண்கள் வீதம் உள்ளனர். எழுத்தறிவு 71.92% ஆகவுள்ளது.




</doc>
<doc id="265282" url="https://ta.wikipedia.org/wiki?curid=265282" title="மைத்திரகப் பேரரசு">
மைத்திரகப் பேரரசு

வல்லபி மைத்திரகப் பேரரசு (Maitraka dynasty), (கி. பி 475 முதல் 767 முடிய), மேற்கு இந்தியாவின் குஜராத் மற்றும் இராஜஸ்தான் நிலப்பரப்புகளைக் கொண்டது. குப்த பேரரசில் இருந்த சௌராஷ்டிர பகுதியின் படைத்தலைவர் பதர்கா மைத்திரகப் பேரரசை கி. பி 475இல் நிர்மாணித்தவர். வல்லபி நகரம் பேரரசின் தலைநகராக விளங்கியது. பதர்காவும் அவரது மகன் முதலாம் தாரசேனனும் சேனாதிபதி என்ற பட்டப் பெயருடன் ஆட்சி செய்தனர். மைத்திரகப் பேரரசின் மூன்றாவது ஆட்சியாளர் துரோணசிம்மன் தன்னை பேரரசனாக முடிசூட்டிக் கொண்டு மைத்திரகப் பேரரசை ஆண்டார். 

மைத்திரகப் பேரரசின் மன்னர் இரண்டாம் தாரசேனன் பேரரசர் ஹர்சவர்தனரின் மகளை மணந்தவர். மன்னர் நான்காம் தாரசேனனின் அவையை சமஸ்கிருத மொழி கவிஞர் பட்டி அலங்கரிதார். மூன்றாம் சிலாதித்தியன் ஆட்சிக் காலத்தில், அரேபியர்கள் தொடர்ச்சியாக மைத்திரகப் பேரரசின் மீது போர் தொடுத்ததால், பேரரசு கி. பி 767இல் வீழ்ச்சி அடைந்தது.





</doc>
<doc id="265286" url="https://ta.wikipedia.org/wiki?curid=265286" title="கம்பர் தனிப்பாடல்கள்">
கம்பர் தனிப்பாடல்கள்

கம்பர் தனிப்பாடல்கள் பாடிய கம்பர் கம்பராமாயணம் பாடியவர் அல்லர் என்பதை பாடல்களில் அமைந்துள்ள நடையோட்டம் காட்டும். கம்பராமாயணம் அரங்கேறியது கி.பி. 885 கம்பர் தனிப்பாடல்களில் வரும் பாடல்கள் ஒட்டக்கூத்தரோடு போட்டியிட்டுக்கொண்டு பாடியனவாக வருகின்றன. ஒட்டக்கூத்தர் விக்கிரமன், குலோத்துங்கன், இராசராசன் ஆகிய மூன்று அரசர்கள் காலத்தில் வாழ்ந்தவன். கம்பரின் தனிப்பாடல்கள் தொகுப்பு காட்டும் பாடல்கள் 69. இவற்றில் கம்பரும் அம்பிகாபதியும் பாடிய பாடிய பாடல், கம்பர் காலப் பாண்டியன், பாண்டியன் மனைவி, இடைக்காடர், ஏகம்பவாணர் மனைவி, கம்பர் வீட்டு வெள்ளாட்டி முதலானோர் பாடிய பாடல்களும் உள்ளன. 












</doc>
<doc id="265295" url="https://ta.wikipedia.org/wiki?curid=265295" title="செனான் இருகுளோரைடு">
செனான் இருகுளோரைடு

செனான் இருகுளோரைடு "(Xenon dichloride)" என்பது XeCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். செனானின் இச்சேர்மம் மட்டுமே நிலைப்புத் தன்மை உடைய செனானின் குளோரைடாக அறியப்பட்டுள்ளது. செனான் மற்றும் குளோரின் கலவையில் நுண்ணலை பாய்ச்சுதல் மூலமாகவும் தொடர்ந்து சுருக்கப் பொறி முறையிலும் செனான் இருகுளோரைடு தயாரிக்கப்படுகிறது. செனான், குளோரின் மற்றும் போரான் முக்குளோரைடு ஆகியவற்றைப் பயன்படுத்தி . XeCl2•BCl3 தயாரிக்க முடியும் என்று கருதப்படுகிறது.ஆனால் விளை பொருளாக செனான் இருகுளோரைடு மட்டுமே உருவாகிறது.
செனான் இருகுளோரைடு ,செனான் அணு மற்றும் குளோரின் மூலக்கூறுகள் இரண்டாம் நிலை பிணைப்பால் பிணைக்கப்பட்டுள்ள உண்மைச் சேர்மமா என்பதில் இன்னும் ஐயம் உள்ளதாகக் கூறப்படுகிறது

செனான் ஒருகுளோரைடு , கிளர்வுற்ற ஈரணு மூலக்கூற்று சீரொளியாகப் பயன்படுத்தப்படுகிறது. Xe2Cl கிளர்வுற்ற நிலையிலேயே காணப்படுகிறது.


</doc>
<doc id="265297" url="https://ta.wikipedia.org/wiki?curid=265297" title="செந்தோசாத் தீவு">
செந்தோசாத் தீவு

செந்தோசா ("Sentosa",சமசுகிருதம்: संतोष; எளிமையாக்கப்பட்டச் சீனம்: 圣淘沙) சிங்கப்பூரில் உள்ள, மிகவும் பரவலாக அறியப்படும், கேளிக்கைத் தீவு ஆகும். இங்கு ஆண்டொன்றுக்கு இருபது மில்லியன் மக்கள் வருகை தருகின்றனர். இங்கு நீளமுடைய கடற்கரை, சிலோசோ கோட்டை, இரண்டு குழிப்பந்தாட்ட மைதானங்கள், மெர்லயன் சிலை,14 தங்கு விடுதிகள், மற்றும் யூனிவர்சல் ஸ்டூடியோஸ் அடங்கிய செந்தோசா கேளிக்கை உலகம் ஆகியன சுற்றுலாப் பயணிகளை கவர்ந்திழுக்கின்றன.

இரண்டாம் உலகப் போரின்போது பிரித்தானியர்கள் ஆட்சியில் கோட்டை கட்ட இவ்விடத்தைத் தேர்ந்தெடுத்தனர்.


</doc>
<doc id="265299" url="https://ta.wikipedia.org/wiki?curid=265299" title="நியூயார்க் ஹில்டன் மிட்டவுன்">
நியூயார்க் ஹில்டன் மிட்டவுன்

நியூயார்க் ஹில்டன் மிட்டவுன் ஹோட்டல், நியூயார்க் நகரின் மிகப்பெரிய ஹோட்டலாகும். இது உலகின் உயரமான ஹோட்டல்களில் 101 ஆவது இடத்தில் உள்ளது. பெருநிறுவனத்தினால் உரிமையாக்கப்பட்ட இந்த ஹோட்டல் ஹில்டன் வேர்ல்ட்வைட்’ஆல் நிர்வகிக்கப்பட்டு வருகிறது.

53 ஆவது தெருவின் ஆறாவது அவென்யுவில் அமைந்துள்ள ராக்ஃபெல்லெர் மையத்தின் வடமேற்கு மூலையில் 47 வது அடுக்கு மாடியில் அனைத்து அமெரிக்க ஜனாதிபதியும் தங்கியுள்ளனர். ஜாண் எஃப். கென்னடி மற்றும் பீட்லெஸ் 1964 ஆம் ஆண்டு எட் சல்லைவன் திரையரங்கிற்கு செல்லும்போது இங்கு முதன்முதலில் தங்கினர். 1973 ஆம் ஆண்டில், இந்த ஹோட்டலின் விருந்தாளியான மார்டின் கூப்பர் என்பவர் உலகின் முதன் முதலாக கையால் எடுத்து பேசக்கூடிய தொலைபேசிக்கான அழைப்பினை ஹோட்டலுக்கு முற்பகுதியில் இருந்து செய்தார்.

கம்பியில்லா இணையச் சேவை, குளிரூட்டப்பட்ட அறை, உணவகம், பார், அறைச் சேவை, இணையம், வணிக மையம் மற்றும் உடற்பயிற்சி செய்யும் இடம் போன்றவை இங்கு அளிக்கப்படும் அடிப்படை வசதிகள் ஆகும்.

24 மணிநேர வரவேற்பு அறை, குளிரூட்டப்பட்ட அறைகள், ஏடிஎம் – தானியங்கி பணம் அளிக்கும் கருவி, சலவை செய்யும் வசதி, புகை பிடிப்பவர்கள் அல்லாத அறை, வரவேற்பு, பரிசு கடை, வணிக வளாகம், வாகனங்களை நிறுத்துவதற்கான வேலையாட்கள், கல்யாண வசதிகள் 

நியூயார்க் ஹில்டன் மிட்டவுன் ஹோட்டலில் சுமார் 1932 அறைகளும், 47 சூட்களும் உள்ளன. 47 அடுக்குகளைக் கொண்டுள்ள இந்த ஹோட்டலின் உயரம் 148.4 மீட்டர் ஆகும். இது ஜூன் 26, 1963 ஆம் ஆண்டில் திறக்கப்பட்டது. 

இந்த அறையில் கேபிளுடன் கூடிய தொலைக்காட்சி மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இந்த அறையில் கேபிளுடன் கூடிய தொலைக்காட்சி மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இந்த அறையில் கேபிளுடன் கூடிய தொலைக்காட்சி மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இந்த அறையில் தனிப்பட்ட குளியலறை வசதிகள் மற்றும் காலை நேர உணவு மற்றும் மாலை நேர சிற்றுண்டி வழங்கும் நிர்வாக வசதி அனுமதி ஆகியவை வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இந்த அறையில் தட்டையான திரைகொண்ட தொலைக்காட்சி மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இந்த அறையில் கேபிளுடன் கூடிய தொலைக்காட்சி மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இங்கு இரு இரட்டை மெத்தைகள் மற்றும் தூறல் குளியல் வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இதில் ராஜ மெத்தை மற்றும் தூறல் வசதியுடன் கூடிய குளியல் போன்ற அறை வசதிகள் வழங்கப்படும். அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

இந்த ஒரு படுக்கையறையுடன் கேபிளுடன் கூடிய தொலைக்காட்சி, இலவச சோப்பு மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும் அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும். 

ஒரு குளிரூட்டப்பட்ட அறையுடன் கேபிளுடன் கூடிய தொலைக்காட்சி, இலவச சோப்பு மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும் அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும். 

ஒரு குளிரூட்டப்பட்ட அறையுடன் கேபிளுடன் கூடிய தொலைக்காட்சி, இலவச சோப்பு மற்றும் ஐபாட்’டுக்கான பிரத்யேக நிலையம் ஆகியவை வழங்கப்படும் அத்துடன் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும். 

ஐபாட்’டுக்கான பிரத்யேக நிலையம் கொண்ட இந்த அறையில் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

ஐபாட்’டுக்கான பிரத்யேக நிலையம் கொண்ட இந்த அறையில் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

ஐபாட்’டுக்கான பிரத்யேக நிலையம் கொண்ட இந்த அறையில் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

ஐபாட்’டுக்கான பிரத்யேக நிலையம் கொண்ட இந்த அறையில் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

ஐபாட்’டுக்கான பிரத்யேக நிலையம் கொண்ட இந்த அறையில் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

ஐபாட்’டுக்கான பிரத்யேக நிலையம் கொண்ட இந்த அறையில் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.

ஐபாட்’டுக்கான பிரத்யேக நிலையம் கொண்ட இந்த அறையில் குளிரூட்டப்பட்ட அறை, தொலைபேசி, முடி உலரவைப்பான், துணிகளை தேய்த்துக் கொடுக்கும் வசதி, தனிப்பட்ட குளியலறை போன்ற வசதிகளும் உடன் அளிக்கப்படும்.


</doc>
<doc id="265300" url="https://ta.wikipedia.org/wiki?curid=265300" title="எஸ்னிஸ் ஏர்வேஸ்">
எஸ்னிஸ் ஏர்வேஸ்

எஸ்னிஸ் ஏர்வேஸ் மங்கோலியாவின் உலான்பாடாரை அடிப்படையாகக் கொண்டு செயல்படும் விமானச் சேவையாகும். அதிகப்படியான உள்நாட்டு இலக்குகளில் செயல்படுவதால் மங்கோலியாவின் பெரிய உள்நாட்டு விமானச் சேவையாக எஸ்னிஸ் ஏர்வேஸ் உள்ளது. இது சீனா மற்றும் ரஷ்யாவிற்கு சர்வதேச வழித்தடங்களையும் கொண்டுள்ளது. அத்துடன் கஸக்ஸ்தானிற்கு சர்வதேச அளவில் விமானச் சேவை புரியும் அதிகாரத்தினையும் பெற்றுள்ளது. ஆனால் இதுவரையில் அங்கு விமானச் சேவையினை தொடங்கவில்லை.

2004 ஆம் ஆண்டில், நியூகாம் குழு மங்கோலியாவில் உள்நாட்டு வான்வழி விமானப் போக்குவரத்து நிறுவ வேண்டும் என்று ஆராய்ச்சிகளை மேற்கொண்டது. இதன் விளைவாக, ஜனவரி 2006 இல் எஸ்னிஸ் ஏர்வேஸ் நிறுவனத்தினை நிறுவினர். மங்கோலியா வான்வழிப் போக்குவரத்து ஒருங்கிணைப்பு விமானச் சேவையினை புரிவதற்கான அனுமதியினை வழங்கியது. இதனால் தனது தொடக்கவிழாவினை டிசம்பர் 6, 2006 இல் மேற்கொண்டனர்.

2005 முதல் 2006 வரை, எஸ்னிஸ் விமானிகள் ஆஸ்திரேலியாவில் பயிற்சிகளை மேற்கொண்டனர். அதன் பின்னர் ஜப்பான் நாட்டு கைதேர்ந்த விமானிகளிடம் பயிற்சிகளைப் பெற்றனர். குவாண்டாஸ் நிறுவனம் விமானத்தில் உள்ள உதவிபுரியும் குழுவிற்கு அவசர கால செயல்பாடுகளை போதித்தனர். அதேவேளையில் சாப் விமான வழங்கீட்டாளர்கள் விமானப் பராமரிப்பினைப் பற்றி பராமரிப்பாளர்களுக்குக் கற்றுக்கொடுத்தனர். சர்வதேச வான்வழிப் போக்குவரத்து அமைப்பிடம் இருந்து ஆபத்தான பொருட்களை கையாளும் விதங்களையும், போயிங்க் நிறுவனத்திடம் இருந்து பிற சிஆர்எம் பயிற்சிகளையும் எஸ்னிஸ் ஏர்வேஸ் பெற்றனர். ஜிஈ மற்றும் ஹாமில்டன் ஆகியோர் இஞ்சின் மற்றும் விமானத்தின் முன்னோக்கி இருக்கும் காற்றாடி போன்றவற்றிற்கான முழுமையான பராமரிப்பினை எஸ்னிஸ் தொழில்நுட்ப வல்லுநர்களுக்கு கற்றுக்கொடுத்தனர். எஸ்னிஸ் தனது விமானம், பிற பாகங்களுக்கு முழுமையான காப்பீட்டினை லண்டனின் ஏஓஎன்’னிடமிருந்து பெற்றது. எஸ்னிஸ் ஏர்வேஸில் தோராயமாக 200 பணியாட்கள் உள்ளனர்.

ஜூலை 2008 இல், எஸ்னிஸ் ஏர்வேஸ் ராடிக்ஸ் கணினி முன்பதிவு முறையினை அறிமுகம் செய்தது. இதன் மூலம் இணையவழிப் பயன்பாட்டின் மூலம் சுற்றுலா செயல்பாடுகள், பயண அலுவலகங்கள் மற்றும் பொதுமக்களின் பயன்பாடுகள் ஆகியவற்றிற்கான முன்பதிவு முறை சாத்தியமானது.

எஸ்னிஸ் ஏர்வேஸ், மங்கோலியாவின் உள்நாட்டு விமானப் போக்குவரத்தில் தனது முழு ஆதிக்கத்தையும் செலுத்த ஆரம்பித்தது. நவம்பர் 2008 இல், தனது ஒரு லட்சமாவது பயணியினை பயணம் செய்ய அனுமதித்ததன் மூலம் இதன் வளர்ச்சி புலப்படும்.

ஆகஸ்ட் 2009 இல், சீனா மற்றும் ஹைலர் ஆகிய நாடுகளுக்கான முதல் சர்வதேச விமானப் போக்குவரத்தினைத் தொடங்கியது. மார்ச் 2010 இல் எஸ்னிஸ் ஏர்வேஸ், மங்கோலியாவின் டோர்னாடில் உள்ள சோபால்சன் வழியாக ஹைலர் செல்லும் வழியினைக் கையாளத் தொடங்கியது. ஜூன் 2010 இல் உலன்-உடே மற்றும் ரஷ்யா ஆகியவை எஸ்னிஸ் ஏர்வேஸின் இரண்டாவது வரையறுக்கப்பட்ட சர்வதேச இலக்குகளாக சேர்க்கப்பட்டன. 

எஸ்னிஸ் ஏர்வேஸ், நிறுவனத்தில் ஏற்பட்ட பொருளாதார பிரச்சினைகளால் தனது செயல்பாடுகளை மே 22, 2014 முதல் நிறுத்திக்கொண்டது. அதிலிருந்து கடந்த இரு ஆண்டுகளாக மீள்வதற்கு முயற்சி செய்துதான் தற்போதிருக்கும் நிலையில் எஸ்னிஸ் ஏர்வேஸ் உள்ளது. எஸ்னிஸ் ஏர்வேஸிற்கு தற்போது உயர்தர வழித்தடங்கள் எதுவுமில்லை.

எஸ்னிஸ் ஏர்வேஸ் பின்வரும் இலக்குகளுக்கு விமானச் சேவையினை செயல்படுத்துகிறது.


எஸ்னிஸ் ஏர்வேஸ் பின்வரும் விமானக் குழுவினைக் கொண்டுள்ளது.

ஜனவரி 2009 இல் இந்த விமானச் சேவையின் தலைமை நிர்வாகி க்லென் பிக்கார்ட், எஸ்னிஸ் ஏர்வேஸ் பாம்பார்டியர் ஏரோஸ்பேஸ் நிறுவனத்துடன் ஏழு பாம்பார்டியர் சி வரிசை விமானங்களை வாங்குவதற்கான செய்தியினை வெளியிட்டார். ஆனால் இதனை பாம்பார்டியர் அலுவலக ரீதியாக ஒப்புக்கொள்ளவில்லை. 

எஸ்னிஸ் ஏர்வேஸ் ஜெட் ரக விமானங்கள் மற்றும் இரு ஏவ்ரோ ஆர்ஜே85 விமானத்தினை அறிமுகப்படுத்த வேண்டுமென 2011 ஆம் ஆண்டில் முடிவு செய்தது. முதலாவது லண்டனில் இருந்து ஜூன் 2011 ஆம் ஆண்டிலும், இரண்டாவது செப்டம்பர் 2011 ஆம் ஆண்டிலும் நிறுவனத்திற்கு கிடைத்தது. ஒரு ஏவ்ரோ விமானம் உலான்பாடார் – ஓயூட் டோல்கோய் வழித்தடத்தினில் செயல்பட்டு வந்தாலும், இரு ஏவ்ரோ விமானங்களும் தொடர்ந்து நிறுவனத்தின் விமானச் சேவையில் இருந்தன. எஸ்னிஸ் ஏர்வேஸின் விமானங்கள் நாட்டின் மேற்குப் பகுதியிலும் (கோவ்ட், உலாங்கோம் மற்றும் உல்கீ) செயல்பட்டன. ஆனால் அங்கு செயல்படத் தேவையான சாத்தியக்கூறுகள் மிகவும் குறைவாக இருக்கத் தொடங்கியதால், பொருளாதார அடிப்படையில் அங்கு செயல்பட முடியாமல்போனது. அதன்பின்னர் எஸ்னிஸ் ஏர்வேஸ் பாம்பார்டியர் டேஷ் 8-க்யூ400 விமானங்களைப் பெற்று அதன் பொருளாதாரத்தினை மீளக் கொண்டுவர வேண்டும் என எண்ணியது. அதேவேளையில் தனது ஏவ்ரோ விமானத்தினைத் தொடர்ந்து சுரங்க வேலைகளுக்கான நிறுவனத்திற்கு செயல்படவும் அனுமதித்தது. 

போயிங்க் 737 ரக விமானம் எஸ்னிஸ் ஏர்வேஸின் சர்வதேச வழித்தடங்களான சியோல், பெய்ஜிங்க் மற்றும் ஹாங்காக் ஆகியவற்றிற்காக குத்தகைக்கு விடப்பட்டது. இருப்பினும் எஸ்னிஸ் நிறுவனத்தினால் சர்வதேச வழித்தடங்களை அணுகமுடியவில்லை.


</doc>
<doc id="265301" url="https://ta.wikipedia.org/wiki?curid=265301" title="தங்கம்(III) புளோரைடு">
தங்கம்(III) புளோரைடு

தங்கம்(III) புளோரைடு "( Gold fluoride)" என்பது, AuF, என்ற மூலக்கூற்று வாய்ப்பாடு கொண்ட ஒரு கனிம வேதியல் சேர்மமாகும். ஆரஞ்சு நிறத்தில் காணப்படும் இச்சேர்மம் 300° செல்சியசு வெப்பநிலையில் பதங்கமாகிறது. இச்சேர்மம் ஒரு வலிமையான புளோரினேற்றும் முகவராகச் செயல்படுகிறது.

தங்க முக்குளோரைடுடன் புளோரின் அல்லது புரோமின் முப்புளோரைடு சேர்த்து வினைப்படுத்துவதால் தங்கம்(III) புளோரைடு தயாரிக்கலாம்.

தங்கம்(III) புளோரைடின் படிக அமைப்பு சதுர சமதள AuF சுருள் அலகுகளால் ஆக்கப்பட்டுள்ளது.


</doc>
<doc id="265304" url="https://ta.wikipedia.org/wiki?curid=265304" title="ஒலிம்பிக் ஏர்">
ஒலிம்பிக் ஏர்

ஒலிம்பிக் ஏர், ஏகன் ஏர்லைன்ஸின் கிளை விமானச் சேவையாகும். 1957 ஆம் ஆண்டு முதல் 21 ஆம் நூற்றாண்டின் ஆரம்பம் வரை இது ஒலிம்பிக் ஏர்வேஸ் என்ற பெயருடன் இயங்கி வந்தது. ஒலிம்பிக் ஏர்லைன்ஸ் தனது அனைத்து விமானச் சேவைகளையும் நிறுத்திய பிறகு ஒலிம்பிக் ஏர் தனது வரையறுக்கப்பட்ட விமானச் சேவைகளை செப்டம்பர் 29, 2009 இல் தொடங்கியது. ஒலிம்பிக் ஏர்லைன்ஸ் தனது விமானச் சேவைகளை அக்டோபர் 1, 2009 இல் முழுமையாக நிறுத்தியது. 

ஒலிம்பிக் ஏர் விமானச் சேவையின் முக்கிய மையம் ஏதென்ஸ் சர்வதேச விமான நிலையம் ஆகும். இது ரோட்ஸ் சர்வதேச விமான நிலையத்தினை இரண்டாம் நிலை மையமாகக் கொண்டு செயல்படுகிறது. இது ஸ்பாட்டாவில் உள்ள ஏதென்ஸ் சர்வதேச விமான நிலையத்தில் கட்டிடம் 57 ஐ, விமானச்சேவை தலைமையிடமாகக் கொண்டுள்ளது.அத்துடன் பதிவு செய்யப்பட்ட இருக்கைகளை கோரோபி, க்ரோபி மற்றும் கிழக்கு அட்டிகாவில் கொண்டுள்ளது.

இதன் சர்வதேச வான்வழிப் போக்குவரத்து அமைப்பிற்கான குறியீடு OA ஆகும். இது ஒலிம்பிக் ஏர்லைன்ஸ் எனும் பெயரில் இருந்து தருவிக்கப்பட்டது. இதன் சர்வதேச பயணிகள் வான்வழிப் போக்குவரத்து ஒருங்கிணைப்பிற்கான குறியீடு OAL ஆகும். முதலில் சர்வதேச பயணிகள் வான்வழிப் போக்குவரத்து ஒருங்கிணைப்பிற்கான குறியீடு NOA ஆக இருந்தது பின்னர் ஒலிம்பிக் ஏர்லைன்ஸ் என்பதால் OAL என்று வாங்கப்பட்டது.
பிப்ரவரி 22, 2010 இல் ஒலிம்பிக் ஏர் மற்றும் அதன் போட்டியாளரான ஏகன் ஏர்லைன்ஸ் இருவரும் ஒன்றிணைவதற்கான ஒப்பந்தம் செய்துகொண்டதாகவும், ஏகன் பெயருடன் அதன் பின்பு செயல்படுத்தப்படும் எனவும் செய்திகள் வெளிவந்தன. ஆனால் அந்த ஒன்றிணைப்பு ஜனவரி 26, 2011 இல் தடை செய்யப்பட்டது.

இருப்பினும், அக்டோபர் 10, 2013 இல் ஏகன் ஏர்லைன்ஸ் ஒலிம்பிக் ஏர் நிறுவனத்துடன் பங்களிப்பு அளித்தது ஒப்புக்கொள்ளப்பட்டு, ஏகன் ஏர்லைன்ஸ் நிறுவனத்தின் கிளை நிறுவனமாக செயல்பட்த் தொடங்கியது. தற்போது ஒலிம்பிக் ஏர், 14 பாம்பார்டியர் டேஷ் 8 ரக விமானங்களை செயல்படுத்துகிறது.

தெஸலோனிக்கி – ஏதென்ஸ், ஏதென்ஸ் – தெஸலோனிக்கி, ஏதென்ஸ் – மிகோனோஸ் மற்றும் ஏதென்ஸ் – திரா ஆகிய வழித்தடங்களை ஒலிம்பிக் ஏர் உயர்தர வழித்தடங்களாகக் கொண்டுள்ளது. இந்த வழித்தடங்களுக்கு வாரத்திற்கு முறையே 60, 56, 55 மற்றும் 51 விமானங்களை ஒலிம்பிக் ஏர் நிறுவனம் செயல்படுத்துகிறது. இவை தவிர குறிப்பிட்ட காரணங்களுக்காக செயல்படுத்தும் விமானங்களை ஏதென்ஸ் - நான்டேஸ் மற்றும் நான்டேஸ் – ஏதென்ஸ் வழித்தடங்களில் இயக்குகிறது.

செப்டம்பர் 10, 2015 இன் படி ஒலிம்பிக் ஏர் 18 இடங்களை இலக்குகளாகக் கொண்டு செயல்படுகிறது.



</doc>
<doc id="265308" url="https://ta.wikipedia.org/wiki?curid=265308" title="குளுக்கோனிக் அமில தோலுரித்தல்">
குளுக்கோனிக் அமில தோலுரித்தல்

க்ளைகோலில் தோலுரித்தல் என்பது மிகவும் லேசான மற்றும் பிரபலமான தோலுரிக்கும் செயல். இந்த அமிலம், ஆல்பா – ஹைடாக்ஸி அமிலங்கள் எனப்படும் குடும்ப அமிலங்களைச் சேர்ந்தது. இது கரும்பிலிருந்து தருவிக்கப்பட்டது. இது 20 சதவீதம் முதல் 70 சதவீதம் வரை வித்தியாசமான கலவைகளில் இருக்கும். இந்த சிகிச்சையினை வீட்டிலேயே மிகவும் எளிமையாக செய்து முடிக்க முடியும், ஆனால், கைதேர்ந்த சரும சிறப்பு மருத்துவர்களின் துணைகொண்டு இதற்காக செயல்படுத்தப்படும் மையங்கள் அல்லது நிலையங்களில் செய்வது உரிய நன்மை பயக்கும்.

இதுபோன்ற சிகிச்சை முறைகளில் மூன்று வகைகள் உள்ளன. அவற்றுள் மேலோட்டமாக செயலாற்றும் தன்மை, நடுத்தர தன்மை மற்றும் ஆழமான தன்மை. இதில் மேலோட்டமாக செயலாற்றும் தன்மை கொண்ட சிகிச்சை முறையில் தோலின் மேலடுக்கினில் மட்டுமே சிகிச்சைப் பொருள் செயல்படும், அடிப்பாகத்தினில் இருக்கும் தோலடுக்கினில் எவ்வித செயல்பாடும் இருக்காது. நடுத்தர தன்மை வாய்ந்த சிகிச்சையில் அடிப்புற தோலடுக்கு வரை சென்றாலும் ஆழமான தன்மை கொண்ட சிகிச்சை முறையில் செயல்படுத்தப்படும் செயல்பாடுகள் நடுத்தர தன்மையினால் கிடைப்பதில்லை. ஆழமான தன்மை கொண்ட சிகிச்சை முறையில் மட்டுமே அடிப்பகுதி தோலடுக்கு செயல்முறைக்கு உட்படுத்தப்படும்.

வேதியியல் அமைப்புக்களைக் கொண்டுள்ள க்ளைகோலிக் அமிலம், இரசாயனம் என்று 

அழைக்கப்படுகிறது. ஆனால், உண்மையில் அவை இரசாயனங்கள் அல்ல. இது இயற்கை வகையினைச் சேர்ந்தது. ஏனெனில், இந்த க்ளைகோலிக் அமிலங்கள் கரும்பு மற்றும் சிட்ரஸ் பழவகைகளில் இருந்து தருவிக்கப்படுகிறது. இதனால் க்ளைகோலிக் அமிலங்கள் தோலிற்கும், சருமத்திற்கும் எவ்வித பாதிப்பினையும் ஏற்படுத்துவதில்லை.

க்ளைகோலிக் தோலுரித்தலைப் பயன்படுத்தும் தோல் தன்மைகள் பின்வருமாறு இருக்கும்


திருமணம் அல்லது நிகழ்ச்சிகளுக்கு செல்லும் முன்பு தோலில் பளபளப்பினை ஏற்படுத்திக் காட்டுவதற்காக இந்த க்ளைகோலிக் தோலுரித்தல் செய்யப்படுகிறது. வயது முதிர்ச்சியினைக் குறைப்பதற்கும், பளபளப்பு மற்றும் சுருக்கங்களைக் குறைத்துக் காட்டவும் இந்த சிகிச்சை முறை பயன்படுகிறது.

தோலின் மேற்பரப்பில் மட்டும் இந்த க்ளைகோலிக் தோலுரித்தல் செயல்படாமல், தோலின் அடிப்பகுதியில் உள்ள தோல் அடுக்குகள் வரை செயல்படும்.

தோலுரித்தல் நிகழ்வின் மூலம் தோலின் மேற்பகுதியில் உள்ள தோலடுக்கு நீக்கப்பட்டு, கொலஜன் மற்றும் எலாஸ்டின் உருவாக்கத்தினை அதிகமாகும். தோலின் மேற்பாகத்தில் உள்ள உலர்ந்த மற்றும் இறந்த செல்களை நீக்கி சீரான சருமம் மற்றும் பளபளப்பான பிரதிபலிப்பினைக் கொடுக்கும். புதியதாக உருவாகியிருக்கும் தோல் மிருதுவாகவும், அழுக்கற்றதாகவும், பளபளப்புடனும் காட்சியளிக்கும்.

லேசான தோலுரித்தலை சரும நோயாளிகள் செய்து கொள்ளலாம். இதன் மூலம் வீக்கம், உடல் சிவப்பாக்கம் மற்றும் கொப்புளம் போன்றவை ஏற்படாது. சிகிச்சை பெற்றவர் உடனடியாக இயல்பு நிலைக்குத் திரும்பலாம். இந்த எளிமையான சிகிச்சை முறை மற்றும் உடனடித் தீர்வின் காரணமாக இந்த சிகிச்சை முறை ‘மதிய உணவு நேர சிகிச்சை’ எனவும் அழைக்கப்படுகிறது. அந்த குறைந்தளவு நேரத்தினில்கூட சிகிச்சை செய்துகொள்ளலாம் என்பதால் இவ்வாறு அழைக்கப்படுகிறது.

க்ளைகோலிக் தோலுரித்தல் செய்த சில நாட்களுக்குப் பிறகு தோலின் மேலோட்டமான அடுக்கு நீக்கப்பட்டு, தோல் மிகவும் மிருதுவாகவும், சீராகவும் காட்சியளிக்கும். அத்துடன் தோல் மென்மையாகவும், தேவையற்ற கோடுகள், சுருக்கங்கள் இல்லாதவையாகவும் காட்சியளிக்கும்.

க்ளைகோலிக் தோலுரித்தலில் ஒவ்வொரு முறை தோலுரிக்கும் செயல்முறையினை செய்யும்போதும் அதன் நன்மைகள் அதிகரித்துக்கொண்டே இருக்கும். மூன்று அல்லது நான்கு வாரங்கள் இடைவெளிக்கும் தொடர்ச்சியாக மூன்று முறை க்ளைகோலிக் தோலுரிக்கும் செயல்முறையினை செய்வது சரியான நன்மைகளைத் தரும் என்று மருத்துவர்கள் தெரிவித்துள்ளனர். அதன் பின்னர் க்ளைகோலிக் தோலுரித்த பகுதியினை பராமரிப்பதை மூன்று மாதங்களுக்கு ஒருமுறையாகக்கொள்ள வேண்டும்.


இந்த சிகிச்சை பெற்ற பின்பு சிகிச்சை பெற்றவர் முடிந்த சூரிய ஒளியிலிருந்து தன்னைப் பாதுகாத்துக்கொள்ளும் திரவப் பொருளை பயன்படுத்துவதையும், சருமத்தினை ஈரப்பதமாக வைப்பதற்கான செயல்முறைகளையும் வழக்கமாக பின்பற்ற வேண்டும். 


</doc>
<doc id="265309" url="https://ta.wikipedia.org/wiki?curid=265309" title="ஆஃபினியம் நான்குபுளோரைடு">
ஆஃபினியம் நான்குபுளோரைடு

ஆஃபினியம் நான்குபுளோரைடு "(Hafnium tetrafluoride)" என்பது HfF என்ற மூலக்கூற்று வாய்ப்பாடு கொண்ட ஒரு கனிம வேதியல் சேர்மமாகும். வெண்மை நிறத்தில் உள்ள இச்சேர்மம் சிர்க்கோனியம் நான்குபுளோரைடின் அமைப்புடன் 8 ஒருங்கிணைப்பு Hf(IV) மையங்களைக் கொண்டுள்ளது.



</doc>
<doc id="265317" url="https://ta.wikipedia.org/wiki?curid=265317" title="இண்டியம்(III) புளோரைடு">
இண்டியம்(III) புளோரைடு

இண்டியம்(III) புளோரைடு அல்லது இண்டியம் முப்புளோரைடு (Indium(III) fluoride or indium trifluoride) என்பது InF என்ற மூலக்கூற்று வாய்ப்பாடு கொண்ட ஒரு கனிம வேதியல் சேர்மமாகும். ரோடியம்(III) புளோரைடின் சாய்சதுரப் படிக அமைப்பில் இண்டியம்(III) புளோரைடும் அமைந்துள்ளது. இண்டியம்(III) ஆக்சைடுடன் ஐதரசன் புளோரைடு அல்லது ஐதரோ புளோரிக் அமிலம் சேர்த்து இதைத் தயாரிக்கலாம்.

ஆக்சைடு அல்லாத கண்ணாடிகள் தயாரிப்பில் இண்டியம்(III) புளோரைடு பயன்படுத்தப்படுகிறது. முமெத்தில்சிலில் சயனைடுடன் இதைச் சேர்த்து வினையூக்கியாகவும் பயன்படுத்துகிறார்கள்.


</doc>
<doc id="265323" url="https://ta.wikipedia.org/wiki?curid=265323" title="தர்பார் இசை விழா">
தர்பார் இசை விழா

தர்பார் இசை விழா என்பது ஆண்டுதோறும் ஐக்கிய இராச்சியத்தில் நடைபெறும் ஒரு இந்தியப் பாரம்பரிய இசை விழாவாகும். வட இந்திய இந்துத்தானி இசைக் கலைஞர்களையும், தென்னிந்திய கருநாடக இசைக் கலைஞர்களையும் ஒருங்கிணைக்கும் வகையில் இசை நிகழ்ச்சிகள் அமைக்கப்படுகின்றன. 

லெய்செச்டரில் 30 ஆண்டுகளுக்கும் மேலாக இசையாசிரியராக இருந்த பாய் குர்மீத் சிங் ஜி விர்தீ (Bhai Gurmeet Singh Ji Virdee) என்பவரின் நினைவாக 2006ஆம் ஆண்டு முதல் இந்த இசை விழா நடைபெறுகிறது.




</doc>
<doc id="265325" url="https://ta.wikipedia.org/wiki?curid=265325" title="தச்சன்வயல்">
தச்சன்வயல்

தமிழ்நாட்டின் திருவாரூர் மாவட்டத்திலுள்ள மன்னார்குடி வட்டத்தில் தச்சன்வயல் என்ற சிற்றூர் அமைந்துள்ளது. இவ்வூர் இராதாநரசிம்மபுரப் பஞ்சாயத்தினுள் அடங்குகின்றது. இவ்வூரில் ஒரு பத்திரகாளியம்மன் கோயில் உள்ளது. இக்கோயிலில் சிறீநவமணி அம்மனும் உள்ளார்.


</doc>
<doc id="265326" url="https://ta.wikipedia.org/wiki?curid=265326" title="இரிடியம்(V) புளோரைடு">
இரிடியம்(V) புளோரைடு

இரிடியம்(V) புளோரைடு "(Iridium(V) fluoride)" என்பது IrF, என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இரிடியமும் புளோரினும் சேர்ந்த இச்சேர்மம் 1965 ஆம் ஆண்டில் முதன்முதலாக நீல் பார்ட்லெட் என்பவரால் கண்டறியப்பட்டது. அதிக வினைத்திறனுள்ள மஞ்சள் நிறத் திண்மமான இச்சேர்மம் குறைவான உருகுநிலையைக் கொண்டுள்ளது. இச்சேர்மத்தின் படிக அமைப்பு நான்கு பகுதிகளால் ஆனது. IrF சேர்மமானது எண்முக இரிடியம் அணுக்களின் ஒருங்கிணைப்பால் அமைந்துள்ளது. RuF மற்றும் OsF சேர்மங்களின் படிக அமைப்புகளின் வடிவத்தை இவ்வடிவமும் பகிர்ந்து கொள்ளப்படுகிறது. IrF சேர்மத்தை கட்டுப்படுத்தப்பட்ட சிதைவுக்கு உள்ளாக்கினால் இரிடியம்(V) புளோரைடு தயாரிக்கலாம். அல்லது, IrF6 சேர்மத்தை நீரற்ற HF இல் சிலிக்கான் தூள் அல்லது H2 சேர்த்து ஒடுக்க வினைக்கு உட்படுத்தியும் தயாரிக்கலாம்.



</doc>
<doc id="265332" url="https://ta.wikipedia.org/wiki?curid=265332" title="ஆங்கசு டீட்டன்">
ஆங்கசு டீட்டன்

ஆங்கசு டீட்டன் ("Angus Stewart Deaton", பிறப்பு: 19 அக்டோபர் 1945) பிரித்தானிய, அமெரிக்க குறும்பொருளியலாளர் ஆவார்.

நுகர்வு, வறுமை, பொருளாதாரம் நலம் போன்றவற்றில் இவரது ஆய்வுகளுக்காக இவருக்கு 2015 ஆம் ஆண்டுக்கான பொருளியலுக்கான நோபல் நினைவுப் பரிசு வழங்கப்பட்டது.

எடின்பரோ நகரில் பிறந்த டீட்டன் பெட்டசு கல்லூரியில் ஆரம்பக் கல்வியையும், கேம்பிரிச்சுப் பல்கலைக்கழகத்தில் இளங்கலை, முதுகலை, மற்றும் முனைவர் பட்டங்களையும் பெற்றார். பிரிஸ்டல் பல்கலைக்கழகத்தில் பொருளியல் பேராசிரியராகப் பணியாற்றிய பின்னர், 1983 இல் ஐக்கிய அமெரிக்கா சென்று பிரின்ஸ்டன் பலகலைக்கழகத்தில் பேராசிரியராகப் பணியாற்றி வருகிறார்.



</doc>
<doc id="265342" url="https://ta.wikipedia.org/wiki?curid=265342" title="பொட்டாசியம் அலுமினியம் புளோரைடு">
பொட்டாசியம் அலுமினியம் புளோரைடு

பொட்டாசியம் அலுமினியம் புளோரைடு "(Potassium aluminium fluoride)" என்பது KAlF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும்.

இரண்டாம்நிலை அலுமினியத்தை உருக்கிப் பிரிக்கும் செயல்முறையில் பொட்டாசியம் அலுமினியம் புளோரைடு இளக்கியாகப் பயன்படுத்தப்படுகிறது. உருகலில் உள்ள மக்னீசியத்தை நீக்கவும் அல்லது அதன் அளவைக் குறைக்கவும் இது உதவுகிறது. வினைபுரியும் பொழுது புளோரைடு வாயுக்களை உற்பத்தி செய்வதுதான் இச்சேர்மத்தைப் பயன்படுத்துவதில் உள்ள முக்கிய சுற்றுச் சூழல் பிரச்சினை ஆகும். கால்சியம் ஐதராக்சைடைப் பயன்படுத்தி புளோரைடு உற்பத்தி மட்டுப்படுத்தப்பட்டாலும் பெரும்பாலான நேரங்களில் போதுமான அளவுக்கு அதை நீக்க முடியவில்லை.

உலோகத் தொழிற்சாலைகளில் பொட்டாசியம் அலுமினியம் புளோரைடு பல்வேறு வகையானப் கூட்டுப்பொருட்களில் இளக்கும் முகவராகப் பரவலாகப் பயன்படுத்தப்படுகிறது.

ஒரு பூச்சிக் கொல்லி மருந்தாகவும் இது பயன்படுத்தப்படுகிறது 


</doc>
<doc id="265347" url="https://ta.wikipedia.org/wiki?curid=265347" title="பலேடியம் புளோரைடு">
பலேடியம் புளோரைடு

பலேடியம் புளோரைடு "(Palladium fluoride)" என்பது பலேடியம் மற்றும் புளோரின் தனிமங்கள் சேர்ந்து வரிசையாக உருவாகும் சில ஈரினைச் சேர்மங்களின் வரிசையைக் குறிக்கும். இவ்வரிசையில் பின் வரும் சேர்மங்கள் உள்ளடங்கும். 




அரைல் புளோரைடுகளை தயாரிக்கும் தொகுப்பு முறைகளில் பலேடியம் புளோரின் அணைவுச் சேர்மங்கள் உருவாக்கப்பட்டு வினையூக்கிகளாகப் பயன்படுத்தப்படுகின்றன. இம்முறையைத் தவிர வேறு முறைகளில் அரைல் புளோரைடுகளைத் தயாரிப்பது சிரமமாகும்


</doc>
<doc id="265350" url="https://ta.wikipedia.org/wiki?curid=265350" title="1626">
1626

1626 (MDCXXVI) ஒரு வியாழக்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் ஞாயிற்றுக்கிழமையில் ஆரம்பமான ஒரு சாதாரண ஆண்டாகும்.




</doc>
<doc id="265351" url="https://ta.wikipedia.org/wiki?curid=265351" title="பலேடியம்(IV) புளோரைடு">
பலேடியம்(IV) புளோரைடு

பலேடியம்(IV) புளோரைடு "(Palladium(IV) fluoride)" என்பது PdF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பலேடியம் மற்றும் புளோரின் சேர்ந்து உருவாகும் இச்சேர்மம் பலேடியம் நாற்புளோரைடு என்றும் அழைக்கப்படுகிறது. பலேடியம் இச்சேர்மத்தில் +4 என்ற ஆக்சிசனேற்ற நிலையில் உள்ளது. 

பலேடியம்(II,IV) புளோரைடுடன் புளோரினை 300 ° செல்சியசு வெப்பநிலை மற்றும் 7 வளிமண்டல அழுத்தத்தில் பலநாட்களுக்கு வைத்திருந்தால் பலேடியம் நான்கு புளோரைடு உருவாகிறது.
பலேடியம்(IV) புளோரைடு ஒரு வலிமையான ஆக்சிசனேற்றி என்பதால் இது ஈரக்காற்றிலும் நீராற்பகுப்பு அடைகிறது.



</doc>
<doc id="265359" url="https://ta.wikipedia.org/wiki?curid=265359" title="கேரளக் காவல்">
கேரளக் காவல்

கேரள மாநிலக் காவல் (Kerala State Police) என்பது கேரள மாநிலத்தின் சட்ட அமலாக்க முகமை ஆகும். கேரளக் காவல், மாநிலத் தலைநகரான திருவனந்தபுரத்தை தலைமையகமாகக் கொண்டு செயல்படுகிறது. காவல் பயிற்சிக் கல்லூரி 20-ம் நூற்றாண்டின் மத்தியில் திருவிதாங்கூர் மன்னரால் தோற்றுவிக்கப்பட்டது. 
2004-ல் திருச்சூரில் கேரளக் காவல் பயிற்சிக்கழகம் உறுவாக்கப்பட்டது. மிருது பாவெ, திரட கிருத்ய என்பது வட மொழியில் இக்காவல்ப் படையின் குறிக்கோள் பல்லவியாகும், அதாவது மிதமான குணம், திடமான செயல். கேரள காவல்த் துறை (Kerala Police Department) 2006-ல் 21-ம் நூற்றாண்டில் சமூகம் நேரிடும் பிரச்சனைகளுக்கேற்ப நவீனப்படுத்தப்பட்டது.

கேரள காவலகம் கேரள அரசின் உள்விவகாரத் துறையின் நேரடிக் கட்டுப்பாட்டில் வருவதாகும். தற்போதைய உள்விவகாரத் துறைக்கான அமைச்சர் திரு பிணராயி விஜயன் ஆவார். காவல் துறை மாநில காவல் தளபதியினால் தலைமைத்தாங்கப் படுகிறது. லோகநாத் பெகேரா "இந்தியக் காவல் பணி" அவர்கள் கேரளக் காவலின் தற்போதைய மாநில காவல் தளபதி ஆவார்.

சட்ட ஒழுங்கை நிலைநாட்டுவதே மாநிலப் படைக்கு தரப்பட்டுள்ள முக்கியப் பணியாகும். இதற்காக, மாநிலம் இரண்டு மண்டலங்களாக, (வடக்கு மண்டலம் மற்றும் தென் மண்டலம்) பிரிக்கப்பட்டு ஒவ்வொன்றும் கூடுதல் காவல் பொது இயக்குநரால் (ADGP) தலைமைதாங்கப்படுகிறது. ஒவ்வொரு மண்டலமும் இரண்டு கோட்டங்களாக பிரிக்கப்பட்டு ஒவ்வொரு கோட்டமும் காவல் பொது ஆய்வாளரால் தலைமைத் தாங்கப்படுகிறது. கண்ணனூர் கோட்டமும் திருச்சூர் கோட்டமும் வடக்கு மண்டலத்தின் கீழும், அதேபோல் கொச்சி கோட்டமும் திருவனந்தபுரம் கோட்டமும் தென் மண்டலத்தின் கீழும் வருகிறது. கேரளத்தின் ஐந்து மாநகரங்களுக்காக மாநகர காவல் ஆணையரின் தலைமையில் ஐந்து ஆணையகங்கள் (Commissariats) உள்ளன. ஐந்து ஆணையகங்கள் திருவனந்தபுரம் மாநகர காவல், கொச்சி மாநகர காவல், கோழிக்கோடு மாநகர காவல், கொல்லம் மாநகர காவல் மற்றும் திருச்சூர் மாநகர காவல் ஆகியவற்றிக்காக காணப்படுகிறது.

கேரளக் காவல் படையில் பயன்படுத்தப்படும் பதவிப் பெயர்கள் கீழே
கேரளக் காவல் தொடர்பான சட்டம், கேரளக் காவல் செய்யுள்-2011, எனும் குறுந்தலைப்பில் அறியப்படுகிறது.

இந்த சட்டத்தின் நீண்டத் தலைப்பும் முன்னுரையும் சட்டத்தின் முக்கியத் துவத்தையும், அதன் நோக்கத்தையும் எடுத்துரைக்கிறது.

நீண்டத் தலைப்பு

முன்னுரை

இந்திய அரசியல் அமைப்பிற்கும் அதன் கீழ் உருவாக்கப் பட்டுள்ள சட்டங்களுக்கும் உட்பட்டு ஜனங்களுக்கு இடையில் செயல்படும் சேவை பரிவு என்ற நிலைக்கு, அமைதி மற்றும் ஒழுங்கு,தேசத்தின் ஒற்றுமை, நாட்டின் பாதுகாப்பு மற்றும் மனித உரிமைகளை காத்தல் ஆகியவை உறுதி செய்யப் படுவதின் வாயிலாக, சட்டத்தின் கீழ் கிடைக்கும் தன்னிச்சைகள் மற்றும் உரிமைகள் அகியன அனைத்து நபர்களும் அனுபவித்தலை உறுதிப் படுத்துவதற்கு, காவல்துறை, சட்டத்துடன் இனங்கி செயல்பட வேண்டும்.

தமிழ்நாடு காவல்துறை


</doc>
<doc id="265362" url="https://ta.wikipedia.org/wiki?curid=265362" title="கரம்பை">
கரம்பை

கரம்பை அல்லது வண்டல் ("Silt") என்பது ஏரி, குளங்களில் அடியில் படியும் மண் ஆகும். காட்டில் உள்ள மரங்கள் இலைகளை உதிர்க்கும் போது அவை மண்ணில் மக்கும். மழைபெய்யும் போது இலைமக்குகள் மண்துகள்களோடு ஆற்றில் அடித்து வரப்படும். ஆற்றுநீர் ஏரி குளங்களில் தேக்கப்படும். நீரில் உள்ள மண்துகள்கள் நாளடைவில் நீர்நிலையின் அடியில் தரையில் படியும்.

தஞ்சாவூர், திருநெல்வேலி உட்பட பல மாவட்டங்களில் கரம்பை என்னும் வழக்கு நடைமுறையில் உள்ளது. தஞ்சாவூர் மாவட்டம், அம்மாபேட்டை ஒன்றியத்தில் உள்ள மெலட்டூர் பேரூராட்சிக்கு உட்பட்ட ஓர் ஊரின் பெயர் கரம்பை. கரம்பை என்பதை முன்னொட்டாகவும் பின்னொட்டாகவும் கொண்டு பல கிராமங்கள் உள்ளன.(எ.கா.) குருவிக்கரம்பை, பேய்க்கரம்பை, கரம்பைக்குடி.

கோடைகாலத்தில் நீர்நிலைகள் வற்றியபின் அடியில் படிந்த கரம்பை மண்ணை அள்ளி விவசாய நிலங்களுக்கு இடுவர். இதனால் விளைநிலம் வளம் பெறும். மேலும் நீர்நிலைகளும் தூர் வாரப்படும்.


</doc>
<doc id="265365" url="https://ta.wikipedia.org/wiki?curid=265365" title="தங்கம்(I) குளோரைடு">
தங்கம்(I) குளோரைடு

தங்கம்(I) குளோரைடு "(Gold(I) chloride)" என்பது AuCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும்.

தங்கம்(III) குளோரைடை வெப்பச் சிதைவு அடையச் செய்யும் வினையின் மூலமாகத் தங்கம்(I) குளோரைடு தயாரிக்கலாம்.

குளோரினின் ஆவியழுத்தத்தால் உயர்வெப்பநிலைகளில் இதனுடைய சிறுபகுதி நிலைப்புத் தன்மையுடன் காணப்பட்டாலும் இச்சேர்மம் வெளிச்சூழலில் சிற்றுறுதி நிலைப்புத் தன்மையுடன் காணப்படுகிறது.தண்ணீருடன் சேர்த்து வினைப்படுத்தும் பொழுது தங்கம்(I) குளோரைடு விகிதச்சமமாதலின்றி பிரிகையடைந்து தங்கம் உலோகமாகவும் தங்கம்(III) குளோரைடு ஆகவும் தன்னொடுக்க வினையால் மாற்றமடைகிறது:

பொட்டாசியம் புரோமைடுடன் வினைபுரிந்து பொட்டாசியம் தங்க புரோமைடு எனப்படும் பொட்டாசியம் ஆரிக் புரோமைடையும், பொட்டாசியம் குளோரைடையும் ,தங்கம் உலோகத்தையும் கொடுக்கிறது:
கண்கள் மற்றும் தோலில் தங்கம்(I) குளோரைடு எரிச்சலை உண்டாக்கும், சிறுநீரகத்தைப் பாதிக்கும், இரத்த வெள்ளை அணுக்களின் எண்ணிக்கையைக் குறைக்கும். 


</doc>
<doc id="265369" url="https://ta.wikipedia.org/wiki?curid=265369" title="சேலம் மாவட்டத்திலுள்ள கல்வி நிலையங்கள்">
சேலம் மாவட்டத்திலுள்ள கல்வி நிலையங்கள்

திருச்சி மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில் திருச்சி மாவட்டத்தில் செயற்பட்டுவரும் கல்லூரிகள், பள்ளிகள் உள்ளிட்ட கல்வி நிலையங்களின் பட்டியலாகும்.






</doc>
<doc id="265373" url="https://ta.wikipedia.org/wiki?curid=265373" title="கனிஷ்கர்">
கனிஷ்கர்

கனிஷ்கர் (Kanishka) (; குசானக் குல பேரரசனாக கி. பி 127 முதல் 163 முடிய ஆட்சி செய்த வட இந்திய பேரரசன். போர்த் தொழில், அரசியல், ஆன்மீகம் இவரது ஆட்சியில் செழித்தோங்கியது.

கனிஷ்கர் மத்திய ஆசியாவின் ஆப்கானிஸ்தான், தஜிகிஸ்தான், உஸ்பெஸ்கிஸ்தான், தற்கால பாகிஸ்தான் பகுதிகளை வென்று, இந்தியாவின் குஜராத் மற்றும் பஞ்சாப் முதல் கங்கை சமவெளியின் பாடலிபுத்திரம் வரை விரிவு படுத்தினான். கனிஷ்கர் ஆட்சியின் முக்கிய தலைநகராக புருஷபுரம் எனும் தற்கால பாகிஸ்தானில் உள்ள பெஷாவர் ஆகும். மதுரா நகரையும் இரண்டாவது தலைநகராகக் கொண்டவர். பௌத்த சமயத்தை ஆதரித்துப் பரப்பியவர். பட்டுப் பாதை மூலம் பௌத்த சமயத்தை காந்தாரம் வழியாக சீனா உள்ளிட்ட முதலிய கிழக்கு ஆசியா நாடுகள் வரை பரப்பியவர்.

தற்கால பாக்கிஸ்தானின் வடமேற்கு எல்லைப்புற மாகாணத்தில் உள்ள பெஷாவர் நகரத்திற்கு அருகில் உள்ள சாஜி கி தேரி எனுமிடத்தில் பௌத்த தூபியை நிறுவினார். இதனை தற்போது கனிஷ்கரின் தூபி என்று அழைக்கப்படுகிறது.13 தளங்களுடன், 400 அடி உயரத்துடன் கட்டப்பட்ட இத்தூபி, தற்போது உருக்குலைந்து காணப்படுகிறது.

கி. பி இரண்டாம் நூற்றாண்டில் மத்திய ஆசியப்பகுதியான காந்தாரத்திலிருந்து, உலக நலத்திற்கான பிக்குகள் என்ற பெயரில் பௌத்த பிக்குகளை சீனா மற்றும் கிழக்கு ஆசியப் பகுதிகளுக்கு அனுப்பி பௌத்த சமயத்தை பரப்பினார்.





</doc>
<doc id="265374" url="https://ta.wikipedia.org/wiki?curid=265374" title="திரசுப்போல்">
திரசுப்போல்

திரசுப்போல் (; ; உருசியம் மற்றும் உக்குரேனியம்: Тирасполь, ) என்பது சர்வேச தரமாக மல்தோவாவின் இரண்டாவது மிகப்பெரிய நகரம் ஆகும். ஆனால் இது திரான்சுனிஸ்திரியாவின் தலைநகரமும் நிர்வாக மையமும் ஆகும். திரசுப்போல் டினைஸ்தர் ஆற்றின் கிழக்கு ஆர்ரங்கரையாக அமைந்துள்ளது. இது தளபாடம் மற்றும் மின் உபகரணங்கள் என்பவற்றிக்கு பிரபல்யமான இடமாகும். 

இந்த நகரம் ஒவ்வொரு ஆண்டும் ஒக்டோபர் 14ல் தனது ஆண்டு நிறைவைக் கொண்டாடுகிறது.


</doc>
<doc id="265376" url="https://ta.wikipedia.org/wiki?curid=265376" title="வெள்ளி சல்பைட்டு">
வெள்ளி சல்பைட்டு

வெள்ளி சல்பைட்டு "(Silver sulfite)" என்பது AgSO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம்|சேர்மமாகும்]]. நிலைப்புத் தன்மையற்ற இந்தச்சேர்மம் சூடுபடுத்தும் பொழுது அல்லது ஒளியில் படும்போது வெள்ளி இருதையோனேட்டு மற்றும் வெள்ளி சல்பேட்டுகளாகச் சிதைவடைகிறது

வெள்ளி நைட்ரேட்டை விகிதவியல் அளவின்படியான சோடியம் சல்பைட்டு கரைசலுடன் சேர்த்து வினைப்படுத்தினால் வெள்ளி சல்பைட்டின் வீழ்படிவு உண்டாகிறது.

வினையில் உண்டான வீழ்படிவை வடிகட்டி பின்னர் நல்ல கொதிநீரில் அலசி வெற்றிடத்தில் உலர்த்தி வெள்ளி சல்பைட்டு தயாரிக்கப்பட்டு பயன்படுத்தப்படுகிறது. 


</doc>
<doc id="265382" url="https://ta.wikipedia.org/wiki?curid=265382" title="ஏஜியன் கடல்">
ஏஜியன் கடல்

ஏஜியன் கடல் (Aegean Sea)இது மத்தியதரைக்கடலின் நீட்சியே. மத்தியதரைக்கடலுக்கும், ஆசியா மைனர் பகுதிக்கும் இடைப்பட்ட கடற்பரப்பாகும். இதன் வடக்கில் மர்மரா கடலும் கருங்கடலும் அமைந்துள்ளது. இக்கடலில் உள்ள பல தீவுகளில் கிரீட் தீவு பெரியது. ஏஜியன் கடலின் பரப்பளவு 214000 சதுர கி. மீ., ஆகும்.


</doc>
<doc id="265387" url="https://ta.wikipedia.org/wiki?curid=265387" title="கௌடப் பேரரசு">
கௌடப் பேரரசு

கௌடப் பேரரசு (Gauda Kingdom) (Gāur Rājya ), (ஆட்சி: கி. பி 590 - 626), தற்கால பிகார் மாநிலத்தின் முர்சிதாபாத் நகரை தலைநகராகக் கொண்டு தற்கால பிகாரின் பகுதிகள், வங்காளம், ஒடிசா மற்றும் அசாம் பகுதிகளை கி. பி 590 முதல் 626 முடிய ஆண்டது. கௌடப் பேரரசர்களில் தலைசிறந்தவர் சசாங்கன் ஆவர்.. கௌடப் பேரரசின் தலைநகரம் கர்ணசுபர்னா என்ற தற்கால முர்சிதாபாத்த்தின் தலைமையிட நகரமான "பெர்ஹாம்பூர்" நகரம் ஆகும். 
சீன யாத்திரிகனும் பௌத்த அறிஞருமான யுவான் சுவாங் சசாங்கன் ஆண்ட கௌடப் பேரரசின் கர்ணசுபர்னா பகுதிக்கு சென்று வந்தவர்..

அத்வைத மரபைச் சார்ந்த கௌடபாதர் இப்பேரரசிலிருந்து, வாரணாசிக்கு சென்று, கோவிந்த பகவத் பாதர்க்கு அத்வைத தத்துவத்தை போதித்தவர்.

சசாங்கனின் இறப்பிற்கு பின்னர் கௌடப் பேரரசு, ஷாசாங்கனின் மகன்கள் பிரித்துக் கொண்டு ஆண்டனர்.

பாலப் பேரரசர்கள், சென் பேரரசர்கள் தங்களை கௌட தேசத்தின் தலைவர்கள் என்று தங்களை அழைத்துக்கொண்டனர்.



</doc>
<doc id="265413" url="https://ta.wikipedia.org/wiki?curid=265413" title="நிலாவெளிக் கல்வெட்டு">
நிலாவெளிக் கல்வெட்டு

நிலாவெளிக் கல்வெட்டு என்பது, இலங்கையின் திருகோணமலை மாவட்டத்தில் உள்ள நிலாவெளிப் பிள்ளையார் கோயிலில் கண்டுபிடிக்கப்பட்ட ஒரு கல்வெட்டு ஆகும். தொடக்கத்தில் இது எங்கிருந்தது என்று தெரியவில்லை. ஆனால், 20 ஆம் நூற்றாண்டில் பிள்ளையார் கோயில் புதிதாகக் கட்டப்பட்ட காலத்தில் இக்கல்வெட்டைக் கோயில் தீர்த்தக் கிணற்றின் படிக்கல்லாக வைத்துக் கட்டிவிட்டனர். முன்னாள் சாம்பல்தீவுக் கிராமசபைத் தலைவரான செ. தம்பிராசாவின் அழைப்பின்பேரில் நிலாவெளிக்குச் சென்ற கா. இந்திரபாலாவும் செ. குணசிங்கமும் முதன் முதலாக இதைப் படியெடுத்து ஆய்வுசெய்தனர்.

இக்கல்வெட்டின் காலத்தை நேரடியாகக் குறித்துக்காட்டக்கூடிய அரசனின் பெயர், ஆட்சியாண்டு முதலிய தகவல்கள் இதன் வாசிக்கக்கூடிய பகுதிகளில் இல்லை. எழுத்துக்கள் சிதைந்து போயுள்ள கல்வெட்டின் மேற்பகுதியில் இத்தகைய விவரங்கள் இருந்திருக்கக்கூடும். ஆனாலும், எழுத்தமைதி, அதில் காணப்படும் தகவல்கள் போன்றவற்றை அடிப்படையாகக் கொண்டு இக்கல்வெட்டு இலங்கையில் சோழராட்சியின் தொடக்ககாலத்துக்கு உரியது என மதிப்பிடப்பட்டுள்ளது.

இக்கல்வெட்டு திருகோணமலையில் உள்ள மத்ஸ்யகேஸ்வரம் என்னும் கோயிலுக்கு அன்றாட வழிபாட்டுத் தேவைகளுக்காக வழங்கப்பட்ட தானம் ஒன்றைக் குறிக்கிறது. மத்ஸ்யகேஸ்வரம் என்பது திருக்கோணேஸ்வரம் என இன்று அழைக்கப்படும் கோயிலுக்கு முன்னர் வழங்கிய ஒரு பெயராகும். வழங்கப்பட்ட தானம், கிரிகாமம், கிரிகண்ட கிரிகாமம் ஆகிய ஊர்களில் உள்ள நன்செய், புன்செய் நிலங்களை உள்ளடக்கியிருந்தது.இவ்விரு ஊர்ப் பெயர்களும் இன்று வழக்கில் இல்லை. எனினும், இதில் தரப்பட்டுள்ள தகவல்கள் மேற்படி ஊர்கள் கடற்கரையை அன்றி அமைந்தவை என்பதைக் காட்டுகின்றன. திருக்கோணமலை, கோணமாமலை ஆகிய பெயர்கள் இந்தக் கல்வெட்டில் உள்ளன. இதுவரை அறியப்பட்டுள்ள ஆவணங்களில், திருக்கோணமலை என்ற பெயர் குறிக்கப்பட்டுள்ள மிகப்பழைய ஆவணம் இதுவே. எனினும், திருக்கோணமலையைக் குறிக்கும் கோணமாமலை என்ற பெயர் ஏழாம் நூற்றாண்டைச் சேர்ந்த தேவாரங்களில் காணப்படுவது குறிப்பிடத்தக்கது.




</doc>
<doc id="265414" url="https://ta.wikipedia.org/wiki?curid=265414" title="மேற்கு வாசல் பாலம்">
மேற்கு வாசல் பாலம்

மேற்கு வாசல் பாலம் ("West Gate Bridge") அவுஸ்திரேலியாவில் மெல்போர்ன் விக்டோரியா என்னுமிடத்தில் அமைந்துள்ளது, இது ஒரு இரும்பாலான பெட்டகவடிவ வடத்தால் இணைக்கப்பட்ட பாதைபாலமாகும். யர்ரா ஆற்றின் குறுக்கே அமைக்கபெற்ற இப்பாலம் உள்நோக்கிய, மற்றும் வெளிநோக்கிய தலா 5 பாதைகளாக விரிவாக்கப்பட்டுள்ளது. 1968ல் தொடங்கிய கட்டுமான பணி 1978ல் முடிக்கப்பட்டது. மேற்கு வாசல் பாலம் 2,582.6 மீட்டர்கள் நீளமும்,(8,473.1 அடிகள்), 37.3 மீட்டர்கள் அகலமும்(122.4 அடிகள்) உடையதாக அறியப்படுகிறது.


</doc>
<doc id="265415" url="https://ta.wikipedia.org/wiki?curid=265415" title="சட்டவிரோத கூடுதல்">
சட்டவிரோத கூடுதல்

சட்டவிரோதமாகக் கூடுதல் (Unlawful Assembly) என்பது பொது மக்களின் அமைதிக்கு ஊறு செய்யும் நோக்கில், பொது இடங்களில் மூன்று அல்லது அதற்கும் மேற்பட்டவர்கள் கலகம், கிளர்ச்சி அல்லது கலவரம் செய்வதைத் தூண்டும் நோக்கில் கூடுவதைக் குறிக்கும். இந்தியா, கனடா, வங்காள தேசம், ஹாங்காங் ஆகிய நாடுகளில் பொது மக்கள் சட்டவிரோதமாகக் கூடுவது தடை செய்யப்பட்டுள்ளது.

இந்திய தண்டனைச் சட்டம், 1973 பிரிவு 144 இன் படி, சட்டவிரோதக் கூடுதலை தடை செய்வதற்கு, நீதிமன்ற குற்றவியல் நடுவர்களுக்கு அதிகாரம் வழங்கப்பட்டுள்ளது. நாட்டில் பிரிவு 144 அமல்படுத்தப்பட்டப் பகுதியில் சட்டவிரோதமாகக் கூடினால், இச்சட்டத்தின் பிரிவு 141 முதல் 149இன்படி, சட்டவிரோதமாகக் கூடியவர்களுக்கு அதிகபட்சம் மூன்று ஆண்டு சிறை தண்டனை அல்லது தண்டத்தொகை(அபராதம்) விதிக்கப்படும்.

பிரித்தானியாவின் இந்தியப் பேரரசு இந்தியாவில், இந்திய விடுதலை இயக்க வீர்ர்களை ஒடுக்கும் வகையில் 1861 ஆம் ஆண்டில் இந்திய தண்டனைச் சட்டத்தில் இப்பிரிவு சேர்க்கப்பட்டது.




</doc>
<doc id="265426" url="https://ta.wikipedia.org/wiki?curid=265426" title="கிரௌன் பிளாசா சென்னை அடையாறு பார்க்">
கிரௌன் பிளாசா சென்னை அடையாறு பார்க்

க்ரௌவுன் பிளாஸா சென்னை அடையாறு பார்க் (Crowne Plaza Chennai Adyar Park) என்று அழைக்கப்படும் இது "ஷெரடன் பார்க் ஹோட்டல் மற்றும் டவர்ஸ்" என்று முதலில் அழைக்கப்பட்டு வந்தது. இது ஒரு ஐந்து நட்சதிர அந்தஸ்து பெற்ற தங்கும் விடுதி ஆகும். இந்தியாவின் தமிழ் நாடு மாநிலத்தின் தலைநகரான சென்னையில் உள்ள டிடிகே சாலையில் அமைந்துள்ளது. 

AGHL ஆல் அடையாறு பார்க் ஹோட்டல் என்ற பெயருடன் முதலில் கட்டப்பட்டது. பிப்ரவரி 1985 இல் 250 அறைகள் கொண்ட ஹோட்டலாக வெல்கம் குழு வாங்கியது. இதன் கட்டுப்பாட்டு உரிமைகளை கோயல் குடும்பம் மொத்தமாக 30 மில்லியனுக்குப் பெற்றது. பின்னர் அந்த குழு, ஹோட்டலின் பெயரை ஷெரடான் பார்க் ஹோட்டல் மற்றும் டவர்ஸ் என்று பெயர் மாற்றம் செய்தது. AGHL உடைய மூன்று இடங்களும் ஐடிசி ஹோட்டல்களால் நிர்வகிக்கப்பட்டது.

பின்னர் மே1, 2015 இல் இன்டர்கான்டினென்டல் ஹோட்டல் குழு ஹோட்டலை வாங்கிய பிறகு, ஹோட்டலின் பெயர் க்ரௌவுன் பிளாஸா சென்னை அடையாறு பார்க் என்று மாற்றம் செய்யப்பட்டது.

சென்னையின் பொருளாதார மற்றும் வணிக மையத்திற்கு மிகவும் அருகில் டிடிகே சாலை அமைந்துள்ளது. அங்கு அமைந்துள்ள இந்த ஹோட்டல் பல்வேறு பெருநிறுவனங்கள் அமைந்துள்ள பகுதியிலிருந்து சுமார் 4 கிலோ மீட்டர் தொலைவிலும், வேர்ல்பூலில் இருந்து சுமார் 10 கிலோ மீட்டர் தொலைவிலும், சென்னை டிரேட் மையத்திலிருந்து சுமார் 9 கிலோ மீட்டர் தொலைவிலும், அமெரிக்க தூதரகத்திலிருந்து சுமார் 6 கிலோ மீட்டர் தொலைவிலும், ஸ்டாண்டன்ட் சேர்டர்ட் வங்கியிலிருந்து சுமார் 5 கிலோ மீட்டர் தொலைவிலும், டெட்ஸ்க் வங்கியிலிருந்து சுமார் 4 கிலோ மீட்டர் தொலைவிலும், அமெரிக்கன் எக்ஸ்பிரஸ் வங்கியிலிருந்து சுமார் 6 கிலோ மீட்டர் தொலைவிலும், சிட்டி வங்கியிலிருந்து சுமார் 6 கிலோ மீட்டர் தொலைவிலும், அப்பல்லோ மருத்துவனையில் இருந்து சுமார் 10 கிலோ மீட்டர் தொலைவிலும், ஹூண்டாய் மோட்டார்ஸ் நிறுவனத்திலிருந்து சுமார் 40 கிலோ மீட்டர் தொலைவிலும், ஐபிஎம்’மில் இருந்து சுமார் 8 கிலோ மீட்டர் தொலைவிலும் உள்ளது. இந்த பிரபலமான பகுதிகளில் இருந்து ஹோட்டலை மிக எளிதாக அணுக முடியும்.

மாமல்லபுரம், காஞ்சிபுரம், கபாலீஸ்வரர் கோவில், இராமேஸ்வரம், கோவலாங்க், கன்னியாகுமரி ஆகிய இடங்கள் ஹோட்டலுக்கு அருகில் அமைந்துள்ள சுற்றுலாத் தலங்கள் ஆகும். 

க்ரௌவுன் பிளாஸா சென்னை அடையாறு பார்க் ஹோட்டலுக்கு அருகே அமைந்திருக்கும் போக்குவரத்து வசதிகள் பின்வருமாறு:
சென்னை சர்வதேச விமான நிலையம் – 12 கிலோ மீட்டர் (தோராயமாக)
சென்னை சென்ட்ரல் ரயில் நிலையம் – 10 கிலோ மீட்டர் (தோராயமாக)

283 அறைகளையும், 32 சூட்களையும், ஐந்து உணவகங்களையும் கொண்டுள்ள இந்த ஹோட்டல் எட்டு அடுக்குமாடிகளைக் கொண்டுள்ளது. இது சென்னையில் உள்ள ஆழ்வார்பேட்டையில் அமைந்துள்ளது.


</doc>
<doc id="265427" url="https://ta.wikipedia.org/wiki?curid=265427" title="ஆதகட கல்வெட்டு">
ஆதகட கல்வெட்டு

ஆதகட கல்வெட்டு எனக் குறிப்பிடப்படுவது, இலங்கையில் வடமத்திய மாகாணத்தில் உள்ள ஆதகட கோறளையில் கண்டெடுக்கப்பட்ட ஒரு தமிழ்க் கல்வெட்டு ஆகும். இக்கல்வெட்டு ஒரு புத்த விகாரத்தில் கிடைத்தது. இது ஏழு கற்களில் எழுதப்பட்டுள்ளது. முதலில் இதை வாசித்தவர் தமிழகத்தின் பெயர்பெற்ற கல்வெட்டியலாளர்களில் ஒருவராக கிருஷ்ண சாஸ்திரி. இது தென்னிந்திய சாசனங்கள், நான்காம் தொகுதியில் வெளிவந்தது.

இக்கல்வெட்டில் அரசனின் பெயர் இல்லை. ஆனால், அரசன் ஒருவனின் ஆட்சியாண்டு என்று கருதத்தக்க "யாண்டு 28" என்னும் குறிப்பு உள்ளது. இதிலிருந்து, இது முதலாம் இராசராசன், முதலாம் இராசேந்திரன் அல்லது முதலாம் இராசாதிராசன் ஆகிய சோழ மன்னர்களில் ஒருவரது காலப்பகுதிக்கு உரியதாக இருக்கலாம் என்றும், இதனால், இது 11 ஆம் நூற்றாண்டின் நடுப்பகுதிக்கு முந்தியது என்று பத்மநாதன் கருதுகிறார். எழுத்தமைதியின் அடிப்படையிலும் இது 11 ஆம் நூற்றாண்டுக்குரியதாகவே கருதப்படுகிறது.

இக்கல்வெட்டு உத்தம சோழ ஈஸ்வரம் என்னும் கோயிலுக்கு வழங்கப்பட்ட தானத்தைப் பற்றிக் கூறுகிறது. இத்தானத்தை வழங்கிய அரங்கன் இராமேசன் என்பவனின் கட்டளைப்படியே இந்தக் கல்வெட்டு வெட்டப்பட்டிருப்பதாகத் தெரிகிறது. இந்த அரங்கன் இராமேசனைப்பற்றி கல்வெட்டில் எவ்வித தகவலும் இல்லை. இவன் இலங்கையில் இருந்த சோழ நிர்வாகத்தோடு தொடர்புகொண்டவனாக இருத்தல்கூடும். 

கல்வெட்டில் மூன்றுவிதமான தானங்கள் பதிவு செய்யப்பட்டுள்ளன. ஒன்று மூன்று வேலி அளவு கொண்ட நிலம். இது வழங்கப்பட்டதன் நோக்கம் என்னவென்று தெரியவில்லை. இரண்டாவதாக நந்தா விளக்கு ஏற்றுவதற்காக 20 பசுக்கள் அடங்கிய தானம் பதிவுசெய்யப்பட்டுள்ளது. மூன்றாவது தானம் ஒரு தென்னந்தோப்பு. இது காலையும் மாலையும் ஐந்து சந்தி விளக்குகளை எரிப்பதற்காக வழங்கப்பட்டது. 




</doc>
<doc id="265429" url="https://ta.wikipedia.org/wiki?curid=265429" title="அதியமான் பொறியியற் கல்லூரி">
அதியமான் பொறியியற் கல்லூரி

அதியமான் பொறியியற் கல்லூரி (Adhiyamaan College of Engineering ) என்பது இந்தியாவில் தமிழ்நாட்டின் கிருட்டிணகிரி மாவட்டத்தின் ஒசூரில் உள்ள ஒரு பொறியியல் கல்லூரி ஆகும்.

இக் கல்லூரி 1993/94 இல் அதியமான் கல்வி மற்றும் ஆராய்ச்சி நிறுவன அறக்கட்டளையால் உருவாக்கப்பட்ட கல்வி நிறுவனங்களில் ஒன்றாகும். இது தமிழ்நாடு மாநிலத்தில் மிகவும் பின்தங்கிய அப்போதைய தருமபுரி மாவட்டத்தில் ஆரம்பிக்கப்பட்ட முதல் பொறியியல் கல்லூரி ஆகும். இது முதலில் சென்னைப் பல்கலைக்கழகத்திடம் இணைந்திருந்தது. பின்னர் சென்னை பல்கலைக்கழகத்தில் இருந்து பெரியார் பல்கலைக்கழகத்தின் கட்டுப்பாட்டில் சென்றது. தமிழ்நாடு அரசாங்கம் 2001 இல் அண்ணா பல்கலைக்கழகத்தை மண்டலவாரியாக பிரித்து தமிழகத்தில் அனைத்து பொறியியல் மற்றும் தொழில்நுட்ப நிறுவனங்களை அதனுள் கொண்டு வந்த போது, அதியமான் பொறியியல் கல்லூரி கோயம்புத்தூர் அண்ணா பல்கலைக்கழகத்தின் கட்டுப்பாட்டில் வந்தது. இது இப்போது சென்னை அண்ணா பல்கலைக்கழகத்தின் கட்டுப்பாட்டில் உள்ளது.

கல்லூரி அதியமான் கல்வி மற்றும் ஆராய்ச்சி நிறுவனங்களின், வளாகம், தமிழ்நாட்டின் கிருட்டிணகிரி மாவட்டம் ஒசூரில் டாக்டர் எம்.ஜி.ஆர் நகரில் தேசிய நெடுஞ்சாலை எண்-7ஐ ஒட்டி 250 ஏக்கர் பரப்பளவில் உள்ளது. இந்நிறுவனம் ஓசூர் பேருந்து நிலையம் மற்றும் ஒசூர் தொடர்வண்டி நிலையம் ஆகியவற்றில் இருந்து ஆறு கிலோமீட்டர் தொலைவில் உள்ளது. பெங்களூரில் இருந்து 42 கி.மீ. தொலைவில் உள்ளது. இதன் அருகில் உள்ள விமான நிலையம் பெங்களூரு சர்வதேச விமான நிலையம் ஆகும்.

இந்தக் கல்லூரி ஒரு தன்னாட்சி நிறுவனமாக பல்கலைக்கழக மானிய ஆணைக்குழுவினால் அங்கீகரிக்கப்பட்டது. மேலும் தேசிய மதிப்பீடு மற்றும் அங்கீகாரக் கவுன்சிலால் (NAAC) அ தர அங்கீகாரம் பெற்றது. இக் கல்லூரி ISO 9001: 2008 சான்றிதழ் பெற்றது. மேலும் இது ஏ.ஐ.சி.டி.இ., என்பிஏ, புது தில்லி அங்கீகாரம் கொண்ட கல்லூரி ஆகும். 

இங்கு மூன்று விடுதிகள் பெண்ணாறு, காவிரி, பவானி ஆகிய பெயர்களில் உள்ளன. பெண்ணாறு, காவிரி விடுதிகள் மாணவர்களுக்கானது. இதில் பெண்ணாறு மூத்த மாணவர்களுக்கும், காவிரி இளைய மாணவர்களுக்கும் ஆகும். பவானி விடுதி மாணவிகளுக்கானது. கல்லூரியில் உள்ள நூலகத்தில் அனைத்து துறைகளைச் சேர்ந்த புத்தகங்கள் அத்துடன் தொழில்நுட்ப மற்றும் அல்லாத தொழில்நுட்ப இதழ்கள் உள்ளன. கணினி ஆய்வகங்கள், பொழுதுபோக்கு அறைகள், விளையாட்டு வசதிகள் போன்றவை உள்ளன.

ஒவ்வொரு கல்வி ஆண்டும் இரண்டு பருவங்களாகப் பிரிக்கப்பட்டுள்ளது. ஒவ்வொரு பருவங்களிலும் அனைத்து கோட்பாடு பாடங்களில் மூன்று உள் தேர்வுகளும், மற்றும் ஒரு இறுதித் தேர்வும் இருக்கும். ஆய்வகத் தேர்வுகள் இறுதித் தேர்வை தொடர்ந்து உள் தேர்வாக வைக்கப்படுகிறது. அனைத்துத் தேர்வுகளும் இந்தியாவின் பிற பொறியியல் கல்லூரிகள் போன்றே எழுத்துத் தேர்வுகள் மற்றும் செய்முறைத் தேர்வுகள் முறை வழக்கத்தில் உள்ளது.


</doc>
<doc id="265434" url="https://ta.wikipedia.org/wiki?curid=265434" title="அறுகுளோரோ இருசிலேன்">
அறுகுளோரோ இருசிலேன்

அறுகுளோரோஇருசிலேன் "(Hexachlorodisilane)" என்பது SiCl என்ற மூலக்கூற்று வாய்ப்பாடு கொண்ட ஒரு கனிம வேதியல் சேர்மமாகும். நிறமற்ற திரவமாகக் காணப்படும் இத்திரவம் ஈரக் காற்றில் புகைகிறது. வினைப்பொருள் மற்றும் சிலிக்கான் உலோகத்தின் துரிதமாக ஆவியாகின்ற தயாரிப்பு முன்னோடியாகவும் விளங்குகிறது.

அறுகுளோரோஇருசிலேன் மூலக்கூறானது ஈத்தேன் மூலக்கூறின் அமைப்பைப் போலவே Si-Si பிணைப்பு நீளம் 0.233 நானோமீட்டர் அளவுடன் அமைந்துள்ளது .

கால்சியம் சிலிசைடு போன்ற சிலிசைடுகளை குளோரினேற்றம் செய்வதால் அறுகுளோரோ இருசிலேன் உருவாகிறது. இந்தத் தனித்துவ வினை வருமாறு:

400°செல்சியசு வெப்பநிலையில் காற்று அல்லது நைட்ரசனில் அறுகுளோரோஇருசிலேன் பல மணி நேரங்களுக்கு நிலைப்புத் தன்மையுடன் உள்ளது. ஆனால் அறை வெப்பநிலையிலும் கூட இலூயிக் அமிலத்தின் முன்னிலையில் பன்னிருகுளோரோநியோஐஞ்சிலேன் மற்றும் சிலிக்கான் நாற்குளோரைடுகளாக மாறுகிறது.

சிலிக்கான் அடிப்படையிலான சேர்மங்களை உருவாக்குவதில் இம்மாற்று முறை பயனுள்ளதாக இருக்கிறது. இச்சேர்மங்கள் ஒளிவோல்ட்டா மின்கலம் போன்ற குறைகடத்தும் கருவிகளில் பயனாகிறது.
பாசுபீன் ஆக்சைடு போன்ற சேர்மங்களில் ,பொதுச் செயல்முறையான ஆக்சிசன் நீக்க வினைகளுக்கும் இச்சேர்மம் ஒரு முகவராகச் செயல்படுகிறது.


</doc>
<doc id="265437" url="https://ta.wikipedia.org/wiki?curid=265437" title="அனிலினியம் குளோரைடு">
அனிலினியம் குளோரைடு

அனிலினியம் குளோரைடு "(Anilinium chloride)" என்பது CHClN என்ற மூலக்கூற்று வாய்ப்பாடு கொண்ட ஒரு அரோமாட்டிக் அமோனியம் உப்பு ஆகும். அனிலீனுடன் ஐதரோகுளோரிக் அமிலம் சேர்த்து வினைபடுத்தினால் அனிலினியம் குளோரைடைத் தயாரிக்கலாம்.
CHNH + HCl → CHNHCl



</doc>
<doc id="265444" url="https://ta.wikipedia.org/wiki?curid=265444" title="சீசியம் காட்மியம் குளோரைடு">
சீசியம் காட்மியம் குளோரைடு

சீசியம் காட்மியம் குளோரைடு "(Caesium cadmium chloride)" என்பது CsCdCl என்பது ஒரு செயற்கை முறை படிகப் பொருளாகும். இவ்வகைப் படிகங்களை AMX என்ற பொதுக் குறியீட்டால் அழைப்பார்கள். (A= காரவுலோகம், M= ஈரிணை உலோகம், X= ஆலசன் அயனிகள்). இக்குழுவைச் சார்ந்த படிகங்கள், a = 7.403 Å மற்றும் c = 18.406 Å நீளங்கள் கொண்ட அலகு செல்களால் ஆன அறுகோண இடக்குழு P63/mmc வில் படிகமாகின்றன. இவ்வமைப்பில் உள்ள ஒரு காட்மியம் அயனி D3d சீரொழுங்கும் மற்றொரு காட்மியம் அயனி C3v சீரொழுங்கும் பெற்றுள்ளன. 

நீர்த்த ஐதரோகுளோரிக் அமிலக் கரைசலுடன் சமகரைமைப் பருமன் அளவுள்ள சீசியம் குளோரைடு மற்றும் காட்மியம் குளோரைடு கலப்பதால் உருவாகிறது


</doc>
<doc id="265448" url="https://ta.wikipedia.org/wiki?curid=265448" title="கருப்பையா வேலாயுதம்">
கருப்பையா வேலாயுதம்

கருப்பையா வேலாயுதம் ("Karuppaiah Velayudam", 6 ஏப்ரல் 1950 - 13 அக்டோபர் 2015) இலங்கைத் தொழிற்சங்கத் தலைவரும், அரசியல்வாதியும், முன்னாள் இராசாங்க அமைச்சரும் ஆவார்.

வேலாயுதம் கருப்பையா தேவர், ஆவத்தாள் ஆகியோரின் 11 பிள்ளைகளில் ஏழாவதாக உடப்புசல்லாவை கேர்கில்சு தோட்டத்தில் 1950 ஏப்ரல் 6 இல் பிறந்தார். தந்தை மலையகத்தின் மூத்த தொழிற்சங்கவாதியாக இருந்தவர். பதுளை ஊவா கல்லூரியில் தனது ஆரம்பக் கல்வியை முடித்த பின்னர் பத்திரிகையாளராகப் பணியாற்றினார். தனலெட்சுமி என்பவரைத் திருமணம் செய்து கொண்டார். இவர்களுக்கு பிரதீபராஜா, உருத்திரதீபன், தினேஷ்குமார், நிமலரூபன் என்ற நான்கு பிள்ளைகள் உள்ளனர்.

வேலாயுதம் தனது தொழிற்சங்க நடவடிக்கைகளை இலங்கை தேசிய தோட்டத்தொழிலாளர் சங்கத்தின் அமைப்பாளராக ஆரம்பித்தார். இத்தொழிற்சங்கம் ஐக்கிய தேசியக் கட்சியுடன் இணைந்து செயல்பட்டது. இவர் தேசிய தோட்டத்தொழிலாளர் சங்கத்தின் பல பதவிகளில் இருந்து பணியாற்றிய பின்னர் 1982 ஆம் ஆண்டில் அச்சங்கத்தின் பணிப்பாளராக நியமிக்கப்பட்டார். 2003 ஆம் ஆண்டில் அதன் பொதுச் செயலாளராகத் தெரிவு செய்யப்பட்டார். 2005 இல் தேசிய தோட்டத்தொழிலாளர் சங்கம் உறுப்பினராக இருந்த தேசிய தொழிற்சங்கக் கூட்டமைப்பின் பொதுச் செயலாளராகத் தெரிவு செய்யப்பட்டார். 2008 இல் கூட்டமைப்பின் இடைக்காலத் தலைவராக இருந்து பணியாற்றிய பின்னர் அக்டோபர் 2011 இல் அதன் தலைவராக நியமிக்கப்பட்டார்.

வேலாயுதம் ஐக்கிய தேசியக் கட்சியின் வேட்பாளராக 1988 ஊவா மாகாணசபை தேர்தலில் போட்டியிட்டுத் தெரிவு செய்யப்பட்டார். பேர்சி சமரவீரவின் இறப்பை அடுத்து 1999 மாகாணசபைத் தேர்தலில் ஐக்கிய தேசியக் கட்சியின் முதலமைச்சர் வேட்பாளராகப் போட்டியிட்டுத் தோல்வியடைந்தார்.

2001 நாடாளுமன்றத் தேர்தலில் ஐக்கிய தேசிய முன்னணி வேட்பாளராகப் போட்டியிட்டு நாடாளுமன்றம் சென்றார். 2004 நாடாளுமன்றத் தேர்தலில் போட்டியிட்டுத் தோல்வியடைந்தார்.

வேலாயுதம் 2004 மாகாணசபைத் தேர்தலில் ஐக்கிய தேசியக் கட்சியின் வேட்பாளராக பதுளை மாவட்டத்தில் போட்டியிட்டு வெற்றி பெற்றார். 2009 மாகாணசபத் தேர்தலில் மீண்டும் தேர்ந்தெடுக்கப்பட்டார். 2010 நாடாளுமன்றத் தேர்தலில் பதுளை மாவட்டத்தில் போட்டியிட்டு கட்சி வேட்பாளர்களில் மூன்றாவதாக வந்து தெரிவாகவில்லை. ஆனாலும், ஹரின் பெர்னாண்டோ தனது நாடாளுமன்ற உறுப்பினர் பதவியைத் துறந்ததை அடுத்து 2014 ஆகத்து 8 இல் வேலாயுதம் நாடாளுமன்ற உறுப்பினராக நியமிக்கப்பட்டார். 2015 அரசுத் தலைவர் தேர்தலை அடுத்து புதிதாக அமைக்கப்பட்ட மைத்திரிபால சிறிசேனவின் அமைச்சரவையில் இவர் பெருந்தோட்டத் தொழிற்துறை இராசாங்க அமைச்சராக நியமிக்கப்பட்டார்.

வேலாயுதம் 2015 நாடாளுமன்றத் தேர்தலில் நல்லாட்சிக்கான ஐக்கிய தேசிய முன்னணியின் தேசியப் பட்டியல் வேட்பாளராகச் சேர்க்கப்பட்டார். ஆனாலும், தேர்தலுக்குப் பின்னர் இவர் உறுப்பினராக நியமிக்கப்படவில்லை.

வேலாயுதம், சென்னையிலுள்ள மருத்துவமனை ஒன்றில் சிகிச்சை பெற்று வந்த நிலையில் 2015 அக்டோபர் 13 அன்று காலமானார்.


</doc>
<doc id="265449" url="https://ta.wikipedia.org/wiki?curid=265449" title="குரங்கு வெற்றிலை">
குரங்கு வெற்றிலை

குரங்கு வெற்றிலை (Carmona retusa) என்ற இந்த தாவரம் சிறிய இனத்தைச் சார்ந்த பூக்கும் தாவரம் ஆகும். இது ஒரு புதர்களில் காணப்படும் செடிவகை ஆகும். பொதுவாக இதன் கனி மருந்துப்பொருளாக பயன்படுகிறது.

சீனா நாட்டின் பெய்சிங் நகருக்கருகே அதிகமாகக் காணப்படுகிறது. அதோடு பிலிபைன்ஸ்சில் இந்த தாவரத்தை இருமல், வயிற்றுப்போக்கு, மற்றும் சீதபேதிக்கும் மருந்தாக உட்கொள்கிறார்கள். இது ஒரு பஞ்ச கால தாவரம் ஆகும்.



</doc>
<doc id="265453" url="https://ta.wikipedia.org/wiki?curid=265453" title="இரும்பு ஆக்சிகுளோரைடு">
இரும்பு ஆக்சிகுளோரைடு

இரும்பு ஆக்சிகுளோரைடு (Iron oxychloride) என்பது FeOCl என்ற மூலக்கூற்று வாய்ப்பாடு கொண்ட ஒரு [[கனிம வேதியியல் [[சேர்மம்|சேர்மமாகும்]]. இந்தக் கருஞ்சிவப்புத் [[திண்மம்]], [[காட்மியம் குளோரைடு|காட்மியம் குளோரைடின்]] பண்பொத்த அடுக்குக் கட்டமைவை ஏற்றுள்ளது. ஈரக் [[காற்று|காற்றில்]] இச்சேர்மம் மெல்ல [[நீராற்பகுப்பு]] அடைகிறது. இச்சேர்மம் [[எலக்ட்ரான்]] வழங்கிகளான [[நான்குதையாபுல்வேலீன்]] மற்றும் [[பிரிடீன்]] போன்றவறின் அடுக்கமைவில் இடைச்செருகலாகி கலப்பு [[இணைதிறன்]] உப்புகளாகின்றன. இவ்விடைச் செருகலால் மின்கடத்துகை அதிகரிக்கிறது மற்றும் நிறம் கருப்பாக மாறுகிறது.

[[இரும்பு(III) ஆக்சைடு]]டன் 370 ° [[செல்சியசு]] [[வெப்பநிலை]]யில் [[பெரிக்குளோரைடு]] சேர்த்து பலநாட்களுக்கு வைத்திருந்து இரும்பு ஆக்சிகுளோரைடு தயாரிக்கப்படுகிறது.

 

[[பகுப்பு:குளோரைடுகள்]]
[[பகுப்பு:இரும்பு சேர்மங்கள்]]
[[பகுப்பு:உலோக ஆலைடுகள்]]
[[பகுப்பு:ஆக்சி ஆலைடுகள்]]

</doc>
<doc id="265467" url="https://ta.wikipedia.org/wiki?curid=265467" title="செயல்முறைக் கட்டுப்பாடு">
செயல்முறைக் கட்டுப்பாடு

செயல்முறைக் கட்டுப்பாடு (Process Control) என்பது ஒரு பொறியியல் துறையாகும். இது குறிப்பிட்ட செயல்முறையின் வெளீயிட்டை ஒரு விரும்பத்தகுந்த எல்லைக்குள் தொடர்ச்சியாக பராமரிக்க கட்டமைப்புகள்(architechture), இயங்குமுறைகள்(mechanism) மற்றும் நெறிமுறைகள்(algorithm) ஆகியவற்றைப் புரிந்தணர்ந்து கட்டுப்படுத்துகிறது. உதாரணமாக, ஒரு பொருளின் ஒத்த தயாரிப்புகளுக்காக இரசாயன உலையின் வெப்பநிலை தொடர்ச்சியாக பராமரிக்கப்படுவது செயல்முறைக் கட்டுப்பாடு ஆகும். 

செயல்முறைக் கட்டுப்பாடு பரவலாக இன்று அனைத்து தொழிற்சாலைகளிலும் பயன்படுத்தப்படுகிறது, இதன் மூலம் தொடர்ந்து இயக்கப்படும் செயல்முறைகளிலிருந்து ஒத்தப் பொருட்களை அதிகளவில் உற்பத்திசெய்யப்படுவது சாத்தியமாகிறது. செயல்முறைக் கட்டுப்பாடானது தன்னியக்கமாக்கலை(automation) ஏதுவாக்குகிறது, இதன் மூலம் ஒரு சிக்கலான செயல்முறையானது, மத்திய கட்டுப்பாட்டு அறையிலுள்ள குறைந்த எண்ணிக்கையிலான ஊழியர்களைக் கொண்டே இயக்க முடியும். 

செயல்முறைக் கட்டுபாடானது பின்னுட்டக் கட்டுபாட்டினையோ அல்லது திறந்த நிலையாகவோ செயற்படும். பின்னுட்டக் கட்டுப்பாடானது தொடர்ச்சியாகவோ அல்லது தொடர்ச்சியற்றோ இருக்கலாம்.



</doc>
<doc id="265479" url="https://ta.wikipedia.org/wiki?curid=265479" title="மாலிப்டினம் நாற்குளோரைடு">
மாலிப்டினம் நாற்குளோரைடு

மாலிப்டினம் நாற்குளோரைடு "(Molybdenum tetrachloride)" என்பது MoCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம், பல்பகுதிய ("α") அமைப்பு , அறுபகுதிய ("β") அமைப்பு ஆகிய இரண்டு பல்லுருவ அமைப்புகளில் காணப்படுகிறது. ஆயினும், எந்த அமைப்பிலும் இச்சேர்மம் தாழ்நிலையை அடையாமல் எந்தக் கரைப்பானிலும் கரைவதில்லை. ஒவ்வொரு பல்லுருவ அமைப்பிலும், இரண்டு விளிம்புநிலை குளோரைடு ஈனிகள் மற்றும் நான்கு இரட்டைப்பால ஈனிகளுடன் மாலிப்டின மையங்கள் எண்முகவடிவில் இணைந்துள்ளன.

மாலிப்டினம் ஐங்குளோரைடை நாற்குளோரோயீத்தீன் பயன்படுத்தி குளோரின் நீக்கம் செய்து மாலிப்டினம் நாற்குளோரைடு தயாரிக்கப்படுகிறது:

இச்சேர்மத்தின் பல்திறன் வாய்ந்த அசெட்டோநைட்ரைல் கூட்டு விளைபொருளானது ஐங்குளோரைடில் இருந்து நேரடியாகத் தயாரிக்கப்படுகிறது:

MeCN ஈனிகளால் பிற ஈனிகளுடன் பரிமாற்றம் அடைய முடியும். 


</doc>
<doc id="265487" url="https://ta.wikipedia.org/wiki?curid=265487" title="தீபச்செல்வன்">
தீபச்செல்வன்

தீபச்செல்வன் (பிறப்பு: அக்டோபர் 24, 1983) ஈழத்துக் கவிஞரும், எழுத்தாளரும், சுயாதீன ஊடகவியலாளருமாவார். நான்காம் கட்டத்தில் இடம் பெற்ற போர் பற்றிய முக்கியமான கவிதைகளை எழுதியதுடன் தொடர்ந்தும் ஈழநிலத்தின் வாழ்வை தன் கவிதைகளில் பதிவுசெய்து வருகிறார். மிக இளம் வயதிலேயே பரவலாக அறியப்பட்ட இவர் சமகாலத்தின் மிக வலிமையுடைய குரலாக கருதப்படுபவர்.

இலங்கையின் வடக்கே கிளிநொச்சி, இரத்தினபுரத்தைச் சேர்ந்தவர். கிளிநொச்சி மத்தியக் கல்லூரியில் உயர்தர கலைப்பிரிவில் பயின்றவர். யாழ்ப்பாணப் பல்கலைக்கழத்தில் தமிழில் இளங்கலைச் சிறப்புப் பட்டமும், தமிழகத்தின் சென்னைப் பல்கலைக்கழகத்தில் இதழியல் மற்றும் தொடர்பியல் துறையில் முதுகலைப் பட்டமும் (ஆ.யு) பெற்றவர். திருநெல்வேலி மனோன்மணியம் சுந்தரனார் பல்கலைக்கழகத்தில் தொடர்பியல் துறையில் எம்.பில் பட்டமும் பெற்றவர்.

யாழ்ப்பாணப் பல்கலைக்கழக மாணவர் ஒன்றியத்தில் போர் நடந்த காலப்பகுதியில் (2008 ஆம் ஆண்டியிலிருந்து 2009 ஆண்டின் இறுதிவரை) பொதுச்செயலாளராக பதவி வகித்தார்.

தாண்டவம் என்ற தென்னிந்திய திரைப்படத்துக்காக நடிகர் நாசருக்கு இலங்கைத் தமிழை கற்றுக் கொடுத்துள்ளார். யாவும் வசப்படும் என்ற தென்னிந்திய திரைப்படத்திற்காக டைட்டில் சோங்கை எழுத்தோட்டப்பாடலை எழுதியுள்ளார்.





</doc>
<doc id="265488" url="https://ta.wikipedia.org/wiki?curid=265488" title="1628">
1628

1628 (MDCXXVIII) ஒரு சனிக்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் செவ்வாய்க்கிழமையில் ஆரம்பமான ஒரு நெட்டாண்டாகும்.





</doc>
<doc id="265489" url="https://ta.wikipedia.org/wiki?curid=265489" title="அகிலாண்டபுரம்">
அகிலாண்டபுரம்

அகிலாண்டபுரம், தமிழ்நாட்டின் கரூர் மாவட்டம் அரவக்குறிச்சி வட்டத்தில் உள்ளது. கே. பரமத்தி ஊராட்சி ஒன்றியத்தின் சூடாமணி ஊராட்சிக்குட்பட்டது இவ்வூர். கிழ்க்கே சூடாமணி, மேற்கே தென்னிலை வெங்கிடாபுரம், வடக்கே ஊத்துப்பட்டி, தெற்கே புளியம்பட்டி ஆகிய ஊர்களைக் கொண்டது. பரமத்தி ஒன்றியத்தின் ஊரான அகிலாண்டபுரத்தில் குகைஅய்யன் திருக்கோவில் உள்ளது. இவ்வூரில் ஊராட்சி ஒன்றிய தொடக்கப்பள்ளி உள்ளது.



</doc>
<doc id="265491" url="https://ta.wikipedia.org/wiki?curid=265491" title="ஓசுமியம் நாற்குளோரைடு">
ஓசுமியம் நாற்குளோரைடு

ஓசுமியம் நாற்குளோரைடு "(Osmium(IV) chloride or osmium tetrachloride)" என்பது OsCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ஓசுமியம் மற்றும் குளோரின் தனிமங்கள் சேர்ந்து உருவாகும் இச்சேர்மம் இரண்டு பல்லுருவ படிக அமைப்புகளில் காணப்படுகிறது. மற்ற ஓசுமியம் அணைவுச்சேர்மங்களைத் தயாரிக்கவும் இச்சேர்மம் உதவுகிறது.

1909 ஆம் ஆண்டில் முதன்முதலாக இச்சேர்மம் ஓசுமியம் உலோகத்தைக் குளோரினேற்றம் செய்து தயாரிக்கப்பட்டது. இவ்வகை தயாரிப்பு முறையில் உயர் வெப்பநிலை பல்லுருவ அமைப்புச் சேர்மம் தோன்றுகிறது:

கருஞ்சிவப்புப் பல்லுருவ அமைப்புச் சேர்மமானது நேர் சாய்சதுர படிகவமைப்பும், எண்முக ஒருங்கிணைப்பு கொண்ட ஓசுமியம் மையங்கள் OsCl6 எண்முகத்தின் எதிர் விளிம்புகளுடன் பகிர்ந்து கொள்கின்ற அமைப்பையும் ஏற்று சங்கிலியாக உருவாகின்றன. ஓசுமியம் நான்காக்சைடுடன் தையோனைல் குளோரைடு சேர்த்து ஒடுக்க வினைக்கு உட்படுத்தினால் பழுப்புநிற கனசதுர பல்லுருவ அமைப்பு சேர்மம் தோன்றுகிறது:

ஓசுமியம் நான்காக்சைடு, ஐதரோகுளோரிக் அமிலத்தில் கரைந்து அறுகுளோரோ ஓசுமேட்டு எதிர்மின் அயனியைக் கொடுக்கிறது. 

OsO4 + 8 HCl → H2OsCl6 + Cl2 + 4 H2O

 


</doc>
<doc id="265502" url="https://ta.wikipedia.org/wiki?curid=265502" title="பொலோனியம் நாற்குளோரைடு">
பொலோனியம் நாற்குளோரைடு

பொலோனியம் நாற்குளோரைடு "(Polonium tetrachloride)" என்பது PoCl என்ற மூலக்கூற்று வாய்ப்பாடு கொண்ட ஒரு [[கனிம வேதியியல் [[சேர்மம்|சேர்மமாகும்]]. [[அறை வெப்பநிலை]]யில் இச்சேர்மம் அடர் மஞ்சள் நிறப் படிகத் திண்மமாகக் காணப்படுகிறது. [[நீர் உறிஞ்சும் திறன்]] கொண்ட இச்சேர்மம், [[செலினியம் நாற்குளோரைடு]] மற்றும் [[தெலூரியம் நாற்குளோரைடு]] போல 200° [[செல்சியசு|செ]] வெப்பநிலைக்கு மேல் [[பொலோனியம் இருகுளோரைடு]] மற்றும் அதிகளவு [[குளோரின்]] எனச் சிதைவடைகிறது.

பொலோனியம் நாற்குளோரைடானது ஒற்றைச்சரிவு அல்லது முச்சரிவு படிக அமைப்பில் காணப்படுகிறது.

[[அறை வெப்பநிலை]]யில் பொலோனியம் நாற்குளோரைடு அடர் மஞ்சள் நிறத்தில் காணப்படுகிறது. இதனுடைய [[உருகுநிலை]]யான 300° [[செல்சியசு]] வெப்பநிலையில் வைக்கோல் நிற மஞ்சளாகவும் [[கொதிநிலை]]யான390° [[செல்சியசு]] வெப்பநிலையில் நல்ல சிவப்பு நிறமாகவும் மாறுகிறது. இச்சேர்மத்தின் ஆவியானது 500° [[செல்சியசு]] வெப்பநிலை வரை பழுப்பு நிறமாகவும் அதற்கு மேல் நீலம் மற்றும் பச்சை நிறத்திற்கும் மாறுகிறது.

பொலோனியம் நாற்குளோரைடு பினவருமாறு தயாரிக்கப்படுகிறது.



இரு மோல்கள் [[முப்பியூட்டைல் பாசுபேட்டு]]டன் பொலோனியம் நாற்குளோரைடு சேர்ந்தால் அணைவுச் சேர்மம் உருவாகிறது.
செலினியம் நாற்குளோரைடு மற்றும் தெலூரியம் நாற்குளோரைடு போலவே பொலோனியம் நாற்குளோரைடும் and ஆலசன் அணைவுச் சேர்மங்களாக உருவ்வகின்றது.

[[பகுப்பு:பொலோனியம் சேர்மங்கள்]]
[[பகுப்பு:குளோரைடுகள்]]
[[பகுப்பு:உலோக ஆலைடுகள்]]
[[பகுப்பு:சால்கோ ஆலைடுகள்]]

</doc>
<doc id="265505" url="https://ta.wikipedia.org/wiki?curid=265505" title="திருநெல்வேலி மாவட்டத்திலுள்ள கல்வி நிலையங்கள்">
திருநெல்வேலி மாவட்டத்திலுள்ள கல்வி நிலையங்கள்

திருநெல்வேலி மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில், திருநெல்வேலி மாவட்டத்தில் செயற்பட்டுவரும் பல்கலைக்கழகங்கள், கல்லூரிகள், பள்ளிகள் உள்ளிட்ட கல்வி நிலையங்களின் பட்டியலாகும். மனோன்மணியம் சுந்தரனார் பல்கலைக்கழகம், திருநெல்வேலி அண்ணா பல்கலைக்கழகம் ஆகியவை இம்மாவட்டத்தில் இயங்கிவரும் தமிழக அரசின் கல்வி நிலையங்களாகும்.





1. சங்கர் இன்ஸ்டிட்யூட் பல்தொழில் நுட்பப் பயிலக கல்லூரி, திருநெல்வேலி

2. அம்மை அப்பா பல்தொழில் நுட்பப் பயிலக கல்லூரி, இராதாபுரம்

3. அருள்மிகு செந்திலாண்டவர் பல்தொழில் நுட்பப் பயிலக கல்லூரி, தென்காசி

4. எப்.எக்ஸ் பல்தொழில் நுட்பப் பயிலக கல்லூரி, தருவை

5. எவரெஸ்ட் பல்தொழில் நுட்பப் பயிலக கல்லூரி, கடையநல்லூர்

6. கோமதி அம்பாள் பல்தொழில் நுட்பப் பயிலக கல்லூரி, சிவகிரி

7. ஹைடெக் பல்தொழில் நுட்பப் பயிலக கல்லூரி, Samugarangapuram

8. ஐ. ஆர். டி (சாலைப் போக்குவரத்து நிறுவன) பல்தொழில் நுட்பப் பயிலக கல்லூரி, பாளையங்கோட்டை

9. எம்.எஸ்.பி வேலாயுத நாடார் இலக்குமிதாயம்மாள் பல்தொழில் நுட்பப் பயிலக கல்லூரி, பாவூர்சத்திரம்

10. பி.எஸ்.என் (P.S.N) பல்தொழில் நுட்பப் பயிலக கல்லூரி, பாளையங்கோட்டை

11. Pastor Lenssen பல்தொழில் நுட்பப் பயிலக கல்லூரிe, இராதாபுரம்

12. பசும்பொன் நேதாஜி பல்தொழில் நுட்பப் பயிலக கல்லூரி, சங்கரன்கோவில்

13. பெட் (PET) பல்தொழில் நுட்பப் பயிலக கல்லூரி, இராதாபுரம்

14. ஆர்இசிடி (RECT) பல்தொழில் நுட்பப் பயிலக கல்லூரி, நாங்குநேரி

15. எஸ். வீராசாமி செட்டியார் பல்தொழில் நுட்பப் பயிலக கல்லூரி, புளியங்குடி

16. எஸ். ஏ. ராஜாஸ் (S.A. Raja's) பல்தொழில் நுட்பப் பயிலக கல்லூரி, வடக்கன்குளம்

17. எஸ். தங்கப்பழம் பல்தொழில் நுட்பப் பயிலக கல்லூரி, திருநெல்வேலி

18. ஸ்காட் பல்தொழில் நுட்பப் பயிலக கல்லூரி, சேரன்மகாதேவி

19. சிறீ ரமண இன்ஸ்டிட்யூட் பல்தொழில் நுட்பப் பயிலக கல்லூரி, நாங்குநேரி

20. செயின்ட். மரியம் (St. Mariam) பல்தொழில் நுட்பப் பயிலக கல்லூரி, ஆலங்குளம்

21. செயின்ட். சேவியர்ஸ் (St. Xavier's) பல்தொழில் நுட்பப் பயிலக கல்லூரி, சிறீவைகுண்டம்

22. த இந்தியன் பல்தொழில் நுட்பப் பயிலக கல்லூரி, இராதாபுரம்

23. த கெவின் பல்தொழில் நுட்பப் பயிலக கல்லூரி, பாளையங்கோட்டை

24. யு.எஸ்.பி (U.S.P) பல்தொழில் நுட்பப் பயிலக கல்லூரி, கடையநல்லூர்

25. வி.கே.பி (V.K.P) பல்தொழில் நுட்பப் பயிலக கல்லூரி, கடையநல்லூர்

26. மெரிட் பல்தொழில் நுட்பப் பயிலக கல்லூரி, இடைகால்


</doc>
<doc id="265521" url="https://ta.wikipedia.org/wiki?curid=265521" title="தமிழ்நாடு பாடநூல் கழகம்">
தமிழ்நாடு பாடநூல் கழகம்

தமிழ்நாடு பாடநூல் கழகம் ("Tamilnadu Textbook Corporation") அல்லது தமிழ்நாடு பாடநூல் மற்றும் கல்வியியல் பணிகள் கழகம் ("Tamilnadu Textbook and Educational Services Corporation"), தமிழ்நாட்டில் உள்ள பள்ளிகளுக்குப் பாடபுத்தகங்களைத் தயாரித்து அச்சிட்டு விநியோகம் செய்வதற்காகத் தமிழக அரசால் ஏற்படுத்தப்பட்ட நிறுவனம். 

இக்கழகம் 1970இல் மார்ச் 4ஆம் திகதி, தமிழ்நாடு பாடநூல் சங்கம் ("Tamilnadu Textbook Society") என்னும் பெயரில் சங்கங்களின் பதிவு சட்டத்தின் கீழ் (பதிவு எண்:1850) தமிழக அரசால் துவக்கப்பட்டது. பின்னர் 1993 ஆம் ஆண்டில் "தமிழ்நாடு பாடநூல் கழகம்" எனப் பெயர்மாற்றம் செய்யப்பட்டது. செப்டம்பர் 06, 2013 இலிருந்து "தமிழ்நாடு பாடநூல் மற்றும் கல்வியியல் பணிகள் கழகம்" என்ற பெயரில் செயற்பட்டு வருகிறது (பதிவு எண் G.O.(Ms)No.178). 

தமிழ்நாடு அரசு மூலம் அமைக்கப்படும் ஆளுநர் குழுவின் கீழ் இயங்குகிறது. தமிழ்நாடு பள்ளிக் கல்வித்துறையின் அமைச்சர் இக்கழகத்தின் தலைவராவார். தற்போது மேலாண் இயக்குநராக மைதிலி கே. இராசேந்திரன் (இந்திய ஆட்சிப் பணி) பொறுப்பு வகிக்கிறார். தமிழ்நாடு பாடநூல் கழகம் மூலம் அச்சிடப்படும் பாடநூல்கள், அரசு மற்றும் அரசுதவிபெறும் பள்ளிகளுக்கு இலவசமாகவும், தனியார் பள்ளிகளுக்கு அரசு நிர்ணயிக்கும் விலையிலும் வழங்கப்படுகின்றன. 


</doc>
<doc id="265522" url="https://ta.wikipedia.org/wiki?curid=265522" title="மலாபோ">
மலாபோ

மலாபோ (, ) என்பது எக்குவடோரியல் கினியின் தலைநகரமும், பயோக்கோ நோர்ட்டின் மாகாணமும் ஆகும். இது புபிஸ் என முக்காலத்தில் அழைக்கப்பட்ட பயோகோ தீவின் வடக்கு கடற்கரைப் பகுதியில் அமைந்துள்ளது. இதன் மக்கள் தொகை அண்ணளவாக 187,302 குடிகளைக் கொண்டுள்ளது.

மலாபோ வெப்பமண்டல பருவகால காலநிலையைக் கொண்டுள்ளது. 
</div>


</doc>
<doc id="265524" url="https://ta.wikipedia.org/wiki?curid=265524" title="ராணி அண்ணா அரசினர் மகளிர் கலைக்கல்லூரி, திருநெல்வேலி">
ராணி அண்ணா அரசினர் மகளிர் கலைக்கல்லூரி, திருநெல்வேலி

ராணி அண்ணா அரசினர் மகளிர் கலைக்கல்லூரி இந்தியாவின் தமிழ்நாட்டில், திருநெல்வேலி மாவட்டத்தில் செயற்பட்டுவரும் தமிழக அரசின் கலை அறிவியல் கல்லூரியாகும். இக்கல்லூரி 1970ஆம் ஆண்டில் தொடங்கப்பட்டது. இது தற்போது மனோன்மணியம் சுந்தரனார் பல்கலைக்கழகத்தின் உறுப்புக் கல்லூரியாக செயற்பட்டு வருகிறது.



</doc>
<doc id="265528" url="https://ta.wikipedia.org/wiki?curid=265528" title="ஊ. ஒ. ஆ. பள்ளி, ஊத்துக்குளி">
ஊ. ஒ. ஆ. பள்ளி, ஊத்துக்குளி

தமிழ்நாட்டின் திருப்பூர் மாவட்டத்தைச் சேர்ந்த ஊத்துக்குளி ஊராட்சி ஒன்றிய ஆரம்பப் பள்ளி ஒரு அரசுப் பள்ளி. இப்பள்ளி நூறாண்டுகளைக் கடந்துள்ளது. 2010ஆம் ஆண்டின் மாநிலச் சிறந்த பள்ளிக்கான விருது, காமராசர் விருது (பள்ளிக்கல்வித் துறை), மாவட்ட அளவில் சிறந்த பள்ளிக்கான இந்தியச் சுடர் விருது ஆகிய விருதுகளைப் பெற்றுள்ளது. இப்பள்ளியில் தமிழ் மற்றும் ஆங்கில வழிக் கல்வி உண்டு. 6 ஆசிரியர்கள் பணிபுரியும் இப்பள்ளியில் 234 மாணவர்கள் படிக்கின்றனர். இப்பள்ளி மாதிரிப் பள்ளியாகவும் செயற்படுகிறது.



</doc>
<doc id="265531" url="https://ta.wikipedia.org/wiki?curid=265531" title="கஜபதி பேரரசு">
கஜபதி பேரரசு

கஜபதி பேரரசு (Gajapati Kingdom) (ஆட்சி காலம்: 1434 முதல் 1541 முடிய), இந்தியாவின் கட்டக் நகரத்தை தலைநகராகக் கொண்டு, தற்கால ஒடிசா, மேற்கு வங்காளம், தெற்கு பிகார், ஆந்திரம், மத்திய - கிழக்கு மத்தியப் பிரதேசத்தின் கிழக்கு மற்றும் மத்தியப் பகுதிகளை 1434 முதல் 1541 முடிய ஆண்ட, மத்தியகால இந்து பேரராசாகும். 

கஜபதி பேரரசை 1434இல் நிறுவிய கபிலேந்திரா தேவன், 1434 முதல் 1466 முடிய பேரரசை ஆண்டார். கஜபதி பேரரசர்களில் சிறப்பானவர்கள், புருசோத்தம தேவன் (1466 - 1497) மற்றும் பிரதாப ருத்திர தேவன் (1497-1540). கடைசிப் பேரரசன் ககாருவத் தேவனை 1541இல், கோவிந்த வித்தியாதரன் என்பவன் கொன்று "போய் குல" அரசை (Bhoi dynasty) நிறுவினான்.

"கஜபதி" எனில் பெரும் யாணை படைகளை கொண்ட அரசன் என்று பொருள்.

புரி தேர்த் திருவிழாவின் போது, கஜபதி பேரரசின் வழித்தோன்றல்களுக்கு இன்றளவும், கோயில் சார்பாக மரியாதை செய்யப்படுகிறது.

கஜபதி பேரரசை கௌரவிக்கும் வகையில் ஒடிசா அரசு ஒரு மாவட்டத்திற்கு கஜபதி மாவட்டம் என்று பெயரிட்டுள்ளது.




</doc>
<doc id="265536" url="https://ta.wikipedia.org/wiki?curid=265536" title="அதரகுளிய கல்வெட்டு">
அதரகுளிய கல்வெட்டு

அதரகுளிய கல்வெட்டு, இலங்கையின் புத்தளம் மாவட்டத்தில் ஏரியாவ என்னும் ஊரைக் சேர்ந்த அதரகுளிய என்னும் இடத்தில் உள்ள ஒரு தமிழ்க் கல்வெட்டு ஆகும். இதை முதன்முதலாக தென்னிந்தியாவின் புகழ்பெற்ற கல்வெட்டியலாளர் கிருஷ்ண சாஸ்திரி இந்தக் கல்வெட்டை வாசித்து வெளியிட்டார். இது அஞ்ஞூற்றுவன் அம்பலம் என்னும் வணிக அமைப்பைப் பற்றியது. இதில் தமிழ் எழுத்துக்களுடன் வட்டெழுத்துக்களும் கலந்து எழுதப்பட்டிருப்பதாகத் தெரிகிறது. வட்டெழுத்துக்கள் கலந்து எழுதப்பட்டு இலங்கையில் கிடைத்த ஒரே கல்வெட்டு இதுவே.

இக்கல்வெட்டில் வரும் "இராசேந்திர சோழற்கியாண்டு.." என்னும் தொடரின் மூலம் இது இராசேந்திர சோழன் காலத்துக்கு உரியது என்பது தெளிவாகிறது. ஆனாலும், ஆட்சியாண்டு தொடர்பான தகவல்கள் வாசிக்க முடியாதபடி சிதைந்து விட்டமையால் கல்வெட்டின் சரியான காலத்தைக் கணிக்க முடியவில்லை.

இது அஞ்ஞூற்றுவன் அம்பலம் என்னும் வணிகக் குழுவோது தொடர்பான ஏதோ ஒரு விடயம் பற்றியது என்பதை மட்டுமே தெளிவாகக் கூறக்கூடியதாக உள்ளது.




</doc>
<doc id="265537" url="https://ta.wikipedia.org/wiki?curid=265537" title="தங்கம் ஓரயோடைடு">
தங்கம் ஓரயோடைடு

தங்கம் ஓரயோடைடு "(Gold monoiodide)" என்பது AuI என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தங்கம் மற்றும் அயோடின் சேர்ந்து உருவாகும் இச்சேர்மம் மட்டுமே தங்கத்தின் ஈரிணை அயோடைடு ஆகும். வணிக ரீதியாகவும் இது கிடைக்கிறது. தங்கம் மற்றும் அயோடினை ஒரு மூடிய குழாயில் இட்டு 120° செ வெப்பநிலைக்கு நீண்ட நாட்களுக்குச் சூடுபடுத்தினால் இச்சேர்மத்தைத் தயாரிக்கலாம். சூடான நீருடன் சேர்த்து சூடாக்கினால் இச்சேர்மம் சிதைவடைகிறது. ஆனால் இதனுடன் தொடர்புடைய அணைவுச் சேர்மங்கள் நிலைப்புத் தன்மையுடன் காணப்படுகின்றன. 


</doc>
<doc id="265545" url="https://ta.wikipedia.org/wiki?curid=265545" title="பத்தினியார் மகிலங்குளம்">
பத்தினியார் மகிலங்குளம்

பத்தினியார் மகிலங்குளம் ("Pathiniyar Mahilankulam") இலங்கையின் வட மாகாணத்தில் வவுனியா மாவட்டத்தில் தாண்டிக்குளம் கிராம அலுவலர் பிரிவில் வவுனியா பிரதேசச் செயலர் பிரிவில் அமைந்துள்ள ஓர் ஊர் ஆகும்.

2015 ஆம் ஆண்டுத் தரவுப்படி ஆண்கள் 259 பேரும் பெண்கள் 279 பேருமாகவும் சிறுவர்கள் 155 பேருமாக 161 குடும்பங்கள் உள்ளன. 3 பேர் விசேட தேவைகளுக்கு உட்பட்டவர்களும் உள்ளனர். இக் கிராமத்தில் பெரும்பாலானவர்கள் வேளாண்மையிலும் கால்நடை மேய்ப்பிலும் ஈடுபடுகின்றனர். இதைவிட அரசுப் பணியிலும் சிலர் பணியாற்றுகின்றனர். இக்கிராமத்தில் வேளாண்மையில் ஈடுபடுபவர்கள் இருந்தாலும் இக்கிராமத்தில் இவ்வசதிகள் இல்லை ஏனைய கிராமங்களிலேயே இவர்கள் சென்று வேளாண்மையில் ஈடுபடுகின்றனர். 

இவ்வூரில் உள்ளவர் அருகில் உள்ள தாண்டிக்குளம் பிரிமண்டு பாடசலையிலும் ஏனைய நகர்ப் பாடசலைகளிலும் கல்வி கற்கின்றனர். இவ்வூரில் பாடசாலைகள் இல்லை. இவ்வூரில் கமக்காரர் அமைப்பு, கிராம அபிவிருத்திச் சங்கம், மாதர் கிராம அபிவிருத்திச் சங்கம் ஆகிய அமைப்புக்கள் இயங்குகின்றன. இவ்வூரில் நொறுக்குத்தீனிச் தொழிற்சாலையும் அமைந்துள்ளது. இக்கிராமத்தில் பெரும்பாலானவர்களிடம் மலசலகூடம் உள்ளது. இக்கிராமத்தில் பொதுநோக்கு மண்டபமும் மயானமும் கோவில்களும் உள்ளன. இக்கிராமத்தில் மழைக்காலத்தில் நீர் வடிந்தோடாமையே பெரும் பிரச்சினையாக உள்ளது..


</doc>
<doc id="265549" url="https://ta.wikipedia.org/wiki?curid=265549" title="ஒயார்சின்னக்குளம்">
ஒயார்சின்னக்குளம்

ஒயார்சின்னக்குளம் ("Oyarsinnakkulam") இலங்கையின் வட மாகாணத்தில் வவுனியா மாவட்டத்தில் தாண்டிக்குளம் கிராம அலுவலர் பிரிவில் வவுனியா பிரதேசச் செயலர் பிரிவில் அமைந்துள்ள ஓர் ஊர் ஆகும்.

2015 ஆம் ஆண்டுத் தரவுப்படி ஆண்கள் 175 பேரும் பெண்கள் 185 பேருமாகவும் சிறுவர்கள் 108 பேருமாக 113 குடும்பங்கள் உள்ளன. 4 பேர் விசேட தேவைகளுக்கு உட்பட்டவர்களும் உள்ளனர். இக் கிராமத்தில் பெரும்பாலானவர்கள் வேளாண்மையில் ஈடுபடுகின்றனர் சிலர் அரசபணிகளிலும் உள்ளனர். இக்கிராமத்தில் வயற்காணிகளும் உண்டு 

இக்கிராமத்தில் கிராம அபிவிருத்திச் சங்கம், மாதர் சங்கம், மாதர் சங்கம், மகளிர் அமைப்பு ஆகிய அமைப்புக்கள் உள்ளன. இவ்வூரில் உள்ளவர் அருகில் உள்ள தாண்டிக்குளம் பிரிமண்டு பாடசலையிலும் ஏனைய நகர்ப் பாடசலைகளிலும் கல்வி கற்கின்றனர். இக்கிராமத்தில் பெரும்பாலானவர்களிடம் மலசலகூடம் உள்ளது. இக்கிராமத்தில் மழைக்காலத்தில் நீர் வடிந்தோடாமையே பெரும் பிரச்சினையாக உள்ளது.


</doc>
<doc id="265554" url="https://ta.wikipedia.org/wiki?curid=265554" title="ஆதிலாபாத் தொடருந்து நிலையம்">
ஆதிலாபாத் தொடருந்து நிலையம்

ஆதிலாபாத் தொடருந்து நிலையம், இந்திய மாநிலமான தெலுங்கானாவின் ஆதிலாபாத் மாவட்டத்திலுள்ள ஆதிலாபாத்தில் உள்ளது. இது தென்மத்திய ரயில்வே மண்டலத்தின் நாந்தேடு ரயில்வே கோட்டத்துக்கு உட்பட்டது.

இந்த நிலையத்திற்கு வந்து செல்லும் வண்டிகள்.





</doc>
<doc id="265558" url="https://ta.wikipedia.org/wiki?curid=265558" title="மாணவர் முழக்கம்">
மாணவர் முழக்கம்

மாணவர் முழக்கம் என்பது மலேசிய மாணவர்களுக்காக ஏற்பாடு செய்யப்படும் ஒரு தனிநபர் தமிழ்ப் பேச்சுப் போட்டி ஆகும். இந்தப் போட்டியை அஸ்ட்ரோ வானவில் தொலைக்காட்சியும் வணக்கம் மலேசியா நிறுவனமும் இணைந்து ஏற்பாடு செய்துள்ளன. "மாணவர்களின் பேச்சாற்றலோடு, அவர்களின் சிந்தனையாற்றலையும் சோதிக்கும் வகையில் அவர்கள் பேசிய தலைப்பை ஒட்டி கேள்விகளும் கேக்கப்படுகின்றன."

மலேசியா, சிங்கப்பூர், இந்தியா, இலங்கை ஆகிய நாட்டு மாணவர்கள் கலந்து கொள்ளும் அனைத்துலக மாணவர் முழக்கப் போட்டிகளும் ஒழுங்குசெய்யப்படுகின்றன.


</doc>
<doc id="265561" url="https://ta.wikipedia.org/wiki?curid=265561" title="சொற்சிலம்பம்">
சொற்சிலம்பம்

சொற்சிலம்பம் என்பது சிங்கப்பூர் தொடக்­­­கக்­­­கல்­­­லூரி மாண­­­வர்­­­களுக்­­­கான தேசிய அள­­­வி­­­லான தமிழ் விவாதப் போட்­­­டி­­­ ஆகும். இந்தப் போட்டியினை "மக்கள் கழக நற்­­­ப­­­ணிப் பேரவை, வட­­­மேற்கு இந்­­­தி­­­யர் நற்­­­ப­­­ணிச் செயற் கு­­ழுக்­­­கள், மீடி­­­யா­­­கார்ப் நிறு­­­வ­­­னத்­­­தின் வசந்தம் தொலைக்­­­காட்சி மற்றும் தேசிய தொடக்­­­கக் கல்லூரி ஆகியவை இணைந்து" ஏற்பாடு செய்கின்றன. தொடக்க கல்வி மாணவர்களிடம் தமிழ் மீது ஆர்வத்தையும், தமிழ் பேச்சாற்றலையும் மேம்படுத்தும் நோக்கத்துடன் இந்தப் போட்டிகள் ஒழுங்குசெய்யப்படுகின்றன.


</doc>
<doc id="265570" url="https://ta.wikipedia.org/wiki?curid=265570" title="பிசுமத்(III) அயோடைடு">
பிசுமத்(III) அயோடைடு

பிசுமத்(III) அயோடைடு (Bismuth(III) iodide) என்பது BiI3 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். பிசுமத் மற்றும் அயோடின் சேர்ந்து உருவாகும் இச்சேர்மம் சாம்பல் கலந்த கருப்பு நிறத்தில் காணப்படுகிறது. முன்னர் இச்சேர்மம் பண்பறி பகுப்பாய்வில் பயன்படுத்தப்பட்டது
அறுகோணப் பக்க நெருக்கப் பொதிவு அணிக்கோவையில் நிரம்பியுள்ள அயோடைடு மையங்கள், மற்றும் மூன்றில் இரண்டு பங்கு எண்முக இடைவெளிகளில் நிரப்பியுள்ள பிசுமத் மையங்கள் ஆகியவற்றால் ஆன தெளிவான படிக அமைப்பை பிசுமத்(III) அயோடைடு ஏற்றுள்ளது

பிசுமத் தூள் மற்றும் அயோடினின் நெருங்கிய கலவையை சூடுபடுத்துவதால்:பிசுமத்(III) அயோடைடு உண்டாகிறது.

பிசுமத் ஆக்சைடை நீர்த்த ஐதரோ அயோடிக் அமிலத்துடன் சேர்த்து வினைப்படுத்துவதாலும் இதைத் தயாரிக்கலாம்:

பிசுமத்(III) அயோடைடு தண்ணீரில் கரைவதில்லை. இதனுடைய நீர்த்த கரைசலில் Bi3+ அயனிகள் உள்ளனவா என்பதை அயோடின் மூலமான பொட்டாசியம் அயோடைடைச் சேர்த்து சோதித்து அறிய முடியும். கருப்புநிற வீழ்படிவு தோன்றினால் கரைசலில் Bi3+ அயனிகள் இருப்பு உறுதிப்படுத்தப்படுகிறது.

ஆலைடு வழங்கிகளுடன் சேர்த்து பிசுமத்(III) அயோடைடைச் சூடுபடுத்தினால் அயோடோ பிசுமத்(III) எதிர்மின் அயனிகள் உருவாகின்றன:


</doc>
<doc id="265579" url="https://ta.wikipedia.org/wiki?curid=265579" title="கோபால்ட்(II) அயோடைடு">
கோபால்ட்(II) அயோடைடு

கோபால்ட்(II) அயோடைடு அல்லது கோபால்டசயோடைடு "(Cobalt(II) iodide or cobaltous iodide )" என்பது CoI என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். CoI2 சேர்மத்தின் இரண்டு அமைப்பிலான வடிவங்கள் மற்றும் அறுநீரேற்று வடிவம், CoI(HO) ஆகியன கோபால்ட்டின் முக்கியமான அயோடைடுகளாகும்.

கோபால்ட் தூளுடன் வாயுநிலை ஐதரசன் அயோடைடு சேர்த்து சூடுபடுத்துவதால் கோபால்ட்(II) அயோடைடு தயாரிக்கப்படுகிறது. கோபால்ட்(II) ஆக்சைடுடன் அல்லது தொடர்புடைய கோபால்ட் சேர்மங்களுடன் ஐதரயோடிக் அமிலத்தைச் சேர்த்து வினைப்படுத்துவதால் நீரேற்று வடிவ கோபால்ட்(II) அயோடைடு தயாரிக்கப்படுகிறது. 

α- மற்றும் β- அமைப்புகள் என்ற இரண்டு பல்லுருவ அமைப்புகளில் கோபால்ட்(II) அயோடைடு படிகமாகிறது.α பல்லுருவ அமைப்பில் உள்ள கோபால்ட்(II) அயோடைடின் கருப்புநிற அறுகோணப் படிகங்கள் காற்றில் படநேர்ந்தால் அடர்பச்சை நிறத்திற்கு மாறுகிறது. α-CoI2 சேர்மத்தை வெற்றிடத்தில் 500 ° செல்சியசு வெப்பநிலைக்குச் சூடுபடுத்துவதால் பதங்கமாதல் நிகழ்ந்து β-பல்லுருவ அமைப்பு கோபால்ட்(II) அயோடை சேர்மம் மஞ்சள் நிறத்தில் உருவாகிறது. இச்சேர்மமும் காற்றில் உள்ள ஈரத்தை உறிஞ்சி பச்சை நிறத்திற்கு மாறுகிறது. β-பல்லுருவ அமைப்பை 400 ° செல்சியசு வெப்பநிலைக்குச் சூடுபடுத்துவதால் α-CoI2 உருவாகிறது

அறுநீரேற்று வடிவ கோபால்ட் (II) அயோடைடானது [Co(H2O)6]2 மற்றும் அயோடைடு அயனி என்ற தனித்தனி கூறுகளாக காணப்படுவதை படிகவுருவியல் முடிவுகள் தெரிவிக்கின்றன.

பல்வேறு கரைப்பான்களில் உள்ள நீரைக் கண்டறியும் சோதனையில் நீரிலி வடிவ கோபால்ட் (II) அயோடைடு சிலசமயங்களில் பயன்படுத்தப்படுகிறது.
கார்பனைலேற்றம் போன்ற வினைகளில் கோபால்ட் (II) அயோடைடு வினையூக்கியாகப் பயன்படுத்தப்படுகிறது. இவ்வினையில் இருகீட்டீனுடன் கிரிக்னார்டு கரணி வினைபுரியும் போது இது வினையூக்கியாகச் செயல்பட்டு தெர்பினாய்டுகளை உருவாக்குகிறது


</doc>
<doc id="265583" url="https://ta.wikipedia.org/wiki?curid=265583" title="சிறுகுளத்தூர் உடையான் கல்வெட்டு">
சிறுகுளத்தூர் உடையான் கல்வெட்டு

சிறுகுளத்தூர் உடையான் கல்வெட்டு, என்பது இலங்கையின் மன்னார் மாவட்டத்தில் உள்ள திருக்கேதீஸ்வரத்தில் கிடைத்த ஒரு தமிழ்க் கல்வெட்டு ஆகும். சோழர்காலக் கல்வெட்டான இதில் அரசனின் மெய்க்கீர்த்தியோ ஆட்சியாண்டோ இல்லை. இக்கல்வெட்டில், சிறுகுளத்தூர் உடையான் என்பவன் திருவிராமீஸ்வரம் என்னும் கோயிலுக்கு வழங்கிய கொடைகளைப் பற்றிய தகவல்கள் காணப்படுகின்றன. தூணொன்றின் ஒரு பக்கத்தில் எழுதப்பட்டுள்ள இக்கல்வெட்டின் 29 வரிகள் மட்டுமே கிடைத்துள்ளன. மிகுதிப் பகுதி எழுதப்பட்டிருந்த தூணின் பகுதி அகப்படவில்லை. இது தற்போது கொழும்பு அருங்காட்சியகத்தில் உள்ளது. 

இக்கல்வெட்டில் மெய்க்கீர்த்தியும் நேரடியாக அரசன் பெயரும் இடம்பெறாவிட்டாலும், இக்கல்வெட்டுக் குறிக்கும் தானத்தை ஏற்படுத்தியவனான சிறுகுளத்தூர் உடையானை, ""உடையார் சிறீ இராசேந்திர சோழதேவர் பெருந்தனத்துப் பணிமகன்"" என்ற குறிப்புக் காணப்படுவதால், குறித்த கொடையாளி இராசேந்திர சோழன் காலத்தவன் என்பதும், கல்வெட்டு அக்காலத்தில் எழுதப்பட்டது என்பதும் வெளிப்படை. 

இக்கல்வெட்டுக் குறிப்பிடும் தானம், மாதோட்டத்துத் திருவிராமீஸ்வரம் கோயிலில் சந்தி விளக்கு எரிப்பதற்கானது. இத்தானம் வேண்டிய பொருட்களைக் கோயிலுக்கு வழங்க வணிகர்களிடம் தனித்தனியாகக் கையளிக்கப்பட்டிருப்பது தெரிகிறது. எண்ணை வணிகரான சங்கரபாடியர் இரண்டு காசுகளையும், வெற்றிலை வணிகர் ஒரு காசையும், வாழைக்காய் வணிகர் ஒரு காசையும் பொறுப்பேற்றனர். இவ்வணிகர்கள் மாதோட்டத்தைச் சேர்ந்தவர்கள் என்பதும் கட்வெட்டிலிருந்து தெரியவருகிறது.




</doc>
<doc id="265585" url="https://ta.wikipedia.org/wiki?curid=265585" title="டச்சு இந்தியா">
டச்சு இந்தியா

டச்சு இந்தியா (Dutch India), (ஆட்சிக் காலம்:1605 – 1825),
நெதர்லாந்து நாடு, 1605 முதல் கிழக்கிந்திய டச்சு கம்பெனியை துவக்கி, இந்தியாவில் உள்ள கடற்கரை பகுதிகளை இந்திய மன்னர்களிடமிருந்து கைப்பற்றி, கோட்டை கொத்தளங்கள் மற்றும் குடியிருப்புகளை அமைத்து இந்தியாவில் 1605 முதல் 1825 முடிய வணிகம் செய்தனர்.

1824இல் ஏற்பட்ட ஆங்கிலேய-டச்சு உடன்படிக்கையின்படி, டச்சுக்காரர்கள் இந்தியாவில் தாங்கள் வணிகம் செய்த பகுதிகளை கிழக்கிந்திய கம்பெனி ஆட்சியாளர்களிடம் விட்டுக் கொடுத்து, மார்ச் 1825இல் இந்தியாவை விட்டு வெளியேறினர்.
இந்தியாவின் மேற்கு கடற்கரை பகுதிகளில் மலபார், கண்ணனூர், கொச்சி, கொல்லம், காம்பத், சூரத், பரோடா, பரூச், கண்ணனூர், கன்னியாகுமரி பகுதிகளிலும், கிழக்கு கடற்கரை பகுதிகளில் தூத்துக்குடி, தரங்கம்பாடி, புலிக்காட், நாகப்பட்டினம், பரங்கிப்பேட்டை, மசூலிப்பட்டினம், டாக்கா, ஹூக்ளி, பிப்பிலி பகுதிகளிலும், மற்றும் அகமதாபாத், முர்சிதாபாத், ஆக்ரா, கான்பூர், பாட்னா, கோல்கொண்டா போன்ற பகுதிகளில் துணிமனிகள், நவரத்தினங்கள், பட்டுத்துணிகள், கண்ணாடி பொருட்கள், பீங்கான் பொருட்கள், அபின், மிளகு முதலியவற்றை இந்தியாவில் வணிகம் செய்தனர்.

டச்சு இந்திய கம்பெனி, கொச்சி, மசூலிப்பட்டினம், நாகப்பட்டினம், பாண்டிச்சேரி மற்றும் புலிக்காட் பகுதிகளில் வணிகம் செய்ததுடன், தங்க பகோடா நாணயங்களை வெளியிட்டது.

இந்தியத் துணை கண்டத்தில் டச்சு இந்திய வணிக கம்பெனியினர் 1605ஆம் ஆண்டு முதல் 1825 முடிய வணிகம் செய்த தெற்காசியப் பகுதிகள்;



</doc>
<doc id="265588" url="https://ta.wikipedia.org/wiki?curid=265588" title="ஆஃபினியம் நான்கையோடைடு">
ஆஃபினியம் நான்கையோடைடு

ஆஃபினியம் நான்கையோடைடு (Hafnium tetraiodide) என்பது HfI என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். சிவப்பும் ஆரஞ்சும் கலந்த நிறத்தில் உள்ள இச்சேர்மம் ஈரத்தால் பாதிக்கப்படக் கூடியதாகவும் பதங்கமாகும் திண்மமாகவும் காணப்படுகிறது. ஆஃபினியம் மற்றும் அதிக அளவிலான அயோடின் கலந்த கலவையைச் சூடுபடுத்துவதால் ஆஃபினியம் நான்கையோடைடு உருவாகிறது. ஆஃபினியம் உலோகம் தயாரிக்கும் படிகப் பட்டை செயல்முறையில் இது இடைநிலை விளைபொருளாக விளைகிறது.

எண்முக ஒருங்கிணைப்பு வடிவத்தை இச்சேர்மத்தில் உள்ள ஆஃபினியம் மையங்கள் ஏற்கின்றன. பல்வேறு ஈரிணை உலோக ஆலைடுகள் போல இச்சேர்மமும் பலபடியின் தன்மைகளை வெளிப்படுத்துகிறது. ஈரிணை எண்முகத் துணை அலகுகளை விளிம்புகளில் பகிர்ந்து கொண்டுள்ள சங்கிலிகளால் ஆன ஒரு பரிமானப் பலபடியாக இது காணப்படுகிறது. HfCl சேர்மமும் இத்தலைமைப் பண்புக் கூறின் அடிப்படையில் அமைந்தது என்பது குறிப்பிடத்தக்கது. ஆஃபினியத்துடன் பாலமிடாத அயோடைடு ஈந்தணைவிகள் பாலமிட்ட அயோடின் ஈந்தனைவிகளை விட குறுகிய பிணைப்பு நீளம் கொண்டவையாக உள்ளன.


</doc>
<doc id="265597" url="https://ta.wikipedia.org/wiki?curid=265597" title="அயோடோமெத்தில்துத்தநாக அயோடைடு">
அயோடோமெத்தில்துத்தநாக அயோடைடு

அயோடோமெத்தில்துத்தநாக அயோடைடு "(Iodomethylzinc iodide)" என்பது சிம்மான்சு-சிமித் வினையில் செயல்படும் செயல்திறன் மிக்க ஒரு வினையாக்கியாகும். உதாரணமாக, ஈரயோடோ மீத்தேன் மற்றும் துத்தநாக- தாமிர இரட்டை வினையில் உருவாகும் மூலநிலை அயோடோமெத்தில்துத்தநாக அயோடைடு வளைய எக்சேனுடன் வினைபுரிந்து நார்கரேனைக் கொடுக்கிறது.

ஈரசோமீத்தேனுடன் துத்தநாக அயோடைடு வினைபுரிவதாலும் அயோடோமெத்தில்துத்தநாக அயோடைடைத் தயாரிக்க முடியும் அல்லது மெத்திலீன் அயோடைடுடன் ஈரெத்தில்துத்தநாகத்தை வினைபுரியச் செய்வதாலும் இச்சேர்மத்தைத் தயாரிக்க முடியும்.


</doc>
<doc id="265606" url="https://ta.wikipedia.org/wiki?curid=265606" title="நார்கரேன்">
நார்கரேன்

நார்கரேன் அல்லது இருவளைய [4.1.0] எப்டேன் "(Norcarane, or bicyclo[4.1.0]heptane)" என்பது நிறமற்ற ஒரு நீர்மமாகும். சிம்மான்சு-சிமித் வினையின் மூலமாக இந்தச் சேர்மம் தயாரிக்கப்படுகிறது. இவ்வினையில் ஈரயோடோமீத்தேன் மற்றும் துத்தநாக- தாமிர இரட்டை , ஈரெத்தில் ஈதரில் உள்ள வளைய எக்சேன் மீது வினைபுரிகிறது.


</doc>
<doc id="265610" url="https://ta.wikipedia.org/wiki?curid=265610" title="மேற்கிந்தியத் துடுப்பாட்ட அணியின் இலங்கை சுற்றுப்பயணம், 2015">
மேற்கிந்தியத் துடுப்பாட்ட அணியின் இலங்கை சுற்றுப்பயணம், 2015

மேற்கிந்தியத்தீவுகள் துடுப்பாட்ட அணி 2015 அக்டோபர் முதல் இலங்கையில் இரண்டு தேர்வுப் போட்டிகளிலும், மூன்று ஒருநாள் போட்டிகளிலும், இரண்டு பன்னாட்டு இருபது20 (இ20ப) போட்டிகளிலும் விளையாடுகிறது. இத்தொடரில் இருந்து மேற்கிந்திய, மற்றும் இலங்கை அணிகளுக்கிடையே இடம்பெறும் போட்டிகள் அனைத்தும் சோபர்சு-திசேரா கிண்ணம் என அழைக்கப்படும்.



</doc>
<doc id="265619" url="https://ta.wikipedia.org/wiki?curid=265619" title="நூமியா">
நூமியா

நூமியா ("Nouméa", ) என்பது நியூ கலிடோனியாவின் தலைநகரம் ஆகும். இது நியூ கலிடோனியாவின் முக்கிய தீவான கிராண்டே தேரேவின் தெற்கு தீபகற்பத்தில் அமைந்துள்ளது. இத்தீவில் பெரும்பான்மையினராக ஐரோப்பியர்கள், பொலினீசியர்கள் (வலிசியன்ஸ், புட்டூனியன்ஸ், தாகித்தியர்கள்), இந்தோனேசியர்கள் மற்றும் வியட்நாமியர்களும் உள்ளனர். 

ஆகஸ்ட் 2014ன் மக்கள் தொகையின் படி 179,509 குடிகள் கிரேட்டர் நூமியாவின் () பெருநகரப் பகுதியில் வாழ்கின்றனர். மற்றும் ப்ரோபர் நூமியா நகரத்தில் (தன்னட்சிப்பகுதி) 100,237 குடிகளும் வசிக்கின்றனர். 66.8 வீத நியூ கலிடோனியாவின் மக்கள் நூமியாவின் தன்னாட்சிப் பகுதியைக் கொண்ட கிரேட்டர் நூமியாவிலேயே வசிக்கின்றனர்.


</doc>
<doc id="265621" url="https://ta.wikipedia.org/wiki?curid=265621" title="பொலநறுவை வேளைக்காரர் கல்வெட்டு">
பொலநறுவை வேளைக்காரர் கல்வெட்டு

பொலநறுவை வேளைக்காரர் கல்வெட்டு இலங்கையின் தலைநகரமாக விளங்கிய பொலநறுவையில் உள்ள தளதாய்ப் பெரும்பள்ளிக்கு அண்மையில் கண்டுபிடிக்கப்பட்ட ஒரு தமிழ்க் கல்வெட்டு. இது 1903ல் எச். சி. பி. வெல் என்பவரால் கண்டுபிடிக்கப்பட்டது. 49 வரிகளில் எழுதப்பட்டுள்ள இந்தக் கல்வெட்டு இரண்டு மொழிகளில் உள்ளது. ஐந்து வரிகளில் அமைந்த மேற்பகுதி சமசுக்கிருத மொழியில் உள்ளன. அதற்குக் கீழ் 44 வரிகள் தமிழில் எழுதப்பட்டுள்ளன. இக்கல்வெட்டு வேளைக்காரரினால் வெட்டுவிக்கப்பட்டது என்பது கல்வெட்டிலுள்ள குறிப்புக்களில் இருந்து தெரியவருகிறது. 

இக்கல்வெட்டை ஆய்வு செய்த வரலாற்றாளர்கள் இதன் காலம் குறித்து வேறுபாடான கருத்துக்களை முன்வைத்துள்ளனர். டி. எம். டி இசட் விக்கிரமசிங்க என்பவர் இது 1116ல் முதலாம் விஜயபாகுவின் ஆட்சி முடிந்து 20-30 ஆண்டுகள் கழிந்த பின்னரே இக்கல்வெட்டு எழுதப்பட்டிருக்க வேண்டும் என்ற கருத்தை முன்வைத்துள்ளார். ஆனால், இக்கருத்தை ஏற்றுக்கொள்ளாத ஆர். ஏ. எல். எச். குணவர்த்தன பல்வேறு காரணங்களைக் காட்டி இக்கல்வெட்டு கஜபாகு காலத்துக்குப் பின்னரும், அவனுக்குப் பின்னர் ஆட்சிக்கு வந்த இரண்டாம் விக்கிரமபாகு அதிகாரம் பெற முன்பும் எழுதப்பட்டிருக்கக்கூடும் என்கிறார். 

ராசகுருவான "உத்தொருள்மூளை"யின் தலைவரும், அரசனின் அமைச்சர்கள் சிலரும் வேண்டிக்கொண்டதன் பேரில், தளதாய்ப் பள்ளியின் பாதுகாப்புக் குறித்து வேளைக்காரர் செய்த ஏற்பாடுகள் குறித்து இக்கல்வெட்டுப் பதிவுசெய்கிறது.




</doc>
<doc id="265622" url="https://ta.wikipedia.org/wiki?curid=265622" title="இண்டியம்(III) புரோமைடு">
இண்டியம்(III) புரோமைடு

இண்டியம்(III) புரோமைடு அல்லது இண்டியம் முப்புரோமைடு "( Indium(III) bromide or indium tribromide)" என்பது InBr, என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இலூயிக் அமிலமாகச் செயல்படும் இச்சேர்மம் கரிம வேதியியல் தொகுப்பு வினைகளில் பயன்படுத்தப்படுகிறது
அலுமினியம் முக்குளோரைடின் படிக அமைப்பைப் போன்று ஆறு ஒருங்கிணைவு இண்டியம் அணுக்கள் கொண்ட படிக அமைப்பில் இண்டியம்(III) புரோமைடு அமைந்துள்ளது . உருகிய நிலையில் இருக்கும் போது இது இருபடியாகக் (In2Br6), காணப்படுகிறது மற்றும் வாயுநிலையில் இருபடியாக மேலாதிக்கம் செலுத்துகிறது. இவ்விருபடியில் புரோமின் அணுக்கள் அலுமினியம் முக்குளோரைடில் உள்ளது போலவே (Al2Cl6 ) பாலமிடுகின்றன
இண்டியமும் புரோமினும் .சேர்ந்து வினைபுரிவதால் இண்டியம்(III) புரோமைடு உண்டாகிறது ஈந்தணைவிகளான L, InBr3L, InBr3L2, InBr3L3 போன்றவற்ருடன் வினைபுரிந்து அணைவுச் சேர்மங்களை உருவாக்குகிறது. InBr3

இண்டியம் உலோகத்துடன் வினைபுரிந்து தாழ்விணைதிற புரோமைடுகளை , InBr2, In4Br7, In2Br3, In5Br7, In7Br9 , இண்டியம்(I) புரோமைடு உருவாக்குகிறது. மீள்கின்ற சைலீன் கரைசலில் InBr3 மற்றும் இண்டியம் உலோகம் ஆகியன வினைபுரிந்து InBr2 உருவாகிறது

 


</doc>
<doc id="265625" url="https://ta.wikipedia.org/wiki?curid=265625" title="கம்பர் காலப் பாண்டியன்">
கம்பர் காலப் பாண்டியன்

கம்பர் காலத்துப் பாண்டிய மன்னன் ஒருவன் பாடியதாக ஒரு பாடல் உள்ளது. பொருள் கொடுத்தால் பாவலர்கள் போற்றுவார்கள். பொருள் கொடுக்காவிட்டால் தூற்றுவார்கள். சொன்ன சொல்லை மாற்றியும் பொருள் கூறுவர். ஆகவே பாவலர்கள் கூற்றுவனைக் காட்டிலும் கொடியவர்கள் என்று அவன் பாடியிருக்கிறான்.


</doc>
<doc id="265630" url="https://ta.wikipedia.org/wiki?curid=265630" title="அகி மக்கள்">
அகி மக்கள்

அகி "(akie pepole)" எனும் ஆதி குடியினரான இவர்கள் மொஸிரோ என்றும் அழைக்கப்படுவர். இனத்தாலும், மொழியாலும் தன்சானியாவைச் சேர்ந்த அகி’க்கள் மேற்கு அருஷா (ஆப்பிரிக்க) பகுதியில் வசிக்கின்றனர். 2000 ஆம் ஆண்டில் எடுத்த கணக்கெடுப்பின்படி எஞ்சியுள்ள இவர்களது மக்கட்தொகை 5268. கென்யாவிலும், தான்சான்யாவிலும் உள்ள பிற வேட்டை – சேகரிப்பினரைப் போலவே அகி’க்களும் டோர்போ (அ) வான்டோர்போ கேவலமாக அழைக்கப்படுகின்றனர். அகி, பிபிசி தொலைக்காட்சியில் TRIBE தொடரில் (10 பிரிவில் 2007) புரூஸ்பெர்ரியால் காட்டப்பட்டுள்ளனர்.

ஆப்பிரிக்க சவான்னா காடுகளில் எஞ்சியுள்ள சிறிய இனப்பிரிவினர் அகி’க்கள். இவர்கள் வேட்டையாடுவதுடன் நீரைப் பீய்ச்சியடித்துத் தேனீக்களைத் துரத்தி விடுகின்றனர். தேனீக்கள் செயற்கைத் தேன்கூட்டை அடைய அகி’க்கள் தேனைப் பிழிந்து கொள்வார்கள். தேனைப் பயன்படுத்தி தயாரிக்கும் பீரைக் குடித்துக் களிப்புறுவார்கள். மாஸாய் என்ற இனக்குழுவினர் தங்களுக்குப் போட்டியாக வந்து விட்டதால் அகி’க்கள் வேட்டையாடுதல் தேன் சேகரிப்போடு சோளம் பயிரிடலிலும் இறங்கி விட்டனர். இருந்தாலும் கடந்த ஆண்டு வரைக்கும் அதையும் போதிய அளவிற்கு உற்பத்தி செய்ய முடிந்ததில்லை.
தான்சானியாவின் வடக்குப் பகுதிக்கு அப்பால் இன்னும் குறிப்பாக கென்யாவில் வசிக்கும் ஓஜியிக் என்ற குழுவினருக்கு இனரீதியாகவும், மொழிரீதியாகவும் மிக நெருக்கமான உறவுடையவர்கள் அகிக்கள். இவர்கள் விவசாயிகளாக இருந்திருக்கக் கூடும். ஆனால் தெற்கு நோக்கித் துரத்தப்பட்டதால் வேறுவழியில்லாமல் வேட்டை – சேகரிப்பு வாழ்க்கை முறையைத் தேர்ந்தெடுத்திருப்பார்கள். மாஸாய் சதுப்புநிலம் வரை அகிக்கள் பரவியிருந்தனர். ஆனால் தற்போது காடழிப்பினாலும், பிற வேட்டைக்காரர்களாலும் இயற்கை ஆதாரங்கள் குறைந்து விட்டதால் கெடுவினையாக நிலத்திற்கும் நீருக்கும் மாஸாய்களுடன் வாதுக்கு நிற்கும் மோசமான நிலைக்குத் தள்ளப்பட்டு விட்டனர்.

அகிக்களின் சொந்த மொழியும் அகியென்றே அழைக்கப்படுகிறது. அழிவின் விளிம்பிலுள்ள அகி மொழியை மிகச்சில வயதானவர்கள் மட்டுமே பேசுகின்றனர். இம்மக்கள் மாஸாய் மற்றும் ஸ்வாஹிலி மொழிகளைப் பேசத் தலைப்பட்டு விட்டனர். அகி பேசுவோரின் எண்ணிக்கை மொழி அங்கீகாரத்திற்கு உரிய அளவில் இல்லை. இளந்தலைமுறையினர் அகியைத் தட்டுத் தடுமாறித்தான் பேசுகின்றனர். 



</doc>
<doc id="265634" url="https://ta.wikipedia.org/wiki?curid=265634" title="தொல்மரபியல்">
தொல்மரபியல்

தொல்மரபியல் (Archaeogenetics) என்பது மாந்தரினக் கடந்த காலத்தை ஆய்வுசெய்ய மக்கள்தொகை மரபியல், மூலக்கூற்று முறைகளைப் பயன்படுத்தும் தொல்லியலின் பிரிவு ஆகும். இச்சொல் மாபெரும் பிரித்தானிய தொல்லியலாளரும் தொல்மொழியியல் வல்லுனருமான காலின் இரென்ஃபிரூவ் அவர்களால் உருவாக்கப்பட்டது. இப்புலத்தில் பின்வரும் உட்பிரிவுகள் அடங்கும்:




தொல்மரபியல் மாந்தக் குருதிக் குழுக்கள் ஆய்வில் தோற்றங் கண்டது எனலாம். இந்தச் செவ்வியல் மரபுக் குறிப்பான் மொழியியல், இனக்குழுக்களை இனங்காண உதவியது. இந்தப் புலத்தின் தொடக்கநிலை ஆய்வுகள் உலூத்விக் கிர்சுழ்ஃபெல்டு, அன்கா இசுழ்ஃபெல்டு, வில்லியம் பாய்டு, ஆர்த்தர் மவுரந்த் ஆகியோரால் மேற்கொள்ளப்பட்டது.. 1960களுக்குப் பிறகு ஐரோப்பாவின் வரலாற்றுக்கு முந்தைய மக்கள்தொகை ஆய்வுக்கு உலூகி உலூகா காவல்லி-சுஃபோர்ழா இந்தச் செவ்வியல் குறிப்பான்களைப் பயன்படுத்தி, 1994இல் "மாந்த மரபன்களின் வரலாறும் புவிப்பரப்பியலும்" என்ற நூலை எழுதினார்.

இதற்குப் பிறகு கோதுமை, அரிசி ஆகிய வீட்டுப் பயிர்களைப் பற்றியும் கால்நடைகள், ஆடுகள், பன்றிகள்,குதிரைகள் போன்ற விலங்குகள் பற்றியும் மரபியலாய்வுகள் தொடர்ந்தன. கால்நடை வளர்ப்பு தோன்றிய கால ஆய்வும் புவிஉயிர்ப் பரவலியலும் அவற்றின் ஊன்குருத்து மரபன் வேறுபாட்டு ஆய்வின் வழியாக மேற்கொள்ளப்பட்டன. அண்மையில் இம்மரபியல் விளக்கத்தை உறுதிபடுத்தவும் ஆண் கால்வழி வரலாற்றை விளக்கவும் ஒய் குறுமவக மரபன் சார்ந்த ஆய்வுகள் மேற்கொள்ளப்பட்டு வருகின்றன.

இதே கோவைகள் மாந்தரின வரலாற்றுக்கான மரபியல் சான்றை விளக்கவும் 1999இல் அண்டோனியோ அமோரிம் அவர்களால் பயன்படுத்தப்பட்டன.இதேபோன்ற கருத்துப்படிமத்தை 1963இல் இலினசு பாலிங்கும் சுக்கெர்லாந்தும் (பண்டைய அரசுகளின் அழிவை மீளக் கண்டுபிடிக்கவும் மிகுந்த ஆர்வத்தோடு) மரபனின் (டி.என்.ஏ வின்) கண்டுபிடிப்புக்கு முன்பே உருவாக்கினர்.

தொல்மரபியல் வழியாக வரலாற்றுக்கு முந்தைய மொழிகளின் தோற்றத்தையும் உலகப் பரவலையும் அறியலாம். மேலும் தொல்லியல் காலத்தில் மக்கள்தொகைப் பெருக்கத்தால் ஏற்பட்ட விளைவுகள்சார்ந்த சிக்கல்களை ஆய்வுசெய்ய தொல்லியல் வல்லுனருக்கு உதவலாம். அண்மைய ஆய்வுகளால், நுண்கற்காலத் தொழில்நுட்பம் உருவாவதற்கு முன்பே மக்கள்தொகை பேரளவில் பெருகியமை தெற்காசியா, கிழக்காசியா, சார்ந்த இக்கால மக்கள்தொகையின் எம்ட்டி டி,என்.ஏ ஆய்வு முடிவுகளால் தெரிய வந்துள்ளது. இப்போது மூலக்கூற்றுக் கடிகாரம் என்ற முறைவழியாக, 38-28 ஆயிரம் ஆண்டுகள் கால அளவில்மக்கள்தொகை வேகமாகப் பெருகியமை கண்டறியப்பட்டுள்ளது. உடனே விரைவாக அண். 35–30 ஆயிரம் ஆண்டுகள் கால அளவில் இருந்து முன்னைப் புத்தூழி வரை நுண்கற்காலத் தொழில்நுட்பம் வளரலானது. நுண்கற்காலத் தொழில்நுட்பம் உருவாக இதையே மட்டுமே காரணமாக கூறமுடியாதென்றாலும் இத்தகவல் தொல்லியலாளருக்கு பழங்காலத்தைக் காணும் சாளரமாக உதவுகிறது. மற்றவழிகளில் இவ்வகைத் தகவல் கிடைத்திருக்க முடியாது.





</doc>
<doc id="265637" url="https://ta.wikipedia.org/wiki?curid=265637" title="துணை மின்முனை">
துணை மின்முனை

துணை மின்முனை (Auxilliary Electrode), அடிக்கடி மறிமின்முனை (Counter Electrode,என்றும் வழங்கப்படுகிறது. இது மும்மின்முனை அமைந்த மின்வேதிக் கலத்தில் அல்லது வோல்டா-அளவியல் பகுப்பாய்வில் அல்லது மின்னோட்டப் பாய்வுள்ள வேதிவினைகளில் பயன்படும் ஒரு மின்முனை ஆகும். துணை மின்முனை என்பது கலத்தின் வேதிவினை நிகழும் வினை மின்முனையிலிருந்தும் மற்ற மின்னிலைகளை ஒப்பிட்டு அளக்க உதவும் மேற்கோள் மின்னிலையை உடைய தரவு மின்முனையில் (Reference Electrode) இருந்தும் வேறுபட்டதாகும்.

ஓர் இரு மின்முனை அமைப்பில், அளவறிந்த மின்னோட்டமோ அல்லது மின்னிலையோ வினை மின்முனைக்கும் துணை மின்முனைக்கும் இடையில் தரப்படும். விளையும் மாறியின் மதிப்பு அளக்கப்படும் .வினை மின்முனை நேர்முனையாக விளங்கும்போது, துணை மின்முனை எதிர் மின்முனையாகச் செயல்படும். இது எதிர்மாறாகவும் அமையலாம். துணை மின்முனையின் பரப்பு வினை மின்முனையின் பரப்பை விட எப்போதும் கூடுதலாகவே இருக்கும். இது துணை மின்முனையில் நிகழும் அரை-வினை வேகமாக நடப்பதை உறுதிபடுத்துவதோடு, வினை மின்முனையில் நடக்கும் வினையை வரம்பு படுத்தாமல் இருக்கவும் உதவுகிறது..

மும்மின்முனைக் கலம் மின்வேதிப்பகுப்பாய்வை நிகழ்த்த பயன்படுத்தப்படும்போது, துணை மின்முனையும், வினை மின்முனையும் மின்னோட்டம் தரும் அல்லது அளக்கும் சுற்றமைவாக அமையும். இந்நிலையில் துணை மின்முனையின் மின்னிலை அளக்கப்படுவதில்லை. மாறாக, வினை மின்முனையில் நிகழும் வேதிவினை சமன்படும்வகையில் துணை மின்முனையின் மின்னிலை தொடர்ந்து மாற்றப்படும் அல்லது சரிசெய்யப்படும். இந்த அமைவு அறிந்த தரவு மின்முனை மின்னிலையுடன் ஒப்பிட்டு வினை மின்முனையின் மின்னிலையை அளக்க வழிவகுக்கிறது. இதனால் தரவு மின்முனையில் மின்னோட்டம் பாய்ந்து அதன் நிலைப்பினைக் குலைக்காமல் பார்த்துகொள்ள முடிகிறது.

வினை மின்முனையில் இருந்து துணை மின்முனையை ஒரு கண்ணாடித் தடுக்கால் பிரிக்கலாம். இது துணை மின்முனையில் வெளிப்படும் விளைபொருள்கள் கலக் கரைசலை மாசுபடுத்தாமல் காக்கும். எடுத்துகாட்டாக, வினை மின்முனையில் குறைப்பு வேதிவினை நீர்க் கரைசலில் நிகழும்போது துணை மின்முனையில் உயிரகம் (ஆக்சிஜன்), வெளியேறும். எனவே இத்தடுக்குப் பிரிப்பு குறைப்புவேற்ற (Redox) வினை நிகழவல்ல பொருள்களின் பேரளவு மின்னாற்பகுப்புக்குக் கட்டாயத் தேவையாகும்.

துனை மின்முனைகள் எப்போதும் மின்வேதியியலாக மந்தமான பொன், பிளாட்டினம், அல்லது கரிமம் அகிய பொருள்களில் இருந்து செய்யப்படுகின்றன.



[[பகுப்பு:பகுப்பாய்வு வேதியியல்]]
[[பகுப்பு:மின்வேதிப் பகுப்பாய்வுக் கருவிகள்]]
[[பகுப்பு:மின்முனைகள்]]

</doc>
<doc id="265639" url="https://ta.wikipedia.org/wiki?curid=265639" title="வினை மின்முனை">
வினை மின்முனை

வினை மின்முனை என்பது ஒரு மின்வேதி அமைப்பில் கருதும் வேதிவினை நிகழ்கிற மின்முனை ஆகும். மும்மின்முனை அமைப்பில் வினை மின்முனை எப்போதும் ஒரு துணை மின்முனையுடனும் மேற்கோள் அல்லது தரவு மின்முனையுடனும் பயன்படுத்தப்படும். வினை மின்முனையில் நடக்கும் வேதிவினை குறைப்பு வினையா அல்லது உயிரகவேற்ற வினையா என்பதைப் பொறுத்து, அது எதிர்முனையா அல்லது நேர்முனையா,என முறையே கருதப்படும். பொதுவாக வழக்கில் உள்ள வினை மின்முனைகள் மந்தப் பொன்மங்களான (உலோகங்களான) பொன், வெள்ளி அல்லது பிளாட்டினம் முதல் மந்தநிலைக் [[கரிமத்தால் (கார்பனால்) செய்யப்படுகின்றன. மேலும் [[இதள் (பாதரசம்)|இதள்]] சோட்டு அல்லது படல மின்முனைகளும் கூட வினை மின்முனைகளாகப் பய்ன்படுகின்றன. பொன்ம மின்னணுக்கள் (உலோக மின்னணுக்கள்), கரிம மூலக்கூறுகள் பகுப்பாய்வில் வேதிமுறையில் திருத்திய அல்லது பதப்படுத்திய மின்முனைகள் பயன்படுகின்றன.




[[பகுப்பு:மின்வேதிப் பகுப்பாய்வுக் கருவிகள்]]
[[பகுப்பு:மின்முனைகள்]]

</doc>
<doc id="265641" url="https://ta.wikipedia.org/wiki?curid=265641" title="தரவு மின்முனை">
தரவு மின்முனை

தரவு மின்முனை அல்லது மேற்கோள் மின்முனை என்பது நிலைத்த நன்கு அறிந்த மின்முனை மின்னிலையை உடைய மின்முனை ஆகும். மின்முனை மின்னிலையின் உயர்நிலைப்புத் திறம் குறைப்புவேற்ற அமைப்பைப் பயன்படுத்தி பெறப்படுகிறது. இவ்வமைப்பில் குறைப்புவேற்ற வினையில் பங்குபெறும் ஒவ்வொரு கரைசலின் பொந்திகையுற்ற அல்லது நிறைவுற்ற செறி வும் எப்போதும் மாறாமல் இருக்கும்.

தரவு மின்முனைகள் பல வழிகளில் பயன்படுகின்றன. இதில் மிக எளியமுறை மின்வேதிக் கலத்தை உருவாக்க, அரைக்கலமாகத் தரவு மின்முனையைப் பயன்படுத்துதலே ஆகும். இது அரைக்கலத்தின் குறைப்பு மின்னிலையைக் கண்டறிய வழிவிடுகிறது. தனித்த பிரிநிலை மின்முனையின் மின்னிலையை, அதாவது (தனிப்பிரி மின்முனையின் மின்னிலை)யை, அளக்கும் துல்லியமான நடைமுறை உத்தியை இனிமேல்தான் உருவாக்கவேண்டும்.

பொது தரவு மின்முனைகளும் செந்தர நீரக (Hydrogen) மின்முனையுடன் ஒப்பிட்ட மின்னிலைகளும்:


பகுதி-தரவு மின்முனை (பதமி) மேலே கூறிய சிக்கல்களைத் தவிர்க்கிறது. ஃபெர்ரோசின் அமைந்த பதமி அல்லது அதைப் போன்ற அகச் செந்தர (கொபால்ட்டோசின்)பின்புலமாக அமைந்த ஃபெர்ரோசீன் நீர்மம் அல்லாத பணிகளுக்குக் கருத்தியலாக ஏற்றதாகும். மேலும் நீர்மம் அல்லாத பயன்பாடுகளுக்கு 1960களின் தொடக்கத்தில் இருந்தே பல காரணங்களுக்காக ஃபெர்ரோசீன் பரவலாக ஏற்கப்பட்டுவருகிறது. இதோடு 1984இல், IUPACயும் செந்தரக் குறைப்புவேற்ற இணையாக ஃபெர்ரோசீனைப் பரிந்துரைத்து உள்ளது. பதமி மின்முனையைச் செய்வது எளிது. இதில் ஒவ்வொரு செய்முறைத் தொகுப்புக்கும் புது மேற்கோள் தரவைப் பயன்படுத்தலாம்.. ஒவ்வொரு முறையும் புதியதாகச் செய்துகொள்வதால் மின்முனையின் தேக்கச் சிக்கலோ பேணுதற் சிக்கலோ இல்லை. பிறவற்றைவிட இதன் செலவும் குறைவே.

பதமியைச் செய்யும் வழிமுறை:




</doc>
<doc id="265645" url="https://ta.wikipedia.org/wiki?curid=265645" title="செம்பு வோல்டாமானி">
செம்பு வோல்டாமானி

செம்பு வோல்டாமானி (Copper voltameter) என்பது செம்பு-செம்பு(II)சல்பேட்டு மின்முனையின் பயன்பாடுகளில் ஒன்றாகும்.. இந்த கூலம்பளவி ஓரளவு அமிலத்தன்மையுள்ள pH-buffered செம்பு(II)சல்பேட்டுக் கரைசலில் வைக்கப்பட்ட இரண்டு முற்றொருமித்த செம்பு மின்முனைகளால் ஆனதாகும்..கலத்தில் மின்னோட்டத்தைப் பாய்ச்சும்போது நேர்முனையில் கரையும் செம்பு மின்னணுக்கள் எதிர்முனையில் சென்று படிகின்றன. பல்வேறு மின்னோட்ட அடர்த்திகளுக்கு இவ்வினைகள் 100% திறமையைக் கொண்டுள்ளன.

ஒவ்வொரு மின்முனையின் பொருண்மை மாற்றத்தையும் அளந்து கீழுள்ள சமன்பாட்டைப் ப்யன்படுத்தி, கலத்தின் ஊடே கடந்த மின்னூட்டம் மின்னூட்டத்தின் அளவை]] (மின்சாரத்தின் அளவைக்) கணக்கிடலாம்.
இங்கு:

வரலாற்றுநிலையிலும் கோட்பாட்டுநிலையிலும் இந்த ஆய்கருவி ஆர்வம் ஊட்டுவதாக இருந்தாலும் நிகழ்காலத்தில் மின்ன்னியலாக மின்னோட்டத்தையும் நேரத்தையும் பெருக்கிப் பெறும் கூலம்பளவு, மின்முனை எடைவழி பெறுவதைக் காட்டிலும் எளிதாகவும் கூடுதலான துல்லியத்துடனும் குறுகிய நேரத்திலும் கிடைக்கிறது.



</doc>
<doc id="265647" url="https://ta.wikipedia.org/wiki?curid=265647" title="மின்வேதிக் கலம்">
மின்வேதிக் கலம்

மின்வேதிக்கலம் (electrochemical cell) என்பது வேதிவினைகளில் இருந்து மின் ஆற்றலை உருவாக்கவல்ல அல்லது மின் ஆற்றலைப் பயன்படுத்தி வேதிவினைகளை நிகழ்த்தவல்ல கருவியாகும். மின்வேதிக்கலத்துக்கான பொது எடுத்துகாட்டு நுகர்வாளர்கள் பயன்படுத்தும் செந்தர 1.5-வோல்ட் மின்கல அடுக்கு ஆகும். இவ்வகை இயல்பான மின்கல அடுக்கு தனி கால்வானியக் கல மின்கல அடுக்கு என அழைக்கப்படுகிறது. இது இணையாக அல்லது தொடராக உள்ள பாணியிலோ அமைந்த பல கலங்களால் ஆனதாகும்.

மின்வேதிக் கலம் இரண்டு அரைக்கலங்களால் ஆனதாகும். ஒவ்வொரு அரைக்கலத்திலும் ஒரு மின்முனையும் மின்பகுளியும் அமைந்திருக்கும். இரு அரைக்கலங்களும் ஒரே மைன்பகுளியையோ தனித்தனி மின்பகுளிகளையோ பயன்படுத்தலாம். கல வேதிவினையில் மின்முனையும் மின்பகுளியும் அல்லாது எரிபொருட்கலத்தைப் போல வேறு வெளிப்பொருளும் உள்ளடங்கும். எரிபொருட்கலத்தில் வெளிப்பொருளாக நீரகம் பயன்படுகிறது. மின்வேதிக் கலத்தில் ஓர் அரைக்கல மின்முனையின் வினைபடு பொருள் மின்னன்களை மின்முனையில் இழக்க, உயிரவேற்ற வினை நடைபெறும்; மறு அரைக்கலத்தில் மின்முனையில் இருந்து மின்னன்களைப் பெற, குறைப்பு வினை நடைபெறும். 

கல மின்னிலையை மின்முனை மின்னிலைகள் வழியாக முன்கணிக்கலாம். மின்முனை மின்னிலைகள் மின்வேதிக் கலத்தின் அரைகலங்களின் மின்னிலைகளாகும். 


வினையை ஒரு மாறிலியால் பெருக்கும்போது கல மின்னிலை மாறாது.

கல மின்னிலை 0 முதல் 6 வோல்ட்கள் வரை மாறும். நீர் மின்பகுளியாக உள்ளபோது கல மின்னிலை 2.5 வோல்ட்டுக்கும் குறைவாகவே இருக்கும். ஏனெனில் உயர் கல மின்னிலைகளைப் பெற நீர்ய்டன் வினைபுரியும் திறன்மிக்க மின்னேற்றப் பொருள்களும் குறைப்புப் பொருள்களும் தேவைப்படுகின்றன.நீருக்கு மாற்றாக வேறு கரைசல்களைப் பயன்படுத்தி உயர் கல மின்னிலைகளை அடையலாம். காட்டாக, இலிதியம் கலங்கள் 3 வோல்ட்களில் இயல்பாகக் கிடைக்கின்றன.

கல மின்னிலை வினைபடு பொருள்களின் வகையையும் செறிவையும் பொறுத்தமையும். கலம் மின்னிறக்கப்படும்போது, வினைபடு பொருள்களின் செறிவு குறைகிறது. எனவே கல மின்னிலையும் குறையும்.



</doc>
<doc id="265652" url="https://ta.wikipedia.org/wiki?curid=265652" title="சென் பேரரசு">
சென் பேரரசு

சென் பேரரசு (, "Shen Shamrajjo") வடகிழக்கு இந்தியாப் பகுதிகளை, வங்காளத்தை மையமாகக் கொண்டு 11 மற்றும் 12வது நூற்றாண்டில் ஆட்சி செய்த இந்துப் பேரரசாகும்.
பாலப் பேரரசு வீழ்ச்சி அடையும் தருவாயில், வங்காளப் பகுதியின் அதன் ஆளுனர் ஹேமந்த சென் என்பவர் சென் பேரரசு கி. பி 1095இல் அமைய அடித்தளமிட்டார். பேரரசர் ஹேமந்த சென்னின் மறைவிற்குப் பின் வந்த சென் பேரரசர் விஜய் சென் 1096 முதல் 1159 முடிய 60 ஆண்டுகள் சென் பேரரசை ஆண்டார்.
விஜய் சென்னிற்குப் பின் வந்த பல்லால் சென், பாலப் பேரரசிடமிருந்து கௌர் பகுதியை வென்று கொல்கத்தா கடற்கரையில் நவதீப் என்ற புதிய தலைநகரை நிறுவினான். பல்லால் சென் மேலைச் சாளுக்கியர் அரசின் இளவரசியை மணந்தார்.பல்லால சென் அரசனுக்குப் பின் 1179இல் பட்டமேறிய இலக்குமன சென் பேரரசை இருபது ஆண்டுகள் ஆண்டான். தனது ஆட்சிக் காலத்தில் தற்கால அசாம், ஒடிசா, பிகார் பகுதிகளை கைப்பற்றினான். கி. பி 1203–1204 இல் துருக்கிய படைத்தலைவர் இக்தியார் உத்தீன் முகமது பின் பக்தியார் கில்ஜி சென் பேரரசின் தலைநகர் நவதீப்பை தாக்கினான். போரில் தோற்ற இலட்சுமன சென் வடமேற்கு வங்காளப் பகுதிகளை துருக்கியரிடம் இழந்தான். ஆனால் பேரரசின் மற்ற பகுதிகள் இலட்சுமன சென்னின் கட்டுக்குள் இருந்தது. 
வங்காள தேசத்தின் டாக்கா நகரில் அமைந்த தாகேஸ்வரி கோயிலை, 12ஆம் நூற்றாண்டில் சென் வமிச அரசன் பல்லால் சென் கட்டினார். மேலும் காஷ்மீரிலும் பல்லால சென் அரசர் கோயில்களை கட்டினார். 

சென் பேரரசுக்குப் பின்னர் வந்த தேவா பேரரசே இந்தியாவின் கிழக்கில் தன்னாட்சி பெற்ற இறுதி இந்துப் பேரரசாகும்.


Sources



</doc>
<doc id="265658" url="https://ta.wikipedia.org/wiki?curid=265658" title="அறிஞர் அண்ணா அரசினர் கலைக்கல்லூரி, ஆத்தூர்">
அறிஞர் அண்ணா அரசினர் கலைக்கல்லூரி, ஆத்தூர்

அறிஞர் அண்ணா அரசினர் கலைக்கல்லூரி, ஆத்தூர் என்பது இந்தியாவின் தமிழ்நாட்டில் சேலம் மாவட்டத்தில் செயற்பட்டுவரும் தமிழக அரசின் கலைக் கல்லூரிகளில் ஒன்றாகும். இக்கல்லூரி 1972ஆம் ஆண்டில் தொடங்கப்பட்டது. தற்போது பெரியார் பல்கலைக்கழகத்தின் இணைப்புக் கல்லூரியாகச் செயற்பட்டு வருகிறது.


</doc>
<doc id="265668" url="https://ta.wikipedia.org/wiki?curid=265668" title="மயிலன் குளம் வேளைக்காரர் கல்வெட்டு">
மயிலன் குளம் வேளைக்காரர் கல்வெட்டு

மயிலன் குளம் வேளைக்காரர் கல்வெட்டு, இலங்கையின் திருகோணமலை மாவட்டத்தில், திரியாய்ப் பகுதியில் மயிலன் குளம் என்னும் இடத்தில் கண்டுபிடிக்கப்பட்ட ஒரு தமிழ்க் கல்வெட்டு ஆகும். கற்றூண் ஒன்றில் 15 வரிகளில் இக்கல்வெட்டு எழுதப்பட்டுள்ளது. 1980ல் இக்கல்வெட்டுப்பற்றி அறியவந்தபோது, பேராதனைப் பல்கலைக்கழகத்தைச் சேர்ந்த செ. குணசிங்கம் அதை வாசித்து வெளியிட்டார்.

இக்கல்வெட்டில் காணும் ""சிறீ அபைய சலாமேகச் சக்கரவர்த்திகள் சிறீ ஜயபாகு தேவர்க்கு யாண்டு பதினெட்டாவது ..."" என்னும் தொடர்மூலம் இது, சிறீ ஜயபாகு என்னும் அரசனின் 18 ஆவது ஆட்சியாண்டில் எழுதப்பட்டது என்பது தெளிவு. தமையனான முதலாம் விஜயபாகு இறந்தபின் ஜயபாகு 1010ம் ஆண்டில் அரசனாக முடிசூட்டிக்கொண்டான். எனவே அவனது 18 ஆவது ஆண்டு என்பது 1028 ஆம் ஆண்டு ஆகும். ஆனால், குறுகிய காலத்திலேயே விஜயபாகுவின் மகன் விக்கிரமபாகு இவனைத் துரத்திவிட்டு ஆட்சியைக் கைப்பற்றிக்கொண்டான் என்பதால் குறித்த ஆண்டில் விக்கிரமபாகுவே அரசனாக இருந்தான். ஆனால், இவன் முடிசூடாமல் அரசாண்டான் என்றும் அதனால், கல்வெட்டுக்கள் தொடர்ந்தும் ஜயபாகுவின் ஆட்சியாண்டைக் குறித்தே வெளியிடப்பட்டன என்றும் கருதப்படுகிறது. 




</doc>
<doc id="265679" url="https://ta.wikipedia.org/wiki?curid=265679" title="பாயீ சுசி">
பாயீ சுசி

பாயீ சுசி () (பிறப்பு: அக்டோபர் 10, 1994) ஒரு தென் கொரிய நாட்டு நடிகை மற்றும் பாடகி ஆவார். இவர் 2010ஆம் ஆண்டு ட்ரீம் ஹை என்ற தொலைக்காட்சி தொடரின் மூலம் நடிப்புத்துறைக்கு அறிமுகமானார், அதை தொடர்ந்து பிக் போன்ற தொடர்களில் நடித்துள்ளார். இவர் பல பாடல்கள் பாடியுள்ளார் என்பது குறிப்பிடத்தக்கது.


</doc>
<doc id="265681" url="https://ta.wikipedia.org/wiki?curid=265681" title="கிம் சூகியுன்">
கிம் சூகியுன்

கிம் சூகியுன் () (பிறப்பு: 16 பெப்ரவரி 1988) ஒரு தென் கொரியா நாட்டு நடிகர் ஆவார். இவர் 2007ஆம் ஆண்டு முதல் பாதேர்ஸ் ஹவுஸ், கியான்ட், ட்ரீம் ஹை, மை லவ் ஃப்ரம் த ஸ்டார் போன்ற தொலைக்காட்சி தொடர்களில் நடித்ததன் மூலம் பரிசியமான நடிகர் ஆனார். இவர் தீவ்ஸ் போன்ற திரைப்படங்களிலும் நடித்துள்ளார் என்பது குறிப்பிடத்தக்கது.



</doc>
<doc id="265683" url="https://ta.wikipedia.org/wiki?curid=265683" title="அரசு உயர்நிலைப்பள்ளி, நாரணாபுரம்">
அரசு உயர்நிலைப்பள்ளி, நாரணாபுரம்

நாரணாபுரம் அரசு உயர்நிலைப்பள்ளி, தமிழ்நாட்டில் விருதுநகர் மாவட்டத்திலுள்ள நாரணாபுரம் பேரூராட்சியிலுள்ள 2010 ஆம் ஆண்டு மத்திய இடைநிலைக்கல்வித் திட்ட உதவியுடன் தரம் உயர்த்தப்பட்ட ஓர் பள்ளி ஆகும். அதற்கு முன்பு இப்பள்ளி நடுநிலைப்பள்ளியாக இருந்து வந்தது. பள்ளி ஆரம்பிக்கும் போது 34 மாணவர்களைக் கொண்டே ஆரம்பிக்கப்பட்டது. பின்பு படிப்படியாக மாணவர்களின் எண்ணிக்கை உயரத் தொடங்கியது. இப்பள்ளியில் நாரணாபுரம் மற்றும் அதைச் சுற்றி உள்ள ஜமீன்சல்வார்பட்டி, பெத்துலுபட்டி, லட்சுமியாபுரம், சிவகாசிக்கு அருகாமையில் உள்ள பகுதி மாணவர்கள் பயின்று வருகின்றனர். தற்போது இப்பள்ளியில் 20 ஆசிரியர்கள் உள்ளனர். 579 மாணவ மாணவியர்கள் பயின்று வருகின்றனர். 20114-15 ஆம் கல்வி ஆண்டில் பத்தாம் வகுப்பில் 111 மாணவர்கள் தேர்வு எழுதி 111 மாணவர்களும் தேர்வாகி 100க்கு 100 தேர்ச்சி பெற்றனர்.


</doc>
<doc id="265686" url="https://ta.wikipedia.org/wiki?curid=265686" title="பிளாட்டினம் புரோமைடு">
பிளாட்டினம் புரோமைடு

பிளாட்டினம் புரோமைடு "(Platinum bromide)" என்பது PtBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அடர்பச்சை நிறத்தில் தூளாக உள்ள இச்சேர்மமானது பல பிளாட்டினம் புரோமைடு சேர்மங்கள் தயாரிப்புக்கு முன்னோடியாக விளங்குகிறது. பலேடியம் குளோரைடு மற்றும் பலேடியம் புரோமைடு சேர்மங்கள் போலவே பிளாட்டினம் புரோமைடும் ஒருங்கிணைவு கரைப்பான்கள் அல்லது ஈந்தணைவி வழங்கிகள் முன்னிலையில் மட்டுமே கரைகிறது.

பிளாட்டினம் புரோமைடுடன் இமிடசோனியம் உப்பு வேற்று வளைய முன்னோடிகளை சூடுபடுத்துவதால் பிளாட்டினத்தின் தாண்டல் உலோக கார்பீன் அணைவுச் சேர்மங்கள் தயாரிக்க முடியும். மற்றும், இருமெத்தில் கந்தகாக்சைடில் உள்ள சோடியம் அசெட்டேட்டை சூடுபடுத்துவதாலும் பிளாட்டினத்தின் தாண்டல் உலோக கார்பீன் அணைவுச் சேர்மங்கள் தயாரிக்க முடியும்.


</doc>
<doc id="265689" url="https://ta.wikipedia.org/wiki?curid=265689" title="காமராஜர் காலனி, விளாம்பட்டி">
காமராஜர் காலனி, விளாம்பட்டி

காமராஜர் காலனி விருதுநகர் மாவட்டம், சிவகாசி ஒன்றியம், மாரனேரி கிராமம், விளாம்பட்டி ஊராட்சிக்கு உட்பட்ட ஒரு சிற்றூர் ஆகும். இக்கிராமத்தில் சுமார் 350 குடும்பங்கள் வசிக்கின்றனர். அனைத்து மக்களின் பிரதானத் தொழில் பட்டாசு தொழில் ஆகும். சிலர் தீப்பெட்டித் தொழிலும் ஈடுபடுகின்றனர். இக்கிராமத்தின் மாணவர்கள் விளாம்பட்டி மேல்நிலைப்பள்ளியிலும், தொடக்கப்பள்ளியிலும் தங்களது பள்ளிக் கல்வியை பயில்கின்றனர்.



</doc>
<doc id="265697" url="https://ta.wikipedia.org/wiki?curid=265697" title="ரெட்டிப் பேரரசு">
ரெட்டிப் பேரரசு

ரெட்டிப் பேரரசு (Reddy kingdom) (ஆட்சி காலம்: கி பி 1325–1448)தென்னிந்தியாவின் தற்கால ஆந்திரப் பிரதேசம் கடற்கரை மற்றும் மத்திய ஆந்திரப் பிரதேசத்தின் பகுதிகளை கொண்டது. காக்கத்தியர் பேரரசையும் மற்றும் தேவகிரி யாதவர்களை வென்ற பின்பு தில்லி சுல்தானகப் படைகளை எதிர் கொள்ள வேண்டி, புரோலய வேமா ரெட்டி என்பவர் இப்பேரரசை கி. பி 1325இல் நிறுவினார்.

தெலுங்கானா பகுதியை ஆண்ட காக்கத்தியர் பேரரசில், ரெட்டி இன மக்கள் படைத் தலைவரகளாகவும், குறுநில மன்னர்களாகவும் இருந்தவர்கள். தில்லி சுல்தான்களால், காகாதீயப் பேரரசு 1323இல் வீழ்ச்சி கண்ட பின், ரெட்டி குறுநில மன்னர்கள் தன்னாட்சியுன் ஆட்சி புரிந்தனர். புரொலய வேமா ரெட்டி என்பவர் தற்கால பிரகாசம் மாவட்டம், அத்தங்கி எனும் ஊரில் தற்காலிகமாக தலைநகரத்தை அமைத்து ரெட்டிப் பேரரசை 1325இல் நிறுவினார். பின்னர் ராஜமுந்திரிக்கு தலைநகரம் மாற்றம் செய்யப்பட்டது.
ரெட்டி பேரரசர்கள் மத்திய ஆந்திரத்தையும், கடற்கரை ஆந்திரப் பிரதேசத்தையும் 1325 முதல் 1448 முடிய ஆட்சி செய்தனர்.பின்னர் வடக்கில் ஒடிசாவின் கட்டக் முதல் தெற்கில் காஞ்சிபுரம் மற்றும் மேற்கில் ஸ்ரீசைலம் வரை ரெட்டிப் பேரரசு விரிவு படுத்தப்பட்டது. தற்காலிக தலைநகரம் அத்தங்கியிலிருந்து ராஜமுந்திரிக்கு மாற்றப்பட்டது.இரண்டு மலைக் கோட்டைகளை கட்டினர். ஒன்று விஜயவடாவிற்கு வடமேற்கில் 20 கி. மீ தொலைவில் கொண்டபள்ளியில் ஒரு மலைக் கோட்டையும், மற்றொன்று குண்டூரிலிருந்து மேற்கில் 30 கி. மீ தொலைவில் கொண்டவீடு எனுமிடத்தில் ஒரு மலைக் கோட்டை கட்டினர். பெல்லம்கொண்டா, வினுகொண்டா மற்றும் நாகாஜூனா கோட்டைகள் ரெட்டி அரசின் கீழ் வந்தன.
ஒடிசாவின் கஜபதி பேரரசு, 15ஆம் நூற்றாண்டின் நடுவில் ரெட்டிப் பேரரசை வெற்றிக் கொள்ளும் வரை ஆந்திராவை ஆட்சி செய்தனர். 

கிருஷ்ணதேவராயரால் கஜபதி பேரரசு வெற்றி கொள்ளப்பட்ட போது, ரெட்டிப் பேரரசும் கிருஷ்ணதேவராயால் வெற்றிக் கொள்ளப்படது.


ரெட்டி அரசர்கள் சைவ சமயத்திற்கும், வைணவ சமயத்திற்கு ஆதரவாக இருந்தனர். ஸ்ரீசலைத்தில் சிவன் கோயிலையும், அகோபிலத்தில் நரசிம்மர் கோயிலையும் அன்னியப் படையெடுப்புகளிலிருந்து காத்து பராமரித்தனர். இவ்வரசின் காலத்தில் ஆந்திரத்தில் சமசுகிருதம் வளர்ந்து பல இலக்கியங்களை வழங்கியது.



</doc>
<doc id="265700" url="https://ta.wikipedia.org/wiki?curid=265700" title="காலச்சூரி பேரரசு">
காலச்சூரி பேரரசு

காலச்சூரி பேரரசு (Kalachuri Empire) (ஆட்சி காலம்; கி பி 1130–1184) மத்திய இந்தியாவின் விந்திய மலைக்கு வடக்கேயும், விந்திய மலைக்கு தெற்கேயும் இரண்டு பேரரசுகளாக 11ஆம் நூற்றாண்டு முதல் 12ஆம் நூற்றாண்டு முடிய ஆட்சி செய்தன. 

இந்தியாவின் ஜபல்பூர் அருகே உள்ள திருபுரி (திவார்) நகரை தலைநகராகக் கொண்டு, தற்கால மத்தியப் பிரதேசம், இராஜஸ்தான், பகுதிகளை ஆண்ட வடக்கு காலச்சூரி பேரரசின் ஆட்சியாளர்களை, சேதி நாட்டவர் அல்லது ஹைஹெயர்கள் (இராஜபுத்திர குலம்) என்றழைப்பர். இப்பேரரசு எட்டாம் நூற்றாண்டில் துவங்கி, படிப்படியாக வளர்ந்து 12 முதல் 13வது நூற்றாண்டு காலத்தில் வீழ்ச்சியடையத் துவங்கியது. விந்திய மலைக்கு தெற்கே தற்கால கன்னடப் பகுதிகளை ஆட்சி செய்த காலச்சூரி பேரரசர்களை ஆரியரல்லாத திரிகூட வம்சத்தவர் எனப்பட்டனர்.
துவக்ககால காலச்சூரி அரசர்கள், நர்மதை சமவெளியில் அமைந்த மாகிஷ்மதி நகரத்தை தலைநகராகக் கொண்டு, கி. பி 550 - 620 முடிய தற்கால மகாராஷ்டிரம் மாளவம் மற்றும் மேற்கு தக்கானப் பகுதிகளை ஆண்டனர். துவக்க கால தெற்கு காலச்சூரி அரசர்களில் புகழ் பெற்றவர்கள் கிருஷ்ணராஜன், சங்கரகனா, புத்தராஜன் ஆவர். காலச்சூரியர்கள் இந்துசமயத்தை குறிப்பாக பாசுபதத்தை பின்பற்றினர்.

தெற்கு காலச்சூரிப் பேரரசு 1130 - 1184 முடிய தற்கால கருநாடக மாநிலத்தின் வடக்குப் பகுதிகளையும், மகாராஷ்டிர மாநிலத்தின் சில பகுதிகளையும் ஆண்டது. தெற்கு காலச்சூரிகள் தக்காணத்தில் 1156 - 1184 கால கட்டத்தில் தங்கள் பேரரசை நிலைநாட்டியது. 

பதாமி சாளுக்கியர்களின் வருகைக்கு முன்னர், காலச்சூரிப் பேரரசில் மத்திய மற்றும் மேற்கு இந்தியாவின் குஜராத், இராஜஸ்தான், மால்வா, கொங்கணம் மற்றும் மகாராஷ்டிராவின் சில பகுதிகள் அடங்கி இருந்தன.

துவக்க கால தெற்கு காலச்சூரி குலங்கள் சமண சமயத்தை பின்பற்றியது. மேலைச் சாளுக்கியர்களுக்கும், ஆறாம் விக்கிரமாதித்தியப் பேரரசுக்கு கப்பம் செலுத்தியது. மேலைச் சாளுக்கியர்களுடன் திருமண உறவு கொண்டிருந்தனர்.
பதாமி சாளுக்கியர்களின் எழுச்சியால் தெற்கு காலச்சூரிப் பேரரசு 7ஆம் நூற்றாண்டு முதல் வீழ்ச்சி அடையத் துவங்கியது.




</doc>
<doc id="265701" url="https://ta.wikipedia.org/wiki?curid=265701" title="தேவா பேரரசு">
தேவா பேரரசு

தேவா பேரரசு (Deva Dynasty) (ஆட்சி காலம் 12-13வது நூற்றாண்டு) மத்தியகால இந்தியாவில் வங்கத்தில் சென் பேரரசுக்கு பின்னர் கிழக்கு வங்காளத்தை ஆண்ட இந்து ஆட்சியாளர்கள். இப்பேரரசின் தலைநகரமாக தற்காலத்தில் வங்காள தேசம் நாட்டில் உள்ள விக்கிரம்பூர் நகரம் ஆகும். இப்பேரரசின் முடிவு காலம் குறித்து அறிய இயலவில்லை.

இந்த இந்து வைணவ சமயத்தைப் பின்பற்றிய இந்த தேவா பேரரசுக்கு முன்பு பௌத்த சமயத்தை சார்ந்த, எட்டு முதல் ஒன்பதாம் நூற்றாண்டு முடிய தேவபர்வதம் நகரை தலைநகராகக் கொண்டு நான்கு மன்னர்கள் ஆட்சி செய்தனர். பழங்கல்வெட்டுகளில் அவர்களில் சாந்தி தேவா, வீரதேவா, ஆனந்த தேவா மற்றும் பவதேவா என நான்கு அரசர்கள் பெயர் காணப்படுகிறது.

தேவா பேரரசின் வரலாற்றை, தாமோதர தேவா என்பவர் சாலிவாகன ஆண்டு 1156, 1158 மற்றும் 1165 இல் எழுதிய மூன்று செப்பேடுகள் மூலம் தெரியவருகிறது.



</doc>
<doc id="265716" url="https://ta.wikipedia.org/wiki?curid=265716" title="உலக ஊழல் பாரமானி">
உலக ஊழல் பாரமானி

உலக ஊழல் பாரமானி என்பது ஊழல் பற்றி பொதுமக்களிடம் நடத்தப்பட்ட பாரிய மதிப்பீட்டின் அறிக்கையின் "பன்னாட்டு வெளிப்படைத்தன்மை" அமைப்பின் வெளியீடாகும். இவ்மதிப்பீடு 107 நாடுகளில் உள்ள 114,000 பேரிடம் ஊழல் பற்றிய அவர்களின் பார்வையாகும்



</doc>
<doc id="265717" url="https://ta.wikipedia.org/wiki?curid=265717" title="சர்வசம உறவு">
சர்வசம உறவு

நுண்புல இயற்கணிதத்தில், சர்வசம உறவு அல்லது முற்றொப்பு உறவு ("congruence relation" அல்லது சுருக்கமாக "congruence") என்பது குலம், வளையம், திசையன் வெளி போன்ற இயற்கணித அமைப்புகளில் அவற்றோடு ஒத்தியங்கும் வகையில் வரையறுக்கப்பட்ட சமான உறவு ஆகும். ஒரு இயற்கணித அமைப்பின்மீது வரையறுக்கப்பட்ட ஒவ்வொரு சர்வசம உறவுக்கும் ஒத்ததொரு ஈவு அமைப்பு இருக்கும். அந்த ஈவு அமைப்பின் உறுப்புகள் சர்வசம உறவினால் கிடைக்கப்பெறும் சமானப் பகுதிகளாக (அல்லது சர்வசமப் பகுதிகள்) இருக்கும்.

எண்கணிதத்தில், முழு எண்களின்மீது வரையறுக்கப்பட்ட சமானம், மாடுலோ n, சர்வசம உறவுக்கு ஒரு முன்னோடி எடுத்துக்காட்டு. 

formula_1 ஒரு இயல் எண்; formula_2 முழு எண்களானால், formula_3 யும் formula_4 யும் formula_1 மாடுலோ சமானம் பெற்றிருந்தால்:

இதன் குறியீடு:

சமானம் மாடுலோ formula_1 (formula_1 ஒரு நிலையெண்), கூட்டல், பெருக்கல் ஆகிய இரு செயலிகளுடனும் ஒத்தியங்கக் கூடியது.

சமானப் பகுதிகளின் கூட்டலும் கழித்தலும் மாடுலோ எண்கணிதம் என்றறியப்படுகிறது. 

நுண்புல இயற்கணிதப் பார்வையில், முழுஎண் வளையத்தில் வரையறுக்கப்பட்ட சர்வசம உறவாக சமானம் மாடுலோ formula_1 ம், ஒத்த ஈவு வளையத்தில் எண்கணித மாடுலோவும் அமைகின்றன.

குறிப்பிட்ட இயற்கணித அமைப்பைப் பொறுத்து சர்வசம உறவின் வரையறை அமையும். குலங்கள், வளையங்கள், திசையன் வெளிகள், கலங்கள், அரைக்குலங்கள் போன்றவற்றில் அவை ஒவ்வொன்றுக்குமான சர்வசம உறவுகள் வரையறுக்கப்படுகின்றன. 

∗ ஈருறுப்புச் செயலியுடன் கூடிய குலம் formula_21 எனில், குலம் "G" இன் மீது வரையறுக்கப்படும் "சர்வசம உறவு" , "G" இன் உறுப்புகளின் மீதான ஒரு சமான உறவாக அமைந்து பின்வரும் முடிவை நிறைவு செய்யும்.

"g", "g", "h", "h" ∈ "G" எனில்:

ஒரு குலத்தின் மீது வரையறுக்கப்பட்ட சர்வசம உறவுக்கு, முற்றொருமை உறுப்பு அடங்கிய சமானப் பகுதி எப்பொழுதும் ஒரு இயல்நிலை உட்குலமாகவும், பிற சமானப் பகுதிகள், இந்த உட்குலத்தின் இணைக்கணங்களாகவும், சமானப் பகுதிகள் அனைத்தும் சேர்ந்து ஈவு குலத்தின் உறுப்புகளாகவும் இருக்கும்.

குலம் "G" இன் ஈருறுப்புச் செயலி *; முற்றொருமை உறுப்பு "e" ; "G" மீது வரையறுக்கப்பட்ட ஈருறுப்பு உறவு ~, "G" இல் ஒரு சர்வசம உறவு எனில்:

ஒன்றுக்கு மேற்பட்ட ஈருறுப்புச் செயலிகளை ஒரு இயற்கணித அமைப்புக் கொண்டிருந்தால், அந்த அமைப்பின்மீது வரையறுக்கப்படும் சர்வசம உறவுகள், அந்தமைப்பின் ஈருறுப்புச் செயலிகளுடன் ஒத்தியங்கக் கூடியனவாய் இருக்க வேண்டும்.

எடுத்துக்காட்டாக, ஒரு வளையமானது கூட்டல், பெருக்கல் என இரண்டு ஈருறுப்புச் செயலிகளைக் கொண்டது. வளையத்தில் வரையறுக்கப்படும் சர்வசம உறவு கீழுள்ளவற்றை நிறைவு செய்ய வேண்டும்.

வளையத்தின் மீது வரையறுக்கப்பட்ட சர்வசம உறவுக்கு, 0 (கூட்டல் செயலியின் முற்றொருமை) கொண்ட சமானப்பகுதி எப்பொழுதும் ஒரு இரு-பக்க சீர்மமாகும். வளையத்தின் இரு ஈருறுப்புச் செயலிகளுடன் அனைத்துச் சமானப் பகுதிகளின் கணம், ஈவு வளையமாக இருக்கும். 

ஒரு இயற்கணித அமைப்பின்மீது வரையறுக்கப்பட்ட சர்வசம உறவு கீழுள்ளவாறு அமைகிறது:

ƒ: "A" → "B" என்பது இரு இயற்கணித அமைப்புகளுக்கிடையேயான காப்பமைவியம் எனில் (குலங்களின் காப்பமைவியம் அல்லது திசையன் வெளிகளுக்கிடையேயான நேரியல் கோப்பு போன்றவை):

சமஅமைவியத் தேற்றத்தின்படி, இந்த சர்வசம உறவால் ƒ இன் கீழ் "A" இன் எதிருரு, "A" இன் ஈவுக்கு சமஅமைவியமான "B" இன் உள்ளமைப்பாக இருக்கும்.




</doc>
<doc id="265718" url="https://ta.wikipedia.org/wiki?curid=265718" title="கார்பனீராக்சைடு வெளியீடு அடிப்படையில் நாடுகளின் பட்டியல்">
கார்பனீராக்சைடு வெளியீடு அடிப்படையில் நாடுகளின் பட்டியல்

]
இது ஒரு கார்பனீராக்சைடு வெளியீடு அடிப்படையில் நாடுகளின் பட்டியல் ஆகும். பின்வரும் பட்டியல் 2010 ஆம் ஆண்டு தரவின்படி அமைந்துள்ளது. இதில் புதைபடிவ எரிமம் பற்ற வைத்தல், சீமைக்காரை உற்பத்தி ஆகியன மூலம் வெளியிடப்படும் கார்பனீராக்சைடு ஆகியன கருத்திலெடுக்கப்பட்டுள்ளது. நிலப்பாவனை, நிலப்பாவனை மாற்றம், காடுகள் என்பன இதில் உள்ளடங்கவில்லை. கடற் கலங்கள் வெளியிடும் கார்பனீராக்சைடு தேசிய எண்ணிக்கையில் உள்வாங்கப்படவில்லை. 

முதல் 10 நாடுகள் உலக மொத்தத்தில் 69% வெளிவிடுகின்றன. மெத்தேன் உட்பட்ட பைங்குடில் வளிமம் போன்றவை இத்தரவினுள் உள்வாங்கப்படவில்லை.

The contents of this article comes from the latest figures from the millennium indicators as of 2009-07-14:


</doc>
<doc id="265720" url="https://ta.wikipedia.org/wiki?curid=265720" title="ஒவ்வொருவருக்கு கார்பனீராக்சைடு வெளியீடு அடிப்படையில் நாடுகளின் பட்டியல்">
ஒவ்வொருவருக்கு கார்பனீராக்சைடு வெளியீடு அடிப்படையில் நாடுகளின் பட்டியல்

இது 1990 முதல் 2009 வரைக்குமான ஒரு ஒவ்வொருவருக்கு கார்பனீராக்சைடு வெளியீடு அடிப்படையில் நாடுகளின் பட்டியல் ஆகும். இத்தரவில் புதைபடிவ எரிமம் பற்ற வைத்தல், சீமைக்காரை உற்பத்தி ஆகியன மூலம் வெளியிடப்படும் கார்பனீராக்சைடு ஆகியன கருத்திலெடுக்கப்பட்டுள்ளது. நிலப்பாவனை, நிலப்பாவனை மாற்றம், காடுகள் என்பன இதில் உள்ளடங்கவில்லை. கடற் கலங்கள் வெளியிடும் கார்பனீராக்சைடு தேசிய எண்ணிக்கையில் உள்வாங்கப்படவில்லை.


Source: United Nations Millennium Development Goals Indicators (accessed 27 செப்டம்பர் 2012).



</doc>
<doc id="265722" url="https://ta.wikipedia.org/wiki?curid=265722" title="மின்சார நுகர்வு அடிப்படையில் நாடுகளின் பட்டியல்">
மின்சார நுகர்வு அடிப்படையில் நாடுகளின் பட்டியல்

இது ஒரு மின்சார நுகர்வு அடிப்படையில் நாடுகளின் பட்டியல் ஆகும். இதன் தரவுகள் அதிகமாக த வேர்ல்டு ஃபக்ட்புக் ("CIA") என்பதை அடிப்படையாகக் கொண்டுள்ளன. 



</doc>
<doc id="265723" url="https://ta.wikipedia.org/wiki?curid=265723" title="புதுப்பிக்கத்தக்க மூலங்களில் இருந்து மின்சாரம் உற்பத்தி செய்யும் நாடுகளின் பட்டியல்">
புதுப்பிக்கத்தக்க மூலங்களில் இருந்து மின்சாரம் உற்பத்தி செய்யும் நாடுகளின் பட்டியல்

இது ஒரு புதுப்பிக்கத்தக்க மூலங்களில் இருந்து மின்சாரம் உற்பத்தி செய்யும் நாடுகளின் பட்டியல் ஆகும்.

Measurements are in TW•h/year (terawatt-hours per year), equal to 1 billion கிலோவாட் மணிs (3,600 ஜூல்s) per year.

This list is based on EIA – International Energy Statistics.


</doc>
<doc id="265724" url="https://ta.wikipedia.org/wiki?curid=265724" title="முதன்மை ஆற்றல் நுகர்வு, உற்பத்தி அடிப்படையில் நாடுகளின் பட்டியல்">
முதன்மை ஆற்றல் நுகர்வு, உற்பத்தி அடிப்படையில் நாடுகளின் பட்டியல்

இது ஒரு முதன்மை ஆற்றல் நுகர்வு, உற்பத்தி அடிப்படையில் நாடுகளின் பட்டியல் ஆகும்.


</doc>
<doc id="265725" url="https://ta.wikipedia.org/wiki?curid=265725" title="பைங்குடில் வாயு வெளியீடு அடிப்படையில் நாடுகளின் பட்டியல்">
பைங்குடில் வாயு வெளியீடு அடிப்படையில் நாடுகளின் பட்டியல்

இது ஒரு பைங்குடில் வாயு வெளியீடு அடிப்படையில் நாடுகளின் பட்டியல் (2010 ஆம் ஆண்டு) ஆகும். இது கார்பனீராக்சைடு, மெத்தேன், நைட்ரஸ் ஆக்சைடு, பேர்புளோரோகாபன், கைரோபுளோரோகாபன், சல்பர் கெக்சாபுளோரைட் வெளியீடு அடிப்படையில் அமைந்துள்ளது.


</doc>
<doc id="265726" url="https://ta.wikipedia.org/wiki?curid=265726" title="ஒவ்வொருவருக்கு பைங்குடில் வாயு வெளியீடு அடிப்படையில் நாடுகளின் பட்டியல்">
ஒவ்வொருவருக்கு பைங்குடில் வாயு வெளியீடு அடிப்படையில் நாடுகளின் பட்டியல்

இது ஒரு ஒவ்வொருவருக்கு பைங்குடில் வாயு வெளியீடு அடிப்படையில் நாடுகளின் பட்டியல் (2010 ஆம் ஆண்டு) ஆகும். இது கார்பனீராக்சைடு, மெத்தேன், நைட்ரஸ் ஆக்சைடு, பேர்புளோரோகாபன், கைரோபுளோரோகாபன், சல்பர் கெக்சாபுளோரைட் வெளியீடு அடிப்படையில் அமைந்துள்ளது.



</doc>
<doc id="265727" url="https://ta.wikipedia.org/wiki?curid=265727" title="வெள்ளி அயோடேட்டு">
வெள்ளி அயோடேட்டு

வெள்ளி அயோடேட்டு "(Silver iodate)" என்பது AgIO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். வெள்ளை நிறப் படிகங்களாக உள்ள இச்சேர்மம் வெள்ளி, அயோடின் மற்றும் ஆக்சிசன் ஆகிய தனிமங்கள் இணைந்து உருவாகிறது. ஒளியால் பாதிக்கப்படும் இச்சேர்மம் தண்ணீரில் கரைவதில்லை.

வெள்ளி நைட்ரேட்டுடன் சோடியம் அயோடேட்டு அல்லது பொட்டாசியம் அயோடேட்டு சேர்த்து வினைப்படுத்துவதால் வெள்ளி அயோடேட்டு தயாரிக்கலாம். இவ்வினையின் உடன்விளை பொருளாக சோடியம் நைட்ரேட்டு உருவாகிறது

மாறாக வெள்ளி ஆக்சைடு கரைசலில் அயோடினை செலுத்துவதாலும் வெள்ளி அயோடேட்டு தயாரிக்கலாம்.

இரத்தத்தில் குளோரைடுகளின் சுவடறிய வெள்ளி அயோடேட்டு பயன்படுகிறது.


</doc>
<doc id="265728" url="https://ta.wikipedia.org/wiki?curid=265728" title="கனிம உற்பத்தி அடிப்படையில் நாடுகளின் பட்டியல்">
கனிம உற்பத்தி அடிப்படையில் நாடுகளின் பட்டியல்

இவ் கனிம உற்பத்தி அடிப்படையில் நாடுகளின் பட்டியல் பின்வரும் பட்டியல்களின் சுருக்கத் தொகுப்பாகவுள்ளது.


</doc>
<doc id="265738" url="https://ta.wikipedia.org/wiki?curid=265738" title="வெள்ளீய உற்பத்தி அடிப்படையில் நாடுகளின் பட்டியல்">
வெள்ளீய உற்பத்தி அடிப்படையில் நாடுகளின் பட்டியல்

இது ஒரு வெள்ளீய உற்பத்தி அடிப்படையில் நாடுகளின் பட்டியல் ஆகும். இத் தரவுகள் 2014 ஆம் ஆண்டுக்குரியதாகும்.


</doc>
<doc id="265739" url="https://ta.wikipedia.org/wiki?curid=265739" title="ஈராக்சோசக்சினிக் அமிலம்">
ஈராக்சோசக்சினிக் அமிலம்

ஈராக்சோசக்சினிக் அமிலம் அல்லது ஈராக்சோபியூட்டேனீராயிக் அமிலம் "(Dioxosuccinic acid or dioxobutanedioic acid)" என்பது CHO அல்லது HO-(C=O)-OH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும்.

இம்மூலக்கூறில் இருந்து இரண்டு புரோட்டான்களை நீக்கும்போது ஈராக்சோசக்சினேட்டு எதிர்மின் அயனி. (C4O62− அல்லது (O-(C=O)-O)2−.) உருவாகிறது. இது முழுவதுமாக கார்பன் மற்றும் ஆக்சிசனைக் கொண்டுள்ள ஒரு ஆக்சோகார்பன் எதிர்மின் அயனியாகும். இவ்வெதிர்மின் அயனிகளைப் பெற்றுள்ள உப்புகளுக்கும், [-O-(C=O)4-O-] பகுதியைக் கூறாக கொண்டுள்ள எசுத்தர்களுக்கும் இதேபெயர் பயன்படுத்தப்படுகிறது.

இம்மூலக்கூறில் இருந்து ஒரு புரோட்டானை நீக்கும்போது ஒரிணைதிறன் எதிர்மின் அயனியான ஐதரசனீராக்சோசக்சினேட்டு, CHO அல்லது (HO-(C=O)-O) தோன்றுகிறது.

ஈரைட்ராக்சிபியூமரிக் அமிலம் வழியாக டார்டாரிக் அமிலத்தை ஆக்சிசனேற்றம் செய்யும் பொழுதும், இயற்கையில் , திராட்சையில் இருந்து தயாரிக்கப்படும் மது போன்றவற்றிலும் இது தோன்றுகிறது. 

ஈராக்சோசக்சினிக் அமிலம் இரண்டு மூலக்கூறு தண்ணீருடன் சேர்ந்து ஈரைட்ராக்சிடார்டாரிக் அமிலத்தைத், C4H6O8 அல்லது HO-(C=O)-(C(OH)2)2-(C=O)-OH. தருகிறது. ஈராக்சோசக்சினிக் அமில ஐதரேட்டு என்ற பெயரில் வர்த்தகரீதியாகவும் கிடைக்கிறது.
சில வினைகளில் ஈரைட்ராக்சிடார்டாரிக் அமிலம் ஈராக்சோசக்சினிக் அமிலம் போலவே வினைபுரிகிறது. உதாரணமாக, ஐதரசன் குளோரைடு முன்னிலையில் எத்தனால் வினைபுரிந்து எசுத்தர் ஈரீத்தைல் ஈராக்சோசக்சினேட்டைக் கொடுக்கிறது.



</doc>
<doc id="265742" url="https://ta.wikipedia.org/wiki?curid=265742" title="இலித்திய உற்பத்தி அடிப்படையில் நாடுகளின் பட்டியல்">
இலித்திய உற்பத்தி அடிப்படையில் நாடுகளின் பட்டியல்

இது ஒரு இலித்திய உற்பத்தி அடிப்படையில் நாடுகளின் பட்டியல்இத் தரவுகள் 2014 ஆம் ஆண்டுக்குரியதாகும்.


</doc>
<doc id="265744" url="https://ta.wikipedia.org/wiki?curid=265744" title="நாடுகளினதும் நிலப்பகுதிகளினதும் பட்டியல்கள்">
நாடுகளினதும் நிலப்பகுதிகளினதும் பட்டியல்கள்

இது ஒரு பல நாடுகளினதும் நிலப்பகுதிகளினதும் பட்டியல் ஆகும்.





The physical, chemical, and biotic factors that act upon an சூழல் மண்டலம்:

The புவி and its features:









</doc>
<doc id="265745" url="https://ta.wikipedia.org/wiki?curid=265745" title="அயோடைட்டு">
அயோடைட்டு

அயோடைட்டு "(Iodite)" என்பது IO என்ற வேதி வாய்ப்பாடு கொண்ட அயோடின் மற்றும் ஆக்சிசன் சேர்ந்து உருவாகும் ஓர் எதிர்மின் அயனியாகும். இவ்வயனிக்குள் அயோடின் ஆக்சிசனேற்ற நிலை III இல் காணப்படுகிறது.

அயோடசமிலம் உள்ளிட்ட அயோடைட்டுகள் பெரிதும் நிலைப்புத் தன்மையற்றவை மற்றும் இதுவரை இவற்றைத் தனித்துப் பிரித்தெடுக்கவும் இயலவில்லை. எனினும் இவை அயோடைடு மற்றும் அயோடேட்டுகளுக்கு இடையில் மாற்றம் நிகழும்பொழுது இடைநிலை விளைபொருளாக அறியப்படுகின்றன

−1, +1, +3, +5, அல்லது +7. என்ற ஆக்சிசனேற்ற நிலைகளை அயோடினால் ஏற்கமுடியும். நடுநிலை அயோடின் ஆக்சைடுகள் பலவும் அறியப்படுகின்றன. 


</doc>
<doc id="265751" url="https://ta.wikipedia.org/wiki?curid=265751" title="குலாம் அலி (பாடகர்)">
குலாம் அலி (பாடகர்)

உசுத்தாது குலாம் அலி ("Ustad Ghulam Ali", பி: 5 திசம்பர் 1940) பாட்டியாலா இசைப்பரம்பரையைச் சேர்ந்த பாக்கித்தானிய கசல் இசைக்கலைஞர் ஆவார். இவரை இவரது குருவாக விளங்கிய இந்தியப் பாடகர் படே குலாம் அலி கானுடனோ அல்லது மற்றொரு பாக்கித்தானியப் பாடகரான "சோட்டே குலாம் அலி"யிடனோ குழப்பிக் கொள்ள வேண்டாம். 

தனது சமகாலத்துக் கலைஞர்களில் கசல் பாடுவதில் நிகரற்றவராக விளங்குகின்றார். of his era. His style and variations in singing கசலில் இவர் ஏற்படுத்தும் வேறுபாடுகளும் பாணிகளும் இவருக்கென்று அடையாளத்தை நிறுவியுள்ளது. மற்ற கசல் பாடகர்களைப் போலன்றி இவரது கசல்களில் இந்துஸ்தானி இசையும் பிணைந்திருக்கும். பாக்கித்தான், இந்தியா, நேபாளம், வங்காளதேசம் ஆகிய நாடுகளிலும் ஐக்கிய அமெரிக்கா, ஐக்கிய இராச்சியம், மத்தியக் கிழக்கு நாடுகளிலுள்ள தெற்காசியர்களிடமும் மிகவும் புகழ்பெற்றுள்ளார். இவரது பல கசல் பாட்டுக்கள் பாலிவுட் திரைப்படங்களில் இடம் பெற்றுள்ளன. இவரது சில புகழ்பெற்ற கசல்கள்: "சுப்கே சுப்கே ராத் தின்" (இரவும் பகலும் மௌனமாக), "கல் சௌத்வின் கி ராத் தீ" (நேற்று பதினான்காம் இரவாக இருந்தது), "கியா ஹை பியார் ஜிசே" (யாரையாவது காதலித்துள்ளீர்களா) , "மை நசர் சே பீ ரகவூன்" (நான் விழியிலிருந்து குடிக்கிறேன்). அண்மையில் வெளியான இவரது கசல் தொகுப்பு "அசரத்தேன்" 2014ஆம் ஆண்டுக்கான கிமா விருதுக்கு சிறந்த கசல் பாடற்தொகுப்பு என்ற வகைப்பாட்டில் பரிந்துரைக்கப்பட்டுள்ளது. 

அண்மையில் மும்பையில் நடைபெறவிருந்த இவரது இசைக் கச்சேரி பாக்கித்தானியர் என்ற காரணத்தைக் கூறிய சிவ சேனையினரின் எதிர்ப்புகளால் நிகழ்த்தப்படவில்லை. இருப்பினும் தில்லி, மேற்கு வங்காளம், மற்றும் உத்திரப் பிரதேச முதல்வர்கள் இவரது கச்சேரி தடையின்றி நடக்க தங்கள் மாநிலத்திற்கு வருமாறு அழைப்பு விடுத்துள்ளனர். இந்த தடுக்கப்பட்ட நிகழ்ச்சியை அடுத்து, இலக்னோவில் தமது கச்சேரியை தடையின்றி நடத்தினார்.



</doc>
<doc id="265753" url="https://ta.wikipedia.org/wiki?curid=265753" title="சிறீ சேவுகன் அண்ணாமலை கல்லூரி">
சிறீ சேவுகன் அண்ணாமலை கல்லூரி

சிறீ சேவுகன் அண்ணாமலை கல்லூரி இந்தியாவின் தமிழ்நாட்டில் சிவகங்கை மாவட்டத்தில் தேவகோட்டையில் செயற்பட்டுவரும் தமிழ்நாடு அரசு உதவி பெறும் கலை மற்றும் அறிவியல் கல்லூரிகளில் ஒன்றாகும். 1970ஆம் ஆண்டில் தொடங்கப்பட்ட இக்கல்லூரி தொடக்க காலத்தில் மதுரை காமராசர் பல்கலைக்கழகத்தின் இணைப்புக் கல்லூரியாக செயற்பட்டுவந்தது. தற்போது காரைக்குடி அழகப்பா பல்கலைக்கழகத்தின் இணைப்புக் கல்லூரியாக செயற்பட்டு வருகிறது.



</doc>
<doc id="265756" url="https://ta.wikipedia.org/wiki?curid=265756" title="துத்தநாக நைட்ரேட்டு">
துத்தநாக நைட்ரேட்டு

துத்தநாக நைட்ரேட்டு "(Zinc nitrate)" என்பது Zn(NO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். வெண்மை நிறத்திலுள்ள இப்படிகத் திண்மம் ஈரமுறிஞ்சியாகவும் அறுநீரேற்றாகவும் (Zn(NO3)2•6H2O) காணப்படுகிறது. ஆல்ககால் மற்றும் நீர் ஆகிய இரண்டிலும் இது கரைகின்றது.

பொதுவாக துத்தநாகத்தை நைட்ரிக் அமிலத்தில் கரைத்து துத்தநாக நைட்ரேட்டு தயாரிக்கப்படுகிறது. இவ்வினை நைட்ரிக் அமிலத்தின் அடர்த்தியை அடிப்படையாகக் கொண்டது ஆகும். அடர் அமிலத்தைப் பயன்படுத்தினால் அமோனியம் நைட்ரேட்டு உருவாகிறது. 

சூடுபடுத்தும் பொழுது, துத்தநாக நைட்ரேட்டு வெப்பசிதைவுக்கு உட்பட்டு துத்தநாக ஆக்சைடு, நைட்ரசன் ஈராக்சைடு மற்றும் ஆக்சிசன் முதலியனவாகச் சிதைகிறது.

2 Zn(NO) → 2 ZnO + 4 NO + O

பெருமளவு அடிப்படையிலான பயன்கள் ஏதுமில்லை எனினும் துத்தநாக நைட்ரேட்டு ஆய்வகங்களில் ஒருங்கிணைப்புப் பல்லுறுப்பிகள் தயாரிப்பில் பயன்படுத்தப்படுகிறது. கட்டுப்படுத்தப்பட்ட சிதைவு மூலம் தயாரிக்கப்படும் துத்தநாக ஆக்சைடு , மீநுண் கம்பிகள் உள்ளிட்ட பல்வேறு துத்தநாக ஆக்சைடுகள் அடிப்படையிலான அமைப்புகள் தயாரிக்கப் பயன்படுகின்றன

சாயப் பொருட்களில் நிறம் நிறுத்தியாகவும் துத்தநாக நைட்ரேட்டைப் பயன்படுத்த முடியும். உதாரணமாக துத்தநாக கார்பனேட்டு வீழ்படிவாகக் கிடைக்கும் பின்வரும் வினையைக் குறிப்பிடலாம்.


</doc>
<doc id="265758" url="https://ta.wikipedia.org/wiki?curid=265758" title="1629">
1629

1629 (MDCXXIX) ஒரு திங்கட்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வியாழக்கிழமையில் ஆரம்பமான ஒரு சாதாரண ஆண்டாகும்.




</doc>
<doc id="265762" url="https://ta.wikipedia.org/wiki?curid=265762" title="பிசுமத்(III) நைட்ரேட்டு">
பிசுமத்(III) நைட்ரேட்டு

பிசுமத்(III) நைட்ரேட்டு "(Bismuth(III) nitrate)" என்பது Bi(NO)•5HO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பிசுமத் நேர்மின் அயனி +3 ஆக்சிசனேற்ற நிலையிலும் நைட்ரேட்டு எதிர்மின் அயனியும் சேர்ந்து இச்சேர்மம் உருவாகிறது. ஐந்நைட்ரேட்டுச் சேர்மமே மிகப் பொதுவாகக் காணப்படும் பிசுமத் நைட்ரேட்டு வடிவமாகும். மற்ற பிசுமத் சேர்மங்களைத் தொகுப்பு முறையில் தயாரிக்க பிசுமத்(III) நைட்ரேட்டு பயன்படுகிறது. வர்த்தக ரீதியாகவும் இச்சேர்மம் விற்பனைக்கு கிடைக்கிறது. இச்சேர்மம் மட்டுமே தொகுதி 15 தனிமத்தால் உருவாக்கப்படுகிறது மற்றும் இவ்வினையே பிசுமத்தின் உலோகப் பண்பை எடுத்துக்காட்டும் வினையாகவும் கருதப்படுகிறது.

பிசுமத் உலோகமும் அடர் நைட்ரிக் அமிலமும் சேர்ந்து வினைபுரியும் போது பிசுமத்(III) நைட்ரேட்டு உருவாகிறது.

பிசுமத்(III) நைட்ரேட்டு நைட்ரிக் அமிலத்தில் கரைகிறது ஆனால் அமிலத்தன்மை சுழியை விட அதிகரிக்கும்போது உடனடியாக நீராற்பகுக்கப்பட்டு பல ஆக்சிநைட்ரேட்டுகளைத் தோற்றுவிக்கிறது

அசெட்டோன், அசிட்டிக் அமிலம் மற்றும் கிளிசரால் ஆகியனவற்றிலும் பிசுமத்(III) நைட்ரேட்டு கரைகிறது ஆனால் நடைமுறையில் எத்தனால் மற்றும் எத்தில் அசெட்டேட்டு ஆகியனவற்றில் கரைவதில்லை.

கரிம வேதியியல் தொகுப்பு வினைகள் சிலவற்றிலும் பிசுமத்(III) நைட்ரேட்டு பயன்படுகிறது என்பது அறியப்படுகிறது. உதாரணமாக, அரோமாட்டிக் சேர்மங்களின் நைட்ரோ ஏற்றம் மற்றும் தேர்ந்தெடுக்கப்பட்ட சல்பைடில் இருந்து சல்பாக்சைடாக மாற்றும் ஆக்சிசனேற்ற வினை ஆகியனவற்றைக் குறிப்பிடலாம் . டிராகெண்டோர்ஃப் வினையாக்கி உருவாக்கத்திலும் இச்சேர்மம் பயன்படுத்தப்படுகிறது.

குப்பெர்ரான் மற்றும் பைரோகலாலுடன் பிசுமத்(III) நைட்ரேட்டு வினைபுரிந்து அணைவுச் சேர்மங்களைத் தருகிறது. பிசுமத்தின் இருப்பைக் கண்டறியும் பருமனறி பகுப்பாய்வில் இவ்விரு சேர்மங்களும் அடிப்படையானவைகள் ஆகும்.

சூடுபடுத்தும் போது பிசுமத்(III) நைட்ரேட்டு சிதைவடைந்து நைட்ரசன் ஈராக்சைடாக உருவாகிறது

முச்சரிவு படிக அமைப்பில் பிசுமத்(III) நைட்ரேட்டு காணப்படுகிறது. மற்றும் இது 10 Bi ஒருங்கிணைப்புகளைக் கொண்டுள்ளது., (மூன்று இரட்டை நைட்ரேட்டு அயனிகள் மற்றும் நான்கு தண்ணீர் மூலக்கூறுகள்).


</doc>
<doc id="265765" url="https://ta.wikipedia.org/wiki?curid=265765" title="டேசயான்">
டேசயான்

டேசயான் () (பிறப்பு: டிசம்பர் 27, 1988) ஒரு தென் கொரியா நாட்டு நடிகர், ராப்பர், நடனக்கலைஞர், பாடகர், விளம்பர நடிகர் மற்றும் பாடலாசிரியர் ஆவார். இவர் 2008ஆம் ஆண்டு முதல் சிண்ட்ரெல்லா சிஸ்டர், ட்ரீம் ஹை, வோண்டேர்புள் டே போன்ற தொலைக்காட்சி தொடர்களில் நடித்ததன் மூலம் பரிசியமான நடிகர் ஆனார்.


</doc>
<doc id="265772" url="https://ta.wikipedia.org/wiki?curid=265772" title="படே குலாம் அலி கான்">
படே குலாம் அலி கான்

படே குலாம் அலி கான் ("Bade Ghulam Ali Khan", தேவநாகரி:बड़े ग़ुलाम अली ख़ान, சாமுகி/உருது: بڑے غلام علی خان) (c. 2 ஏப்ரல் 1902 – 25 ஏப்ரல் 1968) "பாட்டியாலா இசைப்பரம்பரையைச்" சேர்ந்த இந்துசுத்தானி செவ்விசை பாடகர் ஆவார்.

கான் பிரித்தானிய இந்தியாவில் பஞ்சாப் மாகாணத்தில் கசூர் என்னுமிடத்தில் பிறந்தார். பிரிவினைக்குப் பின்னர் கசூர் பாக்கித்தானில் உள்ளது. இவரது தந்தை அலி பக்‌ஷ் கான், மேற்கு பஞ்சாபிய இசைக்குடும்பத்தில் பிறந்த புகழ்பெற்ற பாடகராவார்.

தமது ஐந்தாவது அகவையிலேயே தனது சித்தப்பா காலே கானிடமிருந்து சாரங்கி இசைக்கருவியை கற்கத் தொடங்கினார். பின்னர் மறுமணம் புரிந்திருந்த தனது தந்தையிடமிருந்து இசைப் பயிலத் தொடங்கினார். இவ்வாறு மூன்றாண்டுகள் கழிந்தன. இக்காலகட்டத்தில் கானூன் எனப்படும் இசைக்கருவியை சீரமைத்தார். 21ஆம் அகவையில் பெனாரசு நகருக்கு இடம் பெயர்ந்தார்; அங்கு ஈராபாய் என்னும் நடனக் கலைஞருக்கு சாரங்கி இசைத்தார். பொதுமக்கள் இவரது இசையை இரசிக்கத் தொடங்கினர்.


</doc>
<doc id="265773" url="https://ta.wikipedia.org/wiki?curid=265773" title="குருநகர்">
குருநகர்

குருநகர், இலங்கையின் யாழ்ப்பாண மாவட்டத்தில், யாழ்ப்பாணம் பிரதேசச் செயலாளர் பிரிவில் அமைந்துள்ள ஒரு ஊர். இது, குருநகர் கிழக்கு, குருநகர் மேற்கு, சின்னக்கடை ஆகிய கிராம உத்தியோகத்தர் பிரிவுகளுக்குள் அடங்குகின்றது. யாழ்ப்பாண மாநகரசபை எல்லைக்குள் இருக்கும் இப்பகுதிக்குள், மாநகரசபையின் 1ம், 2ம், 3ம், 4ம், 5ம் வட்டாரங்கள் பகுதியாக அடங்குகின்றன. குடியேற்றவாதக் காலத்து யாழ்ப்பாணத்தின் ஐரோப்பியர் நகரம் அல்லது பறங்கித்தெரு என உள்ளூர் மக்களால் அழைக்கப்படும் பகுதி குருநகர்ப் பகுதியின் மேற்கு எல்லையை அண்டி அமைந்துள்ளது. கிழக்கு எல்லையை அண்டிச் சுண்டிக்குளி, திருநகர் ஆகியவை உள்ளன.

குருநகர் யாழ்ப்பாணத்தில் மக்கள்தொகை அடர்த்தி கூடிய பகுதிகளுள் ஒன்று. இங்கு கத்தோலிக்கர்கள் பெரும்பான்மையாக வாழ்கிறார்கள். குருநகர்ப் பகுதி மக்களிற் பலர் மீன்பிடித்தலைத் தொழிலாகக் கொண்டவர்கள். இங்கே 2313 மீனவக் குடும்பங்கள் உள்ளன.

யாழ்ப்பாணத்தின் ஆரம்பகால குடியேறிகள், உள்ளூர் புராணங்களின்படி, ஒரு இசைக்கலைஞரும் அவரது குடிமக்க்ளுடன், அவர்கள் கொழும்புத்துறை சுற்றியுள்ள பகுதியும், குருநகர் சுற்றியுள்ள பகுதியும் முதன் முதலில் குடியேறிய இடமாக இருந்தது. கொழும்புத்துறையில் அமைந்துள்ள கொழும்புத்துறை வணிகக் களஞ்சியமும் குருநகர் பகுதியிலுள்ள முன்னர் அமைந்துள்ள " "அலுப்பாந்தி "" என்றழைக்கப்படும் துறைமுகமும் அதன் ஆதாரங்களாகத் தெரிகிறது.

ஆரியச் சக்கரவர்த்திகளுடன் கடற்படை குருநகரின் மக்களால் நிர்வகிக்கப்பட்டு, ஆட்சி செய்யப்பட்டது. இங்கு மோரோக்கன் ஆராய்ச்சியாளர் இப்னு பதூதா ஆரியச்சக்கரவர்த்தியின் அரசர்களின் கப்பல்களைக் கண்டது என்று நம்பப்படுகிறது.

யாழ்ப்பாண இராச்சியத்தின் மேற்கு பகுதி குருநகரின் கரையார்களால் ஆட்சி செய்ய பட்டது.

குருநகரின் மணியக்காரர்கள் மற்றும் அடப்பனார் யாழ்ப்பாண துறைமுகங்களின் தலைவர்களில் ஒருவராக பணியாற்றினார்.

குருநகரில், கார்மேல் மாதா தேவாலயம், புனித யாகப்பர் தேவாலயம், புனித அடைக்கல அன்னை தேவாலயம் போன்ற கிறித்தவ வழிபாட்டிடங்கள் உள்ளன. அத்துடன், சிறீ ஞானச் செல்வ விநாயகர் ஆலயம், சின்னக்கடை அம்மன் ஆலயம் என்னும் இந்து ஆலயங்களும், ஒரு மசூதியும் குருநகரில் உள்ளன.




</doc>
<doc id="265774" url="https://ta.wikipedia.org/wiki?curid=265774" title="கரோலின் எர்ழ்செல்">
கரோலின் எர்ழ்செல்

கரோலின் லுக்கிரெட்டியா எர்செல் ("Caroline Lucretia Herschel", 16 மார்ச் 1750 – 9 சனவரி 1848) ஒரு செருமானிய வானியலாளர். இவர் சர் வில்லியம் ஹெர்ச்செல்லின் தங்கை. இருவரும் வாழ்நாள் முழுவதும் வானியலில் ஒன்றாகவே பணிபுரிந்தனர். இவரது முதன்மை வாய்ந்த பணி வால்வெள்ளிகளின் கண்டுபிடிப்பாகும். குறிப்பாக இவர் பெயரில் வழங்கும் 35பி/ஹெர்ச்செல்-ரிகோல்லேட் எனும் பருவமுறை வருகைதரும் வால்வெள்ளியைக் கண்டுபிடித்தார்.

இவர் அறிவியல் பணிக்காகச் சம்பளம் பெற்ற முதல் பெண்மணியும் அரசு வானியல் கழகப் பொற்பதக்கம் பெற்ற முதல் பெண்மணியும் ஆவார் (1828). இவர்1835இல் மேரி சோமர்வில்லியுடன் அரசு வானியல் கழகத்தின் தகைமை உறுப்பினர் ஆனார். இவர் 1838இல் ஐரிழ்சு கல்விக் கழகத்தின் தகைமை உறுப்பினராகவும் தேர்வு செய்யப்பட்டார். பிரசிய அரசர் 1846இல் அதாவது 96ஆம் அகவையில் இவருக்கு அறிவியலுக்கான பொற்பதக்கம் அளித்து பெருமைப்படுத்தினார்.

கரோலின் லுக்கிரெடியா ஹெர்ச்செல் ஹனோவரில் 1750 மார்ச் 16இல் பிறந்தார். இவர் ஐசக் ஹெர்ச்செல்லுக்கும் அவர்து மனைவி அன்னா இல்சே மோரித்சென்னுக்கும் பிறந்த எட்டாவது குழந்தையும் நான்காவது மகளும் ஆவார். ஐசக் படையில் நெடுங்காலமாக முரசு முழக்குபவராக இருந்து 1743 டெட்டிங்கன் போருக்குப் பிறகு நோய்வாய்பட்டு இறந்தார்.

பத்தாம் அகவையில் என்புருக்கி நோய்கண்ட கரோலின் நான்கடி மூன்று அங்குலத்துக்கு மேல் வளரவில்லை. இவருக்குத் திருமணம் செய்தல் அரிது எனக் கருதி இவரை இவரது தாயர் பணிப்பெண்ணாக்க விரும்பினாராம். இவரது தந்தை இவருக்கு கல்வியளிக்க விரும்ப அதைத் தாயார் எதிர்த்துள்ளார். எனினும் தந்தையார் அம்மா இல்லாதபோதெல்லாம் அவரே கல்வி தருவதும் அண்ணனின் பாடங்களைக் கற்பிப்பதுமாக இருந்துள்ளார். கரோலின் தொப்பி, ஆடை, பல்வகை நயப்பின்னல் வேலைகளில் மிகவும் கடுமையாக உழைத்து பயிற்சி பெற்று பிற்காலத்தில் தன்னைத் தானே கவனித்து கொள்ள முயன்றுள்ளார்.

தந்தையின் இறப்புக்குப் பிறகு வில்லியம் கரோலினைத் தன்னுடன் இலண்டன் நகரப் பாத்துக்கு வந்து இசைப்பயிற்சியில் பங்கேற்கும்படி அழைக்கவே, 1772 ஆகத்து 16இல் இவர் அண்ணனுடன் இலண்டனுக்கு இடம்பெயர்ந்தார். அங்கு வில்லியத்தின் வீட்டுவேலைகளைக் கவனித்துக் கொண்டே பயிற்சியையும் தொடர்ந்துள்ளார். வில்லியம் தன் இசைவாழ்க்கையில் விரைவாக முன்னேறி, பொது இசைநிகழ்ச்சிகளை நடத்திடலானார். கரோலின் வில்லியத்திடம் ஒவ்வொரு நாளும் பலவகைப் பாடல்களிலும் பயிற்சிபெற்றுள்ளார். வில்லியத்தின் இசைக் கச்சேரிகளில் விரைவாக முதன்மைப் பாடகியாகத் திகழலானார். இவர் புகழ் பரவவே, இவருக்கு பர்மிங்காம் விழாவில் பாட அழைப்பு வந்துள்ளது. என்றாலும் தன் அண்ணனின் கச்சேரிகளில் மட்டுமே பாடுவேன் என அதை மறுத்துவிட்டுள்ளார்.இவரால் உள்ளூர் மக்களுடன் நெருங்கிப் பழகமுடியவில்லை. எனவே அங்கு இவருக்கு நட்பு ஏதும் அமையவில்லை.

வில்லியம் வானியல் ஆர்வத்தால் இசைத்துறையை விட்டு வானியலாளராக மாறியதும் அவரது முயற்சிகளில் கரோலினும் துணைநின்றார். கரோலின் தன் நினைவலைகளில் கசந்து பின்வருமாறு கூறுகிறார். "நான் என் அண்ணனுக்கு பயிற்சி தரப்பட்ட நாயைப் போல பணியாற்றினேன்; வேறேதும் செய்யவில்லை. அவர் கட்டளையிட்டபடியெல்லாம் இணங்கி வேலை செய்தேன்." என்றாலும் வில்லியம் இறந்த பிறகான கரோலினின் பணிகளில் இருந்தும் இவரது கடிதங்களில் வெளிப்படும் வாழ்நாள் முழுதும் வானியலில் காட்டிய ஆர்வத்தில் இருந்தும் இவர் வில்லியத்தின் பணிக்காலத்தில் எவ்வாறு தற்சார்புடன் வானியலில் ஆர்வமும் ஈடுபாடும் கொண்டிருந்துள்ளார் என்பது தெளிவாகிறது. மேலும் கரோலினும் வில்லியமும் வானியலில் இணையான ஆர்வத்துடனேயே ஈடுபட்டுள்ளனர் என்பதும் புரிகிறது. அவருடன் இணைந்து பணிபுரியும்போது கரோலின் தன்னியல்பாகவே தானும் ஒரு தனித்தன்மை வாய்ந்த வானியலாளராக இருந்ததும் விளங்குகிறது.

இவர் தனது எழுத்துகளில் எல்லாம் தனியாக சம்பளம் பெற்று தற்சார்போடு வாழும் விருப்பத்தை அடிக்கடி குறிப்பிட்டுக் கூறுவதைக் காணலாம். இவரது அண்ணனுக்கு இவர் செய்த உதவிக்கு அரசு சம்பளம் தர இசைந்ததும், ஆண்களே அறிவியல் பணிக்காக ஊதியம் பெறாத அக்காலத்தில் இவர் முதலில் அறிவியல் பணிக்கு ஊதியம்பெறும் பெண்மணியானார். Brock, Claire. "Public Experiments." History Workshop Journal, 2004: 306–312.</ref>

வில்லியம் மேரி பிட் நீ பால்டுவின் எனும் பணக்கார விதவையை 1788இல் மணம் செய்ததும் அண்ணன்-தங்கை உறவு விரிசல் கண்டது. முனைப்போடு அண்ணனை வணங்கும் பொறாமைபிடித்தவராகக் கூறப்படுகிறார். வீட்டு வாழ்க்கையில் வந்து எவர் தலையிட்டாலும் எரிந்து விழுந்து வருத்தப்படுபவராக இருந்துள்ளார். "வியப்பான காலம்" என்ற தன் நூலில் ரிச்சர்டு ஓல்மெசு கரோலின்பால் மிகவும் பரிவு காட்டுவதோடு இம்மாற்றம் கரோலின் வாழ்வில் எவ்வளவு அல்லலைத் தந்தது என விளக்குகிறார். வில்லியத்தின் மனைவியின் வருகையால் வீட்டில் இவருக்கிருந்த மேலாண்மையையும் குடும்பப் பொறுப்பையும் இவற்றால் கிடைத்துவந்த மதிப்பையும் இவர் இழக்க நேர்ந்துள்ளது. தன் நினைவலைகளின்படி, இவர் வீட்டில் இருந்து வெளியேறி, அருகில் உள்ளவொரு விடுதியில் தங்க நேர்ந்துள்ளது. அன்றாடப் பணிகளுக்காக மட்டுமே இவர் அண்ணனிடம் வந்துள்ளார். இவர் தனியே பலவேளைகளில் பணிபுரியும் வான்காணகத்துப் பணியறையின் திறவுகூட இவரிடம் தரப்படவில்லையாம். 1788 முதல் 1798 வரையுள்ள நாட்குறிப்புக் கையேட்டை அழித்துவிட்டதால் அக்கால நிகழ்வுகள் பற்றியும் அப்போது நிலவிய இவரது உணர்வுகள் பற்றியும் ஏதும் அறிய முடியவில்லை. பார்த்தேலெமி ஃபௌஜாசு தெ செயிண்டு-ஃபாண்டு இவரும் அண்ணனும் இணக்கமாக நன்கு பணிபுரிந்து வந்ததாகக் கூறுகிறார். அண்ணனின் குடும்பம் அங்கே இல்லாத வேளைகளில் இவர் வீட்டைப் பார்த்துக் கொண்டுள்ளார். பிற்கால வாழ்க்கையில் இவரும் அண்ணியும் ஆழ்ந்த அன்போடும் பரிவோடும் வாழ்ந்துள்ளனர்.

வில்லியத்தின் திருமணம் இவர் அவரை விட்டுப் பிரிந்து தற்சார்புடன் தனித்த ஆளுமையாக மாற வழிவகுத்துள்ளது. வில்லியத்தின் துணையின்றியே கரோலின் தொடர்ந்து வானியல் திட்டங்களில் ஈடுபட்டு பல கண்டுபிடிப்புகளை மேற்கொண்டுள்ளார். எனவே இவர் புகழ் மென்மேலும் உயரலானது.

தன் அண்ணன் இறந்ததும் பேரவலத்தில் ஆழ்ந்ததால் இவர் மீண்டும் செருமனி, ஹனோவருக்கு வந்துள்ளார். இவர் அங்கு 1848 ஜனவரி 9இல் இயற்கை எய்தியுள்ளார். இவர் ஹனோவரில் (35 Marienstrasse இல் உள்ள Gartengemeinde கல்லறையில்) அடக்கம் செய்யப்பட்டுள்ளார்.

இரவுநேர பொழுதுபோக்காக வில்லியத்தின் வானியல் ஆர்வம் தொடங்கியுள்ளது. இரவு தான் கற்றதை மறுநாள் காலைச் சிற்றுண்டி நேரத்தில் இயல்பான முறையில் உரையாற்றுவார். கரோலினும் வில்லியம் போலவே வானியலில் ஆர்வம் கொண்டிருந்தார். வில்லியம், கரோலின் பல்வேறு வானியற் கருவிகளின் உருவாக்கத்திற்காக அடிக்கடி அவரைக் கூப்பிட்டு தொல்லை செய்வதாகக் கூறுமளவுக்கு அது அமைந்திருந்துள்ளது. வில்லியம் உயர்செயல்திறன் தொலைநோக்கிகளை உருவாக்க அதற்கு கரோலின் தன்னாலான அனைத்து உதவிகளையும் செய்துள்ளார். கரோலின் கண்ணாடிகளையும் வில்லைகளையும் மெருகூட்டி, கவரும் ஒளி பெருமமாக அமையும்படி, தொலைநோக்கியைத் துல்லியமாக நிறுவ பல மணி நேரம் எடுத்துக்கொள்வார். வில்லியம் இரவல் பெற்றுவந்த வானியல் அட்டவணைகளையும் வெளியீடுகளையும் கரோலின் துல்லியமாகப் படியெடுக்க கற்றுக்கொண்டுள்ளார். இவர் தன் அண்ணன் செய்த நோக்கீடுகளைப் பதிவு செய்து தரவுகளை ஒழுங்கமைக்கவும் கற்றுக்கொண்டுள்ளார். இப்பணிகளுக்கு வேகமும் துல்லியமும் சரிநுட்பமும் தேவைப்படுவதைப் புரிந்தவராக இருந்துள்ளார்.

வில்லியம் 1782இல் ஜார்ஜ் III அரசரின் வானியலாளராகப் பணிபுரிய ஒப்புக்கொண்டு தாட்செட்டுக்குப் புலம்பெயர்ந்தார். பிறகு (அப்போது பக்கிங்ழ்சையரில் இருந்த, இப்போது பெர்க்குழ்சையரில்இல் உள்ள) சுலவுகுக்கு அருகில் இருந்த வான்காணகத்துக்குச் சென்றார். இப்புது வேலை அவருக்கு நல்வாய்ப்பு கலந்ததாக அமைந்தது. தன் வானியல் ஆய்வுக்குப் போதுமான ஒழிவு நேரமும் கிடைத்தது. என்றாலும் இதில் அவரது வருமானம் குறைந்தது. எப்போது வேண்டுமானலும் பொழுதுபோக்குக்காக அரசரால் அழைக்கப்படலாம். இக்காலத்தில் அவர் தொலைநோக்கிகளைச் செய்யலானார். கொஞ்சம் கொஞ்சமாகப் பெரிய பெரிய தொலைநோக்கிகளைச் செய்து இறுதியாக அவரது பெயர்பெற்ற 100செ.மீ குவிய நீளம் அமைந்த தொலைநோக்கியைச் செய்தார். வானியல் நோக்கீடுகளிலும் அவற்றோடு தொடர்புடைய கணக்கீடுகளிலும் கரோலின் பெரிதும் உதவியாக இருந்துள்ளார். பெரிய தொலைநோக்கியில் 1783இல் ஒரு நோக்கீட்டின்போது ஓர் இரும்பு கொக்கியில் கரோலின் மாட்டிக் கொண்டுள்ளார். அவரது உடலில் இருந்து 2 அவுன்சு சதையை வெட்டி நீக்கிய பிறகுதான் கரோலினை மீட்க அப்போது முடிந்திருககிறது."

வில்லியத்தின் பரிந்துரையின் பேரில் 1782இல் கரோலின் தனித்து வானியல் நோக்கீடுகளைச் செய்யத் தொடங்கியுள்ளார். ஓய்வு நேரங்களில் 27 அங்குலக் குவிய தொலைவுள்ள நியூட்டோனியத் தொலைநோக்கியால் பார்க்கத் தொடங்கி, 1783-87 கால இடைவெளியில் பல வான்பொருள்களைக் கண்டுபிடித்துள்ளார். இவற்றில் M110 (NGC 205) ஆந்திரமேடா பால்வெளியின் துணையமைப்பும் அடங்கும். மேலும் 1786–97 கால இடைவெளியில் எட்டு வால்வெள்ளிகளையும் கண்டுபிடித்துள்ளார். முதல் வால்வெள்ளியை 1786 ஆகத்து 1இல் கண்டுள்ளார். இவர் 5 வால்வெள்ளிகளை முன்பாகக் கண்டுபிடித்தமை ஏற்கப் பட்டது. இவர் 1795இல் என்கே வால்வெள்ளியை மீளக் கண்டுபிடித்துள்ளார் இவருக்கு 1787இல் ஆண்டுச் சம்பளமாக £50 தரப்பட்டது (2016 இல் £5700 க்குச் சமம்). இது ஜார்ஜ் III ஆல் வில்லியத்துக்கு இவர் உதவியதற்காகத் தரப்பட்டுள்ளது.

வில்லியம் 1797இல் செய்த நோக்கீடுகளால் ஜான் ஃபிளம்சுட்டீடு வெளியிட்ட விண்மீன் அட்டவணையில் பற்பல பிழைகள் இருப்பதைக் கண்ணுற்றுள்ளார். மேலும் அது நோக்கீடுகளுக்கு ஒரு தொகுதியும் அட்டவணைக்கு ஒரு தொகுதியுமாக வெளியிடப்பட்டிருந்ததால் அதைப் பயன்படுத்துவது அரியதாக இருந்தது. வில்லியம் இதற்குத் தனியாகச் சுட்டி ஒன்று தேவைப்படுவதை உணர்ந்தார். அப்பணியைத் தன் உயர்தர வானியற் பணிகளுக்கிடையில் செய்ய அவரால் நேரம் ஒதுக்க முடியவில்லை. எனவே இப்பணியைச் செய்ய கரோலினுக்குப் பரிந்துரைத்துள்ளார். கரோலின் சரிசெய்து உருவாக்கிய விண்மீன் அட்டவணை 1798இல் அரசு வானியல் கழகத்தால் வெளியிடப்பட்டது. இதில் ஃபிலம்சுட்டீடு கண்ட ஒவ்வொரு விண்மீனின் ஒவ்வொரு நோக்கீட்டிற்கும் ஒரு சுட்டியும் பிழைப்பட்டியலும் விடுபட்ட 560 விண்மீன்களின் பட்டியல் ஒன்றும் அமைந்தன.

தன் அண்ணன் இறந்த பிறகு கரோலின் 1822இல் ஹனோவருக்குத் திரும்பியுள்ளார். என்றாலும் வில்லியத்தின் கண்டுபிடிப்புகளைச் சரிபார்க்கவும் தனது உறவினர் ஜான் ஹேர்ச்ஷெல் பணிகளில் உதவிபுரியவும் வானியல் பணிகளைத் தொடர்ந்து செய்துள்ளார். அப்போது ஒண்முகில்களின் அட்டவணையை உருவாக்குவதில் துணை புரிந்துள்ளார். இவருக்கு 1828இல் இப்பணிக்காக அரசு வானியல் கழகம் அக்கழகப் பொற்பதக்கத்தை வழங்கியது. பிறகு இப்பதக்கத்தை 1996இல் தான் வேரா ரூபின் என்பவர் பெற்றார் என்பது இங்கு குறிப்பிடத் தக்கது.

சிறுகோள் 281 லுக்கிரெடியா (1888இல் கண்டுபிடிக்கப்பட்டது) இவரது இரண்டாம் பெயரால் அழைக்கப்படுகிறது. நிலாவில் உள்ள ஒரு குழிப்பள்ளம் சி. ஹெர்ச்செல் என இவரது பெயரால் வழங்கப்படுகிறது.

அட்ரியன்னே ரிச்சின் 1968ஆம் ஆண்டு கவிதை கரோலின் ஹெர்ச்செல்லின் வாழ்வையும் அறிவியல் பணிகளையும் பாராட்டுகிறது Planetarium.

"The Dinner Party" எனும் கலைப்பணி கரோலின் ஹெர்ச்செல்லுக்கு ஓரிடம் அளித்து இவரைப் பெருமைப்படுத்தியுள்ளது.




</doc>
<doc id="265777" url="https://ta.wikipedia.org/wiki?curid=265777" title="திருவாரூர் மாவட்டத்திலுள்ள கல்வி நிலையங்கள்">
திருவாரூர் மாவட்டத்திலுள்ள கல்வி நிலையங்கள்

திருவாரூர் மாவட்டத்திலுள்ள கல்வி நிலையங்கள் என்பது இந்தியாவின் தமிழ்நாட்டில், திருவாரூர் மாவட்டத்தில் செயற்பட்டுவரும் கல்லூரிகள், பள்ளிகள் உள்ளிட்ட கல்வி நிலையங்களின் பட்டியலாகும். 





டிர்னிட்டி அகாடடி===


</doc>
<doc id="265781" url="https://ta.wikipedia.org/wiki?curid=265781" title="பாசையூர்">
பாசையூர்

பாசையூர், இலங்கையின் யாழ்ப்பாண மாவட்டத்தில், யாழ்ப்பாணம் பிரதேசச் செயலாளர் பிரிவில் அமைந்துள்ள ஒரு ஊர். இது, பாசையூர் கிழக்கு, பாசையூர் மேற்கு ஆகிய கிராம உத்தியோகத்தர் பிரிவுகளுக்குள் அடங்குகின்றது. யாழ்ப்பாண மாநகரசபை எல்லைக்குள் இருக்கும் இப்பகுதி, மாநகரசபையின் 7ம் வட்டாரம் ஆகும். இவ்வூருக்கு மேற்கில் திருநகரும், வடக்கில் ஈச்சமோட்டை, கொழும்புத்துறை என்பனவும், கிழக்கில் கொழும்புத்துறையும், தெற்கில் யாழ்ப்பாண நீரேரியும் உள்ளன.

இங்கு கத்தோலிக்கர்கள் பெரும்பான்மையாக வாழ்கிறார்கள். பாசையூர்ப் பகுதி மக்களிற் பலர் மீன்பிடித்தலைத் தொழிலாகக் கொண்டவர்கள். இங்கே 567 மீனவக் குடும்பங்கள் உள்ளன.

பாசையூரில் கிறிஸ்து அரசர் தேவாலயம், அப்போஸ்தலிக்க தேவாலயம் ஆகிய கிறித்தவ வழிபாட்டிடங்கள் உள்ளன.



</doc>
<doc id="265786" url="https://ta.wikipedia.org/wiki?curid=265786" title="கட்டுடை">
கட்டுடை

கட்டுடை, இலங்கையின் யாழ்ப்பாண மாவட்டத்தில் வலிகாமம் தென்மேற்குப் பிரதேசச் செயளாளர் பிரிவில் அமைந்துள்ள ஒரு சிறிய ஊர். இது மானிப்பாய் மேற்கு கிராம உத்தியோகத்தர் பிரிவுக்குள் அடங்குகிறது. யாழ்ப்பாணம்-மானிப்பாய்-காரைநகர் வீதியில் மானிப்பாய்ச் சந்திக்கும் சண்டிலிப்பாய்ச் சந்திக்கும் இடையில் வீதியிலிருந்து மேற்கில் இவ்வூர் உள்ளது. கட்டுடை மானிப்பாயிலிருந்து ஏறத்தாழ 4 கிமீ தொலைவிலும், யாழ்ப்பாணத்திலிருந்து 10 கிமீ தொலைவிலும் உள்ளது.

இந்த ஊரில் ஒரேயொரு அரசாங்கப் பாடசாலை உள்ளது. கட்டுடை சைவ வித்தியாலயம் எனப் பெயர் கொண்ட இப்பாடசாலை ஒன்று முதல் ஐந்தாம் வகுப்புவரை உள்ள, ஆண் பெண் இருபாலாரும் கல்வி பயிலும் ஆரம்பப் பாடசாலை ஆகும். அரசாங்கத்தின் வசதி என்ற வகையில் இந்த ஊரில் ஒரு அஞ்சல் அலுவலகமும் உள்ளது.

கட்டுடையில், அரசடிப் பிள்ளையார் கோயில் என்னும் ஒரு பிள்ளையார் கோயிலும், ஒரு வைரவர் கோயிலும் அமைந்துள்ளன.



</doc>
<doc id="265789" url="https://ta.wikipedia.org/wiki?curid=265789" title="ஹம் ஐன்ஜுங்">
ஹம் ஐன்ஜுங்

ஹம் ஐன்ஜுங் () (பிறப்பு: டிசம்பர் 12, 1988) ஒரு தென் கொரிய நாட்டு நடிகை மற்றும் பாடகி ஆவார். இவர் 1995ஆம் ஆண்டு முதல் காபி ஹவுஸ், ட்ரீம் ஹை, குயின் இன்சூ, என்ட்லேச்ஸ் லவ், லவ் ஒன் அ ரூப்டோப் போன்ற பல தொலைக்காட்சி தொடர்களில் நடித்து வருகின்றார். இவர் பல பாடல்கள் பாடியுள்ளார் என்பது குறிப்பிடத்தக்கது.



</doc>
<doc id="265791" url="https://ta.wikipedia.org/wiki?curid=265791" title="ஜங் வூயூங்">
ஜங் வூயூங்

ஜங் வூயூங் () (பிறப்பு: 30 ஏப்ரல் 1989) ஒரு தென் கொரியா நாட்டு நடிகர், நடனக்கலைஞர், பாடகர் மற்றும் பாடலாசிரியர் ஆவார். இவர் 2008ஆம் ஆண்டு முதல் ஹாட் பிளட், ட்ரீம் ஹை போன்ற தொலைக்காட்சி தொடர்களில் நடித்துள்ளார்.



</doc>
<doc id="265792" url="https://ta.wikipedia.org/wiki?curid=265792" title="இம்பபான்">
இம்பபான்

இம்பபான் (, , ) என்பது சுவாசிலாந்தின் தலைநகரமும், மிகப்பெரிய நகரமும் ஆகும். 2010ன் மதிப்பீட்டின்படி இம்பபானில் 94,874 குடிகள் வசிக்கின்றனர். இது இட்டிம்பாவில் உள்ள இம்பபான் நதிக்கும் மற்றும் அதன் கிளை நதியான போலிஞ்சேன் நதிக்கும் இடையில் அமைந்துள்ளது. இது ஹோஹோ மாவட்டத்தில் அமைந்துள்ளது. இதன் சராசரி கடல் மட்ட உயரம் 1243 மீற்றர்கள் ஆகும். இந்நகரத்தின் 1987ன் சனத்தொகை மதிப்பீடு 30,000 ஆகும்.


</doc>
<doc id="265794" url="https://ta.wikipedia.org/wiki?curid=265794" title="லீ ஜியுன்">
லீ ஜியுன்

லீ ஜியுன் () (பிறப்பு: மே 16, 1993) ஒரு தென் கொரிய நாட்டு நடிகை, பாடலாசிரியர் மற்றும் பாடகி ஆவார். இவர் 1995ஆம் ஆண்டு முதல் ட்ரீம் ஹை, பிரிட்டி மேன் போன்ற பல தொலைக்காட்சி தொடர்களில் நடித்துள்ளார். இவர் பல பாடல்கள் பாடியுள்ளார் என்பது குறிப்பிடத்தக்கது.

<nowiki>:</nowiki>



</doc>
<doc id="265798" url="https://ta.wikipedia.org/wiki?curid=265798" title="அறிஞர் அண்ணா அரசினர் மகளிர் கலைக்கல்லூரி, வாலாஜாபேட்டை">
அறிஞர் அண்ணா அரசினர் மகளிர் கலைக்கல்லூரி, வாலாஜாபேட்டை

அறிஞர் அண்ணா அரசினர் மகளிர் கலைக்கல்லூரி இந்தியாவின் தமிழ்நாட்டில், வேலூர் மாவட்டத்தின் வாலாஜாபேட்டையில் செயற்பட்டுவரும் தமிழக அரசின் கலை அறிவியல் கல்லூரியாகும். இக்கல்லூரி 1968ஆம் ஆண்டில் தொடங்கப்பட்டது. தற்போது திருவள்ளுவர் பல்கலைக்கழகத்தின் உறுப்புக் கல்லூரியாக செயற்பட்டு வருகிறது.



</doc>
<doc id="265803" url="https://ta.wikipedia.org/wiki?curid=265803" title="சோய் காங்கி">
சோய் காங்கி

சோய் காங்க்ஹீ () (பிறப்பு: மே 5, 1977) ஒரு தென் கொரிய நாட்டு நடிகை மற்றும் வானொலி டி.ஜே. ஆவார். இவர் 1995ஆம் ஆண்டு முதல் தங்க யூ, பரோடேச்ட் த பாஸ், ஹார்ட் டு ஹார்ட் போன்ற பல தொலைக்காட்சி தொடர்களிலும் மற்றும் மை ஸ்கேரி கேர்ள், மை லவ், பெஸ்ட்செல்லர்ஸ் போன்ற திரைப்படங்களிலும் நடித்துள்ளார்.



</doc>
<doc id="265805" url="https://ta.wikipedia.org/wiki?curid=265805" title="கிம் ஜேஜோங்">
கிம் ஜேஜோங்

கிம் ஜேஜோங் () (பிறப்பு: 26 ஜனவரி 1986) ஒரு தென் கொரியா நாட்டு நடிகர், பாடகர், விளம்பர நடிகர் மற்றும் பாடலாசிரியர் ஆவார். இவர் டாக்டர். ஜின், டிரையாங்கிள், ஸ்பை போன்ற தொலைக்காட்சி தொடர்களில் நடித்துள்ளார்.


</doc>
<doc id="265814" url="https://ta.wikipedia.org/wiki?curid=265814" title="ஹாட் பொட்டேடோ">
ஹாட் பொட்டேடோ

ஹாட் பொட்டேடோ (Hot Potatoes) என்பது இணைய தளத்தில் ஆடும் ஓர் விளையாட்டு மென்பொருள் ஆகும். இது கற்றலில் பயன்தரக்கூடியது. மாணவர்களுக்குத் தேவையான ஆறு வகை மதிப்பீட்டுப் பயிற்சிகளை ஹாட்பொட்டேடோ என்கிற மென்பொருள் அளிக்கிறது. பலவுள் தெரிவு, குறுவினா, பொருத்துக வகை வினாக்கள், புதிர்விளையாட்டு, வாக்கியத்தை இடம் மாற்றுதல், கோடிட்ட இடத்தை நிரப்புதல் போன்ற ஆறு வகையான விளையாட்டுகளை நாமே உருவாக்கும் முறையில் செயலிகள் அமைந்துள்ளன.ஆறாவது செயலி மேற்கண்ட அணைத்து விளையாட்டுகளையும் உள்ளடக்கியது.
இந்த மென்பொருளானது விக்டோரியா பல்தொகலைக்கழகத்தின் மனிதவள கணினி மற்றும் ஊடக மையத்தில், ஆராய்ச்சி மற்றும் வளர்ச்சிக் குழுவினால் தயாரிக்கப்பட்டது. 1998இல், பெல்ஜியத்தில் உள்ள லியுவென்னில் நடந்த, யுரோகால் மாநாட்டில், இம்மென்பொருளின் 2.0 வரிசை வெளியிடப்பட்டது. இம்மென்பொருள்மீதான வணிகத்தை ஹாஃப்-பேக்ட் மென்பொருள் அமைப்பு (Half-Baked Software Inc.) நிர்வகிக்கிறது. அக்டோபர் 2009லிருந்து இந்த மென்பொருள் அனைவருக்கும் பயன்படும் வகையில் இலவசமாகத் தரப்படுகிறது. ஆனால் இது திறமூலம் இல்லை.விண்டோசு இயங்கு தளத்தில் செயல்படக்கூடிய இம்மென்பொருளை யாவா மூலமும் நிறுவலாம். தற்பொழுது, தமிழ்நாட்டில் உள்ள அரசுப் பள்ளிகளில், இம்மென்பொருளை மாணவர்களுக்குப் பயன்படுத்த, தமிழ்நாடு மாநிலக் கல்வி மற்றும் ஆராய்ச்சி நிறுவனமானது ஆசிரியர்களுக்குப் பயிற்சி அளித்தது. அதன்படி பயிற்சி பெற்ற ஆசிரியர்கள் இம்மென்பொருளைப் பயன்படுத்திவருகின்றனர்.





</doc>
<doc id="265822" url="https://ta.wikipedia.org/wiki?curid=265822" title="ஆர்சனிக் மூவயோடைடு">
ஆர்சனிக் மூவயோடைடு

ஆர்சனிக் மூவயோடைடு "(Arsenic triiodide )" என்பது AsI. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அடர் சிவப்பு நிறத்தில் திண்மமாகக் காணப்படும் இச்சேர்மம் எளிமையாக பதங்கமாகிறது பட்டைக்கூம்பு மூலக்கூறான இச்சேர்மம் கரிம ஆர்சனிக் சேர்மங்கள் தயாரிக்க பெரிதும் பயன்படுகிறது.

ஆர்சனிக் முக்குளோரைடு மற்றும் பொட்டாசியம் அயோடைடு வினைபுரிவதால் ஆர்சனிக் மூவயோடைடு உருவாகிறது:

ஆர்சனிக் மூவயோடைடு தண்ணீரில் மெல்ல நீராற்பகுப்பு அடைந்து ஆர்சனிக் மூவாக்சைடு மற்றும் ஐதரயோடிக் அமிலம் ஆகியனவற்றைத் தருகிறது. ஐதரயோடிக் அமிலத்துடன் சமநிலை கொண்டுள்ள ஆர்சனசமிலம் உருவாதல் வழியாக இவ்வினை நிகழ்கிறது. இச்சேர்மத்தின் நீர்க்கரைசல் உயர் அமிலத்தன்மையுடன் காணப்படுகிறது. (0.1N கரைசலின் pH =1.1) 200° செல்சியசு வெப்பநிலையில் இது, ஆர்சனிக் மூவாக்சைடு, தனிமநிலை ஆர்சனிக் மற்றும் அயோடினாகச் சிதைவடைகிறது. இருப்பினும் இச்சிதைவு வினையானது 100° செல்சியசு வெப்பநிலையில் அயோடின் வாயுவை வெளியேற்றும் செயலுடன் தொடங்கிவிடுகிறது.

லையாம் தோனெலியின் கரைசல் என்ற பெயரில் முற்காலத்தில் இச்சேர்மம் வாத நோய், மூட்டழற்சி, மலேரியா, உறக்கநோய் நச்சுயிரி தொற்றுகள், காசநோய் மற்றும் நீரிழிவு நோய்
ஆகியனவற்றிற்குப் பரிந்துரைக்கப்பட்டது. 


</doc>
<doc id="265852" url="https://ta.wikipedia.org/wiki?curid=265852" title="சித்தன்கேணி">
சித்தன்கேணி

சித்தன்கேணி, இலங்கையின் யாழ்ப்பாண மாவட்டத்தில் வலிகாமம் மேற்குப் பிரதேசச் செயலாளர் பிரிவில் உள்ள ஒரு ஊர். இது, சித்தன்கேணி கிராம அலுவலர் பிரிவுக்குள் அடங்குகின்றது. இவ்வூரின் கிழக்கே சங்கானையும், தெற்கில் வட்டுக்கோட்டையும், மேற்கில் பண்ணாகம், தொல்புரம் ஆகிய ஊர்களும் உள்ளன. யாழ்ப்பாணம்-மானிப்பாய்-காரைநகர் வீதியும், வல்லை-தெல்லிப்பழை-அராலி வீதியும் இவ்வூரில் ஒன்றையொன்று வெட்டிச் செல்கின்றன. இச்சந்தி சித்தன்கேணிச் சந்தி எனப்படுகிறது.

சித்தன்கேணியில் இரண்டு அரசாங்கப் பாடசாலைகள் உள்ளன. இவற்றுள் பிலவத்தை அமெரிக்க மிசன் தமிழ்க் கலவன் பாடசாலையில் ஒன்று முதல் எட்டாம் வகுப்புவரை வகுப்புக்கள் உள்ளன. சிறீ கணேச வித்தியாலயத்தில் மாணவர்கள் 13 ஆம் ஆண்டுவரை கற்கலாம்.

இவ்வூரில், சிறீ மகாகணபதி கோயில் எனப்படும் ஒரு பிள்ளையார் கோயிலும், சிறீ சிவசிதம்பரேசுவரர் கோயில் என அழைக்கப்படும் சிவன் கோயில் ஒன்றும் உள்ளன.



</doc>
<doc id="265865" url="https://ta.wikipedia.org/wiki?curid=265865" title="வானவன்மாதேவிபுரம்">
வானவன்மாதேவிபுரம்

வானவன்மாதேவிபுரம் எனறமானாம்பதி, தமிழ்நாட்டின் காஞ்சிபுரம் மாவட்டத்திலுள்ள, உத்திரமேரூருக்கு அருகே, வந்தவாசி பாதையில் அமைந்துள்ள சிற்றூராகும். இவ்வூரின் வரலாற்றுப்பெயர் வானவன்மாதேவிபுரம் ஆகும். இந்த ஊர் ஆயிரம் ஆண்டுகளுக்கு முற்பட்டது. 

காஞ்சிபுரம் மாவட்டத்திலேயே அதிகமான ஆசிரியர்களை தன்னகத்தேக் கொண்டது. சற்றேறக்குறைய 2000 வீடுகளுக்கு மேல் இங்குள்ளன. பட்டதாரிகளைக் கொண்டிருக்கும் இவ்வூரில் அடிப்படைக்கல்வியினை அனைவரும் கற்றிருக்கின்றனர். இவர்களில் மருத்துவராகவும், பொறியியளாலராகவும், பேராசிரியராகவும், கவிஞராகவும், பேச்சாளராகவும், எழுத்தாளராகவும் உலகில் உள்ள அனைத்து நாடுகளுக்குச் சென்று பணிபுரிந்து வருகிறார்கள்.


</doc>
<doc id="265866" url="https://ta.wikipedia.org/wiki?curid=265866" title="நிக்கல்(II) அயோடைடு">
நிக்கல்(II) அயோடைடு

நிக்கல்(II) அயோடைடு "(Nickel(II) iodide)" என்பது NiI என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். இணைக்காந்தமான இச்சேர்மம் கருப்பு நிறத்துடன் காணப்படுகிறது. தண்ணீரில் எளிதில் கரைந்து நீரணைவுச் சேர்மங்களின் நீலப்-பச்சை நிறக் கரைசலைக் கொடுக்கிறது. இந்நிறம் குறிப்பாக நீரேற்றம் பெற்ற நிக்கல்(II) சேர்மங்களுக்கு உரியது ஆகும். ஓரியல்பு வினையூக்கியாக சில பயன்களை இச்சேர்மம் கொண்டுள்ளது.

நீரற்ற நிக்கல்(II) அயோடைடு CdCl சேர்மத்தின் தலைமைப்பண்பு கூறுகளுடன் படிகமாகிறது. ஒவ்வொரு நிக்கல்(II) மையமும் எண்முக ஒருங்கிணைவு வடிவத் தோற்றத்தை வெளிப்படுத்துகிறது.

ஐந்து நீரேற்றை நீர்நீக்கம் செய்து NiI தயாரிக்கப்படுகிறது.

NiI2 எளிமையாக நீரேற்றம் அடைகிறது. நிக்கல் ஆக்சைடு, நிக்கல் ஐதராக்சைடு அல்லது நிக்கல் கார்பனேட்டுடன் ஐதரயோடிம் அமிலத்தில் கரைத்து இவற்றைத் தயாரிக்கலாம். நீரிலி வடிவ நிக்கல்(II) அயோடைடை, தூளாக்கப்பட்ட நிக்கலுடன் அயோடின் சேர்த்துத் தயாரிக்கலாம். 

சில தொழிற்துறை பயன்களையும் நிக்கல்(II) அயோடைடு கொண்டுள்ளது. கார்பனைலேற்ற வினைகளில் வினையூக்கியாக இது செயலாற்றுகிறது . கரிமத் தொகுப்புவினைகள் சிலவற்றில் பொருத்தமான வினையாக்கியாக, குறிப்பாக சமாரியம்(II) அயோடைடுடன் இணைந்துச் செயல்படுகிறது.


</doc>
<doc id="265873" url="https://ta.wikipedia.org/wiki?curid=265873" title="கார்பன் நான்கையோடைடு">
கார்பன் நான்கையோடைடு

கார்பன் நான்கையோடைடு "(Carbon tetraiodide)" என்பது CI என்ற மூலக்கூற்று வாய்ப்பாடு கொண்ட நான்கு ஆலோ மீத்தேன் வகை வேதியியல் சேர்மமாகும். பிரகாசமான சிவப்பு நிறம் கொண்ட இச்சேர்மம் வண்ணமயமான மீத்தேன் வழிப்பொருட்களுக்கு சிறந்த உதாரணமாகக் கருதப்படுகிறது. இதர மீத்தேன் வழிப்பொருட்கள் மிகக்குறைவான எடைஅளவு கார்பனை பெற்றிருந்தாலும் இச்சேர்மம் சற்றுக் கூடுதலாக 2% கார்பனின் எடையைப் பெற்றுள்ளது.

இந்த நான்முகி மூலக்கூறின் தோற்றத்தில் 2.12 ± 0.02 Å. என்ற இடைவெளி தொலைவுடன் C-I பிணைப்புகள் உள்ளன. குறுகிய அயோடின் – அயோடின் 3.459 ± 0.03 Å பிணைப்புகளால் இம்மூலக்கூறு சற்று நெரிசலாகக் காணப்படுகிறது. இதன்காரணமாகவே வெப்பத்திலும் ஒளியிலும் இச்சேர்மம் நிலைப்புத்தன்மை இன்றி காணப்பட வாய்ப்பு ஏற்படுகிறது. அனேகமாக இதே காரணத்தினாலேயே அறு அயோடோ ஈத்தேன் அறியப்படாமல் இருக்கலாம்.

கார்பன் நான்கையோடைடு நான்முக படிகவமைப்பில் (a 6.409, c 9.558 (.10−1 நானோ மீட்டர்).படிகமாகிறது.
சமச்சீராக நான்முக மூலக்கூறுகள் பதிலீடு செய்யப்பட்டிருப்பதால் இருமுனைத் திருப்புத்திறன் இங்கு சுழியாக உள்ளது. 

தண்ணீருடன் CI4 வினைபுரிந்து அயோடோஃபார்ம் மற்றும் அயோடின் ஆகியனவற்றைத் தருகிறது. மற்றபடி இச்சேர்மம் முனைவற்ற கரிமக் கரைப்பான்களில் கரைகிறது. வெப்பம் மற்றும் ஒளியால் சிதைவடைந்து நான்கையோடோ எத்திலீனாக I2C=CI2 மாறுகிறது. 

அலுமினியம் முக்குளோரைடு வினையூக்கியாகச் செயலாற்றி அறை வெப்பநிலையில் ஆலசன் பரிமாற்ற தொகுப்பு வினையின் மூலமாக கார்பன் நான்கையோடைடு தயாரிக்கப்படுகிறது. விளைபொருளான கரைசலில் இருந்து இது படிகமாகிறது:

காரத்துடன் கார்பன் நான்கையோடைடு வினைபுரிந்து அயோடினேற்றம் செய்யும் வினையாக்கியாக இது பயன்படுகிறது. கீட்டோன்களை PPh3 மற்றும் CI4 ஆகியனவற்றுடன் சேர்ந்து 1,1- ஈரயோடோயீத்தீனாக மாற்றுகிறது. அப்பெல் வினையின் வினைவழி முறையைப் போல ஆல்ககால், அயோடைடு மாற்றம் நிகழ்கிறது. அப்பெல் வினையில் ஆல்ககாலில் இருந்து குளோரினை உருவாக்க கார்பன்நாற்குளோரைடு பயன்படுத்தப்படுகிறது.

கார்பன் நான்கையோடைடை 0 °செ இல் சேமித்து வைக்க வேண்டுமென்று தயாரிப்பாளர்கள் பரிந்துரைக்கின்றனர். எரிச்சல் உண்டாக்கும் தன்மை இதற்கு உண்டு. இதனுடைய உயிர் போக்கும் அளவு (LD50) 178 மி.கி.கி.கி−1. ஆகும். பொதுவாக பெர்ராலசனேற்ற கரிமச் சேர்மங்கள் நச்சுகளாகக் கருதப்படுகின்றன. ஆனால், பெர்புளோரோ ஆல்க்கேன் மட்டும் சற்று விதிவிலக்காகக் கருதப்படுகிறது.

Sorros, H., Hinkam J. B., “The Redistribution Reaction. XI. Application to the Preparation of Carbon Tetraiodide and Related Halides” Journal of the American Chemical Society 1945, 67, 1643. DOI.


</doc>
<doc id="265877" url="https://ta.wikipedia.org/wiki?curid=265877" title="பியூட்டைல் அயோடைடு">
பியூட்டைல் அயோடைடு

பியூட்டைல் அயோடைடு அல்லது 1-அயோடோ பியூட்டேன் "(Butyl iodide 1-iodobutane)" என்பது பியூட்டேனின் அயோடோ வழிப்பொருளாக கிடைக்கும் கரிம வேதியியல் சேர்மமாகும்.இதனுடைய மூலக்கூற்று வாய்ப்பாடு CHI ஆகும். இச்சேர்மம் ஓர் ஆல்க்கைலேற்றம் செய்யும் முகவராகப் பயன்படுத்தப்படுகிறது.


</doc>
<doc id="265878" url="https://ta.wikipedia.org/wiki?curid=265878" title="அசெட்டைல் புளோரைடு">
அசெட்டைல் புளோரைடு

அசெட்டைல் புளோரைடு "(Acetyl fluoride )" என்பது CHFO என்ற மூலக்கூற்று வாய்ப்பாடு கொண்ட ஓர் அசைல் ஆலைடுச் சேர்மம் ஆகும்

அசிட்டிக் நீரிலியுடன் ஐதரசன் புளோரைடைச் சேர்த்து வினைப்படுத்தும் போது நிகழும் தொகுப்பு வினையில் உடன் விளை பொருளாக அசெட்டைல் புளோரைடு தோன்றுகிறது 



</doc>
<doc id="265884" url="https://ta.wikipedia.org/wiki?curid=265884" title="முதலாம் குமாரகுப்தன்">
முதலாம் குமாரகுப்தன்

முதலாம் குமாரகுப்தன் என்பவன் குப்தப் பேரரசனாவான். இவனுக்கு சக்ராதித்யா என்ற பெயரும் இருந்தது இவர் கிபி 415-455 வரை பதவியில் இருந்தார். இவர் இவருக்கு முன்னர் ஆட்சியில் இருந்த இரண்டாம் சந்திரகுப்தர், துருவதேவி ஆகியோரின் மகனாவார். 

ஒரு வல்லமையுள்ள ஆட்சியாளனாக இருந்த இப்பேரரசர், வங்காளத்திலிருந்து கத்தியவார் வரையும், இமயத்திலிருந்து நர்மதா வரையும் பரந்திருந்த பெரிய பேரரசைப் பாதுகாத்து வந்தார். இவர் ஏறத்தாழ 40 ஆண்டுகள் திறமையாக ஆட்சி செய்தார். எனினும், இவரது ஆட்சியின் இறுத்திப் பகுதி சிறப்பாக அமையவில்லை. மத்திய இந்தியாவைச் சேர்ந்த புஷ்யமித்திர சுங்கன் என்பவன் நடத்திய கலகங்களும், வெள்ளை ஹூணர்களின் ஆக்கிரமிப்புக்களும், குப்தப் பேரரசுக்கு பிரச்சினைகளை உண்டாக்கின. ஆனால், குமாரகுப்தர், இவ்விரு பகுதியினரையும் தோற்கடித்துத் தனது வெற்றியைக் கொண்டாடுமுகமாக அசுவமேத வேள்வியை நடத்தினார். 

இவர், தனது பெயரைக்கொண்ட குமரக் கடவுளின் உருவம் பொறித்த புதிய நாணயங்களை வெளியிட்டார். இவரைப் பற்றிய குறிப்புகள் ஜூனாகத் பாறைகளில் எழுதப்பட்டுள்ளன.

முதலாம் குமாரகுப்தர் நாளந்தாவில் பௌத்த சமயம் மற்றும் அறிவியல் போன்ற கல்விகளைப் பயில நாளந்தா பல்கலைக்கழகத்தை நிறுவினார். தற்போது நாளாந்தா பல்கலைக்கழகத்தை, யுனெஸ்கோ நிறுவனத்தால் 15 சூலை 2016-இல் உலகப்பாரம்பரியக் களக்களில் ஒன்றாக அறிவிக்கப்பட்டுள்ளது. 



</doc>
<doc id="265887" url="https://ta.wikipedia.org/wiki?curid=265887" title="அல்லைல் அயோடைடு">
அல்லைல் அயோடைடு

அல்லைல் அயோடைடு அல்லது 3 அயோடோ புரொப்பீன் "(Allyl iodide (3-iodopropene)" என்பது C3H5I என்ற மூலக்கூற்று வாய்ப்பாடு கொண்ட ஓரு கரிம ஆலைடு வகைச் சேர்மமாகும். ஆல்க்கைல் 2 பைர்ரோலிடன்கள், சார்பிக் அமில எசுத்தர்கள் 5,5-disubstituted barbituric acids, 5,5- இல் இருபதிலீடு செய்யப்பட்ட பார்பிட்யூரிக் அமிலங்கள் மற்றும் கரிமவுலோக வினையூக்கிகள் போன்ற கரிமச் சேர்மங்களைத் தயாரிக்க இச்சேர்மமானது பயன்படுகிறது. மெத்தில் அயோடைடை முப்பீனைல் பாசுபைட்டுடன் சேர்த்து, அல்லைல் ஆலைடுகளின் மீதான பிங்கெல்சிடெய்ன் வினையின் மூலம் அல்லது தனிமநிலை பாசுபரசு மற்றும் அயோடின் ஆகியன கிளிசரால் உடன் ஈடுபடும் வினை போன்ற வழிமுறைகளில் அல்லைல் அயோடைடு தொகுப்பு முறையில் தயாரிக்கப்படுகிறது. எக்சேனில் கரைந்துள்ள அல்லைல் அயோடைடை −5 ° செல்சியசு வெப்பநிலையில் உறைநிலையில் , சிதைவடைந்து அயோடினை வெளியிடுவதற்கு முன்புவரை மூன்று மாதங்களுக்கு வைத்திருக்கலாம்



</doc>
<doc id="265889" url="https://ta.wikipedia.org/wiki?curid=265889" title="தொல்புரம்">
தொல்புரம்

தொல்புரம், இலங்கையின் யாழ்ப்பாண மாவட்டத்தில் உள்ள வலிகாமம் மேற்குப் பிரதேசச் செயலாளர் பிரிவுக்குள் அடங்கியுள்ள ஒரு ஊர் ஆகும். இவ்வூர் தொல்புரம் கிழக்கு, தொல்புரம் மத்தி, தொல்புரம் மேற்கு என மூன்று பிரிவுகளாக உள்ளது. யாழ்ப்பாணம்-மானிப்பாய்-காரைநகர் வீதியில் சித்தன்கேணி, சுழிபுரம் ஆகிய ஊர்களுக்கு இடையே அமைந்துள்ள இவ்வூர் யாழ்ப்பாண நகரில் இருந்து ஏறத்தாழ 15.5 கிமீ தொலைவில் உள்ளது. இவ்வூருக்கு வடக்கில் சுழிபுரம், பண்ணாகம் ஆகிய ஊர்களும், கிழக்கில் சித்தன்கேணி, வட்டுக்கோட்டை ஆகிய ஊர்களும், தெற்கில் மூளாயும், மேற்கில் சுழிபுரமும் உள்ளன.

தொல்புரத்தில் இரண்டு அரசுப் பாடசாலைகள் உள்ளன. தொல்புரம் மத்தியில் தொல்புரம் அமெரிக்க மிசன் தமிழ்க் கலவன் பாடசாலை அமைந்துள்ளது. இங்கே தற்போது ஒன்று முதல் ஐந்தாம் வகுப்பு வரை உள்ளன. தொல்புரம் கிழக்கில் தொல்புரம் விக்கினேஸ்வரா பாடசாலை உள்ளது. இப்பாடசாலையில் முதலாம் ஆண்டு முதல் 11 ஆம் ஆண்டுவரையான வகுப்புக்கள் உள்ளன.

இங்கு அமைந்துள்ள கோயில்களுள் தொல்புரம், வழக்கம்பரை அம்மன் கோயில் முக்கியமானது. அத்துடன், தொல்புரம்கொட்டடியம்பதி ஆதி முத்துமாாி அம்மன் கோயில், தொல்புரம் பத்தணைக்கேணியடி ஞான வைரவர் கோயில்தொல்புரம் பூதராசி அம்மன் கோயில், என்பனவும் இவ்வூரில் உள்ளன.



</doc>
<doc id="265890" url="https://ta.wikipedia.org/wiki?curid=265890" title="கோல்கர்">
கோல்கர்

கோல்கர் என்னும் கட்டிடம், இந்திய மாநிலமான பீகாரின் பட்னாவில் காந்தி மைதானத்தின் மேற்கில் அமைந்துள்ளது. இந்த குதிரை 1786ஆம் ஆண்டில் கேப்டன் ஜான் கர்ஸ்டின் என்பவர் கட்டினார். கோல்கர் என்ற சொல்லுக்கு வட்ட வடிவிலான வீடு என்று பொருள்.

1770ஆம் ஆண்டில் ஏற்பட்ட பஞ்சத்தால் வங்காளம், பீகார், வங்காளதேசம் ஆகிய பகுதிகளில் ஏறத்தாழ ஒரு கோடி மக்கள் இறந்தனர். அப்போதைய இந்தியத் தலைமை ஆளுநரான வாரன் ஹேஸ்டிங்ஸ் என்பவரின் உத்தரவால் இந்த கட்டிடம் கட்டப்பட்டது. இதில் பிரிட்டிஷ் இராணுவத்துக்கு தேவையான தானியங்கள் சேர்த்து வைக்கப்பட்டன. இதை ஈஸ்ட் இந்தியா கம்பெனியைச் சேர்ந்த கேப்டன் ஜான் கர்ஸ்டின் என்பவர் கட்டினார். இதில் 140000 டன்கள் எடையுள்ள பொருட்களை சேர்த்து வைக்கலாம்.

இந்தக் கட்டிடத்தை 2002ஆம் ஆண்டில் மேம்படுத்தியது பீகார் மாநில அரசு.


</doc>
<doc id="265892" url="https://ta.wikipedia.org/wiki?curid=265892" title="சட்ட அமலாக்க முகமை">
சட்ட அமலாக்க முகமை

வட அமெரிக்க பகுதிகளில் ஒரு சட்ட அமலாக்க முகமை ("Law Enforcement Agency") என்றால், சட்டங்களை நடப்பிலாக்க அல்லது அமலாக்கம் செய்வதற்கானப் பொறுப்பு வகிக்கும் ஓர் அரசு முகமையாகும்.

வட அமெரிக்காவிற்கு வெளியில், இது போன்ற அமைப்புகள் பொதுவாக காவல் சேவைகள் என அழைக்கப்படுகிறது. வட அமெரிக்காவில், இதில் சில சேவைகள் காவல் என்றும், மற்றவை ஷெரிஃப் அலுவல் அல்லது ஷெரிஃப் துறை (Sheriff office/Department), அதாவது வட்டார காவலிற்கான தனித்துறை, எனவும் அறியப்படுகிறது. அதேவேளையில் அமெரிக்க ஒன்றிய நாடுகளில் விசாரனை காவல் சேவை பிரிவு பரவலாக ப்யுரோ என அழைக்கப்படுகிறது. உதாரணமாக "ஃபெடரல் ப்யுரோ ஓஃப் இன்வெஸ்டிகேஷன்"


</doc>
<doc id="265893" url="https://ta.wikipedia.org/wiki?curid=265893" title="குஜராத் விரைவுவண்டி">
குஜராத் விரைவுவண்டி

19011/19012 குஜராத் விரைவுவண்டி என்னும் விரைவுவண்டி, இந்திய இரயில்வேயின் நிர்வாகத்துக்கு உட்பட்டு இயக்கப்படுகிறது. இது மும்பை சென்ட்ரலில் இருந்து அகமதாபாத்துக்கு வந்து, மீண்டு சென்ட்ரலை சென்றடையும்

19011 குஜராத் விரைவுவண்டி, ஒவ்வொரு நாளும் 5:45 மணிக்கு மும்பை சென்ட்ரலில் இருந்து கிளம்பி, அதே நாளில் 14:55 மணிக்கு அகமதாபாத்தை வந்தடையும்.

19012 குஜராத் விரைவுவண்டி, ஒவ்வொரு நாளும் 7:00 மணிக்கு அகமதாபாத் சந்திப்பில் இருந்து கிளம்பி, அதே நாளில் 16:25 மணிக்கு மும்பை சென்ட்ரலை வந்தடையும்.


</doc>
<doc id="265895" url="https://ta.wikipedia.org/wiki?curid=265895" title="எத்தில் அயோடைடு">
எத்தில் அயோடைடு

எத்தில் அயோடைடு "(Ethyl iodide)" என்பது CHI என்ற மூலக்கூற்று வாய்ப்பாடு கொண்ட நிறமற்ற வேதியியல் சேர்மமாகும். இச்சேர்மம் அயோடோ மீத்தேன் என்றும் அழைக்கப்படுகிறது. எத்தனாலுடன் அயோடின் மற்றும் பாசுபரசு சேர்த்து சூடுபடுத்தும் போது எத்தில் அயோடைடு உருவாகிறது. காற்றில் படும்போது குறிப்பாக ஒளியால் பாதிக்கப்பட்டு கரைந்துள்ள அயோடின் காரணமாக மஞ்சள் அல்லது சிவப்பு நிறமாக மாறுகிறது. ஐதரயோடிக் அமிலம் மற்றும் எத்தனால் வினைபுரியும் போதும் காய்ச்சி வடித்து எத்தில் அயோடைடு தயாரிக்கலாம். செப்புத் துகளில் சேமித்து வைத்தால் மட்டுமே விரைவாகச் சிதைவடைவதில் இருந்து எத்தில் அயோடைடை பாதுகாக்க முடியும். இவ்வாறான முறையும் கூட ஓராண்டு வரைதான் பலன்தரும் என்பது கவனிக்கத் தக்கதாகும்.

ஏனெனில் அயோடைடு நல்ல விடுபடும் குழுவாகும், மற்றும் எத்தில் அயோடைடு ஒரு வலிமையான எத்திலேற்றும் முகவராகக் செயல்படக் கூடியச் சேர்மமாகும். ஐதரசனை தனி உறுப்பாக வழங்கும வேதிப் பொருளாகவும் இது பயன்படுத்தப்படுகிறது.

சிவப்பு பாசுபரசு, எத்தனால், மற்றும் அயோடின் ஆகியன வினைபுரிவதால் எத்தில் அயோடைடு தயாரிக்கப்படுகிறது. தனிநிலை எத்தனாலும் அயோடின் பொடியும் எத்தனாலில் கரைந்து இச்செயல் முறையில் பயன்படுத்தப்படுகின்றன. செயல்முறை நிகழும் போது வெப்பநிலை கட்டுப்படுத்தப்படுகிறது. நிலைப்புத்தன்மையற்றது என்ற காரணத்தினால் பாசுபரசு முக்குளோரைடு அவ்விடத்திலேயே தயாரித்துக் கொள்ளப்படுகிறது 

மாசு கலந்து உருவாகும் இக்கலவை காய்ச்சி வடித்தல் முறையில் தூய்மைப்படுத்தப்படுகிறது.


</doc>
<doc id="265897" url="https://ta.wikipedia.org/wiki?curid=265897" title="தனித்த பகுதி (அமெரிக்கா)">
தனித்த பகுதி (அமெரிக்கா)

தனித்தப் பகுதிகள் ("insular area") எனப்படுவன ஐக்கிய அமெரிக்க நாட்டின் ஐம்பது மாநிலங்களிலோ அமெரிக்க கூட்டரசு மாவட்டம் வாசிங்டன், டி. சி.யிலோ இல்லாத அமெரிக்க நிலப்பகுதிகள் ஆகும். இவை இலத்தீன் சொல்லான "இன்சுலா" ("தீவு") என்பதைக் கொண்டு ஆங்கில மொழியில் "இன்சுலர்" பகுதிகள் என அங்கு குறிப்பிடப்படுகின்றன. இவை ஒருகாலத்தில் போர்ப் பிரிவின் தனித்தப்பகுதி விவகாரத்துறையால் நிர்வகிக்கப்பட்டு வந்தன; இன்று கூட்டரசின் உள்துறையின் கீழ் தனித்தப் பகுதிகள் விவகார அலுவலகத்தால் நிர்வகிக்கப்படுகின்றன.


</doc>
<doc id="265898" url="https://ta.wikipedia.org/wiki?curid=265898" title="ஊசிமுறி">
ஊசிமுறி

ஊசிமுறி என்பது ஒரு தொகைச்சொல். ஊசியும் முறியும் என்பது இதன் விரி. ஊசி என்பது எழுத்தாணி. முறி என்பது எழுதும் ஓலை. ஒரு பாடலை எழுதும்போது அது முடிவதற்குள் இடையிலே ஊசி முறிந்துபோன பாடல் ஒன்றுக்கு ஊசிமுறி என்னும் பெயர் சூட்டப்பட்டுள்ளது. இதனைப் பாடியவர் கம்பர் காலத்து இடைக்காடர். இடைக்காடனார், இடைக்காட்டுச் சித்தர் ஆகிய புலவர்கள் வேறு. 
<poem>ஆற்றங்கரையி னருகிருக்கு மாமரத்திற்
காக்கை யிருந்து கககவெனக் - காக்கைதனை
எய்யக் கோலில்லாமல் … என்றானே
வையக் கோனாரின் மகன். <ref>தனிப்பாடல் திரட்டு, பக்கம் 45-54 (பாடல் 60) </poem>

<poem>ஆற்றங் கரையி னருகிருக்கு மாமரத்திற்
காக்கை யிருந்து கககவெனக் - காக்கைதனை
எய்யக்கோல் இல்லாமல்</poem>

என்று எழுதியதும் அவரது எழுத்தாணி முறிந்துவிட்டது. முறிந்தபோது எழுதிய சொல் நமக்குக் கிடைக்கவில்லை.
<poem>என்றானே
வையக் கோனாரின் மகன். </poem>

என்று வரும் அதன் தொடர்ச்சி கிடைத்துள்ளது. 
ஆற்றங்கரையில் மாமரம் ஒன்று இருந்தது. அதில் காக்கை ஒன்று இருந்துகொண்டு ‘க க க’ என்று கரைந்தது. மாடு மேய்க்கும் கோனார் ஒருவரின் மகன் அதனைக் குறிவைத்து எய்து அடித்து வீழ்த்த எண்ணினான். கோல் கிடைக்கவில்லை. (எழுத்தாணி முறிவு)
காக்கை - எமன்
க க க எனல் – எமன் கொக்கரிக்கும் ஒலி
வையக் கோனார் - நாடாளும் அரசன்
நாடாளும் அரசன் ஒருவன் தன்னைக் கொல்லவந்த எமனைக் கொல்ல விரும்பினான். அதற்குக் கருவிக்கோல் கிடைக்கவில்லை. சாவைத் தவிர்க்க முடியாது என்பது கருத்து. 


</doc>
<doc id="265905" url="https://ta.wikipedia.org/wiki?curid=265905" title="மதேபுரா மாவட்டம்">
மதேபுரா மாவட்டம்

மதேபுரா மாவட்டம் என்னும் மாவட்டம், இந்திய மாநிலமான பிகாரின் மாவட்டங்களில் ஒன்று.. இதன் தலைமையகம் மதேபுராவில் உள்ளது.

2006ஆம் ஆண்டில், மத்திய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான மத்திய அரசின் நிதியைப் பெறுகிறது.


</doc>
<doc id="265908" url="https://ta.wikipedia.org/wiki?curid=265908" title="சைப்பேன்">
சைப்பேன்

சைப்பேன் ("Saipan", ) அமைதிப் பெருங்கடலின் மேற்குப் பகுதியில் அமெரிக்க தனித்த பொதுநலவாயமான வடக்கு மரியானாத் தீவுகளில் மிகப் பெரியத் தீவாகும். 2010ஆம் ஆண்டு மக்கள்தொகை கணக்கெடுப்பின்படி சைப்பேனின் மக்கள்தொகை 48,220 ஆகும்.

பொதுநலவாயத்தின் அரசுமையம் இத்தீவின் "கேப்பிடல் ஹில்" என்ற சிற்றூரில் அமைந்துள்ளது. இத்தீவு முழுவதுமே ஒரே நகராட்சி கீழ் அமைந்துள்ளதால், பல நேரங்களில் சைப்பேனே பொதுநலவாயத்தின் தலைநகரமாக கருதப்படுகின்றது.

சைப்பேனின் சூன் 12, 2015 முதல் மேயராக டேவிட் எம். அபதங் பதவியில் உள்ளார்.


</doc>
<doc id="265911" url="https://ta.wikipedia.org/wiki?curid=265911" title="விளக்கெண்ணெய்">
விளக்கெண்ணெய்

விளக்கெண்ணெய் ("castor oil") என்பது ஆமணக்கு விதைகளில் ("ricinus communis") இருந்து எடுக்கப்படும் ஒரு தாவர எண்ணெய் ஆகும். இது பிற எண்ணெய்களை விட அடர்த்தி அதிகமாகக் காணப்படுகிறது. எனவே சற்று பிசுபிசுப்புடன் காணப்படும். இதன் கொதிநிலை , அடர்த்தி 961 கிகி/மீ. விளக்கெண்ணெய் குளிர்ச்சி தரக்கூடியது. மருத்துவப்பயன்கள் நிறைந்தது. பேதி மருந்தாகப் பயன்படுகிறது.

=வீடுகளில் விளக்கெண்ணெய் தயாரித்தல்=
எளியமுறையில் வீடுகளில் விளக்கெண்ணெய் தயாரிக்கப்படுகிறது. இதற்கு ஆமணக்கு விதைகளை வெயிலில் உலர்த்தி அவற்றை உரலில் இட்டு நன்கு இடிக்கவேண்டும். அது கிட்டத்தட்ட பசை போல இருக்கும். பின்னர் பானை ஒன்றில் தண்ணீர்விட்டு அடுப்பில் வைத்துக் கொதிக்க வைக்க வேண்டும். கொதித்த நீரில் இடித்துவைத்துள்ள ஆமணக்கைக் கொட்டிக் கிளர வேண்டும். அடுப்பை நிதானமாக எரிய விட வேண்டும். சிறிது நேரத்தில் எண்ணெய் மிதக்கும். அதனைச் சிறிது சிறிதாகக் கரண்டியால் முகந்து வேறு பாத்திரத்தில் சேகரிக்க வேண்டும். சேகரித்த எண்ணெயுடன் சிறிய அளவில் நீர்த்துளிகள் கலந்து இருக்கும். எனவே எண்ணெயை வாணலியில் விட்டுச் சூடாக்க வேண்டும். சலசல என்ற சத்தத்துடன் நீர் மெல்லமெல்ல வற்றும். நீர் முழுவதுமாக வற்றிபின் சத்தம் அடங்கிவிடும். இப்போது எண்ணெயை ஆற வைத்து வடிகட்டி எடுத்து புட்டிகளில் அடைத்துப் பயன்படுத்தலாம். இயற்கையான முறையில் கண்மை தயாரிக்கவும் விளக்கெண்ணெய் பயன்படுகிறது.

காட்டாமணக்கு செடிகளில் இருந்து பெருமளவில் எண்ணெய் எடுக்கப்பட்டு உயவு எண்ணெயாகவும் எரிபொருளாகவும் பயன்படுகிறது.


</doc>
<doc id="265913" url="https://ta.wikipedia.org/wiki?curid=265913" title="சிர்கார் விரைவுரயில்">
சிர்கார் விரைவுரயில்

சிர்கார் விரைவுவண்டி (Circar Express) இந்திய இரயில்வேயினால் இயக்கப்படும் ஒரு தினசரி ரயில் சேவையாகும். இது எழும்பூர் ரயில் நிலையத்தில் இருந்து காக்கிநாடா தொடருந்து நிலையம் வரை செயல்படுகிறது. இதன் வழித்தடத்தினில் உள்ள (ஆந்திரா) விஜயவாடாவினை கடந்து செல்வதன் மூலம் தனது இலக்கினை அடைகிறது. இது தவிர நெல்லூர், சீராலா, ராஜமுந்திரி ஆகியவை இதன் வழியினில் அமைந்த பிற முக்கிய நகரங்கள் ஆகும். தினசரி செயல்படும் இந்த ரயில்சேவை சுமார் 702 கிலோ மீட்டர் வரை பயணிக்கிறது.<ref name="17643/Circar Express"></ref>

சென்னை எழும்பூரிலிருந்து லாலாகுடாவின் WAP-7 இஞ்சின் மூலம் விஜயவாடா சந்திப்பு வரையிலும், விஜயவாடாவின் WDP-1 இஞ்சின் மூலம் விஜயவாடாவில் இருந்து காக்கிநாடா ரயில் நிலையம் வரையிலும் செயல்படுகிறது.

சிர்கார் விரைவு ரயில் தனது தண்டவாளத்தினை காச்சிகுடா - சென்னை எழும்பூர் விரைவுவண்டியுடன் (17652/17651) பகிர்ந்துள்ளது.

தினசரி செயல்படும் இந்த ரயில் சேவை மணிக்கு 43 கிலோ மீட்டர் வேகத்தில் செயல்படுகிறது.

இது சென்னை எழும்பூரில் இருந்து, காக்கிநாடா வரை செயல்படுகிறது. மணிக்கு சராசரியாக 43 கிலோ மீட்டர் வேகத்தில், சுமார் 700 கிலோ மீட்டர் தொலைவினை 16 மணி நேரங்களில் கடக்கிறது. இது இலக்குகளுக்கு இடைப்பட்ட 131 ரயில் நிறுத்தங்களில், 32 நிறுத்தங்களை மட்டுமே கொண்டிருக்கிறது. புறப்படும் நேரத்தில் சராசரியாக ஒரு நிமிடம் தாமதத்தினையும், சென்றடையும் நேரத்தில் சராசரியாக 52 நிமிடங்கள் தாமதத்தினையும் கொண்டுள்ளது.

இது காக்கிநாடாவில் இருந்து, சென்னை எழும்பூர் வரை செயல்படுகிறது. மணிக்கு சராசரியாக 44 கிலோ மீட்டர் வேகத்தில், சுமார் 700 கிலோ மீட்டர் தொலைவினை 15 மணி நேரம் மற்றும் 50 நிமிடங்களில் கடக்கிறது. இது இலக்குகளுக்கு இடைப்பட்ட 130 ரயில் நிறுத்தங்களில், 31 நிறுத்தங்களை மட்டுமே கொண்டிருக்கிறது. புறப்படும் நேரத்தில் சராசரியாக 2 நிமிடங்கள் தாமதத்தினையும், சென்றடையும் நேரத்தில் சராசரியாக 12 நிமிடங்கள் தாமதத்தினையும் கொண்டுள்ளது.


</doc>
<doc id="265918" url="https://ta.wikipedia.org/wiki?curid=265918" title="அறிஞர் அண்ணா அரசினர் கலைக்கல்லூரி, நாமக்கல்">
அறிஞர் அண்ணா அரசினர் கலைக்கல்லூரி, நாமக்கல்

அறிஞர் அண்ணா அரசினர் கலைக்கல்லூரி, நாமக்கல் இந்தியாவின் தமிழ்நாட்டில் நாமக்கல் மாவட்டத்தில் செயற்பட்டுவரும் தமிழக அரசின் கலைக் கல்லூரியாகும். இக்கல்லூரி 1968ஆம் ஆண்டில் தொடங்கப்பட்டது. தற்போது பெரியார் பல்கலைக்கழகத்தின் உறுப்புக் கல்லூரியாக செயற்பட்டு வருகிறது.





</doc>
<doc id="265921" url="https://ta.wikipedia.org/wiki?curid=265921" title="தேவேந்திரா பிசூ">
தேவேந்திரா பிசூ

தேவேந்திரா பிசூ ("Devendra Bishoo", பிறப்பு: 6 நவம்பர் 1985) கயானாவைச் சேர்ந்த மேற்கிந்தியத் துடுப்பாட்ட வீரர் ஆவார். இவர் இந்திய மரபுவழியைச் சேர்ந்தவர். இடச்சுழற்பந்து வீச்சாளரான இவர் மேற்கிந்தியத்தீவுகள் துடுப்பாட்ட அணிக்காகத் தனது முதலாவது பன்னாட்டுப் போட்டியை 2011 உலகக்கிண்ணப் போட்டிகளில் விளையாடினார்.




</doc>
<doc id="265928" url="https://ta.wikipedia.org/wiki?curid=265928" title="அகோம் பேரரசு">
அகோம் பேரரசு

அகோம் பேரரசு (Ahom kingdom) (ஆட்சிக் காலம்: 1228 - 1826), வடகிழக்கு இந்தியாவின், பிரம்மபுத்திரா ஆறு பாயும் தற்கால அசாம் பகுதியில், தில்லி சுல்தானகம், மொகலாயர் மற்றும் கிழக்கிந்திய கம்பெனி ஆட்சியின் போது 600 ஆண்டுகள் ஆட்சி புரிந்தது. இப்பேரரசை 1228இல் நிறுவியவர் சுகப்பா ஆவார். இப்பேரரசின் தலைநகராக ஜோர்கட் நகரம் விளங்கியது. வடகிழக்கு இந்தியாவில் காலூன்றிய இந்த முதல் இந்துப் பேரரசு. முதலாம் ஆங்கிலேய-பர்மிய போரின் முடிவில், இப்பேரரசு 1826இல் கிழக்கிந்திய கம்பெனி ஆட்சியுடன் இணைக்கப்பட்டது.




</doc>
<doc id="265930" url="https://ta.wikipedia.org/wiki?curid=265930" title="புதிய சகாப்தம்">
புதிய சகாப்தம்

புதிய சகாப்தம் 1985ஆம் ஆண்டில் விசு இயக்கத்தில் வெளியான ஒரு இந்தியத் தமிழ்த் திரைப்படமாகும். விஜயகாந்த், அம்பிகா, விசு ஆகியோர் முக்கிய கதாபாத்திரங்களில் நடித்திருந்தனர். கே. கோபிநாதன் தயாரித்த இத்திரைப்படத்திற்கு கங்கை அமரன் இசையமைத்திருந்தார். இத்திரைப்படம் 1985 மே 2 அன்று வெளியானது.


</doc>
<doc id="265931" url="https://ta.wikipedia.org/wiki?curid=265931" title="1630">
1630

1630 (MDCXXX) ஒரு செவ்வாய்க்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் வெள்ளிக்கிழமையில் ஆரம்பமான ஒரு சாதாரண ஆண்டாகும்.





</doc>
<doc id="265937" url="https://ta.wikipedia.org/wiki?curid=265937" title="நீங்க நல்லா இருக்கணும்">
நீங்க நல்லா இருக்கணும்

நீங்க நல்லா இருக்கணும் 1992ஆம் ஆண்டில் விசு இயக்கத்தில் வெளியான ஒரு இந்தியத் தமிழ்த் திரைப்படமாகும். நிழல்கள் ரவி, பானுப்ரியா, ஆகியோர் முக்கிய கதாபாத்திரங்களிலும், மனோரமா, சந்திரசேகர் ஆகியோர் துணைக் கதாப்பாத்திரத்திரங்களிலும் நடித்திருந்தனர். எம். எஸ். விசுவநாதன் இசையமைத்திருந்தார்.

மதுவினால் உண்டாகும் தீமைகளை சமுதாயத்திற்கு எடுத்துரைப்பதாக இத்திரைப்படம் அமைந்தது. இத்திரைப்படம் சிறந்த சமூக கருத்துடைய திரைப்படத்திற்கான தேசிய விருதினை வென்றது. அப்போதைய தமிழக முதல்வர் ஜெயலலிதா இப்படத்தில் தோன்றினார். இத்திரைப்படம் தமிழ்நாடு அரசு நிதியுதவி அளித்த முதல் திரைப்படமாகும்.


</doc>
<doc id="265938" url="https://ta.wikipedia.org/wiki?curid=265938" title="கோபால்ட்(II) ஆக்சைடு">
கோபால்ட்(II) ஆக்சைடு

கோபால்ட்(II) ஆக்சைடு "(Cobalt(II) oxide or cobalt monoxide)" என்பது CoO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சிவப்பு ஆலிவ் பச்சை படிகங்களாக அல்லது சாம்பல் அல்லது கருப்பு தூளாக இச்சேர்மம் தோற்றமளிக்கிறது . பீங்கான் தொழிலில் நீலநிறப் பளிங்கை உருவாக்கும் கூட்டுப்பொருளாகவும் மிளிரியாகவும் வேதித் தொழிற்சாலைகளில் கோபால்ட்(II) உப்புகளைத் தயாரிக்கவும் பயன்படுத்தப்படுகிறது.

அணிக்கோவை மாறிலி மதிப்பு 4.2615 Å உள்ள பெரிகிளாசு (பாறை உப்பு) அமைப்பை கோபால்ட்(II) ஆக்சைடு படிகங்கள் ஏற்றுள்ளன.

16°செல்சியசு வெப்பநிலைக்குக் கீழ் எதிரயகாந்தப்பொருளாக உள்ளது. 

950° செல்சியசு வெப்பநிலையில் கோபால்ட் (II,III) ஆக்சைடு சிதைவடைந்து கோபால்ட்(II) ஆக்சைடாக மாறுகிறது.:
வர்த்தகரீதியாக கிடைத்தாலும் கோபால்ட்(II) ஆக்சைடு ஆய்வகங்களிலும் கோபால்ட்(II) குளோரைடு கரைசலை மின்னாற்பகுப்பு முறையில் தயாரிக்கிறார்கள்

CoCl + HO → CoO + H + Cl.

கோபால்ட் ஐதராக்சைடை வெப்ப நீர்நீக்கம் செய்து பின்னர் வீழ்படிவாக்கும் முறையிலும் கோபால்ட்(II) ஆக்சைடை தயாரிக்கப்படுகிறது.

கோபால்ட்(II) ஆக்சைடு கனிம அமிலங்களுடன் வினைபுரிந்து தொடர்புடைய கோபால்ட் உப்புகளை உருவாக்குகிறது. 
பல நூற்றாண்டுகளாக மட்பாண்டத் தொழிலில் வண்ணமூட்டும் முகவராகக் கோபால்ட்(II) ஆக்சைடு பயன்படுத்தப்படுகிறது. இக்கூட்டுப்பொருள் ஆழ்ந்த நீல நிறத்தை (கோபால்ட் நீலம்) வழங்குகிறது. கோபால்ட்(II) ஆக்சைடின் பட்டை இடைவெளி சுமார் 2.4 எலக்ட்ரான் வோல்ட் ஆகும் கோபால்ட் நீலக் கண்ணாடிகளிலும் இது பயன்படுத்தப்படுகிறது. 


</doc>
<doc id="265940" url="https://ta.wikipedia.org/wiki?curid=265940" title="இலங்கையின் உலக அழகி">
இலங்கையின் உலக அழகி

இலங்கையின் உலக அழகி ("Miss World Sri Lanka") என்பது தேர்வு செய்யப்பட்ட நாடுகளின் பிரதிநிதிகளிடையே நடத்தப்படும் உலக அழகிப் போட்டியில் பங்குபெறத் தகுதியாகும் இலங்கை அழகியைத் தெரிவு செய்ய இலங்கையில் நடத்தப்படும் அழகிப் போட்டியாகும்.

இது உலக அழகிப் போட்டியில் இலங்கையை பிரதிநிதித்துவப்படுத்தும் பெண்களின் பட்டியல் ஆகும்:



</doc>
<doc id="265941" url="https://ta.wikipedia.org/wiki?curid=265941" title="ஆகத்தா">
ஆகத்தா

ஆகத்தா(கி.பி.231 – கி.பி.251) என்பவள் கிறிஸ்தவ புனிதை மற்றும் கன்னி மறைசாட்சி ஆவாள். அவளது நினைவு தினம் பிப்ரவரி 5 ஆகும். ஆகத்தா சிசிலியிலுள்ள கேற்றனியாவில் பிறந்தார். சுமார் கி.பி. 251-ல் மறைசாட்சியாக உயிர்நீத்தார். 


</doc>
<doc id="265942" url="https://ta.wikipedia.org/wiki?curid=265942" title="பர்மாவில் பிரித்தானிய ஆட்சி">
பர்மாவில் பிரித்தானிய ஆட்சி

பர்மாவில் பிரித்தானிய ஆட்சி (British rule in Burma) (ஆட்சி காலம்: 1824 - 1948), பர்மாவில் வணிகம் செய்ய வந்த பிரித்தானியர்கள், சிறிது சிறிதாக பர்மாவின் நிலப்பரப்புகளை ஆக்கிரமிப்பு செய்து கொண்டே, 1824 - 1886 கால கட்டத்தில் நடந்த மூன்று ஆங்கிலேய-பர்மியப் போர்கள் மூலம், கிழக்கிந்திய கம்பெனி ஆட்சியாளர்களாலும், பின்னர் பிரித்தானிய இந்திய ஆட்சியாளர்களும் பர்மாவின் பெரும் பகுதிகளை ஆக்கிரமித்துக் கொண்டது.





1865க்கு பின்னர் நிர்வாக வசதிக்காக அடியிற்கண்டவாறு பிரிக்கப்பட்டது:

1937ஆம் ஆண்டு முதல், நிர்வாக வசதிக்காக பிரிட்டிஷ் இந்தியாவிருந்து பர்மாவை தனியாக பிரித்து பிரிட்டிஷ் துணைநிலை ஆளுனர் கட்டுப்பாட்டின் கீழ் பர்மாவை பிரித்தானிய இந்திய அரசினர் ஆண்டனர். பிரித்தானிய சட்ட திட்டங்களின் அடிப்படையில், மக்களால் தேர்தல் முறையில் தேர்ந்தெடுக்கப்பட்ட உறுப்பினர்களைக் கொண்ட, வரையறுக்கப்பட்ட அதிகாரங்களுடன் பர்மிய நாடளுமன்ற பேரரவை அமைக்கப்பட்டது. பர்மாவின் முதல் பிரதமராக தேர்ந்தெடுக்கப்பட்ட பா மௌவை 1939ஆம் ஆண்டில் யு ஷா வெளியேற்றி ஆட்சியை கைப்பற்றி, பிரித்தானியர்களால் கைது செய்யப்படும் வரை, 19 சனவரி 1942 முடிய பதவியில் இருந்தார்.

இரண்டாம் உலகப் போரின் துவக்கத்தில் 1942இல் பர்மாவை, பிரித்தானியரிடமிருந்து, ஜப்பானிய இராணுவம் கைப்பற்றி 1945ஆம் ஆண்டு வரை தன் கட்டுக்குள் வைத்திருந்தது. பர்மா அரசின் தலைநகராக ரங்கூன் நகரம் விளங்கியது. இரண்டாம் உலகப் போரின் இறுதியில் 1945இல் பிரித்தானிய இராணுவம் மீண்டும் பர்மாவை ஜப்பானிடமிருந்து கைப்பற்றியது.

பர்மிய பிரித்தானிய அரசுக்கு எதிராக, இராணுவ அதிகாரியும், அரசியல்வாதியுமான ஆங் சான் பர்மாவின் விடுதலைக்கு பாடுபட்டவர். 26 டிசம்பர் 1942இல் பர்மா புரட்சி இராணுவத்தை உருவாக்கியவர். 4 சனவரி 1948 அன்று பர்மா விடுதலை அடைதற்கு அடைவதற்கு ஆறு மாதங்களுக்கு முன்னர் 
19 சூலை 1947இல் படுகொலை செய்யப்பட்டார்.





</doc>
<doc id="265945" url="https://ta.wikipedia.org/wiki?curid=265945" title="சமஸ்திபூர் மாவட்டம்">
சமஸ்திபூர் மாவட்டம்

சமஸ்திபூர் மாவட்டம், இந்திய மாநிலமான பீகாரின் மாவட்டங்களில் ஒன்று. இதன் தலைமையகம் சமஸ்திபூரில் உள்ளது. இந்த மாவட்டம் 2904 km² பரப்பளவில் அமைந்துள்ளது. இங்கு 27,16,929 மக்கள் வசிக்கின்றனர்.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பிந்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பிந்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.

இந்த மாவட்டம் சமஸ்தீபூர், உஜியார்பூர் ஆகிய மக்களவைத் தொகுதிகளுக்கு உட்பட்டது.



</doc>
<doc id="265948" url="https://ta.wikipedia.org/wiki?curid=265948" title="சிறுப்பிட்டி">
சிறுப்பிட்டி

சிறுப்பிட்டி, இலங்கையின் யாழ்ப்பாண மாவட்டத்தில் வலிகாமம் கிழக்குப் பிரதேசச் செயலாளர் பிரிவுக்குள் அடங்கியுள்ள ஒரு ஊராகும். யாழ்ப்பாணம்-பருத்தித்துறை வீதியில் நீர்வேலிக்கும், புத்தூருக்கும் இடையில் அமைந்துள்ள இந்த ஊர் யாழ்ப்பாணத்தில் இருந்து ஏறத்தாழ 14 கிமீ தொலைவில் உள்ளது. இவ்வூர், சிறுப்பிட்டி வடக்கு, சிறுப்பிட்டி தெற்கு, சிறுப்பிட்டி மேற்கு, சிறுப்பிட்டி கிழக்கு, சிறுப்பிட்டி மத்தி என ஐந்து பிரிவுகளாகப் பிரிக்கப்பட்டுள்ளது. இவ்வூரைச் சுற்றி புத்தூர், அச்செழு, ஈவினை, நீர்வேலி ஆகிய ஊர்கள் உள்ளன.

சிறுப்பிட்டியில் சிறுப்பிட்டி இந்து தமிழ்க் கலவன் பாடசாலை, சிறுப்பிட்டி அரசாங்க தமிழ்க் கலவன் பாடசாலை என இரண்டு அரசாங்கப் பாடசாலைகள் உள்ளன.

சிறுப்பிட்டி வடக்கு இலுப்பையடி அம்மன் கோயில், சிறுப்பிட்டி மேற்கு ஞானவைரவர் ஆலயம், செல்லப்பிள்ளையார் கோயில், காத்தவராயன் கோயில் என்பன இவ்வூரில் உள்ள கோயில்களுட் சில.




</doc>
<doc id="265949" url="https://ta.wikipedia.org/wiki?curid=265949" title="மதுபனி மாவட்டம்">
மதுபனி மாவட்டம்

மதுபனி மாவட்டம், இந்திய மாநிலமான பீகாரின் மாவட்டங்களில் ஒன்று. இதன் தலைமையகம் மதுபனியில் உள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.

இந்த மாவட்டம் மதுபனி, ஜஞ்சார்பூர் ஆகிய மக்களவைத் தொகுதிகளுக்கு உட்பட்டது. இந்த மாவட்டத்தை பீகாரின் சட்டமன்றத்துக்கு ஹர்லாக்கி, பேனிபட்டி, கஜவுலி, பாபூபரி, பிஸ்பீ, மதுபனி, ராஜ்நகர், ஜஞ்சார்பூர், புல்பராஸ், லவுகஹா ஆகிய சட்டமன்றத் தொகுதிகளாகப் பிரித்துள்ளனர்.



</doc>
<doc id="265957" url="https://ta.wikipedia.org/wiki?curid=265957" title="கோமுகி அணை">
கோமுகி அணை

கோமுகி அணை (Gomukhi dam) தமிழ்நாடு மாநிலம், விழுப்புரம் மாவட்டத்தில் கள்ளக்குறிச்சி அருகேயுள்ள கச்சிராயபாளையம் என்ற ஊரிலிருந்து சுமார் 3 கி.மீ தூரத்தில் அமைந்துள்ள ஓர்அணையாகும்.

கல்வராயன்மலை அடிவாரத்தில் அமைந்துள்ளது, கோமுகி அணை. காமராஜர் முதல்வராக இருந்த 1963 ஆம் ஆண்டில் இந்த அணை கட்டும் பணி தொடங்கி, பக்தவத்சலம் முதல்வராக இருந்த பொழுது நவம்பர் 23, 1965ஆம் ஆண்டில் முடிந்து பயன்பாட்டுக்கு வந்தது. கல்வராயன் மலைப் பகுதியில் பெய்யும் மழைநீர் முழுவதும் கல்படை, பொட்டியம், மல்லிகைப்பொடி, பரங்கிநத்தம் ஆகிய ஆறுகளின் வழியாக இந்த அணைக்கு வருகிறது. 360 ஹெக்டேர் நீர்ப்பரப்பு கொண்ட இந்த அணை மூலம் 50-க்கும் மேற்பட்ட கிராமங்களைச் சேர்ந்த 2,024.29 ஹெக்டர் விளைநிலங்கள் பாசன வசதி பெறுகின்றன. இதற்காக அணையில் இருந்து 8,917 மீட்டர் தூரத்துக்கு கால்வாய் செல்கிறது. கோமுகி அணையின் மொத்த கொள்ளளவு 46 அடியாகும். 

சுற்றுலா பயணிகளை கவரும் வகையில் குதிரை மீதமர்ந்து நேரு சவாரி செய்யும் சிலை, குறள் எழுதும் திருவள்ளுவர் சிலை, சிவபெருமான் சிலை, காளை மாடு, உழைப்பாளி சிலைகள், கண்கவர் விளக்குகள், காட்சி மேடைகள் இருக்கின்றது. அருகில் பூங்கா ஒன்று அமைந்துள்ளது. கல்வராயன் மலைக்கு சுற்றுலா செல்பவர்கள் கோமுகி அணையையும் ரசித்துவிட்டு செல்லலாம். கல்வராயன்மலையில் உள்ள பெரியார் அருவி, மேகம் அருவி, வெள்ளி அருவிகளை காண்பதற்காக வரும் சுற்றுலாப் பயணிகள் கோமுகி அணைக்கும் வந்து செல்கின்றனர்.



</doc>
<doc id="265959" url="https://ta.wikipedia.org/wiki?curid=265959" title="செயல்வழிக்கற்றல் முறை">
செயல்வழிக்கற்றல் முறை

செயல்பாட்டு வழி கற்றல்(Activity Based Learning அல்லது ABL) என்பது ஒரு கற்றல் கற்பித்தல் முறையாகும். இம்முறையை பயன்படுத்தி குழந்தைகளுக்கு செயல்பாடுகள் மூலமாக கல்வி கற்பிக்க முடியும்.

பிரித்தானிய நாட்டை சேர்ந்த டேவிட் ஹார்ஸ்பர்க் என்பவர், இரண்டாம் உலகப் போர் நடந்து கொண்டிருந்த சமயத்தில் இந்தியா வந்து தங்க நேரிட்டது. அப்போது செயல்பாட்டு வழி கற்றல் முறையைத் துவக்கினார். அவர் ஒரு புதுமையான சிந்தனையாளராகவும், கவர்ந்திழுக்கும் தலைவராகவும் இருந்தார். கோலார் மாவட்டத்தில் 7-ஏக்கர் (28,000 சதுரமீட்டர்) அளவில் நீல் பாக் பள்ளியை துவக்கி, செயல்பாட்டு வழி கற்றல் முறைக்கு அடித்தளமிட்டார். தமிழ்நாட்டில் செயல்பாட்டு வழி கற்றல் 2003ம் ஆண்டு சென்னைப் பள்ளிகளில் முதலாம், இரண்டாம் வகுப்புகளுக்கு துவக்கப்பட்டு பின்பு மாநிலம் முழுவதும் உள்ள அரசுப்பள்ளிகளிலும் அரசு உதவி பெறும் பள்ளிகளிலும் ஒன்று முதல் நான்காம் வகுப்பு வரையிலும் பின்பற்றப்பட்டுவருகிறது.

செயல்வழிக் கற்றலுக்கு சில வழிமுறைகள் பின்பற்றப்படுகின்றன. 
ஒவ்வொரு பாடப்பிரிவின் கருத்தும், திறனும் மைல்கல்களாகப் பிரிக்கப்பட்டு, ஏணிப்படிகளைப் போல அமைக்கப்படுகின்றன. மாணவர்கள் தாங்களே கற்றல் செயலில் ஈடுபடும் வகையில் ஒவ்வொரு மைல்கல்லும் அமைக்கப்பட்டுள்ளன.

பாடப் புத்தகத்திற்குப் பதிலாகப் படங்களும் சொற்களும் கொண்ட அட்டைகள் பயன்படுத்தப்படுகின்றன. பாடக்கருத்துகள் அனைத்தும் அட்டைகளில் அச்சிடப்பட்டிருக்கும். இதில் கற்றல் அட்டைகள், குழு அட்டைகள் என இரண்டு வகை உண்டு.
ஒவ்வொரு சின்னத்திற்கும் ஒரு செயல்பாடு என்ற அடிப்படையில் அமைக்கப்பட்டுள்ளது. அனைத்து பாடத்திற்கும் பொதுவான சின்னமும், பாடவாரியாக தனித்தனிச்சின்னமும் உள்ளது. மாணவர்கள் முதலில் தாங்கள் கற்க வேண்டிய பாடப்பகுதியை ஏணிப்படியில் பார்த்து அதற்கு பொருத்தமான சின்னத்தையுடைய அட்டையினை தாங்களாகவே எடுத்து கற்கத் தொடங்குவர்.

மாணவர்கள் இனம் கண்டு கொள்ளும் வகையில் ஒவ்வொரு பாடத்திற்கும் ஒவ்வொரு நிறம் கொடுக்கப்பட்டுளது. 

ஏணிப்படியில் உள்ள அனைத்து சின்னங்களும் ஆறு குழு அட்டைகளில் அமைக்கப்பட்டுள்ளது. முதல் இரண்டு குழு அட்டைகளில் உள்ளவற்றை முழுமையாக ஆசிரியரின் துணையோடு கற்பர். மூன்று, நான்கு, ஐந்தாவது குழு அட்டைகளில் உள்ளவற்றை ஆசிரியரின் மேற்பார்வையோடு, சக மாணவர்களுடன் துணையோடு கற்பர். ஆறாவது குழு அட்டையில் உள்ளவற்றை மாணவர்கள் தனியாக கற்பர்.

மாணவர்களை ஊக்குவிக்கும் வகையில், அவர்களின் படைப்புகளும் செயல்பாடுகளும் கம்பிப்பந்தலில் தொங்கவிடப்படும். 
வகுப்பறையின் நான்கு சுவரிலும் குழந்தைக்கு எட்டும் உயரத்தில் கரும்பலகை அமைக்கப்பட்டு, ஒவ்வொரு மாணவருக்கும் கரும்பலகையில் தனித்தனியே இடம் ஒதுக்கப்பட்டு அவரவர் பெயர் எழுதப்பட்டிருக்கும். அதில் மாணவர்கள் அந்தந்த பாடத்திற்கான எழுத்து பயிற்சியினை மேற்கொள்வர்.
அன்றாடம் ஏற்படும் வானிலை மாற்றங்களை உற்றுநோக்கி வகுப்பறையில் உள்ள காலநிலை அட்டவணையில் மாணவர்கள் குறிப்பிடுவர்.
மாணவர்களின் சுத்தத்துக்கும், சுற்றுப்புற சுகாதார மேம்பாட்டிற்கும் துணை புரியும் வகையில் படங்கள் அமைக்கப்பட்டிருக்கும். ஆசிரியரின் துணையோடு மாணவர்கள் இச்செயல்பாட்டினை மேற்கொள்வர்.
மாணவர்கள் தமது வருகையை தாமே பதிவு செய்யும் வகையில் அமைக்கப்பட்டப் பதிவேடு.
மாணவர்கள் கற்றறிந்த மைல்கல்களின் விவரங்கள் குறித்து வைக்கப்படும்.
ஒவ்வொரு செயலிலும் மாணவர்கள் தம்மை முழுமையாக ஈடுபடுத்திக்கொள்ளும் வகையில் அமைக்கப்பட்டிருக்கும் கல்வி முறையாகும். மேலும், மாணவர்கள் சில நாட்கள் பள்ளிக்கு வர இயலாத சூழ்நிலை ஏற்பட்டாலும் எந்த பாடப்பகுதியினையும் தவற விடாதபடி, தாங்கள் கடைசியாக பயின்ற பாடப்பகுதியிலிருந்து தொடர்ந்து பயிலும்படியாக அமையப்பெற்ற முறையாகக் கருதப்படுகிறது.



</doc>
<doc id="265960" url="https://ta.wikipedia.org/wiki?curid=265960" title="உனகோடி">
உனகோடி

உனகோடி ("Unakoti") என்பதன் நேரடி பொருள் ஒரு கோடிக்கு ஒன்று குறைவு (9999999) என்பது. இது ஒரு வங்காள மொழிச் சொல் ஆகும். இது ஒரு பழமையான சைவத்தலமாகும். இங்கு பாறைகளில் புடைப்புச் சிற்பங்களும், கற்சிற்பங்களும் காட்சியளிக்கின்றன. இது இந்தியாவின் வடகிழக்கு மாநிலமான திரிபுராவின் உனகோடி மாவட்டத்தில், கைலாசகர் என்ற இடத்தில் உள்ள புகழ்பெற்ற சுற்றுலாத் தலமாகும். இது சைவ சமய யாத்திரை தலமாக உள்ளது. இது கி.பி. 7 – 9 நூற்றாண்டுகளில் அமைக்கப்பட்டதாக கருதப்படுகிறது. இந்த அற்புத பாறைக்குடைவுகளும், இதன் பழமையான அழகான சிற்பங்களும், அருவிகளும் தவறாமல் காண வேண்டியவை ஆகும். இங்கு ஈர்க்க்கூடியவை அற்புதமான பாறைச் செதுக்கல்கள், பழமையான அழகான சிற்பங்கள் மட்டுமல்லாது, இந்த இரம்மியான மலை காட்சியமைப்பும், அருவிகள் உட்பட இயற்கை அழகும் ஆகும்.

இந்த மக்களின் நம்பிக்கைப்படி ஒரு சமயம் சிவபெருமான் ஒரு கோடி தேவர்களுடன் கைலாயம் செல்லும் வழியில் இங்கு இளைப்பாறினார். பரிவாரங்கள் இரவு அங்கேயே தங்க விரும்ப அவர்களுக்கு சிவபிரான் அனுமதி அளித்தார். ஆனால் மறுநாள் கதிரவன் தோன்றுமுன் கிளம்பிவிட வேண்டும் என்றார். மறுநாள் விடிந்தபோது, மகேசன் மட்டுமே எழுந்தார். மற்றவர்கள் யாரும் எழாததால், சினமுற்ற ஈசன், சோம்பேறி தேவர்களைச் சிலைகளாக்கி அங்கேயே இருக்கும்படி சபித்தார். அதனால்தான் இங்கு இத்தனைச் சிற்பங்கள் உள்ளன என கருதுகின்றனர். இந்த சிலைகள் அழகான பசுமையான காடுகளால் சூழ்ந்து காணப்படுகின்றன.

இந்த சிற்பங்களை பற்றிய இன்னொரு செவிவழிக்கதையும் மக்களிடம் நிலவுகிறது. அது இந்த இடத்தில் உள்ள எல்லாச் சிற்பங்களும் குல்லு கம்ஹார் என்று சிற்பியால் வடிக்கப்பட்டவை. அவர் பார்வதியின் பக்தர். பார்வதியும், சிவபிரானும், சிவகணங்களுடன் இந்த வழியாக சென்றுகொண்டிருந்தனர், அப்போது தன்னையும் அழைத்துச் செல்லும்படி வேண்டினார் இந்தச் சிற்பி. ஈசனால் இதை ஏற்க முடியவில்லை. பக்தனின் கோரிக்கையை நிறைவேற்ற விரும்பிய அன்னை பக்தனுக்கு ஒரு நிபந்தனை விதித்தாள். இரவு முடிவதற்குள் கயிலைவாசனின் ஒருகோடி உருவங்களைச் செதுக்கச் சொன்னாள். ஆனால் விடிவதற்குள் கோடிக்கு ஒன்று குறைவாகவே சிற்பியால் செதுக்க முடிந்தது.

உனகோடியில் காணப்படும் சிற்ப உருவங்கள் இரண்டு வகைகளாக உள்ளன: அதாவது பாறையில் செதுக்கப்பட்ட புடைப்பு சிற்பங்களும், கல் சிற்பங்களும் ஆகும். கல்லில் வெட்டப்பட்ட சிற்பங்களுக்கு மத்தியில், சிவனின் தலையும், பிரம்மாண்டமான விநாயகர் சிற்பமும் சிறப்பாக குறிப்பிடப்பிடத்தக்கன. உனகோடிசுவர கால பைரவர் என அழைக்கப்படும் இந்த சிவனின் தலையும், ஆடைகளும் கொண்ட சிலை சுமார் 30 அடியைவிட உயரமானதாக உள்ளது. இதில் கலைநயமிக்க சிவனின் தலை மட்டும் சுமார் 10 அடி உயரம் கொண்டது. சிவன் சிலையின் இருபக்கத்திலும் இரு பெண் தெய்வங்களின் முழு உருவங்கள் உள்ளன. அதில் ஒன்று சிங்கத்தின் மேல் அமர்ந்த துர்க்கை. கூடுதலாக நந்தி உருவமும் காணப்படுகிறது. நந்தி உருவம் அரைப்பகுதி தரையில் புதைந்துக் காணப்படுகிறது. இது போன்ற பல்வேறு கல் சிற்பங்கள் காணப்படுகின்றன.

ஒவ்வொரு ஆண்டும் பிரபலமான 'அசோகாஷ்டமி மேளா' என அழைக்கப்படும் ஆயிரக்கணக்கான பயணிகள் கலந்து கொள்ளும் திருவிழா ஏப்ரல் மாதம் நடைபெறுகிறது. மற்றொரு சிறிய திருவிழா சனவரியில் நடைபெறுகிறது.

உனகோடி அகர்த்தலாவில் இருந்து வடகிழக்கில் 178 கி.மீ. தொலைவில் உள்ளது. இதுவே அருகில் உள்ள வானூர்தி நிலையம் ஆகும். கிழக்கே 8 கி.மீ. தொலைவில் உள்ளது வடக்கு திரிபுரா மாவட்ட தலைநகரான கைலாஷகர், அருகில் உள்ள தொடர்வண்டி நிலையம் சுமார் 20 கி.மீ. தொலைவில் உள்ள குமார்காட் ஆகும்.



</doc>
<doc id="265966" url="https://ta.wikipedia.org/wiki?curid=265966" title="நிரப்பு கணம்">
நிரப்பு கணம்

கணக் கோட்பாட்டில், ஒரு கணத்தின் நிரப்பு கணம் அல்லது நிரப்பி ("complement set", "complement") என்பது அக்கணத்தில் இல்லாத உறுப்புகளின் கணமாகும். 

"A" , "B" இரு கணங்கள் எனில்,"B" ஐப் பொறுத்து "A" இன் சார் நிரப்பி என்பது, "A" இல்லாத ஆனால் "B" இல் உள்ள உறுப்புகளின் கணம். இக்கணம் "B" , "A" இன் "கணக் கோட்பாட்டு வித்தியாசம்" ("set-theoretic difference") எனவும் அழைக்கப்படுகிறது.

ISO 31-11 தரப்படி இதன் குறியீடு 

சேர்ப்பு, வெட்டு ஆகிய கணச் செயலிகளுடன் சார் நிரப்பியின் சில பண்புகள்:

"A", "B", "C" மூன்று கணங்கள் எனில் கீழ்வரும் முற்றொருமைகள் உண்மையாகும்:

அனைத்து கணம் வரையறுக்கப்பட்டால், இல் இன் சார் நிரப்பி கணம் இன் தனி நிரப்பி கணம் ஆகும். அதன் குறியீடு அல்லது . நிலையானது எனில், இந்த நிரப்பி கணம் formula_5 அல்லது formula_6 எனவும் குறிக்கப்படும்:

எடுத்துக்காட்டாக, முழு எண்களின் கணத்தை அனைத்து கணமாகக் கொண்டால், ஒற்றை முழுஎண்கள் கணத்தின் நிரப்பி கணமாக இரட்டை முழுஎண்களின் கணமாகும்.

சேர்ப்பு, வெட்டு ஆகிய கணச் செயலிகளுடன் தனி நிரப்பியின் சில பண்புகள்:

முதல் இரண்டு நிரப்பி விதிகளிலிருந்து, 




</doc>
<doc id="265969" url="https://ta.wikipedia.org/wiki?curid=265969" title="லாகோர் பல்கலைக்கழகம்">
லாகோர் பல்கலைக்கழகம்

லாகோர் பல்கலைக்கழகம், பாக்கிஸ்தானின் பஞ்சாப் மாகாணத்திலுள்ள லாகோரில் உள்ளது. இது பாக்கிஸ்தானிலுள்ள முதன்மையான தனியார் பல்கலைக்கழகங்களில் குறிப்பிடத்தக்கது. மருத்துவம், பொறியியல், கலை, சமூக அறிவியல் உள்ளிட்ட துறைகளில் பாடம் நடத்தப்படுகிறது. இது லாகோர், இசுலாமாபாத், சர்கோதா, குஜ்ராத், பாக்பட்டான் ஆகிய நகரங்களில் வளாகங்களைக் கொண்டுள்ளது.

பல்கலைக்கழகத்துக்குச் சொந்தமான நான்கு நூலகங்கள் உள்ளன. இங்கு முப்பதாயிரத்துக்கும் அதிகமான நூல்கள் உள்ளன.



</doc>
<doc id="265970" url="https://ta.wikipedia.org/wiki?curid=265970" title="கிரைட்டன் செயல்முறை">
கிரைட்டன் செயல்முறை

கிரைட்டன் செயல்முறை "( Creighton process)" என்பது 6 கார்பன்கள் கொண்ட ஆல்ககாலை ஐதரசனேற்றம் செய்யும் வினை செயல்முறையாகும். இவ்வினையின் வினைபடு பொருள் 2,3,4,5,6-ஐந்தைதராக்சியெக்சனால் என்ற ஒரு ஆல்டிகைடு ஆகும். வினையில் விளைகின்ற பொருள் 1,2,3,4,5,6-எக்சேனெக்சால், ஒரு ஆல்ககாலாகும். விளைபொருளில் வினைபடு பொருளில் இருப்பதைவிட இரண்டு ஐதரசன் அணுக்கள் அதிகமாக உள்ளன. –CHO வேதிவினைக்குழு -CH2OH. வினைக்குழுவால் இடப்பெயர்ச்சி செய்யப்படுகிறது.

கிரைட்டன் செயல்முறை 1920 களில் காப்புரிமை பெற்றுள்ளது


</doc>
<doc id="265973" url="https://ta.wikipedia.org/wiki?curid=265973" title="திருமதி ஒரு வெகுமதி">
திருமதி ஒரு வெகுமதி

திருமதி ஒரு வெகுமதி என்பது 1987ஆம் ஆண்டில் விசு இயக்கத்தில் வெளியான ஒரு இந்தியத் தமிழ்த் திரைப்படமாகும். ராஜம் பாலசந்தர், புஷ்பா கந்தசாமி ஆகியோரது கவிதாலயா நிறுவனம் தயாரித்த இத்திரைப்படத்தில் பாண்டியன், எஸ். வி. சேகர், நிழல்கள் ரவி, விசு ஆகியோர் முக்கிய கதாபாத்திரங்களில் நடித்திருந்தனர். இப்படத்திற்கு சங்கர் கணேஷ் இசையமைத்திருந்தார்.


</doc>
<doc id="265981" url="https://ta.wikipedia.org/wiki?curid=265981" title="அச்செழு">
அச்செழு

அச்செழு, இலங்கையின் யாழ்ப்பாண மாவட்டத்தில் வலிகாமம் கிழக்குப் பிரதேசச் செயலாளர் பிரிவுக்குள் அடங்கியுள்ள ஒரு ஊராகும். சுன்னாகத்தில் இருந்து புத்தூர் நோக்கிச் செல்லும் வீதிக்குத் தெற்கில், சுன்னாகத்தில் இருந்து ஏறத்தாழ 5.5 கிமீ தொலைவில் உள்ளது. யாழ்ப்பாணத்தில் இருந்து அச்செழுவுக்கான தூரம் பலாலி வீதி வழியே ஏறத்தாழ 13 கிமீ. இவ்வூரைச் சுற்றிலும், புன்னாலைக்கட்டுவன், ஈவினை, சிறுப்பிட்டி, நீர்வேலி, உரும்பிராய் ஆகிய ஊர்கள் காணப்படுகின்றன.

இவ்வூரில், முதலாம் ஆண்டு முதல் 11 ஆம் ஆண்டு வரையான வகுப்புக்களைக் கொண்ட அச்செழு சைவப்பிரகாச வித்தியாலயம், ஒன்று தொடக்கம் ஐந்தாம் ஆண்டுவரை வகுப்புக்களைக் கொண்ட அச்செழு மெதடிஸ்த மிசன் தமிழ்க் கலவன் பாடசாலை ஆகிய பாடசாலைகள் உள்ளன.



</doc>
<doc id="265982" url="https://ta.wikipedia.org/wiki?curid=265982" title="பொதுநலவாய விளையாட்டுகளில் இந்தியா">
பொதுநலவாய விளையாட்டுகளில் இந்தியா

பொதுநலவாய விளையாட்டுகளில் இந்தியா "(India at the Commonwealth Games)" இதுவரை நடைபெற்றுள்ள 18 போட்டிகளில் பதினான்கு போட்டிகளில் பங்குபெற்றுள்ளது. 1934 ஆம் ஆண்டில் நடைபெற்ற இரண்டாவது காமன்வெல்த் போட்டிகள் முதல் இந்தியா பங்கேற்கத் தொடங்கியது. ஒருமுறை இந்தியாவிலும் இப்போட்டிகள் நடைபெற்றன. 

2010 ஆம் ஆண்டு தில்லியில் காமன்வெல்த் போட்டிகளை இந்தியா நடத்தியது. இன்றுவரையில் அப்போட்டியே இந்தியாவுக்கு பெருமை பெற்றுத்தந்த வெற்றிகரமான போட்டியாகும். இப்போட்டியில் இந்தியாவின் தடகள விளையாட்டு வீரர்கள் 38 தங்கம், 27 வெள்ளி 36 வெண்கலம் ஆகிய பதக்கங்களை வென்று வெற்றிவாகை சூடினார்கள்.
2014 ஆம் ஆண்டு நடைபெற்ற காமன்வெல்த் போட்டிகளில் இந்தியா 64 பதக்கங்களை வென்றது. ( தங்கம்=15, வெள்ளி=30, வெண்கலம்=19)> இந்தியாவிற்கான முதலாவது காமன்வெல்த் பதக்கத்தை ரசீத் அன்வர் என்ற மல்யுத்த விளையாட்டு வீரர் பெற்றுத் தந்தார். இவர் பெரும்பளு பிரிவினருக்கான மல்யுத்தப் போட்டியில் பங்கேற்று இந்தியாவிற்காக ஒரு வெண்கலப் பதக்கத்தைப் பெற்றுத் தந்தார்.




</doc>
<doc id="265984" url="https://ta.wikipedia.org/wiki?curid=265984" title="புரி தேரோட்டம்">
புரி தேரோட்டம்

புரி ரத யாத்திரை (Ratha Yatra, (ஒரிய மொழி: ରଥଯାତ୍ରା) என்பது இந்தியாவின், ஒடிசா மாநிலத்தின் புரி கடற்கரை நகரத்தில் ஜெகன்நாதர் கோயிலில் குடி கொண்டுள்ள ஜெகன்நாதர், பால பத்திரர், சுபத்திரை ஆகியோர் ஆண்டு தோறும், தனித்தனியாக மூன்று இரதங்களில் ஏறி, புரி நகரத்தை யாத்திரையாக வலம் வந்து பக்தர்களுக்கு காட்சி அளிப்பதைக் குறிக்கும். இத்தேர்த் திருவிழா ஒன்பது நாட்கள் தொடர்ந்து நடைபெறும்.

ஒடிசா மாநிலத்தின் இந்துப் பண்டிகைகளில் புரி ரத யாத்திரை உலகப் புகழ் பெற்றது. இந்த ரத யாத்திரை திருவிழாவின் போது இந்தியா முழுவதிலிருந்தும் இலட்சக்கணக்கான பக்தர்கள் பங்கு கொள்வர்.

ரத யாத்திரை ஆண்டு தோறும் ஆடி மாதம் இரண்டாம் நாள் துவங்கி தொடர்ந்து ஒன்பது நாட்கள் நடைபெறும். தேரோட்டத்திற்காக ஆண்டுதோறும் புதிய மரத்தேர்கள் செய்யப்படுகிறது.
தேரோட்டத் திருவிழாவை முன்னிட்டு, 16 சக்கரங்களைக் கொண்ட சிவப்பு, மஞ்சள் நிறத் தேரில் உற்சவ மூர்த்தியான பூரி ஜெகன்நாதரும், 14 சக்கரங்களை கொண்ட சிவப்பு, பச்சை நிறமுடைய தேரில் பாலபத்திரரும் 12 சக்கரங்கள் கொண்ட சிவப்பு, கறுப்பு நிறத் தேரில் சுபத்ரா தேவியும் எழுந்தருள்வர்.

பாரம்பரிய வழக்கப்படி, தேரோடும் 'ரத்ன வீதி'யைத் தங்கத் துடைப்பத்தால் புரி நகர மன்னர் கஜபதி பெருக்கிச் சுத்தம் செய்வார்.

முதலில் பாலபத்திரர் தேரும், அதன் பின்னர் சுபத்ரா தேவி எழுந்தருளிய தேர்கள் புறப்பட்ட பின்பு, இறுதியாக ஜெகன்நாதர் எழுந்தருளிய தேர் புறப்படும்.

"குண்டிச்சா" கோவில் நோக்கிச் செல்லும் ரத யாத்திரியின் ஒரு பகுதியாக, வழியில் உள்ள "மவுசிமா" கோவிலில் ஜெகன்நாதர் ஓய்வு எடுப்பார். அங்கிருந்து மீண்டும் தேர்கள் புறப்பட்டு புரி ஜெகன்நாதர் கோயிலை வந்தடையும்.

தேரோட்டத்திற்காக ஆண்டுதோறும் புதிய மரத்தேர்கள் செய்யப்படுகிறது.




</doc>
<doc id="265991" url="https://ta.wikipedia.org/wiki?curid=265991" title="செய்ந்நன்றி">
செய்ந்நன்றி

செய்ந்நன்றி "(Gratitude)" என்பது நமக்கு உதவி செய்தவர்களை மறக்காமல் அவர்களுக்குப் பெரிதும் நன்றி உடையவர்களாக இருக்கும் உணர்வு அல்லது மனப்பாங்கு ஆகும். இது பண்டையக் காலத்திலிருந்து வரும் ஒரு சிறந்த மனப்பாங்காக அனைத்து மதங்களிலும் கூறப்படுகிறது.இந்த மனப்பாங்கு பற்றி விரிவாக திருவள்ளுவர் எழுதிய திருக்குறளிலும், ஆங்கில தத்துவஞானி ஆடம் சிமித் அவர்களும் விளக்கியுள்ளனர். செய்ந்நன்றி, 2000 ஆம் ஆண்டிற்கு பிறகே உளவியல் ரீதியாக முறைப்படி ஆய்வு செய்ய ஆரம்பிக்கப்பட்டது. ஏனெனில் அதற்கு முன்புவரை இது ஒரு சிறப்புக் குணமாகத் தோன்றவில்லை. செய்ந்நன்றி என்பது ஒரு குறுகிய கால உணர்ச்சி வசப்படுதல் எனவும் இதன் கால அளவு ஒருவருக்கு ஒருவர் வேறுபடும் எனவும் ஆய்வில் அறிந்துள்ளார்கள்.

"நன்றி" என்னும் சொல் தமிழ் மொழியில் ஒருவர் செய்த உதவிக்குத் தங்களது உணர்வின் வெளிப்பாடாகக் கூறப்படுவது ஆகும். பல வேளைகளில் விடைபெறும் பொழுதும் இச்சொல் பயன் படுத்தப்படுகிறது. தான் செய்ய வேண்டிய கடமைகளைத் தன்னால் செய்ய இயலாத பொழுது தன் சார்பாகப் பிறர் அச்செயலைச் செய்து முடிக்கும் நேரத்தில் "மிக்க நன்றி" எனச் சொல்வது இயல்பாக உள்ளது. தமிழ்ப் பெரு நூலான திருக்குறள் செய்ந்நன்றியறிதல் என்னும் ஒரு அதிகாரத்தையே படைத்து நன்றியின் பெருமையைக் கூறியுள்ளது.

திருவள்ளுவர் எழுதிய திருக்குறளில் செய்ந்நன்றி அறிதல் என்ற அதிகாரத்தில் உதவி செய்தவற்கு செய்ந்நன்றியுடன் இருப்பதைப் பற்றி விளக்கியுள்ளார்.<br>
உதாரணமாக: <br>

செய்ந்நன்றி என்பது கடன்பட்டதன்மை அல்ல.இதை திருவள்ளுவர் எழுதிய திருக்குறளில் தெளிவாக விளக்கியுள்ளார்.<br>

செய்ந்நன்றி எதிர்கால சமுதாயத்தை வலிமைமிக்கதாக மாற்றும். ராணுவ வீரர்களுக்கு செய்யப்படும் செய்ந்நன்றி, பிறரையும் ராணுவத்தில் சேர ஊக்கப்படுத்தும். இரு தங்க நகை வணிகக் கடையில் செய்த ஆய்வில், செய்ந்நன்றியுடன், கடை இலாபம் அடையும் போது வாடிக்கையாளர்களை அழைத்து நன்றி தெரிவிக்கும் கடை 70% வணிகத்தை அதிகரித்துள்ளது எனவும், இதை செய்யத் தவறிய கடை 30% வணிகத்தை மட்டும் அதிகரித்துள்ளது எனவும் அறியப்பட்டது. மேலும் ஒரு ஆய்வில் உணவு விடுதியில் வாடிக்கையாளர்களுக்கு நன்றி சொல்லும் ஊழியர்கள் அதிக படி (tips) பெறுகிறார்கள் எனவும் அறியப்பட்டது.



</doc>
<doc id="265993" url="https://ta.wikipedia.org/wiki?curid=265993" title="அறிஞர் அண்ணா அரசினர் கலைக்கல்லூரி, விழுப்புரம்">
அறிஞர் அண்ணா அரசினர் கலைக்கல்லூரி, விழுப்புரம்

அறிஞர் அண்ணா அரசினர் கலைக்கல்லூரி, விழுப்புரம் என்பது இந்தியாவின் தமிழ்நாட்டில் விழுப்புரம் மாவட்டத்தில் செயற்பட்டுவரும் தமிழக அரசின் கலைக் கல்லூரிகளில் ஒன்றாகும். இக்கல்லூரி 1965ஆம் ஆண்டில் தொடங்கப்பட்டது. தற்போது திருவள்ளுவர் பல்கலைக்கழகத்தின் இணைப்புக் கல்லூரியாக செயற்பட்டு வருகிறது.

இக்கலைக்கல்லூரியானது விழுப்புரம் நகரில் உள்ள கீழ்ப்பெரும்பாக்கத்தில் உள்ளது. இக்கல்லூரி இரு பகுதிகளாக செயல்படுகிறது. இங்கு கற்பிக்கப்படும் வகுப்புகள்

ஆங்கிலம்
வரலாறு
பொருளாதாரம்
வணிகவியல்

கணிதம்
இயற்பியல்
வேதியியல்
தாவரவியல்
கணிணியியல்


</doc>
<doc id="265999" url="https://ta.wikipedia.org/wiki?curid=265999" title="அரசினர் கலைக் கல்லூரி, கோயம்புத்தூர்">
அரசினர் கலைக் கல்லூரி, கோயம்புத்தூர்

அரசினர் கலைக் கல்லூரி, கோயம்புத்தூர் "(Government Arts College, Coimbatore") தமிழ்நாட்டில் கோயம்புத்தூர் நகரின் மையத்தில் 13.6 ஏக்கர் நிலத்தில் அமைந்துள்ள மிகத்தொன்மையான கல்விக்கூடங்களில் ஒன்றாகும். தன்னாட்சித் தகுதி பெற்ற இக்கல்லூரி பாரதியார் பல்கலைக்கழகத்தின் உறுப்புக் கல்லூரியாக உள்ளது.

1852-ல் ஆங்கிலத்தைத் தாய் மொழியாகக் கொண்டவர்களுக்கான பள்ளியாகத் (Anglo-Vernacular School) தொடங்கப்பெற்றது. பின்பு, நடுநிலைப் 1861-ல் இடைநிலைப் பள்ளியாக மாறியது. அதன் பிறகு, 1867-ல் அது ஒரு உயர் நிலைப் பள்ளியாகத் தரம் உயர்வு பெற்றது. தொடர்ந்து 1868 ஆம் ஆண்டு முதல் இளங்கலை படிப்பிற்கு முன்னதான துவக்கக்கலை [First of Arts ( F.A. )] வகுப்புகள் தொடங்கப்பட்டன. 1870ஆம் ஆண்டு இரண்டாம் நிலை கல்லூரியாக, சென்னை பல்கலைக்கழகம் அமைக்கப்படும் முன்னரே, உயர்த்தப்பட்டது. 1964ஆம் ஆண்டு முதல்நிலை முதுகலை கல்லூரியாக தரமுயர்த்தப்பட்டது.

பல்கலைக் கழக வகுப்புக்கள் 1869-ல் தொடங்கப்பெற்றன. இக்கல்லூரி 1870-ல் இரண்டாம் நிலைக் கல்லூரியாகத் தரம் உயர்வு பெற்றது. இப்படி, இக் கல்லூரி, சென்னைப் பல்கலைக் கழகம் தொடங்கப்படுவதற்கு வெகு முன்னரே ஆங்கிலேயர் காலத்திலேயே தொடங்கப்பெற்றது. இக்கல்லூரியின் மாணவர்கள் இந்திய விடுதலை இயக்கத்திலும் கலந்து கொண்டனர் என்பது குறிப்பிடத்தக்கது. அதன் பிறகு, 1964-ல் ஒரு முதல் நிலை முதுகலைக் கல்லூரியாக வளர்ச்சி பெற்றது.



</doc>
<doc id="266003" url="https://ta.wikipedia.org/wiki?curid=266003" title="சாக்கோட்டை அமிர்தகலேசுவரர் கோயில்">
சாக்கோட்டை அமிர்தகலேசுவரர் கோயில்

திருக்கலயநல்லூர் அமிர்தகலசநாதர் கோயில் சுந்தரரால் பாடல் பெற்ற திருத்தலம். தேவாரப்பாடல் தலங்களில் இது 131வது திருக்கோயில் ஆகும். தேவாரப் பாடல் பெற்ற தலங்களில் காவிரி தென்கரைத் தலங்களில் 68ஆவது சிவத்தலமாகும். கோட்டை சிவன் கோயில் என்பது நடைமுறைப் பெயர்.

இக்கோயில் கும்பகோணம்-வலங்கைமான் சாலையில் கும்பகோணத்திலிருந்து 3 கிமீ. தொலைவில் உள்ளது. 

சித்திரை மாதத்தில் நடைபெறும் சப்தஸ்தான விழாவில் கும்பகோணம் ஆதிகும்பேஸ்வரர் மங்களநாயகியுடன் அதிவிநோதமாக அலங்கரிக்கப்பட்ட பல்லக்கில் திருக்கலயநல்லூர், தாராசுரம், திருவலஞ்சுழி, சுவாமிமலை, கொட்டையூர், மேலக்காவேரி ஆகிய தலங்களுக்கு எழுந்தருளி காட்சி கொடுத்துத் திரும்புவர். 
கும்பகோணம் சப்தஸ்தானத்தில் இத்தலமும் ஒன்று. சப்தஸ்தானங்கள் என அழைக்கப்படும் கும்பகோணம் ஆதி கும்பேசுவரர் கோயில், திருக்கலயநல்லூர் அமிர்தகலசநாதர் கோயில், தாராசுரம் ஆத்மநாதசுவாமி கோயில், திருவலஞ்சுழி கபர்தீஸ்வரர் கோயில், கும்பகோணம் கோடீஸ்வரர் கோயில், மேலக்காவேரி கைலாசநாதர் கோயில் மற்றும் சுவாமிமலை சுந்தரேஸ்வரசுவாமி கோயில், சுவாமிமலை ஆகிய ஏழு ஊர்களில் நடக்கும் ஏழூர்த் திருவிழாவில் கும்பகோணம் முதலிடத்தைப் பெறுகிறது. சப்தஸ்தானப் பல்லக்கின் வெள்ளோட்டம் 7 பிப்ரவரி 2016இல் நடைபெற்றது. 21 ஏப்ரல் 2016 மகாமகக்குளத்தில் தீர்த்தவாரி நிகழ்ச்சியைத் தொடர்ந்து 23 ஏப்ரல் 2016 அன்று ஏழூர்ப் பல்லக்குத் திருவிழா என்னும் விழா நடைபெற்றது. விழா நாளில் பல்லக்கு இக்கோயிலுக்கு வந்து சென்றது.

ஊழிக்காலத்தில் உயிர்களை அடக்கிய கலசம் இங்கு தங்கியதால் கலசநல்லூர் என அழைக்கப்படுகிறது. சாக்கியர் (பௌத்தர்கள்) இங்கு அதிகம் வாழ்ந்ததாலும், சாக்கிய நாயனாரால் வழிபடப்பட்ட தலம் என்பதாலும் சாக்கியர் கோட்டை என அழைக்கப்பட்டு அதுவே பின் மருவி சாக்கோட்டை என ஆனது என்பர்.

இக்கோயிலிலுள்ள இறைவன் அமிர்தகலசநாதர் எனப்படுகிறார். இறைவி அமிர்தவல்லி (அமிர்தவல்லிநாயகி).

மகாமகத்தை முன்னிட்டு கும்பகோணத்தில் பெரும்பாலான கோயில்களில் குடமுழுக்கு நடைபெறும் நிலையில் இக்கோயிலில் அக்டோபர் 22, 2015இல் குடமுழுக்கு நடைபெற்றது. 




</doc>
<doc id="266005" url="https://ta.wikipedia.org/wiki?curid=266005" title="அக்கினி நட்சத்திரம்">
அக்கினி நட்சத்திரம்

கோடை காலத்தில் வெயில் மிகக் கடுமையாக இருக்கும் காலம் அக்கினி நட்சத்திரம், அக்கினி நாள் அல்லது கத்தரி வெயில் () என்று அழைக்கப்படும். இது ஒவ்வோர் ஆண்டும் தமிழ்ப் பஞ்சாங்கப்படி ஞாயிறு (சூரியன்) பரணி விண்மீன் மூன்றாம் பாதத்தில் தொடங்கி கிருத்திகை மீன் முழுவதும் வலம்வரும் காலகட்டமாகும். சூரியன் மேட இராசியில் உலவும் உச்ச வெயில் காலம் அக்னி நட்சத்திரம் எனப்படும். அருச்சுனன் காண்டாவனம் எனும் இந்திரனின் வனத்தை எரித்த காலம் எனக் கூறப்படுகின்றது. அக்னி நட்சத்திர தோசம் என்று ஒரு தோசமும் ஜோசியத்தில் உள்ளதாக கூறப்படுகிறது.

இக் காலத்தில் பல முதியவர்கள் வெயிலின் கொடுமையால் (Heat Stroke) இறப்பதுண்டு. ஊர்ப்புறத்தில் இக்காலத்தில் கோழி முட்டைகளை அடை கூட்டினால் அவை அதிக வெப்பத்தால் கூமுட்டையாகி விடுமென்ற நம்பிக்கையிருப்பதால் கத்தரி வெயில் முடிந்த பின்னரே கோழிகளை அடைகாக்க அனுமதிப்பர்.

அக்னி நட்சத்திரத்தின் போது, திருவண்ணாமலையில் உள்ள அருணாச்சலீஸ்வரருக்கு தாராபிஷேகம் செய்யப்படுவது வழக்கமாக உள்ளது.



</doc>
<doc id="266008" url="https://ta.wikipedia.org/wiki?curid=266008" title="அக்னி தேவன்">
அக்னி தேவன்

அக்னி தேவன் இந்துக்களால் வணங்கப்படும் தெய்வம். ருக்கு வேதத்தில் இந்திரனுக்கு அடுத்து அதிக பாடல்களில் போற்றப்படுபவர். வேதப்பாடல்களில் இருநூறு வரையான பாடல்கள் அக்கினியைப் போற்றுகின்றன. அரணிக்கட்டைகளே இவனது உறைவிடம் என்றும் பிறந்ததும் தனது தாய் தந்தையரை விட்டு நீங்கி விடுவான் என்றும் கூறப்படுகின்றார். ஆயிரம் நாக்குகள் கொண்டவன் என்றும் செந்நிற மேனி உடையவன் என்றும் வர்ணிக்கப்படுகின்றார். வேள்விகளின் போது இடப்படுகின்ற ஆகுதிப் பொருட்களை தேவர்களிடம் கொண்டு சேர்ப்பிப்பவனாக விளங்குவதால் இவன் புரோகிதன் என்றும் அழைக்கப்பட்டார்.

பதினெண் புராணங்களில் ஒன்றான அக்கினி புராணம் அக்கினி தெய்வத்திற்கு முதன்மையளிக்கின்றது. அட்டதிக்கு பாலகர்களில் தென்கிழக்குத் திசைக்கு உரியவனாக இடம்பெறுகின்றார். இவர் தேவர்களின் புரோகிதராக ரிக் வேதத்தில் குறிப்பிடப்படுகிறார். அக்னி தேவனுக்கு மூன்று உருவங்கள் உண்டு: நெருப்பு, மின்னல், சூரியன். சூரியனின் ஆற்றலாக அக்னி தேவன் விளங்குகிறார். 

அக்கினி வேதகாலத்தில் வழிபடப்பட்ட இந்துக் கடவுளர்களுள் ஒருவர். இவர் வேதங்களில் மிகவும் முக்கிய பங்கு வகிக்கின்றார். மண்ணுக்குரிய கடவுளாகப் போற்றப்பட்டார். நெருப்பின் அதிபதியான இவர் நெருப்பில் இடப்படும் நிவேதனங்களை ஏற்றுக்கொள்பவராக உள்ளார். வேள்விகளில் இடப்படும் நிவேதனங்களை மற்ற தெய்வங்களுக்கு அக்னி தேவனே எடுத்துச்செல்கிறார். அக்னி மற்ற தேவர்களைப் போல என்றும் இளமை உடையவராக கருதப்படுகிறார். இவர் தானாக பிறந்ததை குறிக்கும் வகையில், குச்சிகளை ஒன்றின் மீது ஒன்று வைத்து கடைந்து நெருப்பை உருவாக்கும் "அக்னிமத்தனம்" சில இந்து சடங்குகளில் மேற்கொள்ளப்படுகிறது.

இதிகாசங்களிலும், புராணங்களிலும் அக்கினியோடு தொடர்புடைய பல்வேறு கதைகள் இடம்பெறுகின்றன. கந்தப்பெருமானின் தோற்றம், தேவி பாகவதம் கூறும் 'மாயாசீதை' கதை முதலானவை குறிப்பிடத்தக்கன.

அக்னி தேவன் பொதுவாக மற்ற தேவர்களை போல் சாதாரணமாக சித்தரிக்கப்பட்டாலும், அவருடைய உண்மையான உருவம் பின்வாறாக இருக்கிறது. அக்னிக்கு ஏழு கைகளும் இரண்டு தலைகளும், மூன்று கால்கள் கொண்டவராக உள்ளார். இவருடைய திருவாயிலிருந்து அவருடைய நாக்கு தீப்பிழம்பாக வெளி வருகிறது. இவருடைய வாகனம் ஆடு. இவருடைய உடலில் இருந்து ஏழு வித ஒளிக்கிரணங்கள் உதிக்கிறது. அக்னியின் நிறம் சிவப்பாகும். 

அக்கினி மூன்று தலை, நான்கு அல்லது ஏழு கை, ஏழு நாக்கு என்பன கொண்டவனாகவும், ஆட்டுக்கடா வாகனம் உடையவனாகவும், தீச்சுவாலையுடன் கூடிய வேலினை கொண்டவனாகவும் சித்தரிக்கப்படுகின்றான். பளபளப்பான குதிரைகள் பூட்டிய ஒளிமயமான தேரானது ஏழு காற்றுக்களான ஏழு சக்கரங்களுடன் அமைந்தது. பொன்மயமான கேசமும் சிவந்த உடலுறுப்புக்களையுமுடைய சாரதியால் செலுத்தப்படுகின்றது.

ரிக் வேதத்தின் முதல் சுலோகம் அக்னியை குறித்தே உள்ளது. ரிக் வேதத்தின் அந்த சுலோகம் பின் வருமாறு
அக்னிம் ஈளே புரோஹிதம். யஜ்ஞஸ்ய தேவம் ருத்விஜம். ஹோதாரம் ரத்னதாதமம்தேவர்களின் புரோகிதனும், நிவேதனங்களை தேவர்களுக்கு அளிப்பவனும், பெரும் செல்வத்தை உடையவனுமான அக்னியை நான் போற்றுகிறேன்

அக்னி மனிதர்களுக்கு தேவர்களுக்கும் இடையில் தூதுவராக கருதப்படுகிறார். ஏனெனில் இவரே யாக பொருட்களை மற்ற தேவர்களிடம் சேர்க்கின்றார். இவர் சடங்குகளை நடத்துபவராக குறிக்கபெறுகிறார். இவரோடு தொடர்புடைய வேத சடங்குகள் அக்னிசயனம் மற்றும் அக்னி ஹோத்திரம் ஆகும். 

ரிக்வேதத்தில் பல இடங்களில் அக்னி நீரிலிருந்து எழுபவராகவும், நீரில் உறைபவராகவும் கூறப்படுகிறார். தன்ணீரிலிருந்து தீம்பிழம்பாக வெளிவரும் இயற்கை எரிவாயு மற்றும் கச்சா எண்ணெய் போன்றவற்றை இதை குறிப்பிடலாம் எனக் கருதப்படுகிறது. 

ரிக் வேதத்தில் உள்ள 1028 சுலோகங்களில் இந்திரனுக்கு அடுத்து 218 சுலோகங்கள் அக்னியை குறித்து உள்ளன. இவரது துணையாக சுவாகா தேவி கருதப்படுகிறார். 

இவர் தென்கிழக்கு திசையின் திக்பாலராக(திசைக்காவலர்) கருதப்படுகிரார்.

அக்னி தேவன் திபெத்தில் பௌத்தத்தில் தென்கிழக்கு திசையினை பாதுகாக்கும் லோகபாலராக கருதப்படுகிறார். பௌத்த ஹோம பூஜைகள் இவர் முக்கிய பங்கு வகிக்கின்றார். 




</doc>
<doc id="266013" url="https://ta.wikipedia.org/wiki?curid=266013" title="ஜஸ்ரின் ஞானப்பிரகாசம்">
ஜஸ்ரின் ஞானப்பிரகாசம்

பேரருட்திரு ஜஸ்ரின் பேனார்ட் ஞானப்பிரகாசம் (Right Reverend "Justin Bernard Gnanapragasam", பிறப்பு: 13 மே 1948) இலங்கைத் தமிழ் கத்தோலிக்கக் குருக்களும், தற்போதைய உரோமன் கத்தோலிக்க யாழ்ப்பாண ஆயரும் ஆவார்.

ஞானப்பிரகாசம் 1948 மே 13 இல் இலங்கையின் வடக்கே கரம்பொன் என்ற ஊரில் பிறந்தார். ஊர்காவற்துறை புனித அந்தோனியார் கல்லூரியிலும், யாழ்ப்பாணம் சம்பத்தரிசியார் கல்லூரியிலும் கல்வி கற்றார். பள்ளிப் படிப்பை முடித்துக் கொண்ட பின்னர் கண்டி தேசிய குருமடத்திலும், பின்னர் புனேயில் உள்ள பாப்பிறைக் குருமடத்திலும் கற்று இறையியலில் இளங்கலைப் பட்டம் பெற்றார்.

ஞானப்பிரகாசம் 1974 ஏப்ரலில் குருநிலைப்படுத்தப்பட்டார். கிளிநொச்சி, வலைப்பாடு (1974-75), உருத்திரபுரம் (1975-76), இளவாலை (1976-79) ஆகிய இடங்களில் துணைக்குருக்களாகப் பணியாற்றினார். 1979-80 காலப்பகுதியில் இங்கிலாந்து ஹல் பல்கலைக்கழகத்தில் படித்து பொதுப்படையான இறையியலில் பட்டம் பெற்றார். பின்னர் இலங்கை திரும்பி இளவாலை மாரீசன்கூடல் கோவிற்பற்று குருக்களாகவும், இளவாலை புனித என்றீசு கல்லூரியில் துணைத் தலைவராகவும் (vice-rector, 1980-85) பணியாற்றினார். 1982-1984 காலப்பகுதியில் யாழ்ப்பாணப் பல்கலைக்க்ழகத்தில் கிறித்தவ நாகரிகத் துறையில் விரிவுரையாளராகப் பணியாற்றினார்.

1986 இல் மீண்டும் இங்கிலாந்து சென்று சவுத்தாம்ப்டனில் கல்வியியல் அறிவியல் பயின்று 1989 இல் பட்டம் பெற்றார். பின்னர் இளவாலை புனித என்றீசு கல்லூரியின் தலைவராகவும் (1990-94), இளவாலை Deanery இன் பீடாதிபதியாகவும் (1995-02), யாழ்ப்பாணக் குருமடத்தின் வருகைதரு பேராசிரியராகவும் (1992-06), யாழ்ப்பாணம் சம்பத்தரிசியார் கல்லூரியின் தலைவராகவும் (2002-07) பணியாற்றினார்.

20007 ஆம் ஆண்டில் யாழ்ப்பாண மறைமாவட்டத்தின் ஆயர் பொதுப் பதில்குருவாக நியமிக்கப்பட்டார். 1998 முதல் 2014 வரை யாழ்ப்பாணப் பல்கலைக்கழகத்தின் மூதவை உறிப்பினராகவும் பணியாற்றினார். 2015 அக்டோபரில் 11-வது யாழ்ப்பாண ஆயராக திருத்தந்தை பிரான்சிசுவினால் நியமிக்கப்பட்டார்.


</doc>
<doc id="266014" url="https://ta.wikipedia.org/wiki?curid=266014" title="சீசியம் நைட்ரேட்டு">
சீசியம் நைட்ரேட்டு

சீசியம் நைட்ரேட்டு "(Caesium nitrate)" என்பது CsNO. என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பட்டாசு மற்றும் வானவெடிகளில் நிறம்வழங்கி மற்றும் ஆக்சிசனேற்றியாகப் பயன்படுத்தப்படுகிறது. வெடிக்கத் தூண்டும் பொருள் மற்றும் ஒளியூட்டும் கிளாரொளி முதலியனவற்றை இதற்கு உதாரணமாகக் கூறலாம். 852.113 நா.மீ மற்றும் 894.347 நா.மீ என்ற சக்திவாய்ந்த இரண்டு நிறமாலை வரிகள் சீசியம் உமிழ்வுக்கு காரணமாகின்றன.
அகச்சிவப்பு அலைமாலையியல், எக்சு கதிர் ஒளிரும் பொருள் மற்றும் மினுமினுப்பு எண்ணிகளில் சீசியம் நைட்ரேட்டு பட்டகங்கள் பயன்படுகின்றன. ஒளியியல் கண்ணாடிகள் மற்றும் வில்லைகள் தயாரிப்பிலும் இச்சேர்மம் பயன்படுத்தப்படுகிறது. பிற காரவுலோக நைட்ரேட்டுகள் போலவே இலேசான சூடுபடுத்தலில் சீசியம் நைட்ரேட்டும் சிதைவடைந்து சீசியம் நைட்ரைட்டைக் கொடுக்கிறது.
சீசியம் உலோகம் வழக்கத்திற்கு மாறான இரண்டு அமில நைட்ரேட்டுகளாக உருவாகிறது. அவை CsNO3•HNO3 மற்றும் CsNO3•2HNO3 உருகுநிலை 100° செல்சியசு மற்றும் 36-38° செல்சியசு கொண்டவை என்று விவரிக்கப்படுகின்றன.



</doc>
<doc id="266018" url="https://ta.wikipedia.org/wiki?curid=266018" title="குளோரின் நைட்ரேட்டு">
குளோரின் நைட்ரேட்டு

குளோரின் நைட்ரேட்டு "(Chlorine nitrate)" என்பது ClNO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். படைமண்டலத்தில் உள்ள முக்கியமான வளிமண்டல வாயுவாகும். ஓசோன் சுருங்குதலுக்கு காரணமாகும் முக்கியமான ஓர் குளோரின் சேர்மமாகவும் இது விளங்குகிறது.

உலோகங்கள், உலோக குளோரைடுகள், ஆல்ககால்கள், ஈதர்கள் மற்றும் பெரும்பாலான கரிமச் சேர்மங்கள் ஆகியனவற்றுடன் வெடிக்கும் இயல்புடன் இச்சேர்மம் வினைபுரிகிறது. சிதைவடையும் வகையில் குளோரின் நைட்ரேட்டைச் சூடுபடுத்தும் போது குளோரின் நைட்ரசன் ஆக்சைடு போன்ற நச்சு வாயுக்களை வெளிவிடுகிறது.

இருகுளோரின் ஒராக்சைடுடன் இருநைட்ரசன் ஐந்தாக்சைடை 0°செல்சியசு வெப்பநிலையில் சேர்த்து வினைபுரியச் செய்யும் பொழுது குளோரின் நைட்ரேட்டு உருவாகிறது.

ஆல்க்கீன்களுடன் இச்சேர்மம் வினைபுரிகிறது.

குளோரின் நைட்ரேட்டு உலோக குளோரைடுகளுடன் வினைபுரிகிறது:. 


</doc>
<doc id="266023" url="https://ta.wikipedia.org/wiki?curid=266023" title="ஆர்த்தோ நைட்ரேட்டு">
ஆர்த்தோ நைட்ரேட்டு

ஆர்த்தோ நைட்ரேட்டு "(Orthonitrate)" என்பது NO4 என்ற மூலக்கூற்று வாய்ப்பாடு கொண்ட நைட்ரசனின் நான்முகி வடிவ [[ஆக்சோ எதிர்மின்னயனியாகும். முதன்முதலில் 1977 ஆம் ஆண்டில் இவ்வயனி கண்டறியப்பட்டது. தற்பொழுது [[சோடியம் ஆர்த்தோநைட்ரேட்டு]] மற்றும் [[பொட்டாசியம் ஆர்த்தோ நைட்ரேட்டு]] என்ற இரண்டு சேர்மங்களில் மட்டும் காணப்படுவதாக அறியப்படுகிறது. உயர் [[வெப்பநிலை]] மற்றும் உயர் [[அழுத்தம்|அழுத்தத்தில்]] [[நைட்ரேட்டு]] மற்றும் [[உலோக ஆக்சைடு]]களை வினைபுரியச் செய்து ஆர்த்தோ நைட்ரேட்டுகள் தயாரிக்கப்படுகின்றன.
வினையில் விளைகின்ற ஆர்த்தோ நைட்ரேட்டுகள் வெண்மை நிறத் தின்மமாகக் காணப்படுகின்றன. இவை [[ஈரப்பதம்]] மற்றும் கார்பன் டை ஆக்சைடு போன்றவற்றால் பாதிக்கப்படுகின்றன. காற்றில் பட நேர்ந்தால் சிலநிமிடங்களில் [[கார்பனேட்டு]] மற்றும் [[ஐதராக்சைடு]]களாகச் சிதைவடைகின்றன. 

ஆர்த்தோ நைட்ரேட்டு அயனிகள் நான்முகி வடிவில் N-O பிணைப்புகள் 139 பைக்கோ மீட்டர் நீளத்துடன் காணப்படுகின்றன. இக்குறுகிய நீளமானது பிணைப்பை அதிக ஆற்றலால் dπ ஆர்பிட்டால் நிலைக்கு குறைக்கின்றன.
[[பகுப்பு:ஆக்சோ எதிர்மின்னயனிகள்]]
[[பகுப்பு:நைட்ரேட்டுகள்]]

</doc>
<doc id="266026" url="https://ta.wikipedia.org/wiki?curid=266026" title="ஏகம்பவாணர் மனைவி பாடல்">
ஏகம்பவாணர் மனைவி பாடல்

ஏகம்பவாணர் மனைவி பாடல் என்னும் குறிப்போடு ஒரே ஒரு பாடல் கிடைத்துள்ளது. உழவர் நாற்றைப் பறித்து, சேற்றில் தழை மிதித்த வயலில் நடுவர். மூவேந்தர் முடிகளை நாற்றுமுடிகளாக்கி கம்பன் தன் பாடலில் நட்டான் என்று இந்தப் பாடல் கம்பனைப் பாராட்டுகிறது. 
<poem>சேனை தழையாக்கி செங்குருதி நீர்தேக்கி
ஆனை மிதித்த வருஞ்சேற்றின்- மானபரன்
பாவேந்தர் வேந்தன் பறித்து நட்டானே கம்பன்
மூவேந்தர் தங்கண் முடி. பாடல் 61 </poem>


</doc>
<doc id="266031" url="https://ta.wikipedia.org/wiki?curid=266031" title="டோரா தி எக்ஸ்புளோரர்">
டோரா தி எக்ஸ்புளோரர்

டோரா தி எக்ஸ்புளோரர் என்னும் ஆங்கிலத் தொடர், குழந்தைகளுக்கான சாகசத் தொடராகும். இது கிரிஸ் கிஃபோர்டு, வலேரி வல்ஷ், எரிக் வெய்னர் ஆகியோரால் கூட்டாகத் தயாரிக்கப்பட்டது. இது பல பாகங்களாக வெளொயாகியது. இது நிக்கலோடியன் தொலைக்காட்சியில் ஒளிபரப்பப்பட்டது. இந்த தொடருக்கு பீபாடி விருது வழங்கப்பட்டது. பள்ளிக்கு போகவிருக்கும் குழந்தைகளுக்கு இனிமையாக கற்பித்தமைக்காக இவ்விருது வழங்கப்பட்டது.

டோரா என்னும் சிறுமி, சுற்றுலா செல்வதில் ஆர்வம் காட்டுவாள். இவள் வைத்திருக்கும் பைக்கு பேசும் ஆற்றல் உண்டு. இவளுடன் பூட்ஸ் என்னும் குரங்குத் தோழனும் உண்டு. இவர்கள் இருவரும் போகும் வழியில் ஏதாவது சிக்கல் இருக்கும். வழி தெரியாத படி மறைத்திருக்கும் பாறை, ஒன்றுக்கு மேற்பட்ட வழிகள், புதிர்கள் என வெவ்வேறு விதமான சிக்கல்களை சந்திப்பர். இந்த நிகழ்ச்சியை பார்க்கும் குழந்தைகளை நோக்கி உதவி கேட்பர். எப்படி போவது, என்ன செய்வது என்பது மாதிரியான கேள்விகள் இருக்கும். சற்று நேரத்தில், டோராவே சரியான வழியை தேர்ந்தெடுப்பாள். மீண்டும் ஒரு முறை கேட்டு உறுதி செய்திகொள்வாள். இவர்களை போக விடாமல் தடுக்கும் நரி ஒன்று இருக்கும். அது ஏதாவது நாச வேலை செய்யும். இவர்களது பொருட்களை திருடுவது, வழியை மறிப்பது, டோராவின் நண்பர்களை ஏமாற்றுவது உள்ளிட்ட வேலைகளை செய்துவிடும். டோரா தன் நண்பர்களுக்கு உதவி செய்து சேர வேண்டிய இடத்தை சென்றடைவாள்.

இந்தத் தொடர் ஆங்கிலத்தில் எடுக்கப்பட்டிருந்தாலும், உலகெங்கும் வெவ்வேறு மொழிகளில் டப்பிங் முறையில் வெளியானது.
அரபு மொழி, கண்டோனீயம், டேனிய மொழி, டச்சு மொழி, பிரெஞ்சு மொழி, பிலிப்பினோ மொழி, ஐரிய மொழி, இடாய்ச்சு மொழி, கிரேக்கம், எபிரேயம், இந்தி, அங்கேரிய மொழி, இந்தோனேசிய மொழி, இத்தாலிய மொழி, சப்பானிய மொழி, கன்னடம், கொரிய மொழி, மக்கதோனிய மொழி, மலாய் மொழி, மலையாளம், மாவோரி மொழி, நோர்வே மொழி, போலிய மொழி, போர்த்துக்கேய மொழி, பாரசீக மொழி, உருசிய மொழி, செருபிய மொழி, எசுப்பானியம், சுவீடிய மொழி, தமிழ், தாய், துருக்கிய மொழி ஆகிய மொழிகளில் வெளியானது.

இந்தத் தொடரின் தமிழ்ப் பதிப்பு சுட்டித் தொலைக்காட்சியில் ஒளிபரப்பானது. "வாங்க நண்பர்களே, எல்லாரும் ஒன்னாப் போலாம், முயற்சி திருவினையாக்கும், முயன்றால் சாதிக்க முடியும்" என்ற பாடலை பாடியபடியே பயணத்தை தொடர்வாள் டோரா. பயணம் முடிந்ததும், "ஜெயிச்சிட்டோம், நாம ஜெயிச்சிட்டோம்" என்றவாறு பாடியபடி, உதவியோருக்கு நன்றி தெரிவித்து பாடலை முடிப்பாள். குழந்தைகளுக்கு புரியும்படியான எளிய தமிழில் வசனங்கள் இருந்தன.

இந்த தொடரின் பிரபலத்தால், டோரா, பூட்ஸ் ஆகியோரின் படங்களை ஒட்டிய பொருட்கள் சந்தையில் விற்பனையாகின்றன.



</doc>
<doc id="266033" url="https://ta.wikipedia.org/wiki?curid=266033" title="கச்சு விரைவுவண்டி">
கச்சு விரைவுவண்டி

கச்சு விரைவுவண்டி, இந்திய இரயில்வேயினால் இயக்கப்படுகின்ற விரைவுவண்டியாகும். இது மேற்கு இரயில்வேயின் கட்டுப்பாட்டிலுள்ள மும்பையில் இருந்து தொடங்கி குஜராத்திலுள்ள கச்சு மாவட்டத்திலுள்ள புஜ் நகரம் வரை சென்று திரும்பும். இந்த வண்டி 841 கிமீ தொலைவை 16 மணி 15 நிமிடங்களில் கடக்கிறது.





</doc>
<doc id="266039" url="https://ta.wikipedia.org/wiki?curid=266039" title="புது பங்காய்காவுன் சந்திப்பு தொடருந்து நிலையம்">
புது பங்காய்காவுன் சந்திப்பு தொடருந்து நிலையம்

புது பங்காய்காவுன் சந்திப்பு, இந்திய மாநிலமான அசாமின் பங்காய்காவுன் மாவட்டத்திலுள்ள பங்காய்காவுனில் உள்ளது. இந்த நிலையத்திற்கு வரும் வண்டிகள் பரவுனி - குவஹாட்டி வழித்தடம், புது ஜல்பாய்குரி-புது பங்காய்காவுன் வழித்தடப் பிரிவு, புது பங்காய்காவுன் - குவஹாட்டி வழித்தடப் பிரிவு, புது பங்காய்காவுன் - யோகிஹோப்பா - காமாக்யா வழித்தடம் ஆகிய வழித்தடங்களில் வந்து செல்கின்றன. அருகிலுள்ள பார்பேட்டா, அபயபுரி, சிராங் மாவட்டம் ஆகிய பகுதிகளில் வசிப்போருக்கு பயன்படுகிறது.

இங்கு ஓய்வறைகள் உள்ளன. ஆன்லைன் முன்பதிவு வசதி செய்யப்பட்டுள்ளது.



</doc>
<doc id="266042" url="https://ta.wikipedia.org/wiki?curid=266042" title="ரங்காபரா வடக்கு தொடருந்து நிலையம்">
ரங்காபரா வடக்கு தொடருந்து நிலையம்

ரங்காபரா தொடருந்து நிலையம், இந்திய மாநிலமான அசாமில் உள்ள ரங்காபராவிலுள்ளது.

(வழி: ரங்கியா, அலிப்பூர்துவார் சந்திப்பு, சிலிகுரி சந்திப்பு, புது ஜல்பாய்குரி சந்திப்பு, ராம்பூர்ஹாட், துர்காபூர், ஆசான்சோல், மித்னாபூர், பாலேஸ்வர், கட்டக்)


</doc>
<doc id="266045" url="https://ta.wikipedia.org/wiki?curid=266045" title="கர்ணாவூர்">
கர்ணாவூர்

தமிழகத்தின் விழுப்புரம் மாவட்டத்துக்கு உட்பட்ட திண்டிவனம் வட்டத்தின், மரக்காணம் ஒன்றியத்தில் கர்ணாவூர் கிராமம் அமைந்துள்ளது. இது ஜக்காம்பேட்டை ஊராட்சிக்கு உட்பட்ட கிராமமாகும். திண்டிவனத்திலிருந்து தெற்கே 3 கிமீ தொலைவில் இக்கிராமம் அமைந்துள்ளது. இக்கிராமத்தின் கிழக்கே இறையானூர் கிராமமும், மேற்கே ஜக்காம்பேட்டை கிராமமும், தெற்கே மூர்த்திப்பேட்டை கிராமமும் உள்ளது.

இங்கே உள்ள மாணவர்கள் திண்டிவனத்தில் உள்ள பள்ளிகளில் படிக்கிறார்கள். பெரும்பாலான மக்கள் உழவுத் தொழிலையே நம்பி வாழ்கிறார்கள். சிலர் நகரத்தில் கூலி வேலைக்கு செல்கின்றனர். படித்தவர்கள் எண்ணிக்கையும் நாளுக்கு நாள் அதிகரித்து வருகிறது. படித்த இளைஞர்கள் பலர் சென்னைக்கு வேலைக்கு செல்கின்றனர்.


</doc>
<doc id="266048" url="https://ta.wikipedia.org/wiki?curid=266048" title="ஊ. ஒ. ந. நி. பள்ளி, வடசிறுவளூர்">
ஊ. ஒ. ந. நி. பள்ளி, வடசிறுவளூர்

தமிழ்நாட்டின், விழுப்புரம் மாவட்டத்துக்கு உட்பட்ட திண்டிவனம் வட்டத்தின் ஒலக்கூர் ஒன்றியத்தில் வடசிறுவளூர் கிராமம் அமைந்துள்ளது. இக்கிராமத்தில் தொடக்கக் கல்வித்துறையின் கீழ் ஊராட்சி ஒன்றிய நடுநிலைப் பள்ளி இயங்கி வருகிறது. இப்பள்ளி 1954 தொடங்கப்பட்டது. இப்பள்ளியில் முதலாம் வகுப்பு முதல் எட்டாம் வகுப்பு வரை பாடங்கள் நடத்தப்படுகின்றன. படிப்படியாக ஆங்கிலவழி வகுப்புகளும் துவக்கப்பட்டு வருகின்றன. 

2015 அக்டோபர் நிலவரப்படி, இங்கு நாகவரம், வடசிறுவளூர், சுடரொளி நகர், மல்லிகாபுரம் ஆகிய பகுதிகளைச் சேர்ந்த இருநூறுக்கும் மேற்பட்ட மாணவ மாணவியர் பயில்கின்றனர். பள்ளியின் தற்போதைய தலைமை ஆசிரியராக வ. பத்மாவதி உள்ளார். அவருடன் ரேவதி, இராஜேஷ், திருமலை, ஹீமாராணி பிரசன்னா, செல்லப்பன், கோபாலக்கிருஷ்ணன் ஆகியோர் பணிபுரிந்து வருகின்றனர்.




</doc>
<doc id="266051" url="https://ta.wikipedia.org/wiki?curid=266051" title="ஜெரோம் எமிலியானுஸ்பிள்ளை">
ஜெரோம் எமிலியானுஸ்பிள்ளை

பேரருட்திரு ஜெரோம் எமிலியானிஸ்பிள்ளை ("Rt Rev. Jerome Emilianuspillai", 20 சூலை 1901 – 17 சூலை 1972) இலங்கைத் தமிழ் குருக்களும், ரோமன்-கத்தோலிக்க யாழ்ப்பாண ஆயரும் ஆவார்.

எமிலியானுஸ்பிள்ளை இலங்கையின் மேற்கே வென்னப்புவை என்ற ஊரில் பிறந்தார். இவரது தந்தை வென்னப்புவையில் ஆசிரியராகப் பணியாற்றியவர். எமிலியானுஸ்பிள்ளை யாழ்ப்பாணம் சம்பத்தரிசியார் கல்லூரியில் கல்வி கற்றார்.

எமிலியானுஸ்பிள்ளை 1929 சூலையில் கத்தோலிக்கக் குருக்களாகத் திருநிலைப்படுத்தப்பட்டார். 1950 சூலையில் யாழ்ப்பாண ஆயராக நியமிக்கப்பட்டு 1972 சூலை 17 இல் இறக்கும் வரை பதவியில் இருந்தார். இலங்கையின் முடஹ்லாவது தமிழ் கத்தோலிக்க ஆயர் இவராவார்.


</doc>
<doc id="266053" url="https://ta.wikipedia.org/wiki?curid=266053" title="இராவத்தநல்லூர்">
இராவத்தநல்லூர்

இராவத்தநல்லூர் என்ற கிராமம், தமிழ்நாட்டின் விழுப்புரம் மாவட்டத்தில் உள்ள கள்ளக்குறிச்சிக்கு வடக்கே 20 கிலோமீட்டர் தொலைவில் உள்ளது. இங்கு புகழ் பெற்ற வீர ஆஞ்சநேயர் கோவில் உள்ளது. ஒவ்வொரு ஞாயிற்றுக்கிழமை தோறும் அபிழேகம், சிறப்பு பூஜை, அர்ச்சனைகள் நடைபெறுகின்றன.

இத்திருத்தலத்திற்கு கள்ளக்குறிச்சி நகரிலிருந்து அரசுப்பேருந்துகளும் தனியார் பேருந்துகளும் இயக்கபடுகின்றன.


</doc>
<doc id="266054" url="https://ta.wikipedia.org/wiki?curid=266054" title="சிவகாமி ஜெயக்குமரன்">
சிவகாமி ஜெயக்குமரன்

தமிழினி என்றழைக்கப்பட்ட சிவகாமி ஜெயக்குமரன் (23 ஏப்ரல் 1972 - 18 அக்டோபர் 2015) தமிழீழ விடுதலைப் புலிப் போராளியும், எழுத்தாளரும் ஆவார். புலிகளின் மகளிர் அமைப்பின் அரசியல் பிரிவுத் தலைவியாகப் பணியாற்றியவர்.

சிவகாமி 1972 ஏப்ரல் 23 இல் பரந்தனில் சுப்பிரமணியம், சின்னம்மா ஆகியோருக்குப் பிறந்தார். 1991-ஆம் ஆண்டில் புலிகள் இயக்கத்தில் இணைந்து தமிழினி என்ற இயக்கப் பெயரைப் பெற்றார். 2009 மே இறுதிப் போரின் போது வவுனியா அகதிகள் முகாமில் இராணுவத்தினரால் கைது செய்யப்பட்டார். மூன்று ஆண்டுகள் சிறையில் தடுத்து வைக்கப்பட்டிருந்த பின்னர் ஓராண்டு காலம் வவுனியா பூந்தோட்டம் புனர்வாழ்வு முகாமில் புனர்வாழ்வுக்கு உட்படுத்தப்பட்டு 2013 ஆம் ஆண்டில் விடுவிக்கப்பட்டு அவரது குடும்பத்துடன் இணைக்கப்பட்டிருந்தார்.

தமிழினி 2013 ஆம் ஆண்டில் ஐக்கிய இராச்சியத்தில் புலம் பெயர்ந்து வாழ்ந்து வந்த ஜெயன் தேவா என அழைக்கப்படும் மகாதேவன் ஜெயக்குமரன் என்பவரைத் திருமணம் புரிந்தார்.

தமிழினி புற்றுநோய் காரணமாக கொழும்பு மகரகமை புற்றுநோய் மருத்துவமனையில் சேர்க்கப்பட்டிருந்த நிலையில், 2015 அக்டோபர் 18 இல் தனது 43-ஆவது அகவையில் காலமானார்.



</doc>
<doc id="266061" url="https://ta.wikipedia.org/wiki?curid=266061" title="கிழக்கு சம்பாரண் மாவட்டம்">
கிழக்கு சம்பாரண் மாவட்டம்

கிழக்கு சம்பாரண் மாவட்டம், இந்திய மாநிலமான பீகாரில் உள்ளது. இதன் தலைமையகம் மோதிஹாரியில் உள்ளது. 

இந்த மாவட்டம் கிழக்கு சம்பாரண், மேற்கு சம்பாரண், சிவஹர் ஆகிய மக்களவைத் தொகுதிகளுக்கு உட்பட்டது. இந்த மாவட்டம் ரகசவுல், சுகவுலி, நர்கட்டியா, ஹர்சிதி, கோவிந்தகஞ்சு, கேசரியா, கல்யாண்பூர், பிப்ரா, மதுபன், மோதிஹாரி, சிரையா, டாக்கா ஆகிய சட்டமன்றத் தொகுதிகளைக் கொண்டுள்ளது.



</doc>
<doc id="266062" url="https://ta.wikipedia.org/wiki?curid=266062" title="1631">
1631

1631 (MDCXXXI) புதன்கிழமையில் ஆரம்பமான ஒரு கிரிகோரியன் சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் சனிக்கிழமையில் ஆரம்பமான ஒரு சாதாரண ஆண்டாகும்.




</doc>
<doc id="266065" url="https://ta.wikipedia.org/wiki?curid=266065" title="சயாஜிநகரி விரைவுவண்டி">
சயாஜிநகரி விரைவுவண்டி

சயாஜிநகரி விரைவுவண்டி, இந்திய இரயில்வேயின் கட்டுப்பாட்டில் இயக்குகிறது. இது மும்பையில் இருந்து குஜராத்தில் உள்ள புஜ் நகரத்துக்கு சென்றுவரும். இந்த வண்டி 841 கிமீ தொலைவை 16 மணி 25 நிமிடங்களில் கடக்கிறது.





</doc>
<doc id="266066" url="https://ta.wikipedia.org/wiki?curid=266066" title="சிர்க்கோனியம்(IV) சல்பேட்டு">
சிர்க்கோனியம்(IV) சல்பேட்டு

சிர்கோனியம்(IV) சல்பேட்டு "(Zirconium(IV) sulfate)" என்பது Zr(SO)(HO) என்ற பொதுவாய்ப்பாடுடன் காணப்படும் ஒரு கனிம வேதியியல் சேர்மமாகும். இங்கு n = 0, 4, 5, 7. என்று வேறுபடும். இவ்வகைச் சேர்மங்களின் இனங்கள் நீரேற்ற அளவின் அடிப்படையில் தொடர்பு கொண்டுள்ளன. நீரில் கரையும் இயல்புடைய சிர்கோனியம்(IV) சல்பேட்டு நிறமற்று அல்லது வெண்மையாகக் காணப்படுகிறது.

சிர்க்கோனியம் ஆக்சைடின் மீது கந்தக அமிலம் வினைபுரிந்து சிர்கோனியம்(IV) சல்பேட்டு உருவாகிறது.

நீரிலி வகை சிர்கோனியம்(IV) சல்பேட்டும் அறியப்படுகிறது.
7 மற்றும் 8 ஒருங்கிணைவு சிர்க்கோனியம் மையங்கள் கொண்டுள்ள அணைவு வடிவமைப்பை இச்சல்பேட்டுகள் ஏற்றுள்ளன. சல்பேட்டு மற்றும் தண்ணீர் இரண்டும் ஈந்தணைவிகளாகச் செயல்படுகின்றன. 

வெள்ளைத் தோல் பதனிடுதலில் வினையூக்கியாகப் பயன்படுத்தப்பட்டு புரதங்கள் மற்றும் அமினோ அமிலங்களை வீழ்படிவாக்குதலுக்கு சிர்க்கோனியம் சல்பேட்டு பயன்படுத்தப்படுகிறது. மற்றும் ஒரு நிறமி நிலைப்படுத்தியாகவும் இது பயன்படுகிறது..


</doc>
<doc id="266073" url="https://ta.wikipedia.org/wiki?curid=266073" title="தையோனைல் புரோமைடு">
தையோனைல் புரோமைடு

தையோனைல் புரோமைடு "(Thionyl bromide)" என்பது SOBr என்ற மூலக்கூற்று வாய்ப்பாடுடன் காணப்படும் ஒரு கனிம வேதியியல் சேர்மமாகும். இதனையொத்த வரிசைச் சேர்மமான தையோனைல் குளோரைடை விட இச்சேர்மம் குறைவான நிலைப்புத் தன்மையும் மிகக்குறைவான பயன்பாடும் கொண்டுள்ளது. ஐதரசன் புரோமைடை தையோனைல் குளோரைடுடன் வினைப்படுத்துவதால் தையோனைல் புரோமைடு தோன்றுகிறது. வலிமையான அமிலம் வலிமை குறைந்த ஒரு அமிலமாக மாற்றப்படும் இவ்வினை ஒரு தனித்துவம் மிக்க வினையாகும்.

α,β- நிறைவுறா கார்பனைல்களின் சில புரோமினேற்ற வினைகளுக்கு தையோனைல் புரோமைடு பெரிதும் பயன்படுத்தப்படுகிறது. ஆல்ககால்களை ஆல்க்கைல் புரோமைடுகளாக மாற்றும் வினைகளிலும் இது பயன்படுத்தப்படுகிறது. இவை தவிர தையோனைல் புரோமைடு எளிதாக நீராற்பகுப்பு அடைந்து கந்தக டை ஆக்சைடைக் கொடுக்கிறது. 
தையோனைல் புரோமைடு எளிதாக நீராற்பகுப்பு அடைந்து அபாயகரமான ஐதரசன் புரோமைடு வாயுவை வெளியிட்டு ஒரு கண்ணீர் புகைக் குண்டு போலச் செயல்படுகிறது. 


</doc>
<doc id="266076" url="https://ta.wikipedia.org/wiki?curid=266076" title="கருங்காலிக்குப்பம்">
கருங்காலிக்குப்பம்

கருங்காலிகுப்பம் என்பது தமிழ்நாட்டின் திருவண்ணாமலை மாவட்டத்திலுள்ள, கீழ்பெண்ணாத்தூர் ஒன்றியத்திக்கு உட்பட்ட கிராமம். கீழ்பெண்ணாத்தூர் கிராமத்தில் இருந்து 2 கிலோமீட்டர் தொலைவில் உள்ளது. கிராமத்தில் நியாயவிலைக்கடை, ராமு ரெட்டியார் உயர்நிலைப்பள்ளி, கூத்தாண்டவர் கோயில், பிள்ளையார் கோயில் ஆகியவை உள்ளன.


</doc>
<doc id="266079" url="https://ta.wikipedia.org/wiki?curid=266079" title="தேசிய சித்த மருத்துவ நிறுவனம்">
தேசிய சித்த மருத்துவ நிறுவனம்

தேசிய சித்த மருத்துவ நிறுவனம் என்னும் நிறுவனம், இந்திய மாநிலமான தமிழ்நாட்டில் உள்ள சென்னையின் தாம்பரம் பகுதியில் அமைந்துள்ளது. இது சித்த மருத்துவத்திற்கான அரசு நிறுவனம். இங்கு சித்த மருத்துவத்துடன் தொடர்புடைய ஆய்வுகளை மேற்கொள்ளவும், சித்த மருத்துவத் துறையில் உயர்கல்வி கற்கவும் ஏற்பாடு செய்யப்பட்டுள்ளது. இந்திய மருத்துவத்தை ஊக்குவிக்கும் அரசின் ஏழு கல்வி நிறுவனங்களில் இதுவும் ஒன்றாகத் திகழ்கிறது. சித்த மருத்துவ ஆராய்ச்சிக்கான மத்திய நிறுவனத்தின் தலைமையகமும் இங்கு அமைந்துள்ளது.



</doc>
<doc id="266082" url="https://ta.wikipedia.org/wiki?curid=266082" title="உரிமை ஊஞ்சலாடுகிறது">
உரிமை ஊஞ்சலாடுகிறது

உரிமை ஊஞ்சலாடுகிறது 1992ஆம் ஆண்டில் விசு இயக்கத்தில் வெளியான ஒரு இந்தியத் தமிழ்த் திரைப்படமாகும். ரமேஷ் அரவிந்த், கஸ்தூரி, ஆகியோர் முக்கிய கதாப்பாத்திரத்திரங்களிலும் நடித்திருந்தனர். சங்கர் கணேஷ் இசையமைத்திருந்தனர்.


</doc>
<doc id="266086" url="https://ta.wikipedia.org/wiki?curid=266086" title="மெத்தாக்சைடு">
மெத்தாக்சைடு

மெத்தாக்சைடுகள் "(Methoxides)" என்பவை கரிம வேதியல் உப்புக்கள் மற்றும் எளிய ஆல்காக்சைடுகள் ஆகும். இலித்தியம் மெத்தாக்சைடு, ருபீடியம் மெத்தாக்சைடு, சீசியம் மெத்தாக்சைடு, பிரான்சியம் மெத்தாக்சைடு போன்ற பல மெத்தாக்சைடுகள் அறியப்பட்டாலும் சோடியம் மெத்தாக்சைடும் பொட்டாசியம் மெத்தாக்சைடும் மட்டுமே பரவலாக அறியப்படுகின்றன.

மெத்தாக்சைடு அயனியின் மூலக்கூற்று வாய்ப்பாடு CH3O− ஆகும். இது மெத்தனாலின் இணைக் காரமாகும். கரிம வேதியியல் காரமான இது கனிம வேதியியலின் ஐதராக்சைடுகளை விடவும் வலிமையான காரமாகச் செயல்படுகிறது. எனவே மெத்தாக்சைடு கரைசல்கள் தண்ணீர்|தண்ணீரிடமிருந்து]] விலக்கி வைத்தப்பட்டிருக்க வேண்டும். தண்ணிருடன் தொடர்பு கொள்ள நேர்ந்தால் மெத்தாக்சைடானது ஒரு புரோட்டானை அதில் இருந்து நீக்கி மெத்தனால் மற்றும் ஐதராக்சைடைக் கொடுக்கும். 

சோடியம் மெத்தாக்சைடு, சோடியம் மெத்திலேட்டு என்றும் சோடியம் மெத்தானோலேட்டு என்றும் அழைக்கப்படுகிறது. தூய்மையான நிலையில் இருக்கும் போது இது வெண்மை நிறத் துகளாக இருக்கிறது. உயர் மூலக்கூற்று எடை கொண்ட பல்லீத்தர் உருவாக்க எத்திலீன் ஆக்சைடுடன் சேர்க்கப்பட்டு எதிரயனிக் கூட்டு பலபடியாக்கல் வினைகளை முன்னெடுக்கப் பயன்படுத்தப்படுகிறது. சோடியம் மெத்தாக்சைடு மற்றும் பொட்டாசியம் மெத்தாக்சைடு இரண்டுமே பெரும்பாலும் வணிக ரீதியிலான உயிரி எரிபொருள் தயாரிப்பில் வினையூக்கிகளாகப் பயன்படுகின்றன. இச்செயல்முறையில் வேதியியலில் முக்கிளிசரைடுகள் என அழைக்கப்படும் தாவர எண்ணெய்கள் அல்லது விலங்கு கொழுப்புகள், ஆல்ககால் ஈதர் பரிமாற்ற முறையில் மெத்தனால் கொழுப்பு அமில மெத்தில் எசுத்தராக மாற்றப்படுகிறது. 
தொழிற்சாலைகளில் சோடியம் மெத்தாக்சைடை பெருமளவில் தயாரித்து பல நிறுவனங்கள் விற்பனைக்காக வைத்துள்ளன.

உயிரி எரிபொருள் தயாரிக்கும் ஆல்ககால் ஈதர் பரிமாற்ற முறையில் வினையூக்கியாக பொட்டாசியம் மெத்தாக்சைடு பயன்படுத்தப்படுகிறது.


</doc>
<doc id="266091" url="https://ta.wikipedia.org/wiki?curid=266091" title="கண்மணி பூங்கா (திரைப்படம்)">
கண்மணி பூங்கா (திரைப்படம்)

கண்மணி பூங்கா 1982ஆம் ஆண்டில் விசு இயக்கத்தில் வெளியான ஒரு இந்தியத் தமிழ்த் திரைப்படமாகும். விசு, சரிதா, ஆகியோர் முக்கிய கதாபாத்திரங்களில் நடித்திருந்தனர். எம். எஸ். விசுவநாதன் இசையமைத்திருந்தார்.


</doc>
<doc id="266093" url="https://ta.wikipedia.org/wiki?curid=266093" title="புயல் கடந்த பூமி">
புயல் கடந்த பூமி

புயல் கடந்த பூமி 1984ஆம் ஆண்டில் வெளிவந்த தமிழ்த் திரைப்படமாகும். விசு இயக்கத்தில் வெளிவந்த இத்திரைப்படத்தில் கார்த்திக், அர்ச்சனா, விசு, சந்திரசேகர் மற்றும் பலரும் நடித்துள்ளனர். இத்திரைப்படத்திற்கு எம். எஸ். விசுவநாதன் இசையமைத்திருந்தார்.


</doc>
<doc id="266095" url="https://ta.wikipedia.org/wiki?curid=266095" title="வாய் சொல்லில் வீரனடி">
வாய் சொல்லில் வீரனடி

வாய் சொல்லில் வீரனடி 1984 ஆம் ஆண்டு வெளிவந்த தமிழ்த் திரைப்படமாகும். விசு இயக்கத்தில் வெளிவந்த இத்திரைப்படத்தில் விசு, சாதனா, மனோரமா மற்றும் பலரும் நடித்திருந்தனர். இத்திரைப்படத்திற்கு சங்கர் கணேஷ் இசையமைத்திருந்தார்.


</doc>
<doc id="266099" url="https://ta.wikipedia.org/wiki?curid=266099" title="2015 கனடா நடுவண் அரசுத் தேர்தல்">
2015 கனடா நடுவண் அரசுத் தேர்தல்

2015 கனடிய நடுவண் அரசுத் தேர்தல் ("2015 Canadian federal election") அல்லது 42வது கனடியப் பொதுத் தேர்தல் கனடிய நாடாளுமன்றத்தின் பொதுச் சபைக்கு உறுப்பினர்களைத் தெரிவு செய்வதற்காக 2015 அக்டோபர் 19 அன்று நடைபெற்றது. லிபரல் கட்சி பெரும்பான்மையான இடங்களைக் கைப்பற்றியது. இதன் தலைவர் ஜஸ்ரின் ரூடோ பிரதமராக அறிவிக்கப்படவுள்ளார். 

பொருளாதாரம், வரி, நல்லாட்சி, அகதிகள், பணி வாய்ப்புகள், பழங்குடி மக்களின் சிக்கல்கள் உட்பட்ட பல்வேறு சிக்கல்கள் இந்தத் தேர்தலில் முக்கிய விடயங்களாக இடம்பெற்றன.


இத் தேர்தலில் ஆறு தமிழ் வேட்பாளர்கள் போட்டியிட்டனர். தமிழர்கள் பெருமளவில் வாழும் இசுகார்புரோ, மார்க்கம், பிரம்ப்டன் பகுதிகளில் வேட்பாளர்களாக நின்றனர். இவர்களில் கரி ஆனந்தசங்கரி மட்டுமே வெற்றி பெற்றார். 2011 தேர்தலில் வெற்றி பெற்ற ராதிகா சிற்சபையீசன் தோல்வியடைந்தார்.



</doc>
<doc id="266102" url="https://ta.wikipedia.org/wiki?curid=266102" title="ஈவினை">
ஈவினை

ஈவினை, இலங்கையின் யாழ்ப்பாண மாவட்டத்தில் வலிகாமம் கிழக்குப் பிரதேசச் செயலாளர் பிரிவுக்குள் அடங்கியுள்ள ஒரு ஊராகும். சுன்னாகத்தில் இருந்து புத்தூர் நோக்கிச் செல்லும் வீதிக்கு வடக்கில், சுன்னாகத்தில் இருந்து ஏறத்தாழ 6 கிமீ தொலைவில் உள்ளது. யாழ்ப்பாணத்தில் இருந்து அச்செழுவுக்கான தூரம் பலாலி வீதி வழியே ஏறத்தாழ 14 கிமீ. இவ்வூரைச் சுற்றிலும், புன்னாலைக்கட்டுவன், அச்செழு, சிறுப்பிட்டி, வசாவிளான், நவக்கீரி ஆகிய ஊர்கள் காணப்படுகின்றன.

இவ்வூரில் ஈவினை கற்பக விநாயகர் கோயில், ஈவினை கண்ணன் கோயில், ஈவினை மீனாட்சி அம்மன் கோயில் போன்ற இந்துக் கோயில்கள் உள்ளன. இவற்றுடன் மெதடிஸ்த தேவாலயம் ஒன்றும் இங்கே உள்ளது.



</doc>
<doc id="266105" url="https://ta.wikipedia.org/wiki?curid=266105" title="கடனாநதி">
கடனாநதி

கருணை ஆறு என அழைக்கப்படும் கடநாநதி (Gadananathi), திருநெல்வேலி மாவட்டம் மேற்குத் தொடர்ச்சி மலைப் பகுதியில் தோன்றி திருப்புடைமருதூர் அருகே தாமிரபரணியில் கலக்கிறது. கடநாநதி மக்களின் குடிநீர் தேவைக்கும், விவசாயத்திற்கும் பயன்பட்டு வருகிறது. தாமிரபரணி வரை கடந்திருந்த தொலைவு 43 கிலோமீட்டர். சிவசைலம், பூவன்குறிச்சி, ஆம்பூர் வழியாக பாய்கிறது.

கடனாநதி நீர்த்தேக்கம் திருநெல்வேலி மாவட்டத்தில் முக்கிய சுற்றுலா இடங்களில் ஒன்றாகும். மேற்கு தொடர்ச்சி மலைகளின் அடிவாரத்தில் அமைந்துள்ளது. பல சுற்றுலா பயணிகள் அணை மற்றும் பூங்கா நோக்கி வருகின்றனர். சுற்றுலா பயணிகள் குற்றாலம் மற்றும் சபரிமலை பருவத்தில் அதிக எண்ணிக்கையிலான சுற்றுலாப்பயணிகளை இங்கு காணலாம்.



</doc>
<doc id="266107" url="https://ta.wikipedia.org/wiki?curid=266107" title="நவக்கிரி">
நவக்கிரி

நவக்கிரி, இலங்கையின் யாழ்ப்பாண மாவட்டத்தில் வலிகாமம் கிழக்குப் பிரதேசச் செயலாளர் பிரிவுக்குள் அடங்கியுள்ள ஒரு ஊராகும். சுன்னாகத்தில் இருந்து புத்தூர் நோக்கிச் செல்லும் வீதிக்கு வடக்கில், சுன்னாகத்தில் இருந்து ஏறத்தாழ 7 கிமீ தொலைவில் உள்ளது. யாழ்ப்பாணத்தில் இருந்து நவக்கிரிக்கான தூரம் பலாலி வீதி வழியே ஏறத்தாழ 16 கிமீ. இவ்வூரைச் சுற்றிலும், ஈவினை, அச்சுவேலி, சிறுப்பிட்டி, வசாவிளான், ஆவரங்கால், புத்தூர் ஆகிய ஊர்கள் காணப்படுகின்றன.

யாழ்ப்பாண மாவட்டத்தில் பெயர் பெற்ற வற்றாக் கிணறு எனப்படும் நிலாவரைக் கிணறு இந்த ஊரிலேயே உள்ளது.

நவக்கிரியில் முதலாம் வகுப்பு முதல் ஐந்தாம் வகுப்புவரை கற்பிக்கும் தமிழ்க் கலவன் பாடசாலை ஒன்று உள்ளது. இவ்வூரில் உள்ள கோயில்களுள் நவக்கிரி மாணிக்கப் பிள்ளையார் கோயில் எனப்படும் பிள்ளையார் கோயிலும் ஒன்று.



</doc>
<doc id="266112" url="https://ta.wikipedia.org/wiki?curid=266112" title="யது">
யது

யது, யயாதி - தேவயானி இணையரின் மூத்த மகன் ஆவார். தன் மகள் தேவயானிக்கு, யயாதி துரோகம் செய்த காரணத்தினால் சுக்கிராச்சாரியால் சபிக்கப்பட்டு கிழத்தன்மை அடைந்தான். யயாதியின் கிழத்தன்மையை ஏற்க மறுத்த காரணத்தினால், யதுவும், அவனது வழித்தோன்றல்களும் இனி நாட்டை அரசாளும் உரிமையில்லாது போகக்கடவது என யயாதி அளித்த சாபத்தால், யதுவின் வழித்தோன்றல்கள் நாட்டை ஆள இயலாது ஆடு, மாடுகள் மேய்த்து பால், தயிர், வெண்ணெய் போன்ற பால் பொருட்களை உற்பத்தி செய்யும் இடைத் தொழில் செய்து வாழ்ந்தனர். அவர்களை யாதவர்கள் என்பர்.
காலப்போக்கில் யதுவின் குலத்தில் விருஷ்ணிகள்", அந்தகர்கள், போஜர்கள், குகுரர்கள்"' என நான்கு உட்பிரிவுகள் கிளைத்தன. யதுவின் வழித்தோன்றல்களான இக்குலத்தினர் வடமதுரை, விதர்ப்பம், சேதிதேசம், குந்திதேசம், துவாரகை, மகததேசம் போன்ற நாடுகளை ஆண்ட அரசர்கள் ஆவார். கம்சன், கண்ணன், ருக்மணி, ருக்மி, சத்தியபாமா, பலராமர், சிசுபாலன், குந்தி, கிருதவர்மன், சாத்தியகி, பூரிசிரவஸ், உத்தவர், தேவகி, வசுதேவர், நந்தகோபன், யசோதை ஆகியோர் யது குலத்தில் பிறந்தவர்களில் சிலர்.

யது குலத்தின் மொத்த அழிவுக்கு கிருஷ்ணரின் மகன்களில் ஒருவரான சாம்பனும் ஒரு வகையில் காரணமானார்.



</doc>
<doc id="266113" url="https://ta.wikipedia.org/wiki?curid=266113" title="நம் கியுரி">
நம் கியுரி

நம் கியுரி () (பிறப்பு: ஏப்ரல் 26, 1985) ஒரு தென் கொரிய நாட்டு நடிகை மற்றும் பாடகி ஆவார். இவர் 2006ஆம் ஆண்டு முதல் 49 டேஸ், குரூவெல் சிட்டி போன்ற தொலைக்காட்சி தொடர்களில் நடித்துள்ளார். இவர் பல பாடல்கள் பாடியுள்ளார் என்பது குறிப்பிடத்தக்கது.



</doc>
<doc id="266114" url="https://ta.wikipedia.org/wiki?curid=266114" title="ஜோ ஹியுன்ஜே">
ஜோ ஹியுன்ஜே

ஜோ ஹியுன்ஜே () (பிறப்பு: மே 9, 1980) ஒரு தென் கொரியா நாட்டு நடிகர் ஆவார். இவர் 1998ஆம் ஆண்டு முதல் லவ் லெட்டர், ஒன்லி யூ, 49 டேஸ் யோங்-பல், போன்ற தொலைக்காட்சி தொடர்களில் நடித்ததன் மூலம் புகழ் நடிகர் ஆனார்.



</doc>
<doc id="266123" url="https://ta.wikipedia.org/wiki?curid=266123" title="கம்பர் வீட்டு வெள்ளாட்டி பாடல்">
கம்பர் வீட்டு வெள்ளாட்டி பாடல்

கம்பர் வீட்டு வெள்ளாட்டி என்பவர் பாடியதாக ஒரு பாடல் உள்ளது. நெல்மலி என்னும் ஊரில் வாழ்ந்த தச்சன் ஒருவனைப் பற்றிய பாடல் அது. 
அந்தத் தச்சனின் வீடு நெல் வளர்ந்து மடிந்து விளையும் நிலத்துக்கு நடுவில் இருந்ததாம். அவன் மலைக்கல் போன்ற தோளை உடையவனாம். அவன் பெயர் கங்கணகண கணவன். அவன் மனைவி வில் போன்ற புருவம் படிந்த நெற்றி கொண்டவளாம். அவள் பெயர் மின்மினி மினிமி. அவர்களுக்கு ஒரு வேலைக்காரி. வேலைக்காரி பெயர் துந்துமி துரிதுரிதி.

வெள்ளாட்டி என்னும் சொல் கள்ளம் கபடம் இல்லாத வெள்ளை உள்ளம் படைத்த , வெட்டிப் பேச்சு பேசும் பெண்மணியைக் குறிக்கும்.
இயற்பெயர் ஒன்று இருக்க ஊர்மக்கள் சிலருக்கு வேறு பெயரிட்டுப் பலரும் அறியும்படிச் செய்யும் வழக்கம் உண்டு. இந்த வகையில் தச்சனுக்கும், அவன் மனைவிக்கும், வேலைக்காரிக்கும் பெயர் சூட்டினர் போலும். இவை 12 ஆம் நூற்றாண்டுக் காலத்துப் புனைபெயர்கள்.

"<poem>நெற்படி விளைகழனி புடைசூழ் நென்மலி வாழ்தச்சன்
கற்படி பனைதோளான் பெயரோ கங் கண கண கணவன்
விற்படி வாணுதலாண் மனைவிமின் மினிமினி மினிமி
சொற்படி வேலைசெயும் மவளோதுந் துமி துரி துரிதி. (62) </poem>


</doc>
<doc id="266124" url="https://ta.wikipedia.org/wiki?curid=266124" title="நாகராஜா கோவில்">
நாகராஜா கோவில்

நாகராஜா கோவில் என்பது கன்னியாகுமரி மாவட்டம், நாகர்கோயிலில் உள்ளது. இக்கோயிலின் பெயரிலேயே ஊர் நாகர்கோவில் என்றழைக்கப்படுகிறது. இது கேரள பாரம்பரியக் கோவில் ஆகும். இங்கு மூலஸ்தானத்தில் ஐந்துதலை நாகராஜர் அருள்பாலிக்கிறார். இந்த கோவிலைச் சுற்றி ஏராளமான பாம்புச் சிலைகள் உள்ளன. பொதுமக்கள் ஆவணிமாதத்தில் இச்சிலைகளுக்குப் பாலூற்றி அபிஷேகம் செய்வதை சிறப்பாகக் கருதுகின்றனர்.

இக்கோவிலின் கருவறையின் மேல் ஓலை வேயப்பட்டு உள்ளது. இது வேறு எந்தக் கோவிலிலும் பார்க்கமுடியாத சிறப்பு அம்சமாகும். அது மட்டுமல்ல இந்தக் கோவிலின் கருவறை மண் ஆறு மாதம் கருப்பாகவும் ஆறு மாதம் வெண்மையாகவும் காணப்படுகிறது. இது பக்தர்களுக்கு பிரசாதமாக வழங்கப்படுகிறது. 

இக்கோவிலில் அருள்பாலிக்கும் பாலமுருகனுக்கு ஆண்டு தோறும் சஷ்டி விழா மிகச் சிறப்பாகக் கொண்டாடப்படுகிறது. சூரன் பாடும் நடைபெறுகிறது.


</doc>
<doc id="266128" url="https://ta.wikipedia.org/wiki?curid=266128" title="ஓனியாரா">
ஓனியாரா

ஓனியாரா / ˌhoʊnɪɑːrə / சொலமன் தீவுகளின் தலைநகரம் ஆகும், இது குவடால்கேனல் தீவின் வடமேற்குக் கடற்கரையோரத்திலுள்ளது, மேலும் குவடால்கேனலின் மாகாண நகரமாகவும் நிர்வகிக்கப்படுகிறது. இங்கு 2009-ல் 64.609 மக்கள் வசித்ததாக கணக்கெடுப்பு உள்ளது. இந்நகரம் ஓனியாரா சர்வதேச விமான நிலையம் மற்றும் பாயின்ட்க்ரூஸ் கடல் துறைமுகம் மூலம் இணைக்கப்பட்டுள்ளது, மேலும் இது குகும் நெடுஞ்சாலையில் அமைந்துள்ளது. 1978 ஜீலையில் ஒனியாரா சுதந்திர சொலமன் தீவுகளின் தலைநகரமாகிறது.


</doc>
<doc id="266132" url="https://ta.wikipedia.org/wiki?curid=266132" title="படைப்பாற்றல் கல்வி முறை">
படைப்பாற்றல் கல்வி முறை

 அறிமுகம் : படைப்பாற்றல் கல்வி முறையானது தமிழக அரசு மற்றும் அரசு உதவி பெறும் பள்ளிகளில் ஆறு முதல் எட்டு வரையிலான வகுப்புகளுக்கு கற்றல் கற்பித்தலுக்கான ஒரு முறையாகும். இது மாணவர்களின் படைப்பற்றல் திறனை வெளிக்கொணர்வதற்கு உதவும் முறையாகக் கருதப்படுகிறது.

படைப்பாற்றல் கற்றலின் படிநிலைகளை முழுமையாக பின்பற்றி ஓர் அலகினைக் கற்பிக்க அளிக்கப்பட்டுள்ள காலம் 90 நிமிடங்கள் ஆகும்.

படைப்பாற்றல் கற்றல் படிநிலைகள் ஒன்பதாகும். அவை,
 அறிமுகம் : (10 நி)
 படித்தல்: (10 நி)
 மனவரைபடம்: (15 நி) 
 தொகுத்தலும் வழங்குதலும்(10 நி)
பாடக்கருத்தினை மாணவர்கள் கீழ்கண்ட ஏதேனும் ஒருமுறையில் தொகுத்தல்
1.வார்த்தை வலை(Word web 
2. அட்டவணை(Tables). 
3. குறிப்புகள்(Hints). 
4. வரிசைமுறையில் எழுதுதல். 
5. படங்கள் வரைதல். 
6. உண்மைத் தகவல்கள். 
7. காலங்கள். 
8. மீன்முள்
9.தகவல் பலகை
மாணவர்கள் ஏதேனும் கருத்தை விட்டிருப்பின் அதனை இணைத்து, ஆசிரியர் தம் தொகுத்தலை வழங்குதல்.
 வலுவூட்டுதல்: (15 நி)
பாடப்பொருளை வலுவூட்டும் வகையில், ஏற்ற செயல்பாடுகளை வடிவமைத்து வழங்குதல்.
 மதிப்பீடு: (15 நி)
மாணவர்களின் அடைவுத்திறனை சிறு வினாக்கள் கேட்பதன் வாயிலாக மதிப்பீடு செய்தல்.
 குறைதீர் கற்றல்: (15 நி)
கற்றல் அடைவில் குறைபாடுடைய மாணவர்களை மதிப்பீட்டின்போது கண்டறிந்து, அவர்களுக்கு ஏற்ற குறைதீர் கற்றலை வழங்குதல்.

 எழுதுதல்: 

பாடக்கருத்துகளை வலுப்படுத்தும் வகையிலும், இதன் மூலம் எழுதும் திறன் வளரும் வகையிலும் செயல்பாடுகளை வடிவமைத்தல்.
 தொடர்பணி:
பாடக் கருத்துகளுக்கு பொருத்தமான செயல்திட்டங்களை அளித்தல். ஆசிரியர் வழிகாட்டுதலுடன் தனியாகவோ அல்லது குழுவாகவோ செயல்படுத்தலாம் எனவும் வலியுறுத்தப்படுகிறது.

சிறப்புக்கள்: 


</doc>
<doc id="266138" url="https://ta.wikipedia.org/wiki?curid=266138" title="ஆண்டிமனி சல்பேட்டு">
ஆண்டிமனி சல்பேட்டு

ஆண்டிமனி சல்பேட்டு "(Antimony sulfate)" என்பது Sb(SO), என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ஆண்டிமனி அல்லது அதன் சேர்மங்கள் சூடான கந்தக அமிலத்துடன் சேர்ந்து வினைபுரியும் போது நீருறிஞ்சும் சேர்மமான ஆண்டிமனி சல்பேட்டு உருவாகிறது. குறைகடத்திகளுடன் கலக்கவும் பட்டாசுத் தொழிலில் வெடிபொருள்கள் தயாரிக்கவும் இது பயன்படுத்தப்படுகிறது

முடிவில்லாத நான்முக SO ஏணிகள் மற்றும் மூலைகளில் பகிர்ந்து கொண்டுள்ள SbO பட்டைக்கூம்புகள் ஆகியன ஆண்டிமனி சல்பேட்டில் உள்ளன. பெரும்பாலும் இச்சேர்மம் கலப்பு ஆக்சைடு (SbO.3SO) என்று விவரிக்கப்படுகிறது.

ஆண்டிமனி மற்றும் கந்தக அமிலம் சேர்ந்து உருவாவதால் சிலசமயங்களில் ஆண்டிமனி சல்பேட்டு ஓர் உப்பு என்றும் அழைக்கப்படுகிறது. ஆண்டிமனி சல்பேட்டானது ஆக்சிசனேற்றும் அமிலமான நைட்ரிக் அமிலத்தில் கரையும் போது ஓர் நைட்ரேட்டு உருவாவதில்லை, ஆனால் ஆண்டிமனி ஆக்சைடுகளின் கலவை உருவாகிறது என்பது கவனிக்கத்தக்கது ஆகும். இப்பண்பினால் இது பிசுமத்தில் இருந்து மாறுபடுகிறது. பிசுமத் இவ்விரு அமிலங்களிலும் கரைந்து உப்புகளை உருவாக்குகிறது. ஆண்டிமனி சல்பேட்டு நீருறிஞ்சும் தன்மையும் அமிலங்களில் கரையக் கூடியதாகவும் உள்ளது. ஆண்டிமனி, ஆண்டிமனி மூவாக்சைடு, ஆண்டிமனி முச்சல்பைடு அல்லது ஆண்டிமனி ஆக்சிகுளோரைடு ஆகியவற்றை சூடான அடர் கந்தக அமிலத்தில் கரைத்து இச்சேர்மம் தயாரிக்கப்படுகிறது

கரைதல் பண்பின் காரணமாக இச்சேர்மம் குறைகடத்திகளில்கலப்பதற்கு பயன்படுத்தப்படுகிறது. மின்னாற்பகுப்பில் பயன்படும் எதிர்மின் வாய்களின் மீது மேல் பூச்சாக பூசவும் , பட்டாசுத் தொழிலில் வெடிபொருள்கள் தயாரிக்கவும் பயன்படுகிறது.

தோல் மற்றும் சளிச்சவ்வுகளின் மீது ஆண்டிமனி சல்பேட்டு படநேர்ந்தால் எரிச்சல் ஏற்படும்.


</doc>
<doc id="266141" url="https://ta.wikipedia.org/wiki?curid=266141" title="கோவை விரைவு ரயில்">
கோவை விரைவு ரயில்

கோவை விரைவு ரயில், இந்திய இரயில்வேயினால் தினசரி செயல்படுத்தப்படும் ரயில்சேவையாகும். இது சென்னை சென்ட்ரல், கோயம்புத்தூர் சந்திப்பு ஆகிய நிலையங்களுக்கு இடையே இயக்கப்படுகிறது. இது ஏப்ரல் 14, 1977 இல் தனது முதல் பயணத்தினைத் தொடங்கியது. மணிக்கு 65 கிலோ மீட்டர் வேகத்தில் செயல்படுவதன் மூலம் இந்தியாவின் விரைவு ரயில்களில் ஒன்றாகக் கருதப்படுகிறது. அத்துடன் இது தென்னக ரயில்வேயின் பெருமைக்குரிய ரயில்களில் ஒன்று. இது 12675, 12676 ஆகிய வண்டி எண்களுடன் செயல்படுகிறது.

ஈரோடு முதல் ராயப்புரம் வரை WAP4 இஞ்சினுடன் செயல்படும் இந்த ரயில், சிலவேளைகளில் மிகவும் சக்தி வாய்ந்த WAP7 இஞ்சினையும் பயன்படுத்துகிறது.

ஆரம்பத்தில் இதன் வண்டி எண் 75/76 ஆக இருந்து, பின்னர் 80 காலகட்டங்களில் 2675/2676 ஆக மாறியது. அந்த காலகட்டத்தில் ரயில் வண்டி எண் நான்கு இலக்கங்களில் இருக்க வேண்டும் என இந்திய ரயில்வே கூறியதே இதற்குக் காரணம். 2011 ஆம் ஆண்டின் டிசம்பர் மாதம் முதல், ஐந்து இலக்க வண்டி எண்கள் இந்தியாவில் அனுமதிக்கப்பட்டதால் கோவை விரைவு ரயிலின் வண்டி எண் மறுபடியும் மாற்றப்பட்டு 12675/12675 என்றானது.

தினசரி செயல்படும் இந்த ரயில்சேவையில் குளிர்பதன வசதியுடன் கூடிய ரயில் பெட்டிகள், அவையில்லாத சாதாரண ரயில்பெட்டிகள் மற்றும் உணவகம் போன்ற வசதிகள் உள்ளன. 12679 என்ற வண்டி எண்ணுடன் செயல்படும் சென்னை சென்ட்ரல் - கோயம்பத்தூர் நகரங்களுக்கிடைப்பட்ட விரைவு ரயிலானது எதிர்வரும் வழிப்பங்கீட்டு ரயிலாகும்.

இது கோயம்பத்தூர் சந்திப்பில் இருந்து சென்னை சென்ட்ரல் வரை செயல்படுகிறது. 7 மணி நேரம், 30 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 10 நிறுத்தங்களில் நின்று செல்கிறது. மணிக்கு சராசரியாக 66 கிலோ மீட்டர் வேகத்தில் சுமார் 496 கிலோ மீட்டர் தொலைவினை 7 மணி நேரம் 30 நிமிடங்களில் கடக்கிறது. கோயம்பத்தூர் சந்திப்பு, சென்னை சென்ட்ரல் ஆகியவற்றிற்கு இடைப்பட்ட 93 ரயில் நிறுத்தங்களில் 10 நிறுத்தங்களில் மட்டுமே நின்று செல்கிறது. புறப்படும் நேரத்தில் சராசரியாக நான்கு நிமிடங்கள் தாமதத்தினையும், வந்தடையும்போது சராசரியாக 18 நிமிடங்கள் தாமதத்தினையும் கொண்டுள்ளது. இதன் ரயில் பெட்டிகளின் அடுக்கு விவரங்கள் பின்வருமாறு.

L – SLR – UR – C1 – C2 – D1 – D2 – D3 – D4 – PC – D5 – D6 – D7 – D8 – D9 – D10 – D11 – D12 – D13 – D14 – UR – UR – UR – SLR

இது சென்னை சென்ட்ரலில் இருந்து கோயம்பத்தூர் சந்திப்பு வரை செயல்படுகிறது. 7 மணி நேரம், 30 நிமிடங்கள் இதன் மொத்த பயண நேரம் ஆகும். இந்த வழித்தடத்தினில் 9 நிறுத்தங்களில் நின்று செல்லும். மணிக்கு சராசரியாக 66 கிலோ மீட்டர் வேகத்தில் சுமார் 496 கிலோ மீட்டர் தொலைவினை 7 மணி நேரம், 30 நிமிடங்களில் கடக்கிறது. சென்னை சென்ட்ரல், கோயம்பத்தூர் சந்திப்பு ஆகியவற்றிற்கு இடைப்பட்ட 93 ரயில் நிறுத்தங்களில் 9 நின்று செல்கிறது. புறப்படும் நேரத்தில் சராசரியாக ஒரு நிமிடம் தாமதத்தினையும், வந்தடையும்போது சராசரியாக 7 நிமிடங்கள் தாமதத்தினையும் கொண்டுள்ளது. இதன் ரயில் பெட்டிகளின் அடுக்கு விவரங்கள் பின்வருமாறு.

L – SLR – UR – UR – D14 – D13 – D12 – D11 – D10 – D9 – D8 – D7 – D6 – D5 – PC – D4 – D3 – D2 – C2 – C1 – UR – UR – SLR


</doc>
<doc id="266144" url="https://ta.wikipedia.org/wiki?curid=266144" title="பென்சைல் குளோரோபார்மேட்டு">
பென்சைல் குளோரோபார்மேட்டு

பென்சைல் குளோரோபார்மேட்டு "(Benzyl chloroformate)" என்பது CHClO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். குளோரோபார்மிக் அமிலத்தினுடைய பென்சைல் எசுத்தர், பென்சைல் குளோரோபார்மேட்டு ஆகும். இக்கரிமச் சேர்மம் பென்சைல் குளோரோ கார்பனேட்டு என்றும் அழைக்கப்படுகிறது. எண்ணெய்ப்பசையுடன் மஞ்சள் நிறத்திலும் ,நிறமற்றதுமான திரவமாக காணப்படுகிறது. இச்சேர்மம் இதனுடைய காரநெடியாலும் அடையாளப் படுத்தப்படுகிறது. சூடுபடுத்தும்போது பென்சைல் குளோரோபார்மேட்டு சிதைவடைந்து பாசுசீனாக மாறுகிறது. மற்றும் இது தண்ணீருடன் தொடர்பு கொள்ள நேர்ந்தால் நச்சுத்தன்மையும் அரிக்கும் பண்பும் கொண்ட புகையை உருவாக்குகிறது.

ஆய்வகங்களில் பென்சைல் ஆல்ககாலை திரவநிலை பாசுசீனில் -20 °செல்சியசு வெப்பநிலையில் செலுத்தும்போது பென்சைல் குளோரோபார்மேட்டு உருவாகிறது. பாசுசீனை அதிக அளவில் செலுத்துவதன் மூலம் இரு எசுத்தர்கள் உருவாக்கம் குறைக்கப்படுகிறது.

அமீன்களில் கார்பாக்சிபென்சைல் பாதுகாப்புக் குழுவை அறிமுகப்படுத்தும் வினைகளில் பென்சைல் குளோரோபார்மேட்டு பயன்படுத்தப்படுகிறது.

புதியதாக உருவான கார்பாக்சிபென்சைல் பாதுகாப்புக் குழுவை ஆக்சிசன் ஒடுக்க நிபந்தனைகளுக்கு உட்பட்டு நீக்க முடியும். குறிப்பாக ஐதரசன் வாயு மற்றும் கார்பன் மீது செயலூக்கம் செய்யப்பட்ட பலேடியம் தனிமம் இவ்வொடுக்க வினையில் பயன்படுத்தப்படுகிறது.


</doc>
<doc id="266146" url="https://ta.wikipedia.org/wiki?curid=266146" title="கொங்குநாடு கலை அறிவியல் கல்லூரி, கோயம்புத்தூர்">
கொங்குநாடு கலை அறிவியல் கல்லூரி, கோயம்புத்தூர்

கொங்குநாடு கலை அறிவியல் கல்லூரி இந்தியாவின் தமிழ்நாட்டில் கோயம்புத்தூரில் இயங்கிவரும் கலை மற்றும் அறிவியல் கல்லூரியாகும். பல்கலைக்கழக மானியக் குழுவினால் தன்னாட்சி கல்லூரியாக தரம் உயர்த்தப்பட்டு செயற்பட்டு வருகிறது. 



</doc>
<doc id="266162" url="https://ta.wikipedia.org/wiki?curid=266162" title="பரிணாமச் சிந்தனையின் வரலாறு">
பரிணாமச் சிந்தனையின் வரலாறு

பரிணாமச் சிந்தனையின் வரலாறு "(History of evolutionary thought)" குறித்த இக்கட்டுரை, உயிர்க்கூறு எவ்வாறு பரிணாமம் பெற்று வந்துள்ளது என்ற சிந்தனையின் வரலாறு பற்றியதாகும்.

உயிரினங்கள் காலங்காலமாக மாற்றத்திற்கு உட்பட்டு வருகின்றன என்ற தொன்மரபுக் கருத்தோட்டத்திலேயே பரிணாமச் சிந்தனைக்குரிய வேரினைக் காண முடியும். தொன்மையான கிரேக்க, ரோமானிய, சீன ஏன் மத்தியகால இஸ்லாமிய அறிவியலிலும் கூட இச்சிந்தனைக்கான கூறுகள் உண்டு. பதினேழாம் நூற்றாண்டின் இறுதியில் நவீன உயிரியில் தொகைப்பாடுடன் துவங்கிய மேற்கத்திய உயிரியல் சிந்தனையில் இரு எதிரெதிர் கருத்துக்கள் தாக்கமளித்தன –



இயற்கையிலாளர்கள் உயிரினங்களின் மாறுந்தன்மை மீது கவனம் கொள்ளத் துவங்கினர். இயற்கை பற்றிய நிலைத்தன்மை கண்ணோட்டத்தை மனதிற்கொண்டு உயிர்ப்படக்கக் கருதுகோளுடன் தொன்மைவியல் பற்றிய தேடலில் இறங்கினர். 19 ஆம் நூற்றாண்டின் தொடக்கத்தில் ஜீன் பேப்பிஸ்ட் லாமர்க் (1744 – 1829) உயிரினங்களின் படிமாற்றம் பற்றியக் கோட்பாட்டை முன் வைத்தார். இதுதான் முழுமையாக வடிவமைக்கத்த முதல் பரிணாமக் கோட்பாடு.

1858 ஆம் ஆண்டு சார்லஸ் டார்வினும், ஆல்பிரட் ருஸ்ஸல் வாலேசும் இணைந்து பரிணாமக் கோட்பாடு நூலை வெளியிட்டனர். இக்கோட்பாட்டைத் தனது உயிரினங்களின் தோற்றம் குறித்து (1859) நூலில் டார்வின் விரிவாக விளக்கினார். லாமார்க்கில் இருந்து மாறுபட்ட டார்வின் அனைத்து உயிரிகளுக்குமான பொது மூதாதையையும், உயிர் மரம் வரைபடத்தையும் முன் வைத்தார். அதாவது ஒரே மூதாதையிடமிருந்து இருவேறுபட்ட உயிரினங்கள் தோன்றக் கூடும் என்பது டார்வினின் துணிபு. விலங்குத் தொகுதி, உயிர் நிலவியல், மண்ணியல், உருபன்னியம், கருவியம், ஆகியவற்றின் ஒருங்கிணைந்த விரிவான ஆதாரங்களை அடிப்படையாகக் கொண்டு இயற்கைத் தேர்வு குறித்த மேற்படி முடிவிற்கு வருகிறார். 

டார்வின் முன்வைத்த கருத்தின் மீது எழுந்த விவாதங்கள் பரிணாமக் கருத்தாக்கத்தை ஏற்பதற்கு விரைவுபடுத்தியது. ஆனால் இயற்கைத் தேர்வு முறைமை குறித்த கருத்து அவ்வளவு எளிதில் ஏற்கப்படவில்லை. உடலியல் ஆய்வு 1920 – 40 களின் ஊடாக ஒரு முடிவை எட்டிய பின்னரே டார்வினின் இயற்கைத் தேர்வு பரவலான அங்கீகாரம் பெற்றது. அதற்கு முன்பு பரிணாம வளர்ச்சிக்கு வேறுபல காரணிகளை ஆராய்ந்து கொண்டிருந்தனர் பெரும்பாலான உடலியலாளர்கள். இயற்கைத் தேர்வு என்பதற்கு மாற்றாக மரபுவழியாகப் பெற்ற குணாம்சம் மாற்றம் பெறுவதற்கான உந்தாற்றல், திடீரென்றடையும் பெரு மாற்றம் ஆகியவற்றை உள்ளடக்கிய டார்வினியத்தின் நீள் வட்ட (circa 1880 – 1920) கருதுகோள் தான் 1920 கள் வரை நிலவி வந்தது. மெண்டேலிய மரபுக் கூறுகள் எனும் 19 ஆம் நூற்றாண்டுத் தொடராய்வின் விளைவாக 1900 இல் உருளங்கடலை தாவரத்தின் உறழ்வு மீள்கண்டுபிடிப்பு நிகழ்த்தப்பட்டது. இத்துடன் இயற்கைத் தேர்வு ஆய்வு பற்றி 1910 க்கும் 1930 க்கும் இடைப்பட்ட காலத்தில் ஜே.பி.எஸ்.ஹால்டும், சிவால் ரைட்டும் கூட்டாக ரோலானால்ட் பிஷருடன் இணைந்து கண்டுபிடித்த திரள் மரபுக்கூறுகளின் புதிய ஒழுங்கும் ஒருங்கிணைந்தது. மரபணுத் திரள் கூறுகள் பிற உடலியல் ஆய்வுத் துறையுடன் கலந்து நவீன மேலதிகமாக பரிணாம ஒருங்கமைவு என்ற பரந்த உயிரியல் பரிணாமத்துடன் பொருத்தும் கோட்பாடாக 1930 – 1940 களில் உருவானது. 

உயிரியல் பரிணாமக் கோட்பாடு ஏற்றுக் கொள்ளப்பட்டதைத் தொடர்ந்து உயிர்நிலவியல் மற்றும் சீர்முறைமையுடன் கூடிய இயற்கை உயிர்த் திரளில் திடீர் மாற்றம் மற்றும் மரபுத் தொடர் பிரிவினைகள் குறித்து மேற்கொள்ளப்பட்ட ஆய்வுகள் இலகுக் கணிதவியல் மற்றும் பரிணாமத்தின் இயல்பு வகைகள் கண்டுபிடிப்பிற்கு இட்டுச் சென்றன. உயிரின் பரிணாம வரலாற்றில் மிக விரிவான மீள்கட்டமைப்பு செய்வதற்கு தொன்மவியலும், உடற்கூறு ஒப்பீட்டியலும் உறுதுணையாக விளங்கின. 

மூலமரபணுவியல் துறையில் 1950 களில் ஏற்பட்ட எழுச்சியையடுத்து புரத நிரலிகள் மற்றும் எதிர்ப்புத் திறன் ஆய்வுகளை அடிப்படையாகக் கொண்டு மூலக்கூறு பரிணாமவியல் துறையும் வளர்ச்சி கண்டது. பின்னர் அதனுடன் ரிபோ உட்கரு அமிலம் (RNA) மற்றும் டியாக்சி ரிபோ உட்கரு அமிலம் (DNA) குறித்த ஆய்வுகளும் இணைத்துக் கொள்ளப்பட்டது. 1960 களில் மூலக்கூறு பரிணாமத்தின் இயற்கை நடுநிலை கோட்பாட்டு, தகவமைவியம் மீது எழுந்த விவாதங்கள், தேர்வின் அலகு, பரிணாமத்தால் இயற்கைத் தேர்விற்கும், மரபணு நகர்விற்கும் இடையில் எழும் மோதல்கள் ஆகியவற்றைத் தொடர்ந்து மரபணுக் கூறினை மையமாகக் கொண்ட பரிணாமக் கண்ணோட்டம் பரவலடையத் தொடங்கியது. இருபதாம் நூற்றாண்டுகளின் இறுதியில் டிஎன்ஏ ஆய்வில் ஏற்பட்ட அடுத்தடுத்த கண்டுபிடிப்புகளால் மூலக்கூறின் இனவளர்ச்சி மரபுத்துறை உருவானது. கார்ல் வூஸ் உருவாக்கிய மூன்று – ஆதிக்கச் சீர்மை, உயிர் மரம் வரைபடத்தை அங்கீகரித்தது. அத்துடன் பரிணாமக் கோட்பாட்டுடன் பொருந்துவதில் சிக்கலானதாக இருந்தாலும் புதிதாக அங்கீகரிக்கப்பட்ட ஒருங்கு உயிர் மரபியல், மரபணு பரிமாற்றப் பரவல் போன்ற மெய்மைகளும் அறிமுகமாயின. உயிரியல் பரிணாமத்தில் நிகழ்ந்த கண்டுபிடிப்புகள் உயிரியல் மரபுக் கிளைகளில் மட்டுமல்லாமல் கல்விப்புல (எ.கா –மானுடவியல், உளவியல்) ஒழுங்கமைவிலும், சமூகத் தளத்திலும் முக்கியமான தாக்கத்தை ஏற்படுத்தின. 


</doc>
<doc id="266163" url="https://ta.wikipedia.org/wiki?curid=266163" title="காட்மியம் நைட்ரேட்டு">
காட்மியம் நைட்ரேட்டு

காட்மியம் நைட்ரேட்டு "(Cadmium nitrate )" என்பது Cd(NO).xHO. என்ற பொது வாய்ப்பாடுடன் உள்ள மூலக்கூற்று அமைப்பில் காணப்படும் ஒரு கனிம வேதியியல் சேர்மமாகும்.நீரிலி வகை காட்மியம் நைட்ரேட்டு துரிதமாக ஆவியாகும் தன்மையுடனும் பிற நைட்ரேட்டுகள் உப்புகளாகவும் உள்ளன. அனைத்து வகை காட்மியம் நைட்ரேட்டு உப்புகளும் நிறமற்ற படிகத் திண்மங்களாகவும் , காற்றில் இருந்து நீரை உறிஞ்சுகின்றவையாகவும் காணப்படுகின்றன. இதனால் அவை ஈரமான நீர் உறிஞ்சும் சேர்மங்களாக தோன்றுகின்றன. காட்மியம் சேர்மங்கள் புற்றுநோயாக்க வேதிப்பொருட்களாக உள்ளன.

கண்ணாடிகள் மற்றும் பீங்கான் போன்ற பொருட்களுக்கு வண்ணமூட்டவும் ஒளிப்படவியலில் எரியும் தூளாகவும் பயன்படுத்தப்படுகிறது. 

காட்மியம் உலோகம் அல்லது காட்மியம் ஆக்சைடு, காட்மியம் ஐதராக்சைடு அல்லது காட்மியம் கார்பனேட்டுகளில் ஒன்றை நைட்ரிக் அமிலத்தில் கரைத்து காட்மியம் நைட்ரேட்டு தயாரிக்கப்படுகிறது.

உயர் வெப்பநிலைகளில் காட்மியம் நைட்ரேட்டு , காட்மியம் ஆக்சைடு மற்றும் நைட்ரசனின் ஆக்சைடுகளை உருவாக்குகிறது. அமிலம் சேர்க்கப்பட்ட காட்மியம் நைட்ரேட்டுக் கரைசலில் ஐதரசன் சல்பைடைச் செலுத்தும் போது மஞ்சள் நிறக் காட்மியம் சல்பைடு உருவாகிறது. கொதிநிலை நிபந்தனைக்கு உட்படுத்தப்பட்ட வினையில் சிவப்பு நிறச் சல்பைடாக இது மாற்றமடைகிறது.
எரிசோடாக் கரைசலுடன் சேரும்போது , காட்மியம் ஆக்சைடு காட்மியம் ஐதராக்சைடாக வீழ்படிவாகிறது. கரையாத காட்மியம் உப்புகளை இவ்வீழ்படிவாக்கல் முறையில் தயாரிக்கலாம்.


</doc>
<doc id="266178" url="https://ta.wikipedia.org/wiki?curid=266178" title="மா. சுப்பிரமணியம் (அரசியல்வாதி)">
மா. சுப்பிரமணியம் (அரசியல்வாதி)

மா. சுப்ரமணியம் (M. Subramaniam) என்பவர் ஒரு தமிழக அரசியல்வாணர். திராவிட முன்னேற்றக் கழகம் (திமுக) கட்சி உறுப்பினரான இவர் 2006-2011 காலகட்டத்தில் தமிழ்நாட்டின் தலைநகரான சென்னையின் மாநகர மேயராக இருந்தார். மீண்டும் திமுக வேட்பாளராக 2011 இல் மேயர் தேர்தலில் போட்டியிட்டார், ஆனால் அதிமுகவின் சைதை சா. துரைசாமியிடம் தோல்வியடைந்தார். 2016 தமிழக சட்டமன்றத் தேர்தலின்போது சைதாபேட்டை தொகுதியில் போட்டியிட்டு சட்டப் பேரவைக்கு தேர்ந்தெடுக்கப்பட்டுள்ளார். கிண்டி தொழிற்குடியிருப்பில் வாழும் இவர் ஒரு வழக்கறிஞர் ஆவார். இவர் 1999 இல் இருந்து சென்னை உயர்நீதிமன்றத்தில் வழக்கறிஞராக உள்ளார்.

சுப்பிரமணியன், சைதாப்பேட்டை அரசு மேல்நிலைப் பள்ளியில் தனது உயர் கல்வியை நிறைவு செய்தார். பின்னர் திறந்தவெளி பல்கலைக்கழகத்தில் இளங்கலை பட்டப்படிப்பையும் பெங்களூர் ஹவ்னூர் சட்டக்கல்லூரியில் தனது சட்டப்படிப்பையும் (எல்.எல்.பி) முடித்தார்.

1976 ஆம் ஆண்டு திமுகவில் சேர்ந்தார். 1996-2006 காலகட்டத்தில் சென்னை மாநகராட்சி அவைத்தலைவராக இருந்தார். திமுக இளைஞர் அணியின் துணை பொதுச் செயலாளராக இருக்கும் இவர் ஸ்டாலினின் ஒரு தீவிர ஆதரவாளர்.

இவருக்கு உடற்பயிற்சி நிலையத்தில் உடற்பயிற்சிசெய்தல், திரைப்படங்கள், யோகா போன்றவற்றில் ஆர்வம் உண்டு. இவர் ஒரு மாரத்தான் வீரரும் கூட தனது முதல் மாரத்தானை 2014 ஆம் ஆண்டு புதுச்சேரி ஆரோவிலில் நடந்த மாரத்தான் போட்டியில் கலந்து கொண்டவர், இதுவரை 100 மாரத்தான் போட்டிகளைக் கடந்துள்ளார். 


</doc>
<doc id="266189" url="https://ta.wikipedia.org/wiki?curid=266189" title="குரோமியம்((III) புளோரைடு">
குரோமியம்((III) புளோரைடு

குரோமியம்((III) புளோரைடு "(Chromium(III) fluoride)" என்பது CrF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும் இதே மூலக்கூற்று வாய்ப்பாடு குரோமியத்தின் பல்வேறு நீரேற்றுகளுக்கும் பொருந்தும். பச்சை நிறத்துடன் படிகங்களாகக் காணப்படும் இச்சேர்மம் பொதுவானக் கரைப்பான்களில் கரையாது. ஆனால் வண்ண நீரேற்றுகளான [Cr(H2O)6]F3 மற்றும் [Cr(H2O)6]F3•3H2O போன்றவை நீரில் கரைகின்றன. முந்நீரேற்று வகை பச்சையாகவும், அறுநீரேற்று வகை கருநீலத்திலும் காணப்படுகின்றன. நீரிலி வகை புளோரைடு 1100 முதல் 1200 °செல்சியசு வெப்பநிலையில் பதங்கமாகிறது. அனைத்துக் குரோமியம்(III) சேர்மங்களையும் போல இப்புளோரைடுகளும் எண்முக குரோமியம் மையங்களுடன் தோற்றமளிக்கின்றன. நீரிலி வகையில் , ஆறு ஒருங்கிணைவுத் தளங்கள் அடுத்துள்ள குரோமியம் மையங்களுடன் பாலமிட்டுள்ள புளோரைடு ஈந்தணைவிகளால் நிரப்பப்பட்டுள்ளன. நீரேற்று வடிவங்கள் அணைத்திலும் புளோரைடு ஈந்தணைவிகள் தண்ணீர் மூலக்கூறுகளால் இடப்பெயர்ச்சி செய்யப்பட்டுள்ளன.

குரோமியம்(III) ஆக்சைடு மற்றும் ஐதரோபுளோரிக் அமிலம் இரண்டும் வினைபுரிந்து குரோமியம்((III) புளோரைடு உருவாகிறது:

ஐதரசன் புளோரைடு மற்றும் குரோமிக் குளோரைடு இரண்டும் வினைபுரிவதால் நீரிலி வகை குரோமியம்((III) புளோரைடு உருவாகிறது:

குரோமியம்((III) புளோரைடு அதிகமாகப் பயன்படுத்தப்படுவதில்லை என்றாலும் நெசவுத் தொழிலில் நிறம் நிறுத்தியாகவும் , அரிப்புத் தடுப்பியாகவும் பயன்படுத்தப்படுகிறது. 


</doc>
<doc id="266193" url="https://ta.wikipedia.org/wiki?curid=266193" title="1632">
1632

1632 (MDCXXXII) வியாழக்கிழமையில் ஆரம்பமான ஒரு கிரிகோரியன் நெட்டாண்டு ஆகும், அல்லது 10-நாட்கள் பின்தங்கிய பழைய ஜூலியன் நாட்காட்டியில் ஞாயிற்றுக்கிழமையில் ஆரம்பமான ஒரு நெட்டாண்டாகும்.




[[பகுப்பு:1632| ]]

</doc>
<doc id="266194" url="https://ta.wikipedia.org/wiki?curid=266194" title="குரோமியம் அசிட்டேட்டு ஐதராக்சைடு">
குரோமியம் அசிட்டேட்டு ஐதராக்சைடு

குரோமியம் அசிட்டேட்டு ஐதராக்சைடு (Chromium acetate hydroxide) என்பது (Cr(OH)(OOCCH)) என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். பச்சை நிறத் துகளாக, அயனிச் சேர்மம் அல்லாத இச்சேர்மம் அசிட்டோனில் கரையாது.

மூன்று குரோமியம் அணுக்களைச் சுற்றிலும் இரண்டு ஐதராக்சில் தொகுதிகள் மற்றும் ஏழு OOCCH3 ஒரெதிரயனி அசிட்டேட்டு ஈந்தனைவிகள் அடுக்கப்பட்டுள்ள அமைப்பை குரோமியம் அசிட்டேட்டு ஐதராக்சைடு பெற்றிருக்கிறது.

https://upload.wikimedia.org/wikipedia/commons/thumb/7/72/Pope.svg/22px-Pope.svg.png


</doc>
