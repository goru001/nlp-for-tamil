<doc id="433454" url="https://ta.wikipedia.org/wiki?curid=433454" title="தி 40 இயர் ஓல்ட் வெர்ஜின்">
தி 40 இயர் ஓல்ட் வெர்ஜின்

தி 40 இயர் ஓல்ட் வெர்ஜின் என்பது 2005 இல் வெளிவந்த அமெரிக்க பாலியல் நகைச்சுவை திரைப்படம் ஆகும். இதனை ஜாட் ஆப்டௌவ் இயக்கியுள்ளார். ஸ்டீவ் கார்ல் இத்திரைப்படத்தில் ஜாட் ஆப்டௌவுடன் இணைந்து திரைக்கதை எழுதியிருந்தார். இது ஆன்டௌவின் முதல் இயக்கத்தில் வெளிவந்த திரைப்படமாகும். வசனங்கள் மற்றும் திரைக்கதை ஒன்றாக கதையை வலுப்படுத்தின.வட அமெரிக்காவில் இத்திரைப்படம் ஆகஸ்ட் 19, 2015 இல் வெளியானது.

டிசம்பர் 2005 இல் இத்திரைப்படம் அமெரிக்க திரைப்பட கல்லூரியால் சிறந்த நகைச்சுவை படம் என்று கௌரவிக்கப்பட்டது. பிராவோ என்ற தொலைக்காட்சி வெளியிட்ட நூறு படவரிசை பட்டியலில் 30 ஆவது இடத்தை பெற்றது.



</doc>
<doc id="433458" url="https://ta.wikipedia.org/wiki?curid=433458" title="மீன் கொத்தி">
மீன் கொத்தி

மீன் கொத்திகள் ("Kingfisher"), இக்குடும்பத்தை ("Alcedinidae") சேர்ந்த பறவைகள் சிறியது தொடக்கம் நடுத்தர வர்க்கத்தை சேர்ந்த பறவைகளாகும். கொரசிபோர்ம் வர்க்கத்தை சேர்ந்த இப்பறவைகள் கடும் நிறத்தை சார்ந்தவை. இப்பறவைகள் பரந்த நோக்கமுள்ள விநியோகம் உடையவை. மேலும் இப்பறவைகள் ஆபிரிக்கா, ஆசியா மற்றும் ஓசினியாவின் வெப்ப மண்டல பிரதேசங்களில் காணப்படுபவை ஆகும் . இக்குடும்பத்தை சேர்ந்த பறவைகள் 114 இனங்களை கொண்டவை. மேலும் இவைகள் மூன்று உப குடும்பங்களையும், 19 இனங்களையும் கொண்டவை. இப்பறவைகள் பெரிய தலை, நீளமானவையாகவும், கூரானவையாகவும், குறுகிய கால்கள், கட்டையான வால்களையும் கொண்பவை. இப்பறவைகளில் பெரும்பாலானவை கடும் நிறம்கொண்ட இறகுகளை கொண்டவை. மேலும் ஆண், பெண் பறவைகளுக்கு இடையில் சிறிது நிறமாற்றம் உண்டு. இப்பறவைகளில் சில மட்டுமே காடுகளில் காணப்படும். இப்பறவைகள் பல்வேறுபட்ட இரைகளை தான் இருக்கும் இடத்தில் இருந்து பாய்ந்து சென்று பிடிக்கும் இயல்புடையவை. வழமையாக இப்பறவைகள் ஆறுகள், குளங்களுக்கு அருகில் மீன்களை உண்பதை அவதானிக்கலாம். இருப்பினும் பெரும்பாலான இப்பறவையின் இனங்கள் முள்ளந்தண்டிலி அங்கிகளை உணவாக உட்கொள்ளும். இப்பறவைகளின் கூடுகள் பெரும்பாலும் பொந்துகளாகவோ, இயற்கையாகவோ அல்லது செயற்கையாகவோ உருவாக்கப்பட்ட சுரங்கங்களாகவோ காணப்படலாம். இப்பறவைகளில் சில இனங்கள் மாத்திரம் சுதேச வர்க்கங்களாக காணப்படும். ஆகையால் இப்பறவைகள் அழியும் ஆபத்தை எதிர் நோக்கும் வர்க்கத்தில் உள்ளடக்கப்படும்.

மீன் கொத்திகள் கொரசிபோர்ம் வர்க்கத்தை சேர்ந்த அல்சினிடே குடும்பத்தை சேர்ந்தவை. இக்குடும்பத்தின் பெயர்கள் பிரான்ஸ் நாட்டை சேர்ந்த பல்துறை வல்லுனர் கொன்ஸ்தாந்தின் சாமுவேல் ரபினஸ்கியுவினால் 1815 ம் ஆண்டு அறிமுகப்படுத்தப்பட்டுள்ளது. இப்பறவைகளின் மூன்று உப குடும்பங்களாவன.
1. மர மீன் கொத்திகள்
2. ஆற்று மீன் கொத்திகள்
3. நீர் மீன் கொத்திகள் 
ஒரு சில வகை பறவைகள் மாத்திரம் மூன்று உபகுடும்பங்களை குடும்ப நிலைக்கு உயர்த்துகின்றது.

ஆபிரிக்க குள்ள மீன் கொத்திகள் (Ispidina lecontei) மிகவும் குறுகிய பறவை வர்க்கத்தை சேர்ந்தவை. இவ்வகை பறவைகள் சராசரியாக 10 சென்டிமீட்டர் நீளமுடயவையாகும். மேலும் 9 தொடக்கம் 10 கிராம் நிறையுடயவை. ஆபிரிக்க பருத்த மீன் கொத்திகள் (Megaceryle maxima) 42 சென்டிமீட்டர் தொடக்கம் 46 சென்டிமீட்டர்வரை நீளமுடயவை. மேலும் 255 கிராம் தொடக்கம் 426 கிராம் வரை நிறையுடையவை. 


</doc>
<doc id="433462" url="https://ta.wikipedia.org/wiki?curid=433462" title="அனில் குமார் (இயக்குனர்)">
அனில் குமார் (இயக்குனர்)

அணில் என்பவர் 1989 திருத்து மலையாள திரைப்பட துறையில் இயக்குநரராக உள்ளவர். முப்பத்தி ஒரு திரைப்படங்களை மலையாளத்தில் எடுத்துள்ளார். பாபு நாராயண் என்பவருடன் இணைந்து இருபது படங்களை இயக்கியவர். 

கல்பனா என்பவரை 1998 இல் திருமணம் செய்து கொண்டார். 2012 இல் விவாகரத்து செய்தார். சீறிமயி எனும் ஒரே மகள் கல்பனாவும் வாழ்ந்து வந்தார். 25 ஜனவரி 2016 இல் கல்பனா இறந்தார்.



</doc>
<doc id="433464" url="https://ta.wikipedia.org/wiki?curid=433464" title="முக எலும்புகள்">
முக எலும்புகள்

முக எலும்புகள் என்பவை முகத்தில் அமைந்ததுள்ள 14 எலும்புகள் ஆகும்.

</doc>
<doc id="433469" url="https://ta.wikipedia.org/wiki?curid=433469" title="மூக்குச்சுவர் எலும்பு">
மூக்குச்சுவர் எலும்பு

மூக்குச்சுவர் எலும்பு (ஆங்கிலம்:Vomer) என்பது 14 முகவெலும்புகளில் ஒரு எலும்பு ஆகும்.

மூக்குச்சுவர் எலும்பு 6 எலும்புகளுடம் இணைந்துள்ளது. மண்டையோடு எலும்புகளான நெய்யரியெலும்பு மற்றும் ஆப்புரு எலும்புடன், முகவெலும்புகளான இரு மேல்தாடை எலும்பு மற்றும் இரு அண்ணவெலும்புகளுடன் இணைந்துள்ளது.


</doc>
<doc id="433473" url="https://ta.wikipedia.org/wiki?curid=433473" title="மேல்தாடை எலும்பு">
மேல்தாடை எலும்பு

மேல்தாடை எலும்பு ("Maxilla") என்பது முகவெலும்புகளில் உள்ள இணைந்த இரு எலும்புகள் ஆகும். இவ்வெலும்பு அண்ணவெலும்புடன் இணைந்து வாய் மேற்கூரையை உருவாக்குகிறது.

ஒவ்வொரு மேல்தாடை எலும்பும் 9 எலும்புகளுடன் இணைந்துள்ளது.
மண்டையோடு எலும்புகளான நுதலெலும்பு மற்றும் நெய்யரியெலும்பு, முகவெலும்புகளில் மூக்கெலும்பு, கன்ன எலும்பு, கண்ணீர்க் குழாய் எலும்பு, கீழ்மூக்கு சங்கெலும்பு, மூக்குச்சுவர் எலும்பு, அண்ணவெலும்பு மற்றும் எதிர்புற மேல்தாடை எலும்புடன் இணைந்துள்ளது.


</doc>
<doc id="433479" url="https://ta.wikipedia.org/wiki?curid=433479" title="டையெத்தினைல்பென்சீன் ஈரெதிர்மின்னயனி">
டையெத்தினைல்பென்சீன் ஈரெதிர்மின்னயனி

டையெத்தினைல்பென்சீன் ஈரெதிர்மின்னயனி ("Diethynylbenzene dianion") என்பது ஒரு பென்சீன் மூலக்கூறுடன் புரோட்டான் நீக்கப்பட்ட இரண்டு எத்தினைல் எதிர்மின் அயனிகள் இணைக்கப்பட்டிருப்பதைக் குறிக்கிறது. இரண்டு கார்பன் அணுக்களின் அமைவிடத்தைப் பொறுத்து மூன்று மாற்றியன்கள் இருப்பதற்கான சாத்தியம் உள்ளது.


இவை மூன்றும் நன்கு அறியப்பட்ட வலிமையான மூன்று காரங்களாகும் . ஆத்திரேலியாவில் நிறை நிறமாலையியல் சோதனைகளின் போது ஆராய்ச்சியாளர்கள் இக்காரத்தை உருவாக்கினார்கள் .எத்தினைல் குழுக்கள் நெருக்கமாக அமைந்துள்ள மாற்றியன்கள் வலிமையான காரங்களாக உள்ளன. தொடர்புடைய பீனைலீன்டைபுரோப்பியோலேட்டு ஈரெதிர்மின் அயனிகளை உருவாக்கி பின்னர் நடுநிலையான கார்பனீராக்சைடு மூலக்கூறுகளாக முனைகளிலுள்ள நான்கு ஆக்சிசன் அணுக்களையும் இரண்டு கார்பன் அணுக்களையும் நீக்குவதன் மூலம் அம்மாற்றியன்கள் உருவாக்கப்படுகின்றன .


</doc>
<doc id="433486" url="https://ta.wikipedia.org/wiki?curid=433486" title="பென்டாபுளோரோபீனைல் எசுத்தர்">
பென்டாபுளோரோபீனைல் எசுத்தர்

பென்டாபுளோரோபீனைல் எசுத்தர்கள் ("Pentafluorophenyl esters") என்பவை RC(O)OCF என்ற பொது வாய்ப்பாட்டால் விவரிக்கப்படும் எசுத்தர் சேர்மங்களாகும். அணுக்கருநாட்டத் தாக்குதலால் இவை எளிதில் பாதிக்கப்படுகின்றன. பென்டாபுளோரோபீனால் சேர்மத்திலிருந்து (HOCF). இவை வருவிக்கப்படுகின்றன. உயிரி மூலக்கூறுகளில் உள்ள முதல்நிலை அமீன்களுடன் புளோரசீன் அல்லது எப்டீன் போன்ற புளோரோபோர் சேர்மங்களை இணைக்கப் பயனுள்ளதாக இது செயல்படுகிறது or haptens. ஆய்வக பெப்டைடு தொகுப்பு வினையிலும் இவை மிகுந்த பயனளிக்கின்றன. சக்சினிமிடைல் எசுத்தர்கள் மற்றும் இது போன்ற தொடர்புள்ள பல்வேறு முகவர்கள் போல அமைடு பிணைப்புகளை பென்டாபுளோரோபீனைல் எசுத்தர்கள் உற்பத்தி செய்கின்றன. இணைதல் வினைகளின் போது தன்னிச்சையாக நிகழும் நீராற்பகுப்பு வினைகளால் இவை குறைவாகப் பாதிக்கப்படுகின்றன என்பதால் இத்தகைய எசுத்தர்கள் மிகுந்த பயனளிக்கும் சேர்மங்களாக உள்ளன 


</doc>
<doc id="433498" url="https://ta.wikipedia.org/wiki?curid=433498" title="பண்டைய இந்தியாவின் குறிப்புகள்">
பண்டைய இந்தியாவின் குறிப்புகள்

பண்டைய இந்தியாவின் குறிப்புகள் (Outlines of Ancient India), வரலாற்றுக் காலத்திற்கு முன் முதல் குப்தப் பேரரசின் இறுதி வரை இந்தியத் துணைக்கண்டத்தின் குறிப்புகளை கூறுகிறது. பண்டய இந்தியா, தற்கால இந்தியா, வங்காளதேசம், பாகிஸ்தான், ஆப்கானிஸ்தான், பாகிஸ்தான், பூடான் மற்றும் நேபாளப் பகுதிகளைக் கொண்டது.
















</doc>
<doc id="433500" url="https://ta.wikipedia.org/wiki?curid=433500" title="நவ்னீத் கௌதம்">
நவ்னீத் கௌதம்

நவ்னீத் கௌதம் ("Navneet Gautam") ஆண்கள் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் நவ்னீத் கௌதமும் ஓர் உறுப்பினராக இருந்தார் 


</doc>
<doc id="433501" url="https://ta.wikipedia.org/wiki?curid=433501" title="யாசுமெர்">
யாசுமெர்

யாசுமெர் ("Jasmer") ஆண்கள் கபடி விளையாட்டில் இந்தியாவின் சார்பாக விளையாடக்கூடியவர் ஆவார். இவர் 1983 ஆம் ஆண்டு மே மாதம் 7 ஆம் நாள் பிறந்தார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் நவ்னீத் யாசுமெரும் ஓர் உறுப்பினராக இருந்தார்


</doc>
<doc id="433502" url="https://ta.wikipedia.org/wiki?curid=433502" title="மோகன் உக்ரபாண்டியன்">
மோகன் உக்ரபாண்டியன்

மோகன் உக்ரபாண்டியன் ("Mohan Ukkrapandian") இந்திய தேசிய ஆண்கள் கைப்பந்தாட்ட அணியில் விளையாடிய ஒரு வீரராவார். இவர் 1989 ஆம் ஆண்டு மே மாதம் 15 ஆம் நாள் தமிழ் நாட்டில் பிறந்தார். இவர் 16 என்று எண்ணிடப்பட்ட மேலாடையை அணிந்திருப்பார். தமிழ்நாடு கைப்பந்தாட்ட அணியிலும் இவர் ஓர் உறுப்பினர் ஆவார். தேசிய அளவில் அங்கீகரிக்கப்பட்ட கைப்பந்தாட்ட விளையாட்டு வீர்ர் என்பதால் இந்தியன் ஓவர்சீசு வங்கி மோகன் உக்ரபாண்டியனுக்கு வங்கியில் ஒரு பணியை கொடுத்து சிறப்பித்தது .


</doc>
<doc id="433503" url="https://ta.wikipedia.org/wiki?curid=433503" title="பிரிட்டிலடா வதேதர்">
பிரிட்டிலடா வதேதர்

பிரிட்டிலடா வதேதர் (Pritilata Waddedar) (5 May 1911 – 23 செப்டம்பர் 1932) இந்திய சுதந்திர விடுதலை இயக்கத்தில் செல்வாக்கு பெற்ற ஒரு பெங்காளி புரட்சிகர தேசியவாதி ஆவார். சிட்டகொங் மற்றும் டாக்காவில் ஆரம்பக் கல்வியை முடித்தபின், கொல்கத்தா பெல்கன் கல்லூரியில் மெய்யியல் பிரிவில் பட்டம் பெற்றார்.

குறுகிய காலத்திற்கு பள்ளி ஆசிரியராக பணிபுரிந்த பிறகு, பிரிட்டிலடா சூரியா சென் தலைமையில் ஒரு புரட்சிகர குழுவில் இணந்தார், அவர் பதினைந்து புரட்சியாளர்கள் குழுவை வழி நடத்தியவர். நாய்கள் மற்றும் இந்தியர்களுக்கு அனுமதியில்லை" என்று ஒரு குறியீட்டு பலகை இருந்த பஹார்ட்டலி ஐரோப்பிய விடுதியின் மீது 1932 ல் தாக்குதல் நடத்தினார், புரட்சியாளர்கள் விடுதியினைத் தாக்கிய பின்னர் பிரிட்டிஷ் காவலர்கள் கைது செய்வதைத் தவிர்க்க, பொட்டாசியம் சயனைடு உட்கொண்டு தற்கொலை செய்து கொண்டார்.

பிரிட்டிலடா ,வைத்யா பிராமண குடும்பத்தில் சிட்டகொங் மாகாணத்தின் (தற்போது பங்களாதேஷ்). பாட்டியா உபசில்லாவிலுள்ள தால்காட் கிராமத்தில் 1911 மே 5 அன்று பிறந்தார் "வதேதர் " என்பது குடும்பத்தின் மூதாதையர்களின் பெயராகும்." அவரது தந்தை ஜகபந்து வதேதர் சிட்டகொங் நகராட்சியில் ஒரு எழுத்தராக இருந்தார்". இவரது பெற்றோருக்கு இவரையும் சேர்த்து மதுசூதன், கனக்லடா,சாந்திலடா,ஆஷாலடா மற்றும் சந்தோஷ் என்ற ஆறு குழந்தைகள் பிறந்தனர், இவருக்கு ராணி என்ற செல்லப்பெயர் உண்டு"

ஜகபந்து தன்னுடைய குழந்தைகள் சிறந்த கல்வி கற்க ஏற்பாடு செய்ய முயன்றார். பிரிட்டிலடாவிற்கு, சிட்டகொங்கிலுள்ள டாக்டர் கஸ்தகீர் அரசு பெண்கள் பள்ளியில் இடம் கிடைத்தது அப்பள்ளியில் சிறந்த மாணவராக திழ்ந்தார் பள்ளியில் மாணவர்கள் இவரை "உஷா தி" என அழைத்தனர், அவரது மாணவர்களிடம் தேசியவாதத்தை ஊக்குவிப்பதற்காக இராணி இலட்சுமிபாய் கதைகளைப் பயன்படுத்தினார். "சிட்டகாங் ஆமரி ரெய்டர்ஸ் 'என்ற நூலில், "கல்பனா தத்தா" இவ்வாறு எழுதுகிறார், "எதிர்காலத்தைப் பற்றி பள்ளி நாட்களில் எங்களுக்குத் தெளிவான யோசனை இல்லை, சில நேரங்களில் நம்மை நினைத்து நாம் பயப்படாமல் இருக்க இராணி இலட்சுமிபாய் உத்வேகத்தை அளித்தார்." கலை மற்றும் இலக்கியம் பிரிட்டிலடாவிற்கு பிடித்த பாடங்கள் ஆகும். 1928 ஆம் ஆண்டில் டாக்டர் கஸ்தகிர் அரசுப் பள்ளியிலிருந்து வெளியேறி, 1929 ஆம் ஆண்டில், டாக்கா ஈடன் கல்லூரியில், சேர்ந்தார். டாக்கா இடைநிலைத் தேர்வு வாரியத்தின் வருடாந்தரத் தேர்வுகளில் பங்கேற்ற அனைத்து மாணவர்களிலும் இவர் முதலிடம் வகித்தார். ஈடன் கல்லூரியில் மாணவராக, இவர் பல்வேறு சமூக நடவடிக்கைகளில் பங்கு பெற்றார். லீலா நாக் என்பவரது தலைமையிலான "ஸ்ரீ சங்கா" என்ற குழுவில் "தீபலி சங்ஹா" ("தீபலி சங்கம்) என்ற நிகழ்ச்சியினை வழங்கினார்.

பிரிட்டிலாடா உயர்கல்வி பயில, கல்கத்தாவிற்கு (இப்போது கொல்கத்தா) சென்று பெத்தன் கல்லூரியில் சேர்ந்து ,இரண்டு ஆண்டுகளுக்குப் பிறகு, கல்லூரியில் தத்துவ பாடத்தில் பட்டம் பெற்றார். இருப்பினும், அவரது பட்டத்தை கொல்கத்தா பல்கலைக்கழக பிரிட்டிஷ் அதிகாரிகள் 2012 இல் நிறுத்தி வைத்தனர். இவரது இறப்பிற்குப் பின்னர், பினா தாஸ் மற்றும் இவரது சான்றிதழ்களை தகுதி வாய்ந்தவராக்கினர்.

கல்கத்தாவில் தனது கல்வியை முடித்தபின், பிரிட்டிலடா சிட்டகாங்கிற்குத் திரும்பினார். சிட்டகாங்கில், நந்தன்கனன் அபர்னாச்சரன் என்ற உள்ளூர் ஆங்கில உயர்நிலைப் பள்ளியில் தலைமையாசிரியராகப் பணிபுரிந்தார். 

பிரிட்டிலாடா இந்திய சுதந்திர இயக்கத்தில் சேர முடிவு செய்தார். சூர்யா சென்னைப் பற்றி கேள்விப்பட்டு அவளுடைய புரட்சிகர குழுவில் சேர விரும்பினார். ஜூன் 13, 1932 இல், பிரிட்டிலாடா சூர்ய சென் மற்றும் நிர்மல் சென் ஆகியோரை தால்காட் முகாமில் சந்தித்தார். சமகால புரட்சியாளரான, பினோட் பிஹாரி சௌத்ரி, பெண்கள் தங்கள் குழுவில் சேர எதிர்த்தார். இருப்பினும், ஆயுதங்களைக் கையாளும் பெண் புரட்சியாளர்களை ஆண்களைப் போல சந்தேகப்பட மாட்டார்கள் என்பதால் இவர் குழுவில் சேர அனுமதிக்கப்பட்டார.

1932 ஆம் ஆண்டில், "நாய் மற்றும் இந்தியர்களுக்கு அனுமதி இல்லை" என்று எழுதி வைத்திருந்த பஹதர்லி ஐரோப்பிய விடுதி மீது சூர்யா சென் தாக்குதல் நடத்த திட்டமிட்டார். சூர்யா சென் இந்த பணிக்காக ஒரு பெண் தலைவரை நியமிக்க முடிவு செய்தார். கல்பனா தத்தா இந்நிகழ்வுக்கு ஏழு நாட்களுக்கு முன்னர் கைது செய்யப்பட்டார். இதன் காரணமாக, பிரிட்டிலாடா தாக்குதலுக்கு தலைமை ஏற்றார். பிரிட்டிலாடா கோட்டோவாலி கடல் பகுதிக்கு ஆயுத பயிற்சிக்கு சென்று, அங்கே அவர்களது தாக்குதலை நடத்த திட்டமிட்டார் 

அவர்கள் செப்டம்பர் 23, 1932 அன்று தாக்குதல் நடத்த முடிவு செய்தனர். குழுவின் உறுப்பினர்களுக்கு பிடிபட்டால் விழுங்குவதற்கு பொட்டாசியம் சயனைடு வழங்கப்பட்டது. தாக்குதல் நடந்த நாளில், பிரிட்டிலாடா ஒரு பஞ்சாபி ஆண் போன்ற ஆடை அணிந்தார். அவரது கூட்டாளிகளான கலிஷங்கர் டீ, பரேஷ்வர் ராய், பிரபுல்லா தாஸ், சாந்தி சக்ரவர்த்தி ஆகியோர் " வேட்டி " மற்றும் சட்டை அணிந்திருந்தனர். மகேந்திர சௌதிரி, சுசில் டே மற்றும் பன்னா சென் ஆகியோர் "லுங்கி " மற்றும் சட்டை அணிந்திருந்தனர். அவர்கள் காலை 10.45 மணியளவில் விடுதியை அடைந்தனர். உள்ளே சுமார் 40 பேர் இருந்தனர். புரட்சியாளர்கள் தாக்குதலுக்கு மூன்று தனி குழுக்களாக பிரிக்கப்பட்டனர். , சில காவல் அதிகாரிகள் துப்பாக்கிச் சூடு நடத்தினர் . பிரிட்டிலாடா ஒரு புல்லட் காயம் ஏற்பட்டது. காவலர்கள் அறிக்கை, இந்த தாக்குதலில், சல்லிவன் என்ற ஒரு ஒரு பெண் இறந்தார் மற்றும் நான்கு ஆண்கள் மற்றும் ஏழு பெண்கள் காயமடைந்தனர் என தெரிவிக்கிறது.

காயமடைந்த பிரிட்டிலாடா பிரிட்டிஷ் காவலர்களிடம் சிக்கியதும் . கைது செய்யப்படுவதைத் தவிர்ப்பதற்காக அவர் சயனை டை விழுங்கினார். அடுத்த நாள், காவலர்கள் அவரது உடலை கண்டுபிடித்து அடையாளம் காட்டினர். அவரது இறந்த உடலுடன் சில துண்டு பிரசுரங்கள், ராம்க்ரிகா பிஸ்வாஸின் புனாப்படம், தோட்டாக்கள், விசில் மற்றும் தாக்குதல் திட்டத்தின் வரைவு ஆகியவற்றைக் கண்டது. பிணக்கூறு ஆய்வு போது குண்டு காயம் மிகவும் கடுமையானதாக இல்லை மற்றும் சயனைடு விஷமே அவரது மரணத்திற்கு காரணம் என்று கண்டறியப்பட்டது.

பங்களாதேஷ் எழுத்தாளர் செலினா ஹொசைன் ஒவ்வொரு பெண்ணிற்கும் பிரட்டிலிடா சிறந்த எடுத்துக் காட்டாய் விளங்குவதாக கூறுகிறார் ஒவ்வொரு ஆண்டும் பிரிட்டிலடாவின் பிறந்த நாளானது பங்களாதேஷ் மற்றும் இந்தியாவின் பல்வேறு இடங்களில் கொண்டாடப்படுகிறது. சிட்டகொங்கில் உள்ள போல்காலி உபாசிலாவின் முகுந்தா ராம் ஹாட்டுக்கும் ஷாஹித் அப்துஸ் சாப்பூர் சாலைவரை பிரிட்டிலடா வதேதர் என்ற இவரது பெயர் வைக்கப்பட்டுள்ளது . 2012 ஆம் ஆண்டில், பிரட்டிலடா வதேதரின் ஒரு வெண்கல சிற்பம் ஐரோப்பிய கிளப்க்கு அருகில் உள்ள பஹர்டலி ரயில்வே பள்ளி முன் அமைக்கப்பட்டது. வதோதரின் பெரிய-மருமகள் சாஷ் சர்கார் பிரிட்டிஷ் பத்திரிகையாளர் மற்றும் கல்வியாளர் ஆவார்.




</doc>
<doc id="433504" url="https://ta.wikipedia.org/wiki?curid=433504" title="சச்சினி அயேந்திரா ஸ்டென்லி">
சச்சினி அயேந்திரா ஸ்டென்லி

2005 இல் குமரசிரி அபேகோன் இயக்கிய சிரச தொலைக்காட்சியில் ஒளிபரப்பான "ஹிருணி" என்ற தொலைக்காட்சி நாடகத்தின் மூலமாக தொலைக்காட்சியில் அறிமுகமானார். 2009 இல் இந்து தர்மசேன இயக்கத்தில் சரளா என்ற பாத்திரத்தில் "போர் பெட்டர் போர் வெர்ஸ்" என்ற மேடை நாடகத்தில் நடித்தார். சச்சினி 2016 இல் ஐக்கிய அமெரிக்காவில் நடைப்பெற்ற கலைநிகழ்ச்சிகளின் உலக வாகையாளர் இல் இரண்டு வெள்ளிப் பதக்கங்களும், ஒரு வெண்கல பதக்கமும் வென்றார்.

சச்சினி அயேந்ரா இலங்கையில் கண்டியில் பிறந்தார். டேவிட் ஸ்டென்லி, தாரன வடசிங்க ஆகியோரின் இளைய மகளாவார். கண்டியில் ஹில்வுட் கல்லூரியில் கல்வி கற்றார். கலைத்துறையில் உயர்கல்வி கற்றார். பாடசாலையில் கற்கும் போதே இளம் எழுத்தாளர் சங்கம், பாடசாலை விவாத அணி, ஆங்கில் இலக்கிய சங்கம், நீச்சல் போட்டிகள் ஆகியவற்றில் பங்குபற்றியுள்ளார். 2002 ஆம் ஆண்டு கண்டியில் நடந்த வடிவழகிகளின் அணிவகுப்பில் சிறந்த வடிவழகியாக தேர்ந்தெடுக்கப்பட்டார். 2003 ஆம் ஆண்டு மிஸ் இலங்கை அழகி அணிவகுப்பில் மகுடம் சூடினார். அதே ஆண்டில் உலக அழகி அணிவகுப்பில் இலங்கையை பிரதிநிதித்துவப்படுத்தினார். சச்சினி பாடசாலை கல்வியை நிறைவு செய்தபின் மாடலிங் கற்கை நெறியை பூரணப்படுத்தினார்.

2002 ஆம் ஆண்டில் சிறந்த வடிவழகி விருதை வென்ற பின் தனது மாடலிங் பணியை துவங்கினார். பல விளம்பரங்களில் மாதிரியாக பணிபுரிந்துள்ளார். தனது நடிப்பு பணிக்காகவும், மாடலிங் பணிக்காகவும் கொழும்புக்கு குடி பெயர்ந்தார். ஆதரனி வசன்னய திரைப்படத்தில் நடித்தமையால் புகழ் பெற்றார். சங்கரா திரைப்படத்தில் ஏழை கிராமத்து பெண்ணாக நடித்தார். ஹார்ட எப்எம் திரைப்படத்தில் மனநிலை பாதிக்கப்பட்ட பெண்ணாக நடித்தார். ஆதரனிய வசன்னய திரைப்படத்திற்காக சரசவிய விருது மற்றும் ஜனாதிபதி விருதுக்கு பரிந்துரைக்கப்பட்டார்.




</doc>
<doc id="433506" url="https://ta.wikipedia.org/wiki?curid=433506" title="கீழ்த்தாடை எலும்பு">
கீழ்த்தாடை எலும்பு

கீழ்த்தாடை எலும்பு (mandible) 14 முகவெலும்புகளில் ஒன்று.

இது முகவெலும்புகளில் பெரியதும், வலுவானதும், கீழே உள்ளதும் மற்றும் அசையக்கூடியதுவான எலும்பாகும். பிறக்கும்போதுள்ள இடது, வலது பகுதிகள் பின் இணைகின்றன. கீழ்த்தாடை எலும்பு கடைநுதலெலும்புடன் இணைந்துள்ளது. கீழ்த்தாடையின் மேற்புறத்தில் கீழ்த்தாடை பற்கள் இணைந்துள்ளன.


</doc>
<doc id="433507" url="https://ta.wikipedia.org/wiki?curid=433507" title="இலட்சுமன் சிங் செயந்தி">
இலட்சுமன் சிங் செயந்தி

இலட்சுமன் சிங் செயந்தி ("Lakshman Singh Jayanthi") மகளிர் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2014 ஆம் ஆண்டு கொரியாவின் இஞ்சியோன் நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் இலட்சுமண் சிங் செயந்தியும் ஓர் உறுப்பினராக இருந்தார். 


</doc>
<doc id="433508" url="https://ta.wikipedia.org/wiki?curid=433508" title="குர்பிரீத் சிங் (கபடி)">
குர்பிரீத் சிங் (கபடி)

குர்பிரீத் சிங் ("Gurpreet Singh") கபடி விளையாட்டில் இந்தியாவின் சார்பாக விளையாடக்கூடியவர் ஆவார். 1979 ஆம் ஆண்டு அக்டோபர் மாதம் 29 ஆம் நாள் இவர் பிறந்தார். 2014 ஆம் ஆண்டு கொரியாவின் இஞ்சியோன் நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் குர்பிரீத் சிங்கும் ஓர் உறுப்பினராக இருந்தார் . 


</doc>
<doc id="433509" url="https://ta.wikipedia.org/wiki?curid=433509" title="சனாகன்பீ தேவி">
சனாகன்பீ தேவி

சனாகன்பீ தேவி ("Sanahanbi Devi") மகளிர் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் சனாகன்பீ தேவியும் ஓர் உறுப்பினராக இருந்தார்


</doc>
<doc id="433510" url="https://ta.wikipedia.org/wiki?curid=433510" title="சிவபாலன்">
சிவபாலன்

சிவபாலன் ("Sivabalan") என்பவர் இந்தியாவின் தமிழ்நாட்டைச் சேர்ந்த ஒரு கைப்பந்தாட்ட வீர்ராவார். தேசிய இளையோர் கைப்பந்தாட்ட அணி மற்றும் தேசிய மூத்தோர் கைப்பந்தாட்ட அணி இரண்டிலும் இவர் விளையாடியுள்ளார். சென்னை சுங்கத் துறையின் கைப்பந்தாட்ட அணியின் தலைவராக இவர் தற்போது விளையாடி வருகிறார். முன்னதாக இந்தியன் ஓவர்சீசு வங்கி அணிக்காக விளையாடினார். தமிழ்நாடு மாநிலத்தின் சிவகங்கை மாவட்டம் இவரது சொந்த ஊராகும். தமிழ்நாடு விளையாட்டு மேம்பாட்டு ஆணையத்தில் இவர் பயிற்சிபெற்றார். சென்னை லயோலா கல்லூரியில் இவர் கல்வி கற்றார். 


</doc>
<doc id="433511" url="https://ta.wikipedia.org/wiki?curid=433511" title="சுசுமிதா பவார்">
சுசுமிதா பவார்

சுசுமிதா பவார் ("Sushmita Pawar") மகளிர் கபடி விளையாட்டில் இந்தியாவின் சார்பாக விளையாடக்கூடியவர் ஆவார். 2014 ஆம் ஆண்டு கொரியாவின் இஞ்சியோன் நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் சுசுமிதா பவாரும் ஓர் உறுப்பினராக இருந்தார்


</doc>
<doc id="433527" url="https://ta.wikipedia.org/wiki?curid=433527" title="கூட்டத்தில் ஒருத்தன்">
கூட்டத்தில் ஒருத்தன்

கூட்டத்தில் ஒருத்தன் (koottathil oruththan) 2017 ஆம் ஆண்டு அசோக் செல்வன் மற்றும் பிரியா ஆனந்த் நடிப்பில், தா. செ. ஞானவேல் இயக்கத்தில், நிவாஸ் கே. பிரசன்னா இசையில் தயாரிப்பில் வெளியான தமிழ் திரைப்படம். இப்படம் 28 சூலை 2017 இல் வெளியானது. 

அரவிந்த் (அசோக் செல்வன்) பள்ளியில் படிக்கும் காலத்தில் ஜனனியை (பிரியா ஆனந்த்) நேசிக்கிறான். 12 ஆம் வகுப்பில் மாநில அளவில் சிறந்த மதிப்பெண் எடுத்து தேர்ச்சி பெறும் ஜனனி கல்லூரியில் ஊடகவியல் துறையில் பட்டப்படிப்பில் சேர்கிறார். அதே கல்லூரியில் அரவிந்தும் சேர்கிறான். ஜனனியிடம் தன் காதலைச் சொல்ல, அவள் அரவிந்திடம் "வாழ்க்கையில் நீ செய்த சாதனை என்ன?" என்ற கேள்வியைக் கேட்டு அவன் காதலை ஏற்க மறுக்கிறாள். விரக்தியில் தற்கொலை செய்துகொள்ளச் செல்லும் அரவிந்த் அங்கு தற்செயலாக சத்தியமூர்த்தியின் (சமுத்திரக்கனி) மகனைக் காப்பாற்றுகிறான். அரவிந்த் தன் மகனைக் காப்பாற்றும் காணொளியை சமூக வலைத்தளங்களில் சத்தியமூர்த்தி வெளியிடுவதால் அனைவராலும் அரவிந்த் பாராட்டப்படுகிறான். 

அதன்பின் நடைபெறும் சாதகமான நிகழ்வுகளால் அரவிந்த் புகழ்பெறுகிறான். ஆனால் அந்த நிகழ்வுகள் அனைத்திற்கும் பின்புலமாக இருக்கும் சத்தியமூர்த்தி காவல் ஆய்வாளர் யோகேந்திரனால் (ஜான் விஜய்) கொல்லப்படுகிறார். அரவிந்தின் சாதனைகள் சித்தரிக்கப்பட்டவை என்று அறியும் ஜனனி தான் ஏமாந்துவிட்டதாக அரவிந்தைப் பிரிகிறாள். 

தன் சுயமுயற்சியால் ஒரு தொண்டு நிறுவனத்தைத் தொடங்கும் அரவிந்த் ஏழைகள், ஆதரவற்றோர், முதியோர் ஆகியோருக்கு உணவளிக்கும் சேவையை செய்து புகழ் பெறுகிறான். ஒரு தொலைக்காட்சி நிகழ்ச்சிக்கான நேர்காணலில் இதை அரவிந்த் கூறுவதைக் காணும் ஜனனி அவனது நல்ல மனதைப் புரிந்துகொண்டு அரவிந்தைத் திருமணம் செய்துகொள்கிறாள்.


பாடலில் சிறப்புத் தோற்றம் 


ஆனந்த விகடன்: கூட்டத்தில் ஒருத்தன், தன்னை அடையாளப்படுத்திக்கொள்ள எப்படியெல்லாம் போராடுகிறான் என்கிற கதை சுவாரஸ்யமானது.

விகடன்: தோற்கவும் விரும்பாத ஜெயிக்கவும் முடியாத கோடானு கோடி ஆவரேஜ்களில் ஒருவன் இந்த `கூட்டத்தில் ஒருத்தன்’.

தி இந்து: ஒரு அழகான காதல் கதைக்குள், இதழியல், வன்மம், சமூக அக்கறை ஆகிய 3 அம்சங்களைக் கலந்து திரைக்கதை எழுதியிருக்கிறார் அறிமுக இயக்குநர் தா.செ.ஞானவேல்.

தினமலர்: கூட்டத்தில் ஒருத்தன் தனித்துத் தெரிகிறான். சற்றே ஜொலிக்கிறான்.

சுட சுட : காணொளி விமர்சனம்

சினி உலகம் : மொத்தத்தில் இன்றைய இளைஞர்களுக்கு ஓர் ஊக்கம் தரும் படமாக இந்த கூட்டத்தில் ஒருத்தன் அமைந்துள்ளது.

இந்தியாக்ளிட்ஸ் : அனைத்திலும் சரசரியாக விளங்கும் ஒருவன் சாதனையாளனாக உயரும் கதையைத் தன் அறிமுகப் படத்துக்குத் தேர்ந்தெடுத்திருக்கும் ஞானவேல் முயற்சியும் உழைப்பும் இருந்தால் வாழ்வில் யார் வேண்டுமானாலும் சாதிக்கலாம் என்ற நம்பிக்கையூட்டும் செய்தியை சொல்லியிருக்கிறார். இந்திய நாட்டில் பலர் ஒரு வேளை உணவின்றி அல்லாடுகையில் தினமும் மிக அதிக அளவில் உணவை வீணடிப்பது குறித்த விழிப்புணர்வை ஏற்படுத்தி அதை எப்படி சரி செய்யலாம் என்பதற்கு ஓரளவு நம்பகத்தன்மை வாய்ந்த தீர்வையும் சொல்லியிருப்பதற்காக இயக்குனரைப் பாராட்டலாம். படம் முழுவதும் ஆபாசம், வன்முறை, எதிர்மறை சிந்தனைகள் ஆகியவற்றை முற்றிலும் தவிர்க்கப்பட்டிருக்கிறது.

இந்தியன் எக்ஸ்பிரஸ்: முதலிடம் பெற்றவர்களைக் கொண்டாட இந்தச் சமூகம் தயாராக இருக்கிறது. கடைசி இடம் பெறுபவர்களும் வேறு வகையில் கவனம் ஈர்க்கிறார்கள். ஆனால், இந்தச் சராசரிகளின் நிலைதான் பரிதாபம். யாருடைய கவனத்தையும் பெறாமல், எந்த அங்கீகாரமும் பெறாமல் சராசரிகளாகவே வாழ்ந்துவிட்டுப் போகிறார்கள். அப்படிப்பட்ட சராசரிகளில் ஒருவனின் வாழ்க்கையைச் சொல்கிறது ‘கூட்டத்தில் ஒருத்தன்’. கூட்டத்தில் ஒருவராக வாழ்ந்து முடிந்துவிடுவதும், தனித்து நிற்பதும் அவரவர் கையில்தான் உள்ளது.

மாலைமலர்: உணவை வீணாக்கக் கூடாது, உணவுக்கு முக்கியத்துவம் அளிக்க வேண்டும், உணவின் முக்கியத்துவம் என்ன என்பதை ஒரு மெசேஜாக பதிவு செய்திருக்கிறார்.

சினிமா இன்பாக்ஸ்: ஒரு சில படங்களில் நடித்திருக்கும் அசோக் செல்வனுக்கு இந்த படம் முக்கியமான படம் என்று சொல்லும் அளவுக்கு நடிப்பதற்கு ஏகப்பட்ட வாய்ப்புகள் கிடைத்திருக்கிறது. தனது கதாபாத்திரத்தை உணர்ந்து நடித்துள்ளார்.

வணக்கம் இந்தியா: சமூகத்திற்கு தேவையான ’பசி’ என்ற ஒன்றையும் கதையோடு சேர்த்திருப்பதால் கூட்டத்தில் ஒருத்தன் தனி ஒருவனாக பிரகாசமாகிறான். கூட்டத்தில் ஒருத்தன் – பெற்றவர்கள் முதல் மாணவர்கள், இளைஞர்கள் என அனைவரும் கட்டாயம் பார்க்க வேண்டிய படம்

பிகைண்ட் பிரேம்ஸ் : இன்று சமூகத்தின் அவலமாக மாறிவிட்ட ‘ஏழைகளின் பசி’ என்கிற இன்னொரு விஷயத்தையும் பொட்டில் அடித்த மாதிரி சொல்லி, அந்த விஷயத்தை கையிலெடுப்பதால் கூட்டத்தில் ஒருத்தனாக இருப்பவன் கூட ஆயிரத்தில் ஒருவனாக மாறமுடியும் என்கிற கருத்தையும் சொன்னதற்காக மிகச்சிறந்த இயக்குனராக நம் மனதில் நிற்கிறார் ஞானவேல்.

சினிமா பார்வை: காதல், நட்பு என ஒரு கலவையாக சிறப்பாக இயக்கியிருக்கிறார் டி.ஜே.ஞானவேல். குறிப்பாக உணவை வீணாக்கக் கூடாது, உணவுக்கு முக்கியத்துவம் அளிக்க வேண்டும், உணவின் முக்கியத்துவம் என்ன என்பதை ஒரு கருத்தை பதிவு செய்திருக்கிறார்.

தினகரன்: கூட்டத்தில் நிற்கும்போதும் தனியாகத் தெரிகிறான்.

தா.செ.ஞானவேல்: இந்தப் படத்தின் கதையை முதலில் மலையாள நடிகர் நிவின் பாலியிடம்தான் சொன்னேன். ஆனால், அவரால் இந்தப் படத்திற்காகத் தேதிகளை ஒதுக்கி நடிக்க முடியவில்லை. அதன் பின்தான் அசோக் செல்வன் இந்தப் படத்திற்குள் வந்தார்.

அசோக் செல்வன்: இசையமைப்பாளர் நிவாஸ் கே பிரசன்னா, வீட்டிற்குச் சென்றிருக்கும் போதுதான் அவர் இந்தப் படம் பற்றிப் பேசினார். யார் நாயகன் எனக் கேட்டேன், இன்னும் முடிவாகவில்லை என்றார். அதன் பின் நானே தயாரிப்பாளர் பிரபுவைத் தொடர்பு கொண்டு இந்தப் படத்தில் நடிக்கிறேன் என்றேன். இயக்குனர் ஞானவேலைச் சந்தித்து படத்தின் கதையைத் கேட்டுத் தெரிந்து கொண்டேன்.

பிரியா ஆனந்த்: சினிமாவை விட்டு விலக நினைத்த நேரத்தில் கூட்டத்தில் ஒருத்தன் கதை பிடித்ததால் நடித்ததாக நடிகை பிரியா ஆனந்த் கூறியுள்ளார்.

பல விருதுகளை குவித்த ‘ஜோக்கர் ’ படத்தை தயாரித்து வெளியிட்ட ட்ரீம் வாரியர் நிறுவனம் அடுத்ததாக கூட்டத்தில் ஒருத்தன் என்ற படத்தை தயாரித்து வெளியிடவிருக்கிறது. இப்படத்தை இம்மாதம் 14 ஆம் திகதியன்று வெளியிட திட்டமிட்டிருந்தது. ஆனால் எதிர்பாராமல் திடீரென்று கேளிக்கை வரியை ரத்துச் செய்ய வலியுறுத்தி தமிழக படமாளிகைகள் வேலை நிறுத்தத்தில் ஈடுபட்டன. ஏற்கனவே அறிவித்தபடி சூலை மாதம் 14 ஆம் திகதியன்று கூட்டத்தில் ஒருவன் படத்தை திரையிடாமல் இம்மாத இறுதியில் அதாவது சூலை 28 ஆம் திகதியன்று இப்படம் வெளியாகும் என்று அதன் தயாரிப்பாளர் அதிகாரபூர்வமாக தெரிவித்திருக்கிறார்.

படத்தின் இசையமைப்பாளர் நிவாஸ் கே. பிரசன்னா. பாடல்கள் 29 நவம்பர் 2016 இல் வெளியானது.



</doc>
<doc id="433533" url="https://ta.wikipedia.org/wiki?curid=433533" title="சென்னை மாகாணத்தில் அடிமைத்தனம்">
சென்னை மாகாணத்தில் அடிமைத்தனம்

சென்னை மாகாணத்தில் அடிமைத்தனம் ("Slavery in the Madras Presidency") என்பது பிரித்தானிய இந்தியப் பேரரசு ஆட்சிக் காலத்தில் மக்கள் தொகையில் 20% பேரை பாதித்த சிக்கல் ஆகும். இதனால் நிலப்பிரபுக்களாக இருந்த உயர்சாதியினர் மிகுதியான பலனை அடைந்தனர். தாழ்த்தப்பட்ட சாதியினர் தங்கள் நிலத்தின் பேரில் கடனை வாங்கி, அவர்கள் கொத்தடிமை முறைக்கு உள்ளாயினர். 1930 இல் மொத்த மக்கள் தொகையில் கொத்தடிமையாக 12.2% பேர் இருந்தனர்.

அடிமைத்தனம் மற்றும் அடிமைகளின் தொகையானது தமிழ்நாட்டில் மாவட்டத்துக்கு மாவட்டம் வேறுபட்டு இருந்தது. 1811, 1812 மற்றும் 1823 ஆம் ஆண்டுகளில் அடிமைத்தனத்தை கட்டுப்படுத்தவும், குழந்தைத் தொழிலாளர் முறையைத் தடுக்கவும் பல்வேறு சட்டங்கள் இயற்றப்பட்டன.  1843 ஆம் ஆண்டய இந்திய அடிமைச் சட்டத்தின்படி அடிமை வர்த்தகம் முடிவுக்குவந்தது, மேலும் அடிமை விற்பனை என்பது 1862 ஆம் ஆண்டில் புதிய இந்திய தண்டனைச் சட்டத்தின்படி குற்றமாக மாறியது.

உயர் சாதியினர் மிராசுதார் அல்லது நில உரிமையாளர்களாக இருந்தனர். தாழ்த்தப்பட்ட சாதியைச் சேர்ந்த தனிநபர்கள் திருமணச் செலவு, வீட்டுச்செலவு, விவசாயச் செலவு போன்ற தேவைகளுக்காக வேறுவழியின்றி தங்கள் சொத்துக்களை அடமானம் வைத்து மிராசுதார்களிடம் கடன்பெற்றனர். இந்தக் கடனை அவர்கள் தங்கள் உழைப்பின் வாயிலாகவே அடைக்கவேண்டிய நிலையில் இருந்தனர். மிராசுதார்களிடம் கடன் பெற்றவர்கள் இக்கடனால் தலைமுறை தலைமுறையாக கொத்தடிமைகளாக இருந்துவந்தனர். பிராமணர்கள் அடிமைகளையோ அல்லது வேலைக்கு அமர்த்தப்பட்ட பணியாளர்களையோ கொண்டிருந்தனர் என்பதில் கருத்துவேறுபாடு உள்ளது. 1819 இல் திருச்சிராப்பள்ளி ஆட்சியரின் குறிப்பில் காணப்படும் ஒரு கோட்பாட்டின்படி, பிராமணர்கள் தாழ்த்தப்பட்ட சாதித் தொழிலாளர்களைப் பயன்படுத்தினர் என்றும், பிராமணரல்லாத நிலப்பிரபுக்கள் தாழ்த்தப்பட்ட சாதியைச் சேர்ந்த அடிமைகளை பயன்படுத்தினர் என்றும் குறிப்பிடப்பட்டுள்ளது. அடிமைத்தமனாது பிராமணர், பிராமணர் அல்லாதோர் என அனைத்து சாதிகளிலும் காணப்பட்டது.

பண்ணையடிமை முறையானது வெவ்வேறு மாவட்டங்களுக்கு இடையில் வேறுபட்டு இருந்தது. தென் ஆற்காடு மாவட்டம் மற்றும் கோயம்புத்தூர் மாவட்டங்களில் நிலங்களை விற்பனை செய்வது போலவே அடிமைகளையும் யாருக்கும் விற்கலாம் என்ற நிலை இருந்தது. 19 ஆம் நூற்றாண்டின் துவக்கத்தில் கோயம்புத்தூர் பகுதியில் அடிமைத்தனமானது பெரும்பாலும் கடன் சார்ந்ததாக இருந்தது. திருச்சிராப்பள்ளி பகுதியில் நிலத்துடன் சேர்த்து பண்ணையடிமைகளும் விற்கப்பட்டனர். மதுரைப் பகுதியில், 1819 ஆம் ஆண்டளவில் அடிமைத்தனமானது படிப்படியாக சரிவைச் சந்தித்தது. விடுவிக்கப்பட்ட சில அடிமைகள் மாகாணப் படையில் சிப்பாய்களாக சேர்ந்தனர்.   மாகாணத்தின் வடக்குப் பகுதிகளான மச்சிலிப்பட்டணம் மற்றும் கஞ்சம் போன்ற பகுதிகளில் பண்ணையடிமைத்தனம் குறைந்தது. தெலுங்கு மாவட்டங்களில், அடிமைகள் மூன்று வகையானவர்களாக இருந்தனர் - ஜமீந்தார்களின் வேலையாட்கள், முஸ்லிம்களின் வேலையாட்கள், பண்ணையடிமைகள் போன்றோர் ஆவர்.

1841 ஆம் ஆண்டய அடிமைத்தனம் பற்றிய சட்ட ஆணைக்குழு அறிக்கையானது அடிமைகள் எண்ணிக்கை குறித்த புள்ளிவிவரங்களில், பள்ளர், பறையர் என வகைப்படுத்தி அடிமைகளின் எண்ணிக்கையை சுட்டிக் காட்டப்பட்டிருந்தது. தென் ஆற்காட்டில், அடிமைகளின் எண்ணிக்கையானது 1819 இல் 17,000 என இருந்தது. இது அப்பகுதி மக்கள் தொகையில் 4% க்கும் குறைவாகும். தஞ்சாவூர் பகுதியில் அடிமைகள் அதிக எண்ணிக்கையில் இருப்பதாகக் கூறப்பட்டது, மதுரை பகுதியில் இது குறைவாக இருந்தது. திருநெல்வேலி மாவட்ட ஆட்சியரின் அறிக்கையில் மொத்த மக்கள் தொகையில் 38% அடிமைகள் என குறிப்பிடப்பட்டிருந்தது. திருச்சிராப்பள்ளி மாவட்ட ஆட்சியரின் அறிவிப்பில் மாவட்டத்தின் நீர்வளமிக்க பகுதிகளில் அடிமைகளின் எண்ணிக்கையானது 10,000 என்றும் வறண்ட பகுதிகளில் 600 என்றும் மதிப்பிடப்பட்டிருந்தது. நெல்லூர் மாவட்டத்தில் அடிமைகள் எண்ணிக்கையானது மொத்த மக்கள் தொகையில் 1827 ஆம் ஆண்டில் 14.6% என்றும், 1930 இல் 16% என்றும் இருந்தது.   1930 ஆம் ஆண்டில் மொத்த மக்கள் தொகையில் 12.2% பேர் அடிமைகளாக ஆகியிருந்தனர்.

1811 ஆம் ஆண்டய அடிமை வர்த்தகச் சட்டமானது, பிரித்தானிய எல்லைக்குள் அடிமைகளை இறக்குமதி செய்வதானது தண்டணைக்குரிய குற்றமாக ஆக்கியது. 1823 ஆம் ஆண்டில் குழந்தைத் தொழிலாளர் உழைப்பைத் தடுக்க, விதிமுறைகள் முன்மொழியப்பட்டது. 1833 ஆம் ஆண்டில் அடிமை முறை ஒழிப்பு சட்டம் அரச இசைவு பெற்றது, ஆனால் இச் சட்டமானது கிழக்கிந்திய நிறுவனத்துக்குச் சொந்தமான பிரதேசங்கள் மற்றும் இலங்கை தீவு, செயிண்ட் எலனா தீவுவரை நீட்டிக்கப்படவில்லை. 1843 ஆம் ஆண்டின் சட்டமானது இறுதியில் இந்தியாவில் அடிமை வர்த்தகத்தை முடிவுக்குக் கொண்டுவந்தது. இது 1862 ஆம் ஆண்டில் புதிய இந்திய தண்டனைச் சட்டத்தில் சேர்க்கப்பட்டது.



</doc>
<doc id="433538" url="https://ta.wikipedia.org/wiki?curid=433538" title="ஏக்தா பிஷ்ட்">
ஏக்தா பிஷ்ட்

ஏக்தா பிஷ்ட் (Ekta Bisht) இந்தியாவின் துடுப்பாட்ட வீராங்கனை. இவர் இடது கை மட்டையாளர் மற்றும் இடதுகை சுழல் பந்து வீசுபவர். உத்தராகண்டம் மாநிலத்திலிருந்து வந்து இந்தியாவிற்காக விளையாடிய முதல் சர்வதேச பெண் போட்டியாளர் ஆவார்.

ஏக்தா பிஷ்ட் 1986 பிப்ரவரி 8 அன்று உத்தராகண்டம் மாநிலத்தின் அல்மோராவில் குந்தன் சிங் பிஷ்ட் மற்றும் தாரா பிஷ்ட் என்பவர்களுக்கு மகளாகப் பிறந்தார். இவரது தந்தை 1988இல் இந்தியத் தரைப்படையில் ஹவில்தாராக பணியாற்றியுள்ளார். இவருக்கு இரண்டு உடன்பிறப்புகள் உண்டு. பிஸ்த் ஆறு வயதில் கிரிக்கெட் விளையாட ஆரம்பித்தார். ஆண்கள் அணியில் இவர் மட்டுமே பெண்ணாக் இருந்ததால் பெரும்பாலான பார்வையாளர்களை ஈர்த்தது. இவரது தந்தை குந்தன் சிங் பிஷ்ட் ஓய்வூதியம் மட்டுமே பெற்று வந்ததால், குடும்பத்தின் வருவாயை கூடுதலாக்கவும், தனது மகளின் கிரிக்கெட் வாழ்க்கைக்கும் அல்மோராவில் ஒரு தேநீர் கடை ஒன்றை திறந்தார். ஏக்தா பிஷ்ட் வட மண்டல குமாவோன் பல்கலைக்கழக விளையாட்டு அணித் தலைவராக இருந்தார். அவரது தந்தையின் இராணுவ ஓய்வூதியமும் அதிகரித்ததைத் தொடர்ந்து, குடும்பத்தினர் தேயிலை கடைகளை மூடினார்கள். 

பிஷ்ட், 2006 ஆம் ஆண்டில் உத்தராகண்டம் கிரிக்கெட் அணியின் தலைவராக ஆனார். 2007 ஆம் ஆண்டு முதல் 2010 வரை உத்தரபிரதேசம் கிரிக்கெட் அணிக்காக விளையாடினார்.. வட மண்டல குமாவோன் பல்கலைக்கழகத்தின் தலைவராக இருந்தார். 2003 ஆம் ஆண்டு முதல் 2006 ஆம் ஆண்டு வரை உத்தராஞ்சல் மகளிர் கிரிக்கெட் சங்க அணிக்கு பயிற்சி அளித்த லியாகாத் அலி என்பவரால் ஆரம்ப காலங்களில் பயிற்றுவிக்கப்பட்டார். பிஷ்ட் 2011இல் இந்தியப் பெண்கள் துடுப்பாட்ட அணிக்காக தேர்ந்தெடுக்கப்பட்டார். 

இவரது முதல் போட்டி 2011 ஜூலை 2 அன்று ஆஸ்திரேலியாவிற்கு எதிரானது. 2012 அக்டோபர் 3 அன்று, பிஷ்ட் இந்தியாவிற்காக முதல் மூன்று விக்கெட்டுகளை எடுத்தார். கொழும்பு, இலங்கையில் நடந்த 20 ஓவர் பெண்கள் சர்வதேச ஒரு நாள் போட்டியில் இலங்கை அணி 100 ஓட்டங்களுக்கு. 8 விக்கெட்டுகளை இழந்திருந்த போது கடைசி ஓவரில் இவர் இச்சாதனையை நிகழ்த்தினார். 2017இல் நடைபெற்ற பெண்கள் உலகக் கோப்பை இறுதிப் போட்டியில் இவர் விளையாடினார். இதில் இங்கிலாந்து தேசிய பெண்கள் கிரிக்கெட் அணியிடம் இந்திய அணி ஒன்பது ஓட்டங்கள் வித்தியாசத்தில் போட்டியை இழந்தது. 

டிசம்பர் 2017 ஆம், ஆண்டின் சர்வதேச மகளிர் ஒரு நாள் அணி மற்றும் இந்திய மட்டைப்பந்து பெண்கள் டி 20 அணி ஆகியவற்றிற்கு தேர்ந்தெடுக்கப்பட்டார். இரு அணிகளிலும் தேர்ந்தெடுக்கப்பட்ட ஒரே வீரர் இவர் ஆவார். 2018 ஆம் ஆண்டு அக்டோபரில் மேற்கிந்திய தீவுகளில் நடைபெற்ற சர்வதேச மகளிர் உலக இருபது ஓவர் போட்டியில் இந்திய அணியில் இடம்பெற்றார்.

2017 பெண்கள் உலகக் கோப்பை உலகக் கோப்பையில் பிஷ்ட், பாக்கிஸ்த்தான் அணிக்கு எதிராக 18 ஓட்டங்கள் அளித்து 5 விக்கெட்டுகளை வீழ்த்தியதை அடுத்து 95 ஓட்டங்கள் இந்திய அணி வித்தியாசத்தில் வெற்றி பெற்றது.. மேலும், அதே ஆண்டில் பிப்ரவரியில் இலங்கைக்கெதிராக 8 ஓட்டங்கள் அளித்து 5 விக்கெட்டுகளை வீழ்த்தினார். 12 ஆண்டுகளுக்கு முன்பு (2005) இந்திய அணியில் இடம் பெற்று காயமடைந்ததனால் போட்டியை விட்டு நடுவே வெளியேறினாலும். 2017 வெற்றிக்குப் பின்னர் தன்னை மீட்டுக்கொண்டார். 

2018 நவம்பரில், அவர் 79 ஒருநாள் போட்டிகளிலும், 50 இருபது ஓவர் போட்டிகளிலும் சராசரியாக 21.98 மற்றும் 14.50 சராசரியைக் கொண்டிருந்தார். 2017 ம் ஆண்டு ஒருநாள் சர்வதேசப் போட்டியில் இரண்டாவது அதிக விக்கெட் எடுத்த வீரராக இருந்தார். 167 போட்டிகளில் 29 விக்கெட்டுகளுடன் 17.27 சராசரி கொண்டு விளையாடினார். 29 சர்வதேச விக்கெட்களுடன் 100 விக்கெட் வீழ்த்திய ஐந்தாவது இந்திய பெண் மற்றும் ஒருநாள் சர்வதேச போட்டிகளில் இந்தியாவின் ஐந்தாவது விக்கெட் வீரர் ஆவார்.. இவரின் கள செயல்பாடுகள் சிறப்பாக உள்ளதாக சச்சின் டெண்டுல்கர் பாராட்டினார்.

2017 ஆம் ஆண்டு நவம்பரில், உத்தராகண்டம் அரசாங்கம், பந்து வீச்சாளர் ஏக்தா பிஷ்ட் மற்றும் அவரது பயிற்சியாளர் லியாகாத் அலி கான் ஆகியோருக்கு கெல் ரத்னா விருது வழங்கியது.



</doc>
<doc id="433542" url="https://ta.wikipedia.org/wiki?curid=433542" title="மானி (இறைவாக்கினர்)">
மானி (இறைவாக்கினர்)

மானி (Mani) (கிபி 216 - 247) பிறப்பால் பாரசீகரான இவர், பாரசீகரும், இறைவாக்கினரும் ஆன இவர், மானி எனும் புதிய சமயத்தை நிறுவியவர்.

இறைவாக்கினர் மானி, பாரசீகத்தின் பார்த்தியப் பேரரசுக்கு உட்பட்ட பபிலோனியாவின் பகுதியின் டெசிபோன் எனும் ஊரில் 216-இல் பிறந்தவர். இவரது ஆறு முக்கிய மெய்யியல் சாத்திர நூல்கள் சிரியாக் மொழியில் மொழிபெயர்க்கப்பட்டுள்ளது. இவர் மத்தியகால பாரசீக மொழியில் எழுதிய தனது ஏழாவது மெய்யியல் நூலை சாசானியப் பேரரசர் முதலாம் ஷாபூருக்கு அர்பணித்துள்ளார். 

பாரசீக மொழியில் "மானி என்பதற்கு "என்றென்றும் வாழ்பவர்" அல்லது "நித்தியமானவர்" எனப்பொருளாகும். 

3-ஆம் நூற்றாண்டின் மானியின் பளிங்கு முத்திரையில், சிரியாக் மொழியில், மானி, இயேசு கிறிஸ்துவின் இறைவாக்கினர் என்று எழுதப்பட்டுள்ளது. பார்த்தியப் பேரரசுக்குட்பட்ட, பபிலோனியாவிற்கு அருகில் உள்ள டெசிபோன் எனும் ஊரில் பாதிக் மற்றும் மரியம் இணையருக்கு கிபி 216-இல் பிறந்தார். இவரது தந்தை பாதிக் ஒரு யூதக் கிறித்துவர் ஆவார். இவர் தாய் மரியம் பார்த்தியர்களின் வழித்தோன்றல் ஆவார்.

மானி தமது 12 மற்றும் 24 வயதுகளில், இறை அருள் பெற்று, தமது தந்தையை விலகி, இயேசுவின் உபதேசங்களை மக்களுக்கு விளக்கிக் கூறத்தொடங்கினார். 

கிபி 240-41களில் மானி பண்டைய இந்தியாவின் சகர்கள் வாழ்ந்த தற்கால ஆப்கானிஸ்தான் நாட்டிற்குப் பயணித்தார். அங்கு மானி இந்து மற்றும் பௌத்தம் போன்ற சமயச் சாத்திரங்களின் தத்துவங்களைக் கற்றார். அல்-பிருனி எனும் பாரசீக அறிஞரின் கூற்றுப்படி, மானி, பாரசீகத்திலிருந்து விரட்டியடிக்கப்பட்ட பின் இந்தியாவிற்குச் சென்றார் எனக் கூறுகிறார். 

கிபி 242-இல் இந்தியாவிலிருந்து திரும்பிய மானி, பாரசீக சாசானியப் பேரரசர் முதலாம் ஷாப்பூரின் அரசவையில் சேர்ந்து, மானி சமயம் எனும் புதிய சமயத்தை நிறுவினார். 

இறைவாக்கினர் மானி, ஷாபூராகான் எனும் நூலை எழுதி பேரரசருக்கு அர்ப்பணித்தார். ஆனால் பேரரசர் தாம் பின்பற்றி வந்த சொராட்டிரிய நெறியை விட்டு விலகி, மானியின் மானி சமய நெறிகளை ஏற்கவில்லை.

பேரரசர் ஷாப்பூரின் மகன் முதலாம் பக்ரம் மானி சமய நெறியை பின்பற்றினார். சொராட்டிரிய நெறியை பின்பற்றிய முதலாம் ஹோர்மிசிடு ஆட்சிக் காலத்தில் இறைவாக்கினர் மானியை சிறையில் அடைத்தார். இறைவாக்கினர் மானி ஒரு மாதத்திற்குள், கிபி 274-இல் சிறையிலேய மாண்டார். 

இறைவாக்கினர் மானியின் ஆதரவாளர்கள், இயேசு கிறிஸ்து போன்று இறைவாக்கினர் மானி சிலுவையில் உயிர்நீத்தார் என பரப்புரை மேற்கொண்டனர்.

இறைவாக்கினர் மானி தமது மெய்யியல் தத்துவ நூல்களை சிரியாக் மொழியில் ஆறு தொகுப்புகளும், பாரசீக மொழியில் ஒரு நூலும் வெளியிட்டார். 

இறைவாக்கினர் மானி தமது போதனைகளை, கிறித்துவம், சொராட்டிரிய நெறி மற்றும் பௌத்த நெறிகளை வெற்றிக் கொள்ளத்தக்க வகையில் ஆக்கினார். நன்மை மற்றும் தீமையின் கடுமையான "இரட்டை" (துவைதம்) அடிப்படையிலானது, அவைகள் நித்திய போராட்டத்தில் பூட்டப்பட்டுள்ளது என்பதே இவரது போதனையின் சாரம் ஆகும். 

தனது இருபதாவது வயதில், கல்வி, தன்னை மறுத்தல், உண்ணாநோன்பு மற்றும் கற்பு ஆகியவற்றின் மூலமே வீடுபேறு அடைய முடியும் முடிவு எடுத்தார். தூய ஆவியானவர் உறுதியளித்தபடியும், புதிய ஏற்பாடு கூறியவாறும், தாமே இறுதி இறைவாக்கினர் எனத் தம்மைக் அழைத்துக் கொண்டார். 

இவரது சமயம் சரியாக கிறித்தவர்களிடையே பரவாமல் இருந்தபோது, தம்மை இயேசு கிறிஸ்துவின் தீர்க்கதரிசி எனக்கூறிக்கொண்டார். இயேசு மற்றும் மேரி மாதாவை மேன்மையாகப் புகழ்ந்து பாடல்கள் எழுதினார். மானியிச மரபினர், இறைவாக்கினர் மானியை, சரத்துஸ்தர் மற்றும் கௌதம புத்தர் மற்றும் இயேசுவின் அவதாரம் எனக் கூறிக்கொண்டனர்.





</doc>
<doc id="433566" url="https://ta.wikipedia.org/wiki?curid=433566" title="வர்ணம் தொலைக்காட்சி">
வர்ணம் தொலைக்காட்சி

வர்ணம் தொலைக்காட்சி இலங்கையில் ஒளிபரப்பாகும் தமிழ் தொலைக்காட்சிச் சேவையாகும். செப்டம்பர் 17, 2009 ல் வெற்றி தொலைக்காட்சி என்ற பெயரில் ஆரமிக்கப்பட்டு 'வர்ணம் தொலைக்காட்சி' என்ற பெயரில் மாற்றப்பட்டு இலங்கை முழுவதும் தனது ஒளிபரப்பு சேவையை செய்து வருகின்றது. 

இச்சேவை வொய்ஸ் ஒப் ஏசியன் நெட்வார்க் நிறுவனத்தின் ஒரு பகுதியாக இயங்குகின்றது. இதன் சகோதரச் சேவையாக சியத தொலைக்காட்சி சிங்கள சேவையை வழங்குகின்றது. இந்த அலைவரிசையில் பெரும்பாலும் தமிழ் திரைப்படங்களை ஒளிபரப்பி வருகின்றது.



</doc>
<doc id="433574" url="https://ta.wikipedia.org/wiki?curid=433574" title="அனுராதா பிசுவால்">
அனுராதா பிசுவால்

அனுராதா பிசுவால் ("Anuradha Biswal") ஓர் இந்திய தடகள விளையாட்டு வீர்ர் ஆவார்.. இவர் 1975 ஆம் ஆண்டு சனவரி மாதம் முதல் தேதியில் பிறந்துள்ளார். ஒடிசா மாநிலத்தைச் சேர்ந்த அனுராதா 100 மீட்டர் தடைதாண்டும் ஓட்டப்போட்டியில் வல்லமை பெற்றிருந்தார். 100 மீட்டர் தடைதாண்டும் ஓட்டப்போட்டியின் அப்போதைய தேசிய சாதனையான 13.38 வினாடிகள் இவருக்குச் சொந்தமானதாகும். 2002 ஆம் ஆண்டு ஆகத்து 26 இல் அனுராதா இச்சாதனையை நிகழ்த்தியிருந்தார். தில்லி வளர்ச்சி கழக-இராசா பாலேந்திர சிங் சுழற்சி போட்டிகள் தில்லி நேரு விளையாட்டரங்கில் நடைபெற்றபோது இச்சாதனை அவரால் நிகழ்த்தப்பட்டது. 2000 ஆம் ஆண்டு யாகர்த்தாவில் நடைபெற்ற ஆசிய சாம்பியன் பட்டப் போட்டிகளில் வெண்கலப் பதக்கம் வென்று இவர் நிகழ்த்திய 13.40 வினாடிகள் என்ற தேசிய சாதனையை இவரே முறியடித்தார். ஒடிசாவின் புவனேசுவரத்திலுள்ள தேசிய அலுமினியம் நிறுவனத்தில் அனுராதா பிசுவால் பணிபுரிகிறார். 


</doc>
<doc id="433575" url="https://ta.wikipedia.org/wiki?curid=433575" title="பாரதி முகர்ஜி">
பாரதி முகர்ஜி

பாரதி முகர்ஜி (Bharati Mukherjee) (சூலை 27, 1940 - சனவரி 28, 2017) ஒரு அமெரிக்க எழுத்தாளர் மற்றும் பெர்க்லியில் உள்ள கலிபோர்னியா பல்கலைக்கழகத்தின் ஆங்கிலத் துறையின் பேராசிரியராக இருந்தவர் ஆவார். இவர் பல நாவல்கள் மற்றும் சிறுகதைகளை எழுதியுள்ளார். 

இவர் மேற்கு வங்காளம், கொல்கத்தாவில் பெங்காலி பிராமண குடும்பத்தில் பிறந்தார். பின்னர் இவர் தனது பெற்றோருடன் ஐரோப்பாவிற்கு சென்று சுதந்திரத்திற்கு பின்னர் 1950 களின் ஆரம்பத்தில் கல்கத்தாவிற்குத் திரும்பினார். அங்கு இவர் கொல்கத்தா லொரேட்டோ பள்ளியில் கல்வி கற்றார். இவர் இளங்கலை பட்டத்தை 1959 ல் கொல்கத்தா பல்கலைக்கழகத்திலும் பின்னர் 1961 ஆம் ஆண்டில் வடோதரா ,மகாராஜா சாயாஜிராவ் பல்கலைக்கழகத்தில் முதுகலை பட்டமும் பெற்றார். அடுத்து இவர் அமெரிக்காவின் அயோவா பல்கலைக்கழகத்தில் படிப்பதற்கு ஐக்கிய அமெரிக்கா சென்றார். இவர் 1969 ஆம் ஆண்டில் ஒப்பீட்டு இலக்கியத் துறையில் முனைவர் பட்டம் பெற்றார்.

கனடாவின் மொண்ட்ரியால் மற்றும் தொராண்டோ நகரங்களில் பத்தாண்டுகள் இருந்தனர். பிறகு, முகர்ஜி மற்றும் அவரது கணவர் கிளார்க் பிளேஸ் அமெரிக்காவிற்கு திரும்பினர். 1981 இன் சனிக்கிழமை இரவு வெளியான "சனிக்கிழமை இரவு" மற்றும் "ஒரு கண்ணுக்கு தெரியாத பெண்" என்ற புதினத்தை அவர் எழுதினார். முகர்ஜி மற்றும் ப்ளேஸ் இணைந்து "டேஸ் அண்ட் நைட்ஸ் இன் கல்கத்தா" (1977). 1987 "ம் ஆண்டு, "தி சாரோ அண்ட் த டெரர்: த ஹன்டிங் லெகஸி ஆஃப் தி ஏர் இந்தியா டிராஜிடி"' (ஏர் இந்தியா விமானம் 182) போன்ற புத்தகங்களை எழுதினார்கள்.

பல அறிவியல் புனைகதைகளையும் எழுதியுள்ளார். தவிரவும், முகர்ஜி மக்கில் பல்கலைக்கழகம், ஸ்கிட்மோர் கல்லூரி, குயின்ஸ் கல்லூரி மற்றும் நியூயார்க்கின் சிட்டி யுனிவர்சிட்டி போன்றவற்றில் பேராசிரியராக பணியாற்றினார். இவரது "தி "மிடில்மேன் அண்ட் அதர் ஸ்டோரிஸ்"" என்ற புத்தகத்திற்காக 1988 ஆம் ஆண்டின் தேசிய புத்தக விமர்சகர்கள் வட்ட விருதினை வென்றார். 989 ஆம் ஆண்டில் அமீனா மீருடனான நேர்காணலில் முகர்ஜி, தன்னை ஒரு அமெரிக்க எழுத்தாளர் என்றும், இந்திய வெளிநாட்டு வாழ் எழுத்தாளர் அல்ல என்றும் கூறினார். முகர்ஜி தனது 76வது வயதில் முடக்கு வாதம் மற்றும் இதயக் கோளாறினால் ஜனவரி 28, 2017 மன்ஹாட்டனில் இறந்தார் 




</doc>
<doc id="433577" url="https://ta.wikipedia.org/wiki?curid=433577" title="பிரதிபா ராய்">
பிரதிபா ராய்

பிரதிபா ராய் (Pratibha Ray) இவர் ஒரு இந்திய கல்வியாளர் மற்றும் எழுத்தாளர் ஆவார். 1943 ஆம் ஆண்டு ஜனவரி 21 ஆம் தேதியன்று, ஒடிசா மாநிலத்திலுள்ள ஜகத்சிங்பூர், பாலிக்குடா பகுதியின் ஒரு தொலைதூர கிராமத்தில் பிறந்தார். 1991இல் மூர்த்தி தேவி விருது வென்ற முதல் பெண்மணி ஆவார். இவர் சமகால இந்தியாவில் ஒரு புகழ்பெற்ற எழுத்தாளர் ஆவார். இவர் தனது தாய்மொழியான ஒடிய மொழியில் நாவல்கள் மற்றும் சிறுகதைகள் எழுதுகிறார். இவரது முதல் நாவல் "பர்ஷ பாஸ்ந்தா பிஷாகா" (1974) என்பது சிறந்த விற்பனையான புத்தகமாகும் 

இவர் மேற்கொண்ட தேடலானது சமத்துவம், அன்பு, சமாதானம் மற்றும் ஒருங்கிணைப்பு ஆகியவற்றின் அடிப்படையில் அமைந்தது. இவர் எழுதிய புத்தகத்தின் முதல் பதிப்பு இவருடைய ஒன்பது வயதில் வெளிவந்தது. வகுப்பு, ஜாதி, மதம் அல்லது பாலியல் பாகுபாடு இல்லாமல் சமத்துவம் அடிப்படையில் ஒரு சமூக ஒழுங்கிற்கு அவர் எழுதிய போது, சில விமர்சகர்கள் அவரை ஒரு கம்யூனிஸ்ட் என முத்திரை குத்தினர், மற்றும் சிலர் பெண்ணியவாதி என்று பெயரிட்டனர்.ஆனால், "நான் ஒரு மனிதாபிமானியாக இருக்கிறேன், சமூகத்தின் ஆரோக்கியமான செயல்பாட்டிற்காக ஆண்கள் மற்றும் பெண்கள் வித்தியாசமாக உருவாக்கப்பட்டுள்ளனர், பெண்கள் சிறப்பு அம்சங்களுடன் மேலும் வளர வேண்டும்." என்று இவர் கூறுகிறார்.

அவரது திருமணத்திற்குப் பின்னரும் கூட அவரது எழுத்து வாழ்க்கையைத் தொடர்ந்தார். ஒடிசாவின் ஜகத்சிங்பூரின் சிறந்த பொறியாளரான தனது கணவர் மற்றும் மூன்று குழந்தைகளுடன் வாழ்ந்து வருகிறார். அவர் கல்வியில் முதுகலை பட்டம் மற்றும் கல்வியியலில் முனைவர் பட்டம் பெற்றுள்ளார். இவர் " பழங்குடி மற்றும் குரோமினாலஜி ஆஃப் போண்டோ ஹைலேண்டர் " என்ற ஒடிசாவின் பழங்குடியினரைப் பற்றிய ஆராய்ச்சி மேற்கொண்டுள்ளார். 

அவர் தனது வாழ்க்கையை ஒரு பள்ளி ஆசிரியராகத் தொடங்கினார், பின்னர் அவர் ஒன்பது ஆண்டுகளில் ஒடிசாவில் பல்வேறு அரசுக் கல்லூரிகளில் கற்பித்தல் பணியை மேற்கொண்டார். இவர் முனைவர் பட்டத்திற்கான ஆய்வு வழிகாட்டியாக உள்ளார் மற்றும் பல ஆராய்ச்சி கட்டுரைகளை வெளியிட்டுள்ளார். ஒடிசா மாநில அரசுப்பணியாளர் ஆனையத்தின் உறுப்பினராக பணியாற்றிய பின்னர் விருப்ப ஓய்வுபெற்றார், 

" யஜ்னசெனி" என்ற புதினத்தை சுமன் போக்ரெல் என்பவர் நேபாளி மொழியில் தனி நாடகமாகக் நடத்திக் காட்டியுள்ளார்.




</doc>
<doc id="433582" url="https://ta.wikipedia.org/wiki?curid=433582" title="அனு ராகவன்">
அனு ராகவன்

அனு ராகவன் ("Anu Raghavan") ஓர் இந்திய தடகள விளையாட்டு வீர்ர் ஆவார்.. இவர் 1993 ஆம் ஆண்டு ஏப்ரல் மாதம் 20 ஆம் தேதியில் பிறந்துள்ளார். கேரளா மாநிலத்தைச் சேர்ந்த அனு ராகவன் 4 × 400 மீட்டர் தொடர் ஓட்டப்போட்டியில் வல்லமை பெற்றிருந்தார். 2016 ஆம் ஆண்டு நடைபெற்ற கோடை கால ஒலிம்பிக் போட்டிகளில் கலந்து கொண்ட 4 × 400 தொடர் ஓட்ட இந்திய தேசிய அணியில் இவர் சேர்க்கப்படவில்லை. இதற்காக இந்தியத் தடகள கூட்டமைப்பின் நடவடிக்கைகளை எதிர்த்து கேரள உயர்நீதி மன்றத்தில் 2016 ஆண்டு வழக்கு தொடர்ந்தார். கூட்டமைப்பின் ஊழல் நடவடிக்கைகளுக்கு எதிரான ஒரு போர் என்றும் இதை அவர் அறிவித்தார்". முன்னதாக தேர்ந்தெடுக்கப்பட்ட ஒலிம்பிக் பந்தய போட்டி அணியிலும், தெற்காசிய விளையாட்டுப் போட்டிகள் அணியிலும் கூட தன்னை நிர்வாகம் சேர்த்துக் கொள்ளவில்லை என்று கூட்டமைப்பின் மீது குற்றம் சாட்டினார். தேசிய பயிற்சி முகாமில் பங்கேற்று பயிற்சி பெறாமல் தான் முகாமுக்கு வெளியில் பயிற்சிக்கு சென்றதுதான் இதற்கு காரணமாக சொல்லப்பட்டதாகவும் அனு ராகவன் தெரிவித்தார். 

2017 ஆம் ஆண்டு நடைபெற்ற ஆசிய தடகள சாம்பியன் பட்டப் போட்டியின் 400 மீட்டர் தடைதாண்டும் ஓட்டப்போட்டியில் பந்தய தூரத்தை 57.22 வினாடிகளில் கடந்து அனு ராகவன் வெள்ளிப் பதக்கம் பெற்றார்


</doc>
<doc id="433587" url="https://ta.wikipedia.org/wiki?curid=433587" title="கடைநுதலெலும்பு">
கடைநுதலெலும்பு

கடைநுதலெலும்பு (temporal bone) என்பது மண்டையோட்டின் பக்கவாட்டு சுவர் எலும்புகள் ஆகும்.

கடைநுதலெழும்பு மண்டையோட்டின் பிடர் எலும்பு, சுவரெலும்பு, ஆப்புரு எலும்புடன் இணைந்துள்ளது. மேலும் இது முகவெலும்புகளான கீழ்த்தாடை எலும்பு மற்றும் கன்ன எலும்புடன் இணைந்துள்ளது. கடைநுதலெழும்பு கீழ்த்தாடை எலும்புடன் இணைந்து அசையும் மூட்டை உருவாக்குகிறது. 


</doc>
<doc id="433588" url="https://ta.wikipedia.org/wiki?curid=433588" title="பிடர் எலும்பு">
பிடர் எலும்பு

பிடர் எலும்பு (occipital bone)
என்பது மண்டையோட்டின் பின்புறத்தில் உள்ள ஒரு எலும்பு ஆகும்.

பிடர் எலும்பு மண்டியோடின் பின்புற கீழ்ப்புற paguthi அமைந்துள்ளது. இது இரு சுவரெலும்பு, இரு கடைநுதலெலும்பு, ஆப்புரு எலும்பு, மற்றும் கழுத்து முள்ளந்தண்டு நிரல் வளைவின் கழுத்து முள்ளந்தண்டெலும்பு அட்லஸ்சுடன் இணைந்துள்ளது.


</doc>
<doc id="433589" url="https://ta.wikipedia.org/wiki?curid=433589" title="வித்யா பிரதீப்">
வித்யா பிரதீப்

வித்யா பிரதீப் என்பவர் இந்திய மாடல், நடிகை, அறிவியல் அறிஞர் ஆவார். இவர் கேரளா மாநிலத்தில் ஆலப்புழாவிலிருந்து வந்தவர்.
இவர் தமிழில் "சைவம் (திரைப்படம்)" (2014), "பசங்க 2 (திரைப்படம்)" (2015) ஆகிய திரைப்படங்கள் மூலம் அறியப்படுகிறார்.

மாடல் அழகியாக இருந்தார். எண்ணற்ற விளம்பரங்களில் நடித்தார். ஏஆர்ரகுமானின் இசை ஆல்பத்தில் நடித்து புகழ்பெற்றார். "அதிபர் (திரைப்படம்)" (2015) திரைப்படத்தில் நடிகர் ஜீவனின் எதிர்நாயகியாக நடித்தார்.



</doc>
<doc id="433590" url="https://ta.wikipedia.org/wiki?curid=433590" title="வந்தனா ராவ்">
வந்தனா ராவ்

வந்தனா ராவ் ("Vandana Rao") ஒரு முன்னாள் இந்திய தடகள விளையாட்டு வீர்ர் ஆவார். இவர் 1963 ஆம் ஆண்டு ஏப்ரல் மாதம் 21 ஆம் தேதியில் பிறந்துள்ளார். 1984 மற்றும் 1988 ஆம் ஆண்டுகளில் நடைபெற்ற ஒலிம்பிக் போட்டிகளின் 4 × 400 மீட்டர் தொடர் ஓட்டப்போட்டிகளில் இந்தியாவின் சார்பாக வந்தனா பங்கேற்றார். வந்தனாவின் சாதனைகளைப் பாராட்டி இந்திய அரசாங்கம் இவருக்கு அருச்சுனா விருது வழங்கி சிறப்பித்துள்ளது. பிரபல வளைகோல் பந்தாட்ட வீர்ர் மற்றும் பயிற்சியாளரான யோவாகுயிம் கார்வால்கோவை திருமணம் செய்து கொண்டார். ஒரு தனியார் பயணச் சேவை நிறுவனத்தின் ஒப்பந்தத்தில் இவர் சுற்றுலா மேலாளராகப் பணிபுரிந்து வருகிறார். 



</doc>
<doc id="433593" url="https://ta.wikipedia.org/wiki?curid=433593" title="ஒன்னுமே புரியல">
ஒன்னுமே புரியல

ஒன்னுமே புரியல என்பது 2014 இல் வெளிவந்த தமிழ்த் திரைப்படமாகும். இதனை அப்சரா ராம்குமார் இயக்கியுள்ளார். ஜாக் மைக்கேல், வித்யா பிரதீப் ஆகியோர் நடித்துள்ளனர். நாக்அவுட் மூவீஸ் இப்படத்தை தயாரித்தனர். 

இப்படத்திற்கு ரைகானா இசையமைத்துள்ளார். இவர் ஏ. ஆர். ரகுமானின் சகோதரி ஆவார். இப்படம் ஜெர்மன் மொழியில் மறுஆக்கம் செய்யும் உரிமை வாங்கப்பட்டுள்ளது‌.

திரைப்பட தரவுத்தளத்தில் ஒன்னுமே புரியல


</doc>
<doc id="433594" url="https://ta.wikipedia.org/wiki?curid=433594" title="ஆப்புரு எலும்பு">
ஆப்புரு எலும்பு

ஆப்புரு எலும்பு (sphenoid bone) மண்டையோட்டின் நடுவே அமைந்த தரைதள எலும்பாகும்.

ஆப்புரு எலும்பு வண்ணத்து பூச்சி அல்லது வௌவால் வடிவம் கொண்டது. ஆப்புரு எலும்பு முகவெலும்புகள் மற்றும் மண்டையோடு எலும்புகளை இணைக்கும் பகுதியாக உள்ளது. மண்டையோடு எலும்புகளான நுதலெலும்பு, சுவரெலும்பு, நெய்யரியெலும்பு, கடைநுதலெலும்பு மற்றும் பிடர் எலும்புடன் இணைந்துள்ளது. முகவெலும்புகளான கன்ன எலும்பு, அண்ணவெலும்பு மற்றும் மூக்குச்சுவர் எலும்புடன் இணைந்துள்ளது.


</doc>
<doc id="433596" url="https://ta.wikipedia.org/wiki?curid=433596" title="2-ஆக்டைல் சயனோ அக்ரைலேட்டு">
2-ஆக்டைல் சயனோ அக்ரைலேட்டு

2-ஆக்டைல் சயனோ அக்ரைலேட்டு ("2-Octyl cyanoacrylate") என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். சயனோ அக்ரைலேட்டு எசுத்தர்கள் குறிப்பாக காயம் மூடல் பசையாக தெர்மாபாண்டு என்ற வணிகப் பெயரில் பயன்படுத்தப்பட்டு வருகிறது . ஆக்டைல் சயனோ அக்ரைலேட்டுடன் இச்சேர்மம் நெருங்கிய தொடர்பைக் கொண்டுள்ளது. 



</doc>
<doc id="433598" url="https://ta.wikipedia.org/wiki?curid=433598" title="என்னவோ புடிச்சிருக்கு">
என்னவோ புடிச்சிருக்கு

என்னவோ புடிச்சிருக்கு (Ennavo Pudichirukku) மீனாக்ஷி சுந்தரம் இயக்கத்தில் வெளிவந்த தமிழ் காதல் திரைப்படம். இதில் "காதல் கொண்டேன்" படத்தில் நடித்த சுதீப் சாரங்கி, அறிமுக நடிகர் பரணி மற்றும் சிந்தூரி ஆகியோர் முக்கிய கதாபாத்திரங்களில் நடித்துள்ளனர். கருணாஸ், புவனேஸ்வரி, விட்டல் ராவ், எஸ். ஸ்ரீஸ்கந்தராஜா மற்றும் மதன் பாப் போன்றோர் துணை கதாபாத்திரத்தில் நடித்துள்ளனர். எஸ். ஸ்ரீஸ்கந்தராஜாவின் தயாரிப்பிலும், சுபாஷ் ஜவகரின் இசையிலும் இத்திரைப்படம் சனவரி26, 2004இல் வெளிவந்தது.

தொழிலதிபரான முத்தையாவிற்கு சந்தோஷ் (சுதீப் சாரங்கி) மற்றும் விஷ்வா (பரணி) என இரு மகன்கள். சகோதரர்களாகிய இருவரும் மாறுபட்ட குணங்களையுடையவர்கள். இதில் சந்தோஷ் பெண் பித்தனாகவும், பெண்களை வசீகரிக்க பணம் ஒன்றே போதுமானது என்ற கருத்தை உடையவனாக இருக்கிறான். தனது தந்தையின் நிறுவனத்தில் பொறுப்பாக வேலை செய்யும் விஷ்வா, காதல் தூய்மையானது மற்றும் அழகானது என்று கருதுகிறான். 

விஷ்வா மற்றும் சங்கீதா (சிந்தூரி) ஒருவரையொருவர் காதலிக்கின்றனர். சங்கீதா நடுத்தர குடும்பத்தைச் சார்ந்தவள். அவள் தனது சகோதரர் (எஸ். ஸ்ரீஸ்கந்தராஜா) மற்றும் பேராசை குணம் கொண்ட அண்ணி சரோஜாவுடன் (புவனேஸ்வரி) வாழ்ந்து வந்தாள். ஒருநாள், சந்தோஷ் சங்கீதாவைக் கண்டு அவளின் அழகில் மயங்கி அவளை அடைய கீழ்த்தரமான செயலைச் செய்கிறான். அதனால் கோபமடைந்த சங்கீதா அவனைப் பொதுமக்கள் முன்னிலையில் அடித்து விடுகிறாள். இதற்குமுன் இவ்வாறு அவமானப்படாத சந்தோஷ் சங்கீதாவை திருமணம் செய்துகொண்டு அவளைப் பழி வாங்கப் போவதாக சபதம் செய்கிறான். அதற்காக அவளின் அண்ணி சரோஜாவிடம் அவனது விருப்பத்தை நிறைவேற்றிக்கொள்ளப் பணம் கொடுக்கிறான். 

பின்னர் சங்கீதாவும் விஷ்வாவும் காதலர்கள் என்கிற விபரம் அவனுக்கு தெரியவருகிறது. ஆனாலும் சங்கீதாவை உரிமையாக்கிக்கொள்ள முயலுகிறான். அதன் பிறகு நடக்கும் சம்பவங்கள் கதையின் முடிவாக அமைகிறது.

"என்னவோ புடிச்சிருக்கு" திரைப்படத்தை தயாரித்தவர் வெளிநாடு வாழ் இந்தியரான எஸ். ஸ்ரீஸ்கந்தராஜா. கனடாவிலிருந்து வந்த பரணி இதில் இரண்டாவது கதாநாயகனாக அறிமுகமாகிறார். இப் படத்தின் மூலம் சுபாஷ் ஜவகர் இசை அமைப்பாளராக அறிமுகமாகிறார். இப் படத்தின் பாடல் காட்சிகள் புதுச்சேரி (நகரம்), மூணார், சாலக்குடி மற்றும் சென்னையில் படமாக்கப்பட்டன.

இப் படத்திற்கு இசை அமைத்தவர் சுபாஷ் ஜவகர். இப் படத்தின் பாடல்களை ராசி அழகப்பன், சுகுமார், பாரதி பிரியன் மற்றும் இளையகுமார் எழுதியுள்ளனர். 
இத் திரைப்படம் எதிர்மறையான வரவேற்பை பெற்றுள்ளது.


</doc>
<doc id="433599" url="https://ta.wikipedia.org/wiki?curid=433599" title="நெய்யரியெலும்பு">
நெய்யரியெலும்பு

நெய்யரியெலும்பு (Ethmoid bone) என்பது மண்டையோட்டின் தரைத்தளத்தில் முன்புறம் அமைந்துள்ள எலும்பாகும்.

நெய்யரியெலும்பு மூளையையும் நாசிப்பள்ளத்தையும் பிரிக்கும் ஒரு இளகிய எலும்பாகும். மேலும் நாசிப்பள்ளத்தின் கூரையாகவும் கண்குழியை உருவாக்கும் 7 எலும்புகளில் ஒன்றாகவும் உள்ளது. நெய்யரியெலும்பு 13 எலும்புகளுடன் இணைந்துள்ளது. இரு மண்டையோடு எலும்புகளான ஆப்புரு எலும்பு மற்றும் நுதலெலும்புடன் இணைந்துள்ளது. 11 முகவெலும்புகள் நெய்யரியெலும்பு இணைந்துள்ளது. அவைகள் முறையே இரு மூக்கெலும்புகள், இரு மேல்தாடை எலும்புகள், இரு கண்ணீர்க் குழாய் எலும்புகள், இரு அண்ணவெலும்புகள், இரு கீழ்மூக்கு சங்கெலும்புகள் மற்றும் மூக்குச்சுவர் எலும்புடன் இணைந்துள்ளது. பறவை இனங்களில் திசை அறியும் நுண்கதுப்புகள் இதில் இருப்பதாக நம்பப்படுகிறது.


</doc>
<doc id="433603" url="https://ta.wikipedia.org/wiki?curid=433603" title="அகர்-பனாஸ் பண்பாடு">
அகர்-பனாஸ் பண்பாடு

அகர் பண்பாடு அல்லது பனாஸ் பண்பாடு (Ahar culture or Banas culture) மேற்கு இந்தியாவின் தென்கிழக்கு இராஜஸ்தான் மற்றும் மேற்கு மத்தியப் பிரதேசத்தில் செம்புக் காலத்திய, தொல்பொருள் பண்பாட்டுக் களம் ஆகும். 
கிமு 3000 - 1500 வரை செழிப்புடன் விளங்கிய இப்பண்பாட்டுக் களம், சிந்துவெளி நாகரீகம், காவி நிற மட்பாண்டப் பண்பாடு, கல்லறை எச் பண்பாட்டிற்கு சமகாலத்தைவை ஆகும். இப்பண்பாடு அகர் நதி, பனாஸ் ஆறு மற்றும் பெராச் ஆறுகளின் கரைகளில் செழிப்புடன் விளங்கியது. 
அகர்-பனாஸ் மக்கள் ஆரவல்லி மலைத்தொடர்களில் செப்பு கனிமங்களை கண்டெடுத்து, கோடாரி போன்ற தொல் பொட்களை செய்தனர். மேலும் கோதுமை, பார்லி போன்ற தானியங்களை பயிரிட்டனர்.

தென்கிழக்கு இராஜஸ்தான் மற்றும் மேற்கு மத்தியப் பிரதசத்தில் அகர் பண்பாட்டுக்குரிய 90 தொல்லியல் களங்கள் கண்டறிந்துள்ளனர். பெரும்பான்மையான தொல்லியல் களங்கள் பனாஸ் ஆற்றின் கரையிலும், அதன் கிளை அற்றின் கரைகளில் அடர்த்தியாகக் கண்டெடுக்கப்பட்டுள்ளது. மத்தியப் பிரதேசத்தில் ஜாவேத், மண்டசௌர், காயத்தா மற்றும் தங்வாடா பகுதிகளிலும், இராஜஸ்தானில் உதய்பூர் மாவட்டம்‎, சித்தோர்கார் மாவட்டம், டுங்கர்பூர் மாவட்டம், பான்ஸ்வாரா மாவட்டம், அஜ்மீர் மாவட்டம் டோங் மாவட்டம் மற்றும் பில்வாரா மாவட்டங்களிலும் இப்பண்பாட்டுக் களங்கள் உள்ளது 
2003-இல் தொல்லியல் அறிஞர்கள் இப்பாண்பாட்டுக் களங்களை அகழ்வாய்வு செய்கையில் கிமு 2100 - 1700 காலத்திய பெரும் அளவிலான முத்திரைகள் கண்டெடுத்தனர். புனே நகரத்தின் டெக்கான் முதுகலை கல்லூரி மற்றும் ஆய்வு நிறுவனம் மற்றும் பென்சில்வேனியா பல்கலைக்கழக அருங்காட்சியகத்தினரும் இணைந்து அகழ்வாய்வு செய்த போது நூற்றுக்கும் மேற்ப்பட்ட முத்திரைகள் கண்டெடுத்தனர். 

இப்பண்பாட்டுக் களத்தில் கண்டெடுக்கப்பட்ட பல தொல்பொருட்கள், சிந்துவெளி நாகரீகம் மற்றும் நடு ஆசியா நாடுகளான ஆப்கானிஸ்தான், கிழக்கு துருக்மெனிஸ்தான், தெற்கு உஸ்பெகிஸ்தான் நாடுகளின் ஆக்சஸ் பண்பாட்டுக் களத்தின் தொல்பொருட்களுடன் தொல்பொருட்களுடன் ஒத்திருந்தன. 
வேறுபட்ட அகர் பண்பாட்டின் கருப்பு மற்று சிவப்பு மட்பாண்டங்கள், கிண்ணங்கள் வெள்ளைப் புள்ளிடுகளுடன் வண்ணம் தீட்டப்பட்டுள்ளது. 
 
 
 
 


</doc>
<doc id="433609" url="https://ta.wikipedia.org/wiki?curid=433609" title="தொல்பொருள் பண்பாடு">
தொல்பொருள் பண்பாடு

தொல்பொருள் பண்பாடு (archaeological culture) சமுதாயத்தின் ஒரு குறிப்பிட்ட காலம் மற்றும் சமுதாயத்தின் எஞ்சியுள்ள ஒரு குறிப்பிட்ட காலப்பகுதியிலிருந்தும், இடத்திலிருந்தும் கண்டெடுத்த கலைப்பொருட்கள் மற்றும் தொல்பொருட்கள் ஆகியவற்றின் அடிப்படையாகக் கொண்டது. தொல்பொருள் பண்பாடு என்பது மக்களின் பண்பாட்டுத் தொல்லியல் மற்றும் வரலாற்றுத் தொல்லியலுக்கு அடிப்படையாகும்.

பெரும்பான்மையான தொல்பொருள் பண்பாடுகளின் பெயர்கள், அத்தொல்லியல் களத்தில் கிடைத்த சிறப்பான தொல்பொருட்களால் அல்லது தொல்லியல் களத்தின் அமைவிடத்தின் பெயராலும் அப்பகுதிக்குரிய பண்பாட்டின் பெயரிடப்படுகிறது. 
எடுத்துக்காட்டாக தொல்லியல் களத்தில் கண்டெடுத்த மட்பாண்டங்களின் வேறுபாடுகளைக் கொண்டு சுமேரியப் பண்பாடு, சிந்துவெளிப் பண்பாடு, காவி நிற மட்பாண்டப் பண்பாடு, கருப்பு மற்றும் சிவப்பு மட்பாண்டப் பண்பாடு வடக்கின் மெருகூட்டப்பட்ட கருப்பு மட்பாண்டப் பண்பாடு மற்றும் சாம்பல் வண்ண ஓவியம் தீட்டப்பட்ட மட்பாண்டப் பண்பாடு எனப் பெயரிடப்படுகிறது. ஆற்றாங்கரையில் அமைந்த பண்பாட்டுத் தொல்லியல் களத்திற்கு சிந்துவெளி நாகரீகம் என்றும் பெயர் சூட்டப்பட்டது. 



 


</doc>
<doc id="433612" url="https://ta.wikipedia.org/wiki?curid=433612" title="பேபி">
பேபி

பேபி (Baby) 2015இல் வெளிவந்த தமிழ் திகில் திரைப்படம், இயக்கம் டி. சுரேஷ். இந்த படத்தின் கதையில் பிரிந்திருக்கும் கணவன்-மனைவி பற்றியும், பின்னர் அவர்களின் மகளை காப்பாற்றுவதற்காக மீண்டும் இணைவது பற்றியும் சொல்லப்பட்டிருக்கிறது.

சக்தி (ஷிரா கார்க்), அவரது கணவனிடமிருந்து பிரிந்த பின்னர், அவளுடைய 6 வயது வளர்ப்பு மகள் அதிதியுடன்(பேபி ஸ்ரீவர்ஷினி) வாழ்ந்து வருகிறார். அவரது குடியிருப்பில், அதிதி தனது பெயரை யாரோ சொல்லக் கேட்க ஆரம்பிக்கிறாள், ஆரம்பத்தில் பயப்படுகிறாள். ஆனால் இது அடிக்கடி நடக்கிறது. தனது பிறந்த நாளைக் கொண்டாடும்போது, அதிதி குழந்தை பொம்மை ஒன்று தரையில் இருப்பதைக் காண்கிறாள். அப்போது மீண்டும் அக்குரல் அந்த பொம்மையை அவளுடைய பிறந்த நாள் பரிசாக எடுத்துக் கொள்ளும்படி சொல்கிறது. அதன் பிறகு அதிதி அந்த குரலுடன் தனது தொடர்பை வளர்த்து கொள்கிறார். ஒரு இரவில், அதிதி முன் பேய் தோன்றி தனது பெயரை ஆனி என்று எழுதுகிறது. இதை கவனித்த அதிதியின் தாய் சக்தி கவலை கொண்டு உளவியலாளரிடம் ஆலோசனை செய்கிறாள், குழந்தையுடன் அதிக நேரம் செலவழிக்க வேண்டுமென்று அவர் சக்திக்கு அறிவுறுத்துகிறார். சக்தி, மற்றும் சிவா (மனோஜ் பாரதிராஜா போன்ற தோற்றத்தில் குழந்தை அதிதி இல்லை என்று சக்தியின் தோழி ஒருவர் கூறியதையடுத்து சக்தி கலக்கமடைகிறாள். சிவா இருக்குமிடத்திற்கு சென்று குழந்தையை அவனையே கவனித்துக் கொள்ள வேண்டுகிறாள். இருவருக்குமிடையே நடந்த விவாதத்திற்குப் பின், சிவா தனது கதையை சொல்லத் துவங்குகிறார். பிறகு என்ன நடக்கிறது என்பதை திகில் அனுபவத்துடன் கதை கொண்டு செல்கிறது.


"பிஹிண்ட்வுட்ஸ்" என்ற இணையதளம் இப்படத்தை வெகுவாக புகழ்ந்தது. படத்தில் நடித்த குழந்தை நட்சத்திரங்கள் சிறப்பாக நடித்துள்ளனர் என்றும் அவர்களின் வசன உச்சரிப்பு மிக நன்றாக இருந்தது என்றும் பாராட்டியது. இருப்பினும், இந்த திரைப்படம் "குழந்தைகளின் மிகச்சிறந்த நடிப்பைக் கொண்டு மிகவும் ஈர்க்கக்கூடிய, வழக்கமான ஒருபேய் கதை" என்று சுருக்கமாகக் கூறுகிறது .

தமிழ் சினிமா நியூஸ் பத்திரிகையில், இப்படம் இன்னொரு வழக்கமான ஒருபேய் கதை என்றும், குழந்தை நடிகைகளான "ஸ்ரீவர்ஷ்னி மற்றும் சதன்யாவின் நடிப்பிற்கும், தாயாக நடித்துள்ள ஷீரா கார்க் ஒரு பாராட்டத்தக்க நடிப்பை அளித்துள்ளார் எனவும் , நடிகர் மனோஜ் பாரதிராஜாவுக்கு இந்த படம் மீண்டும் திரையுலகிற்கு வருவதற்கு ஒரு வாய்ப்பை கொடுத்தது எனவும் சுட்டிக் காட்டியது. மேலும் படத்தின் பிரதான குறைபாடு பகத் சிங்கின் படத்தொகுப்பு எனவும், ஒட்டுமொத்தமாக, திகில் படங்களின் உண்மையான ரசிகராக இருந்தால், இதை ஒரு முறை பார்த்துவிடலாம் என விமர்சனம் வந்தது.



</doc>
<doc id="433616" url="https://ta.wikipedia.org/wiki?curid=433616" title="மானி சமயம்">
மானி சமயம்

மானி சமயம் (Manichaeism) (;தற்கால பாரசீக மொழியில் "Āyin-e Māni"; ) சாசானியப் பேரரசில், பாரசீகரான மானி என்பவர், கிபி மூன்றாம் நூற்றாண்டில் துவக்கத்தில் இச்சமயத்தை நிறுவினார்.

நன்மை, தீமைகளால் சூழ்ந்த இவ்வுலகத்தின் மதிப்பு கோட்பாடு , நன்மை மற்றும் தீமை ஆகியவற்றிற்கும் இடையேயான போராட்டங்கள், ஆன்மிக ஒளிக்கும், இருளுக்கும் உள்ள வேறுபாடு, லோகாதய பொருட்களால் ஆன இருள் சூழ்ந்த உலகம் ஆகியவற்றை மானி சமயம் கூறுகிறது. 

அரமேயம் பேசிய பகுதிகளில் மானி சமயம் வேகமாக பரவியது. மானி சமயம் கிபி மூன்றாம் நூற்றாண்டு முதல் ஏழாம் நூற்றாண்டு வரை செழித்திருந்தது. மானி சமய வழிப்பாட்டுத் தலங்கள், சாத்திரங்கள், தூரக் கிழக்கில் சீனாவிலும், மேற்கில் உரோமைப் பேரரசிலும் காணப்படுகிறது. இசுலாம் பரவுதற்கு முன்னர், மானி சமயத்தின் பெரும் எதிரி கிறித்தவம் ஆகும். கிபி 14-ஆம் நூற்றாண்டில் மானி சமயம், தென் சீனாவில் நலிவடைந்து மறைந்தது.




</doc>
<doc id="433620" url="https://ta.wikipedia.org/wiki?curid=433620" title="ஷர்மிளா ரீஜ்">
ஷர்மிளா ரீஜ்

ஷர்மிளா ரீஜ் (Sharmila Rege) (7 அக்டோபர் 1964 – 13 ஜூலை 2013) இவர் ஒரு இந்திய சமூகவியல், பெண்ணியம் சார்ந்து எழுதிய எழுத்தாளர் மற்றும் அறிஞர் ஆவார் இவரின் "ரைட்டிங் காஸ்ட்,ரைட்டிங் ஜென்டர்" என்ற நூல் குறிப்பிடத்தக்கதாகும். புனே பல்கலைக்கழகத்தில் 1991இல் சேரும் முன்னர் இவர் கிரந்த்ஜியோதி சாவித்ரிபாய் புலே மகளிர் ஆய்வு மையத்தை நடத்தி வந்தார். 2006இல் சென்னை வளர்ச்சி ஆராய்ச்சி நிறுவனம் வளர்ச்சிப் படிப்புகளுக்கு புகழ் பெற்ற "மால்கம் ஆதிசிஷேய்யா விருது பெற்றார்.

இந்தியாவில் தலித் இலக்கியத்திற்கான முன்னணி பெண்ணிய அறிஞர்களில் ஒருவராக ரீஜே அறியப்படுகிறார். வகுப்பு, சாதி, மதம் மற்றும் மாந்த பாலுணர்வியல் போன்ற வினாக்களுக்கு இந்தியாவில் பெண்ணியவாதம் மூலம் விவாதங்களைத் முன்னெடுத்தது முக்கியமானது. , இந்தியாவில் விமர்சன ரீதியான கல்வி சீர்திருத்தத்திற்கு ரீஜேயின் அர்ப்பணிப்பு ஒரு சாட்சியமாக இருந்து வருகிறது. 

இந்தியாவில் பெண்ணைச் சுற்றியிருந்த கேள்விகளுக்கு அவரது கவலைகள், வரலாற்று ரீதியாக புதிய மற்றும் மாற்று வழிமுறைகளுக்கு பெரிதும் உதவியது, தலித் குரல்கள் மற்றும் முன்னோக்குகள் அரசியல் மீது புறக்கணிக்கப்பட்ட ஒரு இந்துத்துவ தேசத்தின் குருட்டுப் புள்ளிகளை அம்பலப்படுத்தியது இந்திய வரலாற்றின் சூழல். அம்பேத்காரின் நவீன தேசத்தை உருவாக்குவதில் தனது பங்கை அவர் வலியுறுத்தினார், விளிம்புகளிலிருந்து வரும் குரல், அரசியல் போட்டியிடுதல் மற்றும் பேச்சுவார்த்தைகளுக்குத் திறந்த வெளிப்படையான இடைவெளியைத் திறந்து விட்டது, அது விரைவில் பொதுமக்களின் விவாதத்திலும் ,பொருளாதார வளர்ச்சியின் சொல்லாடல்களாலும் மற்றும் உலகமயமாதல் போன்றவற்றாலும் இயலுமென எண்ணியிருந்தார். "மேட்னெஸ் ஆஃப் மனு" என்பது இவரின் கடைசி நூல் ஆகும்

அவர் அம்பேத்கரின் பங்கை பெண்களின் இயக்கத்தில் மையப்படுத்தி, பிராமணக் கோட்பாட்டிற்கு எதிரான அவரது கருத்தியல் போராட்டத்தை முன்வைத்ததன் மூலம், சாதி அமைப்பு எவ்வாறு பெண்களுக்கு எதிரான வன்முறைகளை வகுத்துள்ளது என்பதையும் இவர் உணர்த்தினார். தேசிய நினைவக காப்பகங்களை உருவாக்கும் மொழிபெயர்ப்பு திட்டங்களின் மூலமும், பொதுமக்கள் கவனத்திற்கு கொண்டு வருவதன் மூலமும், மாற்று வரலாற்று எழுத்துக்களில் அவரது குறிப்பிட்ட கவனம் அறிவு மற்றும் கலாச்சார நடைமுறையில் உள்ளூர் மற்றும் வாய்ந்த மரபுகளுக்கு புதிய வாழ்க்கையை அளித்துள்ளது. 2013 ஜூலை 13 அன்று புற்றுநோய் காரணமாக அவர் இறந்தார்.



</doc>
<doc id="433623" url="https://ta.wikipedia.org/wiki?curid=433623" title="போட்வினிக் எதிர் கேபபிளாங்கா">
போட்வினிக் எதிர் கேபபிளாங்கா

போட்வினிக் X கேபபிளாங்கா ("Botvinnik Versus Capablanca") இருவருக்கும் இடையிலான சதுரங்கப் போட்டி 1938 ஆம் ஆண்டு நெதர்லாந்து நாட்டின் ராட்டர்டேம் நகரில் நடைபெற்ற ஏ.வி.ஆர்.ஓ சதுரங்கப்போட்டியின் 11 ஆவது சுற்றில் இடம்பெற்றது. வெள்ளைக் காய்களுடன் விளையாடிய போட்வினிக் முன்னாள் உலக சதுரங்க சாம்பியனான கேபபிளாங்காவை வீழ்த்தி வெற்றி பெற்றார். சதுரங்க வரலாற்றில் இந்த ஆட்டம் மிகவும் பிரபலமான ஆட்டமாகும் எனக் கருதிய காரி காசுப்பரோ பின் வருமாறு எழுதியுள்ளார். 

போட்வினிக்கு கேபபிளாங்காவுக்கு எதிராக விளையாடிய அந்த ஆட்டம் அவரது வாழ்க்கை முழுவதற்குமாக கிடைத்த ஒரே ஆட்டமாகும். மிகவும் புத்திசாலித்தனமும் இரண்டு முதல் பரிசுகளுக்கு சமமான மதிப்புள்ள ஆட்டமது என்று மட்டும் அதை கருதமுடியாது. ஆனால் அந்த ஆட்டம் ஓர் இறவாத புகழ் பெற்ற ஆட்டம் என்றும் ஒப்புமை கூற முடியாத ஒரு பாரம்பரிய ஆட்டம் என்றும் காசுப்பரோ குறிப்பிட்டுள்ளார் !

வெள்ளை: மிக்கைல் போட்வினிக்</br>
கருப்பு: யோசு கேபபிளாங்கா</br>
போட்டி: ஏ.வி.ஆர்.ஓ சதுரங்கப்போட்டி</br>
இடம்: ராட்டர்டேம், நெதர்லாந்து</br>
சதுரங்கத் திறப்பு: நிம்சோ-இந்தியத் தடுப்பு (இ49)</br>

1. d4 Nf6 2. c4 e6 3. Nc3 Bb4 4. e3 d5 5. a3 Bxc3+ 6. bxc3
6... c5 7. cxd5 exd5 8. Bd3 0-0 9. Ne2 b6 10. 0-0 Ba6 11. Bxa6 Nxa6 12. Bb2 Qd7 13. a4 Rfe8 14. Qd3 c4
15. Qc2 Nb8 16. Rae1 Nc6 17. Ng3 Na5? 18. f3
18... Nb3 19. e4 Qxa4 20. e5 Nd7 21. Qf2 g6 22. f4 f5 23. exf6 e.p. Nxf6 24. f5 Rxe1 25. Rxe1 Re8? 26. Re6 Rxe6 27. fxe6 Kg7 28. Qf4 Qe8 29. Qe5? Qe7? (see diagram)
30. Ba3!
30... Qxa3
31. Nh5+!

31... gxh5 32. Qg5+ Kf8 33. Qxf6+ Kg8 34. e7 Qc1+ 35. Kf2 Qc2+ 36. Kg3 Qd3+ 37. Kh4 Qe4+ 38. Kxh5 Qe2+ 39. Kh4 Qe4+ 40. g4 Qe1+ 41. Kh5 
ஒருவேளை கருப்பு 41...h6 என்று விளையாடினால் வெள்ளை 42.Qg6+ Kh8 43.e8=Q+, என்று விளையாடி பின்னர் 43...Qxe8 44.Qxe8+ Kg7 45.Qe7+ எனத் தொடர்ந்து 46.Kxh6 மற்றும் 47.Qg7#. என முடிந்து விடும். 
1–0 


</doc>
<doc id="433625" url="https://ta.wikipedia.org/wiki?curid=433625" title="உதயம் தொலைக்காட்சி (இலங்கை)">
உதயம் தொலைக்காட்சி (இலங்கை)

உதயம் தொலைக்காட்சி அல்லது யூ தொலைக்காட்சி என்பது இலங்கையின் கிழக்கு மாகாணத்தில் ஒளிபரப்பான தமிழ் மொழித் தொலைக்காட்சிச் சேவையாகும். இதுவே இலங்கையின் முதலாவது உயர் வரையறு தமிழ்த் தொலைக்காட்சிச் சேவையாகும். 2008 மே 1ம் திகதி இந்த ஒளிபரப்புச் சேவை ஆரம்பிக்கப்பட்டது. கிழக்கு மாகாணத்தில் மாகாணசபைத் தேர்தலுக்குச் சில தினங்களுக்கு முன்னர் உதயம் ரி.வியின் அலைவரிசை ரி.வி லங்கா ஒளிபரப்புச் சேவைக்கு உரியதெனத் தெரிவிக்கப்பட்டு ரிவி லங்காவில் சிங்கள மொழி நிகழ்ச்சிகளும் சேர்த்துக் கொள்ளப்பட்டன.

இதில் தமிழ் நிகழ்ச்சிகளும், சில ரிவி லங்கா சிங்கள நிகழ்ச்சிகளும் ஒளிபரப்பாகின. மாகாணசபைத் தேர்தல் முடியும் வரை செயற்பட்ட அறிவிப்பாளர்கள் பின்னர் சென்றுவிடவே வெறுமனே தமிழ்ப் பாடல்கள் மட்டும் ஒளிபரப்பாகின. இந்த ஒளிபரப்பு தேர்தல் நடைபெற்று சில தினங்களின் பின்னர் நிறுத்தப்பட்டிருந்தது. இது மட்டக்களப்பிலிருந்து நிகழ்ச்சிகளை ஒளிபரப்பியமை குறிப்பிடத்தக்கதாகும்.

தற்பொழுது இந்த தொலைக்காட்சியில் செய்திகள், திரைப்படங்கள், கலந்துரையாடல்கள் மற்றும் பாடல்கள் போன்ற நிகழ்ச்சிகளை ஒளிபரப்பு செய்து வருகின்றது.




</doc>
<doc id="433630" url="https://ta.wikipedia.org/wiki?curid=433630" title="கதாநாயகன் (2017 திரைப்படம்)">
கதாநாயகன் (2017 திரைப்படம்)

கதா நாயகன் (kathanayagan (ஆங்கிலம் : லீட் ஹீரோ) 2017 ஆம் ஆண்டு வெளிவந்த தா. முருகானந்தம் எழுதி, இயக்கிய, நடிகர் விஷ்ணுவின் தயாரிப்பிலும், நடிப்பிலும் வெளிவந்த காதல் மற்றும் நகைச்சுவைத் திரைப்படம் ஆகும். நடிகை கேத்ரின் தெரேசா, நடிகர் ஆனந்தராஜ், நடிகர் சூரி ஆகியோர் முக்கிய கதாபாத்திரத்தில் நடித்திருக்கின்றனர். மேலும் பல முன்னணி நட்சத்திரங்கள் இத்திரைப்படத்தில் நடித்துள்ளனர். இத்திரைப்படத்தில் நடிகர் விஜய் சேதுபதி சிறப்பு தோற்றத்தில் நடித்திருக்கின்றார். இசையமைப்பாளர் சான் ரோல்டன் இசையமைப்பில் வெளியானது. இத் திரைப்படத்தின் தயாரிப்பு 2016 ஆம் ஆண்டு செப்டம்பர் தொடங்கியது. 2017 ஆம் ஆண்டு செப்டம்பர் மாதம் இத்திரைப்படம் வெளியானது. இத்திரைப்படம் சினிமா ரசிகர்களிடம் கலவையான விமர்சனங்களைப் பெற்றது. 


2016 ஆம் ஆண்டு செப்டம்பரில், அறிமுக இயக்குனர் முருகானந்தத்தின் இயக்கத்தில் தனது தயாரிப்பிலும், நடிப்பிலும் இத்திரைப்படம் வெளியாகும் என விஷ்ணு விஷால் அறிவித்தார். பின் இசையமைப்பாளராக சான் ரொல்டனும், நடிகர் சூரியும் இணைந்தனர். பின்பு நடிகை கேத்ரின் தெரேசா இப்படத்தில் ஒப்பந்தமானார். இயக்குனர் சங்கர் தயாலின் இயக்கத்தில் வீர தீர சூரன் திரைப்படத்தில் விஷ்ணு மற்றும் கேத்ரின் தெரேசா ஆகியோர் இணைந்து நடிப்பது குறிப்பிடத்தக்கது. 2016 ஆம் ஆண்டு நவம்பர் மாதம் திரைப்படத்தின் பெயர் கதாநாயகன் என விஷ்ணு அறிவித்தார். திரைப்படத்தின் ஆரம்பத்தில் நடிகர் சிலம்பரசனின் குரல் ஒலிக்கின்றது. இத்திரைப்படத்தில் நடிகர் விஜய் சேதுபதி சிறப்பு தோற்றமளிக்கின்றார். 

இந்த படத்தின் செயற்கைக்கோள் உரிமைகள் ஸ்டார் விஜய் பெற்றது.. 


</doc>
<doc id="433631" url="https://ta.wikipedia.org/wiki?curid=433631" title="ரூபினா அலி">
ரூபினா அலி

ரூபினா அலி (Rubina Ali) ( 21 ஜனவரி 1999), என்றும் ரூபினா குரேஷி மற்றொரு பெயர் கொண்ட இவர் இந்தியாவின் குழந்தை நடிகையாவார். 2008இல் வெளியான ஆஸ்கார் விருதினை வென்ற "சிலம்டாக் மில்லியனர்" என்றத் திரைப்படத்தில் லத்திகா பாத்திரத்தின் சிறு வயது குழந்தையாக நடித்தார், இதற்காக 2008இல் ஸ்க்ரீன் ஆக்டர்ஸ் கில்ட் விருதினை பெற்றார். படத்தின் வெற்றியைத் தொடர்ந்து, 2009இல் பாலிவுட் படமான "கல் கிஸ்னே தேகா" படத்தில் நடித்தார். 

இவரது திரைக்கதாப் பாத்திரத்தைப் போலவே, ரூபினா மும்பை சேரி ஒன்றில் இருந்து திரையுலகிற்கு வந்தார், பாந்த்ரா இரயில் நிலையத்திற்கு அருகிலுள்ள கரிப் நகர் சேரியில் வசித்தார். அவருடைய தந்தை ரபீக், சகோதரி சானா, சகோதரன் அப்பாஸ் மற்றும் அவரது இரண்டாவது தாய் மூன்னி ஆகியோருடன் அவர் வசித்து வந்தார். ரூபினாவின் தாயார், குர்ஷித், ரபிககை விவாகரத்து செய்துவிட்டு, மனிஷை திருமணம் செய்து கொண்டார். இவரது தந்தை ரபீக்குக்கு முன்னியின் மூலம் சுரையா, சஞ்சீதா, பாபு மற்றும் இர்பான் ஆகிய நான்கு குழந்தைகள் உள்ளனர். 2009 ஆம் ஆண்டில் மகாராட்டிர அரசின் அகாதமி விருது, பெற்ற "ஸ்லம்டாக் மில்லியனர்" வெற்றியைத் தொடர்ந்து, வீட்டு வசதி மேம்பாட்டு ஆணையம் அதில் நடித்த குழந்தைகளுக்கு வீடு மற்றும் வெகுமதியினை அறிவித்தது. 25 பிப்ரவரி 2009 அன்று, மகாராட்டிர வீட்டு வசதி மேம்பாட்டு ஆணையம் அசாருதீன் மற்றும் ரூபினா ஆகியவர்களுக்கு மும்பை சேரி கரிப் நகர் பகுதியிலேயே இலவச வீடுகளை வழங்குவதாக அறிவித்தனர்.எனினும் மார்ச் 2011 வரை அலி கரிப் நகரிலுள்ள ஒரு குடிசையில் வசித்து வந்தார். 
பிரிட்டிஷ் இயக்குனரான டேனி பாயல் மூலம் வாடகைக்கு ஒரு தற்காலிக புகலிடத்தை தேடிக் கொண்டபின், ரூபினாவும் அவரது குடும்பத்தாரும் கடைசியாக மும்பையின் பாந்த்ரா மேற்கு புறநகர் பகுதியில் உள்ள சொந்த குடியிருப்பில் மறுபடியும் சேர்த்து வாழ்ந்தனர், 

ரபினாவின் நடிப்பு " சிலம்டாக் மில்லியனயர் (திரைப்படம்) " தயாரிப்பாளர்களிடம் சர்ச்சைக்குள்ளானது, படத்தில் உண்மையான குடிசைக் குழந்தைகளைப் பயன்படுத்தலாமா என விவாதிக்கப்பட்டது. இயக்குனர் டேனி பாயில் இவ்வாறு நியாயப்படுத்தினார்: "இந்த மக்களுக்கு எதிராக தவறுதலான் எண்ணம் இருக்கிறது, நாம் ஏன் அவர்களுக்கு எதிராகத் துரோகம் செய்ய வேண்டும்?" 
இந்த படத்தில் ரூபினா மற்றும் அவரது துணை நடிகருமான அசாருதீன் முகம்மது இஸ்மாயிலுக்கும் பிரிட்டனில் தயாரிப்பு நிறுவனத்தின் மூத்த ஊழியர்களுக்கு வழங்கப்படும் மாதாந்திர ஊதியத்திற்கு சமமாக ஊதியம் வழங்கப்பட்டிருப்பதாக திரைப்பட தயாரிப்பாளரால் கூறப்பட்டது. அவர்கள் பதினெட்டு வயது வரை தொடர்ந்து கல்விக்காக உதவ ஒரு அறக்கட்டளை நிதி அமைக்கப்பட்டது. அஸாருதின் மற்றும் ரூபினா இருவரும் 2009 பிப்ரவரி 22 அன்று நடைபெற்ற 81வது அகாடமி விருது வழங்கும் நிகழ்ச்சியில் கலந்து கொண்டனர். இவர்களுடன் படத்தில் சலீம் , ஜமால், மற்றும் லத்திகா எனற பாத்திரங்களில் நடித்தவர்களும் அங்கு சென்றனர். அஸாருதீன் தனது தாயார் ஷமீம் இஸ்மாயிலுடனும், ரூபினா தனது மாமாவுடனும் இந்நிகழ்ச்சியில் கலந்து கொண்டனர். ரூபினா மும்பையை விட்டு வெளியே பயணம் செய்வது இதுவே முதல் முறையாகும்

மார்ச் 209 இல் ஸ்லம்டாக் மில்லியனர் படத்தில் தன்னுடன் நடித்த அஸாருதினுடன் பாலிவுட் திரைப்படமான "கல் கிஸ்னே தேகா" என்ற படத்தில் நடித்தார். இதன் இயக்கம் விவேக் சர்மா மேலும், இப்படத்தில் பாலிவுட் திரைப்பட நட்சத்திரங்களான சாருக் கான், ரிசி கபூர் மற்றும் ஜூஹி சாவ்லா ஆகியோர் சிறப்புத் தோற்றத்தில் வந்து சென்றனர்.. ஜூலை 2009இல் 9 வயதான ரூபினா "ஸ்லம்கேர்ல் ட்ரீமிங்" எனும் சுயசரிதையை எழுதியுள்ளார், இதில் அவரது "ஸ்லம்டாக் மில்லியனர்" திரைப்படத்தில் அவரது அனுபவம் மற்றும் தனது வாழ்க்கையை விவரிக்கிறார். 2009 ஆம் ஆண்டில், இவர் ஆன்ட்னி ஹாப்கின்ஸ் என்ற நடிகருடன் காதல் நகைச்சுவைப் படமான "லார்ட் ஓவன்ஸ் லேடி" என்றப் படத்தில் நடித்திருப்பதாக அறிவித்தார், ஆனால் 2013 ஆம் ஆண்டில் படப்பிடிப்பு ஆரம்பிக்கப்படவில்லை.

இங்கிலாந்தின் "டெய்லி டெலிகிராப்" என்ற பத்திரிகையின் கூற்றுப்படி, ரூபினா அலிக்கு ஒரு மாத கால படப்பிடிப்பிற்கு 500 டாலர் வழ்ங்கப்பட்டது எனத் தெriகிறது.. ஃபாக்ஸ் சர்ச்லைட் செய்தித் தொடர்பாளர் இந்த திரைப்படத்தின் ஒரு மாத வேலைக்காக வீட்டிலுள்ள வயது வந்தோருக்கான சராசரி வருடாந்திர ஊதியத்தின் அளவில் மூன்று மடங்காக வழங்கப்பட்டது எனத் தெரிவிக்கிறார். டேனி பாயில் இவற்றிக்கான பதிலை இவ்வாறு விளக்கினார், "அறக்கட்டளை நிதியத்தில் என்ன இருக்கிறது என்பதைப் பற்றிய சரியான புள்ளிவிவரங்களை நாங்கள் வெளியிட விரும்பவில்லை, அவர்கள் பள்ளியை விட்டு வெளியேறும்போது அவர்களுக்கு வங்கிக் கணக்கில் ஒரு கணிசமான தொகை இருக்கும் என்ற நம்பிக்கை எங்களுக்கு இருக்கிறது, நீண்ட காலத்திற்குப் பிறகு அவர்கள் நன்மை அடைவார்கள், இது சரியான அணுகுமுறை என்று நான் நினைக்கிறேன்". 

வெற்றி

பரிந்துரை


</doc>
<doc id="433633" url="https://ta.wikipedia.org/wiki?curid=433633" title="குப்பிச் சிகிச்சை">
குப்பிச் சிகிச்சை

குப்பிச் சிகிச்சை (ஆங்கிலம்:Cupping therapy) முறையானது தற்போது பலரால் மேற்கொள்ளப்படுகிறது. இது இயன்முறை மருத்துவ பிரிவில் ஒரு அங்கமாக இருக்கிறது.

இச்சிகிச்சை தற்பொழுது நடைமுறையில் இருக்கலாம். ஆனால் இது புதியது அல்ல. இது பண்டைய தமிழர், எகிப்திய, சீன, மற்றும் மத்திய கிழக்கு கலாச்சாரங்களில் இருந்துள்ளது. உலகிலேயே பழமையான மருத்துவ பாடப்புத்தகங்களில் ஒன்றான எபேர்ஸ் பாப்பிரஸ்சில் குறிப்பிடப்பட்டுள்ளது.

இன்றளவும் தமிழ்நாட்டில் பாட்டி வைத்தியம் என்ற பெயரில் செம்பு அல்லது பித்தளை சொம்புகளை பயன்படுத்தி முதுகு சதைப்பிடிப்புக்கு ஏற்ற சிகிச்சையாக கிராமப்புறங்களில் நடைமுறையில் உள்ளது.

குப்பிச் சிகிச்சை என்பது ஒரு மாற்று மருத்துவமுறை ஆகும். இதில் ஒரு சில நிமிடங்களுக்கு நோயாளியின் தோலின் மீது கண்ணாடி, உலோகம் அல்லது மரத்தாலான வெற்றிடமாக்கப்ட்ட ஒரு குப்பியைத் தலைகீழாக பொருத்துவர். இதனால் குப்பியின் தசை இழுப்பில் வலி குறைவு, வீக்கம் குறைவு, இரத்த ஓட்டம் சீராகுதல், சதை இறுக்கம் குறைவு உண்டாகும்.

இம்முறையில் சிறிய அளவு வெற்றிடம் ஏற்படுத்தி குப்பிகளை தோளில் கவிழ்த்தி 15 நிமிடங்கள் வைக்கப்படுகிறது. குப்பிகள் பொதுவாக கண்ணாடி அல்லது நெகிழியால் செய்யப்பட்டது. மேலும் குப்பிகள் 25 மில்லிமீட்டர் முதல் 76 மில்லிமீட்டர் வரை அளவுள்ளதாக இருக்கிறது. சிகிச்சை குப்பிகள் நீள்கோளம், கோளம், அரைக்கோளம் என பல்வேறு வடிவங்களில் பயன்படுத்தப்படுகிறது. சிகிச்சைக்குப்பின் குப்பின் அச்சு சிறிது நேரத்தில் மறைந்துவிடும் மேலும் இது வலி குறைவான முறையாகும்.

இந்த முறையில் எரிச்சாராயத்தில் நனைக்கப்பட்ட எரிக்கோலை பயன்படுத்தி கண்ணாடி குப்பியில் வெற்றிடம் உண்டாக்கி முதுகு தோளில் கவிழ்த்து செய்யப்படுகிறது. இது பரவலான ஒரு சிகிச்சை முறை. இதில் குப்பின் அச்சு வளையம் முதுகில் தெளிவாக காணப்படுகிறது. மேலும் இம்முறையில் குப்பிகளை தோள் பரப்பில் இடம் மாற்றி அசைத்து சிகிச்சை வழங்கலாம். குப்பிகள் வைக்கும் இடத்தின் தோளுக்கடியில் உள்ள சிறிய இரத்த நாளங்கள் உடைவதால் இந்த இடம் சிவந்து காணப்படும்.

சீனர்கள் இம்முறையை சீன பாரம்பரிய மருத்துவம் என்ற பெயரில் கையாளுகின்றனர். இந்த சிகிச்சை முறையால் நிணநீர், இரத்த ஓட்டம் சீராக்குகிறது. மேலும் சதை பிடிப்பு மற்றும் கை, கால் தசை சம்பந்தமான இருக்கங்களை சரியாக்குகிறது. இம்முறை தோள் புண் மற்றும் பிரசவத்திற்கு பின் உண்டான தசை தழும்புகளுக்கு உகந்ததல்ல. 

இந்த சிகிச்சை முறை வலிமிகுந்ததாகும். தோளில் சிறிய காயத்தை ஏற்படுத்தி அதில் குப்பிகளை வைத்து இரத்தம் உரியும் முறையாகும். இந்த சிகிச்சை முறை இஸ்லாமிய நாடுகளில் பரவலாக காணப்படுகிறது.


</doc>
<doc id="433634" url="https://ta.wikipedia.org/wiki?curid=433634" title="களரி (2018 திரைப்படம்)">
களரி (2018 திரைப்படம்)

களரி () என்பது 2018 இல் வெளிவந்த அதிரடித் திரைப்படம் ஆகும். இதனை கிரண் சாண்ட் இயக்கியுள்ளார். 

இப்படத்தில் கிருஷ்ணா குலசேகரன் மற்றும் வித்யா பிரதீப் முக்கிய கதாபாத்திரங்களில் நடித்திருக்கின்றனர். இவர்களுடன் ஜெயப்பிரகாசு குறிப்பிடத்தக்க கதாப்பாத்திரத்தில் நடித்திருந்தார். விளையாட்டு. விளையாட்டு. பிரசன்னா இசை அமைத்துள்ளார். ஆர். பி. குருமூர்த்தி ஒளிப்பதிவு செய்துள்ளார்.


ஜனவரி 2017 இல் திரைப்பட படபிடிப்பு தொடங்கியது. 


</doc>
<doc id="433641" url="https://ta.wikipedia.org/wiki?curid=433641" title="4-எப்டனோன்">
4-எப்டனோன்

4-எப்டனோன் ("4-Heptanone") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும் . இந்த கனிமக் கீட்டோனை எப்டேன்-4-ஒன் என்ற ஐயுபிஏசி முறை பெயராலும் டைபுரோப்பைல் கீட்டோன், பியூட்டைரோன், டி.பி.கே, புரோப்பைல் கீட்டோன் போன்ற வேறு பெயர்களாலும் அழைக்கிறார்கள்.


</doc>
<doc id="433643" url="https://ta.wikipedia.org/wiki?curid=433643" title="சம்யுக்தா மேனன்">
சம்யுக்தா மேனன்

சம்யுக்தா மேனன் என்பவர் தென்னிந்திய திரைப்பட நடிகை ஆவார். இவர் மலையாளத் திரைப்படங்களில் அதிகம் நடித்துள்ளார்.

முதன்முதலாக 2015 இல் பாப்கார்ன் என்ற திரைப்படத்தில் மலையாள மொழியில் நடித்துள்ளார். 2018 இல் தீவண்டி திரைப்படத்தில் நடித்தமைக்காக புகழப்பட்டார். 


</doc>
<doc id="433651" url="https://ta.wikipedia.org/wiki?curid=433651" title="கனா கண்டேன்">
கனா கண்டேன்

கனா கண்டேன் (kana kanden) 2005 ஆம் ஆண்டு கே. வி. ஆனந்த் இயக்கத்தில் ஸ்ரீகாந்த், பிரித்விராஜ், விவேக் மற்றும் கோபிகா நடிப்பில் வெளியான தமிழ் திரைப்படம். இப்படம் இந்தியில் "முக்காபுலா" என்றும், தெலுங்கில் "கர்தவ்யம்" என்றும், மலையாளத்தில் "கனா கண்டேன்" என்றும் மொழிமாற்றப்பட்டு வெளியானது. ஒளிப்பதிவாளரான கே. வி. ஆனந்த் இப்படத்தின் மூலம் இயக்குனராக அறிமுகமானார். மலையாளத்தில் பிரபல நடிகரான பிரித்விராஜ் இப்படத்தின் மூலம் தமிழில் அறிமுகமானார்.

அர்ச்சனாவின் (கோபிகா) திருமணத்திற்குச் செல்லும் பாஸ்கர் (ஸ்ரீகாந்த்) எதிர்பாராவிதத்தில் அர்ச்சனாவைத் திருமணம் செய்துகொள்ளவேண்டிய சூழல் ஏற்படுகிறது. பாஸ்கர் மற்றும் அர்ச்சனா திருமணத்திற்குப் பின் சிவராமகிருஷ்ணன் (விவேக்) வீட்டில் வசித்து வருகின்றனர். வேதியியல் துறையில் ஆராய்ச்சியாளராக இருக்கும் பாஸ்கர் கடல் நீரை குடிநீராக மாற்றும் தன் கண்டுபிடிப்பை அரசிடம் வழங்கி அதன் மூலம் மக்களின் குடிநீர் பிரச்சனைக்குத் தீர்வு காண அரசை அணுகுகிறான். அரசாங்கம் அவனை உதாசீனப்படுத்துகிறது. எனவே கடல் நீரை குடிநீராக்கும் தொழிற்சாலையை தன் சுயமுயற்சியால் நிறுவ முயல்கிறான். மதன் (பிரித்விராஜ்) அர்ச்சனாவின் பள்ளித் தோழன். மிகப்பெரும் வணிக நிறுவனங்கள், பணக்காரர்களுக்கு பணம் கடனாக வழங்கும் தொழில் செய்யும் மதன் பாஸ்கருக்கு பணஉதவி செய்ய முன்வருகிறான். மதனிடமிருந்து பணம் வாங்கும் பாஸ்கர் அதற்கான ஒப்பந்தத்தை சரியாக படிக்காமல் கையொப்பமிடுகிறான். அந்த ஒப்பந்தத்தைப் பயன்படுத்தி மதன் பாஸ்கரிடம் தான் கொடுத்ததைவிட அதிக பணத்தை திருப்பிக் கேட்கிறான். அப்படிக் கொடுக்க முடியாவிட்டால் பாஸ்கரின் ஆராய்ச்சியைத் தன்னிடம் கொடுத்துவிடுமாறு மிரட்டுகிறான். இதற்கு மறுக்கும் பாஸ்கரின் தொழிற்சாலையை தகர்க்க முயலும் மதனின் திட்டத்தை பாஸ்கர் முறியடிக்கிறான். மதனின் சதிவேலைகளை ஊடகங்கள் வழியாக அம்பலப்படுத்துகிறான். மதன் கைது செய்யப்படுகிறான். பாஸ்கரின் கண்டுபிடிப்பிற்கான அங்கீகாரம் கிடைக்கிறது. 


படத்தின் இசையமைப்பாளர் வித்தியாசாகர். பாடல்களை எழுதியவர் வைரமுத்து.


</doc>
<doc id="433653" url="https://ta.wikipedia.org/wiki?curid=433653" title="விவெரிடே">
விவெரிடே

விவெரிடே என்பது சிறிய அளவில் இருந்து நடுத்தர அளவு வரை இருக்கக்கூடிய பாலூட்டி வகை விலங்குக் குடும்பமாகும். இக்குடும்பத்தில் 15 பேரினங்களும் 38 இனங்களும் உள்ளன. சான் எட்வர்டு கிரே என்பாரால் 1821-இல் இக்குடும்பம் முதலில் குறிப்பிடப்பட்டு பெயரிடப்பட்டது. இவை தெற்காசியா, தென்கிழக்காசியா, ஆப்பிரிக்கா, தெற்கு ஐரோப்பா ஆகிய பகுதிகளில் காணப்படுகின்றன. புனுகுப் பூனை, மரநாய் முதலிய விலங்குகள் இக்குடும்பத்தைச் சேர்ந்தவையே.


</doc>
<doc id="433657" url="https://ta.wikipedia.org/wiki?curid=433657" title="அமுதா (2018 திரைப்படம்)">
அமுதா (2018 திரைப்படம்)

அமுதா (amutha) 2018 ல் வெளிவந்த தமிழ் உளவியல் சார்ந்த திரைப்படமாகும். பி. எஸ். அர்ஜூன் இத்திரைப்படத்தை எழுதி இயக்கியுள்ளார். இத்திரைப்படத்தின் முன்னணி கதாபாத்திரங்களில் ஸ்ரீயா ஸ்ரீ, அனீஸ் சாஸ் மற்றும் லெவின் சைமன் ஜோசப் ஆகியோரும் அவர்களுடன் இணைந்து அஸ்னா சுதீர், சிவகுமார் ராஜூ, பேபி லியோனர், அஸ்ஸிஸி ஜிப்சன் ஆகியோரும் நடித்திருந்தனர். இத்திரைப்படத்தை சதர்ன் பிலிம்பேக்டரி சார்பாக சபிக் தயாரித்திருந்தார். அருண் கோபன் இத்திரைப்படத்திற்கான இசையை அமைத்திருந்தார். மேலும் ராஜேஷ் பனங்கட் இத்திரைப்படத்திற்கான ஒளிப்பதிவை மேற்கொண்டிருந்தார். ஜனவரி 2018 ல் படப்பிடிப்பு ஆரம்பிக்கப்பட்டது. 


2016 ல் பி. எஸ். அர்ஜூன் 'அமுதா' திரைப்பத்திற்கான கதையை எழுத தொடங்கியிருந்தார். இவர் முதலில் கதையின் தொடக்கத்தையும் கதையின் உச்சகட்டத்தையும் எழுதினார். அதன் பின்னர் பல்வேறு கதையின் வரிகளை அதனுடன் இணைத்தார். ஆரம்பத்தில் தமிழுக்கே அமுதா திரைப்படத்தின் கதை உருவாக்கப்பட்டது. அதன் பின்னர் லீனாவை முண்ணனி கதாப்பாத்திரமாக கொண்டு மலையாளத்திலும் உருவாக்க கலந்துரையாடப்பட்டது. எவ்வாறு இருப்பினும் தயாரிப்பு நிறுவனம் கதையில் அதிகளவு வன்முறைச்சம்பவங்கள் இருப்பதை விரும்பவில்லை. ஆகையால் இம்முடிவு கதையை தமிழில் உருவாவதற்கு வித்திட்டது.

பி. எஸ். அர்ஜூன் ஆங்கில குறும்படமான சுக்சுவாங்கினை 25000 ரூபாய் மதீப்பிட்டில் எடுத்திருந்தார். அக்குறும்படத்தில் ஒரு பகுதியில் ஸ்ரீயா ஸ்ரீ நடித்திருந்தார். இதனால் ஸ்ரீயா ஸ்ரீ சபிக் ஏகேஎஸ்ஸிடம் பி. எஸ். அர்ஜூனின் பெயரை பரிந்துரை செய்தார். இக் குறும்படத்தினால் கவரப்பட்ட அவர் அமுதா திரைப்படத்தை தயாரிப்பதற்கு முன்வந்தார்..

அருண் கோபன் இத்திரைப்படத்திற்கான இசையை அமைத்திருந்தார். ஜீ. ரா இத்திரைப்படத்தில் இடம்பெற்றுள்ள பாடல்களிற்கான பாடல்வரிகளை எழுதியுள்ளார். இத்திரைப்படத்தில் உள்ள " கொஞ்சம் சிரிக்கிறேன்" என்பது மாத்திரம் ஜஸ்வர்யா ராஜேஷினால் செப்டம்பர் 3, 2018 ல் வெளியிடப்பட்டுள்ளது. இத்திரைப்படத்தில் நான்கு பாடல்கள் அமைந்துள்ளன. அவை செப்டம்பர்20, 2018 ல் வெளியிடப்பட்டுள்ளது.இத்திரைப்படத்தின் பாடல் தொகுப்புக்கள் ரசிகர்களிடம் பெரும் நேரான பின்னூட்டல்களை பெற்றுள்ளது. சித்தார்த் ஸ்ரீனிவாஸின் ஒன்லி கொலிவூட் இத்திரைப்படத்தின் பாடல் தொகுப்புகளிற்கு ஐந்தில் மூன்று நட்சத்திரங்களை வழங்கியிருந்தது.


</doc>
<doc id="433660" url="https://ta.wikipedia.org/wiki?curid=433660" title="கோட்டா அரிநாரயணா">
கோட்டா அரிநாரயணா

கோட்டா அரிநாரயணா ("Kota Harinarayana") என்பவர் ஐதராபாத் பல்கலைக்கழகத்தின் துணை வேந்தர் மற்றும் இந்திய வானூர்தி கழகத்தின் தலைவரும் ஆவார் . இவர் இந்தியாவின் ஒடிசா மாநிலத்திலுள்ள பெர்காம்பூர் நகரத்தில் 1943 ஆம் ஆண்டு பிறந்தார். தற்போது இந்திய தொழில்நுட்ப நிறுவனம் என்று அழைக்கப்படும் வாரணாசியிலுள்ள பனாரசு இந்து பல்கலைக்கழகத்தில் முன்னாள் மாணவர் ஆவார் . இங்கு இயந்திரவியலில் இளம் பொறியியலாளர் பட்டமும், இந்திய அறிவியல் நிறுவனத்தில் முதுநிலை வானூர்திப் பொறியியல் பட்டமும், மும்பை இந்திய தொழில்நுட்ப நிறுவனத்தில் முனைவர் பட்டமும் பெற்றார். சட்டப்படிப்பில் ஓர் இளம் சட்டவியல் பட்டமும் இவர் பெற்றுள்ளார். தேயாசு எனப்படும் குறைந்த எடை கொண்ட சிறியரக போர் விமானத் திட்டத்தின் இயக்குநராகவும் முதன்மை வடிவமைப்பாளராகவும் பணிபுரிந்தார் .




</doc>
<doc id="433667" url="https://ta.wikipedia.org/wiki?curid=433667" title="யூக்கான் ஆறு">
யூக்கான் ஆறு

யூக்கான் ஆறு ("Yukon river") என்பது வட அமெரிக்கா கண்டத்தின் வடமேற்கு பகுதியில் உள்ள ஒரு முக்கிய ஆறு ஆகும். இது வட அமெரிக்க கண்டத்தின் மூன்றாவது நீளமான ஆறு ஆகும். இந்த ஆற்றின் நீளம் 3,190 கிலோமீட்டர்கள் ஆகும்.

யூக்கான் ஆறு கனடாவின் பிரிட்டிசு கொலம்பியாவில் உற்பத்தியாகி, யூக்கான் மாகாணத்தில் பாய்கிறது. பிறகு அமெரிக்க ஐக்கிய நாட்டின் அலாஸ்கா வழியாக பாய்ந்து பெரிங் கடலில் கலக்கிறது.


</doc>
<doc id="433674" url="https://ta.wikipedia.org/wiki?curid=433674" title="அவனி மோதி">
அவனி மோதி

அவனி மோதி ("Avani Modi") என்பவர் ஓர் இந்திய நடிகையும் விளம்பர மாதிரியும் அவார். இந்திய திரைப்படங்களிலும் குசராத்திய நாடகங்களிலும் இவர் நன்கு அறியப்படுகிறார் . மாதுர் பந்தர்காரின் காலண்டர் கேர்ள்சு என்ற இந்தி படத்தின் மூலம் பாலிவுட்டுக்கு அறிமுகமானார். இத்திரைப்படம் 2015 ஆம் ஆண்டு செப்டம்பர் மாதம் திரைக்கு வந்தது. ஓர் ஆண்டு நாட்காட்டியில் இருக்கும் பெண்ணாக ஐந்து பெண்களின் கதையை அடிப்படையாகக் கொண்டு இத்திரைப்படம் எடுக்கப்பட்டுள்ளது


</doc>
<doc id="433675" url="https://ta.wikipedia.org/wiki?curid=433675" title="ஹில்ஃபோர்ட் மெட்ரிக் மேல்நிலைப் பள்ளி">
ஹில்ஃபோர்ட் மெட்ரிக் மேல்நிலைப் பள்ளி

ஹில்ஃபோர்ட் மெட்ரிக் மேல்நிலைப் பள்ளி (Hillfort Matriculation Higher Secondary School, Kotagiri ) என்பது நீலகிரி மாவட்டத்தில் உள்ள கோத்தகிரியில் உள்ள ஒரு மேல்நிலைப் ஆகும். இப்பள்ளியானது அன்னை மாணிக்கம்மாள் அறக்கட்டளையின்கீழ் டாக்டர் தோ. ரவிக்குமார் என்பவரால் 2008 ஆம் ஆண்டு துவக்கப்பட்டது. நடுநிலைப்பள்ளியாக இருந்த இப்பள்ளி 2014 ஆம் ஆண்டு மேல்நிலைப்பள்ளியாக உயர்ந்தது. மாணவர்களின் திறனை வளர்க்கும் விதமாக இப்பள்ளியில் தமிழ் மன்றம், ஆங்கில மன்றம், அறிவியல் மன்றம், சாரணர் இயக்கம், தேசிய பசுமைப் படை போன்றவை செயல்பட்டுவருகின்றன. தமிழ்நாட்டு கால்பந்து, கைப்பந்து அணிகளில் இப்பள்ளி மாணவர்கள் இடம்பெற்றுள்ளனர். 


</doc>
<doc id="433677" url="https://ta.wikipedia.org/wiki?curid=433677" title="அ. ரமணா ராவ்">
அ. ரமணா ராவ்

அரிக்காபுடி ரமணா ராவ் ("Arikapudi Ramana Rao") என்பவர் முன்னாள் இந்திய கைப்பந்து விளையாட்டு வீரர் ஆவார். ஆந்திராவின் குண்டூர் மாவட்டத்தில் உள்ள சாமல்லமுடி கிராமத்தில் 1945 ஆம் ஆண்டு சூலை முதல் தேதியில் இவர் பிறந்தார். 1977-1978 ஆம் ஆண்டுக்கான அருச்சுனா விருது மற்றும் 1990-1991 ஆம் ஆண்டுக்கான துரோணாச்சார்யா விருது ஆகிய இரண்டு விருதுகளையும் இவர் பெற்றுள்ளார்.
கல்லூரியில் சேர்ந்த பிறகு ரமணா ராவ் கைப்பந்து விளையாடத் தொடங்கினார். 1966 இல் குண்டூர் இந்துக் கல்லூரியில் பட்டம் பெற்றார். 1966 ஆம் ஆண்டு முதல் 1976 வரை இவர் தேசிய கைப்பந்து சாம்பியன் பட்டப் போட்டிகளில் பங்கு பெற்றார், தொடர்ந்து நான்கு ஆண்டுகள் தமிழ்நாடு மாநிலக் கைப்பந்து குழுவுக்கு தலைவராக இருந்துள்ளார். 1976 ஆம் ஆண்டு திருச்சிராப்பள்ளியில் நடைபெற்ற தேசிய கைப்பந்து போட்டியில் இவர் தமிழ்நாடு அணியில் விளையாடினார். இப்போட்டியில் முதல் முறையாக தேசிய கைப்பந்து சாம்பியன் பட்டத்தை தமிழ்நாடு மாநில அணி வென்றது. 

1991 ஆம் ஆண்டு பெர்த் நகரில் நடைபெற்ற ஆசிய ஆண்கள் கைப்பந்து சாம்பியன் பட்டப்போட்டியில் பங்கேற்ற இந்திய ஆண்கள் கைப்பந்து அணிக்கு தலைமை பயிற்சியாளராக ரமணா ராவ் பணிபுரிந்தார். 1986 இல் செருமன் சனநாயக குடியரசில் அனைத்துலக கைப்பந்து கூட்டமைப்பு தேர்வு செய்த ஒரு கைப்பந்து பயிற்றுநராகத் தகுதி பெற்றார். இத்தகுதியைப் பெற்ற முதல் இந்தியரும் இவரேயாவார். இதன்மூலம் இந்தியா மற்றும் பல வெளிநாடுகளுக்குச் சென்று கைப்பந்து விளையாட பயிற்சிகள் அளித்தார். 1993-1997 ஆம் ஆண்டுகளில் ஆசிய கைப்பந்து பயிற்றுநர்கள் குழுவில் ஓர் உறுப்பினராக நியமிக்கப்பட்டார்.

அனைத்துலக கைப்பந்து கூட்டமைப்பினுடைய பிராந்திய மேம்பாட்டு மையத்தின் இயக்குநராக ரமனா ராவ் நியமிக்கப்பட்டார். இந்தியாவின் சென்னை நகரில் இந்த மையம் அமைந்திருந்தது. தற்போது ரமணா ராவ் ஆந்திரப் பிரதேச கைப்பந்து சங்கத்தின் தலைவராக உள்ளார். இந்திய கைப்பந்து கூட்டமைப்பின் பயிற்சியாளர் குழுவின் தலைவராகவும் இயங்கி வருகிறார்.


</doc>
<doc id="433679" url="https://ta.wikipedia.org/wiki?curid=433679" title="விஷ்ணு (தொலைக்காட்சி நடிகர்)">
விஷ்ணு (தொலைக்காட்சி நடிகர்)

விஷ்ணு என்பவர் இந்திய நடிகர் ஆவார். இவர் தமிழ் திரைப்படங்களில், தொலைக்காட்சி தொடர்களில் நடித்துள்ளார். ஆபிஸ் என்ற விஜய் தொலைக்காட்சி தொடரில் நடித்து புகழ்பெற்றார். 

"மாப்ள சிங்கம்" (2016) "இவன் யாரென்று தெரிகிறதா" (2017) மற்றும் ‘’களரி’’ (2018) போன்ற திரைப்படங்களில் நடித்துள்ளார்.


</doc>
<doc id="433680" url="https://ta.wikipedia.org/wiki?curid=433680" title="பூ. சா. கோ. சர்வஜன மேல்நிலைப்பள்ளி">
பூ. சா. கோ. சர்வஜன மேல்நிலைப்பள்ளி

பூ. சா. கோ. சர்வஜன மேல்நிலைப்பள்ளி என்பது தமிழ்நாட்டின் கோயம்புத்தூர், பீளமேட்டில் செயற்பட்டுவரும் அரசு உதவி பெறும் மேல்நிலைப்பள்ளி ஆகும். இங்கு 12 ஆம் வகுப்புவரை வகுப்புகள் உள்ளன. இப்பள்ளியானது 1929 ஆம் ஆண்டு தொடங்கப்பட்ட பள்ளி ஆகும். ஆங்கிலேயர் ஆட்சிக்காலத்தில் 1929 ஆம் ஆண்டு தமிழ்வழிக் கல்வியைச் செயல்படுத்துய முதல் பள்ளி இதுவாகும். இப்பள்ளிக்கு சர்.சி.வி.ராமன், மறைமலை அடிகள், சுத்தானந்த பாரதியார், சி. இராசகோபாலாச்சாரியார், முன்னாள் குடியரசு தலைவர்களான இராசேந்திர பிரசாத், அப்துல் கலாம் ஆகியோர் வருகை தந்துள்ளனர். இப்பளியில் உள்ள மாணவர் இல்லத்தில் தாய்தந்தை என இருவரையும் இழந்த அல்லது ஒருவரை இழந்த மாணர்களுக்கு கல்வி, உணவு, தங்கும் வசதி, மருத்துவ வசதி, எழுதுபொருட்கள் என கல்லூரி படிப்புவரை இலவசமாக வழங்கப்படுகிறது. 


</doc>
<doc id="433682" url="https://ta.wikipedia.org/wiki?curid=433682" title="நவீன் ராசா யாக்கோபு">
நவீன் ராசா யாக்கோபு

மணிதுரை நவீன் ராசா யாக்கோபு ("Manidurai Naveen Raja Jacob") தற்போதைய இந்திய தேசிய ஆண்கள் கைப்பந்தாட்ட அணியின் ஓர் உறுப்பினர் ஆவார். இவர் 1989 ஆம் ஆண்டு சனவரி மாதம் 10 ஆம் நாள் பிறந்தார்.

தமிழ்நாட்டிலுள்ள தூத்துக்குடி மாவட்டத்தின் உடன்குடிக்கு அருகிலுள்ள சுந்தங்கோட்டை கிராமத்தில் யாக்கோபு பிறந்தார். கைப்பந்து விளையாட்டில் இவருக்கு இருந்த திறமையை அவருடைய சகோதரர் கவனித்தறிந்தார். 2003 ஆம் ஆண்டில் யாக்கோபு கைபந்து விளையாட்த் தொடங்கினார். 2007 ஆம் ஆண்டில் தேசிய சாம்பியன் பட்டத்தை விசயவாடா அணி கைப்பற்றியபோது இவர் தேசத்தின் கவனத்தை ஈர்த்தார். தேசிய அளவில் அங்கீகரிக்கப்பட்ட கைப்பந்தாட்ட விளையாட்டு வீர்ர் என்பதால் 2007 ஆம் ஆண்டு இந்தியன் ஓவர்சீசு வங்கி யாக்கப்பிற்கு வங்கியில் ஒரு பணியை கொடுத்து சிறப்பித்தது . 

இந்திய தேசிய ஆண்கள் கைப்பந்தாட்ட அணியின் ஓர் உறுப்பினர் என்ற பெருமையுடன் இவர் 18 என்ற எண்ணிடப்பட்ட மேலாடையை அணிந்து விளையாடுவார். பந்தை எதிர்திசையில் அடித்து முடிப்பதற்கு ஏதுவாக பந்தை தூக்கி நிறுத்துபவர் என்ற நிலையில் இவர் விளையாடுபவர் . யாக்கோபு தமிழ்நாடு மாநில கைப்பந்து அணியின் தலைவராகவும் விளையாடினார் .


</doc>
<doc id="433683" url="https://ta.wikipedia.org/wiki?curid=433683" title="பாண்டி (திரைப்படம்)">
பாண்டி (திரைப்படம்)

பாண்டி (Pandi) 2008 ஆம் ஆண்டு ராகவா லாரன்ஸ் மற்றும் சினேகா நடிப்பில் ராசு மதுரவன் இயக்கத்தில் வெளியான தமிழ்த் திரைப்படம். இப்படம் இந்தியில் "ஏக் டுலாரா" என்று மொழிமாற்றம் செய்யப்பட்டது.

சுந்தரபாண்டி (நாசர்)- சிவகாமி (சரண்யா பொன்வண்ணன்) தம்பதியரின் இரு மகன்கள் ராஜபாண்டி (ஸ்ரீமன்) மற்றும் பாண்டி (ராகவா லாரன்ஸ்). இவர்களுக்கு இரு சகோதரிகள். ராஜபாண்டி நல்லவனாக நடித்து தந்தையிடம் நற்பெயர் பெறுகிறான். பாண்டி பொறுப்பற்றவனாக இருப்பதால் தந்தை அவனை வெறுத்தாலும், தாயின் செல்லப்பிள்ளையாகவே இருக்கிறான். காவலர் பெரியமாயனின் (இளவரசு) மகள் புவனா (சினேகா) பாண்டியைக் காதலிக்கிறாள். சுந்தரபாண்டி தன் மகளின் திருமணத்திற்காக வீட்டில் வைத்திருந்த பணம் திருடுபோகிறது. பாண்டிதான் அப்பணத்தைத் திருடியிருப்பான் என்றெண்ணும் சுந்தரபாண்டி அவனை அடித்து வீட்டைவிட்டு வெளியேற்றுகிறார். ஆனால் யாரும் எதிர்பாராவகையில் ராஜபாண்டி தன் காதலியுடன் பணத்தை எடுத்துக்கொண்டு வீட்டைவிட்டுச் சென்றதை அறிந்ததும் அதிர்ச்சியடைகிறார் சுந்தரபாண்டி. 

தன் தங்கைகளின் திருமணத்தை தான் நடத்தி வைப்பதாக தன் தந்தையிடம் உறுதி கொடுக்கும் பாண்டியின் நல்ல குணத்தை சுந்தரபாண்டி புரிந்துகொள்கிறார். கடன்வாங்கித் தங்கைத் திருமணத்தை நடத்தி வைக்கிறான். பாண்டிக்கு புவனாவைப் பெண் கேட்டுச் செல்லும் சுந்தரபாண்டியிடம் தன் பெண்ணைத் தர மறுக்கிறார் பெரிய மாயன். இதனால் வீட்டைவிட்டு வெளியேறும் புவனா பாண்டியைத் திருமணம் செய்துகொள்கிறாள். கடனை அடைப்பதற்காக வெளிநாட்டு வேலைக்குச் செல்கிறான் பாண்டி. 

வெளிநாட்டிலிருந்து திரும்பிவரும் பாண்டி தன் தாய் விபத்தில் இறந்த செய்தி அறிந்து அதிர்ச்சி அடைகிறான். அந்த விபத்து சுந்தரபாண்டியின் உடன்பணியாற்றியவரால் திட்டமிடப்பட்டது என்பதை அறிந்து தன் தாயின் மரணத்திற்குக் காரணமானவனை பாண்டி என்ன செய்கிறான் என்பதே முடிவு. 


படத்தின் இசையமைப்பாளர் ஸ்ரீகாந்த் தேவா. பாடல்களை பேரரசு, நந்தலாலா, நா. முத்துக்குமார் மற்றும் பஞ்சு அருணாசலம். 1991 ஆம் ஆண்டு வெளியான தர்மதுரை திரைப்படத்தில் இளையராஜாவின் இசையில் உருவான "மாசி மாசம்" பாடல் இப்படத்தில் மறு ஆக்கம் செய்யப்பட்டது. 


</doc>
<doc id="433686" url="https://ta.wikipedia.org/wiki?curid=433686" title="நித்தின் கோவர்தன் கூலி">
நித்தின் கோவர்தன் கூலி

நித்தின் கோவர்தன் கூலி ("Nitin Govardhan Ghule") ஆண்கள் கபடி விளையாட்டில் இந்தியாவின் சார்பாக விளையாடக்கூடியவர் ஆவார். இவர் 1986 ஆம் ஆண்டு மே மாதம் 20 ஆம் நாள் பிறந்தார். 2010 ஆம் ஆண்டு சீனாவின் குவாங்சௌ நகரில் நடைபெற்ற ஆசிய விளையாட்டுப் போட்டிகளில் தங்கப்பதக்கம் வென்ற கபடி அணியில் நித்தின் கூலியும் ஓர் உறுப்பினராக இருந்தார். சிறுவயதிலிருந்தே இவர் பூனாவின் போப்கேல் கிராமத்தின் ஆதிநாத் விளையாட்டுக் கழகத்தில் விளையாடிக் கொண்டிருந்தார். ஆசியக் கடற்கரை கபடி உள்ளிட்ட பல்வேறு தேசிய அளவிலான போட்டிகள், அனைத்துலகப் போட்டிகளில் இவர் கலந்து கொண்டு விளையாடினார். 


</doc>
<doc id="433687" url="https://ta.wikipedia.org/wiki?curid=433687" title="இவன் யாரென்று தெரிகிறதா">
இவன் யாரென்று தெரிகிறதா

இவன் யாரென்று தெரிகிறதா என்பது 2017 இல் வெளிவந்த தமிழ்த் திரைப்படமாகும். விஷ்ணு, வர்சா ஆகியோர் முக்கிய கதாபாத்திரங்களில் நடித்திருக்கின்றனர்.

சுரேஷ் குமார் எஸ் டி இப்படத்தை இயக்கியுள்ளார். ரகுநாதன் இசை அமைத்துள்ளார். பிஜி ஒளிப்பதிவு செய்துள்ளார்.


30 ஜூன் 2017 இல் வெளிவந்த தமிழ்த் திரைப்படமாகும். 

திரைப்பட தரவுத்தளத்தில் இவன் யாரென்று தெரிகிறதா திரைப்படம்


</doc>
<doc id="433688" url="https://ta.wikipedia.org/wiki?curid=433688" title="மான்சி ஜோசி">
மான்சி ஜோசி

மான்சி ஜோசி (நவம்பர் 6, 1992) ஒர் இந்திய சர்வதேச கிரிக்கெட் வீரர் ஆவார். இவர் நவம்பர் 2016 ல் இந்திய தேசிய அணிக்காக அறிமுகமானார். அவர் ஒரு வலது கை பந்து வீச்சாளர் மற்றும் அவர் ஒரு வலது கை மட்டையாளர் ஆவார் . தற்போது, வீரேந்திர சிங் ரொதேலா ஜோசிக்கு பயிற்சி அளிக்கிறார். 

ஜோசி உத்தரகண்ட் மாநிலத்தில் ரூர்கி என்ற ஒரு சிறிய நகரத்தில் பிறந்தார் ஹரியானாவிற்காக தேசிய ஆட்டங்களில் ஆடி வருகிறார். அவர் எப்போதும் சச்சின் டெண்டுல்கரால் பெரிதும் ஈர்க்கப்பட்டார். ஹரியானா கிரிக்கெட் அசோசியத்தில் நடந்த சோதனையில் அவர் கலந்து கொண்டு, 19 வயதுக்கு உட்பட்ட மூத்த மகளிர் அணியில் தேர்வு செய்யப்பட்டார் . மேற்கிந்தியத் தீவுகளுக்கு எதிராக நவம்பர் 2016 தொடரில் சர்வதேச டி20 உலகக் கோப்பையில் இந்தியாவின் அணியில் இடம் பெற்றார். அந்தத் தொடரில் அவரது அணியின் எந்த போட்டிகளிலும் ஜோசி தேர்வு செய்யப்படவில்லை, ஆனால் தாய்லாந்தில் 2016 ஆம் ஆண்டு பெண்கள் டி20 ஆசிய கோப்பை போட்டியில் பங்களாதேஷ் அணிக்கு எதிராக விளையாடி, சர்வதேச டி20 - யில் அறிமுகமானார் அவர் முதல் ஆட்டத்தில் 1/8 என்ற இலக்கத்தையும், தாய்லாந்திற்கு எதிரான அடுத்த போட்டியில் 2/8 என்ற இலக்கத்தைப் பெற்று ஆட்ட நாயகி பட்டத்தை அடைந்தார் (எனினும், அந்த ஆட்டம், சர்வதேச டி20 அந்தஸ்தை பெறவில்லை). 

10 பிப்ரவரி 2017 ஆம் தேதி நடந்த 2017 பெண்கள் உலகக் கோப்பையில், அயர்லாந்திற்கு எதிராக விளையாடி, முதல் சர்வதேச ஒரு நாள் போட்டிகளில் அறிமுகமானார். 2017 பெண்கள் உலகக்கோப்பை இறுதிச்சுற்று போட்டியில் பங்கேற்றார். இங்கிலாந்து பெண்கள் அணிக்கு எதிராக ஆடிய ஆட்டத்தில் ஒன்பது ரன்கள் வித்தியாசத்தில் உலகக் கோப்பையை இந்திய அணி தவறவிட்டது.. 

2018 அக்டோபரில், மேற்கிந்திய தீவுகளில் 2018 ஐசிசி மகளிர் டி20 உலக்கோப்பை போட்டியில் இந்தியாவின் அணியில் விளையாட ஜோசி இடம் பிடித்தார். 


</doc>
<doc id="433691" url="https://ta.wikipedia.org/wiki?curid=433691" title="எம்டீ தரங்குறைப்பு வினை">
எம்டீ தரங்குறைப்பு வினை

எம்டீ தரங்குறைப்பு வினை ("Emde degradation") என்பது நான்கிணைய அமோனியம் நேர் மின்னயனியை சோடியம் இரசக்கலவையுடன் சேர்ந்த மூவிணைய அமீனாக ஒடுக்கும் வினையாகும். இவ்வினையை எம்டீ-ஒடுக்க வினை என்றும் எம்டீ வினையென்றும் அழைப்பார்கள்

இக்கரிம வினையை முதன் முதலில் 1909 ஆம் ஆண்டு செருமானிய வேதியியலாளர் எர்மான் எம்டீ கண்டறிந்தார். பல ஆல்கலாய்டுகளின் கட்டமைப்புக்கு விளக்கமளிக்க இவ்வினை நீண்ட நாட்களாகப் பயன்படுத்தப்பட்டது. உதாரணம்: எபிடிரைன்.
இவற்றைத் தவிர இலித்தியம் அலுமினியம் ஐதரைடு போன்ற பல வினையொடுக்க முகவர்கள் வினையை தரங்குறைக்கின்றன.


</doc>
<doc id="433694" url="https://ta.wikipedia.org/wiki?curid=433694" title="சிறீ ராமகிருஷ்ணா பல்தொழில்நுட்பக் கல்லூரி">
சிறீ ராமகிருஷ்ணா பல்தொழில்நுட்பக் கல்லூரி

சிறீ ராமகிருஷ்ணா பல்தொழில்நுட்பக் கல்லூரி ("Sri Ramakrishna Polytechnic College") என்பது கோயம்புத்தூரில் இயங்கிவரும் தனியார் பல்தொழில்நுட்டபக் கல்லூரியாகும். இக்கல்லூரியானது கோயம்புத்தூர், துடியலூர் அருகே, வடமலைப்பாளையத்தில் உள்ளது. இக்கல்லூரியானது எஸ். என். ஆர். சன்ஸ் அறக்கட்டளையால் 1996 ஆம் ஆண்டு துவக்கப்பட்டது. அப்போது மூன்று பிரிவுகளில் துவக்கப்பட்ட இக்கல்லூரியில் 2018 ஆண்டு காலக்கட்டத்தில் இயந்திரப் பொறியியல், குடிமைப் பொறியியில், வாகனப் பொறியியில், எலக்ட்ரானிக்ஸ் அண்டு கம்யூனிகேசன்ஸ், கனிணி, இன்ஸ்ட்ருமெண்டேசன் அண்ட் கண்டோல் இஞ்சினியரிங் போன்ற பாடப்பிரிவுகளில் 1,400 மாணவர்கள் பயின்றுவருகின்றனர். 



</doc>
<doc id="433695" url="https://ta.wikipedia.org/wiki?curid=433695" title="தேவா (1995 திரைப்படம்)">
தேவா (1995 திரைப்படம்)

தேவா (Deva)1995 ஆம் ஆண்டு விஜய், சுவாதி மற்றும் சிவகுமார் நடிப்பில், எஸ். ஏ. சந்திரசேகர் இயக்கத்தில், தேவாவின் இசையில் வெளியான தமிழ்த் திரைப்படம். இப்படம் 100 நாட்கள் வெற்றிகரமாக ஓடியது.

வெளியூரில் படித்துவிட்டு ஊர் திரும்பும் தேவா (விஜய்) பாரதி (சுவாதி)மீது காதல் கொள்கிறான். தேவாவின் தாய் ராசாத்தி (மனோரமா). தேவாவின் அண்ணன் ராஜதுரை ( மன்சூர் அலி கான்) தன் மோசமான நடவடிக்கைகளால் அனைவராலும் வெறுக்கப்படும் அந்த ஊரின் பணக்காரன். அவனுக்கு உறுதுணையாக இருப்பவன் மயில்சாமி (மணிவண்ணன்). ராஜதுரை செய்யும் கொடுமைகளால் பாதிக்கப்படும் ஊர் மக்கள் ஊரைவிட்டு வெளியேறுகிறார்கள். சிலர் அவனுக்கு எதிராகப் போராடிக்கொண்டிருக்கிறார்கள். பாரதியின் தந்தையும், ஊர்த்தலைவருமான காந்திதாசன் (சிவகுமார்) தலைமையில் அந்தப் போராட்டம் நடக்கிறது. தான் பாரதியைக் காதலிப்பதைக் காந்திதாசனிடம் கூறி சம்மதம் பெறுகிறான் தேவா. தேவாவின் தாய் அதற்குச் சம்மதித்தாலும் ராஜதுரை அந்தத் திருமணத்திற்கு எதிர்ப்பு தெரிவிக்கிறான். ராஜதுரையிடம் சண்டையிட்டு தேவா தன் தாயுடன் வீட்டைவிட்டு வெளியேறி போராட்டக்காரர்களுடன் இணைகிறான். அங்கு பாரதிக்கும் தேவாவுக்கும் திருமணம் நிச்சயமானாலும் அவர்களின் போராட்டம் வெற்றிபெற்ற பிறகே தங்கள் திருமணம் நடக்கும் என்று உறுதியெடுத்துக் கொள்கிறான். அவர்களின் திருமணத்தைத் தடுக்க முயலும் ராஜதுரையின் முயற்சிகளை முறியடித்து தேவா அவனைக் கொல்ல முனைகையில் தேவாவைத் தடுக்கிறார் காந்திதாசன். ஆனாலும் ராஜதுரை மயில்சாமியால் கொல்லப்படுகிறான்.



படத்தின் இசையமைப்பாளர் தேவா. பாடலாசிரியர்கள் வாலி, புலமைப்பித்தன் மற்றும் காளிதாசன்.


</doc>
<doc id="433696" url="https://ta.wikipedia.org/wiki?curid=433696" title="கனா காணும் காலங்கள்">
கனா காணும் காலங்கள்

கனா காணும் காலங்கள் () என்பது 2006-2008 தமிழ் தொலைக்காட்சி நாட்களாகும். இது விஜய் தொலைக்காட்சியில் ஒளிபரப்பானது.

"கனா காணும் காலங்கள் கல்லூரியின் கதை" என இதன் தொடர்ச்சி வெளியானது.




</doc>
<doc id="433718" url="https://ta.wikipedia.org/wiki?curid=433718" title="போய்கெல்லெய்டு வினை">
போய்கெல்லெய்டு வினை

போய்கெல்லெய்டு வினை ("Boekelheide reaction") என்பது ஒரு மறுசீராக்கல் வினையாகும். இவ்வினையில் α-பிக்கோலின்-என்-ஆக்சைடுகள் மறுசீராக்கல் அடைந்து ஐதராக்சிமெத்தில்பிரிடின்களாக மாறுகின்றன. 
1954 ஆம் ஆண்டு வர்கில் போய்கெல்லெய்டு முதன்முதலில் இவ்வினையைக் கண்டுபிடித்தார். இதனால் அவர் பெயரே வினைக்கு சூட்டப்பட்டு போய்கெல்லெய்டு வினை என அழைக்கப்படுகிறது . (~140°செ) வெப்பநிலையில் அசலாக இவ்வினை அசிட்டிக் நீரிலியைக் கொண்டே நிகழ்த்தப்படுகிறது. டிரைபுளோரோ அசிட்டிக் நீரிலியைக் கொண்டும் அறை வெப்பநிலையில் வினையை நிகழ்த்த முடியும் 
டிரைபுளோரோ அசிட்டிக் நீரிலியிலிருந்து என்-ஆக்சைடு ஆக்சிசனுக்கு ஓர் அசைல் குழுவை மாற்றும் செயலுடன் போய்கெல்லெய்டு வினையின் வழிமுறை தொடங்குகிறது. பின்னர் டிரைபுளோரோ அசிட்டேட்டு எதிர்மின் அயனியால் α- மெத்தில் கார்பன் புரோட்டான் நீக்கம் செய்யப்படுகின்றது. இதனால் [3.3]-சிக்மாபிணைப்பு நகர்வு மறுசீராக்கல் வினைக்கு உகந்ததாக மூலக்கூறுகள் தயாரிக்கப்பட்டு டிரைபுளோரோ அசிட்டேட்டு மெத்தில்பிரிடின் உருவாகிறது. நீராற்பகுப்பால் டிரைபுளோரோ அசிட்டேட்டு ஐதராக்சி மெத்தில் பிரிடினை வெளியிடுகிறது. 


</doc>
<doc id="433723" url="https://ta.wikipedia.org/wiki?curid=433723" title="உசைன் அகமது">
உசைன் அகமது

உசைன் அகமது ("Hussain Ahmed") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்


</doc>
<doc id="433724" url="https://ta.wikipedia.org/wiki?curid=433724" title="யே. கிருட்டிணசுவாமி">
யே. கிருட்டிணசுவாமி

யே. கிருட்டிணசுவாமி ("J. Krishnaswamy") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு சனவரி முதல் நாளில் பிறந்தார். கிருட்டிணா கிட்டு என்ற பெயராலும் இவர் அழைக்கப்பட்டார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார். முன்கள விளையாட்டு வீரராக விளையாடுவதில் இவர் வல்லவர். ஒரு முறை இன் நிலையில் விளையாடி கோல் ஒன்றையும் அடித்துள்ளார்.


</doc>
<doc id="433726" url="https://ta.wikipedia.org/wiki?curid=433726" title="முகம்மது சலாம்">
முகம்மது சலாம்

முகம்மது சலாம் ("Muhammad Salaam") என்பவர் ஓர் இந்திய கால்பந்தாட்ட வீரர் ஆவார். இவர் 1931 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்


</doc>
<doc id="433728" url="https://ta.wikipedia.org/wiki?curid=433728" title="முகம்மது நூர்">
முகம்மது நூர்

முகம்மது நூர் ("Muhammad Noor") என்பவர் ஓர் இந்திய கால்பந்தாட்ட வீரர் ஆவார். இவர் 1925 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்


</doc>
<doc id="433729" url="https://ta.wikipedia.org/wiki?curid=433729" title="மரியம் சகாரியா">
மரியம் சகாரியா

மரியம் சகாரியா (Maryam Zakaria) சுவீடன் நாட்டைச் சேர்ந்த சுவீடிஷ் - ஈரானிய நடிகை. தற்பொழுது பாலிவுட் மற்றும் தென்னிந்திய திரைப்படங்களில் நடித்து வருகிறார். இவர் பாலிவுட் படங்களான "ஏஜெண்ட் வினோத்" (2012), மற்றும் "கிராண்ட் மஸ்தி"யில் நடித்ததின் மூலம் அறியப்படுகிறார். 

சகாரியா, சுவீடனில் விளம்பர நடிகை, நடன ஆசிரியர் மற்றும் நடன இயக்குநராக பணிபுரிந்தார். பிறகு "இன்டிஸ்க் டான்ஸ் ஸ்டூடியோ" என்கிற பாலிவுட் நடனப் பள்ளியை நிறுவினார். இதில் பாலிவுட் படங்களுக்கான அனைத்து விதமான நடனங்களும் கற்பிக்கப்பட்டன.. 2009இல் மும்பை வந்து பாலிவுட் படங்கள் மற்றும் தொலைக்காட்சி விளம்பரங்களில் நடித்துள்ளார்.இவர் இம்ரான் கானுடன் 'கொக்க-கோலா' விளம்பரத்தில் நடித்துள்ளார்.

தமிழ் பட இயக்குநர் சுந்தர் சி., இவரது நடன காணொளியை யூடியூப்பில் பார்த்து "நகரம்" (2010) திரைப்படத்துக்கான குத்தாட்டப் பாடல் காட்சிகளுக்கு இவரை ஒப்பந்தம் செய்தார்.இவர் பங்குபெற்று, 2011இல் வெளிவந்த "100%லவ்" என்கிற படத்தில் "டியாலோ டியாலா" பாடல் காட்சி பெரும் வரவேற்பை பெற்றது. அதைத் தொடர்ந்து அல்லரி நரேஷ் உடன் இணைந்து நடித்த "மததா கஜா" மற்றும் "அர்ஜுனா" படத்திலும் நடித்துள்ளார். பின்னர் "டில்லி கி பில்லி" மற்றும் "சடா அடா" போன்ற படங்களில் நடித்துள்ளார். 

சாயிப் அலி கானின் "ஏஜெண்ட் வினோத்" படத்தில் கரீனா கபூர் உடன் இவர் நடித்த "தில் மேரா" எனத் தொடங்கும் பாடல் இவருக்கு பாலிவுட்டில் புகழைத் தந்தது. 2013இல் வெளிவந்த இந்திரகுமாரின் படமான "கிராண்ட் மஸ்தி"யில் இவர் முன்னணி நாயகியாக நடித்துள்ளார். இத்திரைப்படம் இந்தியாவில் அதிக வருவாயை பெற்றுத் தந்த படமாகும் , 


</doc>
<doc id="433733" url="https://ta.wikipedia.org/wiki?curid=433733" title="சேக் அப்துல் லத்தீப்பு">
சேக் அப்துல் லத்தீப்பு

சேக் அப்துல் லத்தீப்பு ("Sheikh Abdul Latif") என்பவர் ஓர் இந்திய கால்பந்தாட்ட வீரர் ஆவார். இவர் 1928 ஆம் ஆண்டு ஆகத்து மாதம் 15 ஆம் நாள் பிறந்தார். 1952, 1956 மற்றும் 1960 ஆம் ஆண்டுகளில் நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்


</doc>
<doc id="433734" url="https://ta.wikipedia.org/wiki?curid=433734" title="ஸ்கர்வி">
ஸ்கர்வி

ஸ்கர்வி விட்டமின் சி குறைபாட்டினால் ஏற்படும் ஒரு நோய். பலவீனம், சோர்வாக உணர்தல், கை கால் வலி ஆகியன இந்நோயின் தொடக்க கால அறிகுறிகள் ஆகும்.

சமைப்பதால் பெரும்பாலும் உணவிலுள்ள வைட்டமின் சி குறைகிறது. 

விட்டமின் சி உள்ள உணவுகளை உட்கொள்வதன் மூலம் இந்நோய் வராமல் காத்துக்கொள்ள முடியும். விட்டமின் சி பெரும்பாலும் காய்கறிகளிலேயே காணப்பட்டாலும் விலங்குகளில் ஈரலிலும் உள்ளது.


</doc>
<doc id="433743" url="https://ta.wikipedia.org/wiki?curid=433743" title="பூமரா கோயில்">
பூமரா கோயில்

பூமரா கோயில் அல்லது பர்குலீஸ்வரர் கோயில் (இக்கோயிலை பூமரா கோயில், பூப்பரா கோயில், பூம்ரா கோயில் என்றும் அழைப்பர்) (Bhumara Temple, sometimes called Bhumra or Bhubhara), இது கிபி 5 அல்லது 6-ஆம் நூற்றாண்டின் குப்தர்கள் காலத்து இந்து கற்கோயில் ஆகும். சிவபெருமானுக்கு அர்ப்பணிக்கபப்ட்ட இக்கோயில் மத்தியப் பிரதேசத்தின் சத்னா மாவட்டத்தின் நிர்வாகத் தலைமையிடமான சத்னா நகரத்திற்கு தென்மேற்கில் 40 கிமீ தொலைவில் உள்ளது.சதுர வடிவில் அமைந்த இக்கோயில் ஒரு மண்டபத்துடன் கூடியது.தற்போது இக்கோயிலின் பெரும்பகுதிகள் சிதிலமடைந்து உள்ளது. இக்கோயில் சுற்றுப் பிரகாரங்களைக் கொண்டது. இக்கோயிலின் கருவறையின் நுழைவாயிலில் கங்கை மற்றும் யமுனா தேவிகளின் சிற்பங்கள் கொண்டுள்ளது. இக்கோயில் கருவறையின் ஒருமுக சிவலிங்கம் குப்தர்களின் கலைநயத்திற்கு எடுத்துக்காட்டாகும்.

இக்கோயிலில் மகிஷாசூரனை கொன்ற துர்கை மற்றும் விநாயகர், முருகன், விஷ்ணு, பிரம்மா, யமன், குபேரன், சூரியன், மன்மதன் போன்ற தேவர்களின் சிற்பங்கள் உள்ளது.
1920-இல் அகழாய்வில் கண்டெடுக்கப்பட்ட குப்தர் காலத்து இக்கோயிலின் காலம், கிபி 5-6-ஆம் நூற்றாண்டு காலத்தவை என தொல்லியல் அறிஞர்கள் கணக்கிட்டுள்ளனர். C 



</doc>
<doc id="433747" url="https://ta.wikipedia.org/wiki?curid=433747" title="எகிப்தின் மத்தியகால இராச்சியம்">
எகிப்தின் மத்தியகால இராச்சியம்

எகிப்தின் மத்தியகால இராச்சியம் (Middle Kingdom of Egypt) (இது எகிப்திய இராச்சியத்தின் ஒருங்கிணைப்புக் காலம் என்றும் அறியப்படுகிறது). கிமு 2050 முதல் 1710 முடிய பண்டைய எகிப்தை ஆண்ட இராச்சியம் ஆகும். பண்டைய எகிப்தை ஆண்ட 11-வது வம்சத்தின் மன்னர் இரண்டாம் மெண்டுகோதேப், மேல் எகிப்தையும், கீழ் எகிப்தையும் ஒருங்கிணைத்து, மத்தியகால எகிப்திய இராச்சியத்தை நிறுவினார்.

மத்தியகால எகிப்திய இராச்சியத்தில் ஒசைரிஸ் கடவுள் மக்களிடையே புகழ்பெற்றது. 

மத்தியகால எகிப்திய இராச்சியத்தை, 11 மற்றும் 12வது வம்சத்தினர் ஆண்ட காலப் பகுதிகளாக பிரிக்கலாம். 11வது வம்சத்தினர் தீபை நகரத்தை தலைநகரமாகக் கொண்டு எகிப்தை ஆண்டனர். 12-வது வம்சத்தினர் லிஸ்டு நகரத்தை தலைநகராகக் கொண்டு ஆட்சி செய்தனர்.

கிமு 2181-இல் பழைய எகிப்து இராச்சியம் சீர்குலைவடைந்ததைத் தொடர்ந்து எகிப்திய இராச்சியம் முழுவதும் பல சிற்றரசுகள் கிளைத்தன. இக்காலத்தை எகிப்தின் முதல் இடைநிலைக் காலம் (First Intermediate Period) என்பவர் எகிப்தின் முதல் இடைநிலைக் காலத்தின் முடிவில் 10 மற்றும் 11வது வம்ச மன்னர்கள், எகிப்து இராச்சியத்தை கைப்பற்றும் போட்டியில் களத்தில் நின்றது. தீபை நகரத்தை தலைநகராகக் கொண்டு தெற்கு எகிப்தை ஆண்ட 11வது அரச மரபின் மன்னர் இரண்டாம் மெண்டுகோதேப் , வடக்கு எகிப்தை ஆண்டு கொண்டிருந்த 10-வது வம்சத்தினரை வென்று கிமு 2055ல் தீபை நகரத்தில் அரியணை ஏறினார். இவர் எகிப்தை ஒருங்கிணைத்து ஒரு குடையின் கீழ் ஆண்டார்.
இரண்டாம் மெண்டுகோதேப் மத்திய கால எகிப்திய இராச்சியத்தை நிறுவியவர் ஆவார்.

இரண்டாம் மெண்டுகோதேப் நுபியா (தற்கால சூடான்) மற்றும் சினாய் தீபகற்பம் மீது படையெடுத்து இராச்சியத்தை விரிவாக்கினார்.எகிப்திய இராச்சியத்தின் மீது தன் ஆதிக்கத்தை நிலைநாட்ட, எகிப்திய வழக்கப்படி, தன்னையே கடவுளாக அறிவித்துக் கொண்டார்.மன்னர் இரண்டாம் மெண்டுகோதேப்பின் 51 ஆண்டு கால ஆட்சிக்குப் பிறகு மறைந்த பின், அவரது மகன் மூன்றாம் மெண்டுகோதேப் பார்வோனாக முடி சூட்டிக்கொண்டார்.

பனிரெண்டு ஆண்டுகள் ஆண்ட மூன்றாம் மெண்டுகோதேப், மெசொப்பொத்தேமியா மற்றும் பாரசீக இராச்சியங்களிடமிருந்து எகிப்தை பாதுகாக்க, எகிப்தின் கிழக்கு பகுதி 
முழுவதிலும் நகரங்களையும், கோட்டைகளையும் கட்டினார். மேலும் செங்கடலில் போர்க்கப்பல்கள் கட்டும் துறைமுகம் அமைத்தார். மூன்றாம் மெண்டுகோதப்பிற்கு ஆட்சிக்கு வந்த நான்காம் மெண்டுகோதப்பின் ஆட்சிக் காலம் குறித்த செய்திகள் பண்டைய எகிப்திய வரலாற்று குறிப்புகளில் இடம் பெறவில்லை.

எகிப்தை ஆண்ட 12-வது வம்சத்தின் பார்வோன்கள் ஆட்சியில், பண்டைய அண்மைக் கிழக்கின் எதிரிகளிடமிருந்து எகிப்தை காக்க, நுபிய மக்களையும் உள்ளடக்கிய எகிப்திய படைகளுக்கு சிறப்பான போர் பயிற்சி வழங்கப்பட்டது.

11-வது வம்சத்தின் எகிப்திய பார்வோன்கள் முக்கியத்துவம் வழங்காத, வடக்கு எகிப்தின் நைல் ஆற்றின் வடிநிலப் பகுதிகளை காக்க, 12-வது வம்ச மன்னர் முதலாம் அமெனிம்மேத், இராணுவப் படைகளை அனுப்பினார்.மேலும் எதிரிகளிடமிருந்து எகிப்தை காக்க, கிழக்கு எகிப்தின் சினாய் தீபகற்ப பகுதிகளில் பல அரண்களை நிறுவி எல்லைப் பாதுகாப்பை பலப்படுத்தினான். மேலும் பாதுகாப்பிற்காக வடக்கு எகிப்தில் இட்ஜ்தாவி எனும் புதிய தலைநகரை நிறுவினார். 

மன்னர் இரண்டாம் மெண்டுகோதேப் போன்று, தன்னை எகிப்தின் பார்வோன் என்பதை விளம்பரப்படுத்துவதன் மூலம் தன் ஆதிக்கத்தை பரப்பினார். 

பார்வோன் முதலாம் அமெனிம்மேத் தன் வலிமையை தக்க வைத்துக் கொள்வதற்காக, அனைத்து நிலங்களை அரசிடம் பதிவு செய்து கொள்ள வகை செய்தான். மேலும் நிலங்களை குத்தகை விட்டு நிலக்கிழார்கள் மூலம் வேளாண்மை உற்பத்தியை பெருக்குவதுடன், அரசனுக்கு உறுதுணையாக, உள்ளூர் பகுதியை எதிரிகளிடமிருந்து காத்து, அரசிற்கு அவ்வப்போது எதிரிகளின் நடமாட்டத்தை தெரிவிக்க வகை செய்தான். 

பார்வோன் முதலாம் அமெனிம்மேத், தனது 20-ஆம் ஆண்டு ஆட்சியின் போது, தன் மகன் முதலாம் செனுசுரெட்டிற்கு எகிப்தின் இளவரசு பட்டம் சூட்டப்பட்டது. 

முப்தாம் ஆண்டு அட்சியின் போது முதலாம் அமெனிம்மேத் ஒரு சதித் திட்டத்தால் கொல்லப்பட்ட பின்னர், அவர் மகன் முதலாம் செனுசுரெட் எகிப்தின் அரியணை ஏறினார். எகிப்து மீதான லிபியா நாட்டு ஆக்கிரமிப்பாளர்களை விரட்டியடித்தார். 

மேலும் எகிப்து இராச்சியம் முழுவதும் வழிபாட்டுத் தலங்கள் அமைத்து, உள்ளூர் பூசாரிகளை கோயில்களை பராமரிக்கவும், வழிபாட்டிற்கும் பணியமர்த்தினார். 

இவரது ஆட்சியில் இராணுவப்படைகள் தெற்கு எகிப்தை தாண்டி, தற்கால நுபியாவைக் கைப்பற்றி அங்கு ஒரு கோட்டையைக் கட்டினார். 

எகிப்தின் மேற்கில் உள்ள பாலவனச் சோலைகளின் மீது தனது ஆதிக்கத்தை நிலைநாட்டி, அனதோலியா மெசொப்பொத்தேமியா பகுதிகளுடன் எகிப்தின் வணிகத்தை விரிவுப்படுத்தினார். 

முதலாம் செனுசுரெட் தனது 43வது ஆண்டு ஆட்சியின் போது, இரண்டாம் அமெனிம்மேத்தை எகிப்து இராச்சியத்தின் இளவரசனாக முடிசூட்டினார். பின்னர் தனது 46-வது ஆண்டி ஆட்சியின் போது இறந்தார்.

இரண்டாம் அமெனிம்மேத்தின் ஆட்சிக் காலம், எகிப்திய இராச்சியம் அமைதியாக இருந்தது. மெம்பிசு மற்றும் தோட் போன்ற இடங்களின் கோயில் சுவர்களின் எழுதியுள்ள வரலாற்றுக் குறிப்புகளின் படி, 
எகிப்திய இராச்சியம் பண்டைய அசிரியா மற்றும் பிலிஸ்தியர்களுடன் அமைதி உடன்படிக்கை செய்து கொண்டதை கூறுகிறது.

33 ஆண்டு கால ஆட்சியின் போது மன்னர் இரண்டாம் அமெனிம்மேத் தன் மகன் இரண்டாம் செனுசுரேட்டிற்கு இளவரசு பட்டம் சூட்டினார். இரண்டாம் செனுசுரேட்டின் 15 ஆண்டு கால ஆட்சியின் முடிவில், அவரது மகன் முன்றாம் செனுசுரேட் அரியணை ஏறினார். 

எகிப்திய பார்வோன் மூன்றாம் செனுசுரேட் பெரும் வீரன் ஆவான். வடக்கு எகிப்திலிருந்து, மேல் நுபியா வரை செல்வதற்கு நைல் ஆற்றிலிருந்து கால்வாய்களை வெட்டி நீர்வழி தடத்தை அமைத்தார். இந்த நீர்வழி தடம் வழியாக எகிப்தியர்கள் பல முறை நுபியாவை பகுதியை தாக்கினர். பல வெற்றிகளுக்குப் பின்னர் மன்னர் சென்சுரேட் கைப்பற்றிய நுபியா பகுதிகளில் வளுவான கோட்டைகளைக் கட்டினார். மேலும் கோட்டை அதிகாரிகள், எதிரிகளின் நடமாட்டம் குறித்து அடிக்கடி மன்னருக்கு கடிதம் வாயிலாக தகவல்கள் தெரிவித்தனர். நைல் ஆற்றின் கால்வாய் நீர்வழித்தடங்கள் மூலம், நுபியா நாட்டவர்களை எகிப்தில் அனுமதிக்கப்படவில்லை எனினும், வணிகர்கள் மட்டும் எகிப்தின் கோட்டைகளுக்கு உள் நுழைய அனுமதி வழங்கப்பட்டனர். 

மன்னர் சென்சுரேட்டின் படைவீரர்கள், பிலிஸ்தியர்களுடன் போரிட்டு, அவர்களை பாலஸ்தீனப் பகுதிக்கு விரட்டியடித்தனர். மன்னர் சென்சுரேட் மைய ஆட்சியின் நிர்வாகத்தை சீர்திருத்தி வலுப்படுத்தினார். பிரதேச நிர்வாகிகளை விட மைய நிர்வாகிகளுக்கு அதிக அதிகாரம் இருந்தது. எகிப்து இராச்சியம் மேல் எகிப்து, கீழ் எகிப்து, மைய ஆட்சிப் பகுதி என மூன்று நிர்வாக பகுதியாக பிரிக்கப்பட்டது. நுபியாவில் வாழ்ந்த எகிப்தியர்கள், பார்வோன் மூன்றாம் சென்சுரேட்டுக்கு சிலை எழுப்பி காவல் தெய்வமாக வணங்கினர். 

பார்வோன் மூன்றாம் அமெனிம்ஹத் ஆட்சிக் காலத்தில், எகிப்தின் மத்திய கால இராச்சியம் வேளாண்மை, பொருளாதாரத்தின் உச்சாணிக்கு சென்றது. இவர் காலத்தில் அரச குடும்பத்தினரின் இறந்த உடல்களை மம்மியாக்கி பிரமிடுகளில் வைத்துக் காத்தனர். சினாய் தீபகற்பப் பகுதியில் காவல் கூடங்கள், கோட்டைக் கொத்தளங்கள், மதில் சுவர்கள் அதிகமாக நிறுவப்பட்டது. 

மூன்றாம் அமெனிம்ஹெத்தின் 45 ஆண்டு கால ஆட்சிக்குப் பின் நான்காம் அமெனிம்ஹெத்தின் 9 ஆண்டு கால ஆட்சி சொல்லிக் கொள்ளும்படியாக இல்லை.பார்வோன் நான்காம் அமெனிம்ஹெத் ஆட்சியில் நைல் ஆற்றில் ஏற்பட்ட கரை புரண்டு ஓடிய வெள்ள நீரால் எகிப்து இராச்சியத்தின் வேளாண்மை நிலங்கள் அழிந்து, இராச்சியமும் வீழ்ச்சியடையக் காரணமாயிற்று. 

நான்காம் அமெனிம்கேத்திற்கு பின் அரியணை ஏறிய பெண் அரசி சோபிக்னெபுரு வாரிசு இன்றி இறந்ததால், எகிப்தின் 12-வது வம்சமும், எகிப்தின் மத்தியகால இராச்சியமும் உடனடியாக முடிவிற்கு வந்தது. 

அரசி சோபிக்னெபுருவின் மறைவிற்குப் பின் எகிப்தின் அரியணை ஏறியவர் சேக்கிம்ரே குவாதவி சொபெகோதேப் ஆவார்.

எகிப்தின் இரண்டாம் இடைக்காலத்திய மன்னர்களில் புகழ்பெற்றவரான முதலாம் நெபெரோதேப் எகிப்தை 11 ஆண்டுகள் ஆண்டார். இவர் மேல் எகிப்து, கீழ் எகிப்து, எகிப்தின் வடிநிலப்பகுதிகள் மற்றும் வடக்கு நுபியாப் பகுதிகளை தன் கட்டுக்குள் கொண்டு வந்தார்.

மழைக் காலங்களில் கரைபுரண்டு பாயும் நைல் ஆற்றின் நீரால் வளம் எகிப்தின் வேளாண்மை செழித்தது. பழைய எகிப்து இராச்சியம் நைல் ஆற்றின் மிகு வெள்ளத்தால் சீர்குலைந்து, பஞ்சத்தால் அழிந்தது. இதே போன்று எகிப்தின் மத்தியகால இராச்சியத்தின் பார்வோன் மூன்றாம் அமெனிம்மேத்தின் ஆட்சிக் காலத்தில், நைல் ஆறு அடிக்கடி கரைபுரண்டு பாய்ந்த வெள்ளத்தால் வேளாண்மை மற்றும் குடியிருப்புகள் பாழாயின. 

எகிப்தின் மத்தியகால இராச்சியத்தின் பார்வோன்கள் மற்றும் பூசாரிகளின் சிற்பங்கள் கருங்கற்களால் வடிக்கப்பட்டதாகும். இக்கலை கிமு 300களில் எகிப்தை ஆண்ட கிரேக்க தாலமி சோத்தர் காலம் வரை தொடர்ந்தது. 




</doc>
<doc id="433750" url="https://ta.wikipedia.org/wiki?curid=433750" title="நிக்கில் நந்தி">
நிக்கில் நந்தி

நிக்கில் நந்தி ("Nikhil Nandy") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்.


</doc>
<doc id="433751" url="https://ta.wikipedia.org/wiki?curid=433751" title="கிருட்டிணா பால்">
கிருட்டிணா பால்

கிருட்டிணா பால் ("Krishna Pal") என்பவர் ஓர் இந்திய கால்பந்தாட்ட வீரர் ஆவார். இவர் 1934 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்.


</doc>
<doc id="433753" url="https://ta.wikipedia.org/wiki?curid=433753" title="முகம்மது கண்ணையன்">
முகம்மது கண்ணையன்

முகம்மது கண்ணையன் ("Muhammad Kannayan") என்பவர் ஓர் இந்திய கால்பந்தாட்ட வீரர் ஆவார். இவர் 1932 ஆம் ஆண்டு பிறந்தார். 1956 ஆம் ஆண்டு நடைபெற்ற கோடைக்கால ஒலிம்பிக் போட்டிகளில் ஆண்கள் கால்பந்து போட்டிகளில் இந்திய அணியில் இவர் விளையாடினார்


</doc>
<doc id="433757" url="https://ta.wikipedia.org/wiki?curid=433757" title="லலிதா பவார்">
லலிதா பவார்

லலிதா பவார் (Lalita Pawar) (18 ஏப்ரல் 1916 – 24 பிப்ரவரி 1998) இந்தி, மராத்தி மற்றும் குசராத்து திரைப்படங்களில் 700 படங்களுக்கும் மேலாக குணசித்திர வேடங்களில் நடித்த நடிகையாவார். இவருடைய படங்களில் பாலாஜி பந்தேர்க்கரின் "நேதாஜி பால்க்கர்" (1938), நியூ ஹனா பிக்சர்ஸின், "சான்ட் தாமாஜி", நவயுக சித்ரபதியின் "அம்ரிட்" மற்றும் சய்யா பிலிம்ஸ்ன் "கோரா கும்பார்" போன்ற படங்கள் குறிபிடத்தக்கவை. அவரது மறக்கமுடியாத திரைக் கதாப்பாத்திரங்கள் "அனாரி" '(1959)," "420" மற்றும் "திரு & திருமதி 55" ஆகியவற்றிலும் , ராமானந்த் சாகரின் தொலைக்காட்சி காவிய தொடரான ராமாயனில் "மந்தரை" வேடத்திலும் நடித்து ரசிகர்களை வெகுவாக கவர்ந்தார். 
அம்பா லக்‌ஷ்மண் ராவ் சாகுன் என்ற பெயர் கொண்ட பவார் 1916 ஏப்ரல் 18 அன்று நாசிக்கின் யியோலாவில் பாரம்பரியமான ஒரு குடும்பத்தில் பிறந்தார். இவரது தந்தை லக்‌ஷ்மண் ராவ் சாகுன் ஒரு பணக்கார பட்டு மற்றும் பருத்தி துணிகள் விற்கும் ஒரு வணிகராவார். "ராஜா ஹரிசந்திரா " (1928) என்ற திரைப்படத்தில் தனது ஒன்பது வயதில் தனது நடிப்புத் தொழிலைத் தொடங்கினார், பின்னர் பேசாத திரைப்படங்கள் வந்த 1940 இன் காலகட்டங்களில் திரைப்படங்களில் முன்னணி பாத்திரங்களில் நடிக்க ஆரம்பித்து அவரது இறப்பு வரை எழுபது ஆண்டுகள் குணசித்திர வேடங்களில் நடித்து வந்துள்ளார். 1942 ல் கைலாஷ் என்ற படத்தில் இணை தயாரிப்பாளராகவும் நடித்தும் இருந்தார். மேலும், 1938 ல் "துனியா கியா ஹே" என்ற திரைப்படத்தை தயாரித்தார்.
1942 ஆம் ஆண்டில், 'ஜங்-இ-ஆசாதி' படத்தில் ஒரு காட்சியின் நடிகர் பகவான் தாதாவுடன் நடிக்கும்போது அவர் தற்செயலாக மிகவும் கடினமாகக் அறைந்து விடுகிறார். இதனால் இவருக்கு முகத்தில் ஒரு வெட்டு காயம் ஏற்பட்டும், இடது கண் நரம்பும் பாதிக்கப்பட்டது. மூன்று ஆண்டுகளுக்கு பின்னர் சிகிச்சை பெற்று திரும்பிய இவர் முன்னணி கதாப்பாத்திரங்களை கைவிட்டு, குணசித்திர வேடங்களை ஏற்று நடிக்க ஆரம்பித்தார். இது அவரது வாழ்க்கையை மாற்றியமைத்து பெரும் புகழை பெற்றத்தந்தது. இவர் குறிப்பாக மருமகளைத் துன்பப்படுத்தும் மாமியார் வேடங்களில் பெரும்பாலும் நடித்து வந்தார். மேலும் இருசிகேசு முகர்ச்சி இயக்கத்தில் இந்தி நடிகர் ராஜ் கபூருடன் அனாரி படத்தில் நடித்தது அவர் வாழ்நாளின் ஒரு சிறந்த நடிப்பாக அமைந்தது. இப்படத்திற்காக பிலிம்ஃபேர் சிறந்த துணை நடிகைக்கான விருதினைப் பெற்றார். மேலும் "பேராசிரியர் (1962 திரைப்படம்) "(1962) மற்றும் ராமானந்த் சாகர் தொலைக்காட்சி நிகழ்ச்சிகளில் "மந்தரை" போன்ற பாத்திரங்கள் குறிப்பிடத்தக்கதாகும். 1961 ஆம் ஆண்டில் இந்திய சினிமாவின் முதல் பெண்மணி என இந்திய அரசால் இவர் கௌரவிக்கப்பட்டார்.

கண்பத்ரோ பவாருடன் இவரது முதல் திருமணம் நடைபெற்றது , இவருடைய இளைய சகோதரியிடம் தனது கணவரின் கவனம் சென்றதால் அவருடன் விவகாரத்து பெற்று, பின்னர் பாம்பே அம்பிகா ஸ்டூடியோவின் திரைப்பட தயாரிப்பாளர் ராஜ்பிரகாஷ் குப்தாவை மணந்தார். 1988 பிப்ரவரி 24 அன்று புனேவில் காலமானார். 




</doc>
<doc id="433761" url="https://ta.wikipedia.org/wiki?curid=433761" title="புது எகிப்து இராச்சியம்">
புது எகிப்து இராச்சியம்

புது எகிப்து இராச்சியம் (New Kingdom), இதனை எகிப்தியப் பேரரசு என்றும் அழைப்பர். 
எகிப்தின் 18,19 மற்றும் 20-வது வம்சத்தைச் சேர்ந்த பார்வோன்கள் புது எகிப்திய பேரரசை கிமு 16-ஆம் நூற்றாண்டு முதல் கிமு 11-ஆம் நூற்றாண்டு வரை ஆட்சி செய்தனர். 

கதிரியக்கக்கரிமக் காலக்கணிப்பு பரிசோதனையின் படி, புது எகிப்து இராச்சியத்தின் காலம் கிமு 1570 - 1544 காலத்தில் துவங்கியது என அறியப்படுகிறது.

எகிப்தின் இரண்டாம் இடைநிலைக் காலத்திற்குப் பின் நிறுவப்பட்டது புது எகிப்து இராச்சியம். இதன் பின் எகிப்தின் மூன்றாம் இடைநிலைக் காலம் துவங்கியது. 

எகிப்தின் வரலாற்றில் புது எகிப்திய இராச்சியத்தின் ஆட்சிக் காலம் வலிமையில் உச்சத்தில் இருந்த பொற்காலம் என அறியப்படுகிறது.

பிற்கால புது எகிப்திய இராச்சியத்தின் 19 மற்றும் 20-வது வம்சங்களின் (கிபி 1292–1069 ) ஆட்சியை, 19-வது வம்சத்தை நிறுவிய பார்வோன் ராமேசசை முன்னிட்டு, ராமேசேசியர்களின் காலம் என அழைப்பர். 

எகிப்தின் இரண்டாம் இடைநிலக் காலத்தில், எகிப்தை ஆண்ட மெசொப்பொத்தேமியா மன்னரான ஹைக்சோஸ் ஆட்சியை முடிவு கட்டி, எகிப்தின் புதிய இராச்சியம் உருவானது. இப்புதிய இராச்சியம் எகிப்து, சூடான் மற்றும் லெவண்ட் பகுதிகளை ஆண்டது.

பார்வோன் 11-ஆம் ராமேசஸ் (கிமு 1107 – 1077) இறப்பிற்குப் பின், எகிப்தில் 21-வது எகிப்திய வம்சத்தின் தூத்துமோஸ் ஆட்சி நிறுவப்பட்டது. 





</doc>
<doc id="433768" url="https://ta.wikipedia.org/wiki?curid=433768" title="ஆலோபுரோப்பேன்">
ஆலோபுரோப்பேன்

ஆலோபுரோப்பேன் ("Halopropane") என்பது CHBrF என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். டெப்ரோன் என்ற வணிகப் பெயரால் இச்சேர்மம் அடையாளப்படுத்தப்படுகிறது. இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த ஆலோபுரோப்பேன் ஆய்வு செய்யப்பட்டாலும் எப்போதும் சந்தைப்படுத்தப்படவில்லை. டெப்புளூரேன், நார்புளூரேன் மருந்துகளைப் போல நோயாளிகளின் இதயத் துடிப்புகளில் பாதிப்புகளை உண்டாக்குவதால் இதன் மருத்துவப் பயன்பாடுகள் கைவிடப்பட்டுள்ளன. 


</doc>
<doc id="433769" url="https://ta.wikipedia.org/wiki?curid=433769" title="அகஸ்டா வெஸ்ட்லேண்ட் உலங்கூர்தி சர்ச்சை">
அகஸ்டா வெஸ்ட்லேண்ட் உலங்கூர்தி சர்ச்சை

அகஸ்டா வெஸ்ட்லேண்ட் உலங்கூர்தி சர்ச்சை (AugustaWestland VVIP chopper deal) என்பது 2010 ஆம் காலக்கட்டங்களில் இந்திய அரசின் உயர்பதவிகளில் இருக்கும் முக்கிய நபர்களுக்காக உலங்கூர்தி வாங்கலில் நிகழ்ந்த ஊழல் குற்றச்சாட்டாகும். அரசியல் முக்கியப் பிரமுகர்களுக்காக இத்தாலிய நிறுவனமான அகஸ்டா வெஸ்ட்லேண்ட்டிம் அதிநவீன ஏ.டபியூ101 ரக உலங்கூர்திகள் 3,600 கோடி மதிப்பில் மொத்தம் 12 வாங்க காங்கிரஸ் அரசு முடிவு செய்தது. ஆனால் இந்த ஒப்பந்ததிற்காகத் தரகுத்தொகை கைமாற்றப்பட்டதாகப் புகார் எழுந்ததை அடுத்து ஒப்பந்தம் ரத்துசெய்யப்பட்டது. 2014 ஜூன் வரை 45% பணத்தை அதாவது 2,068 கோடி அகஸ்டாவெஸ்ட்லேண்ட் நிறுவனத்திடமிருந்து திரும்பப் பெற்றப்பட்டது. 

சட்டவிரோதமாகப் பணம் கைமாற்றப்பட்டதாகக் குற்றம் சாட்டி முன்னாள் தலைவர் ஜியுஸ்ப்பே ஒர்ஷி மற்றும் அகஸ்டா வெஸ்ட்லாண்ட் சிஇஓ புருனோ ஸ்பக்னோலினி போன்றோர் இத்தாலிய காவல்துறையால் கைது செய்யப்பட்டனர். இத்தாலி நீதிமன்றத்தில் அகஸ்டா நிறுவனத்தின் மீது வழக்கு விசாரணை நடைபெற்று, 2018 ஜனவரி 8 விடுவிக்கப்பட்டனர். இடைத்தரகராகக் குற்றஞ்சாட்டப்பட்ட கிறிஸ்டியன் மைக்கேல் அமீரக நீதிமன்றத்தால் நாடுகடத்தப்பட்டு, இந்தியாவில் விசாரிக்கப்பட்டு வருகிறார். மேலும் ராஜிவ் சக்சேனா என்பவரும் கைது செய்யப்பட்டு புலனாய்வுத் துறையால் விசாரிக்கப்பட்டுவருகிறார்கள்.


</doc>
<doc id="433774" url="https://ta.wikipedia.org/wiki?curid=433774" title="ராஜதந்திரம் ( 2015 திரைப்படம்)">
ராஜதந்திரம் ( 2015 திரைப்படம்)

ராஜதந்திரம் (Rajathanthiram) 2015 ஆம் ஆண்டு ஏ. ஜி. அமித் இயக்கத்தில் மற்றும் நடிப்பில் வெளியான தமிழ்த் திரைப்படம். இப்படத்தின் தயாரிப்பாளர்கள் சன்லேண்ட் சினிமாஸ் மற்றும் ஒயிட் பக்கெட் புரொடக்சன்ஸ் ஆகியோர். இப்படத்தின் விநியோக உரிமையை ஃபாக்ஸ் ஸ்டார் ஸ்டுடியோஸ் பெற்றது. எஸ். ஆர். கதிரின் ஒளிப்பதிவில், பிரவீன் ஆன்டனியின் படத்தொகுப்பில், விதேஷின் தயாரிப்பு வடிவமைப்பில், சில்வாவின் சண்டைப்பயிற்சியில் இப்படம் உருவானது. இப்படம் அதன் திரைக்கதை மற்றும் உருவாக்கத்திற்காகப் பாராட்டப்பட்ட வெற்றிப்படமாகும். 13 மார்ச் 2016 இல் இப்படக்குழு ராஜதந்திரம் 2 படத்தின் முதல் 6 நிமிடக்காட்சிகளை யூடியூப்-இல் வெளியிட்டது. இப்படம் கன்னடத்தில் "பாண்டா (2017)" என்ற பெயரில் மறு ஆக்கம் செய்யப்பட்டது. 

நேர்மையானவரான தர்மராஜை (ஆடுகளம் நரேன்) நிதிநிறுவன மோசடியில் சிக்கவைத்து சிறைக்கு அனுப்புகிறான் அழகப்பன் (பட்டியல் கே. சேகர்). பல ஆண்டுகளுக்குப் பின் சிறையிலிருந்து திரும்பும் தர்மராஜ் மிகப்பெரிய நகைக்கடையை நடத்திவரும் பணக்காரனாக மாறிவிட்ட அழகப்பனை பழிவாங்க அவன் கடையைக் கொள்ளையடிக்க மாதவ அய்யரிடம் (இளவரசு) உதவி கேட்கிறார். மாதவ அய்யர் பிறரை ஏமாற்றுதல், சிறு திருட்டு போன்றவற்றில் ஈடுபட்டு பணம் சம்பாதிக்கும் அர்ஜுன் () மற்றும் அவனது இரண்டு நண்பர்களிடம் அழகப்பன் நகைக்கடையைக் கொள்ளையடிக்கும் திட்டத்தைச் சொல்ல அதை முதலில் மறுக்கும் அர்ஜுன் பிறகு அதை செய்ய ஒத்துக்கொள்கிறான். அதை எப்படி செய்து முடித்தான் என்பதை விறுவிறுப்பான திரைக்கதையாக காட்சிப்படுத்தியிருக்கிறார்கள்.


தி இந்து: திரைக்கதை றெக்கை கட்டிப் பறப்பது படத்தின் பலம். திரைக்கதையின் வேகத்தையும், போக்கையும் புரிந்துகொண்ட பிரவீண்குமாரின் எடிட்டிங், சந்தீப் சவுதாவின் பின்னணி இசை ஆகியவை படத்துக்கு பெரிதும் துணை நிற்கின்றன.

விகடன்: சம்பந்தப்பட்டவருக்கு முன்கூட்டியே தகவல் சொல்லி, கொள்ளையடிக்கும் திருட்டு வியூகமே... 'ராஜதந்திரம்!’. 

தமிழ் வெப்டுனியா : ராஜதந்திரம் திரைப்படம் அனைவராலும் கவனிக்கப்பட்டது. படத்தை அமித் இயக்கியிருந்தார்.

சினி ஐகான் :இயக்குநர் அமித் துக்கு இது முதல்படம். நேர்த்தியான திரைக்கதை மூலம் சொல்ல வந்த செய்தியைச் சரியாகச் சொல்லியிருக்கிறார்.

ஈ-தந்தி : புது இயக்குனர் படம் என்ற உணர்வு இல்லாமல் பெரிய இயக்குனர் படம் என்ற உணர்வைத் தருகிறது படம். ராஜதந்திரம் - ராஜநடை.

தமிழ் டாக்கீஸ் : காணொளி விமர்சனம்.

படத்தின் பின்னணி இசை சந்தீப் சவுதா. படத்தில் இடம் பெற்ற ஒரே பாடலுக்கு ஜி. வி. பிரகாஷ் குமார் இசையமைத்துள்ளார்.

படத்தின் தொலைக்காட்சி ஒளிபரப்பு உரிமத்தை ஸ்டார் விஜய் தொலைக்காட்சிப் பெற்றுள்ளது. 


</doc>
<doc id="433779" url="https://ta.wikipedia.org/wiki?curid=433779" title="அலிபுளூரேன்">
அலிபுளூரேன்

அலிபுளூரேன் ("Aliflurane") என்பது C4H3ClF4O என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த அலிபுளூரேன் ஆய்வு செய்யப்பட்டாலும் எப்போதும் சந்தைப்படுத்தப்படவில்லை.


</doc>
<doc id="433788" url="https://ta.wikipedia.org/wiki?curid=433788" title="ரோபுளூரேன்">
ரோபுளூரேன்

ரோபுளூரேன் ("Roflurane") என்பது CHBrFO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த ரோபுளூரேன் ஆய்வு செய்யப்பட்டாலும் இது எப்போதும் சந்தைப்படுத்தப்படவில்லை .


</doc>
<doc id="433791" url="https://ta.wikipedia.org/wiki?curid=433791" title="சிந்தேன்">
சிந்தேன்

சிந்தேன் ("Synthane") என்பது CHFO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் முகவராகும். மூச்சு மயக்க மருந்தாக பயன்படுத்த சிந்தேன் ஆய்வு செய்யப்பட்டாலும் இது எப்போதும் சந்தைப்படுத்தப்படவில்லை . 


</doc>
<doc id="433792" url="https://ta.wikipedia.org/wiki?curid=433792" title="வட இந்திய மைம்முகன்">
வட இந்திய மைம்முகன்

வட இந்திய மைம்முகன் (("Semnopithecus entellus", செமுனோபித்தேகசு எண்டெல்லசு) என்பது பாலூட்டிகளில் முதனி வரிசையில் "செர்க்கோபித்தேசிடீ" (Cercopithecidae) குடும்பத்தைச் சேர்ந்த இனமான குரங்கு. தென் சமவெளி மைம்முகன் என்னும் குரங்கு இந்த வட இந்திய மைம்முகன் ("S. entellus') என்பதன் சிற்றினமாக "S. entellus dussumieri' முன்பு குறிக்கப்பெற்றது. இதன் வாழிடம் இந்தியாவில் இமயமலைக்குத் தெற்கே தபதி ஆற்றுக்கும் கிருட்டிணா ஆற்றுக்கும் தெற்கே பெரிய நிலப்பரப்பு ஆகும் இந்து சமயப் பயணிகள் சலங்கி ஆற்றங்கரையில் வங்காள தேசத்தின் மேற்குப்பகுதியில் அறிமுகப்படுத்தியதாகக் கருதப்படுகின்றது இதன் இயல் வாழ்விடம் வெப்பமண்டல அல்லது இளவெப்பமண்டலக் காடுகளிலும் புதர் வெளிகளும் ஆகும். இயல் வாழிட இழப்பால் சிக்கல்களுக்கு உள்ளாகின்றன.


</doc>
<doc id="433797" url="https://ta.wikipedia.org/wiki?curid=433797" title="டெப்புளூரேன்">
டெப்புளூரேன்

டெப்புளூரேன் ("Teflurane") என்பது CHBrF என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு ஆலோகார்பன் மருந்தாகும். மூச்சு மயக்க மருந்தாக பயன்படுத்த டெப்புளூரேன் ஆய்வு செய்யப்பட்டாலும் இது எப்போதும் சந்தைப்படுத்தப்படவில்லை . டெப்புளூரேன் மருந்து நோயாளிகளின் இதயத் துடிப்புகளில் பாதிப்புகளை உண்டாக்குவதால் இதன் மருத்துவப் பயன்பாடுகள் கைவிடப்பட்டுள்ளன .


</doc>
<doc id="433801" url="https://ta.wikipedia.org/wiki?curid=433801" title="கல்தூபி">
கல்தூபி

கல்தூபி ("obelisk") உயரமான, நான்கு பக்கங்கள் கொண்ட, மேலேச் செல்ல குறுகலாகவும், உச்சியில் பிரமிடு வடிவ அமைப்புக் கொண்டது. இது ஒரே கருங்கல்லில் செதுக்கப்பட்ட கல்தூணாகும். இக்கல்தூபிகள் முதலில் பண்டைய எகிப்திய மன்னர்கள் அடைந்த வெற்றிகள் குறித்து எழுப்பப்பட்டது. 

பண்டைய எகிப்தியக் கட்டிடக் கலைஞர்கள் இக்கல்தூபியை, பண்டைய எகிப்திய மொழியில் "தெக்ஹெனு" என அழைத்தனர். பண்டைய கிரேக்கர்கள் இதனை "ஒபேலிஸ்கோஸ்" என அழைத்தனர். பின்னர் லத்தீன் மற்றும் ஆங்கிலத்திலும் இதனை "ஒபேலிஸ்க்" என அழைத்தனர். 

இது போன்ற கல்தூபிகள் பண்டைய எத்தியோப்பியா, எகிப்து, கிரேக்கம் மற்றும் உரோம் நாடுகளில் வெற்றிச் சின்னங்களாக எழுப்பப்பட்டது. 




</doc>
<doc id="433804" url="https://ta.wikipedia.org/wiki?curid=433804" title="தமிழுக்கு எண் ஒன்றை அழுத்தவும்">
தமிழுக்கு எண் ஒன்றை அழுத்தவும்

தமிழுக்கு எண் ஒன்றை அழுத்தவும் (Thamizukku en ontrai aluththavum) 2015 ஆம் ஆண்டு நகுல், அட்டகத்தி தினேஷ், பிந்து மாதவி மற்றும் ஐஸ்வர்யா தத்தா ஆகியோரின் நடிப்பில், வி. சந்திரன் தயாரிப்பில், ராம்பிரகாஷ் ராயப்பா இயக்கத்தில் வெளியான தமிழ்த் திரைப்படம். இப்படம் நல்ல வரவேற்பையும் பாராட்டையும் பெற்றது.

சூரியபுயலின் காரணமாக அலைபேசி கோபுரங்கள் செயலிழப்பதால் தகவல் தொடர்பு பாதிக்கப்படுகிறது. அப்போது நடக்கும் நிகழ்வுகளின் தொகுப்பே படத்தின் கதை. 

முகிலிடம் (அட்டகத்தி தினேஷ்) தன் காதலை சொல்ல அவன் வேலைசெய்யும் இடத்திற்கு வரும் சிமி (பிந்து மாதவி) ஒரு பள்ளத்தில் சிக்கிக் கொள்கிறாள். அவள் மீது 80 டன் எடையுள்ள வாஸ்து பாறை விழும்நிலையில் உள்ளது. அலைபேசி செயலிழந்துவிடுவதால் அவள் முகிலுக்கு அனுப்பிய குறுஞ்செய்தியைப் பார்த்து அவளை முகில் காப்பாற்றுகிறானா? என்பது ஒரு கிளைக்கதை.

வாடகை மகிழுந்து ஓட்டுநரான ராஜாவின் (சதிஸ்) மகிழுந்தில் அணுகுண்டு உள்ளது. அலைபேசியின் மூலம் அதை வெடிக்கச் செய்ய முயற்சி செய்யும் வில்லன் அதை வெடிக்கச்செய்தானா? என்பது ஒரு கிளைக்கதை. 

கல்லூரி மாணவர்களுக்கான அறிவியல் செயல்திட்டங்களை செய்துதரும் தொழில்நுட்ப நிபுணர் வசந்த் (நகுல்). அவனைக் காதலிக்கும் கல்லூரி மாணவி ஹரிணி (ஐஸ்வர்யா தத்தா). செயலிழந்த அலைபேசி கோபுரங்களை சரிசெய்யும் முயற்சியில் ஈடுபடும் வசந்த் அதில் வெற்றி பெறுகிறானா? சிமி காப்பாற்றப்படுகிறாளா? வெடிகுண்டு தாக்குதலில் இருந்து மக்கள் தப்பித்தார்களா? என்பதுதான் படத்தின் முடிவு.


படத்தின் இசையமைப்பாளர் எஸ். தமன். பாடலாசிரியர்கள் மதன் கார்க்கி மற்றும் யுகபாரதி.


</doc>
<doc id="433811" url="https://ta.wikipedia.org/wiki?curid=433811" title="சிற்பத்தூண்">
சிற்பத்தூண்

சிற்பத்தூபி (stele) ( அகலத்தை விட உயரம் சிறிது அதிகம் கொண்ட கல் அல்லது மரத்தால் ஆன சிற்பத் தூணாகும். பண்டைய உலகில் இறந்தவர்களின் நினைவுகளை கூறும் வகையில் கல்லறையில் எழுப்பப்படும் சிற்பங்கள் கொண்ட நினைவுத் தூண் ஆகும். மேலும் பண்டைய கிரேக்கம் மற்றும் உரோமைப் பேரரசுகளில் இராச்சியத்தின் எல்லைகளைக் குறிக்கவும், அரசின் ஆணைகளை மக்களிடையே பிறப்பிக்கவும், போர் வெற்றிகளையும் குறிக்கவும் சிற்பத்தூண்கள் எழுப்பப்பட்டது. சிற்பத்தூணின் பரப்பில் குறிப்புகளும், சிற்ப வேலைப்பாடுகளும் கொண்டிருக்கும். 





</doc>
<doc id="433818" url="https://ta.wikipedia.org/wiki?curid=433818" title="பட்டத்து ராணி (1992 திரைப்படம்)">
பட்டத்து ராணி (1992 திரைப்படம்)

பட்டத்து ராணி (Pattathu rani) 1992 ஆம் ஆண்டு விஜயகுமார் மற்றும் கெளதமி நடிப்பில், மணிவாசகம் இயக்கத்தில், ராஜேஸ்வரி மணிவாசகம் மற்றும் பி. எஸ். மணி தயாரிப்பில், தேவா இசையில் வெளியான தமிழ் நகைச்சுவைத் திரைப்படம். 

ஜலகண்டேஸ்வரன் (கவுண்டமணி) மற்றும் ராயப்பன் (செந்தில்) இருவரும் சகோதரர்கள். அவர்களுக்கு சொந்தமான பல வீடுகள் கொண்ட குடியிருப்பில் வாடகைக்கு தங்கள் குடும்பத்துடன் வசிப்பவர்கள் முனியம்மா (மனோரமா, விஸ்வநாதன் (ஜனகராஜ்), கணேசன் (டெல்லி கணேஷ்), கோயமுத்தூர் (மணிவாசகம்) ஆகியோர். இவர்கள் யாரும் பல வருடங்களாக வாடகை தராததால் அவர்களிடம் வாடகையைப் பெற ராயப்பன் சொல்லும் யோசனையை ஜலகண்டேஸ்வரன் செயல்படுத்துகிறார். இந்தக் குடியிருப்பில் உள்ள மற்றொரு வீட்டுக்குக் குடிவருகிறார்கள் நடுத்தர வயதுக்காரரான சுந்தரம் (விஜயகுமார்) மற்றும் அவரது இளவயது மனைவி உஷா (கௌதமி). உஷாவின் அழகில் மயங்கி அவளைக் கவர்வதற்காக ஜலகண்டேஸ்வரன், விஸ்வநாதன், கணேசன், கோயமுத்தூர் ஆகியோர் முயற்சி செய்கிறார்கள். உஷாவின் முன்னிலையில் வாடகை கேட்பதால் அனைவரும் வாடகை சரியாகக் கொடுக்கிறார்கள். குடியிருப்பில் உள்ள பெண்கள் உஷாவைப் பற்றித் தவறாக நினைப்பதால் உஷா ஏன் தன்னைவிட வயதான சுந்தரத்தைத் திருமணம் செய்துகொண்டாள் என்ற உண்மையை உஷாவின் நிறுவனத்தில் பணியாற்றும் முனியம்மா மற்றவர்களுக்குச் சொல்கிறாள். 

பணக்கார வீட்டுப் பெண் உஷா. அவளிடம் வேலைக்காரராகப் பணியாற்றுபவர் சுந்தரம். சுந்தரம் தன் ஐந்து தங்கைகள் அனைவருக்கும் திருமணம் செய்துவைக்க வேண்டியுள்ளதால் தான் திருமணம் செய்து கொள்ளாமல் இருக்கிறார். உஷாவின் பெற்றோர்கள் பார்க்கும் பணக்கார மாப்பிள்ளையின் நடவடிக்கைகள் சரியில்லாததால் அந்த திருமணத்தை மறுக்கிறாள் உஷா. தன்னிடம் வேலைசெய்யும் நல்லவரான சுந்தரத்தைத் திருமணம் செய்து கொள்கிறாள் உஷா. உஷாவை அவர்களது பெற்றோர்கள் வீட்டைவிட்டுத் துரத்துகின்றனர். உஷாவின் கதையைக் கேட்டதும் அவளின் நல்ல குணத்தை அனைத்துப் பெண்களும் புரிந்துகொள்கின்றனர். அந்த குடியிருப்பில் உள்ள அனைவரும் கொடைக்கானலுக்குச் சுற்றுலா செல்கின்றனர். அங்கு தன்னை விரும்பும் அனைவருக்கும் உஷா எப்படி தக்க பாடம் கற்பித்துத் திருத்துகிறாள் என்பதை நகைச்சுவையாகச் சொல்லி முடிக்கிறார்கள்.


படத்தின் இசையமைப்பாளர் தேவா. பாடலாசிரியர் காளிதாசன். படத்தின் பாடல்கள் 1992 ஆம் ஆண்டு வெளியானது.



</doc>
<doc id="433835" url="https://ta.wikipedia.org/wiki?curid=433835" title="தனியா பாட்டியா">
தனியா பாட்டியா

தனியா பாட்டியா ("Taniya Bhatia")(28 நவம்பர் 1997) ஓர் இந்திய கிரிக்கெட் வீரர் ஆவார். அவர் பிரதானமாக ஒரு விக்கெட் கீப்பர் ஆவார். அவர் பஞ்சாப் மற்றும் வட மண்டலத்திற்காக விளையாடுகிறார். பயிற்சியாளர் ஆப். பி. சிங்கின் கீழ் தற்போது அவர் பயிற்சி பெற்று வருகிறார். 2018 ஆம் ஆண்டில் பெண்கள் கிரிக்கெட்டில் ஐந்து சிறந்த நட்சத்திரங்களில் ஒருவராக சர்வதேச கிரிக்கெட் கவுன்சில் (ஐ.சி.சி) பாட்டியாவை அறிவித்தது.

சண்டிகரில் சப்னா மற்றும் சஞ்சய் பாட்டியா ஆகியோருக்கு அவர் மகளாக பிறந்தார். அவரது தந்தை மத்திய வங்கியில் பணியாற்றுகிறார் மற்றும் அனைத்து இந்திய பல்கலைக்கழக மட்டத்திலும் கிரிக்கெட் விளையாடியுள்ளார். பாட்டியா உடன் பிறந்தவர்கள், அக்கா சஞ்சனா மற்றும் தம்பி சேஹஜ் ஆவர். 

முன்னதாக, டி.ஏ.வி. மூத்த மேல்நிலை பள்ளியில் பயிலும் பொழுதே, முன்னாள் இந்திய கிரிக்கெட் வீரர் யுவராஜ் சிங்கின் தந்தை யோகராஜ் சிங்கின் கீழ் பயிற்சி பெற்றார். தற்போது எம்.சி.எம். டி.ஏ.வி மகளிர் கல்லூரியில் பி.ஏ-II படிக்கிறார். 

பாட்டியாவின் தந்தையும் மாமாவும் கிரிக்கெட் வீரர் ஆவர். அவரது சகோதரரும் 19 வயதுக்குட்பட்ட பிரிவு கிரிக்கெட் அணியில் இணைந்தார். 

தனது டி. ஏ. வி அகாடமி நாட்களுக்குப் பிறகு, 11 வயதிலேயே 19 வயதுக்குட்பட்ட பிரிவில் பஞ்சாப்பிற்காக விளையாடிய முதல் இளம் பெண் ஆனார். பின்னர், தனது 16-வது வயதில் மூத்த மாநில அணியில் சேர்ந்தார் பாட்டியா. 

13-வது வயதில், 2011-ல் மாநில-உள்நாட்டு போட்டியில் மூத்த பஞ்சாப் அணிக்காக விளையாடிய முதல் இளம் பெண் ஆனார். 2015 ஆம் ஆண்டில், கௌஹாத்தி மண்டல கிரிக்கெட் போட்டியில் 19 வயதுக்குட்பட்ட பிரிவு வட மண்டல அணிக்கு தலைவராக இருந்தார். அந்த ஆட்டத்தில் அவர் 227 ஓட்டங்களையும், 10 பேரை ஆட்டமிழக்கவும் செய்தார். அவர் 16 வயதை எட்டியபோது இந்திய ஏ அணியில் சேர்ந்தார். இரண்டு வருடங்களாக அவருக்கு ஏற்பட்ட பின்னடைவு கிட்டத்தட்ட அவர் கிரிக்கெட்டில் தனது ஆர்வத்தை இழக்கவைத்தது. தனது அம்மாவின் ஊக்கம், தன் கனவை தொடரத் தூண்டியது. 

13 பிப்ரவரி 2018 அன்று, தென்னாப்ரிக்காவிற்கு எதிரான பெண்கள் டி-20 சர்வதேச கிரிக்கெட் போட்டியில் (WT20I) இந்தியாவிற்காக விளையாடி அறிமுகமானார். சண்டிகரில் இருந்து தேசிய அணியில் விளையாடிய முதல் பெண் கிரிக்கெட் வீரர் ஆவார். பாட்டியாவின் ஜெர்சி எண் 28 ஆகும். அவர் 11 செப்டெம்பர் அன்று, இலங்கைக்கு எதிரான போட்டியில், மகளிர் ஒரு நாள் சர்வதேச அளவில் அறிமுகமானார். 

2018 அக்டோபரில், மேற்கிந்திய தீவுகளில் 2018 ஐசிசி மகளிர் டி20 உலக்கோப்பை போட்டியில் இந்தியாவின் அணியில் விளையாட பாட்டியா இடம் பிடித்தார். 


</doc>
<doc id="433843" url="https://ta.wikipedia.org/wiki?curid=433843" title="வை ராஜா வை">
வை ராஜா வை

வை ராஜா வை (Vai Raja Vai) (2015) இல் வெளிவந்த இந்திய தமிழ் அதிரடித் திரைப்படமாகும். ஐசுவர்யா ரசினிகாந்த் தனுஷ், இயக்கத்தில் உருவான இத்திரைப்படத்தில் கௌதம் கார்த்திக், பிரியா ஆனந்து, விவேக், டாப்சி பன்னு, காயத்ரி ரகுராம் ,டேனியல் பாலாஜி மற்றும் பலரும் நடித்துள்ளனர் இதன் படபிடிப்பு 2013 செப்டம்பர் 12 அன்று தொடங்கப்பட்டது. யுவன் சங்கர் ராஜா இசையமைப்பில் 2015 மே 01 அன்று இத்திரைப்படம் வெளிவந்தது. நேர்மறையான விமர்சனங்கள் பெற்று வெற்றிகரமாக ஓடியது.. ஹாலிவுட் திரைப்படங்களான "நெக்ஸ்ட்" (2007) மற்றும் "21" (2008) என்ற படங்களின் தழுவலாகும்.

கார்த்திக் (கௌதம் கார்த்திக் (நடிகர்)) தகவல் தொழில்நுட்பம நிறுவனத்தில் பணிபுரிந்து வரும் ஒரு நடித்தர குடும்பத்தைச் சார்ந்த இளைஞன் . இவன் புலன் புறத்தெரிவு அறிவு கொண்டுள்ளான். பள்ளி நாட்களில், தேர்வுகளின்போது இவனது திறமையைப் பயன்படுத்தி இவனது காதலி ப்ரியா (பிரியா ஆனந்து) நல்ல மதிப்பெண்களைப் பெறுகிறார், அதனால் இவனது தந்தை (வசந்த்) இவனது திறமையை குறைத்துக் கொள்ளுமாறு அறிவுறுத்துகிறார். பின்னர் கார்த்திக் பாண்டியன் என்ற பாண்டாவின் (விவேக்) அலுவலகத்தில் சந்தித்து அவருடன் நட்பாகிறான். பாண்டா, ஒரு சூதாட்டக்காரர், கார்த்திக்கின் திறமையைப் பற்றி தெரிந்துகொண்டு, தனது அதன் மூலம் சூதாட்டத்தை விளையாடுமாறு கேட்கிறார். தன்னை வெளிகாட்டிக் கொள்ளாத குமார் என்வரின் கீழ் ரங்கராஜன் என்ற ரன்டே (டேனியல் பாலாஜி) துடுப்பாட்ட சூதாட்டத்தை நடத்தி வருகிறார். இவர்களுக்காக கார்த்திக் சூதாட்டத்தில் ஒரு கோடி ரூபாய்களை வென்று, அவரது மூத்த சகோதரி காயத்ரி (காயத்ரி ரகுராம்) திருமணத்திற்காக 10 லட்ச ரூபாயை பெற்றுக் கொள்கிறார். பாண்டா, கார்த்திக் மற்றும் சதீஸ் (சதீஸ்) ஆகியோர் சூதாட்ட பணம் செலவழிக்க கோவா செல்கின்றனர். பிறகு என்ன நடக்கிறது என்பதை பல அதிரடி திருப்பங்களுடன் மீதிக் கதை சொல்கிறது.

ஆரம்பத்தில், இயக்குனர் ஐஸ்வர்யாவின் தேர்வு முன்னணி நடிகரான அதர்வா இருந்தார் , ஆனால் ஒருசில காரணங்களால் அவர் இந்த திரைப்படத்தில் வேலை செய்ய முடியவில்லை, ஆகையால், கௌதம் கார்த்திக் முக்கிய கதாபாத்திரத்தில் நடித்தார். பின்னர் பிரியா ஆனந்து இப்படத்தில் பெண் நடிகையாக நடிக்கப்போவதாக அறிவிக்கப்பட்டது. வேல்ராஜ் படத்திற்காக ஒளிப்பதிவாளராக நியமிக்கப்பட்டார்.

இயக்குனர் வசந்த் கௌதமின் தந்தையாக அறிமுகமானார், அதே நேரத்தில் கவுதமின் சகோதரியாக நடனக் கலைஞரான காயத்ரி ரகுராம், தனது பத்து வருட இடைவெளிக்கு பின்னர் மீண்டும் திரையுலகிற்கு திரும்பினார். டாப்சி பன்னு மற்றும் டேனியல் பாலாஜி படத்தில் கௌரவ தோற்றத்தில் நடிக்க தேர்ந்தெடுக்கப்பட்டனர். முதல் முறையாக டாப்சி ஒரு எதிர்மறை கதாபாத்திரத்தில் நடித்துள்ளார். பின்னர் அவர் படத்தில் சூதாட்டத்தில் ஈடுபடும் ஒரு பெண் போன்ற எதிர்மறை வேடங்களில் தான் நடித்ததில்லை என்று குறிப்பிட்டார், நவம்பர் 2014 ஆம் ஆண்டில், தனுஷ் கொக்கி குமார் என்ற கதாபாத்திரத்தில் நடித்தார்

இப்படத்தின் பெரும்பாலான காட்சிகள் சென்னை பழைய மகாபலிபுரம் சாலையிலுள்ள பசிபிக் டெக் பார்கில் படமாக்கப்பட்டது, இப்படத்தின் இறுதிக் காட்சி ,சிங்கப்பூர், தாய்லாந்து மற்றும் வியட்நாம் ஆகிய பகுதிகளில் கப்பலில் ஏழு நாட்கள் இரவு நேரங்களில் படப்பிடிப்பு நடைபெற்றது. டிசம்பர் 2013 இல், ஜப்பான் ஒசாகாவில் ஒரு பாடல் படமாக்கப்பட்டது. காயத்ரி ரகுராம் ஒரு காதல் பாடலுக்கு நடன காட்சிகளை இயக்கியும் படத்தில் நடித்துமிருந்தார். சில காட்சிகள் மற்றும் பாடல்கள் கோவாவில் படமாக்கப்பட்டது.

வெற்றிகரமான இசையமைப்பாளரான அனிருத் ரவிச்சந்திரன் யுவன் சங்கர் ராஜாவுடன் இணைந்து ஒலிப்பதிவை மேற்கொண்டுள்ளார்.இத்திரைப்படத்தின் பின்னணி இசை யுவன் சங்கர் ராஜாவின் இசை வாழ்க்கையில் சிறந்த ஒன்றாக அமைந்தது. ஐந்து பாடல்களைக் கொண்ட இதன் ஒலிப்பதிவு டிசம்பர் 10, 2014 அன்று சென்னையில் வெளியிடப்பட்டது. நான்கு மாதங்களுக்கு முன்னர், "மூவ் யுவர் பாடி" என்ற பாடல் வெளியிடப்பட்டது. இயக்குனர் ஐசுவர்யா பாடலை எழுத அவர் கணவர் நடிகர் தனுஷ் மற்றும் யுவன் சங்கர் ராஜா ஆகிய இருவரும் பாடலை பாட இசையமைப்பாளர் இளையராஜா, யூடுயூபில் வெளியிட்டார். தனுஷ் தவிர, மதன் கார்க்கி இரண்டு பாடல்களை எழுதினார், கானா பாலா மற்றும் கிப்கொப் தமிழா தலா ஒவ்வொரு பாடல் பாடலகளை எழுதினர். பாடல்கள் வெளியீட்டின் போது மிகவும் நேர்மறையான விமர்சனங்களைப் பெற்றது.

70 விநாடிகள் கொண்ட முதல் தோற்றம் ஏப்ரல் 18, 2014 அன்று வெளியிடப்பட்டது, இது ஒரு நல்ல வரவேற்பைப் பெற்றது. படத்தின் முன்னோட்டம் 10 டிசம்பர் 2014 இல் ஒலிப்பதிவுடன் வெளியிடப்பட்டது. படத்தின் செயற்கைக்கோள் உரிமையை விஜய் தொலைக்காட்சி பெற்றது


</doc>
<doc id="433847" url="https://ta.wikipedia.org/wiki?curid=433847" title="நொகனுர்">
நொகனுர்

நொகனுர் (Noganoor) என்பது என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தளி ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும்.
இந்த ஊரானது மாவட்டத்தின் தலைநகரான கிருஷ்ணகிரியில் இருந்து 66 கிலோமீட்டர் தொலைவிலும், மாநிலத் தலைநகரான சென்னையில் இருந்து 329 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 692 வீடுகள் உள்ளன. கிராமத்தின் மொத்த மக்கள் தொகையானது 2984 ஆகும். இதில் ஆண்கள் எண்ணிக்கை 1546, பெண்களின் எண்ணிக்கை 1438 என உள்ளது. மக்களின் கல்வியறிவு விகிதமானது 56.8 % என உள்ளது.


</doc>
<doc id="433850" url="https://ta.wikipedia.org/wiki?curid=433850" title="நேமிசந்திரர்">
நேமிசந்திரர்

நேமிசந்திரர் (Nemichandra Siddhanta Chakravarty) சமணத்தின் திகம்பர சமயப் பிரிவின் அறிஞரான இவர் திரவியசம்கிரகம், கோமத்சாரம், ஜீவகாண்டம், கர்மகாண்டம், திரிலோகசாரம், லப்திசாரம் மற்றும் கச்சபனசாரம் போன்ற சமணத் தத்துவ நூல்களை இயற்றிய அறிஞர் ஆவார். 

திகம்பர சமண ஆச்சாரியர் நேமிசந்திரர் கிபி 10-ஆம் நூற்றாண்டில் புகழுடன் விளங்கியவர். பொதுவாக இவரை சித்தாந்த சக்கரவர்த்தி என்றே அழைப்பர். 

சவுந்தரய்யாவின் ஆன்மீக குரு நேமிசந்திரருடனான தொடர்புகள், கர்நாடகாவின் சிமோகோ மாவட்டத்த்தின், நகர் தாலுக்காவில் உள்ள பத்மாவதி கோயில் கல்வெட்டுக் குறிப்புகள் மூலம் அறியலாம். 
13 மார்ச் 980-இல் கோமதீஸ்வரர் சிலை குடமுழுக்கு விழாவை முன்னின்று நடத்தி வைத்தார். 





</doc>
<doc id="433852" url="https://ta.wikipedia.org/wiki?curid=433852" title="பியார் பிரேமா காதல்">
பியார் பிரேமா காதல்

பியார் பிரேமா காதல் ("Pyaar Prema Kaadhal") என்பது அரீசு கல்யாண் மற்றும் ரைசா வில்சன் ஆகியோர் முன்னணி கதாபாத்திரங்களில் நடித்து 2018 ஆம் ஆண்டு தமிழில் வெளிவந்த இசையை அடிப்படையாகக் கொண்ட ஒரு காதல் நகைச்சுவை திரைப்படமாகும். இலன் இத்திரைப்பட்த்தை எழுதி இயக்கியிருந்தார். யுவன் சங்கர் ராசா இசையமைக்க ஒளிப்பதிவை ராசா பட்டாச்சார்சீயும் படத்தொகுப்பை மணிகூரனும் செய்திருந்தனர். யுவன் சங்கர் ராசாவும் எசு.என். ராசராசனும் தங்கள் படநிறுவனங்களான ஒய்.எசு.ஆர்.பிலிம்சு மற்றும் கே தயாரிப்பு நிறுவனங்களின் சார்பாக படத்தை தயாரித்திருந்தனர்
கமலகாசனின் விசுவரூபம் 2 வெளியான அதே ஆகத்து 10 2018 இல் பியார் பிரேமா காதல் திரைப்படமும் வெளியானது. பார்வையாளர்களின் நேர்மறையான விமர்சனங்கள் பல கிடைத்து வணிகரீதியாக திரைகளில் வெற்றிகரமாக ஓடியது 

கதைச் சுருக்கம்:

கதாநாயகன் ஸ்ரீ குமார் ஒரு அப்பாவி. ஐடி கம்பெனியில் வேலை செய்யும் நடுத்தரக் குடும்பத்தைச் சார்ந்தவன். கதாநாயகி சிந்துஜா பணக்கார மற்றும் சுதந்திரமான, எல்லாவற்றையும் இயல்பாக எடுத்துக் கொள்ளும் பெண். பக்கத்து அலுவலகத்தில் வேலை செய்து வந்த சிந்துஜாவ ஜன்னல் வழியாக காதல் செய்த ஸ்ரீ குமாருக்கு ஒரு நாள் அதிர்ச்சியாக தனது அருகிலேயே தனது அலுவலகத்தில் வந்து சேர்ந்தார் சிந்துஜா. காதலை சொல்ல தடுமாறும் ஸ்ரீ, சிந்துஜாவோ அவனை கிளப்புக்கு இயல்பாக கூட்டி செல்கிறார். இப்படியாக ஒரு நாள் இருவருக்குள்ளும் அன்பு அதிகமாகி, உடலுறவு வைத்துக் காெள்ளும் அளவிற்கு செல்கின்றனர். அந்த நேரத்தில் காதலிப்பதாக ஸ்ரீ சொல்ல, அதை மறுத்து இது நமக்குள் நடந்த சாதாரண உணர்வு தானே தவிர வேற ஒன்னும் இல்ல என்று சிந்துஜா சொல்ல தன்னால் தாங்க முடியாத ஸ்ரீ அழுகிறார்.

தனக்கான இலட்சியம் குறிக்கோள்கைள அடையும் வரையில் காதலோ, கல்யாணமோ, குழந்தையோ கிடையாது என்பதில் சிந்துஜா உறுதியாக இருந்தார். தாய்ப்பாசத்தில் தவித்த ஸ்ரீ அம்மா சொன்ன பெண்ணை திருமணம் செய்ய, மூன்று ஆண்டுகளிலேயே அவர்களுக்குள் விவாகரத்தும் ஆகிறது. இந்த மூன்று இடைவெளியில் தன்னுடைய இலட்சியங்களை அடைகிறார் சிந்துஜா. ஸ்ரீ-க்கு விவாகரத்து ஆனதை அறிந்த சிந்துஜா, மகிழ்ச்சியோடு ஸ்ரீ-யுடன் இணைந்து தனது வாழ்க்கைப் பயணத்தைத் தொடங்குகிறார். ஸ்ரீ வீட்டிலும் நிச்சயத் திருமணத்தை விட, சிந்துஜா எதிர்பார்த்த லிவ்விங் டூ கெதர் வாழ்க்கை முறையே சரியானது என வரவேற்றனர். இப்படியாக கதை முடிகிறது.

நடிகர்கள்:

ரெய்சா வில்சன் - சிந்துஜா

ஹரிஸ் கல்யாண் - ஸ்ரீ குமார்

ஆனந்த் பாபு - சிந்துஜாவின் அப்பா

பாண்டியன் - ஸ்ரீ குமாரின் அப்பா

ரேகா - ஸ்ரீ குமாரின் அம்மா

ராமதாசு - டெய்லர் தங்கராஜ்

சுப்பு பஞ்ச்சு - மேனேஜர்
தயாரிப்பு:

இசையமைப்பாளர் யுவன் சங்கர் ராஜா-வின் முதல் தயாரிப்பு இப்படம். அவரும் ராஜராஜனின் கே தயாரிப்பு நிறுவனமும் இணைந்து பியார் பிரேமா காதலை இயற்றினர்.
இசை:

இப்படத்தை தயாரித்த யுவன் சங்கர் ராஜா தான் இப்படத்திற்கு இசையும் அமைத்துள்ளார். விவேக் மற்றும் மோகன் ராஜா ஆகியோர் பாடல்களை எழுதியுள்ளனர்.
வெளியீடு:

ஆகஸ்ட் 09, 2018 அன்று வெளியிட இருந்த இப்படம், சில நாள் முன்பு தமிழக முன்னாள் முதல்வர் கலைஞர் அவர்கள் மரணமடைந்ததை அடுத்து, படமானது ஆகஸ்ட் 10 அன்று வெளியிடப்பட்டது.
விருதுகள்:

சிறந்த அறிமுக விருதை கதாநாயகி ரெய்சா வில்சனுக்கு ஆனந்த விகடன் சினிமா விருதுகள் மூலம் வழங்கப்பட்டது.

ஆண்டின் சிறந்த குரலுக்கா சித் ஸ்ரீராம்-க்கு பிகைன்ட் வுட்ஸ் சார்பில் விருது வழங்கப்பட்டது.


</doc>
<doc id="433857" url="https://ta.wikipedia.org/wiki?curid=433857" title="அமோனியம் பென்சோயேட்டு">
அமோனியம் பென்சோயேட்டு

அமோனியம் பென்சோயேட்டு ("Ammonium benzoate") என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். பென்சாயிக் அமிலத்தினுடைய அமோனியம் உப்பு அமோனியம் பென்சோயேட்டு எனப்படுகிறது. வெண்மை நிறத் திண்மமாக நுண்ணுயிர்களை எதிர்க்கும் பண்புடன் இச்சேர்மம் காணப்படுகிறது


</doc>
<doc id="433858" url="https://ta.wikipedia.org/wiki?curid=433858" title="பானு அத்தையா">
பானு அத்தையா

பானு அத்தையா னீ ராஜோபாத்யா (Bhanu Athaiya) (; பிறப்பு ஏப்ரல் 28, 1929) ஒரு இந்திய ஆடைகலன் வடிவமைப்பாளர். 1950 முதல் ஆடைகலன் வடிவமைப்பாளராக, 100 திரைப்படங்களுக்கு மேலாக பணிபுரிந்துள்ளார். இவர் இந்திய திரைப்பட இயக்குநர்கள் குரு தத், யஷ் சோப்ரா, ராஜ் கபூர் (இந்தி நடிகர்), அஷுடோஷ் கோவரிகெர் மற்றும் சர்வதேச இயக்குநர்கள் கான்ரட் ரூக்ஸ், ரிச்சர்ட் ஆட்டன்பரோ போன்றவர்களின் படங்களுக்கு ஆடைகலன் வடிவமைப்பாளராக பணியாற்றியுள்ளார்.

இவர் 1956இல் "சி. ஐ. டி."(1956) திரைப்படத்தில் ஆடைகலன் வடிவமைப்பாளராக அறிமுகமானார்.அதைத்தொடர்ந்து இயக்குநர் குரு தத்தின் படங்களான "பியாஸா" (1957), "சாத்வின் கா சந்த்" (1960) மற்றும் "ஷாகிப் பீபி ஆர் குலாம்" (1962) போன்றவற்றில் பணிபுரிந்துள்ளார். 50 வருட தொழில் வாழ்க்கையில் எண்ணற்ற விருதுகளைப் பெற்றுள்ளார். 1982இல் "காந்தி" திரைப்படத்திற்காக அகாதமி விருது ஜான் மோலோவுக்கும் இவருக்கும் பகிர்ந்து அளிக்கப்பட்டது.அகாதமி விருது பெற்ற முதல் இந்தியப் பெண் எனப் போற்றப்படுகிறார்.இவர் இரண்டு முறை 1991 மற்றும் 2002 ஆண்டுக்கான தேசிய திரைப்பட விருதுகள், இந்தியா, ஆடைகலன் வடிவமைப்பிற்காகப் பெற்றுள்ளார்.

மார்ச்சு,2010இல் இவர் "தி ஆர்ட் ஆஃப் காஸ்டியூம் டிசைன்" என்கிற புத்தகத்தை எழுதினார். இது ஹார்பெர் கோலின்ஸ் என்பவரால் வெளியிடப்பட்டது. சனவரி 13, 2013இல் இப் புத்தகத்தின் ஒரு பிரதியை [[டென்சின் கியாட்சோ (14வது தலாய் லாமா)|தலாய் லாமா]விற்கு கொடுத்தார்.
2012,பிப்ரவரி 23 இல் பானு அத்தையா தனது அகாதமி விருதினை "தி அகாதமி ஆஃப் மோஷன் பிக்சர் ஆர்ட் அன்டு சயின்ஸ்"ற்கு திருப்பித்தரவுள்ளதாக செய்தி வெளியானது. ஏனென்றால் அவரது மறைவிற்குப்பின் அவ்விருதை அவரது குடும்பத்தினரால் காப்பாற்ற முடியாது என்று அவர் நினைத்தார்.திசம்பர் 15, 2012இல் இச் செய்தி உண்மையென வெளியானது. 
"பானுமதி அன்னாசாஹேப் ராஜோபாத்யா" [[மகாராட்டிரம்]] மாநிலம், [[கோலாப்பூர்| கோலாப்பூரில்]] பிறந்தார். இவர் அன்னாசாஹேப் - சாந்தாபாய் ராஜோபாத்யாவிற்குப் பிறந்த ஏழு குழந்தைகளில் மூன்றாவதாகப் பிறந்தார். இவரின் தந்தை ஒரு ஓவியர். பானு அத்தையாவின் ஒன்பதாவது வயதில் தன் தந்தையை இழந்தார்

தன் இளம் வயதில் வீட்டிலேயே ஓவிய ஆசிரியரின் மூலம் ஓவியம் கற்றுக்கொண்டார். பள்ளிப்படிப்பை முடித்த பின்னர் மும்பையிலுள்ள "சர் ஜெ. ஜெ. ஸ்கூல் ஆஃப் ஆர்ட்" கல்லூரியில் சேர்ந்தார். அதில் [[நுண்கலை]] பட்டப்படிப்பில் தங்கப் பதக்கம் பெற்று முதல் மாணவியாக தேர்ச்சி பெற்றார். "பிரான்ஸிஸ் நியூட்டன் சௌசா" நிறுவிய "புரோகரசிவ் ஆர்டிஸ்ட் குரூப்" பின் உறுப்பினர் ஆவதற்கு பரிந்துரை செய்யப்பட்டார். 

அத்தையா மும்பையில் "ஈவ்ஸ் வீக்லி"போன்ற பெண்கள் பத்திரிகைகளில் நவீன ஆடைகளைப் பற்றி எழுதுபவராகத் தன் தொழிலைத் தொடங்கினார். பின்னர் "ஈவ்ஸ் வீக்லி"யின் ஆசிரியர் மூலம் ஆடை வடிவமைப்பதில் கவனம் செலுத்தினார். அது அவரது முன்னேற்றத்திற்கான பாதையை வழிவகுத்தது. இயக்குநர் [[குரு தத்|குரு தத்தின்]] படமான "சி. ஐ. டி." (1956)மூலம் ஆடைகலன் வடிவமைப்பாளராக திரையுலகுக்கு அறிமுகமானார். அதைத்தொடர்ந்து குரு தத்தின் அனைத்து படங்களிலும் இவர் பணியாற்றினார். 
2005 ஆம் ஆண்டு நவம்பர் மாதம் நியூயார்க்கில் நடைபெற்ற தெற்காசிய சர்வதேச திரைப்பட விழாவில், அவரது பணிக்கு நன்கொடை வழங்கப்பட்டது. 

பானு அத்தையா இந்தி திரைப்பட பாடலாசிரியரான சத்யேந்திர அத்தையாவை மணந்து கொண்டார். ஆனால் அவர்களது திருமணம் பிரிவில் முடிந்தது. அத்தையா மறுமணம் செய்துகொள்ளவில்லை. இவர்களது பெண் தற்போது குடும்பத்தினருடன் [[கொல்கத்தா]]வில் வசித்து வருகிறார். அத்தையா தற்போது [[மும்பை]]யில் வசித்து வருகிறார். 


[[பகுப்பு:1929 பிறப்புகள்]]
[[பகுப்பு:வாழும் நபர்கள்]]
[[பகுப்பு: சிறந்த ஆடைகலன் வடிவமைப்பிற்காக தேசிய திரைப்பட விருதினைப் பெற்றவர்கள்]] 
[[பகுப்பு: பெண் ஆடைகலன் வடிவமைப்பாளர்கள்]]

</doc>
<doc id="433859" url="https://ta.wikipedia.org/wiki?curid=433859" title="சிவன் கோயில், நாராயணாபுரம்">
சிவன் கோயில், நாராயணாபுரம்

இந்த சிவன் கோயில் உள்ள நாராயணாபுரம் கிராமத்தில் உள்ள பீதர் மாவட்டம். கோவில் சுமார் 4 இருந்து பசவகல்யாண் நகரத்திலிருந்து 4 கி. மீ தொலைவிலுள்ளது. மேலைச் சாளுக்கியர்களின் கட்டட கலை திறமைக்கு இக்கோயில் ஒரு சாட்சி.

இக்கோயிலில் நரசிம்மன் வதை காட்சி கொண்ட சிலைகள் சிலவும், விஷ்ணுவின் வெவ்வேறு உருவ சிலைகள் காணப்படுவதால் முன்னொரு காலத்தில் இக்கோயில் விஷ்ணு கோயிலாக இருந்திருக்கலாம். இக்கோயிலின் உள் கூரைகள் அழகான தாமரை வடிவங்களை கொண்டுள்ளது. கோயின் வெளி சுற்றுச்சுவர்களில் பெண்களின் அழகான சிலைகள் காணப்படுகிறது.

வெளியே கோயிலுக்கு அருகில் ஒரு கிணர் உள்ளது. அதற்கு அருகில் மற்றொரு கோயில் சிதிலமடைந்து காணப்படுகிறது.

ஒவ்வொரு ஆண்டும் ஆகத்து மாதத்தில் இக்கோயிலில் விழா கொண்டாடப்படுகிறது. கிராமத்தில் சுற்றி ஊர்வலமும் நடைபெறும்.


</doc>
<doc id="433860" url="https://ta.wikipedia.org/wiki?curid=433860" title="தேவராசன் வெங்கடேசன்">
தேவராசன் வெங்கடேசன்

தேவராசன் வெங்கடேசன் ("Devarajan Venkatesan") ஓர் இந்திய குத்துச் சண்டை வீரராவார். இவர் 1973 ஆம் ஆண்டு சூலை 22 ஆம் நாள் பிறந்தார். 1992 ஆம் ஆண்டு நடைபெற்ற கோடைகால ஒலிம்பிக் போட்டிகளில் இவர் 54 கிலோ எடைப்பிரிவினர் பங்கு பெறும் குத்துச் சண்டைப் போட்டியில் பங்கேற்றார்


</doc>
<doc id="433861" url="https://ta.wikipedia.org/wiki?curid=433861" title="முனிசுவாமி வேணு">
முனிசுவாமி வேணு

முனிசுவாமி வேணு ("Muniswamy Venu") ஓர் இந்திய குத்துச் சண்டை வீர்ராவார். இவர் 1946 ஆம் ஆண்டு ஏப்ரல் மாதம் 20 ஆம் நாள் பிறந்தார். 1972 ஆம் ஆண்டு நடைபெற்ற கோடைகால ஒலிம்பிக் போட்டிகளில் இவர் 59 கிலோ எடை முதல் 61 கிலோ எடைப்பிரிவினர் பங்கு பெறும் குறைந்த எடைப் பிரிவினர் குத்துச் சண்டைப் போட்டியில் பங்கேற்றார் .


</doc>
<doc id="433863" url="https://ta.wikipedia.org/wiki?curid=433863" title="பென்சாயில்-பீட்டா-டி-குளுக்கோசைடு">
பென்சாயில்-பீட்டா-டி-குளுக்கோசைடு

பென்சாயில்-பீட்டா-டி-குளுக்கோசைடு ("Benzoyl-beta-D-glucoside") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஒரு பென்சாயில் குளுக்கோசைடான இச்சேர்மம் பிடெரிசு என்சிபார்மிசு என்ற பெரணி குடும்பத் தாவரத்தில் இயற்கையாகக் காணப்படுகிறது. 


</doc>
<doc id="433864" url="https://ta.wikipedia.org/wiki?curid=433864" title="2019 புல்வாமா தாக்குதல்">
2019 புல்வாமா தாக்குதல்

2019 புல்வாமா தாக்குதல் என்பது இந்தியாவின், சம்மு காசுமீர், புல்வாமா மாவட்ட அவந்திபோரா பகுதியில் ஸ்ரீநகர் ஜம்மு தேசிய நெடுஞ்சாலையில், மத்திய சேமக் காவல் படையினர் சென்று கொண்டிருந்த வாகனங்கள் மீது 2019 பிப்ரவரி 14 ஆம் நாள் நடந்த தற்கொலைத் தாக்குதல் ஆகும். இத்தாக்குதலில் 40 பாதுகாப்புப் படையினரும், தற்கொலை தீவிரவாதி ஒருவரும் உயிரிழந்தனர். இத்தாக்குதலுக்கு ஜெய்சு-இ-முகமது என்ற தீவிரவாதக் குழு பொறுப்பேற்றது.

2015 ஆம் ஆண்டுக்குப் பிறகு இந்தியப் பாதுகாப்புப் படையின் மீது பாக்கிஸ்தான் ஆதரவு ஆயுதக்குழுக்களின் தற்கொலைத் தாக்குதல்கள் அதிகரித்தன. 2015 சூலை மாதத்தில் துப்பாக்கி ஏந்திய மூவர் குர்தாஸ்பூர் மாவட்டத்தில் பேருந்து மற்றும் காவல் நிலையத்தைத் தாக்கினர். 2016 சனவரியில் துப்பாக்கியுடன் பதான்கோட் வான் படை நிலையத்தில் தாக்குதல் நடந்தது. 2016 பிப்ரவரி மற்றும் ஜூன் காலகட்டத்தில் எட்டு இராணுவத்தினர் பொம்பொரி தாக்குதலில் உயிரிழந்தனர். 2016 செப்டம்பரில் இந்திய இராணுவப் பட்டாளத் தலைமையகத்தில் நிகழ்ந்த யூரி தாக்குதலில் 19 படையினர் உயிரிழந்தனர். 2017 டிசம்பர் 31 இல் லெத்திபோரா கமொண்டோ பயிற்சி நிலையத்தில் நடந்த தாக்குதலில் ஐந்து பாதுகாப்பு அதிகாரிகள் உயிரிழந்தனர்.

2019 பிப்ரவரி 14 ஆம் நாள் 78 பேருந்துகளில் மொத்தம் 2,547 மத்திய சேமக் காவல் படையினர் (சி.ஆர்.பி.எப்) ஸ்ரீநகரிலிருந்து ஸ்ரீநகர் ஜம்மு தேசிய நெடுஞ்சாலைவழியாக ஜம்மு காஷ்மீர் சென்று கொண்டிருந்தனர். ஜம்முவிலிருந்து கிளம்பிச் செல்லும் வழியில் இந்திய நேரப்படி 15:15 மணியளவில் லெத்திபோரா மற்றும் அவந்திபோரா பகுதிகளுக்கருகே மகேந்திரா ஸ்கார்பியோ வகை சிற்றுந்தொன்று படையினரின் பேருந்து ஒன்றில் மோதி வெடித்தது. இந்தச் சிற்றுந்தில் சுமார் 350 கிலோ எடைகொண்ட வெடிபொருட்கள் இருந்ததாகவும், அதனை "அதில் அகமது தார்" என்பவர் ஓட்டிவந்ததாகவும் விசாரணையில் தெரியவந்தன. இந்தத் தாக்குதலில் 76 ஆவது பட்டலியனைச் சேர்ந்த நாற்பதிற்கும் மேற்பட்ட காவல்படையினர் இறந்ததாகச் செய்திகள் தெரிவித்தன. இத்தாக்குதலை ஏற்படுத்திய அதில் அகமது தார் என்பவர் ககபோரா பகுதியைச் சேர்ந்த 20 வயதுடையவராவார். இத்தாக்குதலுக்குப் பாக்கிஸ்தானிய ஆயுதக்குழுவான ஜெய்ஸ்-இ-முகமது பொறுப்பேற்று, அதில் அகமத்தின் காணொளியையும் வெளியிட்டது. அந்தக் காணொளியில் “ஒரு வருடத்திற்கு முன்பு, நான் ஜெய்ஷில் இணைந்தேன். நீண்ட காத்திருப்பிற்கு பின்பு இந்த தாக்குதலை நடத்தியுள்ளேன். இந்த வீடியோவை நீங்கள் காணும் போது, நான் சொர்க்கத்தில் மகிழ்ச்சியுடன் இருப்பேன்” என்று கூறியுள்ளார்.
1989 ஆம் ஆண்டிற்குப் பின்னர் பாதுகாப்புப் படையினர் மீது நிகழ்ந்த கொடூரமான தாக்குதலாக பிபிசி செய்தி நிறுவனம் குறிப்பிட்டது.

உத்தரப்பிரதேசத்தைச் சேர்ந்த பன்னிரண்டு வீரர்களும், ராஜஸ்தானைச் சேர்ந்த ஐந்து வீரர்களும், பஞ்சாப் மாநிலத்தைச் சேர்ந்த நான்கு வீரர்களும், தமிழ் நாடு, மேற்கு வங்கம், மகாராஷ்டிரா, உத்தரகாண்ட், ஒடிசா மற்றும் பீகார் மாநிலங்களைச் சேர்ந்த தலா இரண்டு வீரர்களும், அஸ்ஸாம், கேரளா, கருநாடகா, மத்தியப் பிரதேசம், ஹிமாச்சல் பிரதேசம் மற்றும் ஜம்மு & காஷ்மீர் மாநிலங்களைச் சேர்ந்த தலா ஒரு வீரர்களும் இத்தாக்குதலில் இறந்துள்ளதாக அடையாளம் காணப்பட்டனர். அதில் தூத்துக்குடி மாவட்டம் சவலாப்பேரியைச் சேர்ந்த கணபதி என்பவரது மகன் க. சுப்பிரமணியன்(28) மற்றும் அரியலூர் மாவட்டம், கார்குடியைச் சேர்ந்த சின்னையன் என்பவரது மகன் சி. சிவசந்திரன் என்பவர்கள் தமிழ்நாட்டைச் சேர்ந்த வீரர்களாவார்கள்.

தேசிய புலனாய்வு முகமை ஜம்மு காஷ்மீர் காவல்துறையுடன் இணைந்து விசாரணை செய்து வருகின்றது.

இந்திய பிரதமர் நரேந்திர மோடி தனது கடுமையான கண்டனைத்தைப் பதிந்து, வீரர்களின் உயிரிழப்பு வீண்போகாது என இரங்கல் தெரிவித்தார். மேலும் இதற்குக் காரணமானவர்கள் தண்டிக்கப்படுவார்கள் என்றார். காங்கிரஸ் தலைவர் ராகுல் காந்தி ஒன்றிய அரசு இந்த விவகாரத்தில் எடுக்கும் முடிவுக்கு முழு ஆதரவு அளிப்பதாகத் தெரிவித்தார். உள்துறை அமைச்சர் ராஜ்நாத் சிங் ஆலோசனைக்குப் பின்னர் பாக்கிஸ்தானில் உள்ள இந்தியத் தூதரை நாடு திரும்ப உத்தரவு வழங்கப்பட்டது. பாக்கிஸ்தானின் வர்த்தக அந்தஸ்தை இந்தியா திரும்பப் பெற்றது, மேலும் பாக்கிஸ்தானை உலக அரங்கில் தனிமைப்படுத்தப் போவதாகவும் கூறியது. ஜம்மு காஷ்மீரில் முழுக்கடை அடைப்பு நடந்து, பல இடங்களில் வன்முறை வெடித்தது. தாக்குதலில் உயிரிழந்த தமிழ்நாட்டைச் சேர்ந்த இருவருக்கும் தலா 20 லட்சம் இழப்பீட்டைத் தமிழக அரசு அறிவித்தது. உத்தரப் பிரதேச மாநில அரசு உயிரிழந்த இம்மாநில வீரர்கள் பன்னிரண்டு பேருக்குத் தலா 25 லட்சம் இழப்பீடாக அறிவித்தது.


பிரான்சு, சீனா, வங்காளதேசம், நேபாளம், பூட்டான், இசுரேல், ஆப்கானித்தான் சிங்கப்பூர் மற்றும் மாலைத்தீவுகள் போன்ற நாடுகளும் இத்தாகுதலைக் கண்டித்தன.



</doc>
<doc id="433865" url="https://ta.wikipedia.org/wiki?curid=433865" title="டிரைபுரோமோயெத்தனால்">
டிரைபுரோமோயெத்தனால்

டிரைபுரோமோயெத்தனால் ("Tribromoethanol") என்பது CHBrO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதுவொரு மயக்க மருந்தாகும். விலங்குகளை குறிப்பாக கொறிணிகளை அறுவைச் சிகிச்சைக்கு முன்னதாக மயங்கச் செய்ய இச்சேர்மம் பயன்படுத்தப்படுகிறது . மூவிணைய அமைல் ஆல்ககாலில் ஒரு கரைசலாக சேர்க்கப்பட்டு அவெர்ட்டின் என்ற வணிகப்பெயரில் இது சந்தைப்படுத்தப்படுகிறது . விரைவாகவும் ஆழ்ந்த மயக்கத்திற்கு அழைத்துச் செல்லவும் அறுவைச் சிகிச்சைக்குப் பின்னர் அதே வேகத்தில் முழுமையாக மயக்கம் தெளியவும் டிரைபுரோமோயெத்தனால் பயனாகிறது .

இருபதாம் நூற்றாண்டின் முதல் பாதியில் டிரைபுரோமோயெத்தனால் பரவலாக மனிதர்களுக்கும் பொதுவாக ஒரு மயக்க மருந்தாக பயன்படுத்தப்பட்டு வந்தது . 
காமா-அமினோபியூட்டைரிக் அமிலத்தையும், கிளைசீன் ஏற்பிகளையும் தடுக்கும் நேர்மறை மாற்றுத்தூண்டி பண்பேற்றியாக டிரைபுரோமோயெத்தனால் செயல்படுவதாக மின் உடலியங்கியல் ஆய்வுகள் தெரிவிக்கின்றன. தொடர்புடைய 2,2,2-டிரைகுளோரோயெத்தனால் வழிமுறையைப் போன்ற ஒரு திட்டத்தை இங்கும் காணமுடிகிறது. 
புரோமல் ஐதரேட்டு எனப்படும் 2,2,2-டிரைபுரோமோயெத்தனால்-1,1-டையால் என்ற சேர்மமும் ஓர் அங்கீகரிக்கப்பட்ட விலங்குகளுக்கான பொது மயக்கமருந்தாக கருதப்படுகிறது. இது வளர்சிதை மாற்றத்தினால் டிரைபுரோமோயெத்தனாலாக மாற்றப்பட்டு செயல்படுகிறது . 


</doc>
<doc id="433868" url="https://ta.wikipedia.org/wiki?curid=433868" title="அம்ரிதா சிங்">
அம்ரிதா சிங்

அம்ரிதா சிங் (Amrita Singh) (பிறப்பு:பிப்ரவரி 9, 1958). இவர் ஓர் இந்திய திரைப்பட மற்றும் தொலைக்காட்சி நடிகை ஆவார். அவர் 80 மற்றும் 90 களில் பிரபலமான நடிகையாக இருந்தார். இவர் தற்போதும் திரைப்படத்திலும் தொலைக்காட்சி நிகழ்ச்சிகளிலும் ஒரு சில பாத்திரங்களில் தோன்றி வருகிறார். 

அம்ரிதா சிங்கின் தாயார் ருக்சானா சுல்தானா முஸ்லீம் மதத்தைச் சேர்ந்தவர் இவரது சீக்கிய தந்தையான, இராணுவ அதிகாரி ஷிவிந்தர் சிங் ஒரு நிலப்பிரபுத்துவ குடும்பத்தில் இருந்து வந்தவர். 1970 களில் அவரது தாயார் இந்தியாவின் நெருக்கடி நிலையின் போது சஞ்சய் காந்தியுடன் அரசியல் தொடர்பில் இருந்தார்.

1983 ஆம் ஆண்டில் பாலிவுட் படமான 'பேதாப்' திரைப்படத்தில் சன்னிதியோலுடன் இணையாக அறிமுகமான சிங், பின்னர், மிகப் பெரிய வெற்றிகளைப் பெற்ற 'சன்னி' (1984), 'மர்த்' ,'சாஹேப்' (1985), 'சாமலி கி ஷாடி' மற்றும் 'நாம்' (1986), குத்கர்ஸ் (1987) போன்ற பல படங்களில் நடித்துள்ளார். சன்னி தியோல் மற்றும் சஞ்சய் தத் உடன் மட்டுமல்லாமல் 1980 களின் இரு முக்கிய நடிகர்களான அனில் கபூர் மற்றும் அமிதாப் பச்சன் போன்ற நடிகர்களுடனும் வெற்றிகரமான கதாநாயகியாக நடித்துள்ளார். முன்னணி பாத்திரங்களில் நடித்து வந்த இவர் பின்னாளில் 'ராஜு பான் கயா ஜென்டில்மேன்', (1992) மற்றும் 'ஆய்னா' (1993) போன்ற படங்களில் துணை நடிகையாகவும் நடித்துள்ளார். இதற்காக அவர் பிலிம்ஃபேர் சிறந்த துணை நடிகை விருது வென்றார். அமிர்தா சிங் பாலிவுட் சகாப்தத்தின் சின்னமாக விளங்குகிறார். அவரது பளபளப்பான அலங்காரம், அவரது உடை மிகவும் புகழ் பெற்றதாக விளங்கியது. அவரது நடிப்பில் வந்த 'பேத்தாப்' , 'நாம்' , 'சாகப்' ,' சாமலி கி ஷாடி' , 'ஆய்னா' போன்ற படங்களின் உரையாடல்கள் மற்றும் இசைக் காட்சிகள் இன்றும் மக்கள் மனதில் நீங்காத நினைவுகளாக உள்ளது. அவர் குடும்ப வாழ்க்கைக்கு திரும்ப எண்ணி ஓய்வு பெற முடிவு செய்தார் பின்னர் 1993 ஆம் ஆண்டு கடைசியாக ரங் என்ற திரைப்படத்தில் அவர் நடித்துள்ளார்.

அம்ரிதா 2002 ஆம் ஆண்டில் 'மார்ச் 23, 1931: ஷஹீத்' திரைப்படத்தில் மீண்டும் நடிக்கத் தொடங்கினார். இதில் பகத் சிங்காக நடித்த பாபி தியோலின் தாயாராக நடித்தார். 2005 இல் ஸ்டார் பிளஸ் தொலைகாட்சியில் ஏக்தா கபூர் இயக்கத்தில் ஒளிபரப்பப்பட்ட காவ்யாஞ்சலி என்ற குடும்ப நாடகத்தில் சிங் எதிர்மறை பாத்திரத்தில் நடித்தார், அது பெரும் புகழ் பெற்றுத்தந்தது.

அவரது நடிப்பு பயணத்தில் 2010 ல் 'காஜரே' படத்தில் தொடர்ந்து நடித்தார், மேலும் யாஷ் ராஜ் பிலிம்ஸ் தயாரித்த 'அவுரங்கசீப்' படத்தில் தோன்றினார். இருபது ஆண்டுகளுக்குப் பின்னர் ஜாக்கி செராபபுடன் இணைந்தார். 2014 ஆம் ஆண்டில், தர்மா புரொடக்சன்ஸ் தயாரித்த "2 ஸ்டேட்ஸ்" திரைப்படத்தில், நடிகர் அர்ஜுன் கபூரின் தாயாராக நடித்தார். இத்திரைப்படம் ஏப்ரல் 18, 2014 அன்று வெளியிடப்பட்டது. 2016 ஆம் ஆண்டில், டைகர் ஷெராபின்' யின் தாயாக "பிளையிங் ஜாட்" படத்தில் அவர் தோன்றினார், அண்மையில் 2017 ஆம் ஆண்டில் பாராட்டப்பட்ட "இந்தி மீடியம்" என்ற நாடகத்தில் முன்னணி பாத்திரத்தில் தோன்றினார். 

அம்ரிதா சிங் நடிகர் சைஃப் அலி கானை 1991 இல் இஸ்லாமிய திருமண முறைப்படி திருமணம் செய்து கொண்டார். அம்ரிதாவை விட பன்னிரண்டு வயது இளையவரான சைஃப் அலி கான் முன்னாள் இந்திய டெஸ்ட் கிரிக்கெட் கேப்டனின் மன்சூர் அலி கான் பட்டோடி மற்றும் ஷர்மிளா தாகூர். ஆகியோரது மகனாவார். சர்ச்சைகள் இருந்தபோதிலும், அவர்கள் திருமணம் செய்துகொண்டார்கள். அம்ரிதா தனது திருமணத்திற்குப் பிறகும் நடித்துக்கொண்டிருந்தார். பதிமூன்று வருடங்களுக்குப் பிறகு இந்த இணை 2004இல் விவாகரத்து பெற்றது. 

அவர்களுக்கு சாரா அலி கான் என்ற மகளும் (1995) இப்ராஹிம் அலி கான் (2001) என்ற மகனும் உண்டு. சாரா கொலம்பியா பல்கலைக்கழகத்தில் பட்டம் பெற்றார். இப்ராஹிம் அலி கான் இங்கிலாந்தில் படிக்கிறார். இப்ராஹிம் 'தஷான்' என்றத் திரைப்படத்தில் குழந்தை நட்சத்திரமாக நடித்தார். சாரா அலி கான் தனது முதல் படமான கேதார்நாத் என்ற படத்தில் டிசம்பர் 7, 2008 அன்று அறிமுகமானார்.


</doc>
<doc id="433869" url="https://ta.wikipedia.org/wiki?curid=433869" title="2-புரோமோபுரோப்பேன்">
2-புரோமோபுரோப்பேன்

2-புரோமோபுரோப்பேன் ("2-Bromopropane") என்பது CHCHBrCH என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஐசோபுரோப்பைல் புரோமைடு, 2-புரோப்பைல் புரோமைடு என்ற பெயர்களாலும் இச்சேர்மம் அழைக்கப்படுகிறது. ஆலசனேற்றம் செய்யப்பட்ட ஒரு நீரகக் கரிமமாக இதை வகைப் படுத்துகிறார்கள். நிறமற்ற நீர்மமாகக் காணப்படும் இச்சேர்மம் கரிமத் தொகுப்பு வினைகளில் ஐசோபுரோப்பைல் வேதி வினைக்குழுவை அறிமுகப்படுத்த வேதிவினைகளில் பயன்படுத்தப்படுகிறது. ஐசோபுரோப்பேனாலுடன் ஐதரோபுரோமிக் அமிலத்தைச் சேர்த்து சூடு படுத்தி 2-புரோமோபுரோப்பேன் தயாரிக்கப்படுகிறது.
ஆல்க்கைல் புரோமைடுகளிலிருந்து சாதாரண வேதிவினை முறையில் 2-புரோமோபுரோப்பேன் தயாரிக்கப்படுகிறது. ஐசோபுரோப்பனாலுடன் பாசுபரசு மற்றும் புரோமின் சேர்த்து வினைபுரியச் செய்து 2-புரோமோபுரோப்பேன் தயாரிக்கப்படுகிறது. பாசுபரசு டிரைபுரோமைடை ஐசோபுரோப்பனாலுடன் சேர்த்தும் இதைத் தயாரிக்கலாம். 
புரோமின் அணு இரண்டாம் நிலையில் இருப்பதால் அது மூலக்கூறை எளிமையாக ஐதரோ ஆலைடு நீக்கத்திற்கு அனுமதிக்கிறது. எனவே புரோப்பீன் உருவாகி ஒரு வாயுவாக வெளியேறுகிறது. இதன் விளைவாக இவ்வினைப்பொருளை வலிமையான காரங்களை விலக்கி பொட்டாசியம் கார்பனேட்டு போன்ற மிதமான காரங்களுடன் இணைத்து பயன்படுத்துகிறார்கள். 
பொதுவாகவே ஆல்கைலேற்றும் முகவர்கள் புற்றுநோய் ஊக்கிகளாகும்.


</doc>
<doc id="433870" url="https://ta.wikipedia.org/wiki?curid=433870" title="ஆர். விசயசங்கர்">
ஆர். விசயசங்கர்

ஆர். விஜயசங்கர் 2011 ஆம் ஆண்டு பிரண்ட்லைன் இதழின் ஆசிரியராக பொறுப்பேற்று இப்போது வரை அதன் ஆசிரியராக உள்ளார். 
வரலாறு 

விஜயசங்கர் டால்மியாபுரத்தில் 1962ம் ஆண்டு பிறந்தார். இவரது அப்பா பி.ராமச்சந்திரன் இந்தியக் கம்யூனிஸ்ட் கட்சியின் பொலிட்ப்யூரோ உறுப்பினராக இருந்தவர் என்பது குறிப்பிடத்தக்கது.

</doc>
<doc id="433876" url="https://ta.wikipedia.org/wiki?curid=433876" title="புல்வாமா">
புல்வாமா

புல்வாமா (புல்காம் என்றும் அறியப்பட்டது) சம்மு காசுமீர் மாநிலத்தின் புல்வாமா மாவட்டத்தில் உள்ள ஒரு நகரம். இது மாநிலத்தின் கோடைகாலத் தலைநகரான சிறீ நகரில் இருந்து 40 கி.மீ தொலைவில் உள்ளது. இவ்வூர் பால் உற்பத்திக்குப் பெயர் பெற்றது.

புல்வாமா இல் அமைந்துள்ளது. கடல் மட்டத்தில் இருந்து சராசரி உயரம் ).

சட்டம் ஒழுங்கினை தீவிரமாகப் பேணவும் பரவலான முன்னேற்றத்தை ஏற்படுத்தவும் புல்வாமா மாவட்டம் 1979-இல் ஏற்படுத்தப்பட்டது. இம்மாவட்டத்தில் 550 கிராமங்கள் உள்ளன.

2019 பிப்ரவரி 14-ஆம் நாள் நடந்த தற்கொலை தீவிரவாதத் தாக்குதலில் 44 மத்திய பாதுகாப்புக் காவற்படை வீரர்கள் கொல்லப்பட்டனர். இது காசுமீரில் நேர்ந்த மிக மோசமான தாக்குதல்களில் ஒன்றாகும்.


</doc>
<doc id="433890" url="https://ta.wikipedia.org/wiki?curid=433890" title="அர்பா கரீம்">
அர்பா கரீம்

அர்பா அப்துல் கரீம் ரன்தவா(arfa karim) (2 பெப்ரவரி 1995 - 14 ஜனவரி 2012) பாகிஸ்தானை சேர்ந்த மாணவி மற்றும் கணினி மேதை. 2004 ஆம் ஆண்டு தனது ஒன்பதாவது வயதில் மைக்ரோசொப்ட் தொழில் முறை சான்றிதழைப் பெற்றார். பத்தாவது வயதில் விமான அனுமதிபத்திரம் கிடைக்கப் பெற்றார். கின்னஸ் சாதனைப் புத்தகத்தில் இவரது பெயர் பதியப்பட்டுள்ளது. பல்வேறு சர்வதேச மன்றங்கள் கலந்துக் கொண்ட தொழினுட்ப வல்லுனர்களின் மாநாட்டில் (டெக்-எட் டெவலப்பர்ஸ் கான்பரஸ்) பாகிஸ்தானை பிரதிநிதித்துவப்படுத்தி கலந்து கொண்டார். 2005 இல் பிரய்ட் ஒப் பெர்பாமன்ஸ் ஜனாதிபதி விருதை பெற்றுக் கொண்டார். லாகூரில் அமைந்துள்ள சயன்ஸ் பார்க் பின் நாளில் இவரது பெயரால் அர்பா சொப்ட்வேர் டெக்னாலஜி பார்க் என்ற பெயர் பெற்றது. ஐக்கிய அமெரிக்காவில் அமைந்துள்ள மைக்ரோசொப்ட் தலைமையகத்துக்கு அதன் நிறுவனரான பில்கேட்ஸ்சினால் இவர் அழைக்கப்பட்டார். 2012 ஜனவரியில் தனது 16வது வயதில் மாரடைப்பால் மரணமானார்.

அர்பா பைசலாபாத், பஞ்சாப் பாகிஸ்தானில் பிறந்தார். இவர் பஞ்சாபி தத் குடும்ப வழி வந்தவர். 

அர்பா அமெரிக்கா சென்று பாகிஸ்தான் திரும்பிய பின் பல நேர்காணல்களை வழங்கினார். பல்வேறு சர்வதேச மாநாடுகள் மற்றும் உச்சி மாநாடுகளில் கலந்து கொண்டார். பாகிஸ்தான் ஜனாதிபதி மற்றும் பிரதமரிடம் இருந்து விருதுகளை பெற்றுக் கொண்டார். பாகிஸ்தானின் பிரய்ட் ஒப் பார்போமன்ஸ் விருதை பெற்ற இளவயதினர் இவராவார். 2006 ஆம் ஆண்டு மைக்ரோசொப்ட் நிறுவனத்தால் பார்சிலோனாவில் நடைப்பெற்ற மாநாட்டில் உரையாற்றினார் என்பது குறிப்பிடத்தக்கது. 

அர்பா பல்வேறு சர்வதேச மன்றங்களில் பாகிஸ்தானை பிரதிநிதித்துவப்படுத்தியிருக்கின்றார். துபாயில் இரண்டு வாரகாலம் நடைப்பெற்ற பாகிஸ்தான் தகவல் தொழினுட்ப வல்லுனர்களின் மன்றத்திற்கு அழைக்கப்பட்டார். பாகிஸ்தான் தூதர் உட்பட பல பிரமுகர்கள் கலந்து கொண்டனர். அப்பயணத்தின் போது அர்பாவிற்கு பல்வேறு விருதுகளும் மடிகணனி உட்பட பல பரிசுகளும் வழங்கப்பட்டன. 2006 ஆமர ஆண்டு பார்சிலோனாவில் நடைப்பெற்ற டெக்-எட் வல்லுனர்களின் மாநாட்டில் கலந்து கொள்ள மைக்ரோசொப்ட் நிறுவனத்தினால் அர்பாவிற்கு அழைப்பு விடுவிக்கப்பட்டது. இம் மாநாட்டில் 5000 பேர் கலந்து கொண்டனர். அவர்களில் இவர் மட்டுமே பாகிஸ்தானியர்.


அர்பா 2011 ஆம் ஆண்டில் தனது 16வது வயதில் லாகூர் கிராமர் பாடசாலை பாரகன் வளாகத்தில் உயர் தரத்தில் இரண்டாம் ஆண்டில் படித்துக் கொண்டிருந்தார். 

22 திசம்பர் 2011 இல் வலிப்புத் தாக்கத்தை தொடர்ந்து ஏற்பட்ட மாரடைப்பால் பாதிக்கப்பட்டார். இதனால் இவரது மூளை பாதிப்புக்குள்ளானது. லாகூரின் கம்பய்ன்ட் மிலிட்டரி வைத்தியசாலையில் கவலைக்கிடமான நிலையில் அனுமதிக்கப்பட்டார்.

9 ஜனவரி 2012 இல் மைக்ரோசொப்ட் நிறுவனத்தின் தலைவர் பில்கேட்ஸ் அர்பாவின் பெற்றோர்களையும் வைத்தியர்களையும் தொடர்பு கொண்டார். சர்வதேச மருத்திவர்களின் சிறப்பு குழுவொன்று உள்ளூர் மருத்துவர்களுடன் தொலை தொடர்பில் இருந்து நோயறிதல் மற்றும் சிகிச்சையில் உதவினர். உள்ளூர் மருத்துவர்கள் அர்பாவின் சிக்கலான உடல் நிலை காரணமாக வேறு மருத்துவமனைக்கு மாற்றும் விருப்பத்தை நிராகரித்தனர். பில்கேட்ஸ் அர்பாவின் சிகிச்சையின் செலவை ஏற்றுக் கொள்வதாக கூறினார். 

13 ஜனவரி 2012 இல் அர்காவின் உடல்நிலையில் சிறிது முன்னேற்றம் தென்பட்டது. 

14 ஜனவரி 2012 இல் அவரது 16வது வயதில் மரணமானார். மறுநாள் அவரது இறுதிச்சடங்கு நடைப்பெற்றது. பஞ்சாப் முதலமைச்சர் சஹ்பாஸ் சரீப் இறுதிச்சடங்கில் கலந்து கொண்டார். சாக் இல. 4ஜேபி ராம் திவாலி பைசலாபாத்தில் அடக்கம் செய்யப்பட்டார். 

லாகூரில் அமைந்துள்ள அர்பா டெக்னாலஜி பார்க் பாகிஸ்தானின் மிகப் பெரிய தொழினுட்ப தொலைத்தொடர்பு நிறுவனமாகும். சர்வதேச தரம், வசதிகளைக் கொண்டது. லாகூர் டெக்னாலஜி பார்க் என்ற பெயரில் கட்டப்பட்ட இந் நிறுவனம் 15 ஜனவரி 2012 இல் அர்பாவின் ஞாபகார்த்தமாக அவரது சாதனைகளை நினைவு கூறும் முகமாக அர்பா டெக்னாலஜி பார்க் ஆக பெயர் மாற்றம் செய்யப்படுவதாக பஞ்சாப் முதலமைச்சர் சஹபாஸ் சரீப் அறிவித்தார்.



</doc>
<doc id="433892" url="https://ta.wikipedia.org/wiki?curid=433892" title="லாசுக்கர் எதிர் பௌவர்">
லாசுக்கர் எதிர் பௌவர்

லாசுக்கர் எதிர் பௌவர் ("Lasker versus Bauer") இடையிலான போட்டி 1889 ஆம் ஆண்டு ஆம்சுடர்டாமில் நடைபெற்றது. மிகவும் பிரபலமான ஆட்டங்களில் ஒன்றான இந்தப் போட்டியில் எதிரியின் ராசாவைச் சுற்றியுள்ள சிப்பாய் அரணை உடைக்க லாசுக்கர் தன்னுடைய இரண்டு மந்திரிகளையும் தியாகம் செய்து, ஆட்டத்தின் இறுதியில் போட்டியில் வெற்றி பெறுகிறார் . 
இதேபோன்ற தியாக உத்தி அதன் பின்னர் பல போட்டி ஆட்டங்களில் எதிரொலித்தது. குறிப்பாக 1914 இல் செயிண்ட் பீட்டர்சுபெர்க்கில் நிம்சோவிட்ச்சு எதிர் தார்ரசு இடையிலான ஆட்டம், 1982 இல் லுசெர்னில் நடைபெற்ற மைல்சு எதிர் பிரௌனே ஆட்டம் மற்றும் 2003 இல் நடைபெற்ற போல்கார் எதிர் கார்போவ் ஆட்டம் போன்றவை சில உதாரணங்களாகும். 

பௌவருக்கு எதிரான இப்போட்டி லாசுக்கரின் சதுரங்க வாழ்க்கையின் தொடக்க காலத்தில் நிகழ்ந்தது. 1889 ஆம் ஆண்டு நடைபெற்ற ஆம்சுடெர்டாம் சதுரங்கப் போட்டியின் முதல் சுற்றில் இந்த ஆட்டம் நடைபெற்றது. அப்போட்டியில் லாசுக்கர் மிகச் சிறப்பாக 6/8 என்ற புள்ளிகளை வென்று இரண்டாவது இடத்தைப் பிடித்தார். முதலிடத்தைப் பிடித்த அமோசு பார்னைவிட இது ஒரு புள்ளி குறைவாகும். அக்காலத்தில் மிகச் சிறந்த சதுரங்க வீர்ர்க்களாகக் கருதப்பட்ட யேம்சு மேசன், இசிதோர் கன்சுபெர்க் ஆகியோரைக்காட்டிலும் இது அதிகமான புள்ளிகள் ஆகும். இவரிடம் தோற்ற பௌவர் போட்டியின் இறுதியில் 3.5/8 புள்ளிகள் மட்டுமே எடுத்தார்.
இக்குறிப்பிட்ட வகை தியாகம் செய்யும் உத்தி முன்னதாக 1884 இல் பர்ன் எதிர் ஓவென் ஆட்டத்திலும் நிகழ்ந்தது . ஆனால் ஓவென் அத்தியாக உத்தியை சரியாகக் கையாளததால் தோல்வியடைய நேரிட்டது. இருந்தபோதிலும் லாசுக்கருக்கு இவ்வுத்தி ஒரு உத்வேகத்தைக் கொடுத்தது. 

வெள்ளை:இமானுவல் லாசுக்கர்</br>
கருப்பு: யோகான் பௌவர்</br>
திறப்பு: பறவையின் சதுரங்கத் திறப்பு இசிஓ ஏ03</br>

1. f4 d5 2. e3 Nf6 3. b3 e6 4. Bb2 Be7 5. Bd3 b6 6. Nc3 Bb7 7. Nf3 Nbd7 8. 0-0 0-0 9. Ne2 c5 10. Ng3 Qc7 11. Ne5 Nxe5 12. Bxe5 Qc6 13.Qe2 a6?? 14. Nh5 Nxh5 (படம்)
13...a6 என்று கருப்பு நகர்த்தியது மிகப்பெரிய தவறு ஆகும். 13...g6 என்று விளையாடியிருந்தால் கருப்புக்கு சமநிலை ஆட்டம் அமைந்திருக்கும். பதிலாக இத்தவறான நகர்வு விளையாடப்பட்ட்தால் லாசுக்கருக்கு இந்த இரண்டு மந்திரி தியாக உத்தி தோன்றியது, இதனால் வெற்றி லாசுக்கரின் கைகளுக்கு எட்டும் வாய்ப்பு உருவாகிறது.</br> 
15. Bxh7+ Kxh7 16. Qxh5+ Kg8 17. Bxg7 Kxg7
இரண்டாவது தியாகத்தை ஏற்றுக்கொள்ள மறுத்தாலும் கருப்புக்கு எந்த உபயோகமும் இல்லை. 

ஒருவேளை தியாகத்தை ஏற்றுக் கொள்ளாமல் கருப்பு 17...f5 என்று நகர்த்தினால் வெள்ளை 18.Be5 Rf6 19.Rf3 பின்னர் Rg3 என வெற்றியை நோக்கி நகரும். 

17...f6 என்று கருப்பு நகர்த்தினாலும் வெள்ளை அடுத்ததாக 18.Bh6 என்று நகர்த்தி வெற்றிக்கு மிக மிக நெருக்கத்தில் இருக்கும்.</br>
18. Qg4+ Kh7 19. Rf3

ராசாவைக் காப்பாற்ற கருப்பு ராணியை இழந்தே ஆகவேண்டும். </br>
19... e5 20. Rh3+ Qh6 21. Rxh6+ Kxh6 22. Qd7

வெள்ளையின் இந்த நகர்வு கருப்பு மந்திரிகள் இரண்டையும் ஒரே நேரத்தில் தாக்கும் இரட்டை தாக்குதல் ஆகும். ராணியை இழந்தாலும் கருப்பிடம் போதுமான அளவுக்கு காய்கள் இருக்கின்றன. ஆனால் லாசுக்கர் தனக்கு கிடைத்த வாய்ப்பை பயன்படுத்திக் கொண்டு வெற்றியை நோக்கி பயணிக்கிறார்.</br>
22... Bf6 23. Qxb7 Kg7 24. Rf1 Rab8 25. Qd7 Rfd8 26. Qg4+ Kf8 27. fxe5 Bg7 28. e6 Rb7 29. Qg6 f6 30. Rxf6+ Bxf6 31. Qxf6+ Ke8 32. Qh8+ Ke7 33. Qg7+ Kxe6 34. Qxb7 Rd6 35. Qxa6 d4 36. exd4 cxd4 37. h4 d3 38. Qxd3 1–0 

கருப்பு தோல்வியை ஒப்புக் கொண்டு ஆட்ட்த்தை கைவிடுகிறார். 

 .


</doc>
<doc id="433894" url="https://ta.wikipedia.org/wiki?curid=433894" title="சன்னதி">
சன்னதி

சன்னதி (Sannati or Sannathi) இந்தியாவின் கர்நாடகா மாநிலத்தில், குல்பர்கா மாவட்டத்தில், சித்தபூர் வருவாய் வட்டத்தில், பீமா ஆற்றின் கரையில் அமைந்த கிராமம் ஆகும்.

இந்தியத் தொல்லியல் ஆய்வகம், இக்கிராமத்தில் 1986-இல் மேற்கொண்ட அகழாய்வில் கண்டெடுத்த, பிராகிருதம் மற்றும் பிராமி எழுத்துக்களில் எழுதப்பட்ட அசோகரின் பெயர் பொறித்த கல்வெட்டுகளால் இக்கிராமம் புகழ்பெற்றது. மேலும் அசோகர் மற்றும் அவரது மனைவிமார்களுடன் கூடிய சுண்ணாம்புக் கல் சிற்பம் இங்கு கிடைத்துள்ளது. 





</doc>
<doc id="433896" url="https://ta.wikipedia.org/wiki?curid=433896" title="இபோலா தீநுண்மம்">
இபோலா தீநுண்மம்

இபோலா தீநுண்மம் ("Ebola virus", (; EBOV) என்பது தீநுண்ம பேரினங்களில் ஒன்றான "இபோலாவைரசினுள்" கண்டறியப்பட்ட ஆறு தீநுண்மங்களுள் ஒன்றாகும். அவற்றுள் இபோலா தீநுண்மம் உட்பட நான்கு தீநுண்மங்கள் மனிதன் மற்றும் ஏனைய பாலூட்டிகளின் உயிருக்கு பேராபத்து விளைவிக்கக் கூடிய தீநுண்மக் குருதிப்போக்குக் காய்ச்சலை ஏற்படுத்தக்கூடியன. அக்காய்ச்சல் இபோலா தீநுண்ம நோய் என அழைக்கப்படுகிறது. இபோலா தீநுண்மம் அதிகளவிலான மனித உயிரிழப்பை ஏற்படுத்தியதோடு, 2014ம் ஆண்டு மேற்கு ஆபிரிக்காவில் எபோலா நோய்ப் பரவலிற்கும் காரணமாக இருந்தது. 2013-2015 கால கட்டத்தில் ஏற்பட்ட இந்நோய்ப்பரவலினால் 11,310 பேர் உயிரிழந்தனர்.

தொடக்கத்தில் இத்தீநுண்மத்திற்கும் இதன் பேரினத்திற்கும் "சையர்" என பெயரிடப்பட்டது. சையர் என்பது காங்கோ மக்கள் குடியரசின் முந்தைய பெயர் ஆகும். இவ்விடத்திலேயே இபோலா தீநுண்மம் முதலில் இணங்காணப்பட்டது. மார்பர்க் தீநுண்மத்தின் புதிய உறுப்பினர் என்றே இத்தீநுண்மம் ஆரம்பத்தில் சந்தேகிக்கப்பட்டது. எனினும் குழப்பங்களைத் தவிர்க்க 2010ம் ஆண்டில் இத்தீநுண்மத்திற்கு <nowiki>"இபோலா தீநுண்மம்" என பெயர் மாற்றப்பட்டது. தீநுண்ம வகைப்படுத்தலின் படி இபோலா தீநுண்மம் மொனோனிகேவைரலஸ் வரிசையில் பிலோவிரிடே குடும்பத்தில் இபோலாவைரஸ் பேரினத்தில் உள்ளடங்கும் சையர் இபோலாவைரஸ் இனத்தின் தனித்த உறுப்பினராக வகைப்படுத்தப்பட்டுள்ளது. இத்தீநுண்ம பரவலுக்கு பழ வௌவால்கள் இயற்கை காரணியாக அமைகின்றன என்று பரவலாகக் கருதப்படுகிறது. இத்தீநுண்மம் மனிதரிலிருந்து மனிதருக்கும், விலங்குகளிலிருந்து மனிதருக்கும் உடல் திரவம் ஊடாக பரவுகிறது.

ஏறத்தாழ 19000 நியூக்ளியோட்டைட் நீளம் கொண்ட தனித்த இழையுடைய இரைபோ கருவமிலமே(ஆர்.என்.ஏ) இபோலா தீநுண்மத்தின் மரபணுத்தொகை ஆகும். இம்மரபணுத்தொகை ஏழு புரத கட்டமைப்பைக் கொண்டது. அவை பின்வருமாறு: நியூக்ளியோபுரோட்டீன் (NP), VP35, VP40, GP, VP30, VP24, L.

இபோலா தீநுண்மத்தின் அதீத இறப்பு வீதத்தைக் (83-90%)<ref name="Elsevier/Academic Press"></ref> காரணம் காட்டி உலக சுகாதார அமைப்பு இத்தீநுண்மத்திற்கு அபாயகர நோய்களை ஏற்படுத்தும் காரணிகள் குழுவில் நான்காம் தர நிலையை வழங்கியுள்ளது. மேலும் ஐக்கிய அமெரிக்க தேசிய ஒவ்வாமை மற்றும் தொற்றுநோய்கள் கழகம் இத்தீநுண்மத்தை ஒரு உயிரியல் ஆயுதமாகவும் வகைப்படுத்தியுள்ளது.

முழுமையானதொரு இபோலா தீநுண்மம் நீண்ட உருளை அல்லது குழாய் வடிவத்திலிருக்கும். இதன் மேற்பரப்பில் கிளைக்கோப்புரதத்திலாலான முட்கள் பரவி காணப்படும். தீநுண்ம உறையால் மூடிய இத்தீநுண்மத்தினுள் எதிர் ஆர்.என்.ஏ மற்றும் சில புரதங்கள் உள்ளடங்கியிருக்கும். பொதுவாக இவ்வுருளை வடிவத்தின் விட்டம் 80 நானோ மீட்டர்களாகவும், நீளம் 800-1000 நானோ மீட்டர்களாகவும் இருக்கும். புரதத்தாலான முட்கள் 7-10 நானோ மீட்டர் உயரம் கொண்டதாகவிருக்கும். முழுமையான இபோலா தீநுண்மத்தின் மேற்பரப்பிலிருக்கும் முட்கள் மனித அல்லது விலங்கு கலத்தினுள் சென்று கலத்திலிருந்து தீநுண்ம உறையை உருவாக்கி தீநுண்மத்தை மூடுகிறது. தீநுண்ம உறைக்கும் தீநுண்ம கருவோட்டிற்குமிடையில் VP40, VP24 ஆகிய தீநுண்ம புரதங்கள் அமைந்துள்ளன. இத்தீநுண்ம அமைப்பின் மையத்தில் சில புரதங்களினாலான கருவோடு அமைந்துள்ளது. இதனுள் திருகுசுழல் வடிவிலான ஆர்.என்.ஏ உடன் NP, VP35, VP30, L ஆகிய புரதங்கள் பிணைந்துள்ளன. திருகுசுழல் ஆர்.என்.ஏ வின் விட்டம் 80 நானோமீட்டர்கள் ஆகும்.

பொதுவாக உருளை வடிவத்தில் இத்தீநுண்மம் இருந்தாலும் இதன் தோற்றம் பல்வேறு வகையான வடிவங்களில் காணக் கிடைக்கின்றன. எளிமையான உருளை வடிவத்தை விட கிளை, எண் ஒன்பது, வளையம் போன்ற வடிவத்திலேயே அதிகம் அவதானிக்கப்படுகிறது.

அனைத்து இபோலா தீநுண்மமும் 18,959 முதல் 18,961 நியூக்ளியோட்டைட்டுகள் அளவு நீளமுடைய தனி இழை ஆர்.என்.ஏ மூலக்கூறைக் கொண்டிருக்கும். இத்தீநுண்மத்தின் மரபணுத்தொகை எட்டு புரத கட்டமைப்புகளை குறிமுறைப்படுத்தும். அவற்றில் ஏழு தீநுண்ம கட்டமைப்பினுள் உள்ளதும் மீதமுள்ள புரதம் மனித விலங்கு கலத்திலிருந்து எடுக்கப்பட்டதுமாகும். இபோலா தீநுண்மத்தின் மரபணு வரிசை பின்வருமாறு இருக்கும்: 3′ – தலை – புரதம் NP – புரதம் VP35 – புரதம் VP40 – புரதம் GP/sGP – புரதம் VP30 – புரதம் VP24 – புரதம் L – வால் – 5'. இதன் தலை மற்றும் வால்பகுதியில் தீநுண்ம படியெடுப்பு, புதிய தீநுண்மத்திற்கு தேவையான மரபணுவைக் கட்டுப்படுத்தல் ஆகியவற்றுக்கான சமிக்ஞைகள் அடங்கியிருக்கும். 



</doc>
<doc id="433898" url="https://ta.wikipedia.org/wiki?curid=433898" title="ஜோன்னவாடா">
ஜோன்னவாடா

ஜோன்னவாடா கிராமம் ஆந்திர மாநிலத்தின் நெல்லூர் மாவட்டத்தில் உள்ள புச்சிரெட்டிபாலம் வட்டத்தில் அமைந்துள்ளது. இது வடபெண்ணை ஆற்றின் கரையில் அமைந்ததுள்ள கிராமமாகும்.

இவ்வூரில் அருள்மிகு மல்லிகார்ஜுனா மற்றும் அருள்மிகு காமாட்சி அம்மன் திருக்கோவில் உள்ளது. காமாட்சி அம்மன் சக்தி தேவியின் அவதாரமாகக் கருதப்படுகிறது.


</doc>
<doc id="433900" url="https://ta.wikipedia.org/wiki?curid=433900" title="வோல்கார்டு-எர்த்மான் வளையமாக்கல்">
வோல்கார்டு-எர்த்மான் வளையமாக்கல்

வோல்கார்டு-எர்த்மான் வளையமாக்கல் ("Volhard–Erdmann cyclization") என்பது ஆல்க்கைல் மற்றும் அரைல் தயோபீன்களை தயாரிக்கும் கரிம வேதியியல் தொகுப்பு வினையாகும். இவ்வினையில் டைசோடியம் சக்சினேட்டு அல்லது γ-ஆக்சோ அமிலம், 1,4-டைகீட்டோன்கள், குளோரோ அசிட்டைல்-பதிலிடப்பட்ட எசுத்தர்கள் போன்ற மற்ற 1,4-இரு வேதி வினைக்குழு சேர்மங்களுடன் பாசுபரசு எப்டாசல்பைடு சேர்த்து வினைப்படுத்தப்படுகிறது. யாகோபு வோல்கார்டு மற்றும் ஊகோ எர்த்மான் ஆகியோர் கண்டுபிடித்த காரணத்தால் வினை வோல்கார்டு-எர்த்மான் வளையமாக்கல் வினை என்ற பெயரால் அழைக்கப்படுகிறது . 
இட்டகோனிக் அமிலத்தில் தொடங்கி 3-மெத்தில்தயோபீன் தயாரிப்பது இவ்வினைக்கு ஓர் உதாரணமாகும்:


</doc>
<doc id="433904" url="https://ta.wikipedia.org/wiki?curid=433904" title="கீதா பாலி">
கீதா பாலி

கீதா பாலி (Geeta Bali) (1930 ‒ 21 ஜனவரி 1965) பாலிவுட்டின் பிரபலமான திரைப்பட நடிகை ஆவார். பாலிவுட் நட்சத்திரங்களில் மிக தன்னிச்சையான மற்றும் வெளிப்படையான நடிப்புக்காக அவர் பாராட்டப்பட்டார்.

கீதா பாலி இந்தியா பிரிவதற்கு முன்பிருந்த பஞ்சாபில் உள்ள பாக்கித்தான் நகரில் சர்கோதா என்ற இடத்தில் ஹரிகிர்டன் கௌர் என்ற பெயருடன் 1930 இல் பிறந்தார். திரைப்படங்களில் நுழைந்து வெற்றி பெற்ற பிறகு இவரது குடும்பம் மும்பை சென்றது.

கீதா பாலி குழந்தை 12 வயதில், 'தி காப்லெர்' என்ற படத்தில் குழந்தை நட்சத்திரமான தனது திரைப்பட வாழ்க்கையைத் தொடங்கினார். 'பத்னாமி' (1946) திரைப்படத்தில் கதாநாயகியாக அறிமுகமானார்.
கீதா பாலி 1950 களில் நட்சத்திரமாக ஆனார். ராஜ் கபூருடன் "பாவ்ரேநாய்ன்" (1950) மற்றும் பிரித்விராஜ் கபூர் ஆகியோருடன் "ஆனந்த மடம்" போன்ற படங்களில் தோன்ற ஆரம்பித்தார். கபூர் குடும்பத்தில் திருமணம் செய்துகொண்ட பிறகு மற்ற நடிகைகளைப் போலல்லாது, பாலி அவரது மரணத்திற்கு முன்னர் வரை நடித்துக்கொண்டிருந்தார். அவரது கடைசி படம் "ஜப் சீ தும்கோ தேகா ஹாய்" 1963 ஆம் ஆண்டில் வெளிவந்தது. தனது 10 வருட திரை வாழ்க்கையில் 70 க்கும் மேற்பட்ட திரைப்படங்களை அவர் நடித்துள்ளார். சுரிந்தர் கபூர் தயாரிப்பாளராக பாலி உதவினார்.

1947 க்கு முன்னர் இவரது குடும்பம் அமிருதசரசுவில் வாழ்ந்தது. இவருடைய தந்தை கர்தார் சிங் ஒரு தத்துவவாதியாக அறியப்பட்டார். அவர் ஒரு சீக்கிய அறிஞர் மற்றும் சீக்கிய கீர்த்தனைகளை பாடுபவர். இவரது தாய்வழி தாத்தா, தாகத் சிங் (1870-1937), "சீக்கிய கன்யா மஹாவித்யாலே" என்ற பெண்கள் பள்ளியை ஃபெரோஸ்பூரில் 1904 இல் நிறுவினார். அவரது மூத்த சகோதரன் திக்விஜய் சிங் பாலி ஒரு திரைப்பட இயக்குனர் ஆவார். அவர் 1952 ஆம் ஆண்டில் அசோக் குமார் நடித்த "ராக் ரங்" என்ற திரைப்படத் பாரம்பரிய இசை மற்றும் நடனம், குதிரை சவாரி மற்றும் ஃபென்சிங் ஆகியவற்றைக் கற்றுக் கொள்வதை ஊக்குவித்தனர். அடிப்படைவாத சீக்கியர்கள் இவர் திரைப்படங்களில் நடிப்பதை விரும்பாததால் இவர்களின் குடும்பத்தை தங்கள் சமூகத்திலிருந்து புறக்கணித்தனர். (ஆதாரம்: அமர் பார்தி அம்ரிதா ப்ரிதம், டிசம்பர் 1982 'நாகமணி' பேட்டி)

1955 ஆகஸ்ட் 23 அன்று கீதா "காபி ஹவுஸ்" படத்தில் தன்னுடன் நடித்த சம்மி கபூரை மணந்தார். இவர்களுக்கு ஆதித்யா ராஜ் கபூர் என்ற மகனும் , காஞ்சனா என்ற மகளும் உண்டு. ராஜீந்திர் சிங் பேடி. இயக்கத்தில் வெளிவந்த பஞ்சாபி திரைப்படமான "எய்க் சதர் மெய்லி சி" என்ற புதினத்தை தழுவி எடுக்கப்பட்ட "ரனோ" என்ற படத்தில் நடித்துவரும் போது 21 ஜனவரி 1965, பெரியம்மை நோயினால் காலமானார். திரைப்படத்தை தயாரித்து இயக்கியுள்ள பேடி, பாலி அந்த திட்டத்தை கைவிட்டார். 'எகத் சாடர் மெய்லி ஸி', என்ற திரைப்படத்தை அவரது இறுதி நெருப்பில் எரித்து விட்டதாக பின்னர் எழுதினார். 

பரத் பூஷன் பாலாவுடன் - "சுக ராத்"(1948) </br>
மதுபாலாவுடன் "துலாரி" (1949) </br>
சுரையா, ரெஹ்மான் , பிரான் உடன் "படி பெஹன்" (1949) </br>
ராஜ் கபூருடன், "பாவ்ரே நெயின் "(1950) </br>
தேவ் ஆனந்துடன் "பாஸி" (1951) </br>
ஷேக் முக்தருடன் "காயல்" (1951) </br>
"அல்பெலா" (1951) </br>
பகவான் தாதாவுடன் "ஜமீலா" (1953) </br>
தேவ் ஆனந்துடன் "ஜால்" (1952) </br>
குருதத்துடன், "பாஸ்" (1953) </br>
அஜித் கானுடன் "பராதாரி" (1955) </br>
"ஜெயிலர்" (1958) </br>
"மிஸ்டர் இந்தியா" (1961), </br>
தேவ் ஆனந்துடன் "கஸ்தி" (1954)

"வாச்சன்" '(1955) படத்திற்கான சிறந்த நடிகைக்கான பிலிம்பேர் விருதுக்கு பரிந்துரைக்கப்பட்டர் மற்றும்' 'கவி' '(1955) திரைப்படத்திற்காக சிறந்த துணை நடிகை விருது பெற்றார். ஆனந்த மடம் அவரது மறக்க முடியாத திரைப்படங்களில் ஒன்று


</doc>
<doc id="433907" url="https://ta.wikipedia.org/wiki?curid=433907" title="அரங்கநாதசுவாமி ஆலயம், நெல்லூர்">
அரங்கநாதசுவாமி ஆலயம், நெல்லூர்

அருள்மிகு அரங்கநாதசுவாமி ஆலயம் (ஸ்ரீதல்பகிரி ஸ்ரீரங்கநாதர் கோவில்) நெல்லூர் மாநகரில் வடபெண்ணை ஆற்றின் கரையில் அமைந்துள்ளது. நெல்லூர் மாநகரின் மிகவும் பழமைவாய்ந்த வைணவ ஆலயமான இது 12 ஆம் நூற்றாண்டில் கட்டப்பட்டது. ஆலய கோபுரம் 70 அடி உயரம் கொண்டது. கோபுரத்தின் உச்சியில் 10 அடியில் தங்கத்திலான கலசம் அமைக்கப்பட்டுள்ளது. இத்தனை காற்று கோபுரம் (தெலுங்கு:గాలిగోపురం-காலிகோபுரம்) என உள்ளூர் மக்கள் அழைப்பர். பங்குனி-சித்திரை தமிழ் மாதங்களில் திருவிழா கொண்டாடப்படுகிறது.

அருள்மிகு அரங்கநாதசுவாமி ஆலயம்,
</br>ரங்கநாதர்ப்பேட்டை,
</br>நெல்லூர்,
</br>நெல்லூர் மாவட்டம்,
</br>ஆந்திர மாநிலம்.
</br>அஞ்சல்:524001
</br>தொலைபேசி: 08612331156


</doc>
<doc id="433910" url="https://ta.wikipedia.org/wiki?curid=433910" title="சிறுநீர்க் கழிப்பு">
சிறுநீர்க் கழிப்பு

சிறுநீர்க் கழிப்பு (Urination) என்பது சிறுநீர்ப்பை யிலிருந்து சிறுநீர் வடிகுழாய் மூலம் சிறுநீர் வெளியேறுவதைக் குறிக்கும். இது சிறுநீர்த்தொகுதியின் கழிவு வெளியேற்ற முறை ஆகும். இது மருத்துவ முறையில் சிறுநீர்கழிப்பு, வெளியேற்றம், அல்லது சில நேரங்களில் அரிதாகக் கழிப்பு எனப்படுகிறது, மேலும் பேச்சு வழக்கில் இது ஒன்றுக்குப் போதல், பெய்தல், மூத்திரம் கழித்தல் எனப் பல்வேறு பெயர்களால் அறியப்படுகிறது. 

ஆரோக்கியமான மனிதர்கள் மற்றும் பல விலங்குகளுக்கு சிறுநீர்க் கழித்தல் என்பது தன்னார்வக் கட்டுப்பாட்டின் கீழ் உள்ளது. மழலைகள் சில வயது முதிர்ந்தோர், நரம்பியல் ரீதியாகப் பாதிப்பு உள்ளவர்கள் ஆகியோருக்கு சிறுநீர்க்கழித்தல் என்பது ஒரு அனிச்சைச் செயலாக நடைபெறும். வயது முதிர்ந்த மனிதர்கள் நாளொன்றுக்கு ஏழு தடவை சிறுநீர் கழிப்பது வழக்கமானதாகும். 

சில விலங்குகளில், கூடுதலாகக் கழிவுப்பொருட்களை வெளியேற்றுவது அல்லது சிறுநீர் கழித்தல் என்பது அதன் எல்லைகளைத் தீர்மானிப்பதாக இருக்கலாம். அல்லது கீழ்ப்படிதலை வெளிப்படுத்தலாம். அல்லது தனது இணைக்காகவும் இருக்கலாம். உடலியல் ரீதியாக, சிறுநீர்க் கழித்தல் மைய நரம்பு மண்டலம், தன்னியக்க நரம்பு மண்டலம், உடற்காப்பு நரம்பு மண்டலம் ஆகியவற்றினிடையே உள்ள ஒருங்கிணைப்பால் நிகழ்கிறது. பான்டின் சிறுநீர் மையம், பெரிக்யூக்யூக்டல் சாம்பல் மற்றும் பெருமூளைப் புறணி ஆகியவை உள்ளிட்ட மூளை மையங்கள் சிறுநீர்க்கழித்தலைக் கட்டுப்படுத்துகின்றன. நஞ்சுக்கொடிசார் பாலூட்டிகளில் சிறுநீரானது ஆண்குறி அல்லது யோனியில் உள்ள திறப்பு மூலம் வெளியேற்றப்படுகிறது. 

சிறுநீர் கழிப்பதில் முக்கியப் பங்கு வகிக்கும் உறுப்புகள், சிறுநீர்ப்பை மற்றும் சிறுநீர்வழி ஆகும். டெட்ரூசர் என அறியப்படுகிற மென்மையான சிறுநீர்ப்பை தசையானது லும்பார் தண்டுவட நரம்பிழைகளிலிருந்து வரும் சிம்பதெடிக் நரம்புமண்டல இழைகள் மற்றும் திருவெலும்பு முள்ளந்தண்டிலிருந்து வரும் பாரா சிம்பதெடிக் இழைகள் ஆகியற்றுடன் இணைக்கப்பட்டுள்ளது]]. இடுப்பெலும்பு நரம்புகளில் உள்ள நரம்பிழைகள் வழியே சிறுநீர்ப்பையில் சிறுநீர் உட்செல்கிறது. சிறுநீர்ப்பைக்குச் செல்லும் பாராசிம்பதடிக் நரம்பிழைகள் இந்த நரம்பின் வழியேதான் பயணிக்கிறது. இவையே சிறுநீர் வெளியேறக் காரணமான தூண்டுதலை உருவாக்குகின்றன. ஆண் அல்லது பெண்ணின் சிறுநீர்வழியானது தண்டுவடத்திலிருந்து புறப்படும் சோமாட்டிக் நரம்புகளால் சூழப்பட்டதாகும். 


</doc>
<doc id="433925" url="https://ta.wikipedia.org/wiki?curid=433925" title="நைட்ரோ சேர்மங்கள் ஒடுக்கம்">
நைட்ரோ சேர்மங்கள் ஒடுக்கம்

நைட்ரோ சேர்மங்கள் ஒடுக்கம் ("Reduction of nitro compounds") என்ற வேதி வினை பல்வேறு வேதி வினைப் பொருள்கள் மற்றும் வினை நிபந்தனைகளால் பாதிக்கப்படுகிறது. ஒடுக்கப்பட வேண்டிய முதல் வேதி வினைக்குழுக்களில் ஒன்று நைட்ரோ குழுவாகுமென வரலாறு தெரிவிக்கிறது. 

ஆல்கைல் மற்றும் அரைல் நைட்ரோ சேர்மங்களின் ஒடுக்கம் வேறு வகையில் நிகழ்கின்றன. எனவே ஒடுக்கும் வினை நிபந்தனைகளை தொடங்கும் பொருளை அடிப்படையாகக் கொண்டு அலிபாட்டிக் நைட்ரோ சேர்மங்கள், அரோமாட்டிக் நைட்ரோ சேர்மங்கள் என விரிவாக வகைப்படுத்த இயலும். இரண்டாம் நிலை வகைபாடுகள் வினைவிளை பொருள்களின் அடிப்படையில் அமைகின்றன. 

ஐதரோநைட்ரோநீக்கம் என்பது நைட்ரோ குழுவை ஐதரசனைப் பயன்படுத்தி இடப்பெயர்ச்சி செய்வதைக் குறிக்கும். இவ்விடப்பெயர்ச்சி வினை மிகவும் கடினமான ஒரு செயலாகும். ஆனால், உயர் வெப்பநிலைகளில் சிலிக்கா அரைதிண்மக் கரைசல் மேலுள்ள பிளாட்டினம் மீது வினையூக்கியைப் பயன்படுத்தி ஐதரசனேற்ற வினையை நிகழ்த்தினால் இவ்விடப்பெயர்ச்சி வினை சாத்தியமாகும் . டிரைபியூட்டைல்வெள்ளீயம் ஐதரைடுடன் ஒரு தனியுறுப்பு தொடக்கியைச் சேர்த்து தனியுறுப்பு வினையின் வழியாகவும் இவ்வினையை நிகழ்த்தலாம். அசோபிசு ஐசோபியூட்டைரோநைட்ரைல் தனியுறுப்பு தொடக்கிக்கு உரிய ஓர் உதாரணமாகும் 

பல்வேறு வினைப் பொருள்களைப் பயன்படுத்தி நைட்ரோ சேர்மங்களை அலிபாட்டிக் அமீன்களாக ஒடுக்கமடையச் செய்ய முடியும். 
α,β-நிறைவுறா நைட்ரோ சேர்மங்களை கீழ் கண்டுள்ள வழிகளில் நிறைவுற்ற அமீன்களாக ஒடுக்க முடியும். 

டைபோரேனைப் பயன்படுத்தி அலிபாட்டிக் நைட்ரோ சேர்மங்களை அலிபாட்டிக் ஐதராக்சிலமீன்களாக ஒடுக்க முடியும்.

வெள்ளீயம் குளோரைடு அல்லது குரோமியம்(II) குளோரைடு போன்ற உலோக உப்புகளைப் பயன்படுத்தி நைட்ரோ சேர்மங்களை ஆக்சைம்களாக ஒடுக்க முடியும். கட்டுப்படுத்தப்பட்ட ஐதரசனை வினையூக்க ஐதரசனேற்ற வினைக்கு உட்படுத்தியும் ஆக்சைம்களைப் பெறமுடியும் 

நைட்ரோ அரோமாட்டிக் சேர்மங்களை ஒடுக்கம் செய்தல் தொழில்முறை அளவுகளில் மேர்கொள்ளப்படுகிறது. அரைல் நைட்ரோ சேர்மங்களிலிருந்து அனிலின் தயாரிப்பதற்கு பல வழிமுறைகள் உள்ளன. 

அரைல் நைட்ரோ சேர்மங்களை அனிலின்களாக ஒடுக்க உலோக ஐதரைடுகள் பயன்படுத்தப்படுவதில்லை. ஏனெனில் அவை அசோ சேர்மங்களை உருவாக்குகின்றன. 

அரைல் நைட்ரோ சேர்மங்களிலிருந்து அரைல் ஐதராக்சிலமீன்களைப் பெறுவதற்கு பல வழிமுறைகள் உள்ளன. 

நைட்ரோ அரீன்களுடன் அதிக அளவு துத்தநாக உலோகத்தைச் சேர்த்து சூடுபடுத்தினால் ”என்” ”என்” டையரைல் ஐதரசீன் உருவாகிறது.

அரோமாட்டிக் நைட்ரோ சேர்மங்களை உலோக ஐதரைடுகளுடன் சேர்த்து சூடுபடுத்துவதால் அசோ சேர்மங்கள் உருவாகின்றன. 

அரோமாட்டிக் சேர்மங்களை கீழ்கண்டவற்றைப் பயன்படுத்தி அசோக்சி சேர்மங்களாக மாற்றலாம்.


</doc>
<doc id="433932" url="https://ta.wikipedia.org/wiki?curid=433932" title="கால்சியம் சார்பேட்டு">
கால்சியம் சார்பேட்டு

கால்சியம் சார்பேட்டு (Calcium sorbate) என்பது சார்பிக் அமிலத்தின் கால்சியம் உப்பு ஆகும். கால்சியம் சார்பேட்டு ஒரு நிறைவுறா பலபடிக் கொழுப்பு அமிலத்தின் உப்பு ஆகும். 

பொதுவாக இந்த உப்பு உணவு பதப்படுத்தியாக பயன்படுத்தப்படுகிறது; இதன் E எண் E203 ஆகும்.



</doc>
<doc id="433939" url="https://ta.wikipedia.org/wiki?curid=433939" title="குளிர் பாலைவன உயிர்க்கோள காப்பகம்">
குளிர் பாலைவன உயிர்க்கோள காப்பகம்

குளிர் பாலைவன உயிர்க்கோள காப்பகம் ( Cold Desert Biosphere Reserve) வட இந்தியாவில் உள்ள இமாச்சலப் பிரதேச மாநிலத்தின் பகுதியாக உள்ள மேற்கு இமயமலைப் பகுதிகளில் அமைந்துள்ள உயிர்க்கோள காப்பகம் ஆகும். உயிர்க்கோள காப்பகங்களானவை பல்வேறு நில மற்றும் நீர்ப்பரப்புகளில் வாழும் உயிர்களின் பாதுகாப்பினை மேம்படுத்துவதற்காக அமைக்கப்பட்ட உயிர்க்கோள சூழலியல் பாதுகாப்பகங்களாகும். இந்த உயிர்க்கோள காப்பகங்கள் பல்லுயிர் தன்மையைப் பாதுகாக்கவும் அதனால் கிடைக்கும் வளங்களை நீடித்துப் பயன்படுத்திக் கொள்ளவும் உருவாக்கப்பட்டவையாகும். உலகெங்கிலும் உள்ள 120 நாடுகளில் 669 உயிர்க்கோள காப்பகங்கள் உள்ளன. இந்தியாவின் சுற்றுச்சூழல் மற்றும் வனத்துறை அமைச்சகம் சம்பந்தப்பட்ட மாநில அரசுகளுக்கு நிலவியல் தோற்றங்களைப் பாதுகாக்கவும், உயிரியப் பன்முகத்தன்மை மற்றும் கலாச்சாரப் பெருமைகளைப் பேணவும் தேவையான நிதி உதவிகளை வழங்குகிறது.
குளிர் பாலைவனப் பகுதியானது 7770 சதுர கிலோமீட்டர்கள் (1,920,000 ஏக்கர்கள்) நிலப்பரப்பைக் கொண்டுள்ளது.

இந்த குளிர் பாலைவன உயிர்க்கோளமானது பின்வரும் பகுதிகளை உள்ளடக்கியுள்ளது:

இந்தியாவின் குளிர் பாலைவனங்கள் இமயமலைத் தொடருக்குப் பக்கத்தில் அமைந்துள்ளன. இவை இமயமலையின் மழை மறைவுப் பிரதேசத்தில் அமைந்துள்ளதால், இந்திய பருவக்காற்றுகளால் பாதிக்கப்படாமல் உள்ளன.


</doc>
<doc id="433940" url="https://ta.wikipedia.org/wiki?curid=433940" title="எக்சாநைட்ரோயீத்தேன்">
எக்சாநைட்ரோயீத்தேன்

எக்சாநைட்ரோயீத்தேன் ("Hexanitroethane") என்பது CNO அல்லது (ON)3C-C(NO) என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். திண்மப் பொருளான இச்சேர்மத்தின் உருகுநிலை 135° செல்சியசு வெப்பநிலையாகும். 
வானவேடிக்கை வெடிபொருள்களில் நைட்ரசன் மிகுந்த ஆக்சிகரணியாக எக்சாநைட்ரோயீத்தேன் பயன்படுத்தப்படுகிறது. எக்சாநைட்ரோபென்சீன் போன்ற சில உந்திகள் இதற்கு உதாரணமாகும். வாயு இயக்க சீரொளி கருவிகளுக்குரிய வாயு மூலமாகப் இச்சேர்மத்தைப் பயன்படுத்த ஆராயப்பட்டு வருகிறது.

போரானுடன் ஓர் ஆக்சிகரணியாக இச்சேர்மத்தைச் சேர்த்து ஒரு புது வெடிபொருள் தயாரிக்கவும் ஆராயப்படுகிறது .


</doc>
<doc id="433941" url="https://ta.wikipedia.org/wiki?curid=433941" title="1401">
1401

1401 (MCDI) பழைய யூலியன் நாட்காட்டியில் ஒரு சனிக்கிழமையில் ஆரம்பமான ஒரு சாதாரண ஆண்டு ஆகும்.




</doc>
<doc id="433948" url="https://ta.wikipedia.org/wiki?curid=433948" title="ஈசுவரன் கோயில் சலசங்வி">
ஈசுவரன் கோயில் சலசங்வி

ஈசுவரன் கோயில் அல்லது கமலீசுவரன் கோயில் அல்லது காலீசுவரன் கோயில் என்று அழைக்கப்படும் இக்கோயில் சலசங்வி கிராமத்தில் பிதார் மாவட்டம் , கர்நாடகம் , இந்தியாவில் அமைந்துள்ளது. கல்வெட்டுகளின்படி, சாளுக்கிய வம்சத்தின் புகழ்பெற்ற சக்கரவர்த்தி ஆறாம் விக்ரமாதித்யா ஆட்சியின்போது இந்த கோவில் கட்டப்பட்டது. 

கல்யாணி சாளுக்கிய கட்டிடக்கலை பாணியில் கோயில் அமைந்துள்ளது. இந்த கோவில் கிராம குளத்தின் அருகில் கட்டப்பட்டுள்ளது. கோயிலின் உட்புற மற்றும் வெளிப்புற சுவரில் அழகிய செதுக்கப்பட்ட பெண் சிலைகள் உள்ளன. கோயிலின் வெளிப்புறத்தில் காணப்படும் சிலைகள் சலாபஞ்சிக்கா அல்லது மந்தாகினி பாணி சிற்பங்கள் ஆகும். அவர்கள் வெவ்வேறு விதமான ஆடைகள் மற்றும் சிகையலங்காரம் கொண்டு இருக்கிறார்கள். சில நேரங்களில் தங்கள் கைகளில் மக்காச்சோளம், இசைக்கருவிகள் போன்ற பொருட்களை வைத்துள்ளனர். ஜலசங்வி கோவிலின் சிற்பங்கள் பின்வந்த ஹொய்சாள பேலூர் , ஹலேபீடு மற்றும் சோமநாதபுரம் ஆகியவற்றுக்கு எடுத்துக்காட்டாக விளங்கின. இந்த சாளுக்கிய கோயில் ஒரு நட்சத்திர வடிவ வடிவத்தில் கட்டப்பட்டுள்ளது. விநாயகரின் சிற்பமும் கோவிலில் காணப்படுகிறது. 

கோயிலில் முக்கிய அம்சமாக ஒரு பெண் எழுதுவது போல் ஒரு சிலையுள்ளது. நடனம் நிலையில் உள்ள உருவம் ஆறாம் விக்கிரமாதித்தனை பாராட்டுவது போல் எழுதுவதாக உள்ளது. கோவிலில் மூன்று அறைகள் உள்ளன. எட்டு தூண்கள் கொண்ட ஒரு நடன அறை, கர்ப்பக்கிருகம் மற்றும் நந்தி அறை. கர்ப்பக்கிருகத்தில் ஒரு லிங்கம் உள்ளது. கர்ப்பகிரகத்தின் நுழைவாயில் தூவாரபாலகர் மற்றும் யாளி வடிவமைப்புகளுடன் வடிவமைக்கப்பட்டுள்ளது. கதவு மேல் பகுதியில் ஒரு கணபதி சிலை உள்ளது. 

இந்த கோயில் பாழடைந்த நிலையில் இருந்தது. 2003 ஆம் ஆண்டில் அரசாங்கம் புதிய அடுக்குகள், தூண்கள் மற்றும் வேறு சிலைகளைச் சேர்த்து பராமரிப்பு பணிகளைச் செய்தது. . 



</doc>
<doc id="433949" url="https://ta.wikipedia.org/wiki?curid=433949" title="நகங்பம் சோனியா சானு">
நகங்பம் சோனியா சானு

நகங்பம் சோனியா சானு ("Ngangbam Soniya Chanu") என்பவர் ஓர் இந்திய பெண் பாரம் தூக்கும் விளையாட்டு வீராங்கனை ஆவார். இவர் 1980 ஆம் ஆண்டு பிப்ரவரி 15 ஆம் நாள் பிறந்தார். 2010 ஆம் ஆண்டு தில்லியில் நடைபெற்ற பொதுநலவாய விளையாட்டுப் போட்டிகளின் மகளிர் 48 கிலோ எடைப் பிரிவில் இவர் வெள்ளிப் பதக்கம் வென்றார். 
இந்தியாவின் மணிப்பூர் மாநிலம் மேற்கு இம்பால் மாவட்டம் இவரது சொந்த ஊராகும். 
இலண்டனில் நடைபெற்ற 2012 ஆம் ஆண்டு கோடைக்கால ஒலிம்பிக் போட்டிகளில் மகளிர் 48 கிலோ எடைப்பிரிவில் இவர் கலந்து கொண்டார். ஏழாவது இடம் மட்டுமே இவருக்குக் கிடைத்தது


</doc>
<doc id="433951" url="https://ta.wikipedia.org/wiki?curid=433951" title="சூரியக் கடவுள் சமாசின் சிற்பத்தூண்">
சூரியக் கடவுள் சமாசின் சிற்பத்தூண்

சூரியக் கடவுள் சமாசின் கற்பலகை (Tablet of Shamash) பண்டைய மெசொப்பொத்தேமியாவின், தற்கால தெற்கு ஈராக்கின் பண்டைய சிப்பர் நகரத்தின் தொல்லியல் களத்தை கிபி 1878 மற்றும் 1883-ஆம் ஆண்டுகளில் அகழ்வாய்வு செய்த போது பாபிலோனியர்களின் சூரியக் கடவுளான சமாசிற்கு அர்பணிக்கப்பட்ட சிற்பத்தூண் கண்டெடுக்கப்பட்டது. 

சூரியக் கடவுள் சமாஷிற்கு முன்னர் சந்திரன் மற்றும் நட்சத்திரத் தேவதைகளுடன் கூடிய இச்சிற்பம், தற்போது பிரித்தானிய அருஙகாட்சியகத்தில் காட்சிக்கு வைக்கப்பட்டுள்ளது. இக்கற்பலகையில் செமிடிக் மொழியில் குறிப்புகள் எழுதப்பட்டுள்ளது. இச்சிற்பத்தின் காலம், பாபிலோனிய மன்னர் நபு-அப்லா-இத்தினாவின் ஆட்சிக் காலம் (கிமு 888 - 855) என கணிக்கப்பட்டுள்ளது. 




</doc>
<doc id="433956" url="https://ta.wikipedia.org/wiki?curid=433956" title="ஆத்திரேலியாவில் பாக்சைட்டு சுரங்கத் தொழில்">
ஆத்திரேலியாவில் பாக்சைட்டு சுரங்கத் தொழில்

ஆத்திரேலியாவில் பாக்சைட்டு சுரங்கத் தொழில் (Bauxite mining in Australia) உலகம் முழுவதற்கும் தேவையான அலுமினியத்தின் பெரும்பகுதியை வழங்குகிறது. பாக்சைட்டு கனிமத்தை வெட்டி எடுத்தலும் அதிலிருந்து அலுமினியத்தை உருக்கிப் பிரித்தலும் இங்கு நடைபெறுகிறது. ஆத்திரேலியா பிரதானமாக இந்தியாவிற்கும் சீனாவிற்கும் பாக்சைட்டு கனிமத்தை ஏற்றுமதி செய்கிறது.




</doc>
<doc id="433959" url="https://ta.wikipedia.org/wiki?curid=433959" title="உடயாண்டள்ளி">
உடயாண்டள்ளி

உடயாண்டள்ளி (Odayandahalli) என்பது என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், கெலமல்கலம் ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இது ராயக்கோட்டை ஊராட்சிக்கு உட்பட்டது ஆகும்.
இந்த ஊரானது மாவட்டத்தின் தலைநகரான கிருஷ்ணகிரியில் இருந்து 26 கிலோமீட்டர் தொலைவிலும், கெலமங்கலத்தில் இருந்து 23 கிலோமீட்டர் தொலைவிலும், மாநிலத் தலைநகரான சென்னையில் இருந்து 293 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 1067 வீடுகள் உள்ளன. கிராமத்தின் மொத்த மக்கள் தொகையானது 4566 ஆகும். இதில் ஆண்கள் எண்ணிக்கை 2354, பெண்களின் எண்ணிக்கை 2212 என உள்ளது. ஊர்மக்களில் கல்வியறிவு கொண்டவர்கள் 2597 (56.9 %) ஆவர்.


</doc>
<doc id="433964" url="https://ta.wikipedia.org/wiki?curid=433964" title="குயின்சுலாந்து அலுமினா நிறுவனம்">
குயின்சுலாந்து அலுமினா நிறுவனம்

குயின்சுலாந்து அலுமினா நிறுவனம் ("Queensland Alumina Limited") உலகின் அலுமினா உற்பத்தி திறன் கொண்ட மிகப்பெரிய அலுமினியம் சுத்திகரிப்பு நிறுவனங்களில் ஒன்றாகும் . இந்நிறுவனம் ஆத்திரேலியாவின் குயின்சுலாந்து மாநிலத்திலுள்ள கிளாடுசுடோன் மண்டலத்தில் இருக்கும் துணை நகரமான சவுத் டிரீசில் அமைந்துள்ளது. 

இச்சுத்திகரிப்பு நிறுவனம் 1964 ஆம் ஆண்டில் திட்டமிடப்பட்டது. 1967 , ஆம் ஆண்டு முதல் செயல்பட்டு வருகிறது. ஆண்டுக்கு 3.95 மில்லியன் டன்கள் அலுமினாவை உற்பத்தி செய்யும் திறனை இந்நிறுவனம் கொண்டுள்ளது. 1981 ஆம் ஆண்டில் உற்பத்தி செய்யப்பட்ட தரவுகளின் படி ஒவ்வொரு காலாண்டிற்கும் 600,000 டன் அலுமினா இங்கு உற்பத்தி செய்யப்பட்டுள்ளது . 

அலுமினா குறைந்த அளவு கோரிக்கை உள்ள நேரங்களில் இங்கு உற்பத்தி நடவடிக்கைகள் மாற்றப்படுகின்றன . தேவை அதிகரிப்பு இருக்கும் நேரங்களில் வெளியீடு மற்றும் வேலைவாய்ப்பில் விரிவாக்கம் மேற்கோள்ளப்படுகிறது .
குயின்சுலாந்து அலுமினா நிறுவனம் காலப்போக்கில் பல்வேறு அனைத்துலக அலுமினிய உற்பத்தியாளர்களின் கூட்டமைப்பைச் சேர்ந்த உறுப்பினர்களால் இயக்கப்பட்டது. 1969 இல் கோமல்கோ கூட்டமைப்பு இந்நிறுவனத்தை இயக்கியது . 1982 இல் கோமல்கோ (30.3%), கைசர் அலுமினியம் (28.3%), அல்கான் (21.4%), மற்றும் பெச்சினேய் உகின் குல்மான் (20%) என மாறுபட்டது . 

ஏப்ரல் 2005 ஆம் ஆண்டு முதல், ரியோ டின்டோ அல்கேன் (80%) மற்றும் ரசல் (20%) ஆகிய நிறுவன்ங்கள் இயக்கி வருகின்றன . 2017 ஆம் ஆண்டு செப்டம்பர் மாத்த்தில் குயின்சுலாந்து அலுமினா நிறுவனம் 50 ஆண்டுகள் நிறைவு விழாவைக் கொண்டாடியது . 


</doc>
<doc id="433968" url="https://ta.wikipedia.org/wiki?curid=433968" title="டப்பிங் ஜானகி">
டப்பிங் ஜானகி

டப்பிங் ஜானகி என்பவர் இந்திய திரைப்பட நடிகையாவார். இவர் தென்னிந்திய திரைப்படங்கள் மற்றும் தென்னிந்திய தொலைக்காட்சி தொடர்களிலும் நடித்துள்ளார். இவர் புகழ்பெற்ற டப்பிங் கலையாளர் என்பதால் டப்பிங் என்ற அடைமொழி மொழியோடு அறியப்படுகிறார்.

இவர் ஆந்திரப் பிரதேசம் பெத்தபுரம் எனுமிடத்தில் பிறந்தவர். 9 வயதில் மேடை நாடகங்களில் நடித்துள்ளார். 

ராணுவ வீரரை திருமணம் செய்து கொண்டார். பிறகு சென்னையில் குடியேறினார். இவர்களுக்கு இரு மகன்களும், ஒரு மகளும் இருந்தனர். 

இவர் ஏ. வி. எம் தயாரித்த பூகைலாஸ் என்ற திரைப்படத்தில் நடித்த கஸ்தூரிபாய் அவர்களுக்கு டப்பிங் தந்தார். 1980 இல் வெளிவந்த சங்கராபரணம் திரைப்படத்தில் நடித்தார். 

ஜானகி நடித்த படங்களில் சில..





</doc>
<doc id="433971" url="https://ta.wikipedia.org/wiki?curid=433971" title="மனைவி ஒரு மாணிக்கம்">
மனைவி ஒரு மாணிக்கம்

"மனைவி ஒரு மாணிக்கம் ‌ என்பது 1990 இல் வெளிவந்த தமிழ் திரைப்படம் ஆகும் ‌. இத்திரைப்படம் பாம்பினை மையமாகக் கொண்ட பழிவாங்கும் திரைப்படமாக இருந்து. இதனை சோழராஜன் இயக்கியுள்ளார். என். ராமசாமி தயாரிப்பு செய்தார்.

அர்ஜுன், முகேஷ் (நடிகர்), ராதா (நடிகை), சாதனா மற்றும் எஸ். எஸ். சந்திரன் முக்கிய கதாபாத்திரங்களில் நடித்திருக்கின்றனர். சங்கர் கணேஷ் இசையமைத்துள்ளார்.


</doc>
<doc id="433978" url="https://ta.wikipedia.org/wiki?curid=433978" title="வோலர் செயல்முறை">
வோலர் செயல்முறை

வோலர் செயல்முறை ("Wöhler process") என்பது அலுமினியம் உலோகத்தை உற்பத்தி செய்யும் முதல் வழிமுறைப் பாதைகளில் ஒன்றாகும். இச்செயல்முறையில் நீரற்ற அலுமினியம் குளோரைடுடன் பொட்டாசியம் சேர்த்து குறைக்கப்படுகிறது. இதனால் அலுமினியத் தூள் உற்பத்தி செய்யப்படுகிறது 
ஆல்-எரௌல்ட்டு செயல்முறை போன்ற திறம்பட்ட மின்னாற்பகுப்பு வழிவகைகளின் வருகைக்குப் பின்னர் வூலர் செயல்முறை மற்றும் அதனுடன் தொடர்புடைய இரசாயன அடிப்படையிலான வழிகள் வழக்கொழிந்து போயின. 
1825 ஆம் ஆண்டில் ஆன்சு கிரிசுட்டியன் ஒயர்சிடெட்டு என்ற டச்சு வேதியியலாளர் ஒரு செயல்முறையின் வழியாக தூய்மையற்ற அலுமினியத்தை உருவாக்கினார். இச்செயல்முறையை 1827 ஆம் ஆண்டில் பிரடெரிக் வோலர் சீரிய முறையில் மாற்றியமைத்தார். 
புதிதாக உருவாக்கப்பட்ட அலுமினியத்துடன் 1845 ஆம் ஆண்டில் வோலர் அலுமினியத்தின் ஒப்படர்த்தியை நிறுவினார். 


</doc>
<doc id="433980" url="https://ta.wikipedia.org/wiki?curid=433980" title="தில்லுக்கு துட்டு 2">
தில்லுக்கு துட்டு 2

தில்லுக்கு துட்டு 2(Dhilluku Dhuddu 2)2019 ஆம் ஆண்டில் வெளிவந்த தமிழ் நகைச்சுவைத் திகில் திரைப்படம் ஆகும். இத்திரைப்படத்தை எழுதி இயக்கியவர் ராம்பாலா ஆவார். இத்திரைப்படத்தில் சந்தானம், ஸ்ரீதா சிவதாஸ் ஆகியோர் முன்னணி கதாபாத்திரங்களிலும் இராசேந்திரன் மற்றும் ஊர்வசி துணை கதாபாத்திரங்களிலும் நடித்துள்ளனர். இத்திரைப்படம் நேர்மறையான விமர்சனங்களைப் பெற்றுள்ளது. இத்திரைப்படத்திற்கு சபீர் பின்னணி இசை அமைத்துள்ளார். இத்திரைப்படம் 2016 ஆம் ஆண்டில் வெளியான தில்லுக்கு துட்டு திரைப்படத்தின் தொடர்ச்சியாகும். இத்திரைப்படத்தின் படப்பிடிப்பு 40 நாட்களில் நிறைவுற்றது. The film released on 7 February 2019. பார்வையாளர்களிடமிருந்து நல்ல வரவேற்பைப் பெற்றுள்ள இத்திரைப்படத்தின் இந்தி மொழிமாற்ற உரிமை கோல்ட்டைம்ஸ் நிறுவனத்தால் பெறப்பட்டுள்ளது.


இத்திரைப்படத்தின் முதல் விளம்பர சுவரொட்டி 24 அக்டோபர் 2018.இத்திரைப்படத்தின் முதல் ஆர்வத்தைத் தூண்டும் காட்சித்தொகுப்பு 29 அக்டோபர் 2018 அன்று வெளியிடப்பட்டது. இத்தகைய இரண்டாவது காட்சித்தொகுப்பு 14 சனவரி 2019 பொங்கல் திருநாளையொட்டி வெளியிடப்பட்டது. இரண்டுமே இரசிகர்களிடமிருந்து நேர்மறையா விமர்சனங்களைப் பெற்றன

இத்திரைப்படம் ஒருவரிக் கதை மற்றும் நகைச்சுவைப் பகுதி ஆகியவற்றின் சிறப்பிற்காக மிகவும் நேர்மறையான விமர்சனங்களைச் சந்தித்ததோடு வசூல் ரீதியாக வெற்றிப் படமாகவும் அமைந்துள்ளது.


</doc>
<doc id="433986" url="https://ta.wikipedia.org/wiki?curid=433986" title="சாரி (நடிகை)">
சாரி (நடிகை)

சாரி என்கிற சாதனா ஒரு இந்திய திரைப்பட மற்றும் தொலைக்காட்சி நடிகை ஆவார். இவர் 1980 கள் மற்றும் 1990 கமில் முக்கிய கதாநாயகியாக விளங்கினார். தென்னிந்திய மொழிகளான மலையாளத் திரைப்படத்துறை, தமிழ், கன்னடம், and தெலுங்கு போன்றவற்றில் பணியாற்றினார்.

இவர் ஆந்திரப் பிரதேசத்தில் விஸ்வநாதன், சரஸ்வதி தம்பதியினருக்கு பிறந்தார். இவர் கன்னட நடிகையான பின்னர். ரமா தேவி என்பவரின் பேத்தி ஆவார். 

பத்மா சுப்ரமணியம் அவர்களிடம் பரதநாட்டியம் கற்றார், வேம்படி சின்ன சத்யம் அவர்களிடம் குச்சிப்புடி கற்றார். சென்னை சரஸ்வதி வித்தியாலையா மெட்ரிகுலேஷன் மேல்நிலைப் பள்ளியில் படித்தார். 

1991 இல் இவர் குமார் எனும் தொழிலதிபரை மணந்தார். இவர்களுக்கு 1993 இல் கல்யாணி எனும் பெண் குழந்தை பிறந்தது. சாரி தற்போது தமிழ் தொலைக்காட்சி தொடரில் நடித்துவருகிறார். 





</doc>
<doc id="433996" url="https://ta.wikipedia.org/wiki?curid=433996" title="கீசா">
கீசா

கீசா (Giza) எகிப்து நாட்டின் மூன்றாவது பெரிய நகரமும், கீசா மாகாணத்தின் தலைநகரமும் ஆகும். கீசா நகரம் நைல் ஆற்றின் மேற்கு கரையில், தேசியத் தலைநகரம் கெய்ரோவிற்க்கு தென்மேற்கே 5 கிமீ தொலைவில் உள்ளது. மேலும் பண்டைய மெம்பிசு நகரத்திற்கு வடக்கே 20 கிமீ தொலைவில் உள்ளது. இந்நகரம் பெரிய பிரமிடு, பிரமிடு தொகுதிகள் மற்றும் பெரிய ஸ்பிங்ஸ்களால் புகழ் பெற்றது. 1 சூலை 2018 அன்றைய கணிப்பின் படி, மொத்த மக்கள்தொகை 
42,12,750 ஆகும். 

பண்டைய எகிப்திய இராச்சிய மன்னர்களால் கட்டப்பட்ட பெரிய வழிபாட்டுத் தலங்கள், பிரமிடுகள் மற்றும் அருங்காட்சியகங்களால் கீசா நகரம் புகழ்பெற்றது.



</doc>
<doc id="433997" url="https://ta.wikipedia.org/wiki?curid=433997" title="அலமின்">
அலமின்

அலமின் ("Hulamin") என்பது துல்லியம் மற்றும் உயர் தொழில்நுட்ப பயன்பாடுகளுக்கான உருளைப்படுத்தப்பட்ட அலுமினியம் உருளைகள் உற்பத்தியில் நிபுணத்துவம் பெற்ற பீட்டர்மாரிட்சுபர்க்கில் அமைந்துள்ள ஒரு தென் ஆப்பிரிக்க நிறுவனம் ஆகும். உலகின் மிக உயர்ந்த மீத்தூய-அலுமினிய உற்பத்தியின் ஒரு குறிப்பிடத்தக்க விகிதத்தை இந்த நிறுவனம் வழங்குகிறது. இது டெசுலா மின்சார வாகனங்கள் மற்றும் வானூர்திகள் தொடர்புடைய கம்பியில்லாத் தொடர்பக கூறுகளுக்குத் தேவையான தயாரிக்கப்பட்ட அலுமினியப் பகுதிக்கூறுகள் முதலானவற்றை வழங்கும் முக்கிய நிறுவனமாகக் கருதப்படுகிறது


</doc>
<doc id="434000" url="https://ta.wikipedia.org/wiki?curid=434000" title="கார்ட்லிசு தேதா">
கார்ட்லிசு தேதா

கார்ட்லிசு தேதா (Kartlis Deda) என்பது சியார்சிய மொழியில் ஒரு சியார்ச்சியனின் தாய் என்ற பொருள் தரும் ஒரு நினைவுச் சின்னம் ஆகும். இச்சின்னம் சியார்சியாவின் தலைநகரம் திபிலீசி நகரில் அமைந்துள்ளது.

1958 ஆம் ஆண்டில் திபிலீசி நகரம் 1500 ஆம் ஆண்டு நிறைவைக் கொண்டாடிய நேரத்தில் சோலொலாக்கி மலை உச்சியில் இந்த சிலை நிறுவப்பட்டது. பிரபல சியார்சிய சிற்பியான எல்குயா அமாசுகெலி சியார்சிய தேசிய ஆடை உடுத்திய ஒரு பெண்ணின் இருபது மீட்டர் உயர அலுமினிய உருவத்தை வடிவமைத்தார்.

இச்சிலை சியார்சிய தேசிய பண்பாட்டை அடையாளப்படுத்துகிறது. நண்பர்களாக வருபவர்களை வாழ்த்த இடது கையில் மதுக் கோப்பையும், பகைவர்களாக வருபவர்களுக்கு வலது கையில் நீண்ட வாளும் பெண்சிலையிடம் கொடுக்கப்படிருக்கிறது.


</doc>
<doc id="434006" url="https://ta.wikipedia.org/wiki?curid=434006" title="அக்தாலைட்டு">
அக்தாலைட்டு

அக்தாலைட்டு ("Akdalaite") என்பது கசகசுதான் நாட்டில் காணப்படும் ஓர் அரிய கனிமம் ஆகும். இதன் மூலக்கூற்று வாய்ப்பாடு 5Al2O3•H2O ஆகும். முன்னதாக இவ்வாய்ப்பாடு 4Al2O3•H2O. ஆக இருக்கும் என நம்பப்பட்டது. எனவே இது ஒரு செயற்கையாக உற்பத்தி செய்யக்கூடிய டோடைட்டு கட்டத்திற்கு சம்மானதாகக் கருதப்படுகிறது. படிக அமைப்பு மற்றும் நிறமாலை பற்றிய ஆய்வுகள் இக்கனிமத்தை ஓர் அலுமினிய ஆக்சைடு ஐதராக்சைடு எனக் காட்டுகின்றன. 


</doc>
<doc id="434009" url="https://ta.wikipedia.org/wiki?curid=434009" title="தளபதி தினேஷ்">
தளபதி தினேஷ்

தளபதி தினேஷ் என்பவர் தமிழ் திரைப்பட நடிகர் மற்றும் சண்டை பயிற்சியாளர் ஆவார். நான் சிகப்பு மனிதன் திரைப்படத்தில் முதன் முதலாக சண்டை பயிற்சியாளராக பணியாற்றினார். 

பீட்டர் ஹீன், ஹரி தினேஷ் போன்றோர் இவரிடம் பணியாற்றி உள்ளனர்.

தளபதி தினேஷ் பணியாற்றிய சில படங்கள். 







</doc>
<doc id="434010" url="https://ta.wikipedia.org/wiki?curid=434010" title="அசுபோலேன்">
அசுபோலேன்

அசுபோலேன் (Asbolane) என்பது ஒரு வகையான அறுகோணவமைப்புக் கனிமம் ஆகும். கால்சியம், கோபால்ட்டு, ஐதரசன், மாங்கனீசு, நிக்கல், மற்றும் ஆக்சிசன் போன்ற தனிமங்கள் கலந்துள்ளன. அறு கோணப் படிகத் திட்டத்தில் இக்கனிமம் படிகமாகிறது. அசுபோலேன் கனிமத்தின் மூலக்கூற்று வாய்பாடு Mn⁴⁺(O,OH)₂·(Co,Ni,Mg,Ca)ₓ(OH)₂ₓ·nH₂O. ஆகும்.

பண்டைய கிரேக்க மொழியில் மண்ணைப் போன்ற புகைக்கரி என்ற பொருளில் அசுபோலேன் என்று பெயரிடப்பட்டது


</doc>
<doc id="434013" url="https://ta.wikipedia.org/wiki?curid=434013" title="முத்து காளை">
முத்து காளை

முத்து காளை என்பது 1995 இல் வெளிவந்த தமிழ் திரைப்படம் ஆகும். கோகுல் கிருஷ்ணன் இயக்கியுள்ளார். கார்த்திக் மற்றும் சௌந்தர்யா ஆகியோர் முக்கிய கதாபாத்திரங்களில் நடித்திருக்கின்றனர். இளையராஜா இசையமைத்தார். 24 பிப்ரவரி 1995 இல் வெளிவந்து சராசரி கவனம் பெற்றது..


</doc>
<doc id="434020" url="https://ta.wikipedia.org/wiki?curid=434020" title="தென்சு சில்லர்">
தென்சு சில்லர்

டான்சு சில்லர் ( Tansu Çiller, துருக்கி: பிறப்பு: 24 மே 1946) ஒரு துருக்கிய கல்வியாளரும், பொருளியல் அறிஞரும், அரசியல்வாதியும் ஆவார். அவர் 1993 முதல் 1996 வரை துருக்கியின் 22 வது பிரதமராகப் பணியாற்றினார். இவர் துருக்கியின் ஒரே பெண் பிரதமர் ஆவார். உண்மைப் பாதை கட்சியின் தலைவர் என்ற முறையில், அவர் துருக்கிய துணை பிரதமராகவும் 1996 முதல் 1997 வரை துருக்கியின் வெளியுறவு அமைச்சராகவும் பணியாற்றினார் . 

பொருளியல் பேராசிரியரான, சில்லர் 1991 இல் பிரதமமந்திரி சுலைமான் டெமிரல் அமைச்சரவையில் பொருளாதாரப் பொறுப்போடு கூடிய மாநில அமைச்சராக நியமிக்கப்பட்டார். 1993 ஆம் ஆண்டில் டெமிரெல் துருக்கியின் ஜனாதிபதியாகத் தேர்ந்தெடுக்கப்பட்டபோது ,சில்லர் உண்மைப்பாதை கட்சியின் தலைவராகவும் அதே நேரம் பிரதம அமைச்சராகவும் தேர்ந்தெடுக்கப்பட்டார்.. 

அப்பொழுது துருக்கிய ஆயுதப்படைகளுக்கும் குர்திஷ் பிரிவினைவாத அமைப்பான குர்திசியத் தொழிலாளர் கட்சிக்குமிடையேயான முரண்பாடுகள் தீவிரமாக இருந்தது. சில்லர் பதவியேற்றதும் பல்வேறு சீர்திருத்தங்களை மேற்கொண்டார். தேசியப் பாதுகாப்புக்காக அவர் கோட்டைத் திட்டத்தை செயல்படுத்தினார். 

சிறப்பாக ஆயுதம் தாங்கிய இராணுவத்தைக் கொண்ட,சில்லர் அரசாங்கமானது குர்திசிய தொழிலாலர் அமைப்பை ஒரு பயங்கரவாத அமைப்பாக பதிவு செய்ய அமெரிக்காவை இணங்க வைத்தது. 

1994 உள்ளூர் தேர்தல்களில் வெற்றி பெற்ற சிறிது காலத்திற்குள், பெரிய அளவிலான திட்டங்களில் முதலீடு செய்ததும், சில்லரின் நம்பகத் தன்மையில்லாத இலக்குகளைக் கொண்ட வரவு-செலவுத் திட்டமும் துருக்கிய லிரா மற்றும் வெளிநாட்டு நாணய இருப்புக்களை கிட்டத்தட்ட சரியச் செய்துவிட்டன. அடுத்தடுத்த பொருளாதார நெருக்கடி மற்றும் சிக்கன நடவடிக்கைகளுக்கு இடையே, அவருடைய அரசாங்கம் ஐரோப்பிய ஒன்றிய-துருக்கி சுங்க ஒன்றியத்தில் 1995 இல் கையெழுத்திட்டது. 

சில்லருடைய அரசாங்கம் 1995 ஆம் ஆண்டு அஜீனிய ஆட்சி கவிழ்ப்பு முயற்சியை ஆதரித்தது என்றும், இமா / கார்டாக் தீவுகளின் இறையாண்மையைக் கூறி கிரேக்கத்துடன் பதட்டங்களை அதிகரித்தது என்றும் கூறப்பட்டது. 1995 பொதுத்தேர்தலில் இவரது உண்மைப்பாதைக் கட்சி மூன்றாவது வெற்றி பெற்றது எனினும் 1996 இல் நேமெஸ்ட்டின் ஏர்பாக்கன் தலைமையிலான சமூக நலக்கட்சி அமைச்சரவை பொறுப்பேர்க்கும் வரை சில்லர் பிரதமராக பதவியில் நீடித்து இருந்தார். இந்த அமைச்சரவையிலும் சில்லர் துணைப்பிரதமராகவும் வெளிவிவகாரத்துறை அமைச்சராகவும் பதவி வகித்தார். 

1996 ல் சுசூர்லக் கார் விபத்து மற்றும் சுசூர்லக் ஊழல் ஆகியவை சில சட்ட நிறுவனங்களுடன் சில்லர் அரசாங்கத்தின் உறவுகளை வெளிப்படுத்தின. அப்துல்லா கட்லி போன்ற தனிநபர்களை ஷில்லர் பணியமர்த்திய விவகாரங்கள் சில்லரின் புகழ் குறைய வழிவகுத்தது. 1997 ஆம் ஆண்டில் எர்பாக்கனின் அரசாங்கம் ஒரு இராணுவநடவடிக்கையைத் தொடர்ந்து வீழ்ச்சியடைந்தது. மீண்டும் 1999 பொதுத் தேர்தலில் சில்லரின் உண்மைப்பாதைக் கட்சி மேலும் சரிந்தது. 2002 பொதுத் தேர்தலில் மூன்றாவது இடத்தைப் பெற்றபோதிலும், இக்கட்சி வாக்குகளில் 10% க்கும் குறைவான வாக்குகளைப் பெற்று, பாராளுமன்ற பிரதிநிதித்துவத்தை இழந்தது. இது கட்சியின் தலைவமையிலிருந்தும், தீவிரமான அரசியலில் இருந்தும் சில்லர் வெளியேறுவதற்கு வழிவகுத்தது. 

கில்லர் இஸ்தான்புலில் 1946 இல் ஒரு நடுத்தரக் குடும்பத்தில் பிறந்தார். அவரது தந்தை முதலில் ஒரு பத்திரிகையாளராகவும் பின்னர் 1950 களில் பிலேஸ்கிக் மாகாணத்தின் துருக்கிய ஆளுனராகவும் இருந்தார். தென்சு குடும்பத்தில் ஒரே குழந்தை ஆவார். அவர் இஸ்தான்புல்லில் உள்ள அமெரிக்க பெண்கள் கல்லூரியில் பட்டம் பெற்ற பின் , இஸ்தான்புல்லில் ராபர்ட் கல்லூரியில் ஸ்கூல் ஆஃப் எகனாமிக்ஸில் பட்டம் பெற்றார். ஐக்கிய அமெரிக்காவுக்கு மேற்படிப்புக்குச் சென்ற சில்லர், நியூ ஹாம்சயர் பல்கலைக்கழகத்தில் முதுகலைப் பட்டம் பெற்றபின் கனெக்டிகட் பல்கலைக்கழகத்தில் முனைவர் பட்டம் பெற்றார். பின்னர் அவர் யேல் பல்கலைக்கழகத்தில் தனது ஆய்வு முனைவர் படிப்பை முடித்தார். 1973 இல்துருக்கி திரும்பும் முன்பு வரை பென்சில்வேனியாவிலுள்ள பிராங்க்ளின் கல்லூரி மற்றும் மார்ஷல் கல்லூரியில் பொருளாதாரம் போதித்து வந்தார். 


</doc>
<doc id="434021" url="https://ta.wikipedia.org/wiki?curid=434021" title="கோகுல கிருஷ்ணன்">
கோகுல கிருஷ்ணன்

கோகுல் கிருஷ்ணன் என்பவர் இந்திய திரைப்பட இயக்குனர் ஆவார். 1980 கள் மற்றும் 1990 களில் கார்த்திக் நடிகரைக் கொண்டு திரைப்படங்களை இயக்கியுள்ளார். ஃபாசில் அவர்களுடன் மலையாளம் திரைப்படங்களில் பணியாற்றியுள்ளார். பாசில் இயக்கிய தமிழ்த் திரைப்படங்களுக்கு வசனம் எழுதினார்.

நடிகர் கார்த்திக் கதாநாயகனாக கொண்டு "முத்து காளை" (1995), "பூவரசன்" (1996) மற்றும் "உதவிக்கு வரலாமா" (1998) ஆகிய திரைப்படங்களை இயக்கியுள்ளார்.‌ 

28 அக்டோபர் 2008 இல் இறந்தார். 



</doc>
<doc id="434032" url="https://ta.wikipedia.org/wiki?curid=434032" title="இலங்கைத் துடுப்பாட்ட அணியின் தென்னாப்பிரிக்கச் சுற்றுப்பயணம் 2019">
இலங்கைத் துடுப்பாட்ட அணியின் தென்னாப்பிரிக்கச் சுற்றுப்பயணம் 2019

இலங்கைத் துடுப்பாட்ட அணி 2019 பெப்ரவரி, மார்ச் மாதங்களில் தென்னாப்பிரிக்காவில் இரண்டு தேர்வுத் துடுப்பாட்டப் போட்டிகளிலும், ஐந்து ஒருநாள் (ஒநாப) போட்டிகளிலும், மூன்று பன்னாட்டு இருபது20 (இ20ப) போட்டிகளிலும் விளையாடுகின்றது.

2019 பெப்ரவரியில், தினேஸ் சந்திமல் இலங்கை அணியின் தலைவர் பதவியில் இருந்து நீக்கப்பட்டு திமுத் கருணாரத்ன தேர்வுத் துடுப்பாட்ட அணிக்குத் தலைமை தாங்க நியமிக்கப்பட்டார். தேர்வுத் தொடரை இலங்கை அணி 2–0 என்ற கணக்கில் வென்று, தென்னாப்பிரிக்காவில் தேர்வுத் தொடர் ஒன்றை வென்ற முதலாவது ஆசிய அணி என்ற சாதனையைப் பெற்றது.

ஒருநாள் தொடரை தென்னாப்பிரிக்கா 5–0 என்ற கணக்கில் வென்றது. இரண்டு ஆண்டுகளில் நான்காவது தடவையாக இலங்கை அணி ஒருநாள் தொடரை எந்த ஆட்டத்தையும் வெல்லாமல் தோல்வியடைந்தது.



</doc>
<doc id="434046" url="https://ta.wikipedia.org/wiki?curid=434046" title="364">
364

364 (CCCLXIV) பழைய யூலியன் நாட்காட்டியில் வியாழக்கிழமை ஆரம்பமான ஒரு நெட்டாண்டாகும். இவ்வாண்டு அக்காலத்தில் "அகஸ்டசு மற்றும் வரோனியானுசு ஆகியோரின் ஆட்சி ஆண்டு" ("Year of the Consulship of Sabinus and Camerinus") எனவும், "ஆண்டு 1117" (பண்டைய உரோமன் அப் ஊர்பி கொண்டிட்டா நாட்காட்டியில்) எனவும் அழைக்கப்பட்டது. நடுக் காலப்பகுதி முதல் ஐரோப்பாவில் அனோ டொமினி ஆண்டுகள் அறிமுகப்படுத்தப்பட்ட பின்னரே இவ்வாண்டுக்கு 364 என அழைக்கும் முறை நடைமுறைக்கு வந்தது. 





</doc>
<doc id="434048" url="https://ta.wikipedia.org/wiki?curid=434048" title="கிழக்கு முகம்">
கிழக்கு முகம்

கிழக்கு முகம் () என்பது 1996 இல் வெளிவந்த இந்திய தமிழ் திரைப்படமாகும். எம். அண்ணாதுரை என்பவர் இயக்கியுள்ளார். கார்த்திக், ரேஷ்மா போன்றோர் முக்கிய கதாப்பாத்திரத்தில் நடித்திருந்தனர். கோவிந்த்ராஜ், தங்கவேல் போன்றோர் தயாரித்திருந்தார். ஆதித்தியன் இசை அமைத்துள்ளார். 1996 சனவரி 15 இல் வெளிவந்தது. அதே நாள் கார்த்திக் உள்ளத்தை அள்ளித்தா திரைப்படமும் வெளியானது.



</doc>
<doc id="434083" url="https://ta.wikipedia.org/wiki?curid=434083" title="குணவாயில் சிவன் கோயில்">
குணவாயில் சிவன் கோயில்

குணவாயில் சிவன் கோயில் கேரள மாநிலத்திலுள்ள தேவார வைப்புத்தலமாகும். 

கொடுங்களூக்கு மேற்குப்புறத்தில் இக்கோயில் அமைந்துள்ளதாக க.வெள்ளைவாரணனார் கூறுகிறார். 
சிலப்பதிகாரத்தில் கூறப்படுகின்ற குணவாயிற் கோட்டம் இதுவென்று கூறப்படுகிறது. இக்கோயிலோடு தொடர்புடைய அப்பர் பாடல் பின்வருமாறு அமையும். 
குணவாயில், Shaivam Org


</doc>
<doc id="434084" url="https://ta.wikipedia.org/wiki?curid=434084" title="ரேஷ்மா (நடிகை)">
ரேஷ்மா (நடிகை)

ரேஷ்மா என்பவர் தமிழக நடிகை ஆவார்.

"கிழக்கு முகம்" (1996) திரைப்படத்தில் முதன் முறையாக நடித்தார். அத்திரைப்படத்தில் கார்த்திக் நாயகனாக நடித்துள்ளார். 1996 இல் களஞ்சியம் இயக்கத்தில் பூமணி திரைப்படத்தில் நடித்தார். 

ராம்கி (நடிகர்) நடிப்பில் நந்தாதிரைப்படத்தில் நடித்தார். 

சில திரைப்படங்கள்


</doc>
<doc id="434086" url="https://ta.wikipedia.org/wiki?curid=434086" title="கீரெசு தற்காப்பு">
கீரெசு தற்காப்பு

கீரெசு தற்காப்பு ("Keres Defence") கீழ்கண்ட நகர்வுகளுடன் தொடங்கும் ஒரு சதுரங்கத் திறப்பு ஆட்டமாகும். இதை கங்காரு திறப்பு அல்லது பிராங்கோ-இந்தியன் தற்காப்பு என்ற பெயர்களாலும் அழைப்பர். 
எசுத்தோனிய கிராண்டு மாசுட்டர் பால் கீரெசு பெயரால் இச்சதுரங்கத் திரப்பு அழைக்கப்படுகிறது.
1851 ஆம் ஆண்டு இலண்டனில் யோகான் லோவெந்தால் மற்றும் என்றி தாமசு பக்கிள் இருவருக்கும் இடையில் நடைபெற்ற போட்டியின் 4 ஆவது ஆட்ட்த்தில் இத்திறப்பு ஆடப்பட்டது. தற்போது இத்திறப்பிற்கான செந்தர நகர்வாக 3.Bd2 என்று ஆடலாம் என ஓவார்டு சிடௌண்டன் பரிந்துரைக்கிறார். 
3.Nc3, 3.Nd2, அல்லது 3.Bd2 என்று வெள்ளையால் விளையாட முடியும். பெரும்பாலும் ஆட்டம் நிம்சோ-இந்தியன் தற்காப்பு, டச்சு தற்காப்பு, ராணியின் பலி மறுப்பாட்டம், ஆங்கிலத் தற்காப்பு அல்லது போகோ-இந்தியன் தற்காப்பு போன்ற திறப்பாட்டங்களுக்கு நிலை மாறலாம். 3.Nc3 என நகர்த்தினால் மேற்கூறப்பட்ட திறப்புகளில் ஒன்றை நோக்கி ஆட்டம் செல்லலாம். 
3...Nf6 என்றால் அது (நிம்சோ-இந்தியன்) என்றும், 3...f5 என்றால் (டச்சு; பக்கள் 3...Bxc3+ 4.bxc3 f5! என விளையாடலாம் என்கிறார் கோர்ன் 
3...d5 என்ற நகர்வு (வழக்கமான ராணியின் பலி மறுப்பாட்டம்),அல்லது 3...b6 (ஆங்கிலத் திறப்பு). 3.Nd2 என ஆடினால் கருப்புக்கு ஆடுவதற்கு 3...Nf6 4.Nf3 என்ற போகோ இந்தியன் தற்காப்பைத் தவிர ஒரே சாத்தியம் தான். 

3.Bd2 நகர்த்தலுக்குப் பின்னர் 3...Bxd2+ என நகர்த்தி கருப்பு ஆட்டத்தைப் போகோ-இந்திய வரிசையில் தொடர முடியும். 3...a5 என்று விளையாடினாலும் வெள்ளை Nf3 என ஆடுமாயின் ஆட்டம் போகோ-இந்திய வரிசைக்கே நிலைமாறும். அல்லது வெள்ளையை e4 நகர்த்தலுக்கும் அனுமதிக்கலாம். 3...Qe7 4.e4 d5 (1995 இல் சான் லூயிசு போட்டியில் லியனோசு எதிர் ஆப்மான் ஆட்ட்த்தில் கருப்புக்கு நல்ல ஆட்டம் கிடைத்தது 4...Nf6 5.a3 Bxd2+ 6.Nxd2 d6 7.Bd3 e5 8.d5 0-0) 5.Bxb4 (5.e5 , 1985 இல் டிம்மான் எதிர் சிப்ராகெட்டு ஆட்டம்) Qxb4+ 6.Qd2! Qxd2+ (ஒருவேளை 6...Nc6 என்றால் பின்னர் 7.Nc3!) 7.Nxd2 வெள்ளைக்கு நேராக அனுகூலம் கிடைக்கும்

நூற்பட்டியல்



</doc>
<doc id="434091" url="https://ta.wikipedia.org/wiki?curid=434091" title="விக்னேஷ்">
விக்னேஷ்

விக்னேஷ் (பிறப்பு 9 ஏப்ரல் 1971) என்பவர் தமிழ் திரைப்பட நடிகை ஆவார். இந்தியாவில் தமிழ்நாடு ஈரோட்டில் பிறந்தவர். 

"கிழக்குச் சீமையிலே", "காதலி", "ராமன் அப்துல்லா", "வேலை", "அப்பு", "என்னை தாலாட்ட வருவாளா", "சூரி" மற்றும் "ஆச்சார்யா (திரைப்படம்)" போன்ற திரைப்படங்களில் நடித்துள்ளார்.

பாலா இயக்கத்தில் "சேது" திரைப்படத்தில் நடித்து புகழ்பெற்றார். 


</doc>
<doc id="434093" url="https://ta.wikipedia.org/wiki?curid=434093" title="கும்கர் சுரங்கம்">
கும்கர் சுரங்கம்

கும்கர் சுரங்கம் ("Kumhar mine") உலகிலுள்ள மிகப்பெரிய மக்னீசியம் சுரங்கங்களில் ஒன்றாகும். இது பாக்கித்தான் நாட்டின் வடக்குப் புறத்தில் உள்ள கைபர் பக்துன்வா மாகாணத்தில் அமைந்துள்ளது. இச்சுரங்கத்தில் 14 மில்லியன் டன்கள் தாது அதாவது 46% மக்னீசியம் இருப்பாக உள்ளதாக திட்டமிடப்பட்டுள்ளது. 


</doc>
<doc id="434100" url="https://ta.wikipedia.org/wiki?curid=434100" title="சின்னத்தாயி">
சின்னத்தாயி

சின்னத்தாயி என்பது 1992 இல் வெளிவந்த தமிழ் திரைப்படம் ஆகும். எஸ். கணேஷ் இயக்கியிருந்தார். விக்னேஷ் மற்றும் பத்மசிறீ ஆகியோர் முக்கிய கதாபாத்திரங்களில் நடித்திருக்கின்றனர். வேதா இப்படத்தை தயாரித்துள்ளார். 

இளையராஜா இசையமைத்திருந்தார். இப்படம் 1 பிப்ரவரி 1992 இல் வெளிவந்தது..


நகரத்தில் படிப்பை முடித்த பொன்ராசு (விக்னேஷ்) தன் கிராமத்திற்கு திரும்புகிறான். பொன்ராசுவின் தந்தை வீரமுத்து நாய்க்கர் (வினு சக்ரவர்த்தி). அவர் சுடலை மாட சாமியாக ஊரை சுற்றிவரும் பொழுது, அவர் எதிரில் யார் வந்தாலும் கொன்றுவிடுவார். கிராமப் பெண்ணான சின்னத் தாயியை (பத்மாஸ்ரீ) சிறு வயதிலிருந்தே பொன்ராசு விரும்பு வருகிறான். பொன்ராசு மீதும் சின்னத் தாயிக்கு ஒரு நல்ல அபிப்பிராயம் உண்டு.

அந்த ஜோடியின் காதலை சின்னத் தாயியின் தாய் ராசம்மா (சபிதா ஆனந்த்) ஏற்றுக்கொள்ளவில்லை. தான் சிறுவயதில் ஒரு பாடகரால் ஏமாற்றப்பட்ட நிலை தன் மகளான சின்னத் தாயியிற்கு ஏற்படக்கூடாது என்று எண்ணுகிறாள் ராசம்மா. சாமுண்டியின் (நெப்போலியன்) இரண்டாவது மனைவி தான் ராசம்மா.

ராசம்மா சின்னத் தாயியை பொன்ராசுவை மறந்துவிடுமாறு வலியுறுத்துகிறாள். தொடக்கத்தில் பொன்ராசுவை தவிர்த்தாலும், பின்னர் இருவரும் மிகவும் நெருக்கமாக, சின்னத் தாயி கருவுருகிறாள். அவ்வாறாக, வீரமுத்து சாமியாடி ஊரைச்சுற்றி வரும் பொழுது, அவர் எதிரில் ராசம்மா தோன்றி காதல் கர்ப்பம் பற்றி உண்மையை கூறுகிறாள். அதிர்ந்து போன வீரமுத்து, ராசம்மாவை கொல்லாமல் விடுகிறார். அச்செயலை கிராம மக்கள் கெட்ட சகுனமாக கருதினர். பின்னர், பொன்ராசுவிற்கு புத்திமதி சொல்லி, நகரத்திற்கு அவனின் பெற்றோர் அனுப்பிவிடுகிறார்கள்.

அவ்வாறாக ஒரு நாள், சாமுண்டி சின்னத் தாயியிடம் தகாத முறையில் நடந்துகொள்ள முயற்சிக்கும் பொழுது, ராசம்மாவை கொன்றுவிடுகிறான். பஞ்சாயத்தில், வீரமுத்து சாமுண்டியை கோவிலுக்கு கப்பம் கட்ட உத்தரவிட்டு, தன் மகனின் செயலை மூடி மறைக்கிறார். சின்னத் தாயி போலீசில் புகார் தர, சாமுண்டியை கைது செய்ய முயற்சிக்கிறார் சங்கரபாண்டியன் (ராதா ரவி). மாறாக வீரமுத்துவை கைது செய்யும் நிலை ஏற்படுகிறது. மீண்டும் ஊர் திரும்பிய பொன்ராசு, புதிய சாமியாடியாகி ஊரை சுற்றிவரும் பொழுது, குழந்தையுடன் அவன் முன் வந்து நிக்கிறாள் சின்னத் தாயி. சின்னத் தாயியிற்கு என்னவானது என்பதே மீதிக் கதையாகும்.

வாலி எழுதிய பாடல் வரிகளுக்கு இளையராஜா இசை அமைத்தார்.


நல்ல விமர்சனங்களை பெற்ற இத்திரைப்படம் பாக்ஸ் ஆபீசில் 100 நாட்களுக்கு ஓடியது.


</doc>
<doc id="434102" url="https://ta.wikipedia.org/wiki?curid=434102" title="பாகு கோட்டை">
பாகு கோட்டை

பாகு கோட்டை ("Bahu Fort") சம்மு காசுமீர் மாநிலத்தில் உள்ள சம்மு நகரில் அமைந்துள்ளது. இந்த கோட்டை முந்தைய ஆட்சியாளரால் நிர்மாணிக்கப்பட்டதாகக் கூறப்படுகிறது, 19 ஆம் நூற்றாண்டில் டோக்ரா பேரரசு காலத்தில் ராசா குலாப் சிங் அவர்களால் போது புதுப்பிக்கப்பட்டது . கோட்டையானது மதச்சார்பு இடமாகவும், அதன் எல்லைகளுக்குள் சம்முவின் முக்கிய தெய்வமாகிய இந்து தெய்வம் காளிக்கு அர்ப்பணிக்கப்பட்ட ஒரு கோவில் உள்ளது. இந்த ஆலயம் "பவெ வாலி மாதா கோவில்" என அறியப்படுகிறது . 


</doc>
<doc id="434104" url="https://ta.wikipedia.org/wiki?curid=434104" title="அம்மா பொண்ணு">
அம்மா பொண்ணு

அம்மா பொண்ணு (English: Mother's daughter) என்பவர் 1993 இல் வெளிவந்த தமிழ் திரைப்படம் ஆகும். இது காதல் திரைப்படம் வகையை சேர்ந்தது. இதனை அருண் இயக்கியுள்ளார்.

விக்னேஷ், அகிலா, நாகேஷ், கே. ஆர். விஜயா, கவுண்டமணி, செந்தில், பொன்வண்ணன் மற்றும் நந்தகோபால் ஆகியோர் நடித்துள்ளனர். 1993 ஏப்ரல் 9 இல் வெளிவந்தது.


</doc>
<doc id="434105" url="https://ta.wikipedia.org/wiki?curid=434105" title="கீதா தத்">
கீதா தத்

கீதா தத்( Geeta Dutt) என்ற (கீதா கோஷ் ராய் சௌத்ரி) (23 November 1930 – 20 July 1972) ) வங்க மொழி மற்றும் இந்தி மொழிகளில் குறிப்பிடத்தக்க முக்கிய பின்னணி பாடகியாவார். இந்தியப் பிரிப்புக்கு முன்னாலிருந்த பரித்பூரில் பிறந்துள்ளார். இவர் இந்தி திரைப்படங்களில் முக்கியத்துவம் பெற்ற பின்னணிப் பாடகர் ஆவார். பெங்காலி மொழித் திரைப்படங்களிலும், திரையிசையில்லாப் பாடல்களையும் பாடியுள்ளார்.

கீதா கோஷ் ராய் சௌத்ரி, வங்காள தேசத்திலுள்ள ஷரியத்பூர் மாவட்டத்திலுள்ள கோசைர்காட் உப்சில்லா என்ற இடத்திலுள்ள இடில்பூர் கிராமத்தின் ஒரு ஜமீந்தார் குடும்பத்தில் 10 குழந்தைகளுடன் பிறந்தார். இது பிரித்தானிய இந்தியாவின் மாகாணங்களும், ஆட்சிப் பகுதிகளும் பரித்பூர் மாவட்டத்தில் இருந்தது. பின்னர் 1940 களில் தங்களின் நிலம் மற்றும் சொத்துகளை விட்டு இவர்கள் குடும்பம் கொல்கத்தா மற்றும் அசாம் போன்ற பகுதிகளுக்கு சென்றது. 1942, இவரது பெற்றோர்கள் மும்பையிலுள்ள ஒரு அடுக்கு மாடி குடியிருப்பிற்குச் சென்றனர். கீதா தனது 12வது வயது வரை பெங்காலி உயர் நிலைப்பள்ளியில் பயின்றார்.

கே. ஹனுமான் பிரசாத் கீதாவை தனது ஆதரவின் கீழ் அழைத்துச் சென்று பாடுவதற்கு பயிற்சியளித்தார், பின்னர் திரைப்படங்களில் பாடுவதற்கு அவரைத் தயார் படுத்தினார். 1946 ஆம் ஆண்டில், "பக்த பிரஹ்லாத்" என்ற புராணப் படத்தின் பாடலை பாட முதல் வாய்ப்பைப் பெற்றார், அதில் பிரசாத் இசை இயக்குநராக இருந்தார். இரண்டு பாடல்களில் இரண்டு வரிகளை பாடிவதற்கான வாய்ப்பை வழங்கினார். அந்த நேரத்தில் அவருக்கு வயது பதினாறு மட்டுமே.

ஹனுமான் பிரசாத்தின் பாடல்களில் .
போன்ற பிரபல பாடல்களை பாடியுள்ளார்

"பாஸி" என்ற படத்தின் பாடலின் ஒலிப்பதிவின் போது இளமையான மற்றும் எதிர்கால இயக்குனருமான குரு தத்தைச் சந்தித்தார். அவர்களது காதல் 26 மே 1953 அன்று அவர்களின் திருமணத்தில் முடிந்தது. அவர்களுக்கு மூன்று குழந்தைகள் பிறந்தனர்: தருண் (1954-1985), அருண் (1956-2014) மற்றும் நினா (1964). இவரும் சுந்தின் தாஸ்குப்தா மற்றும் அனல் சாட்டர்ஜி போன்ற குறிப்பிடத்தக்க இசை இயக்குநர்களின் இசைக்கு பாடியுள்ளார். கீதா தத் பாடல்களுடன் 1957 ஆம் ஆண்டில், குரு தத் "கௌரி" படத்தைத் தொடங்கினார் இது சினிமாஸ்கோப்பில் வெளிவந்த இந்தியாவின் முதல் திரைப்படமாக இருந்தது, ஆனால் படப்பிடிப்பு சில நாட்களிலேயே முடிந்தது. அதன் பிறகு, குரு தத்திற்கு வஹீதா ரஹ்மானுடன் தொடர்பு ஏற்பட்டது, இதனால் கீதா குடிக்க ஆரம்பித்தார். இது அவர்களது திரை வாழ்க்கை மற்றும் திருமண வாழ்க்கையைப் பாதித்தது.

1958இல் , எஸ். டி. பர்மன் 1958 இல், லதா மங்கேஷ்கருடன் இணத்து கீதாவை பிரதான பாடகராக்க பணியாற்ற முயற்சித்தார், அவர் ஆஷா போஸ்லே போல கீதாவை ஒப்பீட்டளவில் உணர்ந்தார். இருப்பினும், கீதாவின் தனிப்பட்ட பிரச்சனைகளிலினால், போதுமான அளவு பயிற்சி மேற்கொள்ளவில்லை, கீதா பர்மனின் எண்ணங்களுக்கு ஈடு கொடுக்கத் தவறிவிட்டார். பின்னர், பர்மன் ஓ. பி. நய்யார் மற்றும் [[ஆஷா போஸ்லே| ஆஷா போஸ்லேவுடன் பணி செய்யத் தொடங்கினார், மேலும் இவர் மீண்டும் ஒரு பாடகியாக மலர்வதற்கு பர்மன் பெருமளவு உதவினார். 1964 ஆம் ஆண்டில், குரு தத் மதுபானம் மற்றும் தூக்க மாத்திரைகள் அதிகப்படியாக உட்கொண்டு இறந்தார். ( இதற்கு முன் தொடர்ந் இரண்டு முறை மேற்கொண்ட முயற்சிகளினால் அவரது மரணம் பரவலாக ஒரு தற்கொலை என கருதப்பட்டது) ) கீதா பின்னர் ஒரு தீவிரமான [[உளப் பிறழ்ச்சி| உளப் பிறழ்ச்சிக்கு]] ஆளானாதில்லாமல், நிதி பிரச்சினையிலும் சிக்கினார். தனது பாடல் வாழ்க்கையை மீண்டும் தொடங்க முயற்சித்தார். மேடை நிகழ்ச்சிகளில் தனது ஒலித்தொகுப்புகளை வெட்டியெறிந்தார். "பதுரு பரான்" (1967) பெங்காலி மொழித் திரைப்படத்தில் முன்னணி பாத்திரத்தில் நடித்தார். "அனுபவ்" என்ற படத்தில் இவரது பாடல் பிரமிக்கத்தக்க வகையில் அனைவரையும் கவர்ந்தது. "கனு ராய்" என்பது இவரது கடைசி இசையாகும்.

அதிகப்படியான மத்வை உண்பதால் ஏற்படும் [[கல்லீரல் இழைநார் வளர்ச்சி]] நோயால் ஜூலை 20 அன்று மும்பையில் காலமானார்.

இந்தித் திரைப்படங்களில் 1200 பாடல்களுக்கு மேல் இவர் பாடியிருக்கக் கூடும். கூடுதலாக, மராத்தி, பெங்காலி, மைதிலி, போஜ்பூரி மற்றும் பஞ்சாபி உட்பட பல இந்திய பிராந்திய மொழிகளில் பாடியுள்ளார். நேபாளி படமான " மைட்டிகார் " படத்தின் பாடலில் பாடியுள்ளார். [[எஸ். டி. பர்மன்]] ,ஓ. பி. நய்யார், ஹேமந்த் குமார், மதன் மோஹன் இசையமைப்பிலும் மற்றும் ஒரு சில பெங்காலி பாடல்களையும் பாடியுள்ளார். 

[[File:Geeta Dutt 2013 stamp of India.jpg|thumb|2013இல் தத்தின் அஞ்சல் வில்லை]]
[[இந்திய அஞ்சல் துறை]] 2013 மற்றும் 2016 இல் கீதா தத்தின் நினைவாக அஞ்சல் வில்லைகளை வெளியிட்டது.


[[பகுப்பு:1930 பிறப்புகள்]]
[[பகுப்பு:1972 இறப்புகள்]]
[[பகுப்பு:இந்தியத் திரைப்பட நடிகைகள்]]
[[பகுப்பு:20 ஆம் நூற்றாண்டின் இந்திய நடிகைகள்]]

</doc>
<doc id="434107" url="https://ta.wikipedia.org/wiki?curid=434107" title="கம்பம் (சமயம்)">
கம்பம் (சமயம்)

கம்பம் அல்லது ஸ்தம்பம் (Stambha) அழகிய வேலைபாடுகளுடன் கூடிய உயரமான கற்தூண் அல்லது மரத்தூணை குறிக்கும். இந்து, சமணத் தொன்மவியல் சாத்திரங்கள், இக்கம்பங்கள் சொர்கத்தையும், பூமியை இணைப்பதாக கூறுகிறது. அதர்வண வேதத்தில், பிரபஞ்சத்தை கம்பம் தாங்குகிறது எனக்கூறுகிறது.

கம்பங்கள் பல காரணத்திற்காக நிறுவப்படுகிறது என இந்தியக் கட்டிடக் கலை கூறுகிறது.



</doc>
<doc id="434109" url="https://ta.wikipedia.org/wiki?curid=434109" title="உருகுவையின் இறப்பில்லா ஆட்டம்">
உருகுவையின் இறப்பில்லா ஆட்டம்

உருகுவையின் இறப்பில்லா ஆட்டம் ("Uruguayan Immortal") என்று கருதப்படுவது 1943 ஆம் ஆண்டு உருகுவை சதுரங்க சாம்பியன் பட்டப் போட்டியில் பி. மோலினாரிக்கும் லூயிசு ரௌக்சு கேப்ரல் இருவருக்கும் இடையே நடைபெற்ற சதுரங்கப் போட்டியாகும். கேப்ரல் விளையாடிய அற்புதமான இணைப்பு நகர்வுகள் காலத்தால் அழியாத புகழ்பெற்ற இந்த ஆட்டத்தின் சிறப்பாகும். கேப்ரல் 1948 மற்றும் 1970 ஆகிய இரண்டு ஆண்டுகளில் உருகுவையின் சதுரங்க சாம்பியன் பட்டம் வென்றிருக்கிறார்.
கேப்ரலின் 33 ஆவது நகர்வுக்குப் பின்னர் அவர் இரண்டு யானைகளையும் இழந்திருந்தார். மற்றும் இவருடைய மற்ற மூன்று காய்களும் ஆபத்தில் சிக்கியிருந்தன. இருப்பினும் மோலினாரியால் அவருடைய ராசாவை காப்பாற்ற இயலாமல் போகிறது. 
பிரெட்டு ரீன்பெல்டு 1944 ஆம் ஆண்டு மே- சூன் மாத சதுரங்க செய்தி இதழில் பக்கங்கள் 11-12 இல் “இந்த ஆட்டம் இறப்பில்லா ஆட்டம் என்பதற்காக விதிக்கப்பட்டுள்ளது” என்று சுட்டிக்காட்டியுள்ளார் 
வெள்ளை:மோலினாரி</br> 
கருப்பு:கேப்ரால்</br>
திறப்பு: செமி-சிலேவ் தற்காப்பு</br>
கலைக்களஞ்சியக் குறியீடு இ.சி.ஓ டி 48</br>

1. d4 Nf6 2. Nf3 d5 3. c4 c6 4. Nc3 Nbd7 5. e3 e6 6. Bd3 dxc4 7. Bxc4 b5 8. Bd3 a6 9. 0-0 c5 10. b3 Bb7 11. Qe2 Qb6 12. Rd1 Be7 13. a4 b4 14. Nb1 Rc8 15. Nbd2 cxd4 16. Nc4 Qa7 17. Nxd4 0-0 18. Bd2 a5 19. Nb5 Qa8 20. Nbd6 Bxg2 21. Nxc8 Rxc8 22. Re1 Bf3 23. Qf1 Qd5 24. e4 Rxc4 25. bxc4 Qh5 26. Bf4 Ng4 27. Be2 Nde5 28. h3 Bc5 29. Bg3 Nxf2 30. Bxf2 (படம்) 30... Qg5+ 31. Kh2 Qf4+ 32. Bg3 Bg1+ 33. Qxg1 Ng4+ 0-1. 


</doc>
<doc id="434110" url="https://ta.wikipedia.org/wiki?curid=434110" title="வாழும் கைவினைப் பொக்கிசம் விருது">
வாழும் கைவினைப் பொக்கிசம் விருது

வாழும் கைவினைப் பொக்கிசம் விருது என்பது தமிழகத்தில் கைத்திறன் தொழிலில் சிறந்து விளங்கிய கைவினைக் கலைஞர்களுக்கு தமிழக அரசு வழங்கும் விருதாகும். 

இந்த விருது பஞ்சலோக சிற்பங்கள், பித்தளை விளக்குகள், பித்தளை கலைப் பொருட்கள், தஞ்சாவூர் ஓவியங்கள், தஞ்சாவூர் கலைத் தட்டுகள், மர சிற்பங்கள், கற் சிற்பங்கள், சுடுகளிமண், கலம்காரி, பத்திக், அப்ளிக் துணி ஓவியங்கள், காகிதக்கூழ் பொம்மைகள், பாய் நெசவு, மூங்கில் மற்றும் பனை ஓலை பொருட்கள், நெட்டி வேலை, நார் பொருட்கள், கோயில் நகைகள், சித்திரத் தையல் வேலை போன்ற பதினாறு வகையான தொழில் செய்தவர்கள். அறுபத்து ஐந்து வயதுக்கும் மேற்பட்ட பத்து கலைஞர்கள் தேர்ந்தெடுக்கப் படுகின்றனர். 

இந்த விருதுதினை பெறும் கைவினைஞர்களுக்கு ஒரு லட்சம் ரூபாய் ரொக்கமும், தாமிர பத்திரமும், ஒரு பவுன் தங்கப் பதக்கம் மற்றும் சான்றிதழ் தரப்படுகின்றன.

2013 இல்‌ மே 8 ஆம் தேதி முதல்வராக இருந்த ஜெயலலிதா சட்டசபையில் இந்த விருது குறித்தான அறிவிப்பினை வெளியிட்டார். இந்த விருதினை ஜப்பான் நாட்டில் வாழும் தேசிய பொக்கிஷங்கள் (Living National Treasures of Japan) என்ற விருதினை முன்மாதிரியாக கொண்டது.


</doc>
<doc id="434114" url="https://ta.wikipedia.org/wiki?curid=434114" title="பிலிப்பா மேரெக்">
பிலிப்பா மேரெக்

பிலிப்பா "பிப்பா" மெரெக் அரச கழகம் (பிறப்பு 28 ஜூன் 1945) ஓர் அமெரிக்க ஆங்கிலேய உயிரியலாளர் ஆவார். டி செல் வளர்ச்சி, டி செல் உயிரணு தன்மடிவு , உயிர் மற்றும் எதிர்ப்பாற்றல் தூண்டிகள், தன்னுடல் தாக்குத்திறன், மற்றும் மீவீரிய எதிர்ப்பிகளை அடையாளம் காணுதல், நச்சு அதிர்ச்சி நோய்க்குறி ஆகியவற்றின் பின்னனி குறித்து ஆய்வுசெய்ததால் நன்கு அறியப்படுகிறார். இவர் தனது கணவர் ஜான் டபிள்யூ காப்ளர் உடன் இணைந்து இத்தகைய ஆய்வுகளில் ஈடுபட்டார். 

பிலிப்பா "பிப்பா" மெரெக் மார்ச்சு 28 ஜூன் 1945 இல் இங்கிலாந்து, எவெல்லில் பிறந்தார். அவர் கேம்பிரிட்ஜ் , நியூ ஹாலில் 1967 இல் பட்டப்படிப்பையும் 1970 இல் முனைவர் பட்டத்தையும் பெற்றார். முனைவர் பட்ட ஆய்வின்பொழுது , ஆலன் முர்ரோவுடன் இணைந்து இங்கிலாந்திலுள்ள மருத்துவ ஆய்வுக் கவுன்சிலின் மூலக்கூறு உயிரியல் ஆய்வகத்தில்ஆலன் முர்ரோவுடன் இணைந்து பணிபுரிந்தார், அங்கு அவர் டி செல்கள் மற்றும் பி செல்கள் ஆகியவற்றின் வேறுபாடுகளை ஆய்வு செய்யத் தொடங்கினார். 

பின்னர் அவர் சான் டியாகோவின் கலிஃபோர்னியா பல்கலைக்கழகத்தில் ரிச்சர்ட் டட்டன்னுடன் இணைந்து ஆய்வு முனைவர் பணியைத் தொடர்ந்தார்.

முதன் முதலில் ரோச்செஸ்டர் பல்கலைக்கழகத்தில் ஆசிரியராகப் பணியில் சேர்ந்தார். அதன்பிறகு கொலராடோவின் டென்வர் நகரில் உள்ல தேசிய யூத ஆரோக்கிய மையம், கொலராடோ பல்கலைக்கழகம் ஆகியவற்றில் பணியற்றினார்.

ஜெ. டபிள்யூ கெப்ளர், எம். ரோம், பி. மேரெக், "தைமஸ் சுரப்பியில் குளோன் செய்யப்பட்ட டி உயிரணுவின் சகிப்புத்தன்மை," v.49, n.2, pp.   273-80 (1987)</br> 
பி. மெரெக் மற்றும் ஜே. கெப்ளர், "தி ஸ்டாஃபிலோகோகல் எக்ஸ்டோட்டாக்ஸ் அண்ட் த ரிலிட்ஸ்," "விஞ்ஞானம்" , v.248 (4956), பக்.   705-11 (1990). </br> 
ஜெ. டபிள்யூ கெப்ளர், யூ. ஸ்டீர்ஸ், ஜெ. வொயிட்.பி. மேரெக், மேஜர் ”மேஜர் ஹிஸ்டோ காம்பப்ளிட்டியின் டி உயிரணுவின் சுய சகிப்புத்தன்மை இழப்பு மற்றும் MIS -மாற்றியமைக்கப்பட்ட தயாரிப்புகள்”."இயற்கை" , 332 (6159): பக்.   35-40 (1988). </br> 
ஜெ. வைட், "மற்றும் பலர்." (பி.சி மேரெக்), "வி (பீட்டா) -சிகிச்சை குறிப்பிட்ட மீவீரிய எதிர்ப்பு ஸ்டபைலோகோக்கல் எண்டரோடாக்சின், பி: முதிர்ந்த டி உயிரணுக்களின் தூண்டுதல் மற்றும் பிறந்த குழந்தை எலிகளிலுள்ள குணமளிப்பு நீக்கங்கள்," "செல்" , v.56, n.1, பக்.   27-35 (1989).</br>

1986 - நியமிக்கப்பட்ட ஆராய்ச்சியாளர் ஹோவர்ட் ஹியூஸ் மருத்துவ நிறுவனம்</br> 
1987 - (தேர்ந்தெடுக்கப்பட்ட), ராயல் சொசைட்டி உறுப்பினர்</br> 
1989 - தேசிய அறிவியல் அகாதமியின் தேர்ந்தெடுக்கப்பட்ட உறுப்பினர். </br> 
1990 - ராயல் சொசைட்டி வெல்கம் ஃபவுண்டேஷன் பரிசு </br> 
1993 - கேன்சர் ரிசர்ச் இன்ஸ்டிடியூட் வில்லியம் பி. கோலி விருது </br> 
1993 - பால் எர்லிச் மற்றும் லுட்விக் டார்மஸ்டேடர் பரிசு </br> 
1994 - லூயிசா கிராஸ் ஹார்விட்ஸ் பரிசு ( கொலம்பியா பல்கலைக்கழகம் )
2003 - அமெரிக்க நோய்த்தடுப்பு மருத்துவர்கள் கழக வாழ்நாள் சாதனையாளர் விருது </br> 
2004 - லியோன் ஓரியல் யுனெஸ்கோ மகளிர் அறிவியல் விருது </br> 
2005 - பேர்ல் மீஸ்டர் கிரீன்கார்டு பரிசு </br> 
ரப்பி ஷை ஷாக்னர் பரிசு (ஜெருசலேம் பல்கலைக்கழகம்) </br> 
2015 - மருத்துவத்தில் ஓல்ப் பரிசு </br> 
2015 - புகழ்பெற்ற தேசிய மகளிர் மன்றத்தில் சேர்க்கப்பட்டார் </br>


</doc>
<doc id="434115" url="https://ta.wikipedia.org/wiki?curid=434115" title="ஊராளிக் கவுண்டர்">
ஊராளிக் கவுண்டர்

ஊராளிக் கவுண்டர் என்போர் தமிழகத்தில் உள்ள ஒரு பிற்படுத்தப்பட்ட மற்றும் சீர்மரபினர் பட்டியலில் உள்ள இனக்குழுவினராவர். இவர்கள் முத்தரையர் சமூகத்தில் உள்ள 29 பிரிவில் ஒருவராவர்.இவர்கள் திருச்சி மாவட்டம் மணப்பாறையிலும்,புதுக்கோட்டை பகுதிகளிலும் அடர்த்தியாக வசிக்கின்றனர்


</doc>
<doc id="434120" url="https://ta.wikipedia.org/wiki?curid=434120" title="அண்ணவெலும்பு">
அண்ணவெலும்பு

அண்ணவெலும்பு (ஆங்கிலம்:Palatine bone) முகவெலும்புகளில் உள்ள இரு எலும்புகளாகும். இது மேல்தாடை எலும்புகளுடன் இணைந்து அண்ணத்தை உருவாக்குகிறது.

அண்ணவெலும்பு இரு மேல்தாடை எலும்புகளுடன் இணைந்து நசிப்பள்ளத்தின் தளத்தை உருவாகுகிறது. இது வாயின் கூரையாகவும் அமைந்துள்ளது. ஒவ்வொரு அண்ணவெலும்பும் ஆங்கில எழுத்தான L வடிவம் கொண்டது. அண்ணவெலும்பு 6 எலும்புகளுடன் இணைந்துள்ளது. மண்டையோடு எலும்புகளான நெய்யரியெலும்பு மற்றும் ஆப்புரு எலும்பு எலும்புடன் இணைந்துள்ளது. முகவெலும்புகளான மேல்தாடை எலும்பு, கீழ்மூக்கு சங்கெலும்பு, மூக்குச்சுவர் எலும்பு மற்றும் எதிர்பக்க அண்ணவெலும்புடன் இணைந்துள்ளது.


</doc>
<doc id="434126" url="https://ta.wikipedia.org/wiki?curid=434126" title="சிவந்தினி தர்மசிரி">
சிவந்தினி தர்மசிரி

சிவந்தினி தர்மசிரி (பிறப்பு 1970) இலங்கையைச் சேர்ந்த விஞ்ஞான பட்டதாரியும், இலங்கை அழகி மகுடம் சூடியவரும் ஆவார். 1996 ஆம் ஆண்டு இலங்கையில் கொழும்பில் நடைப்பெற்ற பீரிமியர் அழகிகளின் அணிவகுப்பில் மகுடம் சூடினார். 1976 ஆம் ஆண்டு குடும்பத்துடன் ஐக்கிய இராச்சியத்திற்கு குடிபெயர்ந்தார். இதனால் மேற்கத்திய கலாச்சார அனுபவமும் இவருக்கு உண்டு. இவர் இலங்கையில் வசித்த போது மகளிர் கல்லூரியில் கல்வி கற்றார். ஐக்கிய இராச்சியத்தில் சிபரத்பா உயர்நிலையில் படித்தார். 

சிவந்தினி மருத்துவ குடும்ப பின்னணியைக் கொண்டவர். இவரது குடும்பத்தில் தந்தை, சகோதரர் என குடும்பத்தில் பெரும்பாலோனோர் மருத்துவ தொழிலில் உள்ளனர்.சிவந்தினி உயர்தர விஞ்ஞான பாடநெறியை கற்றார். பின்பு வேல்ஸ் பல்கலைக்கழகத்தில் நுண்ணுயிரியல் பட்டம் பெற்றார்.

சிவந்தினி தனது 18 ஆவது வயதில் முதன் முதலில் தனது அழகி அணிவகுப்பில் கலந்து கொண்டார். 1989 இல் இலண்டனில் நடைபெற்ற இலங்கையின் குமரி(ராணி) போட்டியில் இரண்டாவது இடத்தைப் பிடித்தார். சிறந்த ஆடை வடிவமைப்பாளர்களான சேனக டி சில்வா மற்றும் லு சிங்வுங் ஆகியோரின் கீழ் வடிவழகியாக பணிபுரிந்திருக்கிறார். 1996 ஆம் ஆண்டு இலங்கை அழகிப் போட்டியில் மகுடம் சூடினார். மேலும் மிஸ் பெர்சனாலிட்டி ,மிஸ் இன்டர்நெட் ஆகிய சிறு பட்டங்களையும் வென்றுள்ளார்.

1996 ஆம் ஆண்டு லாஸ் வெகாஸ் இல் மிஸ் பிரபஞ்ச அழகி அணிவகுப்பில் இலங்கையை பிரதிநிதித்துவப்படுத்தி கலந்து கொண்டார். இதில் இவர் தன்னை ஆயுபோவன் (நீங்கள் நீண்ட ஆயுளுடன் வாழ்க) இலங்கையைச் சேர்ந்தவர்கள் ஒளிமயமான எதிர்காலத்தை கட்டியெழுப்புகின்ற நேரத்தில் இலங்கையில் இருந்து நான் சிவந்தினி தர்மசேன என்று தன்னை அறிமுகப்படுத்திக் கொண்டார்.

2010 இல் நடைப்பெற்ற மிஸ் இலங்கை அணிவகுப்பில் நடுவராக பங்கேற்றார்.

சிவந்தினி பத்து வருடங்கள் ஐக்கிய இராச்சியத்தில் மருத்துவ தொழிற்சங்கத்தில் பணிபுரிந்துள்ளார். இவர் விவாகரத்து பெற்றவர். இவருக்கு லச்லன் மற்றும் இஸபெல்லா என்று இரு பிள்ளைகள் உள்ளனர். தற்போது ஐக்கிய இராச்சியத்தில் வசிக்கின்றார்.



</doc>
<doc id="434129" url="https://ta.wikipedia.org/wiki?curid=434129" title="தறி (தொலைக்காட்சித் தொடர்)">
தறி (தொலைக்காட்சித் தொடர்)

தறி என்பது 2019 முதல் கலர்ஸ் தமிழ் தொலைக்காட்சியில் ஒளிபரப்பாகவிருக்கும் தொலைக்காட்சி தொடர் ஆகும். காஞ்சிபுரத்தில் வாழும் நெசவு தொழிலாளியான அன்னலட்சுமி என்ற பெண்ணின் கதை தான் இந்த தறி.



</doc>
<doc id="434130" url="https://ta.wikipedia.org/wiki?curid=434130" title="கன்ன எலும்பு">
கன்ன எலும்பு

கன்ன எலும்பு (ஆங்கிலம்:Cheekbone) முகவெலும்புகளில் ஒன்றாகும். பக்கத்திற்கு ஒன்று என இரு கன்ன எலும்புகள் உள்ளன.

கன்னத்தில் கன்ன எலும்பு அமைந்துள்ளது. கண் குழியை உருவாக்கும் 7 எலும்புகளில் கன்ன எலும்பும் ஒன்று. இது மேல்தாடை எலும்பு, கடைநுதலெலும்பு, ஆப்புரு எலும்பு மற்றும் நுதலெலும்புடன் இணைந்துள்ளது. சிலருக்கு கன்ன எலும்பு பெரியதாகஉள்ளதாள் கன்னப்பகுதி எடுப்பாக தெரியும்.


</doc>
<doc id="434133" url="https://ta.wikipedia.org/wiki?curid=434133" title="ராம் நாராயண் சக்ரவர்த்தி">
ராம் நாராயண் சக்ரவர்த்தி

ராம் நாராயண் சக்ரவர்த்தி (Ram Narayan Chakravarti) (1916–2007) ஓர் இந்திய தாவர வேதியியலாளர் மற்றும் அறிவியலாளர் ஆவார். இவர் முந்தைய இந்திய பரிசோதனை மருந்தியல் நிறுவனத்தின் (தற்போதைய இந்திய வேதிய உயிரியல் நிறுவனம்) இயக்குநரும் ஆவார். இவர் மருத்துவ வேதியியல் அறிவியல் துறையில் அளித்த பங்களிப்புகளுக்காக நன்கறியப்பட்டவர் ஆவார். 

இவர் 1916 ஆம் ஆண்டு பிறந்தார். கல்கத்தா பல்கலைக்கழகத்தில் அறிவியல் துறையில் முனைவர் பட்டத்தைப் பெற்றார். கல்கத்தா வெப்பமண்டல மருந்தியல் கல்வி நிறுவனத்தில் பேராசிரியராகவும், துணை இயக்குநராகவும் பணிபுரிந்தார். பின்னர் இந்திய பரிசோதனை மருந்தியல் நிறுவனத்தில் இயக்குநரானார். இவரது ஆய்வுகள் மருத்துவத் தாவரங்கள் குறித்த பல்வேறு ஆய்வுகளில் பயன்படுத்தப்பட்டுள்ளன. மேலும், இவர் தனது பல்வேறு ஆய்வுக்கட்டுரைகளை வெளியிட்டும் ஆவணப்படுத்தியுள்ளார். இவர் வேதியியலுக்கான வேந்திய சங்கத்தின் உறுப்பினராகவும் இந்திய தேசிய அறிவியல் கழகத்தின் தேர்ந்தெடுக்கப்பட்ட உறுப்பினரும் ஆவார். 

அறிவியலுக்கு இவர் ஆற்றிய பங்களிப்பிற்காக, 1972 ஆம் ஆண்டு இந்திய அரசாங்கம் இவருக்கு இந்தியக் குடிமகன்களுக்கு வழங்கப்படும் மூன்றாவது மிக உயரிய விருதான பத்ம பூசன் விருதினை வழங்கி கெளரவித்தது. தனது 91 ஆவது வயதில் 2007 ஆம் ஆண்டு மே 31 ஆம் நாள் இவர் மறைந்தார். மருத்துவக் கல்வி மற்றும் ஆராய்ச்சிக்கான முதுகலைப் படிப்புகளுக்கான நிறுவனம் (PGIMER) இவரது நினைவாக ஆண்டுதோறும் "பேராசிரியர் ஆர். என். சக்ரவர்த்தி நினைவு பேருரை" என்ற நிகழ்வை நடத்தி வருகிறது.


</doc>
<doc id="434135" url="https://ta.wikipedia.org/wiki?curid=434135" title="மைனா (தொலைக்காட்சித் தொடர்)">
மைனா (தொலைக்காட்சித் தொடர்)

மைனா என்பது 2019 முதல் கலர்ஸ் தமிழ் தொலைக்காட்சியில் ஒளிபரப்பாகவிருக்கும் தொலைக்காட்சி தொடர் ஆகும். இந்த தொடர் ஹிந்தி மொழியில் ஒளிபரப்பாகும் பூவிழி வாசலிலே என்ற தொடரின் மறு தயாரிப்பாகும். இந்த தொடர் அடிமை குழந்தை தொழிலாளர்களை மையமாகக் கொண்டு எடுக்கப்பட்டுள்ளது.



</doc>
<doc id="434139" url="https://ta.wikipedia.org/wiki?curid=434139" title="மில்ட்ரெட் கோன்">
மில்ட்ரெட் கோன்

மில்ட்ரெட் கோன் (ஜூலை 12, 1913 – அக்டோபர் 12, 2009) ஒரு அமெரிக்க உயிர் வேதியியலாளர் ஆவார், அவர் விலங்கு உயிரணுக்களில் உள்ள இரசாயன எதிர்வினைகளை ஆய்வு செய்வதன் மூலம் உயிர்வேதியியல் செயல்முறைகளை புரிந்துகொள்வதை ஊக்குவித்தார். நொதி வினையூக்கிகளை குறிப்பாக அடெனோசைன் டிரைபாஸ்பேட் (ATP). ஆய்வு செய்வதற்காக அணுசக்தி காந்த அதிர்வுகளை பயன்படுத்துவதில் முன்னோடியாக இருந்தார்,1982 ஆம் ஆண்டில் நாட்டின் மிக உயர்ந்த அறிவியல் விருது, தேசிய அறிவியல் பதக்கம் பெற்றார். 

கோனின் பெற்றோர்கள், ஐசீடோர் கோன் மற்றும் பெர்த்தா க்ளீன் கோன் ஆவர் யூதர்களான இவர்கள் சிறுவயது முதலே நல்ல நட்புடன் இருந்தவர்கள். அவரது தந்தை ஒரு யூத குரு ஆவார்.. அவர்கள் 1907 ஆம் ஆண்டு ரஷ்யாவிலிருந்து வெளியேறி அமெரிக்க ஐக்கிய நாடுகளுக்குக் குடிபெயர்ந்தனர். . மில்ட்ரெட் கோன் 1913 ஆம் ஆண்டு ஜூலை 12 ஆம் நாள் பிராங்க்ஸில் பிறந்தார் , அங்கு அவரது குடும்பம் ஒரு குடியிருப்பில் வசித்து வந்தது. மில்டெரட் 13 வயதாக இருந்தது பொழுது, அவரது தந்தையார் கல்வி, கலை, சமூக நீதி, மற்றும் இத்திஷ் கலாச்சாரத்தைப். பாதுகாப்பதற்காக கடுமையாக வலியுறுத்திய இத்திஷ் பேசும் கூட்டுறவில் இணைவதற்காக, ஹீம் கெஸ்செல்ஸ்ஹாப்ட் க்கு குடியேற்றினார்.

 கோன் தனது 14 வயதில் உயர்நிலை பள்ளியில்பட்டம் பெற்றார். இது இனம், மதம் அல்லது இனப் பின்னணியைப் பொருட்படுத்தாமல் தகுதியுள்ள பெண்கள் அனைவருக்கும் இலவசமாகவும் திறந்ததாகவும் இருந்த ஹானர் கல்லூரிக்குச் சென்றார். 1931 ஆம் ஆண்டில் அவர் தனது இளங்கலைப் பட்டம் பெற்றார். கொலம்பியா பல்கலைக் கழகத்தில் ஒரு வருடம் பணியிலிருந்தும் அவர் ஒரு பெண்மணியாக இருப்பதால் உதவியாளருக்கு தகுதியில்லை. என நிராகரிக்கப்பட்டார். 1932 இல் தனது மாஸ்டர் பட்டம் பெற்ற பிறகு, அவர் இரண்டு வருடங்களுக்கு தேசிய வானூர்தியியல் ஆலோசனை செயற்குழுவில் பணியாற்றினார். அங்கு துணை மேற்பார்வையாளர் பதவியில் இருந்தார். அங்கு பணியாற்றிய 70 ஆண்களில் ஒரே ஒரு பெண்ணாக கோன் மட்டுமே இருந்தார், மேலும் அவர் பதவி உயர்வு பெற மாட்டார் என்றும் அறிவிக்கப்பட்டது. பின்னர் அவர் கொலம்பியாவுக்கு திரும்பினார், அங்கு நோபல் பரிசு வென்ற ஹரோல்ட் யூரியிடம் கல்வி பயின்றார். உண்மையில், கோன் கார்பனின் வெவ்வேறு ஐசோடோப்புகளை ஆய்வு செய்தார். ஆனாலும், அந்த ஆய்வுக்கான துணைக்கருவிகள் செயல்பாட்டில் தோல்வியடைந்ததால் அவரது ஆய்வினைத் தொடர இயலவில்லை. பின்னர் 1938 இல் இயற்பியல் வேதியியலில் ஆக்சிஜன் ஐசோடோப்புகள் பற்றிய அவரது ஆய்வுரையை முடித்து முனைவர் பட்டம் பெற்றார். 

ஹரோல்ட் யூரியின் பரிந்துரையின்படி, செயின்ட் லூயிஸில் உள்ள வாஷிங்டன் பல்கலைக்கழகத்தில் வின்சென்ட் டு விக்னேயாட் ஆய்வகத்தின் ஆராய்ச்சியாளராக கோன் ஒரு நிலையைப் பெற முடிந்தது. அங்கே கதிர்-அமினோ அமில வளர்சிதைமாற்றத்திற்கு கதிரியக்க கந்தக ஐசோடோப்புகளை பயன்படுத்தி ஆய்வு முனைவர் பட்டத்திற்கான ஆய்வுகளை கோன் மேற்கொண்டார். கந்தகக் கலவைகளின் வளர்சிதைமாற்றத்தை ஆய்வு செய்ய ஐசோடோபிக் ட்ரேசர்களை பயன்படுத்துவதில் கோன் முன்னோடியாகத் திகழ்ந்தார். டு விக்னேயூட் தனது ஆய்வகத்தை நியூ யார்க் நகரில் உள்ள கார்னெல் யுனிவர்சிட்டி மருத்துவக் கல்லூரிக்கு மாற்றும் போது, கோன் மற்றும் அவரது புதிய கணவர், ஹென்றி ப்ரிமாக்காஃப் ஆகிய இருவரும் இணைந்து நியூ யார்க்கிற்கு சென்றனர். 

1946 ஆம் ஆண்டில் ஹென்றி பிரிமகோஃப் வாஷிங்டன் பல்கலைக்கழகத்தில் ஒரு ஆசிரியராக நியமிக்கப் பெற்றார். பல்கலைக்கழகத்தின் மருத்துவக் கல்லூரியில் கார்ல் மற்றும் ஜெர்டி கோரி ஆகியோருடன் கோன் இணைந்து அவர்களின் உயிர்வேதியியல் ஆய்வகத்தில் ஆய்வாளர் நிலையைப் பெற்றார். அங்கு, அவர் தனது சொந்த ஆராய்ச்சி தலைப்புகளைத் தேர்வு செய்ய முடிந்தது. 

அவள் எதிர்வினை விசாரிக்க அணுக்கரு காந்த அதிர்வுகளைப் பயன்படுத்தி பாஸ்பரசுடன் அமினோ ட்ரை பாஸ்பேட் மற்றும் அமினோ டை பாஸ்பேட் ஆகியவற்றின் எதிர்வினைகளைப் பற்றி ஆய்வு செய்தார். மேலும், அமினோ ட்ரை பாஸ்பேட்டின் உயிர்வேதியியல் பண்புகள் பற்றி கணிசமான தகவலை வெளிப்படுத்தினார். அமினோ ட்ரை பாஸ்பேட் மற்றும் அமினோ டை பாஸ்பேட் ஆகியவற்றின் நொதித்தலில் ஈரிணைத்திற அயனிகளின் பங்கு பற்றியும், ஆக்சிஜனேற்ற பாஸ்பேட்டுகள் பற்றியும் ஆய்வு செய்தார். 


</doc>
<doc id="434144" url="https://ta.wikipedia.org/wiki?curid=434144" title="தேனி குஞ்சரமாள்">
தேனி குஞ்சரமாள்

தேனி குஞ்சரமாள் என்பவர் தமிழ் திரைப்பட நடிகை மற்றும் பின்னணிப் பாடகர் ஆவார். 1990 கள் மற்றும் 2000 கள் ஆகியவற்றில் ஏ. ஆர். ரகுமான் இசையில் பின்னனி பாடகியாக பணியாற்றினார். இவர் ஹாரிஸ் ஜயராஜ் இசையிலும் பணியாற்றினார்.

"கருத்தம்மா" (1994) திரைப்படத்தில் பெண் குழந்தைகளுக்கு கள்ளிப்பால் கொடுத்து கொல்கிறார். இந்தக் கதாப்பாத்திரத்தின் மூலம் அறியப்படுகிறார். நகைச்சுவை நடிகர் விவேக் அவர்கள் "காதல் சடுகுடு (திரைப்படம்)" (2003) திரைப்படத்தில் குஞ்சரமாளுடன் நடித்தர். 

ஏ. ஆர். ரகுமான் இசையில் "காதலன் (திரைப்படம்)" (1994), "முத்து" (1995), "தாஜ்மகால்" (1999) and "சில்லுனு ஒரு காதல் (திரைப்படம்)" (2006) போன்ற திரைப்படங்களில் பாடல் பாடியுள்ளார்.

இளையராஜா இசையில் "விருமாண்டி" (2004) மற்றும் ஹாரிஸ் ஜயராஜ் இசையில் "அருள் (திரைப்படம்)" (2004) போன்ற திரைப்படங்களில் பாடியுள்ளார்.

2006 ஜூன் மாதத்தில் குஞ்சரமாள் அனைத்திந்திய அண்ணா திராவிட முன்னேற்றக் கழகம் கட்சியில் இணைந்தார். ஜெ. ஜெயலலிதா மேடையில் குஞ்சரமாள் பாடியுள்ளார்.


</doc>
<doc id="434145" url="https://ta.wikipedia.org/wiki?curid=434145" title="பெர்கோவ் வினை">
பெர்கோவ் வினை

பெர்கோவ் வினை ("Perkow reaction") என்பது ஒரு டிரை ஆல்க்கைல்பாசுப்பைட்டு எசுத்தர் ஓர் ஆலோகீட்டோனுடன் வினைபுரிந்து ஒரு டை ஆல்க்கைல் வினைல் பாசுபேட்டாகவும் ஓர் ஆல்க்கைல் ஆலைடாகவும் உருவாகும் கரிம வேதியியல் வினையாகும் .

இவ்வினையுடன் தொடர்புடைய மைக்கேலிசு-அர்புசோவ் வினையிலும் இதே வினைபடு பொருள்கள் வினைபுரிந்து ஒரு பீட்டா-கீட்டோ பாசுபோனேட்டைத் தருகின்றன. ஆல்க்கீன்கள் தயாரிக்கும் ஓர்னர்-வேட்சுவொர்த்-எம்மான்சு வினையில் இவ்விளைபொருள் ஒரு முக்கியமான வினைப்பொருள் ஆகும். இதனடிப்படையில் நோக்கினால் இவ்வினை பெர்கோவ் வினையினுடைய பக்க வினையாகக் கருதப்படுகிறது. 

பெர்கோவ் வினையின் வினை வழிமுறையில் கார்பனைல் கார்பனில் ஓர் அணுக்கரு நாட்ட கூட்டு வினை நிகழ்ந்து ஓர் இருமுனை அயனி இடைநிலை உருவாகிறது. இவ்வயனி ஆலைடை இழந்து மறுசீராக்கல் அடைவதன் மூலம் நேர்மின் அயனி இனமாக மாறுகிறது. இந்நேர்மின் அயனி இரண்டாவது அணுக்கரு நாட்ட இடப்பெயர்ச்சி வினையின் மூலம் ஆல்க்கைல் நீக்கமடைகிறது. இப்படிநிலையில் பாசுப்பைட்டு ஆல்காக்சைடு பதிலிகளில் ஒன்றை ஆலைடு எதிர் மின்னயனி தாக்கி ஓர் ஈனால் பாசுபேட்டு உருவாகிறது 

ஒரு புதிய பூச்சி விரட்டியை தயாரிப்பதற்கு பெர்கோவ் வினையை பயன்படுத்தப்படுகிறது. இதற்கு எக்சாகுளோரோ அசிட்டோனும் டிரையெத்தில் பாசுப்பைட்டும் அடிப்படையாகும். இவை பியூரானுடன் கார சோடியம் 2,2,2-டிரைபுளோர்யீத்தாக்சைடின் செயல்பாட்டுடன் இரண்டாம்நிலை [4+3] வளையக்கூட்டு வினையில் பங்கேற்கின்றன. 

புதிய குயினோலின் தயாரிப்பிலும் பெர்கோவ் வினையைப் பயன்படுத்த முடியும். பதிலி என் பியூட்டைலாக இருந்தால் வினை விளைபொருள் பெர்கோவ் கூட்டுவிலைபொருளாக இருக்கும். இவ்வினையில் விடுபடும் குழு எலக்ட்ரான் குறைவு அசைல் குழுவாகும். பதிலி ஒரு பீனைல் குழுவாக இருந்தால் வினையில் பாசுப்பைட்டு முன்னிலை பெற்று அசைல் குழுவானது எத்தில் ஈனால் ஈதராக மாறுகிறது. வினையின் வித்தியாசத்தை விளக்குவதற்கு ஆல்பா-கீட்டோ கார்பன் அணுவின் மீதுள்ள எலக்ட்ரான் அடர்த்தி முக்கியத்துவம் பெறுகிறது.

பெர்கோவ் வினையில் உருவாகும் அரைல் ஈனால் பாசுபேட்டுகளை பாசுபோரைலேற்றும் முகவர்களாக பயன்படுத்த இயலும். உதாரணமாக அடினோசின் மோனோபாசுபேட்டை அடினோசின் டிரைபாசுபேட்டாக மாற்றலாம்{Ref|Sekine}}. 



</doc>
<doc id="434147" url="https://ta.wikipedia.org/wiki?curid=434147" title="மண்ணுக்கு மரியாதை">
மண்ணுக்கு மரியாதை

மண்ணுக்கு மரியாதை (English: Respect for the soil) என்பது 1995 இல் வெளிவந்த தமிழ் திரைப்படம் ஆகும்.விக்னேஷ் மற்றும் சங்கவி (நடிகை) ஆகியோர் முக்கிய கதாபாத்திரங்களில் நடித்திருக்கின்றனர். கவிதா, உதய் பிரகாஷ், சின்னி ஜெயந்த், ஜெயபிரபு, வந்தனா போன்றோர் நடித்துள்ளனர். 1995 செப்டம்பர் 22 இல் வெளியானது. 


</doc>
<doc id="434150" url="https://ta.wikipedia.org/wiki?curid=434150" title="மாலிப்டினம்(VI) குளோரைடு">
மாலிப்டினம்(VI) குளோரைடு

மாலிப்டினம்(VI) குளோரைடு ("Molybdenum(VI) chloride") என்பது MoCl என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். கருப்பு நிறத்தில் டயா காந்தப் பண்பு கொண்ட சேர்மமாக இது காணப்படுகிறது. தங்குதன்(VI) குளோரைடு கட்டமைப்பில் உள்ளது போன்ற மூலக்கூறுகள் இங்கும் எண்முக கட்டமைப்பைக் கொண்டுள்ளன . 

மாலிப்டினம் எக்சாபுளோரைடுடன் அதிக அளவு போரான் டிரைகுளோரைடைச் சேர்த்து வினைப்படுத்தினால் மாலிப்டினம்(VI) குளோரைடு உருவாகிறது. 
2 MoF + 6 BCl → MoCl + 6 BFCl

மாலிப்டினம்(V) குளோரைடுடன் ஒப்பிடுகையில் இச்சேர்மம் அறை வெப்ப நிலையில் நிலைப்புத் தன்மை அற்றதாக உள்ளது.
2 MoCl → [MoCl] + Cl


</doc>
<doc id="434152" url="https://ta.wikipedia.org/wiki?curid=434152" title="ஆனி திரெயிஸ்மென்">
ஆனி திரெயிஸ்மென்

ஆனி மேரி திரெயிஸ்மென் (née டெய்லர் ; 27 பிப்ரவரி 1935 - 9 பிப்ரவரி 2018)அறிவாற்றல் உளவியலில் நிபுணத்துவம் பெற்ற ஒரு ஆங்கில உளவியலாளர் ஆவார். பார்வை கவனம் , உள்ளுணர்தல் , மற்றும் நினைவாற்றல் ஆகியவை குறித்து ஆய்வு செய்தார். 1980களில் ஜி. கலேட் என்பவருடன் இணைந்து தனது கவன ஒருங்கிணைப்புக் கோட்பாடு பற்றிய மிகுந்த செல்வாக்குள்ள கருத்துகளை வெளியிட்டார். 

திரெயிஸ்மென் ஆக்ஸ்போர்டு பல்கலைக்கழகம், பிரிட்டிஷ் கொலம்பியா பல்கலைக்கழகம், கலிபோர்னியா பல்கலைக்கழகம், பெர்க்லி மற்றும் பிரின்ஸ்டன் பல்கலைக்கழகம் ஆகியவற்றில் பயிற்றுவிப்பாளராகப் பணியாற்றினார். புகழ்பெற்ற ஆய்வு முனைவர்களான நான்சி கன்வீஷர் மற்றும் நில்லி லாவி ஆகியோர் இவரின் மேற்பார்வையின் கீழ் தனது ஆய்வினை மேற்கொண்டனர். 2013 இல், தனது கவனம் பற்றிய முன்னோடி ஆய்வுகளைச் செய்தமைக்காக திரெயிஸ்மென், ஜனாதிபதி பராக் ஒபாமாவிடம் இருந்து தேசிய அறிவியல் பதக்கம் பெற்றார். 

இவரது நீண்டகால பணியில், மனித சிந்தனை மற்றும் செயல்பாடுகளின் வழிநடத்துதலுடன், தகவல்கள் எவ்வாறு தேர்ந்தெடுக்கப்படுகிறது என்றும் அவை எவ்வாறு சரியான பொருளாக ஒருங்கிணைக்கப்படுகிறது என்றும், ஆய்வு செய்து அதனை கோட்பாட்டு ரீதியிலும் பரிசோதனை ரீதியிலுமான வரையரைகளை வெளியிட்டார். 

ஆனி திரெயிஸ்மன் இங்கிலாந்திலுள்ள, யார்க்ஷயர் , வேக்ஃபீல்ட் என்ற இடத்தில் பிறந்தார். இரண்டு வருடங்கள் கழித்து, அவரது குடும்பம் ரோசெஸ்டர், கென்ட் என்ற ஒரு கிராமத்திற்கு குடிபெயர்ந்தது அங்கு அவரது தந்தை பெர்சி டெய்லர் இரண்டாம் உலகப் போரின் போது தலைமைக் கல்வி அதிகாரியாகப்பணிபுரிந்தார். அவரது தாயார் சுசான் டூரென் பிரஞ்சுப் பெண்மணியாவார் 11 வயதில், திரெயிஸ்மென் தன்னுடைய குடும்பத்துடன் , பெர்க்ஷயரில் உள்ள ரீடிங் என்ற நகரத்திற்குக் குடிபெயர்ந்தார். அங்கு அவர் பெண்கள் இலக்கப்பள்ளியான கென்ட்ரிக் பள்ளியில் சேர்ந்தார். அந்த நேரத்தில் ஆங்கில கல்வி முறையில், மேல்நிலை பள்ளியில் மூன்று பாடங்களைக் கட்டாயமாகத் தெர்வு செய்யும் நிலை இருந்தது. எனவே திரெயிஸ்மென் மொழிக்கலை (பிரெஞ்சு, லத்தீன் மற்றும் வரலாறு) மீது கவனம் செலுத்தினார். 

திரெயிஸ்மென,1954 இல், கேம்பிரிட்ஜில் உள்ள நியூஹாம் கல்லூரியில் பிரெஞ்சு இலக்கியத்தில் தனது இளங்கலைப் பட்டம் பெற்றார் இது அவருக்கு உளவியலில் மற்றொரு இளங்கலைப் பட்டம் பெற உதவித்தொகை கிடைக்க வழிசெய்தது. இந்த கூடுதல் வருடத்தில், ரிச்சர்ட் கிரிகோரியின் மேற்பார்வையின் கீழ் திரெயிஸ்மென் கல்வி பயின்றார். இவர் பல்வேறு உள்ளுணர்வுப் பரிசோதனைகள் மூலம் மனதைஅறியும் வழிகளை திரெயிஸ்மெனுக்கு அறிமுகம் செய்துவைத்தார் பல்வேறு வழிகளில் அறிமுகப்படுத்தினார். திரெயிஸ்மென் கேம்பிரிட்ஜில் இருந்த பொழுது, அவர் நாட்டுப்புற இசை காட்சிகளில் ஆர்வமாக ஈடுபட்டார். 

1957 ஆம் ஆண்டில், ஆக்ஸ்போர்ட் பல்கலைக்கழகத்தில் ஆய்வாளரான கரோலஸ் ஓல்ட்ஃபீல்ட்டின் கீழ் தனது முனைவர் பட்ட ஆய்வை மேற்கொண்டார். திரெயிஸ்மென் முதலில் அப்பாசியா என்ற குறைபாடு பற்றிய ஆய்வுகளில் ஈடுபட்டார். ஆனால் விரைவில் மன அழுத்தம் பற்றிய ஆய்வுகளில் ஆர்வமேற்பட்டு அதனைத் தொடர்ந்தார். டோனால்ட் பிராட்பென்ட்டின் என்பவரின் வழிகாட்டுதலின் பேரில் புலனுணர்வு மற்றும் தகவல்தொடர்பு குறித்த தனது "பார்செப்சன் அண்ட் கம்யூனிகேஷன்" என்ற ஆய்வு நூலை வெளியிட்டார்.. மூன்று வருட ஆய்வுக்குப் பின்னர், 1960 ஆம் ஆண்டில் மற்றொரு ஆக்ஸ்ஃபோர்ட் பட்டதாரி மாணவரான மைக்கேல் திரெயிஸ்மேன் என்பவரை மணந்தார். இரண்டு ஆண்டுகளுக்கு பின்னர், 1962 இல், ”தேர்ந்தெடுக்கப்பட்ட கவனம் மட்டும் பேச்சுணர்வு” என்ற தனது ஆய்வை திரெயிஸ்மென் நிறைவு செய்தார். 

1976 ஆம் ஆண்டில், மைக்கேலுடனான திருமணம் விவாகரத்தில் முடிந்தது. டானியல் கான்மன் என்பவரை 1978 ஆம் ஆண்டில் மறுமணம் செய்து கொண்டார்.இவர் 2002 ஆம் ஆண்டின் பொருளாதாரத்திற்கான நோபல் மெமோரியல் பரிசை வென்றவர் என்பது குறிப்பிடத்தக்கது திரெயிஸ்மென் பிப்ரவரி 9, 2018 அன்று பக்கவாதம் காரணமாக இறந்தார். 


</doc>
<doc id="434156" url="https://ta.wikipedia.org/wiki?curid=434156" title="மோடெக்சாபின் கடோலினியம்">
மோடெக்சாபின் கடோலினியம்

மோடெக்சாபின் கடோலினியம் ("Motexafin gadolinium") என்பது CHGdNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இம்மருந்து வகைச் சேர்மத்திற்கு எக்சைட்ரின் என்ற வணிகப் பெயர் பரிந்துரைக்கப்பட்டுள்ளது. தயோரிடாக்சின் ரிடக்டேசு மற்றும் ரிபோநியூக்ளியோடைடு ரிடக்டேசு நொதிகளை இம்மருந்து தடுக்கிறது. மூளைப் புற்றுநோய் பரவலை உணரும் வேதியியல் முகவராகவும் இச்சேர்மம் முன்மொழியப்பட்டுள்ளது
2006 ஆம் ஆண்டு மே மாதம் 9 அன்று அமெரிக்காவின் உணவு மற்றும் மருந்து நிர்வாக அமைப்புக்கு ஒரு புது மருந்தின் பயன் மருந்து நிறுவனத்தால் சமர்ப்பிக்கப்படுகிறது. 
2007 டிசம்பரில் அமெரிக்காவின் உணவு மற்றும் மருந்து நிர்வாக அமைப்பு மோடெக்சாபின் கடோலினியம் மருந்து அங்கீகரிக்கப்படவில்லை என்ற கடித்த்தை அளித்தது. . 


</doc>
<doc id="434160" url="https://ta.wikipedia.org/wiki?curid=434160" title="கடோவெர்சட்டமைடு">
கடோவெர்சட்டமைடு

கடோவெர்சட்டமைடு ("Gadoversetamide") என்பது CHGdNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும் . ஆப்டிமார்க் என்ற வணிகப் பெயரில் இது விற்கப்படுகிறது. கடோலினிய- அடிப்படை காந்த ஒத்ததிர்வு வரைவு மாறுபடுத்தும் முகவராக குறிப்பாக மூளை, கல்லீரல், முதுகெலும்பு ஆகியன்வற்றை அலகிடும்போது கடோவெர்சட்டமைடு பயன்படுகிறது.


</doc>
<doc id="434164" url="https://ta.wikipedia.org/wiki?curid=434164" title="மில்ட்ரெட் திரெசல்லாஸ்">
மில்ட்ரெட் திரெசல்லாஸ்

மில்ட்ரெட் திரெசல்லாஸ் ( ஸ்பீவாக்; நவம்பர் 11, 1930 - பிப்ரவரி 20, 2017), ஐக்கிய அமெரிக்க அறிவியலாளரும் இயற்பியலாளரும் ஆவார். இவர் "கார்பன் அறிவியல் அரசி" என அழைக்கப்படுகிறார், மாசசூசெட்ஸ் தொழில்நுட்ப நிறுவனத்தின் முதல் பெண் நிறுவனப் பேராசிரியராகவும், இயற்பியல் மற்றும் மின்பொறியியல் துறையின் ஓய்வுபெற்ற பிறகும் பணியாற்றிய பேராசிரியராகவும் இருந்தவர். ஜனாதிபதியின் சுதந்திரப் பதக்கம், தேசிய அறிவியல் பதக்கம் , என்ரிகோ பெர்மி விருது மற்றும் வன்னேவர் புஷ் விருது உள்ளிட்ட பல விருதுகளை மில்ட்ரெட் திரெசல்லாஸ் வென்றுள்ளார். 

மில்ட்ரெட் ஸ்பீவாக், 1930, நவம்பர் 11 ம் தேதி ப்ரூக்ளினில் பிறந்தார், இவரது தந்தை எதெல், தாயார் மேயர் ஸ்பீவக். இவர்கள் போலந்து நாட்டிலிருந்து வந்து குடியேறிய யூதர்கள் ஆவர். 

பிராங்க்ஸில் வளர்க்கப்பட்ட திரெசெல்லாஸ் ஹானர் கல்லூரி உயர்நிலை பள்ளியில் தனது உயர்நிலைப் பள்ளி பட்டத்தை பெற்றார். அவர் 1951 ஆம் ஆண்டில் நியூயார்க்கில் ஹண்டர் கல்லூரியில் தனது இளங்கலை பட்டம் பெற்றார், 

நோபல் பரிசு பரிசு ரோசலின் யாலோ என்பவரின் ஆலோசனையின் பேரில் இயற்பியல் கல்வியைத் தொடர்ந்தார். ஃபுல்பிரைட் பெல்லோஷிப் திட்ட உதவித் தொகையுடன் கேம்பிரிட்ஜ் பல்கலைக்கழகத்தில் தனது முதுகலைப் படிப்பை மேற்கொண்டார், மற்றும் ஹார்வர்ட் பல்கலைக்கழகத்தில் ராட்க்ளிஃப் கல்லூரியில் இருந்தும் முதுகலைப் பட்டம் பெற்றார். 1958 இல் சிகாகோ பல்கலைக் கழகத்தில் இருந்து முனைவர் பட்டத்தைப் பெற்றார், அங்கு நோபல் பரிசு பெற்ற என்ரிகோ ஃபெர்மி இவருடைய ஆசிரியராக இருந்தர். லிங்கன் ஆய்வகத்தில் ஊழியராக பணியாற்றுவதற்கு முன்னர் கார்னெல் பல்கலைக் கழகத்தில் இரண்டு ஆண்டுகள் ஆய்வு முனைவர் பட்ட ஆய்வுகளை மேற்கொண்டார்.

திரெசெல்லாஸ், மாசசூசெட்ஸ் தொழில்நுட்பக் கழகத்தில் 57 ஆண்டுகள் பணியாற்றியுள்ளார். 1967 ஆம் ஆணடில் அந்நிறுவன மின்பொறியியல் துறையின் அபே ராக்பெல்லர் மாஸ் வருகைப் பேராசிரியராக இருந்தார். 1968 இல் நிறுவனப்பதவி அமர்த்தப்பட்ட ஆசிரிய உறுப்பினராகவும், 1983 இல் இயற்பியல் பேராசிரியராகவும் ஆனார். 1985 ஆம் ஆண்டில், மாசசூசெட்ஸ் தொழில்நுட்பக் கழகத்தின் முதல் பெண் நிறுவன பேராசிரியராக நியமிக்கப்பட்டார். 

1990 ஆம் ஆண்டில், பொருட்களின் மின்னணுப் பண்புகள், அறிவியல் மற்றும் பொறியியலில் பெண்களின் வாய்ப்பினை விரிவுபடுத்திய அவரது பணிக்கு அங்கீகாரமாக அறிவியலுக்கான தேசியப் பதக்கம் பெற்றார். மேலும் 2005 ஆம் ஆண்டில் இவருக்கு தொழில்நுட்பப்பிரிவு , பொருளாதாரம் மற்றும் வேலைவாய்ப்பு என்ற பிரிவுகளில் 11 வது ஆண்டு ஹென்றி விருது வழங்கப்பட்டது. 2008 ஆம் ஆண்டில் அவர் ஓயஸ்டெர்ட்பதக்கம் பெற்றார். 2015 இல் மின்னியல், மின்னணுவியல் பொறியாளர் கழகம் ஐஇஇஇபதக்கம் வழங்கி கெளரவித்தது. 

2000-2001 ஆம் ஆண்டில், அமெரிக்க எரிசக்தி துறை விஞ்ஞான அலுவலகத்தின் இயக்குநராக இருந்தார். 2003 முதல் 2008 வரை, அவர் இயற்பியலுக்கான அமெரிக்க நிறுவனத்தின் ஆளுகைப் பிரிவின் தலைவராக இருந்தார். அவர் அமெரிக்க இயற்பியல் சங்கத்தின் தலைவர். அமெரிக்க முன்னேற்ற அறிவியல் சங்கத்தின் முதல் பெண் தலைவர் மற்றும் தேசிய அறிவியல் அகாதமியின் பொருளாளர் போன்ற பதவிகளில் பணியாற்றினார் 

இயற்பியலில் பெண்களின் பங்களிப்பை ஊக்குவிப்பதற்கான முயற்சிகளுக்காக நிறைய நேரம் செலவழித்தார். 1971 ஆம் ஆண்டில், திரெசெல்லாஸ் ஒரு கல்லூரியுடன் இணைந்து மாசசூசெட்ஸ் தொழில்நுட்பக் கழகத்தில் முதல் மகளிர் மன்றத்தைத் தொடங்கினார். விஞ்ஞானம் மற்றும் பொறியியலில் பெண்களின் பங்கு பற்றிய ஆய்வுக் கருத்தரங்கம் நடத்தினார்.


</doc>
<doc id="434184" url="https://ta.wikipedia.org/wiki?curid=434184" title="மூக்கெலும்பு">
மூக்கெலும்பு

மூக்கெலும்பு (ஆங்கிலம்:Nasal bone) முகவெலும்புகளில் பக்கத்திற்கு ஒன்று என அமைந்த சிறு எலும்பு ஆகும்.

மூக்கெலும்புகள் இணைந்து மூக்கை உருவாக்குகிறது. மூக்கெலும்பு வடிவிலும், அளவிலும் மனிதருக்கு மனிதர் சற்று வேறுபடுகிறது. மூக்கெலும்பு மண்டையோட்டின் நுதலெலும்பு மற்றும் நெய்யரியெலும்பு இணைந்துள்ளது. முகவெலும்புகளில் மேல்தாடை எலும்பு மற்றும் மறுபக்க மூக்கெலும்புடன் இணைந்துள்ளது.
ஆமைகளுக்கு மூக்கெலும்பு கிடையாது நுதலெலும்பின் முன்பகுதி மூக்கை உருவாக்குகிறது. 


</doc>
<doc id="434186" url="https://ta.wikipedia.org/wiki?curid=434186" title="கண்ணீர்க் குழாய் எலும்பு">
கண்ணீர்க் குழாய் எலும்பு

கண்ணீர்க் குழாய் எலும்பு (ஆங்கிலம்:Lacrimal bone) முகவெலும்புகளில் பக்கத்திற்கு ஒன்று என அமைந்த மிகச்சிறிய எலும்பு ஆகும்.

கண் குழியை உருவாக்கும் 7 எலும்புகளில் இதுவும் ஒன்று. கண்ணீர்க் குழாய் எலும்பு கண்குழியின் உட்புற சுவற்றின் சிறிய எலும்பு ஆகும் சுமார் சுண்டுவிரலின் நகம் அளவே உள்ளது. கண்ணீர் சுரப்பி மற்றும் அதன் குழாய்கள் இதனூடேயே அமைந்துள்ளது. கண்ணீர்க் குழாய் எலும்பு மண்டையோட்டின் நுதலெலும்பு மற்றும் நெய்யரியெலும்புடன் இணைந்துள்ளது. மேலும் முகவெலும்புகளான மேல்தாடை எலும்பு மற்றும் கீழ்மூக்கு சங்கெலும்புடன் இணைந்துள்ளது.


</doc>
<doc id="434194" url="https://ta.wikipedia.org/wiki?curid=434194" title="கீழ்மூக்கு சங்கெலும்பு">
கீழ்மூக்கு சங்கெலும்பு

கீழ்மூக்கு சங்கெலும்பு (ஆங்கிலம்:Inferior nasal conchae) என்பது மூக்கில் அமைந்த மூன்று இணை எலும்புகளில் ஒன்றாகும். பக்கத்திற்கு ஒன்று என இரு எலும்புகள் உள்ளன.

நசிப்பள்ளத்தில் அமைந்த இணைந்த இரு எலும்புகளின் பரப்பில் உள்ள கோழைப்படலத்தினால் உட்சுவாசத்தின் போது காற்று ஈரப்பதம் பெற்று சுவாசக்குழாய்க்குள் செல்கிறது. கீழ்மூக்கு சங்கெலும்பு மண்டையோட்டின் நெய்யரியெலும்புடன் இணைந்துள்ளது. மேலும் முகவெலும்புகளான கீழ்த்தாடை எலும்பு, கண்ணீர்க் குழாய் எலும்பு மற்றும் அண்ணவெலும்புடன் இணைந்துள்ளது.


</doc>
<doc id="434199" url="https://ta.wikipedia.org/wiki?curid=434199" title="பாலயம்கோட்டை">
பாலயம்கோட்டை

பாலயம்கோட்டை (Palayamkotta) என்பது என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிக்கோட்டை வட்டத்துக்கு உட்பட்ட ஒரு வருவாய் கிராமம் ஆகும். இந்த ஊர் பாலயம்கோட்டை ஊராட்சிக்கு உட்பட்டது.
2011 ஆண்டு மக்கள் கணக்கெடுப்பின்படி இக்கிராமத்தில் 734 வீடுகள் உள்ளன. கிராமத்தின் மொத்த மக்கள் தொகையானது 3292 ஆகும். இதில் ஆண்கள் எண்ணிக்கை 1738, பெண்களின் எண்ணிக்கை 1554 என உள்ளது. மக்களின் கல்வியறிவு விகிதமானது 60.28 % என உள்ளது.இது தமிழ்நாட்டின் சராசரி எழுத்தறிவு விகிதமான 80.09 % ஐ விடக்குறைவு ஆகும்.


</doc>
<doc id="434209" url="https://ta.wikipedia.org/wiki?curid=434209" title="ரூபி கௌர்">
ரூபி கௌர்

ரூபி கௌர் (Rupi Kaur) (பிறப்பு அக்டோபர் 4, 1992) (பஞ்சாபி: ਰੂਪੀ ਕੌਰ) இந்தியாவில் பிறந்து கனடாவில் வாழும் கவிஞர், மற்றும் எழுத்தாளர். இவர் சிறு வயதிலேயே கனடாவிற்கு புலம்பெயர்ந்து அங்குள்ள தொராண்டோ.வில் வசிக்கிறார். இவரது கவிதை மற்றும் உரைநடைகளின் தொகுப்பு "மில்க் அன்டு ஹனி" என்கிற தலைப்பில் 2014இல் வெளிவந்தது. இப் புத்தகம் உலகெங்கிலும் 2.5 மில்லியன் அளவிற்கு விற்பனையானது; மேலும் ஒரு வருடத்திற்கும் மேலாக "தி நியூயார்க் டைம்ஸின் சிறந்த புத்தகங்களின் விற்பனை பட்டியலில் இடம் பிடித்தது. இவரது இரண்டாவது புத்தகமான "தி சன் அன்டு ஹர் ஃப்ளவர்ஸ்" 2017இல் வெளியானது. 

கௌர், பஞ்சாப் (இந்தியா). மாநிலத்தில் சீக்கியர் குடும்பத்தில் பிறந்தார். அவருடைய நான்காம் வயதில் பெற்றோருடன் கனடாவிற்கு குடியேறினார். அவரது தாயின் மூலம் ஓவியம் வரையவும், வர்ணம் பூசவும் கற்றுக்கொண்டார். பள்ளியில் படிக்கும் போதே சக மாணவர்களின் பிறந்த நாள் வாழ்த்தாக கவிதைகள் மற்றும் குறுந்தகவல்கள் எழுதும் பழக்கம் அவருக்கு இருந்தது. அவர் "டர்னர் ஃபென்டன் மேல்நிலைப்பள்ளியில் கலந்துகொண்டார்.

கௌர், வாட்டர்லூ பல்கலைக்கழகத்தில் சொல்லாட்சி மற்றும் தொழில்முறை எழுத்து பிரிவில் சேர்ந்து படித்தார். பின்னர், அவரது குடும்பம் பிராம்ப்டன் நகருக்கு நகர்ந்தது. தற்போது தொராண்டோ,ஆண்டாரியோவில் வசித்து வருகிறார்.

கவுரின் முதல் நிகழ்ச்சி 2009 ல் மால்தோனில் உள்ள பஞ்சாபி சமூக சுகாதார மையத்தின் அடித்தளத்தில் நடைபெற்றது. அவரது குறிப்பிடத்தக்க படைப்புகள் மத்தியில் அவரது மாதவிடாய் குறித்து புகைப்படத்துடன் எழுதிய கட்டுரை காட்சி கவிதையாக சமூகத்தின் உணர்வை பிரதிபலிப்பதாக இருந்தது.

உயர்நிலைப் பள்ளியில் படித்தவரை தனது படைப்புகளுக்கு தனது பெயரை அநாமதேயமாக பகிர்ந்து கொண்டார். 2013 ஆம் ஆண்டில், "தும்பிர்" இல் தனது பெயரின் கீழ் அவரது பணியைப் பகிர்ந்து கொள்ளத் தொடங்கினார். 2014இல் இருந்து எளிய எடுத்துக்காட்டுகளுடன் கூடிய தனது கட்டுரைகளை இன்ஸ்ட்டாகிராமில் பதிவேற்றினார். 

கௌரின் முதல் புத்தகமான "மில்க் அன்டு ஹனி" நவம்பர் 4, 2014இல் வெளியிடப்பட்டது.. இந்த புத்தகத்தின் தலைப்பு, இவர் எழுதிய கவிதையிலிருந்தே எடுக்கப்பட்டது. அதில் பெண்களின் நிலைப்பாடு பாலைப் போன்று மிருதுவாகவும், தேனைப் போன்று கடினமாகவும் உள்ளது எனக் குறிப்பிட்டுள்ளார்." இவரது கவிதை, உரைநடை, மற்றும் இவர் கைப்பட வரைந்த ஓவியங்களின் தொகுப்பாக இப் புத்தகம் உள்ளது. இது நான்கு பகுதிகளாகப் பிரிக்கப்பட்டுள்ளது. ஒவ்வொரு பகுதியும் வெவ்வேறு கருப்பொருளைக் கொண்டுள்ளது.

"மில்க் அன்டு ஹனி" புத்தகத்தின் பிரதிகள் 2.5. மில்லியனுக்கும் மேலாக விற்பனையானது. இப் புத்தகத்தின் பெயர் "தி நியூயார்க் டைம்ஸின்" சிறந்த விற்பனையாகும் புத்தகங்களின் பெயர் பட்டியலில் 77 வாரங்களுக்கும் மேலாக இருந்தது. இப் புத்தகம் 25 மொழிகளில் மொழிபெயர்க்கப்பட்டுள்ளது.

அவரது இரண்டாவது புத்தகமான "தி சன் அன்டு ஹர் ஃப்ளவர்ஸ்" அக்டோபர் 3, 2017இல் வெளியிடப்பட்டது. இந்தத் தொகுப்பிலுள்ள படைப்புகள் இழப்பு, அதிர்ச்சி, சிகிச்சைமுறை, பெண்ணியம், குடிபெயர்வு மற்றும் புரட்சி போன்ற பல்வேறு கருப்பொருள்களை ஆராய்கின்றன.

2019இல் "கலீல் ஜிப்ரானின்" த புரபெட் என்கிற புத்தகத்திற்கு அறிமுக உரை எழுத 'பெங்குயின் கிளாசிக்ஸ்' பதிப்பகம் இவரை நியமித்தது. இது அமெரிக்காவில் மிகுந்த எதிர்பார்ப்பை உண்டாக்கியது.

குர்முகியைப் போலவே தானும் காலத்திற்கேற்றவாறு குறைந்த வரிகளில் தனது படைப்புகளை எழுதுவதாக கூறியுள்ளார். கௌர் தனது கலாச்சாரத்தை கௌரவப்படுத்த இந்த வழியில் எழுதுவதாகவும், மேலும் அவரின் கடிதங்கள் சமத்துவம் மற்றும் பாணி அவரது உலக கண்ணோட்டத்தை பிரதிபலிக்கிறது என்று கூறுகிறார் அவரின் எழுத்துப் பணி படிக்கும் வாசகர்களுக்கு ஒரு அனுபவமாகவும், பின்பற்றக் கூடியதாகவும் உள்ளது.
மோசடி, பெண்ணியம், அன்பு, தற்காப்பு மற்றும் துயரம் போன்ற பொதுவான கருப்பொருள்கள் அவரது படைப்புகளில் காணப்படுகிறது.

மார்ச்சு 2015இல் கௌர் பெண்களின் மாதவிடாய் தொடர்பாக ஆறு புகைப்படங்களை இன்ஸ்ட்டாகிராம் வலைதளத்தில் "த பீரியட்" என்கிற தலைப்பில் பதிவேற்றினார். அதில் பல சமூகத்தினர் இன்றும் பெண்களின் மாதவிடாய் காலங்களில் வீட்டிற்குள் மற்றும் புனித தலங்களுக்குச் செல்ல அனுமதிப்பதில்லை எனக் கூறியுள்ளார். பெண்களுக்கு ஏற்பட்டிருக்கும் பயத்தைப் போக்கவே தான் இவ்வாறு செய்ததாகவும் கூறியுள்ளார்.” 
பின்னர் அப் புகைப்படங்கள் இன்ஸ்ட்டாகிராமிலிருந்து நீக்கப்பட்டதாக கௌர் தெரிவித்தார்.
ரூபி கௌர், கலீல் ஜிப்ரான், ஆலிஸ் வாக்கர், மற்றும் ஷெரோன் ஓல்ட்ஸ் ஆகியோரின் படைப்புகளால் உந்தப்பட்டு கவிஞரானார். மேலும் சீக்கிய வேத நூல்களும் அவருக்கு உத்வேகத்தை கொடுத்ததாக கூறியுள்ளார். கனடா செல்வதற்காக ஆங்கில மொழியைக் கற்றுக்கொண்டது தன் எழுத்துப் பணிக்கு வித்திட்டது என்று கூறியுள்ளார்.

2017 இல் பி. பி. சி யின் சிறந்த 100 பெண்கள் பட்டியலில் ரூபி கௌரின் பெயர் இடம் பெற்றது.


</doc>
<doc id="434219" url="https://ta.wikipedia.org/wiki?curid=434219" title="அசூர்பனிபால்">
அசூர்பனிபால்

அசூர்பனிபால் (Ashurbanipal) பண்டைய அண்மை கிழக்கின், மெசொப்பொத்தேமியாவில் புது அசிரியப் பேரரசை கிமு 668 முதல் கிமு 627 முடிய 41 ஆண்டுகள் ஆட்சி செய்த பேரரசர் ஆவார். இவரே அசூர் நகரத்தை நிறுவியவர் ஆவார். 

புது அசிரியப் பேரரசர் அசூர்பனிபால், பேரரசின் தலைநகரான நினிவே நகர அரண்மனையில், அசிரிய அரசர்களின் தகவல்களை ஆப்பெழுத்து களிமண் பலகைகள் மற்றும் சிற்பத்தூண்களில் செதுக்கி வைத்தார்.அசூர்பனிபால் காலத்திய தொல்பொருட்களில் புகழ் பெற்றது, அசூர்பனிபாலின் நூலகம், சிங்கத்தை வேட்டையாடும் அசூர்பனிபால் சிற்பம், அசூர்பனிபாலின் சிதைந்த அரண்மனைகள் ஆகும். இவர் பபிலோனியாவில் தன் பெயரால் அசூர் நகரத்தை நிறுவினார். 

பேரரசர் அசூர்பனிபாலை யூதர்களின் வேத நூல் "அசெனப்பர்" (Asenappar) எனக் கூறுகிறது. ( - ).

வட கிழக்கு ஆப்பிரிக்காவின் குஷ் இராச்சியத்தை அழித்து, பண்டைய எகிப்து மற்றும் நுபியா பகுதிகளை வெற்றி கொண்டார். பின்னர் ஈலாம் இராச்சியத்தை வெற்றி கொண்டு, பண்டைய அண்மை கிழக்கின் நகரங்கள் அனைத்தையும் தன் ஆட்சியின் கீழ் கொண்டு வந்தார். 

பேரரசர் அசூர்பனிபாலின் வாழ்வின் இறுதி பத்தாண்டு ஆட்சியில் அசிரியா, யாராலும் வெல்ல முடியாத பேரரசாகவும், மக்களின் வாழ்க்கை மிகவும் அமைதியுடன் விளங்கியது. அசூர்பனிபால் கிமு 627 வரை, 42 ஆண்டுகள் புது அசிரியப் பேரரசை ஆண்டார். பேரரசர் அசூர்பனிபாலின் மறைவிற்குப் பின்னர் வந்த ஆட்சியாளர், அசூர் - எதில் - இலானி (கிமு 626–623) காலத்தில், புதுஅசிரியப் பேரரசில் வாரிசுரிமைக்காக ஏற்பட்ட உள்நாட்டுப் போரால் பேரரசின் பரப்பளவு சுருங்கியது.






</doc>
<doc id="434223" url="https://ta.wikipedia.org/wiki?curid=434223" title="தார் இரும்புத் தூண்">
தார் இரும்புத் தூண்

தார் இரும்புத் தூண் (Dhar iron pillar) இந்தியாவின் மத்தியப் பிரதேச மாநிலத்தின் தார் மாவட்டத்தின் நிர்வாகத் தலைமையிட நகரமான தார் நகரத்தில் இருக்கும் துண்டுகளான இரும்புத் தூண் ஆகும். இவ்விரும்புத் தூணின் தோற்றம் குறித்த ஆவணங்கள் இல்லாதிருப்பினும், உள்ளூர் மக்களின் செவிவழி கதைகளின் படி, பரமாரப் பேரரசர் போஜராஜன் தனது வெற்றிகளை கொண்டாடும்விதமாக கிபி 11-ஆம் நூற்றாண்டில் எழுப்பட்ட வெற்றித் தூண் எனக்கருதப்படுகிறது.

தற்போது நான்கு துண்டுகளாக சிதைக்கப்பட்ட தார் இரும்புத் தூணின் அடிப்பாகத்தின் ஒரு துண்டு காணவில்லை. கிடைத்த மூன்று இரும்புத் துண்டுகளின் நீளம் 43 அடியாகும்.

தில்லி இரும்புத் தூணை விட காலத்தில் பிந்தையது தார் இரும்புத் தூண். தில்லி சுல்தான் அலாவுதீன் கில்சி மத்தியப் பிரதேசத்தின் மால்வா பகுதிகளை கைப்பற்றிய போது, தார் இரும்புத் தூணை இரண்டாக உடைத்தார். அதன் ஒரு சிறிய துண்டு மந்து பகுதியில் உள்ள தில்வார் மசூதியில் நிறுவினார். பெரிய துண்டு லாத் மசூதிக்கு முன்புறத்தில் நிறுவப்பட்டது. 

கிபி 1531-இல் குஜராத் சுல்தான் பகதூர் ஷா, தார் இரும்புத் தூணின் ஒரு துண்டை இரண்டாக வெட்டியெடுத்து குஜராத்திற்கு எடுத்துச் சென்றார். 





</doc>
<doc id="434229" url="https://ta.wikipedia.org/wiki?curid=434229" title="வந்தே பாரத் விரைவுவண்டி">
வந்தே பாரத் விரைவுவண்டி

தொடருந்து 18(Train 18), என்பது வந்தே பாரத் விரைவு வண்டி எனவும் அழைக்கப்படுகின்றஇந்திய நகரங்களுக்கிடையே செல்லக்கூடிய, ஒரு அதிவேக விரைவு வண்டியாகும். இந்த விரைவு வண்டியானது, இந்தியாவின் ‘மேக் இன் இந்தியா’ திட்டத்தின் கீழான முன்னெடுப்பில் சென்னை, இரயில் பெட்டி இணைப்புத் தொழிற்சாலையில் 18 மாத கால பணியின் விளைவாக உருவானது. இந்த விரைவுவண்டியின் ஒரு அலகுக்கான தயாரிப்புச் செலவினமானது ரூ.100 கோடியாகும். இருப்பினும் அடுத்தடுத்த தயாரிப்புகளின் போது இந்த தயாரிப்புச் செலவு இன்னும் குறையுமென எதிர்பார்க்கப்படுகிறது.ஐரோப்பாவில் இருந்து இதனையொத்த ஒரு தொடருந்து இறக்குமதி செய்யப்பட்டிருந்தால் அதன் விலையோடு ஒப்பிடும் போது தற்போது இந்தியாவில் தயாரிக்கப்பட்ட இதன் விலையானது 40% குறைவானதாக இருக்கும் என மதிப்பிடப்படுகிறது. இந்த விரைவுவண்டியானது தனது முதல் பயணத்தை 2019 ஆம் ஆண்டு பெப்ரவரி 15 ஆம் நாள் தொடங்கியது. புது தில்லியிலிருந்து வாரனாசிக்கான சோதனை ஓட்டத்தை பிரதமர் நரேந்திர மோடி கொடியசைத்து தொடங்கி வைத்தார். 2019 சனவரி 27 ஆம் நாளில் இந்த விரைவு வண்டியின் சேவையானது வந்தே பாரத் விரைவுவண்டி எனப் பெயரிடப்பட்டது.முதல் நாள் சோதனை ஓட்டத்தின் போது, வாரணாசியிலிருந்து திரும்பிய போது நடுவழியில் பழுதானது. பின்னர் பழுது சரிசெய்யப்பட்டு புது தில்லியை வந்தடைந்தது. 2019 பெப்ரவரி 17 ஆம் நாள் அன்று வர்த்தகரீதியான தனது முதல் பயணத்தை வந்தே பாரத் விரைவுவண்டி தொடங்கியது.


</doc>
<doc id="434230" url="https://ta.wikipedia.org/wiki?curid=434230" title="அந்தப்புரம் (திரைப்படம்)">
அந்தப்புரம் (திரைப்படம்)

அந்தப்புரம் (Antahpuram) 1998இல் தெலுங்கு மொழியில் வெளிவந்த அதிரடித் திரைப்படம். ஆனந்தி ஆர்ட் கிரியேசன்ஸ் சார்பில் பி. கிரண் தயாரிக்க கிருஷ்ண வம்சி இதை இயக்கியுள்ளார். இதில் ஜெகபதி பாபு, சௌந்தர்யா, பிரகாஷ் ராஜ் மற்றும் சசிகுமார் (கன்னட நடிகர்) ஆகியோர் முக்கிய பாத்திரங்களில் நடித்துள்ளனர். இளையராஜா இசையமைத்திருந்தார். பிரகாஷ் ராஜ் இப்படத்தில் தனது நடிப்பிற்காக தேசிய திரைப்பட சிறப்பு விருதை பெற்றார். மேலும் சிறந்த திரைப்படம், சிறந்த இயக்குநர் மற்றும் சிறந்த நடிகைக்கான மூன்று தென்னிந்திய பிலிம்பேர் விருதுகள் இந்தத் திரைப்படம் பெற்றது. சிறந்த துணை நடிகருக்கான நந்தி விருது ஜகபதி பாபுவிற்கும், சிறந்த பின்னணி பாடகிக்கான நந்தி விருது எஸ். ஜானகிக்கும் மற்றும் சிறந்த நடிகைக்கான சிறந்த நடிகைக்கான நந்தி விருது சரிதாவிற்கும் கிடைத்தது. இது இராயலசீமை பகுதியின் அரசியலை அடிப்படையாகக் கொண்டு முதலில் வெளிவந்த தெலுங்குத் திரைப்படமாகும். பின்னர் 1999 இல் ஜெகபதி பாபுவிற்கு பதிலாக பார்த்திபன் நடிக்க தமிழில் இதே பெயரில் வெளிவந்தது. பின்னர் இந்தியில் ("சக்தி" தி பவர்) (2003) என்ற பெயரில் வெளிவந்தது.

பானு (சௌந்தர்யா) மொரிஷியஸில் அவரது பாதுகாவலருடன் (பாபு மோகன்) மகிழ்ச்சியாக வாழ்ந்துகொண்டிருக்கும் ஒரு கவலையற்ற இளம் பெண். பானுவும், பிரகாஷும் (சாய்குமார்) திருமணம் செய்துகொள்கிறார்கள், ஒரு நாள், பிரகாஷ் தனது குடும்பத்தினர் இந்தியாவில் சிக்கலில் இருப்பதை அறிகிறார். அவர் ஒரு அனாதை என்று நம்பியதால் பானு குழப்பமடைகிறார், ஆனால் பிரகாஷ் அவரது குடும்பத்தினர் மிகுந்த நிலப்பிரபுத்துவ சமுதாயத்திற்கு சொந்தமானவர், அவர்களுடைய சமூகத்தின் வன்முறைகளை தாங்க இயலாமல், அவர் மொரிஷியஸ் நகருக்கு குடிபெயர்ந்தார் என்று பானுவிடம் விளக்குகிறார். அவர்கள் நிலைமையை தெரிந்து கொள்வதற்காக இந்தியாவுக்கு பயணம் செய்ய முடிவு செய்தனர். பிரகாஷின் சொந்த ஊரில் அவரது தந்தையான நரசிம்மா (பிரகாஷ் ராஜ்) பழமையான பழக்கவழக்கங்களைக் கொண்ட செல்வாக்கு மிக்கவராக உள்ளார். பானுவிற்கு அங்கு நடக்கும் வன்முறைகளில் விருப்பமில்லை. நரசிம்மனின் மனைவி சாரதா பிரகாஷ், பானு மற்றும் அவர்களின் மகனை நன்கு கவனித்துக்கொள்கிறார். பிரகாஷின் பிறந்த நாள் வரை இந்தியாவில் இருக்குமாறு அவர்களைக் கேட்டுக் கொள்கிறார். இதற்கிடையில் நரசிம்மாவின் எதிரிகளால் பிரகாஷ் கொல்லப்படுகிறார். பானு கலக்கமடைந்து அந்த ஊரை விட்டு வெளியேற முயற்சிக்கிறாள், ஆனால் நரசிம்மா பானுவின் முயற்சியை தடுக்கிறார். ஆனால் இறுதியில் அவரது பேரனுடன் நடைபெறும் உணர்ச்சி ரீதியாக போரடத்திற்குப் பின்னர் பானுவையும் குழந்தையையும் வெளியேற அனுமதிக்கிறார்.
தெலுங்குத் திரைப்படத்தின் வெற்றிகரமான வரவேற்பைப் பெற்றதன் மூலம், இயக்குனர் கிருஷ்ணா வம்சி 1999 ஆம் ஆண்டில் "அந்தப்புரம்" என்ற பெயரில் தமிழ் பதிப்பை வெளியிட்டார். இந்தத் திரைப்படத்தில் பிரகாஷ் ராஜ், சவுந்தர்யா மற்றும் பார்த்திபன் ஆகியோருக்கு முக்கிய காட்சிகளை வைத்திருந்தார்.


இந்தப் படதிற்கு இசை இளையராஜா , பாடல்கள் ஸ்ரீவெண்ணில சீத்தாராம சாஸ்த்திரி<br>


</doc>
<doc id="434232" url="https://ta.wikipedia.org/wiki?curid=434232" title="தனுஜா">
தனுஜா

தனுஜா சமார்த் (Tanuja Samarth) பிறப்பு: செப்டம்பர் 23, 1943 ) தனுஜா' என்று பிரபலமாக அறியப்படும் இவர் இந்திய திரைப்பட நடிகை ஆவார், இவர் பெரும்பாலும் பாலிவுட் திரைப்படத் துறையில் பணியாற்றுகிறார். முகர்ஜி-சமார்த் குடும்பத்தைச் சேந்ர்தவரான இவர் நடிகை ஷோபனா சமார்த் மற்றும் தயாரிப்பாளரான குமார்சென் சமார்தின் மகள் ஆவார். இவர் திரைப்பட தயாரிப்பாளரான சோமு முகர்ஜியை திருமணம் செய்து கொண்டார். நடிகைகள் கஜோல் மற்றும் தனிஷா ஆகிய இரு மகள்கள் இவருக்கு உள்ளனர். . இவர் இருமுறை பிலிம்பேர் விருதுகள் பெற்றுள்ளார். இவர் நடித்த படங்களில் " மெம்டிடி" (1961), " சந்த் அவுர் சூரஜ்" (1965), "பஹ்ரேன் பிர் பி பை ஆயேங்கி" (1966), "ஜுவெல் தீப்" (1967), " நை ரோஷினி" (1967), " ஜீனி கி ரா" (1969), " ஹாத்தி மேரா சாத்தி" (1971), "அனுபவ்" (1971), "மேரே ஜீவன் சாத்தி" (1972) மற்றும் " தோ சோர்" (1972) போன்ற படங்கள் குறிப்பிடத்தக்கவையாகும்.. நடிகர்கள் சஞ்சீவ் குமார், ராஜேஷ் கன்னா மற்றும் தர்மேந்த்ரா ஆகியோருடன் இணைந்து 60 களின் பிற்பகுதியிலும் 70 களின் ஆரம்பத்திலும் பிரபலமாக இருந்தார்.

தனுஜா மராத்தி குடும்பத்தை சேர்ந்த நடிகை ஷோபனா சமார்த் மற்றும் தயாரிப்பாளரான குமார்சென் சமார் ஆகியோரின் மகள் ஆவார். நடிகை நூதன் உட்பட மூன்று சகோதரர்கள் மற்றும் ஒரு சகோதரன் உள்ளனர். இவருடைய பாட்டி ராட்டன் பாலி மற்றும் அத்தை நளினி ஜெயவந்த் ஆகியோரும் நடிகைகளாவார்கள். தனுஜாவின் பெற்றோர் அவர் குழந்தையாக இருந்த சமயத்தில் பிரிந்தனர், ஷோபனா மோதிலால் என்ற நடிகருடன் இணைந்தார். ஷோபனா தனுஜா மற்றும் அவரது மூத்த சகோதரி நூதனுக்காக ஒரு படத்தை தயாரித்தார். இவரது இரண்டு சகோதரிகள்; சதுரா, ஒரு கலைஞர், ரேஷ்மா மற்றும் அவரது சகோதரர் ஜெய்தீப், நடிப்புலகிற்கு வரவில்லை. 

தனுஜா தயாரிப்பாளர் ஷோமு முகர்ஜியை 1973 இல் திருமணம் செய்து கொண்டார். இவர்களுக்கு நடிகைகள் கஜோல் மற்றும் தனிஷா ஆகிய இரு மகள்கள் உண்டு . கஜோல் நடிகர் அஜய் தேவ்கானை மணந்தார். 64 வயதான ஷோமு 2008 ஏப்ரல் 10 அன்று மாரடைப்பால் காலமானார். தயாரிப்பாளகள் ஜோய் முகர்ஜி மற்றும் தேப் முகர்ஜி ஆகியோருக்கு இவர் அண்ணியாவார், நடிகைகள் மோனிஷ் பேகில், ராணி, ஷர்பானி மற்றும் இயக்குனர் அயன் முகர்ஜி போன்றோருக்கு அத்தையாவார்..

தனது மூத்த சகோதரி நூதனுடன் "ஹமாரி பேட்டி" என்ற திரைப்படத்தில் (1950)இல் குழந்தை நட்சத்திரமாக தனுஜா நடித்தார். பின்னர், இவரது சகோதரி நூதன் முன்னணி பாத்திரத்தில் நடிக்க இவரது தாயார் இயக்கிய "சப்லி" (1960) என்ற திரைப்படத்தில் அறிமுகமானார், ராஜ் கபூர், மதுபாலா மற்றும் கீதா பாலி போன்ற நடிகர்கள் நடித்த படமான கிதார் ஷர்மா இயக்கிய "ஹமாரி யாத் ஆயேகி" என்ற திரைப்படம் குறிப்பிடத்தக்கதாகும். .

ஷாஹித் லத்திப் இயக்கிய "பஹ்ரேன் பிர் பி பை ஆயேங்கி" (1966), அவரது ஆரம்பகால திரைப்படங்களில் ஒன்றாகும். குரு தத் குழுவினரின் "வோ ஹன்ஸ்கே மிலே ஹம்சே" பாடலில் தோன்றினார் . மேலும் , அவரது தொழில் வாழ்க்கையிலும் முக்கிய கதாபாத்திரங்கள் கிடைக்கத் துவங்கின. தனுஜா "ஜுவெல் தீப்" என்ற வெற்றிப்படத்தில் துணை நடிகையாக நடிக்க ஆரம்பித்தார். ஜிதேந்திராவுடன் நடித்து அதே ஆண்டில் வெளிவந்த "ஜீனே கி ரா" என்ற அடுத்த படமும் மிகப்பெரிய வெற்றி பெற்றது. தனுஜா "பைசா யா பியார்" என்ற படத்திற்காக சிறந்த துணை நடிகைக்கான பிலிம்பேர் விருது பெற்றார்.

"ஹாத்தி மேரா சாத்தி" (1971) என்ற படத்தின் வெற்றிக்கு பின்னர் "தூர் கி ராஹி , "மேரே ஜீவன் சாத்தி", " சோர் " ,"ஏக் பார் மொசூக்கா டோ" (1972), "காம் சோர்" , "யாரானா", "குத்தார்" , மற்றும் "மசூம்"போன்ற பல படங்களில் நடித்துள்ளார்.. "பவித்ரா பாபா", "பூட் பங்லா" மற்றும் "அனுபவ்" ஆகிய படங்களும் இவர் நடித்துள்ளார். "சாகோல்", "உனத் மைனா " மற்றும் " பிட்ரூரோன் ஆகிய மராத்தி படங்களிலிலும் நடித்துள்ளார்.

பல ஆண்டுகளாக நடித்து வந்த பின்னர், தனுஜா திரைப்படங்களில் இருந்து ஓய்வு பெற்றார், அவரது கணவர் இறந்தவுடன் தற்போது முன்னாள் நடிகர்களுடன் ஒரு சில படங்களில் நடித்து வருகிறார். "பியார் கி கஹானி", "குதார் "(1982) போன்ற படங்களில் அமிதாப் பச்சன் கதாநாயகனாக நடிக்க அவருக்கு "(அண்ணி) வேடங்களில் நடிக்க வேண்டியிருந்தது. நடிகர் ராஜ் கபூரின் "பிரேம் ராக்" (1982) படத்தில் ஒரு துணை பாத்திரத்தில் நடித்தார்."



[Category:21st-century Indian actresses]]

</doc>
<doc id="434235" url="https://ta.wikipedia.org/wiki?curid=434235" title="வினு உடனி சிறிவர்தன">
வினு உடனி சிறிவர்தன

வினு உடனி சிறிவர்த்தன (Vinu Udani Siriwardana பிறப்பு 10 மார்ச் 1992) இலங்கையைச் சேர்ந்த நடிகை, வடிவழகி மற்றும் தொலைக்காட்சி தொகுப்பாளர் ஆவார். தெரன வீட் உலக அழகிக்கான இலங்கை அழகி அணிவகுப்பில் கலந்து கொண்டார். இவ் அணிவகுப்பில் சுமுது பிரசாதினியுடன் கூட்டு வெற்றியாளராக அறிவிக்கப்பட்டார்.

31 மார்ச் 2012 இல் ப்ளூ வோட்டர், வத்துசவில் நடைப்பெற்ற தெரன வீட் மிஸ் உலக அழகிக்கான இலங்கை அழகி அணிவகுப்பு நடைபெற்றது. அவ் அணிவகுப்பில் சுமுது பிரசாதினி இரண்டாவது இடத்தைப் பெற்றார். பின்பு அவ் முடிவு பிழை என்று தெரிய வருகின்றது. 4 ஏப்ரல் 2012 இல் கொழும்பில் கால்பேஸ் நட்சத்திர ஹோட்டலில் சுமுது வெற்றியாளராக வாகை சூடினார். வினு மற்றும் அமுது கூட்டு வெற்றியாளர்களென அறிவிக்கப்பட்டது. சீனாவில் 2012 ஆகஸ்டில் நடைப்பெற்ற மிஸ் உலக அழகிப் போட்டியில் அமுது இலங்கையை பிரதிநிதித்துவப்படுத்தி கலந்து கொண்டார். 
வினு மிஸ் டெலன்ட் பட்டத்தையும் வென்றுள்ளார். சண்டே ஒப்சவர் பத்திரிகையின் கணக்கெடுப்பில் அதிக மக்கள் வாக்குகளை பெற்ற போட்டியாளராக வினு தெரிவு செய்யப்பட்டார். 

நன்ஜிங் சீனாவில் நடைப்பெற்ற 18ஆவது மிஸ் சுற்றுலா ராணி சர்வதேச அழகி அணிவகுப்பில் போட்டியிட்டார். இப் போட்டியில் சிறந்த தேசிய ஆடை மற்றும் சிறந்த திறமையாளர் ஆகிய பட்டங்களை வென்றுள்ளார்.

வினு பிபின மல் என்ற தொலைக்காட்சி நாடகத்தில் தனது நடிப்புப் பணியை தொடங்கினார். ஆனால் தருமலி தொலைக்காட்சி நாடகத்தில் தருமலி என்ற கதாப்பாத்திரத்தில் நடித்தமையால் பிரபல்யமானார். வினு இசைக் காணொளிகளிலும் தோன்றியிருக்கின்றார். 

வினு குடும்பத்தில் இரண்டாவது புதல்வியாவார். இவருக்கு சனு என்ற மூத்த சகோதரரும் ருவி என்ற இளைய சகோதரியும் உள்ளனர். அனுலா வித்தியாலயத்தில் கல்வி கற்றார். தற்சமயம் வினு குடும்பத்துடன் இலங்கையில் தெகிவளையில் வசிக்கின்றார்.



</doc>
<doc id="434244" url="https://ta.wikipedia.org/wiki?curid=434244" title="சக்தி (1997 திரைப்படம்)">
சக்தி (1997 திரைப்படம்)

சக்தி (sakthi) 1997 ஆம் ஆண்டு வினீத் மற்றும் நடிப்பில், இயக்கத்தில், தயாரிப்பில், ஆர். ஆனந்த் இசையில் வெளியான தமிழ்த் திரைப்படம். 

திருமணமாகாத பெண்ணான சீதாலட்சுமி (ராதிகா) கர்ப்பமாக இருக்கிறாள். அதற்குக் காரணம் யாரென்பதை கூற மறுக்கிறாள். கிராமத்தின் தலைவரான பெரியய்யா (விட்டல் ராவ்) அவளைக் கிராமத்தைவிட்டுத் தனியே ஒரு குடிசையில் வசிக்கும் தண்டனையளிக்கிறார். அவளுக்குப் பிறக்கும் குழந்தையை வேறு ஒரு ஊரில் கொடுத்து வளர்க்கச் சொல்கிறார். அவளது கர்ப்பத்திற்கு காரணமான தர்மராஜூக்கு (சிவகுமார்) வரலக்ஷ்மியுடன் (விஜி) திருமணம் நடைபெறுகிறது.

பல வருடங்களுக்குப் பிறகு அந்தக் குழந்தை வளர்ந்து இளைஞன் சக்தியாக (வினீத்) அந்த ஊருக்குத் திரும்புகிறான். அந்த ஊர் கோயிலில் வேலைக்குச் சேர்கிறான். அவன் தன்னை யாருமற்ற அனாதை என்றே எண்ணியுள்ளான். சக்தியும் அதே ஊரைச் சேர்ந்த ராணியும் () ஒருவரையொருவர் விரும்புகின்றனர். வரலட்சுமியின் சகோதரன் சேதுபதியின் (நிழல்கள் ரவி) திட்டத்தின்படி அந்தக் கோயிலின் கலசத்தைத் திருட வரும் கொள்ளையர்களின் முயற்சி சக்தியால் தடுக்கப்படுகிறது. ஆனால் இரண்டாவது முறை சேதுபதி அக்கலசத்தை திருடிவிடுகிறான். அந்தப்பழி சக்தியின் மீது விழுகிறது. அவனை கோயில் வேலையிலிருந்து நீக்குகிறார் பெரியய்யா. சக்திக்கு தன் பெற்றோர்கள் யார் என தெரியவருகிறது. அதன் பின் தான் நிரபராதி என்று நிரூபித்தானா? அவனது பெற்றோர் அவனை ஏற்றுக்கொண்டனரா? தன் காதலியைத் திருமணம் செய்தானா? என்பது மீதிக்கதை. 


இப்படத்தின் இசையமைப்பாளர் ஆர். ஆனந்த். பாடலாசிரியர் வைரமுத்து.


</doc>
<doc id="434250" url="https://ta.wikipedia.org/wiki?curid=434250" title="அக்மோனிட்டால்">
அக்மோனிட்டால்

அக்மோனிட்டால் ("Acmonital") என்பது துருவேறா எஃகு இரும்பு உலோகக் கலவையாகும். இத்தாலிய நாணய எஃகு என்றும் இக்கலப்புலோகம் அழைக்கப்படுகிறது. இரும்புடன் எடையளவில் 0.14% கார்பன், 17.5-19% குரோமியம், 0.50% மக்னீசியம், 1.15% சிலிக்கான், 0.03% கந்தகம், 0.03% பாசுபரசு ஆகியன சேர்க்கப்பட்டு இக்கலப்புலோகம் தயாரிக்கப்படுகிறது. இத்தாலிய நாணயங்கள் தயாரிப்பில் இக்கலப்புலோகம் பயன்படுகிறது. 


</doc>
<doc id="434259" url="https://ta.wikipedia.org/wiki?curid=434259" title="அனந்த விருதாந்தம்">
அனந்த விருதாந்தம்

அனந்த விருதாந்தம் என்பது 1990 இல் வெளிவந்த இந்திய மலையாளம் திரைப்படம் ஆகும். சி அணில் இப்படத்தை இயக்கியுள்ளார். 

சாய்குமார் மற்றும் ரஞ்சினி ஆகியோர் முக்கிய கதாபாத்திரங்களில் நடித்திருக்கின்றனர்.



</doc>
<doc id="434261" url="https://ta.wikipedia.org/wiki?curid=434261" title="ஜெகதே சிறீகுமார்">
ஜெகதே சிறீகுமார்

சிறீகுமார் ஆச்சாரி என்பவர் இந்திய திரைப்பட நடிகர் ஆவார். இவரை ஜெகதே சிறீகுமார் என்று அறிகின்றனர்.500 கற்கும் மேற்பட்ட மலையாளத் திரைப்படங்களில் நடித்துள்ளார். இவர் நகைச்சுவை மற்றும் குணச்சித்திர கதாபாத்திரங்களில் நடித்துள்ளார்.



</doc>
<doc id="434262" url="https://ta.wikipedia.org/wiki?curid=434262" title="அசிட்டோ ஐதராக்சமிக் அமிலம்">
அசிட்டோ ஐதராக்சமிக் அமிலம்

அசிட்டோ ஐதராக்சமிக் அமிலம் ("Acetohydroxamic acid") என்பது CHNO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இம்மருந்து இலித்தோசிடேட்டு என்ற வணிகப்பெயரால் அழைக்கப்படுகிறது. பல்வேறு பாக்டீரியா மற்றும் தாவரங்களில் உள்ள யூரியேசு நொதியை தடுக்கும் திறன் கொண்ட மருந்தாக இது செயல்படுகிறது. பொதுவாக சிறுநீர் பாதை தொற்றுகளை நீக்க இதைப் பயன்படுத்துவார்கள். யூரியா மூலக்கூறையே ஒத்திருந்தாலும் யூரியேசு நொதியால் இதை நீராற்பகுக்க இயலுவதில்லை. இதன் விளைவாக தடுப்பு போட்டியினால் பாக்டீரியாவின் வளர்சிதை மாற்றம் பாதிக்கப்படுகிறது.

1983 ஆம் ஆண்டு அமெரிக்க உணவு மற்றும் மருந்து நிர்வாக அமைப்பு அசிட்டோ ஐதராக்சமிக் அமிலத்தை ஓர் அநாதை மருந்தாக அங்கீகரித்தது. புதியதாக இயற்றப்பட்ட அநாதை மருந்துகள் சட்டம் இதற்கான ஒப்புதலை அளிக்கிறது. வணிகமுறையில் வளர்ச்சி பெறாத மருந்துகள் அநாதை மருந்துகள் எனப்படுகின்றன. சுட்ரூவைட்டு சிறுநீரகக் கற்கள் சிகிச்சையில் இம்மருந்து பயன்படுகிறது. நிலையான வேதிச் சேர்மம் என்பதால் அசிட்டோ ஐதராக்சமிக் அமிலத்திற்கு காப்புரிமை எதுவும் வழங்கப்படவில்லை. 


</doc>
<doc id="434272" url="https://ta.wikipedia.org/wiki?curid=434272" title="என் புருசன் எதிர்வீட்டுப் பொண்ணு">
என் புருசன் எதிர்வீட்டுப் பொண்ணு

என் புருசன் எதிர்வீட்டுப் பொண்ணு 2004 ஆம் ஆண்டு பாண்டியராஜன், சங்கவி, , மற்றும் ஆகியோரின் நடிப்பில் பரணி குமார் இயக்கத்தில், எஸ். பி. பூபதி இசையில், குறைந்த பொருட்செலவில் ஆரூர் அமுதா தயாரிப்பில் வெளியான தமிழ் நகைச்சுவைத் திரைப்படம். 

பால்காரரான பாண்டியன் (பாண்டியராஜன்) தன் மனைவியைப் பிரிந்து தன்னுடைய பாட்டியுடன் (பரவை முனியம்மா) வசித்துவருகிறார். அவன் வீட்டிற்கு எதிர்வீட்டில் வசித்துவருபவள் ரேகா (சங்கவி). அவள் பாண்டியனை தன் உறவினரைப் போல் எண்ணி பழகி வருகிறாள். பக்கத்துக்கு கிராமத்தில் வசித்துவரும் பாண்டியனுடைய மாமா மாணிக்கத்தின் (அலெக்ஸ்) இரண்டு மகள்கள் பார்வதி (ராதிகா சௌத்ரி)மற்றும் மீனாட்சி (அபிநயஸ்ரீ). பார்வதி அமைதியான குணமுள்ள பெண். மீனாட்சி முன் கோபமுடையவள். 

சில மாதங்களுக்கு முன்புதான் பாண்டியனுக்கும் பார்வதிக்கும் திருமணம் நடந்தது. தன் திருமணக் கொண்டாட்டத்தின் போது அளவுக்கு அதிகமாக மது அருந்திவிட்டு வீட்டுக்கு வந்த பாண்டியன் மீனாட்சியிடம் தவறாக நடக்க முயன்றுள்ளான். இதனால் மனமுடைந்த பார்வதி மீனாட்சியை அழைத்துக்கொண்டு தன் தந்தையின் வீட்டுக்கு வந்துவிடுகிறாள்.

வட்டிக்கு கடன் கொடுக்கும் சொக்கு (பாரதி) மோசமான நடத்தையுடையவன். அந்த கிராமத்தில் பெரும்பாலானோர் அவனால் பாதிக்கப்பட்டவர்கள். அவன் மீனாட்சியை விரும்புவதை அவளிடம் கூற அவளோ அவனை நிராகரிக்கிறாள். ஒரு நாள் தன்னிடம் தவறாக நடக்க முயலும் அவனைக் கொன்றுவிட்டு தானும் தற்கொலை செய்துகொள்கிறாள் மீனாட்சி
தங்கையை இழந்த பார்வதி மீண்டும் கணவன் வீட்டுக்குத் திரும்புகிறாள். அங்கு தன் கணவனுடன் பழகும் ரேகாவை சந்தேகப்படுகிறாள். அதன் பின் நடக்கிறது என்பது மீதிக்கதை.


படத்தின் இசையமைப்பாளர் எஸ். பி. பூபதி. பாடலாசிரியர்கள் முத்துலிங்கம் மற்றும் இளைய கம்பன்.


</doc>
<doc id="434273" url="https://ta.wikipedia.org/wiki?curid=434273" title="எத்திலெக்சைல் பால்மிடேட்டு">
எத்திலெக்சைல் பால்மிடேட்டு

எத்திலெக்சைல் பால்மிடேட்டு ("Ethylhexyl palmitate") என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். ஆக்டைல் பால்மிடேட்டு என்ற பெயராலும் இச்சேர்மத்தை அழைக்கலாம். நிறைவுற்ற பக்கச் சங்கிலியுடன் கூடிய கொழுப்பு அமில எசுத்தரான இதை 2-எத்திலெக்சனால் மற்றும் பால்மிட்டிக் அமிலம் ஆகியனவற்றை வினைபுரியச் செய்து எத்திலெக்சைல் பால்மிடேட்டை வருவிக்கலாம். பொதுவாக அழகு சாதனப் பொருட்களில் இது பயன்படுத்தப்படுகிறது. 
எத்திலெக்சைல் பால்மிடேட்டு அறை வெப்பநிலையில் ஒரு தெளிவான நிறமற்ற நீர்மம் ஆகும். இலேசான கொழுப்பு மணம் வீசும்.
2-எத்திலெக்சனால் மற்றும் பால்மிட்டிக் அமிலம் ஆகியன அமில வினையூக்கியின் முன்னிலையில் வினைபுரிந்து எசுத்தரைக் கொடுக்கின்றன. 
அழகியல் துறை பொருட்கள் உருவாக்கத்தில் ஒரு கரைபானாக, கடத்தும் முகவராக, நிறமியை ஈரப்படுத்தும் முகவராக, நறுமண நிலைநிறுத்தியாக, இளக்கியாக என பலவாறாகப் பயன்படுகிறது. சில சிலிக்கோன் வழிப்பெறுதிகள் போல தோலின் மீது இது செயற்படுகிறது. 


</doc>
<doc id="434279" url="https://ta.wikipedia.org/wiki?curid=434279" title="எப்ரிமோவைட்டு">
எப்ரிமோவைட்டு

எப்ரிமோவைட்டு ("Efremovite") என்பது (NH)Mg(SO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இதுவோர் அசாதாரணமான அம்மோனியம் சல்பேட்டுக் கனிமமாகும். வெண்மை நிறம் முதல் சாம்பல் நிறம் வரை இது கனசதுரப் படிகங்களாகக் காணப்படுகிறது . எரியும் நிலக்கரி குவியல்களில் காணப்படும் சல்பேட்டு மேல் ஓடுகளின் பகுதிக் கூறாக இந்த நீரிலி சல்பேட்டு கனிமம் தோன்றுகிறது. நீருறிஞ்சும் இக்கனிமம் ஈரக் காற்றில் வெளிப்படும் போது மெல்ல நீரேற்று வடிவ பௌசிங்கௌல்டைட்டு என்ற சல்பேட்டுக் கனிமமாக மாறுகிறது . 

இது 1989 இல் உருசியாவில் உள்ள தெற்கு யூரல் மலைப்பகுதியின் செலியபின்சிக் நிலக்கரிப் பள்ளத்தாக்கில் கண்டுபிடிக்கப்பட்டது. உருசிய நிலவியாலாளர் அண்டோனோவிச்சு யெப்ரிமோவின் (1907-1972) பெயர் இக்கனிமத்திற்கு சூட்டப்பட்டது. மேலும் ஐரோப்பாவின் பல்வேறு நிலக்கரி சுரங்கப் பகுதிகளிலும் காணப்படுவதாக தெரிவிக்கப்பட்டுள்ளது . பௌசிங்கௌல்டைட்டு, மாசுகாக்னைட்டு, இயற்கை கந்தகம், கிளாடுனோவைட்டு போன்ற கனிமங்களுடன் சேர்ந்து எப்ரிமோவைட்டு கிடைக்கிறது . 


</doc>
<doc id="434281" url="https://ta.wikipedia.org/wiki?curid=434281" title="ஓமிலைட்டு">
ஓமிலைட்டு

ஓமிலைட்டு ("Homilite") என்பது Ca(Fe,Mg)BSiO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். கடோலினைட்டு தொகுதி கனிமங்களில் ஒரு போரோ சிலிக்கேட்டு கனிமமாக இது வகைப்படுத்தப்படுகிறது. 
பெக்மாடைட்டு எனப்படும் தீப்பாறைகளில் பெல்டுசுபார் பொதிகளில் பழுப்பு நிறத்தில் ஒற்றைச் சாய்வுப் படிகங்களாக ஓமிலைட்டு கனிமம் காணப்படுகிறது. நார்வே நாட்டின் சுடோக்கோ தீவில் 1876 ஆம் ஆண்டு ஓமிலைட்டு கண்டறியப்பட்டது. மெலிபேனைட்டு மற்றும் அல்லேனைட்டு கனிமங்களுடன் சேர்ந்து இது கானப்படுகிறது. கிரேக்க மொழியில் ஒன்றாகத் தோன்றுதல் என்ற பொருள் கொண்ட சொல்லிலிருந்து இக்கனிமத்திற்கான பெயர் வரப்பெற்றுள்ளது.


</doc>
<doc id="434284" url="https://ta.wikipedia.org/wiki?curid=434284" title="எகபடனா">
எகபடனா

எகபடனா (Ecbatana) பண்டைய அண்மை கிழக்கின், தற்கால வடமேற்கு ஈரானின் சக்ரோசு மலைத்தொடரில் அமைந்த பண்டைய அண்மை கிழக்கின் நகரங்களில் ஒன்றாகும். இதனை அகமதானா அல்லது ஹன்மதானா ("Hagmatāna" or "Haŋmatāna") என்றும் அழைப்பர். யூதர்களின் இலக்கியப் படி, எகபடானா என்பதற்கு ஒன்றுகூடுமிடம் எனப்பொருளாகும்.

எகபடானா நகரம், முன்னர் மீடியாப் பேரரசில் இருந்தது. எகபடனா மலையின் தொல்லியல் மேட்டை "ஹமதான்" என்று கருதப்படுகிறது.

கிரேக்க வரலாற்று மற்றும் புவியியல் அறிஞரான எரோடோட்டசு, கிமு எட்டாம் நூற்றாண்டின் இறுதியில் எகபடானா நகரம், மீடியாப் பேரரசின் தலைநகரமாக விளங்கியது என்கிறார்.மலைப்பாங்கான பகுதியில் அமைந்த எகபதானா நகரம், பாரசீகத்தின் அகாமனிசியப் பேரரசர்களின் கோடைக்கால வாழ்விடமாக விளங்கியது. பின்னர் இந்நகரம் பார்த்தியப் பேரரசின் தலைநகரமாகவும், நாணயங்கள் உற்பத்தி செய்யும் தொழிற்கூடங்களாகவும் விளங்கியது.

பாரசீகப் பேரரசில் செல்வச் செழிப்பு மிகுந்த எகபடானா நகரம், கிழக்கு - மேற்கு ஆசிய நகரங்களை இணைக்கும் பாலமாக திகழ்ந்தது. கிமு 330ல் பேரரசர் அலெக்சாண்டரின் ஆணையின் படி, அவரது படைத்தலைவர்களில் ஒருவரான பார்மேனியன் எகபடானாவில் கொல்லப்பட்டார்.

சார்லஸ் போசி எனும் தொல்லியல் அறிஞர் 1913ல் இகபடானாவின் தொல்லியல் மேட்டை முதன் முதலில் அகழ்வாய்வு செய்தார்.
பின்னர் 1977ல் எகபடானாவில் தொல்லியல் ஆய்வு மேற்கொள்ளப்பட்டது. எகபடானா சுற்றிலும், மக்கள் பெருக்கத்தாலும், நகர வளர்ச்சியாலும், குறுகிய பரப்பிலே அகழ்வாய்வுகள் மேற்கொள்ள முடிந்தது. 

அகழ்வாய்வில் கண்டெடுக்கப்பட்ட நான்கு தூண்கள் கொண்ட திறந்த வெளி மண்டபம் சொராட்டியர்களின் தீக்கோயில் ஆக இருக்கலாம் எனத்தொல்லியல் அறிஞர்கள் கருதுகின்றனர். 

எகபடானா தொல்லியல் ஆய்வில் நகரத்தைச் சுற்றிக் கட்டப்பட்ட களிமண் மற்றும் கற்களாலான பெரும் பாதுகாப்புச் சுவர் கண்டுபிடிக்கப்பட்டது. மேலும் அகாமனிசியப் பேரரசு அல்லது மீடியாப் பேரரசு காலத்திய இரண்டு அடுக்கு அஸ்திவார அமைப்புகளும், சில களிமண் செங்கல் அமைப்புகளும் கண்டெடுக்கப்பட்டது. எகபடனா தொல்லியல் களத்தில் கண்டெடுக்கப்பட்ட சேதமடைந்த சிங்கச் சிற்பங்கள் அகாமனிசியப் பேரரசு அல்லது பார்த்தியப் பேரரசு காலத்தைச் சேர்ந்தவையாக இருக்கலாம் என்ற பிணக்குகள் உள்ளது.

எகபடனா நகரத்தில் பார்த்தியப் பேரரசு காலத்தில் கட்டப்பட்ட கட்டிடங்களை வைத்து, இந்நகரம் பார்த்திய மன்னர்களின் கோடைக்கால தலைநகரமாக இருந்திருக்கலாம் எனக்கருதப்படுகிறது. 2006ல் எகபடானாவில், 36 ஹெக்டேர் பரப்பளவில் அகழ்வாய்வு மேற்கொள்ளப்பட்டது.

மீடியப் பேரரசின் தலைநகராக எகபடான நகரம் ஏழு கோட்டைச் சுவர்களால் சூழப்பட்டிருந்தது என கிரேக்க வரலாற்றுக் குறிப்புகள் கூறுகிறது. கிமு ஐந்தாம் நூற்றாண்டின் கிரேக்க வரலாறு மற்றும் புவியியல் அறிஞர் எரோடோட்டசு எகபடானா நகரத்தைப் பற்றி குறிப்பிட்டுள்ளார். மீடியாப் பேரரசின் எகபடானா நகரத்தின் கோட்டைச் சுவர்களைப் போன்று, புது பாபிலோனியாப் பேரரசின் நகரக் கோட்டைச் சுவர்கள், அரண்மனைகள், கோயில் கட்டிடங்கள் கட்டப்பட்டுள்ளது.
பேரரசர் அலெக்சாண்டர் தனது இறுதிக் காலத்தில் பெர்சப்பொலிஸ் மற்றும் "பசர்காடே" நகரங்களில் கைப்பற்றிய தங்கம் உள்ளிட்ட கருவூலங்களை எகபடானா நகரத்தில் பாதுகாப்பாக வைத்திருந்தார். யூதர்களின் பழைய ஏற்பாட்டில் எஸ்ரா நூல் 6:2ல், பாரசீகப் பேரரசர் முதலாம் டேரியஸ் காலத்திய எகபடானா நகரத்தைப் பற்றிய குறிப்புகள் உள்ளது.

எகபடனா குறித்து பல பிணக்குகள் இருப்பினும், வரலாற்று ஆசிரியர்களும், தொல்லியல் ஆய்வாளர்களும் எகபடானா நகரமும், ஹமதான் நகரமும் ஒன்றே ஒத்துக்கொள்கின்றனர்.

எகபடானா/ஹமதான் நகரத்தைப் பற்றிய குறிப்புகள், அசிரியர்கள் எங்கும் குறிப்பிடவில்லை. கிமு 550/549-களில் எகபடானா நகரம் பாரசீகப் பேரரசர் முதலாம் சைரசின் தலைநகராக விளங்கியது எனக்கருதப்படுகிறது.


 "Please update as needed."



</doc>
<doc id="434285" url="https://ta.wikipedia.org/wiki?curid=434285" title="சீயர்லசைட்டு">
சீயர்லசைட்டு

சீயர்லசைட்டு ("Searlesite") என்பது NaBSiO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். சோடியம் போரோ சிலிக்கேட்டு என்று இது வகைப்படுத்தப்படுகிறது. 1914 ஆம் ஆண்டு கலிபோர்னியாவிலுள்ள சீயர்லசு ஏரியில் இக்கனிமம் கண்டறியப்பட்டது. சீயர்லசைட்டை முதன் முதலில் கண்டறிந்த கலிபோர்னிய முன்னோடியான யான் டபிள்யூ. சீயர்லெசு (16 நவம்பர் 1928 முதல் 7 அக்டோபர் 1897 வரை) என்பவரை கௌரவிக்கும் விதமாக கனிமத்திற்கு அவர் பெயர் சூட்டப்பட்டது.

பொதுவாக சீயர்லைட்டு ஏரிப்படிவு அடுக்குகளில் பரவலாக காணப்படுகிறது, மேலும் பெரும்பாலும் எரிமலை சாம்பலுடன் சேர்ந்த தொடர்புடையதாகவும் போரேட்டு படிவுகளில் சிறுபான்மையளவிலும் காணப்படுகிறது. அரிதாகவே செறிவூட்டப்பட்ட அல்லது இயல்பான படிகங்களில் சீயர்லசைட்டு காணப்படுகிறது. எனவே போரானின் ஒரு தாதுக் கனிமமாக இது வளர்வதில்லை.
எண்ணெய் களிமண் பாறைகள் அல்லது களிமண் பாறைகள் (பச்சை ஆறு உருவாக்கம், அமெரிக்கா), போரானைக் கொண்டுள்ள ஆவியாகும் படிவுகள், (கலிபோர்னியா), அரிதாக நியூ மெக்சிகோவின் எரிமலைப் பாறைகளில் இது கிடைக்கிறது. 

<br>


</doc>
<doc id="434288" url="https://ta.wikipedia.org/wiki?curid=434288" title="தைட்டனோகோல்டைட்டு">
தைட்டனோகோல்டைட்டு

தைட்டனோகோல்டைட்டு ("Titanoholtite") என்பது (Ti[])AlBSiO என்ற வாய்ப்பாட்டால் விவரிக்கப்படும் ஒரு கனிமம் ஆகும். மிகவும் அரிய இக்கனிமம் மிகப்பெரிய துமார்ட்டியரைட்டு தொகுதியில் தைட்டானியம் மிகுந்த உறுப்பினர் மற்றும் ஒல்டைட்டு தொகுதியின் தைட்டானியம் கனிமத்தையொத்த ஓல்டைட்டு என்றும் வகைப்படுத்தப்படுகிறது. இக்குழுவில் மிகச் சமீபத்தில் கண்டறியப்பட்ட மூன்று கனிமங்களில் இதுவும் ஒன்றாகும். நையோபோகோலைட்டும் சுசிக்லேரையைட்டும் மற்ற இரு கனிமங்களாகும். போலந்து நாட்டின் சாப்கோவைசு சிலாசுகியில் உள்ள சுசிக்லேரை கிராமத்தில் இவை மூன்றும் கிடைத்தன Nioboholtite and schiavinatoite are both minerals with essential niobium and boron.. குறிப்பாக தனித்த வகை தீப்பாறைகளில் இவை கிடைத்தன. 
ஓலைட்டு மற்றும் நையோபோகோல்டைட்டுடன் பெரும்பாலும் கலந்து காணப்படும். இவை தவிர சுசிகிளாரட்டுடன் கலந்துள்ள மற்ற பல எண்ணிக்கையிலான கனிமங்களுடன் தைட்டனோகோல்டைட்டு கனிமம் கலந்துள்ளது.

ஆன்டிமனியும் ஆர்சனிக்கும் முக்கியமான மாசுக்களாக அதிக அளவில் இதில் கலந்துள்ளன. அலுமினியம், இரும்பு, டாண்ட்டலம், தைட்டானியம், பாசுபரசு மற்றும் ஐதராக்சில் குழுக்கள் குறைந்த அளவில் கலந்துள்ளன.


</doc>
<doc id="434289" url="https://ta.wikipedia.org/wiki?curid=434289" title="புரூக்ளின் அருங்காட்சியகம்">
புரூக்ளின் அருங்காட்சியகம்

புரூக்ளின் அருங்காட்சியகம் (Brooklyn Museum) ஐக்கிய அமெரிக்க நாட்டின் நியூயார்க் நகரத்தின் புரூக்ளின் பகுதியில் ஐந்து இலட்சத்தி அறுபதாயிரம் (5,60,000) சதுர அடி நிலப் பரப்பில் அமைந்த தொல் கலைப் பொருட்களுக்கான அருங்காட்சியகம் ஆகும்.
புரூக்ளின் அருங்காட்சியகத்தில் 1.5 மில்லியன் கலைப் பொருட்கள் உள்ளது. 

புரூக்கிளின் அருங்காட்சியகம் 1895-இல் நிறுவப்பட்டது. இவ்வருங்காட்சியகம் 3,000 ஆண்டுகளுக்கு முந்தைய பண்டைய எகிப்து, மெசொப்பொத்தேமியா, ஐரோப்பா, ஆப்பிரிக்கா மற்றும் ஜப்பானிய கலைப் பொருட்களைக் கொண்டுள்ளது.



</doc>
<doc id="434290" url="https://ta.wikipedia.org/wiki?curid=434290" title="நையோபோகோல்டைட்டு">
நையோபோகோல்டைட்டு

நையோபோகோல்டைட்டு ("Nioboholtite") என்பது (Nb[])AlBSiO. என்ற வாய்ப்பாட்டால் விவரிக்கப்படும் ஒரு கனிமம் ஆகும். மிகவும் அரிய இக்கனிமம் மிகப்பெரிய துமார்ட்டியரைட்டு தொகுதியில் நையோபியம் மிகுந்த உறுப்பினர் மற்றும் ஒல்டைட்டு தொகுதியின் நையோபியம் கனிமத்தையொத்த ஓல்டைட்டு என்றும் வகைப்படுத்தப்படுகிறது. இக்குழுவில் மிகச் சமீபத்தில் கண்டறியப்பட்ட மூன்று கனிமங்களில் இதுவும் ஒன்றாகும்.

தைட்டனோகோல்டைட்டும் சுசிக்லேரையைட்டும் மற்ற இரு கனிமங்களாகும். போலந்து நாட்டின் சாப்கோவைசு சிலாசுகியில் உள்ள சுசிக்லேரை கிராமத்தில் இவை மூன்றும் கிடைத்தன Nioboholtite and schiavinatoite are both minerals with essential niobium and boron.. குறிப்பாக தனித்த வகை தீப்பாறைகளில் இவை கிடைத்தன. நையோபோகோலைட்டு மற்றும் சிகியாவினாட்டோயைட்டு இரண்டும் அத்தியாவசிமானா நையோபியம் மற்றும் போரான் தனிமங்களைக் கொண்டுள்ளன. 
ஓலைட்டு மற்றும் சுகிளாரைட்டுடன் கலந்துள்ள மற்ற பல எண்ணிக்கையிலான கனிமங்களுடன் நையோபோகோல்டைட்டு கனிமம் கலந்துள்ளது. ஆண்டிமனியும் ஆர்சனிக்கும் முக்கியமான மாசுக்களாக அதிக அளவில் இதில் கலந்துள்ளன. அலுமினியம், இரும்பு, டாண்ட்டலம், தைட்டானியம், பாசுபரசு மற்றும் ஐதராக்சில் குழுக்கள் குறைந்த அளவில் கலந்துள்ளன. 


</doc>
<doc id="434291" url="https://ta.wikipedia.org/wiki?curid=434291" title="புளோபோரைட்டு">
புளோபோரைட்டு

புளோபோரைட்டு ("Fluoborite") என்பது Mg(BO)(F,OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். கனிமத்தின் முக்கிய பகுதிக் கூறுகளாகிய புளோரின் மற்றும் போரான் ஆகிய தனிமங்களின் முதல் சில எழுத்துக்களைக் கொண்டு இக்கனிமத்திற்கான பெயர் உருவாக்கப்பட்டுள்ளது. முதன்முதலில் 1926 ஆம் ஆண்டு புளோபோரைட்டு கண்டறியப்பட்டது. 

புளோபோரைட்டின் படிக அமைப்பு அறுகோணமாகும், சுழற்சி ஆறுக்கு ஒரு மடங்கில் இருக்கும் என்பது இதன் பொருளாகும் . சி-அச்சுக்கு செங்குத்தாக ஒரு கண்ணாடிச் சமதளமும் இப்படிகத்தில் உண்டு. மற்ற அனைத்து அறுகோண கனிமங்கள் போல இதுவும் ஒற்றைச் சரிவச்சில் அதாவது ஒரே ஒளியியல் அச்சுடன் படிகமாகிறது. திசையற்றும் இருபக்கச் சிதறல் பண்புடனும் காணப்படுகிறது.

புளூபோரைட் மூன்று முக்கிய அமைப்புகளாகக் காணப்படுகிறது. போரோன் மிகுந்த வளர் உருமாற்ற மக்னீசியம் பல்லுருவப் பாறைகளில், தொடர்புள்ள பல்லுருவ பளிங்குகல்லில், தொடர்புள்ள பல்லுருவ மாக்னடைட்டு படிவில் என மூன்றுவித அமைப்புகளில் புளோபோரைட்டு காணப்படுகிறது. சுவீடனின் வாசுட்டுமேன்லேண்டு மாகாணத்தில் நார்பெர்க் பகுதியிலுள்ள டால் சுரங்கத்திலும், எசுப்பானியாவின் உயெர்ட்டா டெல் வினாகர் சுரங்கத்திலும் என இரண்டு பகுதிகளில் இக்கனிமம் கிடைக்கிறது .

லுத்விகைட்டு, கான்ட்ரோடைட்டு, மேக்னடைட்டு கால்சைட்டு ஆகிய கனிமங்களுடன் சேர்ந்து சுவீடனிலும், மூரியைட்டு, வில்லெமைட்டு, புளோரைட்டு, ஐதரோசிங்கைட்டு, பைரோகுரோயைட்டு, சிங்கைட்டு, ரோடோகுரோசைட்டு ஆகிய கனிமங்களுடன் கலந்து நியூ யெர்சி சிடெர்லிங் மலையிலும் இக்கனிமம் கிடைக்கிறது. 


</doc>
<doc id="434292" url="https://ta.wikipedia.org/wiki?curid=434292" title="லெட்டோவிசைட்டு">
லெட்டோவிசைட்டு

லெட்டோவிசைட்டு ("Letovicite") என்பது ஓர் அமோனியம் சல்பேட்டு கனிமம் ஆகும். (NH4)3H(SO4)2 என்ற மூலக்கூற்று வாய்ப்பாட்டால் இக்கனிமம் விவரிக்கப்படுகிறது. ஐயுபிஏசி முறை லெட்டோவிசைட்டை டிரையமோனியம் சல்பேட்டு ஐதரசன் சல்பேட்டு என்று குறிப்பிடுகிறது. நிக்கல் சிடரன்சு வகைபாடு 07.ஏடி.20 என்று வகைப்படுத்துகிறது. 

கழிவு நிலக்கரி குவியல்கள் எரியும் போது வெள்ளை நிறத்தில் ஒற்றை சரிவச்சுடன் இரண்டாம் நிலை கனிமமாகவும். வெந்நீரூற்றுகளில் படிவுகளாகவும் இக்கனிமம் அரிதாக தோன்றுகிறது. 1932 ஆம் ஆண்டு மொராவியாவின் லெட்டோவைசு மண்டலத்தில் முதன் முதலாக கண்டறியப்பட்டது.


</doc>
<doc id="434293" url="https://ta.wikipedia.org/wiki?curid=434293" title="ரோட்லெவி எதிர் ரூபின்சிடெயின்">
ரோட்லெவி எதிர் ரூபின்சிடெயின்

ரோட்லெவி எதிர் ரூபின்சிடெயின் ("Rotlewi versus Rubinstein") ஆட்டம் என்பது 1907 ஆம் ஆண்டு போலந்து நாட்டில் கெர்ச்சு ரோட்லெவிக்கும் ஆகிபா ரூபின்சிடெயினுக்கும் இடையில் நடைபெற்ற சதுரங்கப் போட்டியாகும். இந்த ஆட்டத்தில் கருப்புநிற காய்களுடன் விளையாடிய ரூபின்சிடெயின் வெற்றி பெறுவதற்காக தன்னுடைய ராணியையும் ஒரு யானையையும் இரண்டு சிறுபான்மை காய்களுக்காகத் தியாகம் செய்கிறார். மிகைபார நுட்பத்திற்கு இந்த ஆட்டம் ஓர் உதாரணமாகும். 
ருபின்சிடெயினின் இறப்பில்லா ஆட்டம் இது என்று உலக சதுரங்க சாம்பியன் காரி கார்பரோவ் இந்த ஆட்டத்தைப் பாராட்டினார் 

வெள்ளை: ரோட்லெவி</br>
கருப்பு:ருபின்சிடெயின்</br>
திறப்பு: தாரசு தற்காப்பு, சமச்சீர் மாறுபாடு வகை</br>
இடம்: போலந்து</br>
நாள்: 1907 டிசம்பர்</br>
இ.சி.ஓ குறியீடு: டி32</br>

1. d4 d5 2. Nf3 e6 3. e3 c5 4. c4 Nc6 5. Nc3 Nf6 6. dxc5 Bxc5 7. a3 a6 8. b4 Bd6 9. Bb2 0-0 10. Qd2?
10... Qe7!
11. Bd3 dxc4 12. Bxc4 b5 13. Bd3 Rd8 14. Qe2 Bb7 15. 0-0 Ne5 16. Nxe5 Bxe5
17. f4 Bc7 18. e4 Rac8 19. e5 Bb6+ 20. Kh1 Ng4

21. Be4 Qh4 22. g3 (படம்) Rxc3!!

e4 இல் இருக்கும் வெள்ளையின் மந்திரிக்கு ராணி மற்றும் குதிரையின் பக்கபலம் ஆதரவு தருகிறது. ஆனால் ராணி h2 சதுரத்திலுள்ள சிப்பாயையும் காப்பாற்ற வேண்டியுள்ளது. (கருப்பு ...Qxh2# என ஆடலாம்). எனவே கருப்பு வெள்ளையின் குதிரையை அப்புறப்படுத்த வேண்டுமாயின் தியாகம் செய்ய வேண்டியதாகிறது. அப்போதுதான் ராணிக்கு e4 மற்றும் h2 வைக் காப்பாற்றும் மிகை பாரமேற்ற முடியும்.
23. gxh4

வெள்ளை விளையாட வேறுசில நகர்வுகள் இருந்தாலும் கருப்பின் தியாகத்தை ஏற்றுக் கொண்டு ராணியை அடிக்கிறது. 23.Bxc3 என்று விளையாடினால் 23...Bxe4+ 24.Qxe4 Qxh2#, மற்றும் 23.Bxb7 விளையாடினாலும் 23...Rxg3 என்று கருப்பு விளையாட வெள்ளைக்குத் தோல்விதான். 

23... Rd2!! (படம்)
e4 மந்திரியை காப்பாற்றிக் கொண்டு நிற்கும் ராணியை கருப்பு வேறு இடத்திற்கு நகர்த்தப் பார்க்கிறது. அதற்காக ராணியை இழந்த கையோடு யானையையும் பலி கொடுக்கிறது. வெள்ளை ராணி தியாகத்தை ஏற்றே ஆகவேண்டும். ஏனெனில் யானையை எடுக்காவிட்டல் h2- சதுரம் தாக்கப்படும். அதைத் தவிர வேறு நகர்வுக்கு சில உதாரணங்கள்: 

24. Qxd2 Bxe4+ 25. Qg2 Rh3

கருப்பு வெள்ளை ராணியை எடுப்பதை விட்டுவிட்டு விரைவில் ...Rxh2#, என்று விளையாடி ஆட்டத்தை முடிவுக்குக் கொண்டுவர முயல்கிறது. ராணி, யானையை ஒரு மந்திரி, குதிரைக்காக தியாகம் செய்த பின்னரும் இங்கு கருப்பு வெற்றி பெறுகிறார். 

0-1

வெள்ளை தோல்வியை ஒப்புக் கொள்கிறார்.
நூற்பட்டியல்



</doc>
<doc id="434296" url="https://ta.wikipedia.org/wiki?curid=434296" title="அந்நியச் செலாவணி பாதுகாப்பு மற்றும் கடத்தல் தடுப்புச் சட்டம்">
அந்நியச் செலாவணி பாதுகாப்பு மற்றும் கடத்தல் தடுப்புச் சட்டம்

காபிபோசா அல்லது அந்நியச் செலாவணி பாதுகாப்பு மற்றும் கடத்தல் தடுப்புச் சட்டம் () என்பது அந்நியச் செலாவணியைக் கட்டுப்படுத்தவும், கடத்தல் குற்றங்களைத் தடுக்கவும் 1974 ஆம் ஆண்டு இந்திரா காந்தி ஆட்சியின் போது இந்திய நாடாளுமன்றத்தில் இயற்றப்பட்ட சட்டமாகும். இது 1971 இல் இயற்றப்பட்ட மிசா சட்டத்திற்கு இணையாகப் பொருளாதாரத்தில் கொண்டுவரப்பட்ட சட்டமாகும். 1978 இல் மிசா சட்டம் திரும்பப் பெறப்பட்டாலும் இந்த காபிபோசா சட்டம் செயல்பாட்டிலுள்ளது

பொருட்களைக் கள்ளக் கடத்தல் செய்தல், கள்ளக்கடத்தல் செய்வதற்குத் துணையாக இருத்தல், கள்ளக்கடத்தல் செய்யப்பட்ட பொருளை வைத்திருத்தல், கள்ளக் கடத்தலுக்கு உடந்தையானவரை பாதுகாத்தல் போன்ற செயல்களுக்கு இச்சட்டம் தண்டனை வழங்குகிறது. பொதுவாக விமான நிலையங்கள், துறைமுகங்களில் தங்கத்தைக் கடத்தல், உரிய முறையில்லாமல் சட்டவிரோதமாக மின்னணுப் பொருள்கள் கொண்டு செல்லுதல் போன்ற செயல்களில் ஈடுபடுவோர் மீது இச்சட்டம் பாய்கிறது.

பொதுவாக, இச்சட்டத்தை மனித உரிமை மீறலாகப் பயன்படுகிறது என்ற குற்றச்சாட்டு உள்ளது. இச்சட்டத்தில் கைது செய்யப்பட்ட முக்கிய நபர்கள்



</doc>
<doc id="434302" url="https://ta.wikipedia.org/wiki?curid=434302" title="செம்பியன் நிலவழகன்">
செம்பியன் நிலவழகன்

செம்பியன் நிலவழகன் என்பவர் தமிழ் புலவர்களுள் ஒருவராவார். இவரது இயற்பெயர் செயராமன். இவர் தன் ஊரின் பெயரைத் தனது புனைப்பெயருக்கு முன்னொட்டாக அமைத்துக்கொண்டுள்ளார். 

நிலவழகன் திருவண்ணாமலை மாவட்டம் செம்பியன் மங்களம் எனும் ஊரில் 10 ஜூலை 1937 இல் செயராமன், பச்சையம்மாள் தம்பதிக்கு மகனாகப் பிறந்தார். இவர் மதுரைத் தமிழ்ச் சங்கத்தில் புலவர் பட்டயம் பெற்றவர். பள்ளியில் ஆசிரியராப் பணியாற்றி ஓய்வு பெற்றவர். 

இவர் இயற்றிய பாடல்கள் தேம்பாவமுதம் என்னும் தலைப்பில் இவரது மரபுக் கவிதைகள் இரண்டு தொகுதிகளாக வெளிவந்துள்ளன. இதில் நன்மொழி நானாறு, இனியவை ஈராறு, நம்பினார் கெடுவதில்லை போன்ற 45 தலைப்புகளில் வெண்பா, விருத்தம், கட்டளைக் கலித்துறை, ஆசிரியப்பா பாரதியைப் பாவேந்தர் என்று குறிப்பிடும் பாடல், முதலான யாப்பியல் நெறியில் அமைந்த பாடல்கள் உள்ளன. இரண்டாம் தொகுதியில் தமிழ் காக்கப் புறப்படு, கம்பன் கவி, விலையேற்றம் முதலான 132 தொகுப்புகளில் பாடல்கள் உள்ளன. ஆங்காங்கே சில இசைப்பாடல்களும் உள்ளன. 

பட்டது போதும் உறக்கமும் போதும் படுதுயரால்<br>
கெட்டது போதும் இனியும் உறங்கிக் கிடப்பதுவோ<br>
விட்டது துன்பம் விளைந்தது வீரம் விறுவிறுப்பாய்ச்<br>
சட்டென ஆர்த்தெழு வோம்’தமிழ் ஈழம்’ தழைத்திடவே. (கட்டளைக் கலித்துறை) 

சிறப்புக் கலையனைத்தும் செம்மொழியி னூடே <br>
சிறப்பாய் நிறைந்தே சிறக்கும் - சிறப்புறவே<br>
எல்லாம் அறிந்திடலாம் எல்லாமும் கற்றிடலாம் <br>
இல்லை இதற்கோர் இணை. (வெண்பா) 

இதில் இலக்கணம் கூறும் யாப்பு உறுப்புகளுக்கு எளிய முறையில் விளக்கம் தரப்பட்டுள்ளது. பிற்காலத்திய கும்மி, சிந்து, வண்ணம், நாட்டுப்புறப் பாடல்|நாட்டுப்பாடல்]] ஆகியவற்றிற்கும் விளக்கங்கள் உள்ளன. 


திருக்குறள் முதல் குறளிலுள்ள தொடருக்கு இந்த நூல் விளக்கம் தருகிறது. 


</doc>
<doc id="434309" url="https://ta.wikipedia.org/wiki?curid=434309" title="சண்முக நாடார்">
சண்முக நாடார்

சண்முக நாடார் (1903-1969) தமிழகத்தின் சிவகாசி நகரைச் சேர்ந்த ஒரு தொழில் அதிபர். இவரும் இவரது உறவினரான அய்ய நாடாரும் சிவகாசி நகரை தொழில்மயப் படுத்தியதற்காக அறியப்படுகின்றனர். இவர் காளீசுவரி பட்டாசு நிறுவனத்தைத் தொடங்கியவர். மேலும் இவர் சிவகாசி நகராட்சியின் தலைவராக 1952- இல் இருந்து 1955 வரை இருந்துள்ளார். 1922-இல் இவரும் அய்ய நாடாரும் கல்கத்தா சென்று அங்கு தீப்பெட்டி செய்யும் தொழிலைக் கற்று வந்து சிவகாசியில் தொழிற்சாலைகளைத் தொடங்கினர்.


</doc>
<doc id="434312" url="https://ta.wikipedia.org/wiki?curid=434312" title="செவிப்புலச்சிற்றெலும்பு">
செவிப்புலச்சிற்றெலும்பு

செவிப்புலச்சிற்றெலும்புகள் (ஆங்கிலம்:Ossicles) என்பவை நடு செவியின் அறையில் உள்ள சம்மட்டியுரு, பட்டையுரு மற்றும் ஏந்தியுரு ஆகிய மூன்று சிற்றெலும்புகளாகும்.

செவிப்புலச்சிற்றெலும்புகள் என்பவை நடு செவியின் அறையில் உள்ள மூன்று சிற்றெலும்புகளாகும். அவைகள் முறையே சம்மட்டியுரு, பட்டையுரு மற்றும் ஏந்தியுரு ஆகும்.செவிப்புலச்சிற்றெலும்புகள் மனித உடலில் அமைந்த மிகச்சிறிய எலும்புகள் ஆகும். பல்வேறுபட்ட ஒலி அலைகளைப்பெற்று உட்செவியில் உள்ள ஒலிவாங்கிக்கு அனுப்புகிறது. செவிப்புலச்சிற்றெலும்புகள் குறைபாடு அல்லது பாதிப்பு ஏற்பட்டால் கேட்கும் திறன் குறைபாடு அல்லது செவிட்டுத்தன்மை ஏற்படும். 


</doc>
<doc id="434313" url="https://ta.wikipedia.org/wiki?curid=434313" title="பிள்ளையாரைப் பற்றி எழுதப்பட்ட தமிழ் இலக்கியங்கள் பட்டியல்">
பிள்ளையாரைப் பற்றி எழுதப்பட்ட தமிழ் இலக்கியங்கள் பட்டியல்

கீழே இருக்கும் பட்டியலில் நீங்கள் இந்து கடவுள் பிள்ளையாரைப் போற்றித் தமிழில் எழுதப்பட்ட இலக்கியங்களை அறியலாம். இப்பட்டியல் வரலாற்று அடிப்படையால் சேர்க்கப்பட்டுள்ளன .


</doc>
<doc id="434315" url="https://ta.wikipedia.org/wiki?curid=434315" title="சம்மட்டியுரு">
சம்மட்டியுரு

சம்மட்டியுரு (malleus) என்பது நடுச் செவியில் அமைந்துள்ள செவிப்புலச்சிற்றெலும்புகளில் ஒன்றாகும்.

நடுச் செவி அறையில் சம்மட்டியுரு செவிப்பறையையும் பட்டையுருவையும் இணைக்கிறது. மேலும் ஒலி அலைகளின் அதிர்வை செவிப்பறையில் இருந்து பட்டையுருவுக்கு கடத்துகிறது. பாலூட்டிகளில் இது வேறுபட்ட அளவில் உள்ளது. மேலும் பல பறவை இனங்களில் தாடை மூட்டின் ஒரு பகுதியாக உள்ளது.


</doc>
<doc id="434322" url="https://ta.wikipedia.org/wiki?curid=434322" title="தமிழ் மொழி ஊடகங்களின் பட்டியல்">
தமிழ் மொழி ஊடகங்களின் பட்டியல்

தமிழ் ஊடகங்களின் பட்டியல்..




</doc>
<doc id="434323" url="https://ta.wikipedia.org/wiki?curid=434323" title="பட்டையுரு">
பட்டையுரு

பட்டையுரு (Incus) என்பது என்பது நடுச் செவியில் அமைந்துள்ள செவிப்புலச்சிற்றெலும்புகளில் ஒன்றாகும்.

பட்டையுரு பட்டறைக்கல் வடிவம் கொண்டது.பட்டையுறு சம்மட்டியுரு மற்றும் ஏந்தியுருவை இணைக்கிறது. பட்டையுரு ஒலி அலைகளின் அதிர்வுகளை வெளிப்புறம் உள்ள சம்மட்டியுருவிடம் இருந்து பெற்று உட்புறம் உள்ள ஏந்தியுருவுக்கு அனுப்புகிறது.


</doc>
<doc id="434324" url="https://ta.wikipedia.org/wiki?curid=434324" title="தினச்சுடர்">
தினச்சுடர்

தினச்சுடர் என்பது தமிழ் மொழியில் வெளியாகும் நாளிதழ்களில் ஒன்றாகும். பெங்களூரு, கிருஷ்ணகிரியிலிருந்து இந்நாளிதழ் வெளியாகிறது.

இந்நாளிதழின் ஆசிரியராக டாக்டர் பா. சு. மணி இருந்தார். இவர் மே 3 2015 இல் மறைந்தார். 



</doc>
<doc id="434326" url="https://ta.wikipedia.org/wiki?curid=434326" title="ஏந்தியுரு">
ஏந்தியுரு

ஏந்தியுரு (Stapes) என்பது என்பது நடுச் செவியில் அமைந்துள்ள செவிப்புலச்சிற்றெலும்புகளில் ஒன்றாகும்.

ஏந்தியுறு அங்கவடி வடிவம் கொண்டது. செவிப்புலச்சிற்றெலும்புகளில் சிறிய எலும்பான இது மனித உடலில் உள்ள எலும்புகளில் மிகவும் சிறிய மற்றும் பருமன் குறைவான எலும்பாகும். ஒலி அலைகளின் அதிர்வுகளை வெளிப்புறம் உள்ள பட்டையுரு மூலம் பெற்று உட்புறச்செவியில் உள்ள ஒலி வாங்கிகளுக்கு அனுப்புகிறது.


</doc>
<doc id="434329" url="https://ta.wikipedia.org/wiki?curid=434329" title="செவிப்பறை">
செவிப்பறை

செவிப்பறை (ஆங்கிலம்:Eardrum) என்பது நடுச்செவியில் அமைந்துள்ள சவ்வு ஆகும்.

செவிப்பறை புறச்செவி மற்றும் நடுச்செவி பகுதிகளை பிரிக்கும் ஒரு சுவர் ஆகும். இது பல்வேறுபட்ட ஒலி அலைகளின் அதிர்வுகளை பெற்று நடுச்செவிகளில் உள்ள செவிப்புலச்சிற்றெலும்புகளுக்கு அனுப்புகிறது. செவிப்பறை கிழிவதால் செவிட்டுத்தன்மை ஏற்படுகிறது.


</doc>
<doc id="434332" url="https://ta.wikipedia.org/wiki?curid=434332" title="முழங்கை">
முழங்கை

முழங்கை (ஆங்கிலம்:Forearm) என்பது முழங்கை மூட்டு மற்றும் மணிக்கட்டு மூட்டிற்கு இடைப்பட்ட பகுதி ஆகும்.

மணிக்கட்டு மூட்டு மற்றும் முழங்கை மூட்டிற்கும் இடைப்பட்ட பகுதியான முழங்கையில் இரு நீள எலும்புகள் அமைந்துள்ளது. அவைகள் முறையே உட்புற முழங்கை எலும்பான அரந்தி மற்றும் வெளிப்புற முழங்கை எலும்பான ஆரை எலும்பு ஆகும்.


</doc>
<doc id="434334" url="https://ta.wikipedia.org/wiki?curid=434334" title="தோள் பட்டை">
தோள் பட்டை

தோள் பட்டை (ஆங்கிலம்:Shoulder girdle) என்பது அச்செலும்புக்கூடும் மற்றும் தூக்கவெலும்புக்கூடும் பக்கத்திற்கு இரு எலும்புகளால் இணைக்கப்பட்ட பகுதியாகும்.

தோள் எலும்பு மற்றும் காறை எலும்பு இணைந்து தோள்பட்டையை உருவாக்குகிறது. இவைகள் தூக்கவெலும்புக்கூடு மற்றும் அச்செலும்புக்கூடு இணைப்பு பகுதியாக இருக்கிறது.


</doc>
<doc id="434335" url="https://ta.wikipedia.org/wiki?curid=434335" title="பிராச்சி தேசாய்">
பிராச்சி தேசாய்

பிராச்சி தேசாய் (Prachi Desai) (பிறப்பு:செப்டம்பர் 12 , 1988). இவர் இந்திய பாலிவுட் திரைப்பட மற்றும் முன்னாள் தொலைக்காட்சி நடிகையாவார். ஜீ தொலைக்காட்சியில் வெற்றிகரமான ஒளிபரப்பான " கஸ்ஸாம் சே" நாடகத்தில் முன்னணி கதாநாயகியாக தனது தொலைக்காட்சி வாழ்க்கையைத் தொடங்கினார். 2008 ஆம் ஆண்டு வெளியான "ராக் ஆன்!!" படத்தின் மூலம் பாலிவுட்டில் அறிமுகமானார். "ஒன்ஸ் அப்பான் எ டைம் இன் மும்பை" (2010), "பொல் பச்சன்" (2012) மற்றும் "ஐ, மீ அவுர் மெயின்" (2013). போன்ற படங்கள் குறிப்பிடத்தக்கவை. அவர் கோவா மாநிலத்தின் சுற்றுலாத்துறை மற்றும் நியுட்ரோஜெனா போன்றவற்றின் தயாரிப்புகளின் விளம்பரதாரர், செய்தித் தொடர்பாளர், மற்றும் ஆதரவளாராவர். தேசாய் லக்ஸ் இன்டஸ்ட்ரீஸின் லக்ஸ் லைராவின் விளம்பரத் தூதர் ஆவார்.

நிரஞ்சன் தேசாய் மற்றும் அமீதா தேசாய் ஆகியோருக்கு மகளாக குசராத்து மாநிலம் சூரத்துவில் பிறந்தார். இவருக்கு ஈஷ தேசாய் என்ற ஒரு சகோதரி உண்டு. புனித சூசையப்பர் பள்ளியில் ஆரம்பக் கல்வியை பயின்றார், சூரத்திலுள்ள பாஞ்ச்கனியில் பின்னர் ஒன்பதாவது வகுப்பு வரை பயின்றார். பூனாவில் உள்ள சிங்காட் கல்லூரியில் தனது உயர்நிலைப் படிப்பை முடித்தார்.

2006 இல், தேசாய் ஏக்தா கபூரின் "கசாம் சே" என்ற தொலைக்காட்சி நாடகத்தில் நடிகர் ராம் கபூருக்கு இணையாக பானி என்ற முன்னணி கதாபாத்திரத்தில் நடித்தார். இது சிறந்த நடிகைக்கான இந்திய டெலி விருது உட்பட பல விருதுகளை வென்றது. 2007 செப்டெம்பர் 7 ஆம் தேதி நடன இயக்குனரான தீபக் சிங்கின் மூலம் பிபிசியின் "ஸ்ட்ரிக்லி கம் டேன்சிங் " இன் இந்திய பதிப்பு "ஜாலாக் டிக்லா ஜா " மூலம் நுழைந்தார். ஆனால் தேசாய் 2007 ஆம் ஆண்டு நவம்பர் 10 ஆம் தேதி நீக்கப்பட்டார், ஆனால் அந்த போட்டியில் சிறப்பு நுழைவு வழியாக மீண்டும் போட்டியிட்டு இறுதியில் போட்டியை வென்றார். தேசாய்க்கு "ஜாலாக் டிக்லா ஜா "என்ற நடன நட்சத்திர விருது வழங்கப்பட்டது. இவர் ஸ்டார் பிளஸ் தொலைக்காட்சி தொடரான "கஸாதி ஜிண்டகி கி" என்ற நாடகத்தில் இரண்டு காட்சிகளில் சிறப்புத் தோற்றத்தில் தோன்றினார். பிரேனா என்ற பள்ளியில் ஒரு மாணவராக நடித்தார்.
அபிஷேக் கபூர் இயக்கத்தில் பர்கான் அக்தாருக்கு இணையாக ராக் ஆன் !!" (2008) என்ற திரைப்படத்தின் மூலம் திரையுலகில் தேசாய் நுழைந்தார். இவரது அடுத்த படம் "லைப் பார்ட்னர்" (2009). ஜூலை 2010இல் அஜய் தேவ்கான், இம்ரான் ஹாஷ்மி மற்றும் கங்கனா ரனாத் போன்றவர்கள் நடித்திருந்த "ஒன்ஸ் அபான் அ டைம் இன் மும்பை" படத்தில் நடிதுள்ளார்.

2012இல் "தேரி மேரி கஹானி" என்ற படத்தில் சிறப்புத் தோற்றத்தில் நடித்துள்ளார். அபிஷேக் பச்சன், அஜய் தேவ்கான் மற்றும் அசின் (நடிகை) போன்றோருடன் " போல் பச்சான் " என்ற படத்தில் முன்னணி பாத்திரத்தில் தேசாய் நடித்திருந்தார். இத்திரைப்படம் தேசாய்க்கு மிகப் பெரிய வெற்றியை தேடித்தந்தது. ஜான் ஆபிரகாம் மற்றும் சித்ராங்கதா சிங் ஆகியோருடன் சேர்ந்து "ஐ, மி அவுர் மெயின்" (2013) இவரது அடுத்த படமாகும் சஞ்சய் தத்துடன் "போலிஸ் கேர்ல்" இவரது மற்றொரு படம். 2014இல், "ஏக் வில்லன்" என்ற படத்தில் வரும் "ஆவாரி" என்ற பாடலுக்கு நடனம் ஆடியுள்ளார். 2016இல், முன்னாள் முகமது அசாருதீனின் வாழ்க்கை வரலாற்று படத்தில் அவரது மனைவி நௌரினாக நடித்துள்ளார். மீண்டும் பர்கான் அக்தாரின் மனைவியாக "ராக் ஆன் 2" , படத்தில் நடித்தார். இது "ராக் ஒன்!!" படத்தின் தொடர்ச்சியாக 2016 நவம்பர் 14 அன்று வெளிவந்தது.


</doc>
<doc id="434336" url="https://ta.wikipedia.org/wiki?curid=434336" title="மேற்கை">
மேற்கை

மேற்கை ("Arm")
என்பது தோள் பட்டைக்கும் முழங்கை மூட்டிற்கும் இடைப்பட்ட பகுதியாகும்.

புய எலும்பு தோள் பட்டை இரு எலும்புகளில் தோள் எலும்புடன் இணைந்து மேற்கையை உருவாக்குகிறது. முழங்கை இரு எலும்புகளான அரந்தி மற்றும் ஆரை எலும்பு புய எலும்புடன் இணைந்து முழங்கை மூட்டை உருவாக்குகிறது.


</doc>
<doc id="434338" url="https://ta.wikipedia.org/wiki?curid=434338" title="பாலைவன ரோஜாக்கள்">
பாலைவன ரோஜாக்கள்

பாலைவன ரோஜாக்கள் (Palaivana Rojakkal) 1986இல் இந்திய தமிழ் மொழியில் வெளிவந்த அரசியல் திரைப்படம். இதற்கு திரைக்கதை எழுதியவர் மு. கருணாநிதி. இப் படத்தை இயக்கியவர் மணிவண்ணன். இது மலையாள மொழிப் படமான "வர்தா"வின் மறு ஆக்கமாகும். இப் படத்தில் சத்யராஜ், லட்சுமி, நளினி மற்றும் பிரபு முக்கிய கதாபாத்திரத்தில் நடித்துள்ளனர். "பாலைவன ரோஜாக்கள்" நவம்பர் 1, 1986இல் திரையிடப்பட்டு வணிக ரீதியாக வெற்றியடைந்தது. 

பத்திரிகையாளர் சபாரத்தினம், அவரது காதலர் மற்றும் அவரது நண்பர் ஆகிய மூவரும் சேர்ந்து கெட்ட அரசியல்வாதிகளை அம்பலப்படுத்த ஒரு ஊழல் அமைப்புடன் போராடுகின்றனர்.


அரசியல்வாதியான மு. கருணாநிதியின் தயாரிப்பு நிறுவனமான பூம்புகார் புரொடக்‌ஷன்ஸ் 1986இல் வெளிவந்த மலையாள மொழிப் படமான "வர்தா"வை தமிழில் "பாலைவன ரோஜாக்கள்" என்கிற பெயரில் மறு ஆக்கம் செய்ய முன்வந்தது.. இப் படத்திற்கு மு. கருணாநிதி திரைக்கதை மற்றும் வசனம் எழுதியுள்ளார். இயக்குநர் மணிவண்ணன் இயக்கத்தில் முரசொலி செல்வம் தயாரித்துள்ளார். வெற்றிப் படத்தின் மறு ஆக்கமாக இருப்பதால் சத்யராஜ் இதில் நடிப்பதாக ஒத்துக்கொண்டு தனது பங்கை சிறப்பாகச் செய்வதாகக் கூறியுள்ளார். இப் படத்தின் ஒளிப்பதிவை ஏ. சபாபதியும், படத்தொகுப்பை பி. வெங்கடேஸ்வர ராவும் செய்துள்ளனர். இக் கதையின் ஆரம்பத்திலும் முடிவிலும் கருணாநிதி திரையில் தோன்றி பேசுகிறார். 

"பாலைவன ரோஜாக்கள்" ஊடகச் சுதந்திரம் பற்றியும், ஊழல் அரசியல்வாதிகளுக்கும் கதாநாயகனுக்கும் இடையே நடக்கும் போராட்டத்தை விவரிக்கிறது. "எக்னாமிக் அண்டு பொலிடிகல் வீக்லி" பத்திரிகையில், வரலாற்றாளர் கனகலதா முகுந்த் கருணாநிதியைப் பற்றி, "மனோகரா"(1954)வில் அவர் "மிகுந்த வியத்தகு, அசாதாரண உரையாடல்களுடன் பார்வையாளர்களை உணர்ச்சி பூர்வமாக கவர்ந்தார்". இப் படம் "அவரது அரசியல் செய்தியை வெளிப்படுத்த மிகவும் சிறப்பான மற்றும் அதிநவீன பாணி" என்று குறிப்பிட்டுள்ளார். திரைப்பட விமர்சகர் பரத்வாஜ் ரங்கன் "பாலைவன ரோஜாக்கள்" படத்தை கருணாநிதியின் "பராசக்தி" (1952) திரைப்படத்துடன் ஒப்பிட்டு பேசியுள்ளார்.

இப் படத்திற்கு இசை அமைத்தவர் இளையராஜா; பாடல்களை எழுதியவர் கங்கை அமரன்.

"பாலைவன ரோஜாக்கள்" நவம்பர் 1, 1986இல் தீபாவளியன்று வெளியிடப்பட்டது. நவம்பர் 7,1986 தேதியிட்ட "இந்தியன் எக்சுபிரசு" நாளேட்டில், பேனா முனையானது கூர்வாளின் முனையை விட வலிமையானது என்பதைப்போல கருணாநிதியின் வசனங்கள் இப் படத்தில் உள்ளன எனவும், படத்தின் வலிமை வாழும் கதாபாத்திரங்களை பிரதிபலிக்கிறது எனவும் விமர்சனம் செய்யப்பட்டது. "ஆனந்த விகடன்", நவம்பர் 23, 1986 வார இதழில் இப்படத்திற்கு 100க்கு 51 மதிப்பெண்கள் வழங்கியது. கருணநிதியின் இறப்பிற்கு பின்னர், ஆகஸ்டு 2018இல் பரத்வாஜ் ரங்கன் இத்திரைப்படம் "மாவீரன் (1986 திரைப்படம்)" மற்றும் "புன்னகை மன்னன்" போன்ற வெற்றிப் படங்களுக்கிடையில் கருணாநிதியின் பேனாவில் உதித்த, மக்களிடையே பரபரப்பை ஏற்படுத்திய படம் என்று குறிப்பிட்டுள்ளார்.


</doc>
<doc id="434341" url="https://ta.wikipedia.org/wiki?curid=434341" title="கீழ்காறை தமனி">
கீழ்காறை தமனி

கீழ்காறை தமனி (ஆங்கிலம்:Subclavian artery) என்பது மானிட உடற்கூறியலின் படி இரு கரத்திற்கும் இரத்தம் கொண்டு செல்லும் முதன்மையான இரத்தக்குழாய் ஆகும்.

கீழ்காறை தமனி மகா தமணியின் மூலம் இரத்தம் பெறுகிறது. இடது கீழ்காறை தமனி மகா தமனி வளைவு பகுதியிலிருந்து தொடர்கிறது. இது இடது கரத்தின் முதன்மையான தமனி ஆகும். வலது கீழ்காறை தமனி கரசிர தமனியின் ஒரு கிளையாக தொடர்கிறது. இது வலது கரத்தின் முதன்மையான தமனி ஆகும். இதனால் இவ்விரு தமனிகளின் அமைப்பு சற்று வேறுபடுகிறது. கழுத்து தசைகளினூடே சென்று தோள் பட்டையில் உள்ள காறை எலும்புக்கு பின்புறமாக கீழே செல்கிறது. இதன் தொடர்ச்சியாக அக்குள் தமனி மேற்கை வரை செல்கிறது.


</doc>
<doc id="434343" url="https://ta.wikipedia.org/wiki?curid=434343" title="உது">
உது

உது அல்லது சமாஸ் (Utu)அக்காதிய மரபு சுமேரிய மொழியில் உத் என்பதற்கு சூரியக் கடவுள் எனும் பொருள்படும். 

சுமேரியர்கள் வழிபட்ட உது எனும் சூரியக் கடவுளை, மெசொப்பொத்தேமியாவில் கிழக்கு செமிடிக் மொழிகள் பேசிய மக்கள் சமாஷ் எனும் பெயரில் வழிபட்டனர்.
உது அல்லது சமாஸ் எனும் சூரியக் கடவுள் நீதி, வாய்மை, சத்தியம், அறநெறி ஆகிய பண்புகளுடன் கூடியவர். இச்சூரியக் கடவுளின் முக்கியக் கோயில்கள் சிப்பர் மற்றும் லார்சா நகரங்களில் கண்டெடுக்கப்பட்டுள்ளது. சொர்க்கங்கள் வழியாக இரதத்தில் செல்லும் சூரியக் கடவுள் உது, அன்றைய நாளில் நடைபெறும் நிகழ்வுகளை காண்கிறார். 

தெய்வீக நீதியை நிலைநாட்டும் சூரியக் கடவுள் உது, துயரத்தில் உழழும் மக்களுக்கு உதவுகிறார். சுமேரிய தொன்மவியலின் படி, பிசாசுகள் துமுசித்தை பாதள லோகத்திற்க் இழுத்துச் செல்கையில், துமுசித்தை காத்து இரட்சித்தார்.
சுமேரியர்களின் கில்கமெஷ் காப்பியத்தில், சூரியக் கடவுள் உது, பிசாசு அம்பாபாவிடமிருந்து, கில்கமெஷை காத்தார் எனக் கூறப்பட்டுள்ளது.

சொர்கத்தின் ராணியான இன்னன்னாவின் இரட்டைக் குழந்தைகளில் உது எனும் சூரியக் கடவுளும் ஒருவர். 

சுமேரியச் சாத்திரங்களின் படி, இன்னன்னா மற்றும் உது மிகவும் நெருக்கமானவர்களாக காட்டியுள்ளது. sfn|Pryke|2017|pages=36–37}} உது, சந்திரக் கடவுளான சின் மற்றும் நிங்கலின் மகன் என அறியப்படுகிறது. சில நேரங்களில் என்லில் அல்லது அநுவின் மகனாகக் கருதப்படுகிறார். இவரது மனைவியின் பெயர் செரிதா ஆகும். ஆனால் அக்காதிய மொழியில் அயா எனக் குறித்துள்ளது. 

இவர்களுக்கு பிறந்த இரட்டைக குழந்தைகளில் "கிட்டு" மற்றும் "மிசாரு" ஆவார். முதல் பாபிலோனியப் பேரரசின் காலத்தில் (கிமு1830 –- 1531), சூரியக் கடவுளான உதுவிற்கு சிப்பர் மற்றும் உரூக் நகரங்களில் கோயில் கட்டி வழிபட்டனர். பின்னர் அசூர் நகரத்திலும் வழிபட்டனர். 




</doc>
<doc id="434344" url="https://ta.wikipedia.org/wiki?curid=434344" title="கவிதா (நடிகை)">
கவிதா (நடிகை)

கவிதா என்பவர் இந்திய திரைப்பட நடிகையாவார். இவர் தென்னிந்திய திரைப்படங்களளான தெலுங்கு மொழி, தமிழ், கன்னடம் மற்றும் மலையாளம் ஆகிய மொழிகளில் நடித்துள்ளார். தெலுங்கு திரைப்படங்களில் துணை கதாபாத்திரத்தில் நடித்துள்ளார்.

தமிழில் 11 வயதில் "ஓ மஞ்சு" என்ற திரைப்படத்தில் முதன் முதலாக நடித்துள்ளார். சிறீ சிறீ மூவா திரைப்படத்தில் தெலுங்கு மொழியில் நடித்துள்ளார்.





</doc>
<doc id="434345" url="https://ta.wikipedia.org/wiki?curid=434345" title="மும்தாஜ் ( இந்தி நடிகை)">
மும்தாஜ் ( இந்தி நடிகை)

மும்தாஜ் மத்வாணி (Mumtaz Madhvani), 1947 ஜூலை 31 இல் பிறந்த) இந்திய நடிகையாவார். 1971இல் வெளிவந்த "கிலோனா" என்ற திரைப்படத்திற்கு பிலிம்பேர் விருது பெற்றுள்ளார். இவர் புகழ் பெற்ற நடிகர் ராஜேஷ் கன்னாவுடன் பெரும்பாலான படங்களில் பணிபுரிந்துள்ளார். 60 மற்றும் 70 களின் சிறந்த நடனக் கலைஞர் மற்றும் அழகு ராணியாக நினைவுப்படுத்தப்படுகிறார்.
ஈரானில் புகழ் பெற்ற உலர் பழங்கள் விற்பனையாளரான அப்துல் சலீம் அஸ்காரி மற்றும் ஷாதி ஹபீப் ஆகா ஆகியோருக்கு மகளாகப் பிறந்தார். அவர் பிறந்து ஒரு வருடத்திற்குப் பிறகு அவர்கள் விவாகரத்து பெற்றனர். இவரது இளைய சகோதரி நடிகை மல்லிகா , மல்யுத்த வீரரும் இந்திய நடிகருமான ரந்தாவா என்பவரைத் திருமணம் செய்து கொண்டுள்ளார். இவர் மல்யுத்த வீரரும் இந்திய நடிகருமான தாரா சிங்கின் இளைய சகோதரர் ஆவார்.

மும்தாஜ் "சோனெ கி சித்தியா" (1958) என்ற படதின் மூலம் குழந்தை நட்சத்திரமாக நடிப்பு வாழ்க்கையை ஆரம்பித்தார். பின் " வல்லா கியா பாட் ஹை" , "ஸ்ட்ரீ" (1961) மற்றும் "செஹ்ரா" போன்ற படங்களில் 60 களின் ஆரம்பத்தில் நடிக்கத் தொடங்கினார். பின்னர் ஓ. பி. ரத்தன் இயக்கத்தில் வெளிவந்த "கெஹ்ரா தாக்" என்ற திரைப்படத்தில் நாயகனுக்கு தங்கை வேடத்தில் தோன்றினார். "முஜே ஜீனே தோ" படத்தில் சிறு வேடம், பின்னர், "ஃபாலத்" , "வீர் பீம்சேன்" , "டார்சான் கம் டு டெல்லி" "சிக்கந்தர் - இ - ஆசாம்" , "ரஸ்டம்- இ - ஹிந்த்" , "ராக்கா" மற்றும் "த்க்கு மங்கள் சிங்" (தாரா சிங்குடன்), போன்ற பல படங்களில் அதிரடி காட்டும் நாயகியாக வலம் வர ஆரம்பித்தார் தாரா சிங் மற்றும் மும்தாஜ் ஆகிய இருவரும் சேர்ந்து நடித்த படங்களில், தாராசிங்கின் நடிப்பிற்காக 4.50 லட்சமும், மும்தாஜ் சம்பளம் 2,50,000 ரூபாய் ஆகும்.

ராஜேஷ் கன்னா இணையாக ராஜ் கோஸ்லாவின் தோ ராஸ்தே" (1969) படத்தில் இறுதியாக மும்தாஜ் ஒரு முழு நீள நட்சத்திரமாக நடித்தார். மும்தாஜ் இதில் ஒரு சிறிய பாத்திரத்தை கொண்டிருந்தாலும், இயக்குனர் கோஸ்லா அவருக்காக நான்கு பாடல்களை படமாக்கியுள்ளார். இந்த படம் பிரபலமானதாக அமைந்தது, மேலும் அவர் ஒரு சிறிய பாத்திரமாக இருந்தபோதிலும், தனக்கு பிடித்த படங்களில் ஒன்றாகும் என்று ஒப்புக் கொண்டார். 1969 ஆம் ஆண்டில், ராஜேஷ் கன்னாவுடன், அவரது திரைப்படங்கள் "தோ ராஸ்ட்" மற்றும் "பந்தன்" , அந்த ஆண்டில் சிறந்த வருவாய் ஈட்டியது, இது 65 மில்லியனுக்கும் மேல் சம்பாதித்தது. அவர் "தங்கேவாலா" என்ற படத்தில் ராஜேந்திர குமாருடன் கதாநாயகியாக முன்னணி பாத்திரத்தில் நடித்தார், அவர் அதிரடி-திரைப்பட கதாநாயகியாக" இருந்ததனால் "சாச்சா ஜோதி" படத்தில் சசி கபூருடன் நடிக்க மறுத்துவிட்டார், அவர் கதாநாயகியாக இருக்க விரும்பினார். "ஷோர் மச்சையா சோர்" (1973), லோஃபர் மற்றும் " ஜீல் கே உஸ் பார்" (1973) போன்ற திரைப்படங்களில் முன்னணி கதாநாயகியாக தர்மந்த்ராவுடன் நடித்தார்.

1970 களில் அவரது விருப்பமான திரைப்படங்களில் ஒன்றான "கிலொனா" திரைப்படத்திற்காக பிலிம்பேர் சிறந்த நடிகை விருதினை வென்றார், மேலும் "பார்வையாளர்கள் தன்னை உணர்ச்சிகரமானப் பாத்திரத்தில் ஏற்றுக்கொண்டனர் என்பதில் மிகவும் மகிழ்ச்சி" என்றார். மும்தாஜ் பெரோஸ் கானுடன் தொடர்ந்து "மேலா" (1971), "அப்ராத்" (1972) மற்றும் "நாகின்" (1976) போன்ற வெற்றிப்பட்ங்களை தந்தார். ராஜேஷ் கன்னாவுடன் இணைந்து 10க்கும் மேற்பட்ட வெற்றிப்படங்களை தந்துள்ளார்.

அவரது குடும்பத்தினர் மீது கவனம் செலுத்துவதற்காக "ஆய்னா" (1977) படத்திற்குப் பிறகு அவர் திரைப்படங்களிலிருந்து விலகினார். 1990 களில் அவர் தனது இறுதி படமான "ஆந்தியான்" படத்திற்காக 13 ஆண்டுகளுக்கு பிறகு மீண்டும் நடிக்க வந்தார். ஷாமி கபூர் இவரை நேசித்து திருமணம் செய்ய விரும்பினார். . மேலும் கபூர் மும்தாஜ் திருமணத்திற்குப் பிறகு நடிக்க விரும்பவில்லை. தாரா சிங் இவருக்கு "அதிரடி இளவரசி' பெயரைக் கொடுத்தார், மேலும் பி-தர திரைப்படங்களில் அவருக்கு ஜோடியாக நடிக்க ஒப்புக்கொண்டார். ராஜேஷ் கன்னாவும், இவருடன் பல திரைப்படங்களில் நடித்தார். தர்மேந்தரும் இவருடன் காதலில் விழுந்துவிட்டதாகவும் வதந்திகள் பரவின.

1974 ஆம் ஆண்டில் மும்தாஜ் தொழிலதிபர் மயூர் மத்வானியை மணந்தார். அவர்களுக்கு இரு மகள்கள் உள்ளனர், அவர்களில் ஒருவர் நதாஷா, 2006 இல் நடிகர் ஃபெரோஸ் கானை மணந்தார்.


</doc>
<doc id="434355" url="https://ta.wikipedia.org/wiki?curid=434355" title="சோதனை மூலைமட்டம்">
சோதனை மூலைமட்டம்

சோதனை மூலைமட்டம் அல்லது மூலைமட்டம் என்பது ஒரு மரத்துண்டு அல்லது உலோகதுண்டினால் ஆன ஒரு கருவி ஆகும், இது மரத்துண்டினைஅளவிட பயன்படுத்தப்படும். இந்த கருவியின் ஆங்கிலப்பெயரிலுள்ள சதுரம் (ஆங்:Square) கருவியின் முதன்மைப் பயன்பாட்டை குறிக்கும் வண்ணம் சதுரத்தின்செங்கோணத்தின் துல்லியத்தை (90 டிகிரி)யை அளவிடும்; இது ஒரு தளத்தின் மேற்பரப்பானது நேராக அல்லது அருகிலுள்ள மேற்பரப்புக்கு இணையாக உள்ளதா என சரிபார்க்க உதவுகிறது. 

இது கட்டிட மரச்சாமான்கள் செய்யப் பயன்படுகிறது. இது பாரம்பரியமாக எக்கினாலான பரந்த கத்தியை மரச்சட்டத்தினுள் பொருத்திவைத்து உருவாக்கப்படுகிறது. தேய்மானத்தினை தடுக்கும்வண்ணம் மரச்சட்டத்தின் உட்பகுதி பித்தளையினால் ஆக்கப்பட்டிருக்கும். நவீன மூலைமட்டமானது முழுவதுமாக உலோகத்தினால் செய்யப்பட்டிருக்கும்.


</doc>
<doc id="434358" url="https://ta.wikipedia.org/wiki?curid=434358" title="தினா (இசையமைப்பாளர்)">
தினா (இசையமைப்பாளர்)

தினா (; என்பவர் ஒரு இந்திய திரைப்பட இசை அமைத்துள்ளார் ஆவார். இவர் 1996 ஜனவரி 15 இல் பிறந்தார். 

ஜி. கே. வெங்கடேசு, இளையராஜா போன்றவர்களிடம் பணியாற்றினார். 

"சித்தி", "அண்ணாமலை", "நினைவுகள்", "பயணம்", "நம்பிக்கை", "செல்லமே", "மெட்டி ஒலி" போன்ற தொலைக்காட்சி தொடர்களுக்கு இசை அமைத்துள்ளார்.‌
ராதிகா சரத்குமார் நடித்து தயாரித்து சித்தி தொடர் தினாவுக்கு பெரிய புகழ் கிடைத்தது.

2001 இல் "மிடில் கிளாஸ் மாதவன்" திரைப்படத்திற்கு இசையமைத்தார். பின்பு தெலுங்கு, கன்னட திரைப்படங்களில் இசையமைத்துள்ளார்.


</doc>
<doc id="434360" url="https://ta.wikipedia.org/wiki?curid=434360" title="சித்தி (தொலைக்காட்சி தொடர்)">
சித்தி (தொலைக்காட்சி தொடர்)

சித்தி என்பது 1999-2001 இந்திய மொழிகளான தமிழ் / தெலுங்கு ஆகியவற்றில் வெளிவந்த தொலைக்காட்சி தொடராகும். இதனை சன் தொலைக்காட்சி ஒளிபரப்பியது.

ராதிகா சரத்குமார், சிவகுமார்,தீபா வெங்கட், அஞ்சு, லதா (நடிகை), யுவராணி, சுலேகா சுதாகர், ஹேமலதா, பூவிலங்கு மோகன், அஜய் ரத்தினம், ரியாஸ் கான், விஜய் ஆதிராஜ் மற்றும் தாரிகா ஆகியோர் முக்கிய கதாபாத்திரங்களில் நடித்திருக்கின்றனர். 

ராடன் மீடியா ஒர்க்ஸ் தயாரிப்பில் சி. ஜெர்மன். பாஸ்கர் இத்தொடரை இயக்கியுள்ளார். 



</doc>
<doc id="434361" url="https://ta.wikipedia.org/wiki?curid=434361" title="வட்டம் வரையும் கருவி">
வட்டம் வரையும் கருவி

ஒரு ஜோடி திசைகாட்டிகள் அல்லது திசைகாட்டி அல்லது கவராயம் என்றழைக்கப்படும் ஒரு கருவி வட்டங்கள் அல்லது வட்டப்பகுதிகளை வரைய உதவும் ஒரு தொழில்நுட்ப வரைதல் கருவி ஆகும். குறிப்பாக வரைபடங்கள் மீது தொலைவினை அளவீட இடுக்குமானியாக பயன்படுகிறது. திசைகாட்டிகளை கணிதம், வரைவு, கடற்பயணம் மற்றும் பிற தேவைகளுக்காகவும் பயன்படுத்தமுடியும்.


</doc>
<doc id="434362" url="https://ta.wikipedia.org/wiki?curid=434362" title="போலந்து இறப்பில்லா ஆட்டம்">
போலந்து இறப்பில்லா ஆட்டம்

போலந்து இறப்பில்லா ஆட்டம் ("Polish Immortal") என்பது கிளிங்சுபெர்க்கு மற்றும் மிகியூல் நச்தோர்ப் இருவருக்கும் இடையில் வார்சாவில் நடைபெற்ற சதுரங்கப் போட்டியைக் குறிக்கும். கருப்புக் காய்களுடன் விளையாடிய நச்தோர்ப்பு தன்னுடைய நான்கு சிறிய காய்களையும் தியாகம் செய்து வெற்றி பெறுவார். எனவேதான் இந்த ஆட்டம் இறப்பில்லா ஆட்டம் என்று கொண்டாடப்படுகிறது.
போட்டி நடைபெற்ற ஆண்டு 1930 அல்லது 1935 ஆக் இருக்கலாமென சில ஆதாரங்கள் தெரிவிக்கின்றன. அதன் அடிப்படையில்தான் வெள்ளைக் காய்களுடன் விளையாடியவர் பெயர் கிளக்சுபெர்க் எனக் கூறப்படுகிறது. காரி காசுபரோவ் 1928 இல் இந்த ஆட்டம் நடைபெற்றது என்கிறார். அவரேதான் வெள்ளை ஆட்டக்காரரின் பெயர் கிளிங்சுபெர்க்கு என்கிறார். மேலும் இந்த உண்மைகளை நச்தோர்ப்புக்கும் அவருடைய மகளுக்கும் தெரிவிக்கிறார் 
வெள்ளை: கிளிங்சுபெர்க்கு</br>
கருப்பு:நச்தோர்ப்பு</br>
திறப்பு: டச்சு தற்காப்பு இ.சி.ஓ ஏ85</br>

1. d4 f5 2. c4 Nf6 3. Nc3

3... e6 4. Nf3 d5 5. e3 

5... c6 6. Bd3 Bd6 7. 0-0 0-0 8. Ne2

8... Nbd7 9. Ng5?
9... Bxh2+! 10. Kh1!?

10... Ng4! 11. f4

11... Qe8 12. g3 Qh5 13. Kg2 (படம்)
கருப்பு மந்திரியை வெள்ளையின் காய்கள் சூழ்ந்து கொண்டன. தொடர்ந்து Rh1, Nf3, மற்றும் Nxh2 என்று விளையாடி அதை அடிக்கப்போவதற்கான அச்சுறுத்தலும் உள்ளது. 

13... Bg1!!

14. Nxg1

14.Kxg1? அடித்தால் Qh2# என ஆட்டம் முடிந்துவிடும் அல்லது 14.Rxg1? அடித்தால் Qh2+ மற்றும் 15...Qf2# என்றும் ஆட்டம் முடிந்துவிடும்.
14... Qh2+ 15. Kf3 e5! 16. dxe5 Ndxe5+ 17. fxe5 Nxe5+ 18. Kf4 Ng6+ 19. Kf3 f4!!
20. exf4

20... Bg4+!! 21. Kxg4 Ne5+! 22. fxe5 h5# 0–1


</doc>
<doc id="434364" url="https://ta.wikipedia.org/wiki?curid=434364" title="செல்லமே (தொலைக்காட்சி தொடர்)">
செல்லமே (தொலைக்காட்சி தொடர்)

செல்லமே () என்பது தமிழ் / தெலுங்கு என இரு மொழிகளில் வெளியான தொலைக்காட்சி தொடராகும். இதில் ராதிகா சரத்குமார், ராதாரவி, சாக்சி குமார், டெல்லி கணேஷ், விஜயலட்சுமி, தேவிபிரியா, அபிசேகம் சங்கர் மற்றும் விஜய் ஆதிராஜ் போன்றோர் நடித்துள்ளனர்.

சன் தொலைக்காட்சி இல் இத்தொடர் 14 செப்டம்பர் 2009 இல் இருந்து 18 ஜனவரி 2013 வரை ஒளிபரப்பப்பட்டது. 



</doc>
<doc id="434367" url="https://ta.wikipedia.org/wiki?curid=434367" title="ஆசா அகர்வால்">
ஆசா அகர்வால்

ஆசா அகர்வால் ("Asha Agarwal") முன்னாள் இந்திய பெண்கள் மாரத்தான் சாம்பியன் மற்றும் அருச்சுனா விருது பெற்ற வீராங்கனை ஆவார்.
ஆசா அகர்வால் சனவரி 27, 1985 இல் ஆங்காங்கு நாட்டில் நடைபெற்ற மராத்தான் போட்டியில் வென்றார். செப்டம்பர் 1985 இல் யகார்த்தாவில் நடைபெற்ற தடகளப் போட்டிகளில் தங்கம் வென்றார், பந்தய தொலைவை 2 மணி 48minutes நிமிடங்கள் மற்றும் 51 வினாடிகளில் ஓடி முடித்தார். இதுவே அவருடைய சாதனையாக இருக்கிறது. 1989 ஆம் ஆண்டு தில்லி நகரில் நடைபெற்ற நீண்ட தொலைவு நடைப் போட்டியிலும் இவர் வென்றார். 1986 ஆம் ஆண்டு டிரினிடாட்டில் நடைபெற்ற மராத்தான் போட்டியில் ஒடிய 26 பேரில் 2 மணி 50 நிமிடங்களுக்குள் ஓடி முடித்த எட்டு பேரில் இவரும் ஒருவராவார். 


</doc>
<doc id="434368" url="https://ta.wikipedia.org/wiki?curid=434368" title="சங்கீத வாத்யாலயா">
சங்கீத வாத்யாலயா

சங்கீத வாத்யாலயா ("Sadgeetha vadyalaya") என்பது சென்னையின் அண்ணா சாலைப் பகுதியில் அமைந்துள்ள ஒரு இசைக்கருவிகள் காட்சிக்கூடமாகும். இங்கு பண்டைய அரியவகை இசைக்கருவிகள் உள்ளிட்ட 400 இசைக்கருவிகள் இங்கு பாதுகாத்து காட்சிக்கு வைக்கப்பட்டுள்ளன. இது மத்திய ஜவுளி அமைச்சகத்தின் கீழ் செயல்படும் கைவினைப் பொருட்கள் மேம்பாட்டு ஆணையர் அலுவலகத்தின் கட்டுப்பாட்டில் செயல்படுகிறது.

இந்த காட்சிக்கூடமானது 1956இல் சென்னை ராஜாஅண்ணாமலை மன்றத்தில் சாம்பமூர்த்தி என்ற இசை வித்வானால் தொடங்கப்பட்டது ஆகும். இந்த கண்காட்சிக் கூடத்தை இந்தியாவின் முதல் குடியரசுத் தலைவரான ராஜேந்திர பிரசாத் திறந்து வைத்தார். பிறகு, சில காரணங்களால் பெரம்பூர் மில்லர்ஸ் சாலைக்கும், மயிலாப்பூர் முண்டகக்கண்ணி அம்மன்கோயில் தெருவுக்கும் இடம் மாறிய இக்காட்சிக்கூடமானது. இறுதியாக 2000இல் அண்ணாசாலை, டிவிஎஸ் பேருந்து நிலையம் அருகே மாற்றப்பட்டு, செயல்பட்டு வருகிறது.

இக்காட்சிக்கூடத்தில் பழங்காலத்தில் இருந்த வில் யாழ், மகர யாழ், மச்ச யாழ், பேரியாழ், செங்கோட்டு யாழ் போன்ற இசைக்கருவிகளும், வீணை, தம்புரா, மிருதங்கம், தவில், நாதஸ்வரம், தபேலா, வயலின், கிடார் உள்ளிட்ட நூற்றுக்கனக்கான இசைக் கருவிகள் காட்சிக்கு வைக்கப்பட்டுள்ளன. இக்காட்சிக் கூடத்தை தில்லிக்கு இடம்மாற்றம் செய்து தில்லி பிரகதி மைதானத்தில் கண்காட்சியாக வைக்க ஏற்பாடு செய்யப்பட்டுள்ளதாக தகவல் வெளியாகி உள்ளது. 


</doc>
<doc id="434369" url="https://ta.wikipedia.org/wiki?curid=434369" title="மெட்டி ஒலி">
மெட்டி ஒலி

மெட்டி ஒலி என்பது தமிழ் / தெலுங்கு மொழிகளில் வெளிவந்த தொலைக்காட்சி தொடராகும். சன் தொலைக்காட்சியில் 871 அத்தியாயங்கள் வெளியாகின. தமிழ்நாடு அரசு கலைமாமணி விருது போன்ற பல விருதுகளைப் பெற்றது. 

இதில் டெல்லி குமார், காவேரி, காயத்திரி, வனஜா, உமா, ரேகா,சேத்தன், நீலிமா ராணி மற்றும் திருமுருகன் பொன்றோர் நடித்துள்ளார்.
தமிழ்நாட்டில் சென்னை, அழகன்குளம், சிங்கப்பூர் போன்ற இடங்களில் படப்பிடிப்பு நடந்து. 



</doc>
<doc id="434370" url="https://ta.wikipedia.org/wiki?curid=434370" title="மாபெரும் இந்துக் கோயில்களின் பட்டியல்">
மாபெரும் இந்துக் கோயில்களின் பட்டியல்

பரப்பளவின் அடிப்படையில் பெரும் இந்துக்கோயில்களின் பட்டியல் கீழே தரப்பட்டுள்ளது.


</doc>
<doc id="434372" url="https://ta.wikipedia.org/wiki?curid=434372" title="அமீனா ஹுசைன்">
அமீனா ஹுசைன்

அமீனா ஹுசைன் (Ameena Hussein) 1964இல் இலங்கையில் பிறந்த ஒரு சமூகவியலாளர், நாவலாசிரியர் மற்றும் ஆசிரியர் ஆவார். இவரது படைப்புகளில் ""பிப்ட்டீன்"" மற்றும் " "ஜில்ஜி"" போன்றவை குறிப்பிடத்தக்கவை. 

= சுயசரிதை =
அமீனா ஹுசைன் 1964 இலங்கையில் கொழும்பிலுள்ள கொள்ளுப்பிட்டி பிரதேசத்தில் பிறந்தார். அவரது தந்தை மதி ஹுசைன் ஒரு வழக்கறிஞர் அவரது தாய் மரீனா கபூர் ஆவார். அமீனாவுக்கு ஒரு இளைய சகோதரி உள்ளார். இத்தம்பதிகளின் இரு புதல்விகளுக்கும் இள வயதிலேயே வாசிப்புப் பழக்கத்தை ஏற்படுத்தி திறமையை வளர்ப்பதில் அக்கறை செலுத்தினர். அமீனா கொள்ளுப்பிட்டியில் உள்ள புனித பிரிஜட் கன்னியர் மடத்தில் கல்வியை தொடர்ந்தார். இவர் கல்வியில் மெல்ல கற்பவராகவே இருந்தார். 

= இலக்கியத்துறை =
அமீனா ஹுசைன் இயல்பாகவே மெல்ல எழுதுபவராக இருந்தார். இதனால் இவரது முதலாவது நாவலான "தி மூன் இன் தி வாட்டர்" என்பதை எழுத எட்டு ஆண்டுகள் எடுத்துக்கொண்டார். அவரது முதலாவது நாவல் சர்வதேச அங்கீகாரத்தை வென்றது. "ஆசிய இலக்கியப் பரிசு (2007) " பட்டியலிலும் அது இடம்பெற்றமை குறிப்பிடத்தக்கது. இவரின் இரு சிறுகதைத் தொகுதிகள் விருதுகளைப் பெற்றது. அவை " பிப்ட்டீன்" மற்றும் " ஜில்ஜி" ஆகும். " பிப்ட்டீன்" 1999 இல் கிரேட்டியன் விருதிற்காக பட்டியலிடப்பட்டு, அதே ஆண்டில் சர்வதேச டப்ளின் இலக்கிய விருதிற்கும் பரிந்துரைக்கப்பட்டது. சிறுகதைகள் எழுதுவதோடு தவிர "மில்க் ரைஸ்", "மில்க் ரைஸ் 2 " மற்றும் "தி வாம்பயர் அம்பயர்"' போன்ற குழந்தைகளுக்கான நூல்களையும் ஹுசைன் வெளியிட்டுள்ளார்.
அரசு அல்லாத பல சர்வதேச மனித உரிமைகள் அமைப்புகளுக்கு ஆலோசகராகப் பணிபுரிந்தார். குறிப்பாக, அவர் " "சம் டைம்ஸ் தேர் ஈஸ் நோ பிளட்" என்ற அமைபிற்கு ஆசிரியராக இருந்தார், இது சர்வதேச ஆய்வு மையம் மூலம் கிராமப்புற பெண்களைக் கணக்கெடுக்கும் அமைப்பாகும். 2003 ஆம் ஆண்டில், இலங்கையில் எதிர்கால மற்றும் எழுச்சி எழுத்தாளர்களை ஊக்குவிப்பதற்காக அவர் தனது கணவர் சாம் பெரேராவுடன் இணைந்து "பெரேரா-ஹுசைன் பப்ளிஷிங் ஹவுஸ்" என்ற அமைப்பை ஏற்படுத்தினார்.


</doc>
<doc id="434375" url="https://ta.wikipedia.org/wiki?curid=434375" title="இமோகோலைட்டு">
இமோகோலைட்டு

இமோகோலைட்டு ("Imogolite") என்பது AlSiO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். அலுமினியம் சிலிக்கேட்டு களிமண் கனிமம் என்று இது வகைப்படுத்தப்படுகிறது. எரிமலைச் சாம்பலிலிருந்து தோன்றும் மண்ணில் இக்கனிமம் காணப்படுகிறது. முதன் முதலில் சப்பான் நாட்டின் கையூசு மாகாணத்தில் 1962 ஆம் ஆண்டு இமோகோலைட்டு கண்டறியப்பட்டது. சப்பானிய மொழியில் பழுப்பு மஞ்சள் நிற மண் என்ற பொருள் கொண்ட இமோகோ என்ற சொல்லிலிருந்து இமோகோலைட்டு என்ற பெயர் வருவிக்கப்பட்டுள்ளது. அல்லோபேன், குவார்ட்சு, கிரிசுட்டோபேலைட்டு, கிப்சைட்டு, வெர்மிகியுலைட்டு, லிமோனைட்டு போன்ற கனிமங்களுடன் சேர்ந்து இக்கனிமமும் காணப்படுகிறது. 



</doc>
<doc id="434376" url="https://ta.wikipedia.org/wiki?curid=434376" title="ஜி. கே. வெங்கடேசு">
ஜி. கே. வெங்கடேசு

குருஜாதா கிருஷ்ணாதஸ் வெங்கடேஷ் (ஜி.கே.வி) (21 செப்டம்பர் 1927 – 13 நவம்பர் 1993) என்பவர் கன்னட திரையுலகில் இசை அமைப்பாளராக பணியாற்றியுள்ளார். இவர் 1960 களில், 1970 களில் மற்றும் 1980 களில் புகழ்பெற்ற இசைகளை அமைத்துள்ளார். தென்னிந்திய மொழிகளான தமிழ், மலையாளம், தெலுங்கு திரைப்படங்களில் பணியாற்றினார்.

இவரிடம் இளையராஜா உதவியாளராக பணியாற்றினார். 200 திரைப்படங்களுக்கும் மேற்பட்ட திரைப்படங்குளுக்கு இருவரும் இணைந்திருந்த போது ஜிகேவி இசையமைத்துள்ளார்.





</doc>
<doc id="434378" url="https://ta.wikipedia.org/wiki?curid=434378" title="இரும்பு(III) பைரோபாசுபேட்டு">
இரும்பு(III) பைரோபாசுபேட்டு

இரும்பு(III) பைரோபாசுபேட்டு ("Iron(III) pyrophosphate") என்பது Fe(PO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். 

இரும்பு(III) மெட்டாபாசுபேட்டையும் இரும்பு(III) பாசுபேட்டையும் 1:3 என்ற விகிதவியல் அளவுகளில் ஆக்சிசன் முன்னிலையில் சூடுபடுத்தும் போது நீரற்ற இரும்பு(III) பைரோபாசுபேட்டு உருவாகிறது. இரும்பு(III) நைட்ரேட்டு நோனா ஐதரேட்டுடன் பாசுபாரிக் அமிலத்தைச் சேர்த்து வினைபுரியச் செய்து வினைபடு பொருள்களை தயாரித்துக் கொள்ள முடியும் . 
கீழ்கண்ட வினையின் வழியாகவும் இரும்பு(III) பைரோபாசுபேட்டைத் தயாரிக்க முடியும் :


</doc>
<doc id="434379" url="https://ta.wikipedia.org/wiki?curid=434379" title="மனதிலே ஒரு பாட்டு">
மனதிலே ஒரு பாட்டு

மனதிலே ஒரு பாட்டு (English : A song in heart) என்பது 1995 தமிழ் காதல் திரைப்படம் ஆகும். ஞானமொழி இதனை இயக்கியுள்ளார். விக்னேஷ், சாரதா ப்ரீத்தா, சுக்ரன் ஆகியோர் முக்கிய கதாபாத்திரங்களில் நடித்திருக்கின்றனர். ரகுவரன், வினு சக்ரவர்த்தி, வெண்ணிற ஆடை மூர்த்தி, சின்னி ஜெயந்த், சங்கீதா போன்றோர் நடித்துள்ளனர். 3 மார்ச் 1995 இல் வெளிவந்தது. இத்திரைப்படத்திற்கு இளையகங்கை இசையமைத்துள்ளார்.
விக்னேஷ், சாரதா ப்ரீத்தா, சுக்ரன், ரகுவரன், வினு சக்ரவர்த்தி, வெண்ணிறாடை மூர்த்தி, சின்னி ஜெயந்த், சங்கீதா, என்னத்த கன்னையா, ஆஷா, சுஜாதா, மயில்சாமி, குமரேசன், ராஜேஷ், விஸ்வநாத் , விஜய், ஜெமினி ஸ்ரீதர், ஈரோடு சுரேஷ், பழனி, பீட்டர் ஹெய்ன்

கல்லூரியில் பயிலும் மாணவன் ஆனந்த் (விக்னேஷ்), தன் நண்பன் அக்பருடன் விடுதி ஒன்றில் வசித்து வருகிறான். ஆனந்திற்கு குடும்பம் இல்லாத காரணத்தினால், தன் படிப்பு செலவிற்கு பகுதி நேர வேலை செய்கிறான் ஆனந்த். கல்லூரியில், ஜோதி மற்றும் சுக்ரனை சந்திக்க நேரிடுகிறது. பணக்காரக் குடும்பத்தை சேர்ந்த ஜோதி, தன் தாய் (சங்கீதா) மற்றும் அசோக் மாமாவுடன் வாழ்ந்து வருகிறாள். பகலில் பெண்களை கேலி செய்தும், இரவில் மது குடித்தும் நாட்களை கழிக்கிறான் சுக்ரன். ஜோதியும் ஆனந்தும் விரும்பினாலும் காதலை வெளிப்படுத்தவில்லை. சுக்ரனும் ஜோதியை விரும்பினான். ஆனந்தின் படிப்பு செலவிற்கு உதவிய ஜோதியை கண்டு கோபம் கொண்டு ஆனந்துடன் சண்டை இடுகிறான் சுக்ரன். சண்டையை தடுத்தி நிறுத்தி, ஆனந்திடம் ஜோதி காதலை வெளிப்படுத்த, அதை தங்க முடியாமல் ஜோதி வீட்டில் அந்த காதல் விஷயத்தை சொல்லிவிடுகிறேன் சுக்ரன். ஜோதியின் வீட்டில் அந்த காதலை ஏற்கவில்லை. படிப்பை நிறுத்தி வீட்டில் அடைத்து, ஆனந்தை மறக்க சொல்கிறாள் ஜோதியின் தாய். இந்நிலையில், மாமா அசோக் ஜோதியை திருமணம் செய்ய முடிவு செய்கிறார். இறுதியில், ஜோதியை யார் திருமணம் செய்தார் எனபதே மீதிக் கதையாகும்.

இப்படத்தின் இசை அமைப்பாளர் இளையகங்கை ஆவார். கலைவாணன் கண்ணதாசன், செம்பையா, மணிமுடி, ஞானமொழி ஆகியோர் பாடல் ஆசிரியர்கள் ஆவர். 5 பாடல்களை கொண்ட தொகுப்பு 1995 ஆம் ஆண்டு வெளியானது.


</doc>
<doc id="434383" url="https://ta.wikipedia.org/wiki?curid=434383" title="செங்கோட்டை (திரைப்படம்)">
செங்கோட்டை (திரைப்படம்)

செங்கோட்டை (senkottai) 1996 ஆம் ஆண்டு அர்ஜுன், மீனா மற்றும் ரம்பா நடிப்பில், ஆர். பி. சௌத்ரி தயாரிப்பில், வித்தியாசாகர் இசையில், சி. வி. சசிகுமார் இயக்கத்தில் வெளியான தமிழ்த் திரைப்படம். இப்படம் தெலுங்கில் "எர்ரகோட்டா" என்ற பெயரில் மொழிமாற்றம் செய்யப்பட்டது.

அமைச்சராக இருக்கும் திருமூர்த்தி (ராசன் பி. தேவ்) பிரதமராக ஆசைப்பட்டு அதற்காக அப்போது பிரதமராக இருப்பவரைக் கொல்லத் திட்டமிடுகிறான். சேகர் (அர்ஜுன்) காவல்துறை அதிகாரி. சேகரின் காதலி யமுனா (ரம்பா) சேகரின் எதிரிகளால் கொல்லப்படுகிறாள். சேகரின் தந்தை (விஜயகுமார்) தன் நண்பர் நீலகண்டனின் (டெல்லி கணேஷ்) மகள் மீனாவை (மீனா) சேகருக்குத் திருமணம் செய்ய முடிவுசெய்கிறார். 

மீனாவின் வீட்டில் வசிக்கும் பிரான்ஸ் நாட்டைச் சேர்ந்த தோழி ஃபிராங்கா. அவள் ஒருநாள் காணாமல் போகவே அவளைக் கண்டுபிடிக்கும் பொறுப்பு சேகருக்குத் தரப்படுகிறது. ஃபிராங்காவைக் கொலை செய்ததாகக் குற்றம் சாட்டப்பட்டு மீனா சிறையில் அடைக்கப்படுகிறாள். காந்தி ஜெயந்தி அன்று சிறைக்கு வரும் திருமூர்த்தியைக் கோபத்தில் தாக்குகிறாள் மீனா. சேகர் யமுனாவிடம் அவள் அப்படி நடந்துகொண்டதற்கான காரணத்தைக் கேட்கிறான். மீனா நடந்த உண்மைகளைக் கூறுகிறாள். 

ஃபிராங்காவின் கைப்பை திருடுபோனதால் காவல் நிலையத்தில் புகாரளிக்கச் செல்லும்போது, திருமூர்த்தியால் கொல்லப்படுகிறாள். காவல் அதிகாரி தங்கமணி (ஆனந்தராஜ்) அந்தப் பழியை மீனாவின் மீது சுமதி அவளைக் கைதுசெய்கிறான். அவமானம் தாங்காமல் மீனாவின் குடும்பத்தினர் தற்கொலை செய்துகொள்கின்றனர். நடந்த உண்மைகளை தெரிந்துகொள்ளும் சேகர் மீனாவை தன் தந்தை விருப்பப்படி சிறையிலேயே திருமணம் செய்து அவளைப் பிணையில் வெளியே கொண்டுவருகிறான். சேகரிடம் உண்மைகளை ஒத்துக்கொள்ளும் தங்கமணியை திருமூர்த்தியின் ஆட்கள் கொன்று சேகரைக் கடத்துகிறார்கள். சேகர் பிரதமரைக் கொல்லாவிட்டால் தான் கடத்திவைத்துள்ள அவன் தந்தை மற்றும் மனைவி மீனாவைக் கொன்றுவிடுவதாக மிரட்டுகிறான் திருமூர்த்தி. அவனிடமிருந்து தப்பிக்கும் சேகர் தன் தந்தை மற்றும் மனைவியை மீட்கிறான். திருமூர்த்தியைக் கொன்று பிரதமரைக் காப்பாற்றுகிறான். 


படத்தின் இசையமைப்பாளர் வித்தியாசாகர். பாடலாசிரியர்கள் வாலி, வைரமுத்து, முத்துலிங்கம் மற்றும் பழனிபாரதி.


</doc>
<doc id="434384" url="https://ta.wikipedia.org/wiki?curid=434384" title="உசிங்கைட்டு">
உசிங்கைட்டு

உசிங்கைட்டு ("Ussingite") என்பது NaAlSiO(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும் . சிலிக்கேட்டு கனிமம் என்று இது வகைப்படுத்தப்படுகிறது.
டென்மார்க் நாட்டைச் சேர்ந்த பேராசிரியர் நீல்சு விக்கோ உசிங்கு (1864-1911) கண்டுபிடித்த காரணத்தால் கனிமத்திற்கு இப்பெயர் சூட்டப்பட்டது. 


</doc>
<doc id="434385" url="https://ta.wikipedia.org/wiki?curid=434385" title="சாரதா பிரீதா">
சாரதா பிரீதா

சாரதா பிரீதா என்பவர் இந்திய திரைப்பட நடிகை ஆவார். தமிழ், மலையாள திரைப்படங்களில் நடித்துள்ளார்.


</doc>
<doc id="434388" url="https://ta.wikipedia.org/wiki?curid=434388" title="எக்சாகந்தகம்">
எக்சாகந்தகம்

எக்சாகந்தகம் ("Hexasulfur") என்பது S6 என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். வேதியியல் முறைப்படி இச்சேர்மம் எக்சா தயேன் என்றும் வளைய-எக்சாகந்தகம் என்றும் பெயரிடப்படுகிறது. ஆறு கந்தக அணுக்கள் ஒரு வளையம் போல கட்டமைந்து இச்சேர்மம் உருவாவதால் இதை அறுகந்தகம் என்றும் அழைக்கலாம். ஓர் எளிய வளையசல்பேனாகவும் மற்றும் கந்தகத்தின் ஒரு புறவேற்றுமை வடிவம் என்றும் இது கருதப்படுகிறது. தயேன் பல்லினவரிசைச் சேர்மங்களில் இதுவே கடைசி உறுப்பினர் ஆகும். ஏனெனில் இதில் ஒவ்வொரு கார்பனும் கந்தக அணுவால் பதிலீடு செய்யப்பட்டுள்ளது. 

ஐயுபிஏசி முறையிலும், சேர்மம் உருவாதலுக்குக் காரணமான பகுதிக்கூறுகள் அடிப்படையிலும் இச்சேர்மத்திற்கு எக்சாகந்தகம் என்ற பெயர் சூட்டப்பட்டுள்ளது. பதிலீட்டு முறை வேதிப்பெயரான எக்சா தயேன் என்ற பெயரையும் ஐயுபிஏசி பரிந்துரைக்கிறது. கூட்டுசேர் பொருள் அடிப்படையிலான பெயரான வளைய- எக்சா கந்தகம் என்ற பெயரும் இதற்கு பொருந்துகிறது.


</doc>
<doc id="434389" url="https://ta.wikipedia.org/wiki?curid=434389" title="சுரேசு குமார் மிசுரா">
சுரேசு குமார் மிசுரா

சுரேசு குமார் மிசுரா ("Suresh Kumar Mishra") இந்திய கைப்பந்து அணியின் முன்னாள் தலைவர் ஆவார். 1978 ஆம் ஆண்டு பாங்காக்கில் நடைபெற்ற ஆசிய விளையாட்டுப் போட்டிகளில் இவர் இந்திய கைப்பந்து அணிக்குத் தலைவராகத் தேர்ந்தெடுக்கப்பட்டிருந்தார். இராசத்தான் மாநிலத்தின் சிகார் மாவட்டத்திலுள்ள லட்சுமண்கார் நகரம் இவருடைய சொந்த ஊராகும். 1953 ஆம் ஆண்டு செப்டம்பர் மாதம் 25 ஆம் நாள் சொந்த ஊரில் இவர் பிறந்தார். 1979 ஆம் ஆண்டு இவருடைய சாதனைகளைப் பாராட்டி இந்திய அரசாங்கம் இவருக்கு அருச்சுனா விருது வழங்கி சிறப்பித்த்து. இவ்விருதுக்குப் பின்னர் 1980 முதல் 1995 ஆம் ஆண்டு வரை அபுதாபி காவல்துறையின் கைப்பந்து அணிக்கு பயிற்சியாளராக இவர் பணிபுரிந்தார். 


</doc>
<doc id="434391" url="https://ta.wikipedia.org/wiki?curid=434391" title="வாம்பெனைட்டு">
வாம்பெனைட்டு

வாம்பெனைட்டு ("Wampenite") என்பது CH என்ற மூலக்கூற்று வாய்ப்பாட்டால் விவரிக்கப்படும் ஓர் அரிய கரிமக் கனிமமாகும். செருமனி நாட்டின் பவேரியா மாநிலத்தின் வாம்பென் நகரத்திர்கு அருகிலுள்ள பிச்டெல்கெபிர்க்கு மலையில் காணப்பட்டது.

இக்கனிமத்தின் கட்டமைப்பு தனித்துவமானது. பிச்டெலைட்டு, கிராட்டோச்விலைட்டு,ரேவடைட்டு, சிலோன்னெல்லைட்டு போன்ற கனிமங்களின் வேதிப்பண்புகளை வாம்பெனைட்டு கனிமத்தின் வேதிப்பண்புகளும் ஒத்துள்ளன


</doc>
<doc id="434396" url="https://ta.wikipedia.org/wiki?curid=434396" title="பென்டகோனைட்டு">
பென்டகோனைட்டு

பென்டகோனைட்டு ("Pentagonite") என்பது Ca(VO)Si4O10•4(H2O) என்ற மூலக்கூற்று வாய்ப்பாடு கொண்ட ஓர் அரிய சிலிக்கேட்டு வகை கனிமமாகும். வழக்கத்திற்கு மாறான இரட்டைப் படிக ஐந்து மடிப்பு சமச்சீர் தோற்றத்தில் இருப்பதால் இதற்கு பென்டகோனைட்டு என்ற பெயர் சூட்டப்பட்டது. கேவன்சைட்டு கனிமத்தினுடைய மறு உருவமாக இது கருதப்படுகிறது . 
1973 ஆம் ஆண்டு முதன் முதலில் பென்டகோனைட்டு அமெரிக்காவின் ஓரிகன் மாநிலம், மால்கியுவர் மாகாணத்திலுள்ள ஓவிகி மாநில ஏரிப் பூங்காவில் கண்டறியப்பட்டது . இந்தியாவின் பூனா மாவட்டத்திலும் கூட கிடைப்பதாக கூறப்படுகிறது. கேவன்சைட்டு, இயுலான்டைட்டு, சிடில்பைட்டு, அனால்சைம், அப்போபைலைட்டு, கால்சைட்டு போன்ற கனிமங்களுடன் சேர்ந்து பசால்ட்டு போன்ற சில பாறை வகைகளின் பள்ள நிரப்பியாக இயற்கையில் இது கிடைக்கிறது . 


</doc>
<doc id="434397" url="https://ta.wikipedia.org/wiki?curid=434397" title="நீல்சு விக்கோ உசிங்கு">
நீல்சு விக்கோ உசிங்கு

நீல்சு விக்கோ உசிங்கு ("Niels Viggo Ussing") என்பவர் உசிங்கைட்டு என்ற கனிமத்தைக் கண்டறிந்த பேராசிரியர் ஆவார். இவருடைய காலம் 14 சூன் 1864 முதல் 23 சூலை 1911 வரையாகும். டென்மார்க் நாட்டின் கோபனேகன் பல்கலைக் கழகத்தில் கனிமவியல் பேராசிரியராக இவர் பணியாற்றினார்.



</doc>
<doc id="434399" url="https://ta.wikipedia.org/wiki?curid=434399" title="ஆயிரம் பூக்கள் மலரட்டும்">
ஆயிரம் பூக்கள் மலரட்டும்

ஆயிரம் பூக்கள் மலரட்டும் () என்பது 1986 இல் வெளிவந்த தமிழ் திரைப்படம் ஆகும். இதனை ஈ. ராமதாஸ் இயக்கியுள்ளார். கே. மோகன் துரை தயாரித்துள்ளார்.

இப்படத்தில் மோகன், சீதா, இரஞ்சினி மற்றும் கவுண்டமணி போன்றோர் முக்கிய கதாப்பாத்திரத்தில் நடித்திருந்தனர். 


</doc>
<doc id="434401" url="https://ta.wikipedia.org/wiki?curid=434401" title="கடோஃபோவெசெட்டு">
கடோஃபோவெசெட்டு

கடோஃபோவெசெட்டு ("Gadofosveset") என்பது C33H40GdN3Na3O15P என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். வேசோவிசுட்டு, அப்லாவேர் என்ற வணிகப் பெயர்களாலும் இது அழைக்கப்படுகிறது. கடோலினியம்-அடிப்படை காந்த ஒத்ததிர்வு வரைவு கருவியில் மாறுபடுத்திக் காட்டும் முகவராக இச்சேர்மம் பயன்படுகிறது. டிரை சோடியம் உப்பு ஒற்றை நீரேற்று வடிவில் கடோபோவெசெட்டு பயன்படுத்தப்படுகிறது . மனித ஆல்புமின் சீரத்தை பிணைத்து ஒரு இரத்தக் குள முகவராக இது செயல்படுகிறது. லாந்தியசு நிறுவனம் 2017 ஆம் ஆண்டு கடோபோவெசெட்டு உற்பத்தியை விற்பனை குறைவு காரணமாக நிறுத்தி விட்டது . 


</doc>
<doc id="434402" url="https://ta.wikipedia.org/wiki?curid=434402" title="முதுமொழி வெண்பா">
முதுமொழி வெண்பா

முதுமொழி வெண்பாக்கள் சிற்றிலக்கிய வகையைச் சேர்ந்தவை. இவ்வகையில் பதினாறு நூல்கள் இதுவரை அடையாளம் காணப்பட்டுள்ளன. பெரும்பாலும் இவை நேரிசை வெண்பாக்களால் ஆனவை. வெண்பாவின் பின் இரு வரிகள் திருக்குறளாக அமைய, முதல் இரு வரிகளில் எடுத்துக்கொண்ட திருக்குறளை விளக்கும் கருத்துகள் அல்லது கதைகள் இடம் பெறும். திருக்குறளைத் தவிர திருவருட்பயன், ஆத்திசூடி நூல்களையும் விளக்கும் முதுமொழி வெண்பாக்கள் கிடைத்துள்ளன. இவ்வகையின் முதல் நூலாக தினகர வெண்பாவை அடையாளம் காட்டுகிறார் மு. அருணாசலம். சைவ மடங்கள் இவ்விலக்கிய வகையின் வளர்ச்சிக்குப் பெருந்தொண்டு ஆற்றியுள்ளன. குளத்தூர் சோமேசர் முதுமொழி வெண்பா, சிவ சிவ வெண்பா, திருப்புல்லாணி மாலை போன்றவை குறிப்பிடத்தக்க நூல்களாகும். அண்மையில் சமண சமயத்தைச் சேர்ந்த இவ்வகை நூல்கள் கிடைத்துள்ளன.


</doc>
<doc id="434403" url="https://ta.wikipedia.org/wiki?curid=434403" title="சியாமந்தக மணி">
சியாமந்தக மணி

சியாமந்தக மணி (Syamantaka mani) (சமஸ்கிருதம்: श्यामन्तक मणि) இந்து தொன்மவியலில் மிக உயர்ந்த சக்தி மிக்க இரத்தினமாகக் கருதப்படும் அதிசய அணிகலன் ஆகும். சூரியன் கழுத்தில் இருப்பது இந்த சியாமந்தகமணி. சியாமந்தகமணியை கழுத்தில் அணிந்திருப்பவரின் நாட்டில் பஞ்சம், வறட்சி, நிலநடுக்கம் போன்ற பேரழிவுகள் ஏற்படாது, எப்போதும் செழிப்பும், சுறுசுறுப்பும் உண்டாகும். இம்மணி நாள் ஒன்றுக்கு 170 பவுண்டு தங்கம் உற்பத்தி செய்யும். சூரிய தேவனின் திகைப்பூட்டும் தோற்றத்தின் மூலமும் இதுதான்.

சியாமந்தக மணி குறித்தான செய்திகள் பாகவதம், அரி வம்சம் மற்றும் விஷ்ணு புராணங்களில் உள்ளது. துவாரகையில், யாதவ குல பிரபு, சத்திரஜித்து என்பவன் இருந்தான். அவன் கடற்கரையில் நின்று கொண்டு மிக்க பத்தியோடு சூரியனை வழிபட்டுத் துதித்தான். சத்திரஜித்தின் பக்தியை பாரட்டும் விதமாக சூரிய பகவான் அவனுக்கு எதிரே வந்து காட்சி அளித்தான். ஒளி வடிவமாக வந்த அந்தத் தெய்வத்தை சத்திரஜித் வணங்கினான். தன்னிடம் உனக்கு என்ன கேட்டார் சூரிய தேவன். சூரிய தேவன் கழுத்தில் அணிந்து கொண்டிருந்த ஒளிமிக்க சியாமந்தகமணியைத் தனக்குத் தரும்படி கேட்டான். சூரிய தேவனும் அவ்வாறே சியாமந்தக மணியை சத்திரஜித்திற்கு வழங்கிச் சென்றார். சத்திரஜித், ஒளிமிக்க சியாமந்தக மணியைத் தன் மார்பில் பதக்கமாகத் தொங்கவிட்டுக் கொண்டான். 

சத்திரஜித் சியாமந்தக மணியை கழுத்தில் அணிந்து துவாரகை நகரத்திற்கு வருகையில், சூரிய தேவனே நேரில் வருகிறார் என பொதுமக்கள் வியந்தனர். சியாமந்தமணியை யாதவத் தலைவரான துவாரகை மன்னர் உக்கிரசேனருக்கு வழங்கிட கிருஷ்ணன், சத்தியஜித்திற்கு ஆலோசனை கூறினார். ஆனால் சத்தியஜித் அவ்வாலோசனையை மறுத்துவிட்டார்.

ஒருநாள் சத்திரஜித், சியாமந்த மணியை தனது இளைய சகோதரரான பிரசேனருக்கு அணிந்து கொள்ள வழங்கினார். பிரசேனன் சியாமந்தகமணியை அணிந்து கொண்டு காட்டிற்கு வேட்டையாடச் சென்றான். காட்டில் ஒரு சிங்கம் பிரசேனனை தாக்கி, சியாமந்தமணியுடன் புதருக்குள் இழுத்துச் சென்றது. அவ்வழியே வந்த கரடிகளின் அரசன் ஜாம்பவான், சிங்கத்தைக் கொன்று, சியாமந்தமணியை தன் மகளான ஜாம்பவதியிடம் தருகிறார். 

இதனிடையே சியாமந்தக மணியுடன் காணாமல் போன தனது தம்பி பிரசேனரை, கிருஷ்ணனே கொன்று, சியாமந்தகமணியை தக்க வைத்துக் கொண்டார் என சத்திரஜித் குற்றம் சாட்டினார். தன் மீதான குற்றசாட்டை நீங்கும் பொருட்டு, பிரசேனர் மற்றும் சியாமந்தமணியுடன் வருவதாக கிருஷ்ணர் சூளுரைத்தார்.
காட்டில் பிரசேனரின் இறந்த உடலும், அங்கேயே நின்றிருக்கும் அவனது குதிரையையும் கிருஷ்ணர் கண்டுபிடித்தார். பின்னர் சியாமந்தமணியை கண்டுபிடிக்க, அருகில் உள்ள இடங்களில் தேடும் போது, ஒரு குகையில் ஜாம்பவதி சியாந்தக மணியுடன் அமர்ந்திருப்பதை கண்டு விவரம் அறிந்தார். ஜாம்பவதியின் தந்தையான சாம்பவானுடன் கிருஷ்ணர் 28 நாள் போரிட்டார். களைப்படைந்த ஜாம்பவான் போரில் தான் தோற்றதை ஒத்துக் கொண்டு, சியாமந்தக மணியுடன், தனது மகளை கிருஷ்ணருக்கு மணமுடித்து வைத்தார். 

கிருஷ்ணர் சியாமந்தக மணியை அதன் உரிமையாளரான சத்திரஜித்திடம் ஒப்படைத்தார். கிருஷ்ணரின் செயலைப் பாரட்டும் விதமாக, தன் மகள் சத்தியபாமாவை, கிருஷ்ணருக்கு மணமுடித்து வைத்தார். 

சில காலம் கழித்து கிருஷ்ணரும், பலராமரும் பாண்டவர்களைக் காண அத்தினாபுரத்திற்கு சென்றிருக்கையில், கிருதவர்மன், அக்ரூரர் மற்றும் சத்தன்வா ஆகியோர் சத்திரஜித்தின் சியாமந்தகமணியை அடைய ஆசை கொண்டனர். சத்தன்வா முந்திக்கொண்டு, ஒரு இரவில் வீட்டில் படுத்துக்கொண்டிருந்த சத்திரஜித்தைக் கொன்று, சியாமந்தகமணியை திருடிக் கொண்டான். இச்செயலை அறிந்த சத்தியபாமா, நடந்த நிகழ்வுகளை, அத்தினாபுரத்தில் இருக்கும் கிருஷ்ணருக்கு தூதர் மூலம் ஓலை அனுப்பித் தெரியப்படுத்தினாள்.

கிருஷ்ணரும், பலராமரும் தன்னை பிடிக்க வருகிறார்கள் என்பதை அறிந்த சத்தன்வா, சியாமந்தக மணியை அக்ரூரிடம் கொடுத்து விட்டு, ஒரு குதிரையில் ஏறி பாய்ந்து சென்றுவிட்டார். சத்தன்வாவை பின் தொடர்ந்து சென்ற கிருஷ்ணர் மற்றும் பலராமர் சத்தன்வாவை இடைமறித்துக் கொன்றனர். பின்னர் அக்ரூரிடமிருந்த சியாமந்தக மணியை துவாரகை நலனை முன்னிட்டு அரண்மனையில் பாதுகாப்பாக வைத்தனர்.

 


</doc>
<doc id="434408" url="https://ta.wikipedia.org/wiki?curid=434408" title="செல்லக்கண்ணு">
செல்லக்கண்ணு

செல்லக்கண்ணு (sellakkannu) 1995 ஆம் ஆண்டு விக்னேஷ் மற்றும் யுவராணி நடிப்பில், தேவாவின் இசையில், என். ரத்னம் இயக்கத்தில் வெளியான தமிழ் காதல் திரைப்படம்.

உறவினர்களான செல்லக்கண்ணு (விக்னேஷ்) மற்றும் சந்திரா (யுவராணி) இருவரும் சிறுவயது முதல் ஒருவரையொருவர் விரும்புகின்றனர். வெளியூரில் படித்துவிட்டு ஊருக்குத் திரும்பிவரும் சந்திராவும் செல்லக்கண்ணுவும் காதலிப்பது அவர்களது பெற்றோர்களுக்குத் தெரியவருகிறது. செல்லக்கண்ணுவின் தந்தை தண்டபாணியும் (ராதாரவி) சந்திராவின் தந்தை தங்கவேலுவும் (லிவிங்ஸ்டன்) அவர்களுக்குத் திருமணம் செய்ய முடிவுசெய்கின்றனர்.

அதே ஊரைச் சேர்ந்த கைலாசத்தின் (விஜய் கிருஷ்ணா) மகன் ராஜவேல் (பிருத்விராஜ்) செய்த தவறுக்காக கிராமத் தலைவரான தண்டபாணி அவனைத் தண்டிக்கிறார். இதற்கு பழிவாங்க எண்ணும் கைலாசம் மற்றும் ராஜவேல் இருவரும் தண்டபாணிக்கும் தங்கவேலுவிற்கும் பகையை உருவாக்கத் திட்டமிடுகின்றனர். அவர்கள் திட்டப்படி தங்கவேலுவை ஒரு பிரச்சனையில் சிக்கவைக்கின்றனர். தான் நிரபராதி என்று தங்கவேலு சொல்வதை நம்பாமல் தங்கவேலுவிற்கு பஞ்சாயத்தில் தண்டனை வழங்குகிறார் தண்டபாணி. இதனால் இருவருக்கும் பிரச்சனை ஏற்பட்டு திருமணம் நிறுத்தப்படுகிறது. 

இதையடுத்து நடைபெறும் உள்ளாட்சித் தேர்தலில் அந்த ஊரின் ஊராட்சித் தலைவர் பதவிக்கு தண்டபாணியை எதிர்த்துப் போட்டியிடும் தங்கவேல் தோற்றுவிடுகிறார். இதனால் அவர்களுக்கிடையிலான பிரிவு இன்னும் அதிகரிக்கிறது. மேலும் கோபமடையும் தங்கவேல் தன் மகள் சந்திராவை ராஜவேலுவிற்குத் திருமணம் செய்ய முடிவுசெய்கிறார். இறுதியில் ராஜவேலுவின் மோசமான நடவடிக்கைகளைப் பற்றி தங்கவேலுவிற்குத் தெரியவருகிறது. இதை அறிந்து மனம் மாறும் தங்கவேலு, தண்டபாணியின் உதவியுடன் அந்த திருமணத்தை நிறுத்துகிறார். அதன் பின் செல்லக்கண்ணுவிற்கும் சந்திராவிற்கும் திருமணம் நடந்ததா என்பது முடிவு.


படத்தின் இசையமைப்பாளர் தேவா. பாடலாசிரியர் புலமைப்பித்தன்.


</doc>
<doc id="434410" url="https://ta.wikipedia.org/wiki?curid=434410" title="காமெடி ஜங்ஷன்">
காமெடி ஜங்ஷன்

காமெடி ஜங்ஷன் () என்பது 2016-2017 இல் வெளிவந்த தமிழ் தொலைக்காட்சி தொடராகும். 2016 ஆகஸ்டு 1 இலிருந்து 2017 செப்டம்பர் 24 இலிருந்து இத்தொடர் நடக்கிறது. இத்தொடர் சன் தொலைக்காட்சியில் வெளிவந்தது.




[[பகுப்பு:சன் தொலைக்காட்சி நாடகங்கள்]]
[[பகுப்பு:தமிழகத்தின் தொலைக்காட்சி நிகழ்ச்சிகள்]]
[[பகுப்பு:2010ஆம் ஆண்டுகளில் தமிழ்த் தொலைக்காட்சி நிகழ்ச்சிகள்]]
[[பகுப்பு:2016 இல் தொடங்கிய தமிழ்த் தொலைக்காட்சி நிகழ்ச்சிகள்]]
[[பகுப்பு:தமிழ் நகைச்சுவைத் தொலைக்காட்சி நிகழ்ச்சிகள்]]
[[பகுப்பு:தமிழ் உண்மைநிலை தொலைக்காட்சி நிகழ்ச்சிகள்]]
[[பகுப்பு:தமிழ்த் தொலைக்காட்சி நிகழ்ச்சிகள்]]
[[பகுப்பு:2017 இல் நிறைவடைந்த தமிழ்த் தொலைக்காட்சி நிகழ்ச்சிகள்]]

</doc>
<doc id="434419" url="https://ta.wikipedia.org/wiki?curid=434419" title="ஆத்மா (தொலைக்காட்சித் தொடர்)">
ஆத்மா (தொலைக்காட்சித் தொடர்)

ஆத்மா என்பது ஜீ தமிழ் தொலைகாட்சியில் பெப்ரவரி 18, 2019 முதல் தினமும் இரவு 10:30 மணிக்கு ஒளிபரப்பாகும் உண்மை சம்பவங்களை மையமாக வைத்து எடுக்கப்பட்ட திகில் தொலைக்காட்சி தொடர் ஆகும். 

இந்த தொடரில் ஒவ்வொரு வாரமும் ஒவ்வொரு உண்மை சம்பவத்தை தொடர் கதை வடிவில் ஒளிபரப்பாகின்றது.



</doc>
<doc id="434425" url="https://ta.wikipedia.org/wiki?curid=434425" title="கெகெலைட்டு">
கெகெலைட்டு

கெகெலைட்டு ("Kegelite") என்பது PbAlSiO(SO)(CO)(OH). என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். அணைவு சிலிக்கேட்டு கனிமமாக இது வகைப்படுத்தப்படுகிறது. 
நமீபியா நாட்டிலுள்ள திசுமெப் சுரங்கத்தில் 1975 ஆம் ஆண்டு முதன்முதலில் இக்கனிமம் கண்டறியப்பட்டது. திசுமெப் சுரங்கத்தின் இயக்குனராக இருந்த பிரெடரிக் வில்லெம் கெகெல் கண்டுபிடித்த காரணத்தால் கனிமத்திற்கு இப்பெயர் சூட்டப்பட்டது. ஆக்சிசனேற்றம் பெற்ற பல்லுலோகப் படிவுகள் கொண்ட திசுமெப் சுரங்கத்தில் குவார்ட்சு, கலீனா, மிமெடைட்டு, ஏமடைட்டு, லெட்டில்லைட்டு, ஆங்கிலசைட்டு, பிளெய்செரைட்டு, மெலனோடிகைட்டு, அலாமோசைட்டு போன்ற கனிமங்களுடன் சேர்ந்து இக்கனிமம் காணப்படுகிறது. தாசுமேனியாவின் சீகான் மாவட்டத்திலும், நார்வே நாட்டின் துனே நகராட்சியிலும் கெகிலைட்டு கிடைப்பதாகக் கூறப்படுகிறது. 


</doc>
<doc id="434426" url="https://ta.wikipedia.org/wiki?curid=434426" title="கெரோலைட்டு">
கெரோலைட்டு

கெரோலைட்டு ("Kerolite") என்பது (Mg,Ni)3Si4O10(OH)2•H2O என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். செரோலைட்டு என்ற பெயராலும் இது அழைக்கப்படுகிறது. நிக்கல் தனிமத்தைக் கொண்டுள்ள மென்மையும் வழவழப்புமான தாதுப்பொருள் டால்க் வகை பைல்லோசிலிக்கேட்டு வகை கனிமமாக இது வகைப்படுத்தப்படுகிறது. செர்பன்டைன், சேப்போனைட்டு கனிமங்களுடன் சேர்ந்து கெரோலைட்டு கனிமமும் காணப்படுகிறது. இக்கனிமம் 1979 ஆம் ஆண்டில் மதிப்பிழந்தது.


</doc>
<doc id="434435" url="https://ta.wikipedia.org/wiki?curid=434435" title="கர்நாடக கும்ப மேளா">
கர்நாடக கும்ப மேளா

கர்நாடக கும்ப மேளா கர்நாடகத்தில் மைசூர் மாவட்டத்தில் டி.நரசிப்புரா வட்டத்தில் உள்ள திருமகூடலு என்ற கிராமத்தில் நடைபெறுகின்ற விழாவாகும். 

திருமகூடலு கிராமத்தில் கீழ்க்கண்ட மூன்று ஆறுகளும் ஒன்றுசேரும் இடம் திருமகூடலு திரிவேணி சங்கமம் என அழைக்கப்படுகிறது. 

வட மாநிலங்களில் உள்ள திரிவேணி சங்கமங்களில் மகா கும்பமேளா நடைபெறுகிறது. அவ்விழாவிற்குச் செல்ல முடியாத தென்இந்திய மக்களுக்காக திருமகூடலு திரிவேணி சங்கமத்தில் 1989இல் முதன்முறையாக கும்ப மேளா நடத்தப்பட்டது. அதன்பின்னர் 10 முறை திருமகூடலுவில் கும்பமேளா நடந்துள்ளது. இதற்கு முன்பாக 2016இல் நடைபெற்றது. மாநில அரசு அறிவித்ததைத் தொடர்ந்து, இவ்வாண்டு அவ்விழா பிப்ரவரி 17 முதல் பிப்ரவரி 19 வரை நடைபெற்றது. பிரயாக்ராஜ், உஜ்ஜயினி, நாசிக், அரித்வார் ஆகிய இடங்களில் 12 ஆண்டுகளுக்கொரு முறை சுழற்சி முறையில் நடைபெறுவதைப் போல மூன்று ஆண்டுகளுக்கொரு முறை இவ்விழா நடத்தப்பெறுகிறது. 

விழாவிற்கான ஏற்பாடுகளை மைசூரு மாவட்ட நிர்வாகம் செய்தது. விழாவையொட்டி நேற்று காலை முதலே பக்தர்கள் வருகை தர ஆரம்பித்து, திரிவேணி சங்கமத்தில் புனித நீராடினர். பக்தர்களின் வசதிக்காக தடுப்பு வேலிகளும், தற்காலிக பாலங்களும் அமைக்கப்பட்டிருந்தன. பக்தர்கள் உடைமாற்றும் அறை, தங்குமிடம், தற்காலிக கழிவறை வசதியும் செய்து தரப்பட்டிருந்தது.



</doc>
<doc id="434442" url="https://ta.wikipedia.org/wiki?curid=434442" title="பிள்ளாரி அக்ரஹாரம்">
பிள்ளாரி அக்ரஹாரம்

பிள்ளாரி அக்ரஹாரம் (Pillari Agraharam ) என்பது என்பது இந்தியாவின், தமிழ்நாடு மாநிலம், கிருட்டிணகிரி மாவட்டம், தேன்கனிக்கோட்டை வட்டத்துக்கு உட்பட்ட ஒரு வருவாய் கிராமம் ஆகும். இந்த ஊரை பிள்ளையார் அக்ரகாரம் என்றும் அழைக்கின்றனர். ஒசூர் - இராயக்கோட்டை சாலையில் அமைந்துள்ள, இந்த ஊரானது பிள்ளாரிஅக்ரஹாரம் ஊராட்சிக்கு உட்பட்டது.
இந்த ஊரானது மாவட்டத்தின் தலைநகரான கிருஷ்ணகிரியில் இருந்து 35 கிலோமீட்டர் தொலைவிலும், வட்டத் தலைநகரான தேன்கனிக்கோட்டையில் இருந்து 37 கிலோமீட்டர் தொலைவிலும் உள்ளது. 2011 ஆண்டு மக்கள் கணக்கெடுப்பின்படி இக்கிராமத்தில் 1,607 வீடுகள் உள்ளன. கிராமத்தின் மொத்த மக்கள் தொகையானது 6,718 ஆகும். இதில் ஆண்கள் எண்ணிக்கை 3,504, பெண்களின் எண்ணிக்கை 3,214 என உள்ளது.


</doc>
<doc id="434467" url="https://ta.wikipedia.org/wiki?curid=434467" title="மனசுக்குள் மத்தாப்பூ">
மனசுக்குள் மத்தாப்பூ

மனசுக்குள் மத்தாப்பூ (Manasukkul Mathappu) 1988இல் தக்காளி ஸ்ரீனிவாசனின் தயாரிப்பில் ராபர்ட் - ராஜசேகர் இயக்கத்தில் வெளிவந்துள்ள தமிழ்த் திரைபப்டமாகும். இதில் பிரபு, சரண்யா பொன்வண்ணன் மற்றும் சரத் பாபு ஆகியோர் நடித்திருந்தனர். 1986இல் வெளிவந்த தலாவட்டம் என்ற மலையாளத் திரைப்படத்தின் மறு ஆக்கமாகும், இதுவும் "ஒன் புலோ ஓவர் த குகூஸ் நெஸ்ட்" என்ற ஆங்கில புதினத்தை தழுவியது.

தனது காதலி அனிதா (லிஸ்சி) ஒரு மின்சார விபத்து காரணமாக இறந்த பிறகு சேகருக்கு (பிரபு) மனநிலை பாதிக்கப்படுகிறது. சேகர் நாகராஜால் ( செந்தாமரை) நிர்வகிக்கப்படும் ஒரு இல்லத்தில் சேர்க்கப்படுகிறார். அங்கே நாகராஜின் மகளான இளம் மருத்துவர் கீதா (சரண்யா பொன்வண்ணன்), மற்றும் அவரது நண்பர் ராஜா (சரத் பாபு), இருவரும் சேகருக்கு உதவுகிறார்கள். சேகர் மெதுவாக தனது பழைய நினைவுகளை மீண்டும் பெறுகிறார். சேகர் மற்றும் கீதா இருவருக்கிடையே காதல் ஏற்படுகிறது. ஆனால் நாகராஜ் ஏற்கனவே வேறொருவருடன் கீதாவின் திருமணத்தை ஏற்பாடு செய்திருக்கிறார், அதனால் அவர்களின் காதலுக்கு எதிர்ப்பு தெரிவிக்கிறார். கீதா மற்றும் சேகர் பிடிவாதமாக இருப்பதை நாகராஜ் கண்டு, அவர் சேகருக்கு மூளையின் செயற் திறனை மாற்ற செய்யும் அறுவை சிகிச்சையினை (லோபோட்டோமி) மேற்கொள்கிறார் அது அவர் நினைவிழப்பு (கோமா) நிலையில் செல்கிறார். ஒரு நோயாளியாக அதே இல்லத்தில் மீண்டும் அனுமதிக்கப்படுகிறார்.


மனசுக்குள் மத்தாப்பூ 1986 இல் வெளியான மலையாள "தலாவட்டம்" (1986) என்ற திரைப்படத்திலிருந்து மறு ஆக்கம் செய்யப்பட்டது. இதுவும் "ஒன் புலோ ஓவர் த குகூஸ் நெஸ்ட்" என்ற ஆங்கில புதினத்தை தழுவியது.

இப்படத்தின் இசையமைப்பு எஸ். ஏ. ராஜ்குமார்.

1988 ஜூலை 1 அன்று , "இந்தியன் எக்சுபிரசு" நேர்மறையான விமர்சனத்தை எழுதியது. பாடல்களும், காட்சிகளும் நன்கு படமாக்கப்பட்டுள்ளதாக விமர்சனம் செய்தது.


</doc>
<doc id="434468" url="https://ta.wikipedia.org/wiki?curid=434468" title="முருகேஷ் - திரைப்பட இயக்குனர்">
முருகேஷ் - திரைப்பட இயக்குனர்

முருகேஷ் தமிழ்த் திரைப்பட இயக்குனர் ஆவார். இவர் 2019 இல் வெளியான "சகா" என்ற திரைப்படத்தை இயக்கியுள்ளார். இவர் புதுக்கோட்டை மாவட்டம் கந்தர்வகோட்டை அருகில் உள்ள சுந்தம்பட்டி எனும் கிராமத்தில் பிறந்தார். கந்தர்வகோட்டையில் பள்ளி படிப்பை தொடங்கிய இவர் சிறுவயது முதலே தமிழ் திரைப்படங்களில் ஆர்வம் கொண்டவர். அவர் தனது பேட்டியில் இந்தியன், பம்பாய் போன்ற தமிழ் திரைப்படங்களே என்னை திரைப்பட இயக்குனராக வேண்டும் என்ற ஆர்வத்தை தூண்டியதாகக் கூறியுள்ளார்.

இவரின் முதல் படைப்பான சகா திரைப்படம் இளைஞர்கள் மத்தியில் ஒரு நல்ல வரவேற்பை பெற்றுள்ளது. இத்திரைப்படம் நட்பை பறைசாற்றும் விதத்தில் அமைந்துள்ளதே இதற்கு காரணம். இத்திரைப்படம் செல்வகுமார் மற்றும் ராம்பிரசாத் ஆகியோரால் தயாரிக்கப்பட்டு சபீரின் இசையமைப்பில், சரண் மற்றும் கோலிசோடா நாயகர்களின் நடிப்பில் வெளிவந்தது. 


</doc>
<doc id="434478" url="https://ta.wikipedia.org/wiki?curid=434478" title="கிருஷ்ணாவதி ஆறு">
கிருஷ்ணாவதி ஆறு

கிருஷ்ணாவதி ஆறு அல்லது கசௌந்தி ஆறு (Krishnavati river) ( - ), இந்தியாவின் இராஜஸ்தான் மாநிலத்தின் ராஜ்சமந்து பகுதியின், மேற்கு ஆரவல்லி மலைத்தொடரில் உற்பத்தியாகியாகும் மழைக்கால ஆறாகும். கிருஷ்ணாவதி ஆறு, இராஜஸ்தானின் தௌசா மாவட்டம், அல்வர் மாவட்டம் மற்றும் சீகர் மாவட்டம் மற்றும் அரியானாவின் ரேவாரி மாவட்டம் வழியாக 30 கிமீ தொலைவிற்கு பாய்ந்து இறுதியில் மகேந்திரகர் மாவட்டத்தில் பாயும் சகிபு ஆற்றுடன் கலக்கிறது. சகிபு ஆறு பின்னர் யமுனை ஆற்றில் கலக்கிறது. 

பிற்கால அரப்பா பண்பாட்டுக் களங்களான காவி நிற மட்பாண்ட தொல்லியல் களங்கள், கிருஷ்ணாவதி ஆறு, சகிபு ஆறு மற்றும் சோட்டா ஆறு, தோகன் ஆற்றின் கரைகளில் கண்டெடுக்கப்பட்டுள்ளது. 



</doc>
<doc id="434488" url="https://ta.wikipedia.org/wiki?curid=434488" title="திருக்குறள் வெண்பா">
திருக்குறள் வெண்பா

இந்நூல் முதுமொழி வெண்பா என்னும் சிற்றிலக்கிய வகையைச் சார்ந்தது. நூலாசிரியர் தச்சாம்பாடி ஜெ.சின்னசாமி நயினார் அவர்கள். நூலின் பதிப்பாசிரியர்கள் திருக்குறள் மாமணி புலவர் ஆணை.நரசிங்கப்பெருமாள் எம்.ஏ., பேரா.சிரே .தன்யகுமார். தியாகராய நகரிலுள்ள ஜைன இளைஞர் மன்றம் இந்நூலை வெளியிட்டுள்ளது. (மன்ற வெளியீடு 86 - 2012 ஆமாண்டு ). புத்தகத்தின் நூலடைவு பகுதியில் ஆங்கிலத்தில் "Author added two lines to Thirukkural Verses which blends naturally making it a venba metre. This venba explains the theme of Devar the author of Thirukkural. J.Chinnasamy Nainar had written a lucid commentry with exhaustive explanations from different sources. The manuscript of Rural Tamil Jain genius is published after four decades. A novel and rare presentation of Thirukkural" என்று காணப்படுகிறது. நூலாசிரியர் இதனை 1970க்கு முன்னர் எழுதியுள்ளார் என்பதனை நூலின் பதிப்புரை தெரிவிக்கிறது. தேர்ந்த புலமையாளரும் வர்தமான் பதிப்பகத்தின் ஆசிரியருமான ஜைன அறிஞர் திரு.ஜெயச்சந்திரன் அவர்களின் உறவினரான Dr.கனக.அஜித்தாஸ் அவர்களிடமிருந்து இந்நூல் எனக்குக்  கிடைத்தது. நூலில் 1330 குறள்பாக்களுக்கும் ஜைன சமய விளக்கங்கள் வெண்பாக்களாக இடம் பெற்றுள்ளன. நூலாசிரியரின் உரையுடன் நூல் பதிப்பிக்கப் பெற்றுள்ளது. திருக்குறளுக்கு ஜைன சமயம் சார்ந்த உரைகள் பல எழுதப்பட்டுள்ளன. உ.வே.சா அவர்கள் எவ்வளவோ தேடியும் சினேந்திர வெண்பா நூல் கிடைக்கவில்லை என்று சிவசிவ வெண்பாவின் முன்னுரையில் குறிப்பிடுகிறார். திருக்குறள் வெண்பா என்ற இந்த நூல் எளிய செய்யுள் நடையில்  சிறந்த உரையுடன்  அமைந்துள்ளது. பண்டித ஜெகவீர பாண்டியரின் திருக்குறள் குமரேச வெண்பாவிற்குப் பிறகு திருக்குறள் முழுமைக்குமான செய்யுள் விளக்கமாக அமைந்திருக்கும் நூல் இது ஒன்றே ஆகும்.


</doc>
<doc id="434491" url="https://ta.wikipedia.org/wiki?curid=434491" title="சுப்ரியா பதக்">
சுப்ரியா பதக்

சுப்ரியா பதக் கபூர் (Supriya Pathak Kapur) 1961 ஜனவரி 7 அன்று பிறந்த இவர் திரைப்படம், தொலைக்காட்சி மற்றும் நாட்கத்தில் நடித்து வரும் ஒரு இந்திய நடிகையாவார். கிக்டியில் ஹன்சா பரேக், சஞ்சய் லீலா பன்சாலியின் "தன்கோர் பா" , கோலியான் கி ராஸ்லீலா ராம்-லீலா, மற்றும் மற்றும் அமராவதியில் வைபவ் போன்ற கதாபாத்திரத்தில் நடித்ததற்காக இவர் பிரபலமாக உள்ளார்

சுப்ரியா பதக் குசராத்தி நாடகத்திற்காகவே பிறந்த ஒரு கலைஞர் மற்றும் மூத்த நடிகர் ஆவார், தாயார் தினா பதக் மற்றும் கத்தியவாடி குஜராத்தியான தந்தை, பல்தேவ் பதக் .இவரது தந்தை நடிகர்கள் ராஜேஷ் கன்னா மற்றும் திலிப் குமார் ஆகியோருக்கு ஆடை வடிவமைப்பாளராக பணி புரிந்தார் . அவருக்கு ரத்னா பதக் என்ற இளைய சகோதரி இருக்கிறார். அவரும் ஒரு நாடக கலைஞர் மற்றும் நடிகர் ஆவார். சுப்ரியா மும்பையின் தாதர் பகுதியில் பார்சி காலனியில் வளர்ந்தார் , ஆரம்பக்கல்வியை ஜே. பி. வச்சா பள்ளியில் பயின்ற இவர், நுண்கலையில் இளநிலைப் பட்டம் பெற்றுள்ளார். மும்பை பல்கலைக்கழகத்தின் நலாந்தா நடன ஆராய்ச்சி மையத்தில் பரதநாட்டியம் கற்றார்.

பதக்கின் முதல் நடிப்பு "மைனா கர்ஜாரி" என்ற நாடகத்தின் மூலம் தற்செயலாக தனது தாயின் வழிகாட்டுதலின் கீழ் தினேஷ் தாக்கூருடன் ஆரம்பம் ஆனது. இது பிரஞ்சு நாடக ஆசிரியரான மோலியர்என்பாரது "பிவியோன் கா மதெர்ஸ" என்ற நாடகத்தை அடிப்படையாகக் கொண்டு பிரமிட் தியேட்டரில் நடத்தப்பட்டது. சசி கபூரின் மனைவியாகப் போகும் ஜெனிபர் கெண்டால் என்பவர் சியாம் பெனகலிடம் இவரை தனது சொந்தத் தயாரிப்பான மகாபாரதத்தின் தழுவலான கல்யுக் (1981) என்றத் திரைப்படத்தில் சுபத்திரை வேடத்திற்கு அறிமுகப்படுத்தினார். இவரது நடிப்பிற்காக சிறந்த துணை நடிகைக்கான ஃபிலிம்பேர் விருது பெற்றுள்ளார். 

"விஜேதா" (1982), "பஸார்" (1982), "மசூம்" (1983) மற்றும் "மிர்ச் மசாலா" (1985) போன்ற படங்களில் அவர் சிறந்த நடிப்பை வழங்கினார். மேலும், 1982 இல் காந்தி (1982) திரைப்படத்தில் ஒரு சிறிய பாத்திரத்தில் நடித்தார் மற்றும் 1988 இல் சினிமா ஆஃப் பிரான்ஸ் என்ற பிரஞ்சு திரைப்படத்திலும், "பெங்காலி நைட்" மற்றும் "ராக்" (1989) ஆகிய படங்களிலும் நடித்துள்ளார். அவர் சிறிய திரையில் "இதார் உதார்" , "ஏக் மஹால் ஹோ சப்னோ கா" , "கிக்டி" , "பா பஹோ அவுர் பேபி" மற்றும் "சஞ்சான்" போன்ற அவரது பாத்திரங்களால் அறியப்படுகிறார்

1994 இல், தனது கணவர் பங்கஜ் கபூருடன் சேர்ந்து தங்களது சொந்த தொலைக்காட்சி தயாரிப்பு நிறுவனமான "கிராஸ் கம்பெனி" ஐத் தொடங்கினார். "மோகன்தாஸ் பி.ஏ.எல்.எல்.பி" என்ற முதல் தொடர் இவர்களது தயாரிக்கப்பட்டது. 11 ஆண்டு இடைவெளிக்குப் பிறகு, அவர் 2005 இல் "சர்கார்" திரைப்படத்தில் நடித்தார், அதன் தொடர்ச்சியாக 2008 இல் "சர்கார் ராஜ்" என்றத் திரைப்படத்தில் நடித்தார். "வேக் அப் சித்" (2009) என்ற படத்தில் தனது மகனுடன் தலைமுறை இடைவெளியை நிரப்ப கடினமாக முயற்சி செய்கின்ற ஒரு தாயாக நடித்ததற்காக இவர் பாராட்டப்பட்டார். 2013இல் "டாங்கர் பா" , "கோலியோன் கி ராஸ்லீலா ராம்-லீலா" ஆகியவை அவரது தொழில் வாழ்க்கையின் நீரோட்டமாக கௌரவமான நடிப்பை தந்துள்ளார் என ஃபிலிம்பேர் பத்திரிகை வெளியிட்டது.
2016 "கேரி ஆன் கேசர்" என்ற தனது குஜராத்தி படத்தில் நடித்துள்ளார்.

22 வயதில், பதக் தனது தாயின் நண்பர்களில் ஒருவரின் மகனை மணந்தார். எனினும், ஒரு வருடத்திற்குள் அவர்கள் பிரிந்தனர். 1986 ஆம் ஆண்டில், சாகர் சர்ஹாடியின் "ஆக்லா மாஸ்ஸம்" படத்தின் போது தற்போதைய கணவர் பங்கஜ் கபூரைச் சந்தித்தார், ஆனால் அத்திரைப்படம் வெளியிடப்படவில்லை. அதற்கு முன்னர் கதக் நடனக் கலைஞரும், நடிகருமான நீலிமா அஸீம் என்பவரை திருமணம் செய்து கொண்டார்,நடிகர் ஷாஹித் கபூர் அவர்களது மகன் ஆவார். ரத்னா பதக் , நசிருதீன் ஷா , ஷாஹித் கபூர் , இமாத் ஷா மற்றும் விவான் ஷா ஆகியோர் இவரது உறவினர்கள் ஆவர்.


</doc>
<doc id="434504" url="https://ta.wikipedia.org/wiki?curid=434504" title="ஐயாம் தாரானே, 15">
ஐயாம் தாரானே, 15

ஐயாம் தாரானே, 15 (I'm Taraneh, 15) என்பது 2002 ஆம் ஆண்டு ராசூல் சதார் அமெலி (Rasul Sadr Ameli) இயக்கத்தில் பாரசீக மொழியில் வெளிவந்த 
ஈரானிய நாட்டு திரைப்படம் ஆகும். 75வது திரைப்படவிழாவில் சிறந்த வெளிநாட்டு மொழிப்படத்திற்காக நுழைந்த முதல் ஈரானிய திரைப்படம் ஆகும். 

தாய் இல்லாத, தன் தந்தை சிறை வாசம் அனுபவிக்கும் நிலையில் உள்ள இவர்களின் மகளான தாரானே என்பவளுக்கு தற்போது 15 வயதுதான் நடக்கிறது. இவளை ஒரு கம்பளி வியாபாரியான அமீர் என்பவன் மணமுடிக்கிறான். இருவருக்குமிடையில் எந்த பொருத்தமும் இல்லாததால் நான்கே மாதங்களில் பிரிந்துவிடுகின்றனர். அமீர் தொழில் செய்வதற்க்காக செர்மனிக்கு சென்றுவிடுகிறான். அத்தருவாயில் தான் கருவுற்றிருப்பது கண்டு அதிர்ச்சி அடைந்தாலும், தன் குழந்தையை பெற்றுவளர்க்க முடிவுசெய்கிறாள். அதன்பின் அவள் படும் துன்பங்கள்தான் மீதிக் கதை. 



</doc>
<doc id="434509" url="https://ta.wikipedia.org/wiki?curid=434509" title="கால்குளோசைட்டு">
கால்குளோசைட்டு

கால்குளோசைட்டு ("Calclacite") என்பது CHCOO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மம் மற்றும் ஒரு கனிமம் ஆகும். கால்சியம் (Ca2+), குளோரின் (Cl−), அசிட்டேட்டு (CH3COO2−) என்ற சொற்களின் முதல் சில எழுத்துகளைச் சேர்த்து இக்கனிமத்தின் பெயர் உருவாக்கப்பட்டுள்ளது. 

பட்டு முடிகள் பூப்பது போல 4 செ.மீ நீளத்திற்கு ஒற்றைச்சரிவச்சுப் படிகங்களாக கால்குளோசைட்டு படிகமாகிறது. கால்குளோசைட்டு கனிமம் ஒரு கரிம அமில உப்பு என்று நிக்கல் சிடரன்சு வகைப்பாடு கூறுகிறது. பார்மிகெய்ட்டு, அசிட்டமைடு, தாசுகோவைட்டு, பேய்சைட்டு, ஓகானைட்டு ஆகிய கனிமங்களுடன் சேர்ந்து இயற்கையில் தோன்றுகிறது.. மோவின் அளவு கோலில் வெண்மை நிறமுடைய இக்கனிமத்தின் கடினத்தன்மை மதிப்பு 1.5 ஆகும். 

பாறைகள், புதை படிவுகள், பீங்கான் துண்டுகள் ஆகியவற்றின் மீது கால்குளோசைட்டு தோன்றுகிறது. அலமாரிகளின் ஓக் மரத் துண்டுகள் உற்பத்தி செய்யும் அசிட்டிக் அமிலாத்தின் செயல்பாட்டால் இம்மாற்றம் நிகழ்கிறது.


</doc>
<doc id="434513" url="https://ta.wikipedia.org/wiki?curid=434513" title="ஈழவாணி">
ஈழவாணி

= ஈழவாணி =
ஈழவாணி ஈழத்தில் வவுனியாவில் பிறந்தவர். ஆரம்பக் கல்வியை வவுனியா றம்பைக்குளம் தேசிய மகளீர் கல்லுரியிலும், கொழும்பு பல்கலைக்கழகத்திலும், அழகப்பா பல்கலைக் கழகத்திலும் உயர்கல்வி பயின்றவர்.

சிறுவயது முதலே கலை, இலக்கிய படைப்பாக்கங்கள் மீது ஆர்வங்கொண்டு செயற்பட்டுவருபவர். தற்போது கவிஞராக, எழுத்தாளராக, நாவலாசிரியராக, பேச்சாளராக எனப் பன்முக ஆளுமையாகத் திகழ்கிறார். மட்டுமல்லாமல் பூவரசி அறக்கட்டளையின் ஊடாகப் பல சமுகசேவைத்திட்டங்களையும் ஆற்றிவருகிறார். குறிப்பாக பாதிக்கப்பட்ட சிறுவர் பெண்களுக்கான உளவள சேவை, ஆதரவற்ற கைவிடப்பட்ட பெண்களுக்கான வேலைவாப்பு உதவித்திட்டங்களைப் பெற்றுக்கொடுத்தல், நலிந்த படைப்பாளர்களுக்கு ஊக்குவிப்பளித்து புதிய வாய்ப்புகளைப் பெற்றுத் தருதல் பேன்ற செயற்திட்டங்களை நடைமுறைப்படுத்தல்.

= நிறுவனர் =
பூவரசி மீடியா, பூவரசி பதிப்பகம், பூவரசி அறக்கட்டளை போன்ற நிறுவனங்களின் நிர்வாக இயக்குனராகத் தற்போது இருக்கிறார். .பூவரசி திங்களிதழின் பிரதம ஆசிரியராகவும் இருக்கிறார்.

= வெளிவந்த நூல்கள் =

1. மூக்குத்திப் பூ        (பூவரசி- 2016)

2, விலக்கப்பட்ட தாள்கள். (மித்ர-பூவரசி -2014)

3, ஒரு மழைநாளும் நிசிதாண்டிய ராத்திரியும்.   (உயிர்மை, 2014)

4, தலைப்பு இழந்தவை. (தகிதா,2009)

5, சிதறல்.          (சூரியன் வெளியீடு,2004)

6, 27 யாழ்தேவி(பூவரசி- 2017)

7, நிர்வாணமுத்தி.    (மித்ர,2013)

8, நிறங்கள்.    (சூரியன் வெளியீடு,2004)

9,நூட்டார் வழக்காற்றியலும் நாட்டுப்புறப் பாடல்களும் (பூவரசி -2017)

10,ஈழத்து நாட்டார் பாடல்கள் (உயிர்மை, 2011)

11,நெஞ்சோடு கொஞ்சும் நாட்டுப்புறப் பாடல்கள்.

கட்டுரை நூல்

12, எழும்பறை (பூவரசி -2019)

13  காப்பு- இலங்கை எழுத்தாளர்களின் சிறுகதை அடங்கிய தொகுப்பு .(2019)

     வரலாற்றில் வாழ்கிறார் எஸ்.பொ

     தன்னானே - கே.ஏ. குணசேகரன்

     பெண்வீசு;சு நா.பாலேஸ்வரி

     ஈழநாட்டியம்

      புலம்பெயர்ந்த புலம்பல்கள்.

</doc>
<doc id="434515" url="https://ta.wikipedia.org/wiki?curid=434515" title="தர்மதுரை (1991 திரைப்படம்)">
தர்மதுரை (1991 திரைப்படம்)

தர்மதுரை (Tharmadurai) 1991 ஆம் ஆண்டு ரசினிகாந்த் மற்றும் கௌதமி நடிப்பில் ராஜசேகர் இயக்கத்தில், இளையராஜா இசையில் வெளியான தமிழ்த் திரைப்படம். இப்படம் 1989 ஆம் ஆண்டு விஷ்ணுவர்தன் நடிப்பில் வெளியான "தேவா என்ற" கன்னட திரைப்படத்தின் மறு ஆக்கம் ஆகும். இப்படம் தெலுங்கில் "கைதி அன்னய்யா" என்று மொழிமாற்றம் செய்யப்பட்டு வெளியானது. இந்தியில் "தியாகி" என்ற பெயரில் ரஜினிகாந்த் நடிக்க மறு ஆக்கம் செய்யப்பட்டது. திரையரங்குகளில் 175 நாட்கள் வெற்றிகரமாக ஓடிய வெற்றித் திரைப்படம். 

பாலுவும் ஐஸ்வர்யாவும் வீட்டைவிட்டு வெளியேறிய காதலர்கள். அவர்களைத் தேடிவரும் ஐஸ்வர்யாவின் தந்தை ராஜதுரையும் (சரண்ராஜ்) அவனது சகோதரன் ராமதுரையும் (நிழல்கள் ரவி) காதலர்கள் மறைந்துள்ள இடத்தைக் கண்டுபிடித்து பாலுவை அடிக்கும்பொழுது அங்குவரும் தர்மதுரையைப் (ரஜினிகாந்த்) பார்த்ததும் ராஜதுரை, ராமதுரை இருவரும் அங்கிருந்து ஓடிவிடுகின்றனர். இதைக்கண்டு வியக்கும் காதலர்கள் தர்மதுரையின் வீட்டிற்குச் சென்றதும் அவர் மனைவி பார்வதியிடம் (கெளதமி) அதற்கானக் காரணத்தைக் கேட்கின்றனர். பார்வதி கடந்தகாலக் கதையைக் கூறுகிறாள். 

தர்மதுரையின் உடன்பிறந்த தம்பிகள் ராஜதுரை மற்றும் ராமதுரை. தன் தம்பிகளின் மீது அதிக பாசம் கொண்ட தர்மதுரை அவர்களை அதிக செலவு செய்து படிக்கவைக்கிறான். ஆனால் அவர்களோ அப்பாவியான அண்ணனை ஏமாற்றி பணத்தை வாங்கி வீண்செலவு செய்கின்றனர். தொழில் செய்வதாக பொய் சொல்லி தர்மதுரையிடம் 6 லட்ச ரூபாய் பணம் வாங்கிக்கொண்டு சென்னை செல்லும் ராஜதுரை மற்றும் ராமதுரை அங்கு சட்டத்திற்குப் புறம்பான தொழில்கள் செய்து விரைவில் பணக்காரர்கள் ஆகின்றனர். தர்மதுரைக்கும் பார்வதிக்கும் திருமணம் நடக்கிறது. தன் தம்பிகளைப் பார்ப்பதற்கு சென்னை வரும் தர்மதுரை அவர்கள் வீட்டில் தங்குகிறான். ராமதுரை செய்யும் கொலையை தான் செய்ததாக பழியேற்று சிறைக்குச் செல்கிறான் தர்மதுரை.

தங்களுடைய பணத்தேவைக்காக கிராமத்து வீட்டை விற்க முயலும் ராஜதுரை மற்றும் ராமதுரையை அவர்களது தந்தை தடுக்கிறார். இருவரும் அவரைக் கொலை செய்கின்றனர். அந்தக் கொலையைக் கண்ட சாட்சியான தர்மதுரையின் மகனையும் கொன்றுவிடுகின்றனர். அவர்களிடமிருந்து தப்பிக்கும் பார்வதி சென்னைக்கு வந்து வீட்டுவேலை செய்து பிழைக்கிறாள். சிறையிலிருந்து விடுதலையாகி வரும் தர்மதுரை, பார்வதியின் மூலம் உண்மைகளை அறிந்து, கோபமாக தம்பிகளின் வீட்டுக்குச் சென்று அவர்களைக் கொல்ல எத்தனிக்கும்போது அவர்களுடைய மனைவிகளின் வேண்டுகோளுக்காக மன்னித்தாலும், அவர்கள் இருவரையும் வெறுத்து ஒதுக்கிவிடுகிறார். பின்பு இந்தக் காட்டிலுள்ள வீட்டில் வசித்துவருவதாக சொல்லி முடிக்கிறார் பார்வதி.

இதன் பின் ராஜதுரையும் ராமதுரையும் எதிரிகளிடம் சிக்கிக்கொள்ள அவர்களை தர்மதுரை காப்பாற்றினாரா? மன்னித்து அவர்களை ஏற்றுக்கொண்டாரா? என்பதே முடிவு 


"காலம் மாறிப்போச்சு" என்ற பெயரில் ரஜினிகாந்த், மஞ்சுளா, ரமேஷ் அரவிந்த் மற்றும் செந்தில் நடிப்பில் வேறு ஒரு கதையை படமாக்கத் துவங்கிய நிறுவனம் பிறகு அதைக் கைவிட்டு கன்னடத் திரைப்படமான "தேவா"வை மறு ஆக்கம் செய்தனர். படவெளியீட்டில் தாமதம் ஏற்படும் சூழலில் ரஜினியின் தனிப்பட்ட வேண்டுகோளுக்கிணங்க, இயக்குனர் ராஜசேகரின் விடாமுயற்சி மற்றும் கடின உழைப்பால் மட்டுமே இப்படம் சரியான நேரத்தில் வெளியானது.

1991 ஆம் ஆண்டு பொங்கல் நாளன்று வெளியான படங்களில் பெரும் வெற்றி பெற்ற திரைப்படம் தர்மதுரை. இப்படம் வெளியாகி 100வது நாளில் இயக்குனர் ராஜசேகர் வாகன விபத்தில் மரணமடைந்தார்.

படத்தின் இசையமைப்பாளர் இளையராஜா. பஞ்சு அருணாச்சலம் பாடல்களை எழுதியுள்ளார். 'ஆணென்ன பெண்ணென்ன' பாடலை மட்டும் கங்கை அமரன் எழுதியுள்ளார். இளையராஜா "மாசி மாசம்" பாடலின் இசையை "தர்மக்ஷேத்ரம்" என்ற தெலுங்குப் படத்தில் இடம்பெற்ற பாடலான " என்னோ ராத்திரி"யில் பயன்படுத்தி உள்ளார். இதே பாடல் 2008 ஆம் ஆண்டு தமிழில் வெளியான பாண்டி திரைப்படத்தில் சிறீகாந்த் தேவா இசையில் மறு ஆக்கம் செய்யப்பட்டது.



</doc>
<doc id="434517" url="https://ta.wikipedia.org/wiki?curid=434517" title="மாசுகாக்னைட்டு">
மாசுகாக்னைட்டு

மாசுகாக்னைட்டு ("Mascagnite") என்பது (NH)SO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இதுவோர் அரிய அமோனியம் சல்பேட்டு கனிமமாகும். நேர்சாய்சதுரத் திட்டத்தில் இக்கனிமம் படிகமாகிறது. தொங்கு ஊசிப்பாறைகள் போல தோன்றும் இக்கனிம படிகங்கள் சரியான படிகப்பிளவை வெளிப்படுத்துகின்றன. மோவின் அளவுகோல் மதிப்பின் படி இதன்கடினத்தன்மை 2.5 மதிப்பைக் காட்டிலும் குறைவாகும். எனவே மொத்தத்தில் இது ஒரு மென்மையான கனிமம் ஆகும். நிறமற்று காணப்படும் மாசுகாக்னைட்டு நீரில் கரையும். இதன் ஒளியியல் பண்புகள் மாறுபடுகின்றன. தூய்மையான நிலையில் இப்படிகங்களில் ஒளிபுகும். சாம்பல் அல்லது மஞ்சள் நிற ஒளிபுகா படிகங்களும் அறியப்படுகின்றன. 

விசுவியசு மலையின் நீராவித்துளைகளில். சுரங்கத் தீ சுவாலைகளுடன் சேர்ந்து மாசுகாக்னைட்டு காணப்பட்டது. இத்தாலிய உடற்கூறு வல்லுநர் பாலோவ் மாசுகாக்னி (1752-1815) முதன் முதலில் இதைக் கண்டறிந்த காரணத்தால் அவர் பெயர் கனிமத்திற்கு வைக்கப்பட்டுள்ளது. 
= மேற்கோள்கள் ==


</doc>
<doc id="434519" url="https://ta.wikipedia.org/wiki?curid=434519" title="தெ கலர் ஆப் பாரடைஷ் (திரைப்படம்)">
தெ கலர் ஆப் பாரடைஷ் (திரைப்படம்)

தெ கலர் ஆப் பாரடைஷ் (The Color of Paradise) என்பது 1999 ஆம் ஆண்டு மசித் மசிதி இயக்கத்தில் பாரசீக மொழியில் வெளிவந்த 
ஈரானிய நாட்டு திரைப்படம் ஆகும். 75வது திரைப்படவிழாவில் சிறந்த வெளிநாட்டு மொழிப்படத்திற்காக நுழைந்த முதல் ஈரானிய திரைப்படம் ஆகும்.

இப்படத்தின் கதை கண்பார்வையற்ற முகமது என்ற பையனைப் பற்றியதாகும். டெகரானில் பார்வையற்றவர் பள்ளியில் படிக்கும் முகமதுவை அவரின் அப்பா கோடை விடுமுறை முடிந்தும் கூட கூப்பிட வராமல் தவிர்க்கிறார். ஏனெனில் இவனின் அம்மா இறந்துவிட்டதால் இவனின் அப்பா வேரொரு பெண்ணை மணமுடிக்க நினைக்கிறார். அவருக்கு கண்பார்வையற்ற குழந்தை இருப்பது தெரிந்தால் இவருக்கு பெண்கொடுக்க மாட்டார்கள் என்று நினைக்கிறார். பின்னர் பள்ளியில் தலைமை ஆசிரியரின் கட்டாயத்தால் இவனை அழைத்துச்செல்கிறார். அக்கிராமம் ஒரு அழகிய மலைகள் நிறந்த இடமாக உள்ளது. அங்கு அவன் அனைத்துவிதமான பறவைகளின், மிருகங்களின் ஒலிகளை துள்ளியமாக கேட்டு உணர்கிறான். மேலும் அனைவரும் வியக்கும் வண்ணம் பிரெயில் எழுத்து முறையில் புத்தகங்களைத் தொட்டு உணர்ந்து படிப்பதுக் காட்டுகிறான். 
படத்தின் கடைசிப்பாகம் காஷ்பியன் கடல் கரையில் நடப்பதாகக் காட்டப்படுகிறது. ஆனால் காடைசியில் சோகத்தில் முடிகிறது. 



</doc>
<doc id="434524" url="https://ta.wikipedia.org/wiki?curid=434524" title="ஹபீப்ஹஞ்ச் தொடருந்து நிலையம்">
ஹபீப்ஹஞ்ச் தொடருந்து நிலையம்

ஹபீப்கஞ்ச் ரயில் நிலையம் (நிலையம் குறியீடு: HBJ) மேற்கு மத்திய ரயில்வேயினைச் சார்ந்த போபால் நகரத்தில் அமைந்துள்ளது. இது புதிய போபாலிலுள்ள ஹபிப்ஹஞ்ச் பகுதியில் அமைந்துள்ளது. இது இந்தியாவின் முதல் ISO சான்றிதழ் பெற்ற தனியார் ரயில் நிலையம்.

ஹபிப்ஹஞ்ச் ரயில் நிலையம் அமைவிடம் :

ஹபீப்கஞ்ச் தொடருந்து நிலையம் ஜான்சி - போபால் - இட்டார்சி வழித்தடத்தில் அமைந்துள்ளது.

இந்த தொடருந்து நிலையம் 5 நடைமேடைகளை கொண்டுள்ளது.



</doc>
<doc id="434525" url="https://ta.wikipedia.org/wiki?curid=434525" title="அல்கினைட்டு">
அல்கினைட்டு

அல்கினைட்டு ("Alginite") என்பது படிக உருவமற்ற கரிமப் பொருட்களுடன் சேர்ந்து காணப்படும் ஒரு வகையான கெரோகெனின் பகுதிக்கூறு ஆகும். கரிம வேதிப்பொருள் சுவர்களாலான நுண்தொல்லுயிர் எச்சங்கள் அல்கினைட்டுடன் கலந்துள்ளன. இவை சிலிக்கா போன்ற கனிம சுவர் நுண்தொல்லுயிர் எச்சங்களில் இருந்து மாறுபடுகின்றன . 
அல்கினைட்டு என்பது ஆல்கா அடிப்படையிலான உயிரியக்க புதை படிமத்தின் சிக்கலான மண் கலவையாகும், களிமண்ணாக மாறிய எரிமலை சாம்பல் மற்றும் கால்சியம் கார்பனேட்டு ஆகியவற்றால் இக்கனிமம் ஆகியுள்ளது. கடந்த காலத்தில் மண் கடுமையாக சீரழிந்த பிரதேசங்களில் நிலங்கள் வளம் மிக்க மண்ணாக மீண்டும் மாறுவதற்கு உதவும் கனிமங்கள் நூண்ணிய மற்றும் பெரிய உயினங்களின் ஒரு முழுமையான தொகுதியாக நிறமாலை இது உள்ளது.
குறைந்தபட்சம் இரண்டு வகையான அல்கினைட்டுகளையாவது வேறுபடுத்திக் காட்ட இயலும். டெலால்கினைட்டு எனப்படும் அல்கினைட்டு ஏ, லெமால்கினைட்டு எனப்படும் அல்கினைட்டு பி என்பவை அவையிரண்டாகும் . ஏ வகை அல்கினைட்டுகளில் உருவத்தால் வேறுபடக்கூடிய நுண்படிமங்களும், பி வகையில் படிக வடிவமற்ற மற்றும் படலம் போன்ற தொல்லுயிர் படிமங்களும் சேர்ந்துள்ளன. 
= மேற்கோள்கள் ==


</doc>
<doc id="434527" url="https://ta.wikipedia.org/wiki?curid=434527" title="வள்ளுவன் வாசுகி">
வள்ளுவன் வாசுகி

வள்ளுவன் வாசுகி என்பது 2008 தமிழ்த் திரைப்படமாகும். இதனை மறுமலர்ச்சி பாரதி இயக்கியுள்ளார். 
சத்யா, குயிலி, சீதா போன்றோர் முக்கிய கதாப்பாத்திரத்தில் நடித்திருந்தனர்.

படம் வணிக ரீதியாக தோல்வியடைந்தது.



</doc>
<doc id="434530" url="https://ta.wikipedia.org/wiki?curid=434530" title="பிராம்பிள் கே எலி">
பிராம்பிள் கே எலி

பிராம்பிள் கே எலி என்பது ஆத்திரேலியாவின் வட கோடியில் உள்ள பிராம்பிள் கே என்னும் முனைப்பகுதியில் வாழ்ந்து வந்த எலியாகும். இது பெருந்தட்பவெப்ப மாற்றத்தால் அண்மையில் முற்றாய் அற்றுப்போன முதல் உயிரினம். இதன் உயிரியல் பெயர் "மெலோமிசு உரூபிக்கோல" (("Melomys rubicola") என்பதாகும். இந்த கொறிணி மற்ற வகையான எலிகள் அடங்கிய முரிடீ (Muridae) என்னும் குடும்பத்தில், முரினீ (Murinae) என்னும் உட்குடும்பத்தில் உள்ள ஓர் உயிரினம். இந்த பிராம்பிள் எலியானது யார்க்கு முனை எலி (Cape York melomys) என்னும் எலி இனத்துக்கு நெருக்கமானது எனினும், இதன் புரதப்பொருள் சற்று வேறானதும் இதன் வால் செதில்கள் துருத்திக்கொண்டிருப்பதால் சற்று சொரசொரப்பு கூடுதலானதும் ஆகும். வயலில் வளை உருவாக்கி வாழ்ந்து வந்தன. 

ஆத்திரேலியாவில் மிகவும் தனித்துவாழ்ந்த பாலூட்டி இனம் இந்த பிராம்பிள் எலி ஆகும். பிராம்பிள் கே என்னும் இடத்தில் சிறு பகுதியில் () சிறு எண்ணிக்கையில் மட்டுமே வாழ்ந்து வந்த இனம். "கே" என்னும் ஆங்கிலச் சொல் தாழ்ந்த மட்டத்தில் உள்ள சிறு தீவுக்கான பெயர். இப்பெயர் அமெரிக்கப் பழங்குடி மொழிகளுன் ஒன்றான தையினோ என்னும் மொழிவழி எசுப்பானிய மொழிவழியாக ஆங்கிலத்தில் நுழைந்த சொல். இந்த எலி உயிரியலாளர்கள் தேடியும் 2007 முதல் காணப்படவில்லை. இது முற்றாக அற்றுப்போயிருக்கலாம் என்று கருதினர்

2016 இல குயின்சுலாந்து அரசின் சூழலியன் ஆய்வாளர்கள் இந்த எலி இனம் முற்றாய் அற்றுப்போய்விட்டது என்று அறிக்கை விடுத்தனர்.குறிப்பாக இதுவே மாந்தர்களின் செயற்பாடுகளால் ஏற்பட்ட பெருந்தட்பவெப்ப மாற்றத்தால் நிகழ்ந்த முதல் உயிரினம் அற்றுப்போகல் நிகழ்ச்சி என்றும் கூறினர். எனினும் இது உயிரோடிருக்க சிறு வாப்புள்ளதாகச் சிலர் கருதினர். அழிந்துபோயிருக்கும் வாய்ப்புள்ள பட்டியலில் (IUCN Red listing) சேர்த்திருந்தனர் "

பிப்பிரவரி 18, 2019 இல் ஆத்திரேலிய அரசு, இந்த பிராம்பிள் எலியானது முற்றாக அற்றுப்போன உயிரினம் என்று அறிவித்துள்ளது.



</doc>
<doc id="434531" url="https://ta.wikipedia.org/wiki?curid=434531" title="கிருஷ்ணா கிருஷ்ணா">
கிருஷ்ணா கிருஷ்ணா

கிருஷ்ணா கிருஷ்ணா (Krishna Krishna) ஒரு 2001 தமிழ் நகைச்சுவைத் திரைப்படம். இதை இயக்கியவர் எஸ். வி. சேகர். இதில் எஸ். வி. சேகர் மற்றும் சுகன்யா முக்கிய கதாபாத்திரத்திலும், வெண்ணிற ஆடை மூர்த்தி, சிறீமன், சின்னி ஜெயந்த், தியாகு, ரமேஷ் கண்ணா, மனோரமா மற்றும் கோவை சரளா துணை கதாபாத்திரத்திலும் நடித்துள்ளனர். இதற்கு இசை அமைத்தவர் எஸ். ஏ. ராஜ்குமார். இது சூன் 8, 2001இல் வெளியிடப்பட்டது. இப் படத்தின் கதை எஸ். வி. சேகரின் "அதிர்ஷ்டக்காரன்" மேடை நாடகத்தை தழுவி எடுக்கப்பட்டது.

இளைஞன் கோபாலகிருஷ்ணன் (எஸ். வி. சேகர்), விரைவில் திருமணம் செய்துகொள்ள விரும்புகிறான். ஆனால் அவன்து தாய் 'புல்லட்' புஷ்பா (மனோரமா) தனக்கு பணக்கார மருமகள் தான் வரவேண்டும் என்று திருமணத்திற்காக வந்த வரன்களை நிராகரிக்கிறாள். இதற்கிடையில் பாமா (சுகன்யா) தன் திருமணத்திற்காக தந்தை (வெண்ணிற ஆடை மூர்த்தி) கொண்டுவரும் பணக்கார வரன்களை வெறுக்கிறாள். 
ஒரு நாள், பாமா, கோபாலகிருஷ்ணனை பேருந்து நிறுத்தத்தில் சந்திக்கிறாள். முதல் பார்வையிலேயே காதல் வயப்படுகிறாள். முடிவில், இருவரும் ஒருவரையொருவர் காதலிக்கின்றனர். மேலும், பெற்றோருக்குத் தெரியாமல் காவல் நிலையத்தில் திருமணம் செய்து கொள்கின்றனர். திருமணத்திற்குப் பின்னர், 'புல்லட்' புஷ்பாவுக்கும், பாமாவிற்கும் அடிக்கடி சண்டை வருகிறது. பாமாவிற்கு 'பொய்' சொன்னால் பிடிப்பதில்லை. ஒரே நபர் நான்கு முறைக்கு மேல் அவளிடம் பொய் சொன்னால், பாமா அந்த நபரை மதிப்பதில்லை. விரைவில், அப்பாவியான கோபாலகிருஷ்ணன் கெட்ட பழக்கங்களைக் கொண்டுள்ளான் என பாமா சந்தேகிக்கிறாள். அதனால் அவனை விவாகரத்து செய்ய வேண்டும் என முடிவெடுக்கிறாள். பின்னர் நடக்கும் காட்சிகள் கதையின் முடிவாக அமைகிறது. 

இப் படத்திற்கு இசை அமைத்தவர் இசை அமைப்பாளர் எஸ். ஏ. ராஜ்குமார். இந்த படத்தின் 5 பாடல்களை பிறைசூடன், காளிதாசன், கீர்த்தையா, கோவி கோவன் மற்றும் இயக்குநர் எஸ். வி. சேகர்.


</doc>
<doc id="434543" url="https://ta.wikipedia.org/wiki?curid=434543" title="சத்யம் (2008 திரைப்படம்)">
சத்யம் (2008 திரைப்படம்)

சத்யம் 2008 ஆம் ஆண்டு விஷால், உபேந்திரா மற்றும் நயன்தாரா நடிப்பில், ஹாரிஸ் ஜெயராஜ் இசையில், அறிமுக இயக்குனர் ஏ. ராஜசேகர் இயக்கத்தில் தமிழ் மற்றும் தெலுங்கு என இரு மொழிகளில் வெளியானத் திரைப்படம். விஷால் முதன் முதலில் காவல்துறை அதிகாரியாக நடித்த திரைப்படம். 2008 ஆகத்து 15 சுதந்திர நாளில் இப்படம் வெளியானது. விஷாலின் சகோதரர் விக்ரம் கிருஷ்ணா இப்படத்தைத் தயாரித்தார். இப்படம் 27 கோடி பொருட்செலவில் தயாரிக்கப்பட்டது.

"குற்றங்களைத் தடுப்பதுதான் காவல்துறையின் கடமை. குற்றவாளிகளைக் கொல்வதல்ல!" என்ற வசனத்தோடு அறிமுகமாகும் நேர்மையான காவல்துறை அதிகாரி சத்யம் (விஷால்). மூன்று அமைச்சர்கள் கொலைசெய்யப்பட்ட வழக்கைப் புலனாய்வு செய்யும் சத்யம், அந்த கொலைகளைச் செய்தது குற்றவாளி மாணிக்கவேல் (உபேந்திரா) என்று அறிந்ததும் அதிர்ச்சியடைகிறார். காரணம் குற்றவாளி மாணிக்கவேல் முன்னாள் காவல்துறை அதிகாரி மட்டுமல்ல, சத்யம் காவல்துறையில் சேர்வதற்குத் தூண்டுதலாக இருந்தவர். 

காவல்துறையில் நேர்மையாகக் கடமையை செய்யமுடியாததால் தான் வேலையைவிட்டு வெளியேறி தவறு செய்தவர்களைத் தானே தண்டித்ததாகக் கூறுகிறார் மாணிக்கவேல். அதை மறுக்கும் சத்யம் சட்டப்படி குற்றவாளிகளுக்குத் தான் தண்டனை பெற்றுத்தருவதாக சவால் விடுகிறான். 

தொலைக்காட்சி நிருபரான தெய்வநாயகியும் (நயன்தாரா) சத்யமும் காதலிக்கின்றனர். 

முதலமைச்சர் பதவிக்கு ஆசைப்படும் உள்துறை அமைச்சர் கொண்டல் தாசனின் (கோட்டா சீனிவாச ராவ்) குற்றங்களை சட்டப்படி நிரூபிக்க முயற்சி செய்யும் சத்யம் பல இன்னல்களுக்கு ஆளாகிறான். அவனது தாய் கொல்லப்படுகிறாள். அமைச்சரின் சதியால் கொலைக் குற்றம் சாட்டப்பட்டு சிறையில் அடைக்கப்படுகிறான் சத்யம். தன்னை நிரபராதி என்று நிரூபித்து விடுதலை பெற்றானா? மாணிக்கவேலிடம் சவால் விட்டதுபோல் சட்டப்படி அமைச்சரின் குற்றத்தை நிரூபித்தானா? என்பது முடிவு. 


படத்தின் இசையமைப்பாளர் ஹாரிஸ் ஜெயராஜ். இப்படம் அவரது 25 வது படமாகும். பாடலாசிரியர்கள் பா. விஜய், யுகபாரதி மற்றும் கபிலன்.


</doc>
<doc id="434554" url="https://ta.wikipedia.org/wiki?curid=434554" title="ஆணழகன் (திரைப்படம்)">
ஆணழகன் (திரைப்படம்)

ஆணழகன் "(Aanazhagan)" 1995 ஆம் வெளிவந்த தமிழ் மொழித் திரைப்படமாகும். தியாகராஜன் இயக்க, பிரசாந்த், சுநேஹா, மணிவண்ணன், கே.ஆர். விஜயா, வடிவேலு மற்றும் பலர் நடித்துள்ளனர். "சித்ரம் பலேரே விசித்ரம்" என்ற தெலுங்குத் திரைப்படத்தைத் தழுவி எடுக்கப்பட்ட படமாகும்.

இந்த படம் பாக்ஸ் ஆபிஸில் ஒரு சூப்பர் ஹிட் படமாக அமைந்தது. 

ராஜா ( பிரசாந்த் ), சுதாகர் ( சார்லி ), ராகவா ( சின்னி ஜெயந்த் ), மருது ( வடிவேலு ) ஆகிய நால்வரும் நல்ல நண்பர்கள். இவர்கள் குடியிருக்கும் வீட்டிலிருந்து துரத்தப்படுவதால், வாடகைக்கு புதிய வீடு தேடி அலைகிறார்கள். இவர்கள் பிரம்மச்சாரிகள் என்பதால், வாடகைக்கு வீடு கொடுக்க அனைவரும் தயங்கினர். கே. ஆர். விஜயா வீட்டில் வாடகைக்கு இடம் இருப்பது தெரியவந்தது. ஆனால் அவர் ஒரு குடும்பத்திற்கு மாட்டும் தான் வாடகைக்கு வீடு கொடுப்பார் என்பதால், இந்த நான்கு நண்பர்களும் ஒரே குடும்பத்தை தேர்ந்த நபர்கள் போல் வேடம் பூணுகிறார்கள். அதில் ராஜா, லட்சுமி என்ற பெயருடன் பெண் வேடமிட்டு சார்லியின் மனைவியை போல் நடிக்கிறான். அந்த வீட்டு எஜமானியின் மகளான ப்ரியாவை ராஜா விரும்புகிறான். அவ்வாறாக ஒரு சமயத்தில், லட்சுமி கர்ப்பமாக இருப்பதாக அந்த எஜமானியிடம் பொய் சொல்கிறார்கள். அதனால், பெண் வேடத்தில் இருக்கும் லட்சுமிக்கு வளைகாப்பு விழாவை நடத்துகிறார் அந்த எஜமானி. பின்னர், கர்ப்பமாக இருக்கும் லட்சுமி, மருத்துவ பரிசோதனைக்கு அழைத்துச் செல்லப்படுகிறாள். ராஜாவின் ஆள் மாறாட்டம் என்னவானது? எஜமானி கண்டுபிடித்தாரா? ராஜா ப்ரியாவை திருமணம் செய்தானா? போன்ற கேள்விகளுக்கு விடை காணுதலே மீதிக் கதையாகும்.


நடிகர் பிரசாந்த் இந்த படத்தின் தயாரிப்பிலும் ஈடுபட்டிருந்தார் என்பது குறிப்பிடத்தக்கது. 

1995 இல் புதிதாக உருவாக்கப்பட்ட ஜே.ஜே. ஸ்டுடியோஸில் உருவாக்கப்பட்ட முதல் படம் ஆணழகன் ஆகும். 

இப்படத்திற்கு இளையராஜா இசை அமைத்தார். இதில் உள்ள 8 பாடல்களுக்கும் வாலி வரிகள் எழுதினார். 


</doc>
<doc id="434563" url="https://ta.wikipedia.org/wiki?curid=434563" title="ஸ்வேதா பாண்டேகர்">
ஸ்வேதா பாண்டேகர்

சுவேதா என்பவர் இந்திய திரைப்பட நடிகை ஆவார். இவர் தமிழ், தெலுங்கு திரைப்படங்களில் நடித்துள்ளார். இவர் "ஆழ்வார் (திரைப்படம்) , வள்ளுவன் வாசுகி போன்ற திரைப்படங்களில் நடித்துள்ளார். மேலும் சன் தொலைக்காட்சியில் சந்திரலேகா போன்ற தொடர்களில் நடித்துள்ளார்.

சென்னைமில் பிஎம்ஆர் கல்லூரியில் பி.டெக் படித்தார். மற்றும் எம்பிஏ.

முதன் முதலில் ஆழ்வார் திரைப்படத்தில் அஜித் குமாரின் தங்கையாக நடித்தார். அதன் பிறகு ஐந்து திரைப்படங்களில் நடித்துள்ளார். சன் தொலைக்காட்சி மகள் தொடரில் நடித்துள்ளார். அத்தொடர் 1000 அத்தியாயங்கள் ஒளிபரப்பப்பட்டது. 


</doc>
<doc id="434566" url="https://ta.wikipedia.org/wiki?curid=434566" title="இதயம் திரையரங்கம்">
இதயம் திரையரங்கம்

இதயம் திரையரங்கம் என்பது 2012 தமிழ் காதல் திரைப்படமாகும். ராம்கி ராமகிருஷ்ணன் இதனை இயக்கியுள்ளார். அசோக் ஜி லோதா தயாரித்துள்ளார் ‌.



</doc>
<doc id="434570" url="https://ta.wikipedia.org/wiki?curid=434570" title="வாசு விக்ரம்">
வாசு விக்ரம்

வாசு விக்ரம் என்பவர் இந்தியா திரைப்பட நடிகர் ஆவார். இவர் தமிழ் திரைப்படங்களில், தொலைக்காட்சி தொடர்களில் நடித்துள்ளார். 

இவர் எம். ஆர். ராதாவின் பேரனும், எம். ஆர். ஆர். வாசுவின் மகனும் ஆவார். 1998 இல் பாலைவனத்தில் பட்டாம்பூச்சி என்ற படத்தில் முதன் முதலாக நடித்தார். குணச்சித்திர வேடங்களிலும், நகைச்சுவை நாயகனாக, எதிர் நாயகனாகவும் நடித்துள்ளார்.

சன் தொலைக்காட்சியில் "சித்தி" தொடரில் நடித்துள்ளார்.



</doc>
<doc id="434576" url="https://ta.wikipedia.org/wiki?curid=434576" title="விளக்கப்படம்">
விளக்கப்படம்

விளக்கப்படம் ("chart") என்பது ஒரு தரவின் வரைபட வடிவமாகும். ஒரு தரவின் விளக்கப்படமானது அத்தரவின் தன்மையைப் பொறுத்து அட்டவணை, வடிவவியல் வடிவங்கள், கணித வரைபடங்கள், நில வரைபடங்கள் ஆகியவற்றைக் கொண்டிருக்கும். எண் தரவுகளில் அட்டவணைகளாக, சார்பு வடிவத் தரவுகளில் அச்சார்புகளின் வரைபடங்களாக அல்லது சிலவகை பண்புசார் அமைப்புகளாக விளக்கப்படங்கள் உள்ளன. 

ஒரு தரவிலுள்ள மிகப்பெரிய அளவிலான அல்லது எண்ணிக்கையிலான கணியங்களை எளிதில் புரிந்து கொள்வதற்கும், தரவின் உட்பகுதிகளுக்கு இடைப்பட்ட தொடர்பை ஒப்பீடு செய்வதற்கும் அத்தரவின் விளக்கப்படங்கள் உதவுகின்றன. தரவின் உண்மையான வடிவில் அதனைப் படித்தறிந்து கொள்வதைவிட, தரவின் விளக்கப்படம் மூலமாக குறைந்த நேரத்தில் படித்துப் புரிந்து கொள்ளலாம்.
விளக்கப்படங்கள் மூலமாக ஒரு தரவின் விவரங்கள், குறியீடுகளைக் கொண்டு விளக்கப்படுகிறது. பட்டை விளக்கப்படங்களில் பட்டைகளைக் கொண்டும், கோட்டு விளக்கப்படங்களில் கோடுகளைக் கொண்டும், வட்ட விளக்கப்படங்களில் வட்டங்களைக் கொண்டும் அந்தந்தத் தரவின் விவரங்கள் விளக்கப்படுகின்றன. 

எண்சார் அல்லது பண்புசார் தரவினை ஒழுங்குபடுத்திக் காட்டும் தரவு விளக்கப்படங்கள்;
விவரணங்கள் கொண்ட நிலப்படங்கள்; கப்பல்/வானூர்தி பயண வரைபடங்கள்;
இசைக்குறிப்புகளடங்கிய விளக்கப்படங்கள் என விளக்கப்படங்கள் பல துறைகளிலும் பயன்பாடு கொண்டுள்ளன. பல்வேறு தரப்பட்ட துறைகளில் பயன்படுத்தப்படும் இந்த விளக்கப்படங்களைக் கட்டத்தாள்களில் கைகளால் வரையலாம் அல்லது கணினியைப் பயன்படுத்தியும் வரையலாம். 

தரவுகளின் தன்மையைப் பொறுத்து விளக்கப்படங்களில் சில வகைகள் பிறவற்றைவிட பயன்பாட்டிற்கும் புரிதலுக்கும் எளிதானவையாக இருக்கும். எடுத்துக்காட்டாக, விழுக்காடுகளை வட்ட விளக்கப்படம், பட்டை விளக்கப்படம் இரண்டிலும் வரைந்தால் வட்டவிளக்கப்படத்தைவிட, பட்டை விளக்கப்படம் எளிதாகப் புரிந்து கொள்ளும் விதத்தில் அமைந்திருக்கும். மாறாக, ஒரு குறிப்பிட்ட கால அளவிற்காக ஆண்டு வருமானத்தை வரைபடங்களில் வரையும்போது கோட்டு வரைபடங்கள் பொருத்தமானதாக அமையும்.

சில இடங்களில் விளக்கப்படங்கள், வரைபடங்கள் ("graphs") என்றும் அழைக்கப்படுகின்றன.

சாதாரணப் பயன்பாட்டு விளக்கப்படங்களில் முக்கியமான நான்கு:

நிகழ்வெண் செவ்வகப்படம், அட்டவணைப்படுத்தப்பட்ட நிகழ்வெண்களைக் காட்டும் அடுத்தடுத்து ஒட்டியவாறு அமைந்த செவ்வகங்களை கொண்டிருக்கும். இச்செவ்வகங்கள் தனித்த இடைவெளிகளின் மேல் வரையப்பட்டிருக்கும். ஒவ்வொரு செவ்வகத்தின் பரப்பளவும் அந்தந்த இடைவெளியில் அமைந்த நிகழ்வெண்களைக் குறிக்கும். நிகழ்வெண் செவ்வகப்படங்கள் கணிதவியலாளர் கார்ல் பியர்சனால் அறிமுகப்படுத்தப்பட்டது.

பட்டை விளக்கப்படங்கள் செவ்வகப்பட்டைகளைக் கொண்டிருக்கும். ஒவ்வொரு செவ்வகப்பட்டையின் நீளமும் அப்பட்டைக் குறிப்பிடும் மதிப்பின் விகிதத்தில் இருக்கும். செவ்வகப்பட்டைகள் செங்குத்தாகவோ அல்லது கிடைமட்டமாகவோ வரையப்பட்டிருக்கும். முதன்முதலாக அறியப்பட்ட செவ்வகப்பட்டைகள் நிக்கொலெ ஓர்சம், ஜோசப் பிரீஸ்ட்லி, வில்லியம் பிளேபேர் ஆகிய கணிதவியலாளர்களுக்கு உரியதாகக் கருதப்படுகிறது.

வட்ட விளக்கப்படமானது விழுக்காடு மதிப்புகளை ஒரு வட்டத்தின் பகுதிகளாகக் காட்டுகிறது. வட்ட விளக்கப்படத்தை அறிமுகப்படுத்தியவர் கணிதவியலாளர் வில்லியம் பிளேபேர் ஆவார்.

கோட்டு விளக்கப்படம் வரிசைப்படுத்தப்பட்ட கண்டறியப்பட்ட விவரங்களின் இருபரிமாண சிதறல் படமாகும். பிரான்சிஸ் கௌக்சிபீ, நிக்கோலஸ் சாமுவேல் க்ருகுயுயசு, ஜோகன் கெயின்ரிச் லம்பெர்ட், வில்லியம் பிளேபேர் ஆகிய கணிதவியலாளர்களால் முதன்முதலில் கோட்டு விளக்கப்படம் பயன்படுத்தப்பட்டது.


</doc>
<doc id="434592" url="https://ta.wikipedia.org/wiki?curid=434592" title="பறவைக்கு வளையமிடல்">
பறவைக்கு வளையமிடல்

பறவைக்கு வளையமிடல் என்பது பறவைகளின் காலிலோ இறக்கையிலோ எடை குறைந்த சிறிய எண்களைப் பொறித்த வளையங்களை இடுதலைக் குறிக்கும். இவை பறவைகளை தனித்து அடையாளம் காண உதவுகின்றன. இந்த வளையங்கள் உலோகத்தினாலோ நெகிழியினாலோ செய்யப்பட்டிருக்கும். இவை பறவை ஆய்வாளர்களால் பறவைகளின் வாழிடம், வலசை போகும் பகுதிகள், உணவுப் பழக்கம், வாழ்நாள் போன்றவற்றை அறிந்து கொள்ள உதவுகின்றன.

கழுகுகள் போன்ற பெரிய பறவைகளில் இறக்கைப் பட்டை பொருத்தப்படுகின்றது. இதனால் பறவை நோக்கர்களோ ஆய்வாளர்களோ தொலைவில் இருந்தே இரு கண்ணோக்கி மூலம் அடையாளம் காண இயலும்.


</doc>
<doc id="434597" url="https://ta.wikipedia.org/wiki?curid=434597" title="மைத்ரி விக்ரமசிங்க">
மைத்ரி விக்ரமசிங்க

மைத்ரி விக்ரமசிங்க (பிறப்பு 11 ஆகஸ்ட் 1964) இலங்கை கல்வியாளரும் , களனி பல்கலைக்கழகத்தின் ஆங்கிலப் பேராசிரியரும் ஆவார். களனி பல்கலைக்கழகத்தின் பாலின ஆய்வு மையத்தின் நிறுவனர் ஆவார். சர்வதேச அளவில் பாலின ஆய்வுகள் தொடர்பான எழுத்தாளராகவும், பேச்சாளராகவும் அறியப்படுகின்றார். கொழும்பு பல்கலைக்கழகம் மற்றும் சசக்ஸ் பல்கலைக்கழகம் உள்ளிட்ட ஏனைய கல்வி நிறுவனங்களில் பாலின மற்றும் பெண்கள் ஆய்வுகள் தொடர்பான பேராசிரியராக பணிபுரிகின்றார். 

மைத்ரி விக்ரமசிங்க அமெரிக்கா, ஸ்பெயின், கென்யா, இந்தியா, பாகிஸ்தான், தென்கொரியா ஆகிய நாடுகளிலும் கல்வி மற்றும் தொழில் முறை தொடர்பாக சிறப்புரையாற்றியுள்ளார். இவர் பாலினச் சமநிலை மற்றும் சமத்துவ கொள்கைகள் பற்றிய இருபத்தைந்து வருட கால அனுபவம் உடையவர். பெண்கள் மற்றும் பாலின சமநிலை தொடர்புடைய மதிப்பீடு மற்றும் பயிற்சி முகாங்களை உள்ளூர் மற்றும் சர்வதேச அமைப்புகளில் நடத்தி வருகின்றார்.

மைத்ரி விக்ரமசிங்க 1964 ஆம் ஆண்டு ஆகஸ்ட் 11 பிறந்தார். காலஞ் சென்ற செனவி பி.விக்ரமசிங்க மற்றும் சிரானி விக்ரமசிங்க (நீ பண்டாரதிலக்க) ஆகியோரின் ஒரே புதல்வியாவார். நாவல, கொஸ்வத்தயில் பிறந்தார். இவர் மூசெஸ் கல்லூரியின் பழைய மாணவியாவார். இலண்டன் கிங்ஸ் கல்லூரியில் ஆங்கிலத்தில் இளங்கலை பட்டம் பெற்றார். கொழும்பு பல்கலைக்கழகத்தில் பெண்ணிய ஆய்வுகளில் முதுகலை பட்டமும் பெற்றார். பெண்ணிய ஆராய்ச்சியில் பிச்டி பட்டம் இலண்டன் பல்கலைக்கழகத்தில் பெற்றார். இவர் பாலின ஆய்வுகள் பற்றிய புத்தகங்களை வெளியிட்டுள்ளார். 1994ஆம் ஆண்டு இலங்கைப் பிரதமர் ரணில் விக்ரமசிங்கவை திருமணம் முடித்தார். 



</doc>
<doc id="434601" url="https://ta.wikipedia.org/wiki?curid=434601" title="அபர்னா போப்பட்">
அபர்னா போப்பட்

அபர்ணா போப்பட் 1978 ஜனவரி 18இல் மகாராஷ்டிராவின் மும்பையில் குஜராத்தியான லால்ஜி போப்பட் மற்றும் ஹீனா போப்பட் ஆகியோருக்கு மகளாக பிறந்தார். அவர் மும்பையிலுள்ள ஜே. பி. பெட்டிட் உயர்நிலைப் பள்ளியில் படித்தார். பின்னர், பெங்களூர் மவுண்ட் கார்மெல் கல்லூரியில் பயின்றார் , மும்பை பல்கலைக் கழகத்தில் அபர்ணா வர்த்தக துறையில் இளங்கலை பட்டம் பெற்றார்.

1986 ஆம் ஆண்டில் மும்பையிலிருந்து அபர்ணா இறகுப்பந்தாட்டத்தைத் தொடங்கினார். அவரது 8 வயதில் அனில் பிராதனிடம் பயிற்சிக்கு சென்றபோது இவரிடமிருந்த தீப்பொறியைக் கண்டார். அவளுடைய பெற்றோரிடம் "இந்த பெண்ணை என்னிடம் தாருங்கள், நான் அவரை இந்திய இறகுப்பந்தாட்டத்தின் வரைபடத்தில் ஏற்றுவேன்" என்றார். ஒரு தேசிய போட்டியாளராக மாற வேண்டுமென்ற காரணத்தால், விளையாட்டின் பல சவால்களை எதிர்கொள்ள தேவையான திறமைகளை அவர் உருவாக்கினார். 
1994 ஆம் ஆண்டில், தனது திறமைகளை விரிவாக்குவதற்காக பெங்களூரில் உள்ள புகழ்பெற்ற பிரகாஷ் பதுகோனே இறகுப்பந்தாட்ட பயிற்சி நிலையத்திற்கு அவர் மாறினார். அவர் தனது உடற்பயிற்சி மற்றும் கற்றல் நுட்பங்களை சர்வதேச அளவில் அதிக போட்டிகளில் பங்கு கொள்வதற்கு ஏற்றவாறு தன்னை கட்டியெழுப்பினார்.
மேலும், தனது கற்றலை விரிவுபடுத்துவதற்காக 2002 ஆம் ஆண்டில், பெங்களூரில் உள்ள கெங்கேரி நகரின் விளையாட்டு ஆணையத்தின் பயிற்சி மையத்திற்கு அவர் மாறினார், அங்கு பயிற்சியாளர் கங்குல பிரசாத்திடம் பயிற்சி பெற்றார்.
1997 ல் ஹைதராபாத்தில் தனது முதல் மூத்த தேசிய பட்டத்தை அபர்னா கைப்பற்றினார். 2006 வரை அவர் மூத்த தேசிய பட்டத்தை வென்றார், அதன்மூலம் ஒன்பது தொடர்ச்சியான தேசிய ஒற்றையர் பட்டங்களை வென்ற பிரகாஷ் படுகோனின் சாதனையை சமன் செய்தார். 2006 ஆம் ஆண்டு ஜனவரி மாதம் பெங்களூரில் 15 வயதான சாய்னா நேவலை தோற்கடித்த பின்னர், 27 வயதில் அவர் கடைசியாக ஒன்பது மூத்த தேசிய பட்டத்தை வென்றார். சர்வதேச ஒலிம்பிக் விளையாட்டுப் போட்டிகளில் 2 ஒலிம்பிக் விளையாட்டுக்கள், ஒரு ஆசிய விளையாட்டு, 1996 ல் உலக ஜூனியர் சாம்பியன்ஷிப் போட்டிகளில் வெள்ளி பதக்கம் மற்றும் 3 காமன்வெல்த் போட்டிகளில் 4 பதக்கங்கள் இவர் வென்றுள்ளார். உலக அளவில் 16 வது தரத்தை அடைந்தார்.

17 வருட தொழில்முறை இறகுப்பந்தாட்ட போட்டிகளுக்கு பிறகு, 2006 ஆம் ஆண்டில் இவர் ஓய்வு பெற்றார், மணிக்கட்டு காயத்தால் பாதிக்கப்பட்ட இவர் தேசிய போட்டியில் தோல்வி அடைந்தார். தற்போது அவர் மும்பையில் உள்ள இந்தியன் ஆயில் கார்ப்பரேஷன் நிறுவனத்தில் பணி புரிகிறார்.

இந்திய இறகுப்பந்தாட்ட தொடரில் மும்பை மாஸ்டர்ஸ் சங்கத்தின் பயிற்சிப் பொறுப்பை அபர்ணா போப்பட் எடுத்துக் கொண்டார்.

அவர் 2005 ஆம் ஆண்டில் இந்திய அரசாங்கத்தால் வழங்கப்படும் மிக உயர்ந்த விளையாட்டு விருதுகளில் ஒன்றான அர்ஜுனா விருதை பெற்றார். மற்றும் அமெரிக்க வெளியுறவு செயலாளர் ஹிலாரி கிளின்டனால் ஊக்குவிக்கப்பட்ட ஒரு முயற்சியான உலகளாவிய விளையாட்டு வழிகாட்டல் திட்டத்திற்காக உலகெங்கிலும் இருந்து தேர்ந்தெடுக்கப்பட்ட 17 பங்கேற்பாளர்களில் தேர்வு செய்யப்பட்ட ஒரே இந்தியர் ஆவார், இந்த மதிப்புமிக்க திட்டம் பெண்கள் மற்றும் பெண்கள் விளையாட்டு மூலம் மேம்படுத்துவதை நோக்கமாகக் கொண்டது. இந்த நேரத்தில், தனது காயத்தையும் பொருட்படுத்தாமல் விளையாடி மூத்த தேசிய போட்டிகளில் விளையாடி வென்று அவரது 9 வது தொடர் வெற்றியை பெற்றார்.
அதன் பிறகு ஜெய்ப்பூரில் உள்ள ஊபெர் கோப்பையில் இந்தியாவை பிரதிநிதித்துவப்படுத்தினார். அவர் ஆஸ்திரேலியாவின் மெல்பேர் நகரில் நட்ந்த 3 வது காமன்வெல்த் போட்டிகளில் கடைசி சர்வதேச போட்டியில் கலந்து கொண்டார். மகளிர் ஒற்றையர் பிரிவில் காலிறுதிக்கு முன்னேறி ஒரு வெண்கலப் பதக்கம் வென்றார். மணிக்கட்டு காயம் அவரை விளையாட்டிலிருந்து ஓய்வு பெறும்படி கட்டாயப்படுத்தியது. நாட்டில் முதல் வீரரான அவர் விளையாட்டின் உச்சியில் இருக்கும்போதே ஓய்வு பெற்றார்.


</doc>
<doc id="434606" url="https://ta.wikipedia.org/wiki?curid=434606" title="இறகுசேரி மும்முடிநாதர் கோயில்">
இறகுசேரி மும்முடிநாதர் கோயில்

இறகுசேரி மும்முடிநாதர் கோயில் சிவகங்கை மாவட்டத்தில் உள்ள தேவார வைப்புத்தலமாகும். 

தேவக்கோடடைக்கு ஒரு கிமீ தொலைவில் உள்ளது. இவ்வூர் இரவிசேரி என்றும் இறையான்சேரி என்றும் அழைக்கப்படுகிறது. 

இங்குள்ள இறைவன் மும்முடிநாதர் ஆவார். இறைவி சௌந்தரநாயகி ஆவார். 

ஏழுநிலை ராஜகோபுரம், நடராஜ சபை, இறைவி சன்னதி, நால்வர், சூரியன் சன்னதிகள் உள்ளன. கோஷ்டத்தில் நர்த்தன விநாயகர், தட்சிணாமூர்த்தி, லிங்கோத்பவர், பிரம்மா, துர்க்கை ஆகியோர் உள்ளனர். 


</doc>
<doc id="434623" url="https://ta.wikipedia.org/wiki?curid=434623" title="தலைநகரம் (திரைப்படம்)">
தலைநகரம் (திரைப்படம்)

தலைநகரம் 2006 ஆம் ஆண்டு சுந்தர் சி., ஜோதிமயி மற்றும் வடிவேலு நடிப்பில், சுராஜ் இயக்கத்தில், டி. இமான் இசையில் வெளியான தமிழ் திரைப்படம். இது வணிகரீதியில் வெற்றி பெற்ற திரைப்படம். இப்படம் பிரியதர்சன் இயக்கத்தில் மோகன்லால் நடிப்பில் மலையாளத்தில் வெளியான அபிமன்யுவின் மறுஆக்கம் ஆகும். இத்திரைப்படம் கன்னடத்தில் "தேவ்ரு" என்று மறுஆக்கம் செய்யப்பட்டது.

சென்னையில் தாதாவான காசிம் பாய் (ஜூடோ கே. கே. ரத்னம்) மற்றும் ரவுடி ரைட் என்ற சுப்ரமணியன் (சுந்தர் சி.) இருவருக்கும் நடக்கும் பிரச்னையில் ரைட்டின் நண்பன் பாலு (போஸ் வெங்கட்) கொல்லப்படுகிறான். இதனால் வன்முறையைக் கைவிட்டு ஒழுங்காக வாழ முடிவெடுக்கிறான் ரைட். அவனைக் காதலிப்பவள் திவ்யா (ஜோதிமயி). தன் ஊரிலிருந்து நடிகை திரிசாவைத் திருமணம் செய்யும் லட்சியத்தோடு சென்னை வரும் நாய் சேகர் (வடிவேலு) திவ்யாவைக் காதலிப்பதாக சொல்லி அவர்களுடன் தங்குகிறான். புதிதாக பணிமாற்றம் பெற்றுவரும் காவல் ஆய்வாளர் (பிரகாஷ் ராஜ்) திருந்தி வாழும் ரைட்டை மீண்டும் ரவுடியாக மாற்ற முயல்கிறார். ரைட் மீண்டும் ரவுடியாக மாறினானா? காசிம் பாய் - ரைட் மோதல் என்னவானது? என்பது மீதிக்கதை.


இப்படம் ரூ. 4 முதல் 5 கோடி வசூல் செய்தது.

இப்படத்தில் வடிவேலு பேசிய நகைச்சுவை வசனமான "த்ரிஷா இல்லன்னா திவ்யா" என்பது 2005 ஆம் ஆண்டு ஆதிக் ரவிச்சந்திரன் இயக்கத்தில் ஜி. வி. பிரகாஷ்குமார் நடிப்பில் வெளியான திரிஷா இல்லனா நயன்தாரா என்ற படத்தின் தலைப்பிற்குக் காரணமாக அமைந்தது. 

வடிவேலுவின் மற்றொரு வசனமான நானும் ரவுடிதான் என்பதும் விக்னேஷ் சிவன் இயக்கத்தில் விஜய் சேதுபதி நடிப்பில் வெளியான திரைப்படத்தின் பெயராக அமைந்தது.

"ஏய்! என்னைய வச்சி காமெடி கீமடி பண்ணலயே!" என்ற வடிவேலுவின் நகைச்சுவை வசனமும் புகழ்பெற்றது.



</doc>
<doc id="434625" url="https://ta.wikipedia.org/wiki?curid=434625" title="பிறகு (திரைப்படம்)">
பிறகு (திரைப்படம்)

பிறகு (Piragu) என். ஜீவா இயக்கத்தில் 2007இல் வெளிவந்த குற்ற பின்புலம் சார்ந்த தமிழ் திரைப்படமாகும். இதில் ஹம்சவர்தன், கீர்த்தி சாவ்லா மற்றும் சுனிதா வர்மா ஆகியோர் முக்கிய பாத்திரத்தில் நடித்திருந்தனர், இவர்களுடன் வடிவேலு, தண்டபாணி, மலேசியா வாசுதேவன், சபிதா ஆனந்த் மற்றும் எமே போன்றவர்களும் நடித்திருந்தனர். ஆர். சரவணா மற்றும் எஸ். கே. சந்திரசேகர் இப்படத்தைத் தயரித்திருந்தனர். சிறீகாந்து தேவா இசையில் 2007 செப்டம்பர் 21 அன்று வெளிவந்தது.

சத்யா (ஹம்சவர்தன்) தனது கிராமத்தில் வசித்து வரும் நாடக இயக்குனர் ஆவான், மரியாதைக்குரிய கூத்துக் கலைஞரான இவரது தந்தை ராமையா (மலேசியா வாசுதேவன்), மற்றும் அவரது தாயாருடன் வாழ்ந்து வருகிறான். கிராமத்தில் உள்ள அழகான பெண்ணான துளசி (கீர்த்தி சாவ்லா), சத்யாவின் உறவினர், அவளுடைய சிறு வயதிலிருந்தே சத்யாவின் மீது காதல் உள்ளது. சினிமா இயக்குனர் ஆகவேண்டும் என்பதற்காக சத்யா சென்னைக்கு வருகிறான். அங்கே உடைமைகளை இழந்து விடுகிறான். தற்போது அவனிடம் பணம் ஏதுமில்லை, சிறு விசையுந்து பழுது நீக்கும் கடை உரிமையாளரான சோபியா (சுனிதா வர்மா) அவனுக்கு உணவளித்து அங்கேயே தங்க வைக்கிறாள். இதையொட்டி, சத்யா ஒரு திரைப்படத் தயாரிப்பாளரைத் தேடுவதைத் தவிர்த்து சோபியாவிற்கு உதவுகிறான். பின்னர், சோபியா சத்யாவைக் காதலிக்கிறாள். கடைசியாக, சத்யாவின் கதையால் ஈர்க்கப்பட்ட ஒரு திரைப்படத் தயாரிப்பாளர் அவனது கதையைத் திரைப்படமாக எடுக்க நினைக்கிறார். அதே நாளில், உள்ளூர் போக்கிரி கும்பலால் தாக்கப்படும் டேவிட்டை (கராத்தே ராஜா) சத்யா காப்பாற்றுகிறான். அக்கும்பலின் தலைவனான அந்தோணி (தண்டபாணி) சத்யாவை எதிரிக் கும்பலிடமிருந்து தனது சகோதரனை காப்பாற்ற வேண்டுகிறான். அந்தோனியின் திட்டத்தை சத்யா நிராகரித்து அவனது நடவடிக்கைகளைத் தவறாகப் பேசுகிறார். அதன்பிறகு, சத்யனின் பெற்றோரும் துளசியும் சென்னைக்கு வருகிறார்கள்; அவர்கள் சோபியாவின் வீட்டில் தங்குகின்றனர். இதற்கிடையில், அந்தோணி தனது எதிரி கும்பல் தலைவன் அன்னபூரணியுடன் (ஈமே) சமாதானம் செய்து கொண்டு சத்யாவை கொல்ல விரும்புகிறான்.. அடுத்து என்ன நடக்கிறது என்பதை மீதிக்கதை சொல்கிறது.
கதைக்காகச் சில தியாகங்களைச் செய்ய ஒப்புக்கொண்டு தனது தலையை மொட்டை அடித்து நடித்ததாகவும், இறுதியில் படம் நன்றாக வர வேண்டும் விரும்பியதாகவும் நடிகர் ஹம்சவர்தன் கூறினார்.

இப்படத்தின் ஒலிப்பதிவை சிறீகாந்து தேவா மேற்கொண்டார். ஆறு பாடல்கள் கொண்ட இப்படத்தின் ஒலித்தொகுப்பு 2007இல் வெளி வந்தது. பாடல்களை நா. முத்துக்குமார், பிறைசூடன், தேவகுமார், முத்துமகன் மற்றும் கானா பாலா ஆகியோர் எழுதியிருந்தனர். நடிகர் கானா பாலா இப்படத்தில் அனாதை பாலாவாக அறிமுகமாகி "பதினோறு பேர் ஆட்டம்" என்ற பாடலை எழுதி அவரே பாடி நடித்துள்ளார்.

திரைப்பட விமர்சகர் மாலினி மன்நாத் எழுதியது: வலுவில்லாத திரைக்கதை மற்றும் கதை சொல்வதில் தடுமாற்றம் ஆகியவை இயக்குநரால் தனது கருத்துக்களை திரைக்கு கொண்டு வர முடியவில்லை", மற்றும் நடிகர் ஹம்ஸவர்தன் திரைக்கதையின் அனைத்து குறைபாடுகளையும் மற்றும் அவரது நலிவுற்ற பாத்திரத்தையும் தனது நடிப்பின் தைரியமாக முன்னேற்றி செல்கிறார்.


</doc>
<doc id="434635" url="https://ta.wikipedia.org/wiki?curid=434635" title="ரெண்டு">
ரெண்டு

ரெண்டு 2006 ஆம் ஆண்டு மாதவன், ரீமாசென், அனுஷ்கா மற்றும் வடிவேலு நடிப்பில், சுந்தர் சி. இயக்கத்தில், குஷ்பூ தயாரிப்பில், டி. இமான் இசையில் வெளியான தமிழ் நகைச்சுவை அதிரடித் திரைப்படம். மாதவன் இரு வேடங்களில் நடித்த திரைப்படம் ஆகும்.

சென்னைக்கு வேலை தேடி வரும் சக்தி (மாதவன்) பொருட்காட்சியில் மாயவித்தை தொழில் செய்துவரும் தன் மாமா கிரிகாலனுடன் (வடிவேலு) தங்குகிறான். அதே பொருட்காட்சியில் அவர்களுக்குப் போட்டியாக கடற்கன்னியாக வேடமிட்டு தொழில் செய்துவருபவள் வள்ளி (ரீமாசென்). சக்தியும் வள்ளியும் ஒருவரையொருவர் விரும்புகின்றனர். 

இதே சமயம் வெவ்வேறு இடங்களில் நடக்கும் கொலைகளைப் புலனாய்வு செய்யும் காவல் அதிகாரிக்கு (பாக்கியராஜ்) அந்தக் கொலையாளியின் புகைப்படம் கிடைக்கிறது. அந்தப் புகைப்படத்தில் இருக்கும் கொலையாளியின் உருவம் சக்தியைப் போல இருப்பதால் நிரபராதியான சக்தி கைது செய்யப்படுகிறான். தான் செய்த கொலைகளுக்கு ஒரு நிரபராதி கைது செய்யப்பட்டதை அறியும் கண்ணன், (மாதவன் 2) கிரிகாலன் மற்றும் வள்ளியின் உதவியுடன் சக்தியைக் காப்பாற்றுகிறான். தான் அந்த கொலைகளைச் செய்ததற்கான காரணத்தைக் கூறுகிறான். 

கண்ணனின் குடும்பத்தினர் அனைவரும் அவன் காதலி ஜோதி (அனுஷ்கா) உட்பட ஒரு திருமண மண்டபத்தில் நடைபெறும் தீவிபத்தில் இறக்கின்றனர். அந்த விபத்திலிருந்து தப்பிக்கும் கண்ணன் தன் பார்வையை இழக்கிறான். ஆனால் நடந்தது விபத்தல்ல தங்களின் எதிரிகள் திட்டமிட்டு செய்த கொலை என்று அறியும் கண்ணன் அதற்குக் காரணமானவர்களைக் கொன்று பழிதீர்க்கிறான். 

கண்ணன் செய்வது சட்டப்படி தவறாக இருந்தாலும் அவன் பக்கம் இருக்கும் நியாயத்தை உணரும் சக்தி அவனுக்கு உதவ முடிவுசெய்கிறான். இருவரும் சேர்ந்து எதிரிகளை அழித்தார்களா? என்பதே முடிவு. 


அனுஷ்கா இப்படத்தின் மூலம் தமிழில் அறிமுகமானார்.

1993 இல் ரசினிகாந்த் தயாரிப்பு மற்றும் நடிப்பில் வெளியான வள்ளி திரைப்படத்தின் கதாநாயகன் ஹரிராஜ் இப்படத்தில் வில்லனாக நடித்தார்.

படத்தின் இசையமைப்பாளர் டி. இமான். பாடலாசிரியர்கள் பா. விஜய் மற்றும் தபுசங்கர்.



</doc>
<doc id="434641" url="https://ta.wikipedia.org/wiki?curid=434641" title="முடிவில்லா ஆரம்பம் (தொலைக்காட்சி தொடர்)">
முடிவில்லா ஆரம்பம் (தொலைக்காட்சி தொடர்)

முடிவில்லா ஆரம்பம் () என்பது 2014-2014 காதல் திர்லர் தமிழ் தொலைக்காட்சி தொடராகும். இது வேந்தர் தொலைக்காட்சிமில் ஒளிபரப்பப்பட்டது. 

இந்திய சீர் நேரம் 8.00 மணி இரவில் ஒளிபரப்பப்பட்டது. 
இதனை நவீன் கிருஷ்ணன் மற்றும் கே. ரங்கராஜ் இயக்கியுள்ளனர்.



</doc>
<doc id="434644" url="https://ta.wikipedia.org/wiki?curid=434644" title="விக்னேஷ்வர்">
விக்னேஷ்வர்

விக்னேஷ்வர் என்பது 1991 இல் வெளிவந்த இந்திய தமிழ் திரைப்படம் ஆகும். ஆர். ரகு இயக்கியுள்ளார். கார்த்திக், குஷ்பூ மற்றும் ராதாரவி ஆகியோர் முக்கிய கதாபாத்திரங்களில் நடித்திருக்கின்றனர். 

1991 இல் வெளிவந்த தமிழ் பாடல்களுக்கு சங்கீத ராஜன் இசையமைத்துள்ளார் .


இத்திரைப்படத்திற்கு சங்கீதராஜன் இசையமைத்துள்ளார்.


</doc>
<doc id="434646" url="https://ta.wikipedia.org/wiki?curid=434646" title="தங்கக்கிளி">
தங்கக்கிளி

தங்கக்கிளி ("Golden Parrot") என்பது 1993 இல் வெளிவந்த இந்திய தமிழ் திரைப்படம் ஆகும். இதனை இராஜவர்மன் இயக்கியுள்ளார். இதனை ஜி. சுப்பிரமணியன் தயாரித்துள்ளார். 

முரளி, சுதாராணி , விஜயகுமார் மற்றும் சனகராஜ் போன்றோர் நடித்துள்ளனர்.

இளையராஜா இசையமைத்துள்ளார்.



</doc>
<doc id="434648" url="https://ta.wikipedia.org/wiki?curid=434648" title="ஈசனூர் பிரம்மபுரீசுவரர் கோயில்">
ஈசனூர் பிரம்மபுரீசுவரர் கோயில்

ஈசனூர் பிரம்மபுரீசுவரர் கோயில் நாகப்பட்டினம் மாவட்டத்தில் உள்ள தேவார வைப்புத்தலமாகும். 

நாகப்பட்டினம்-திருத்துறைப்பூண்டி சாலையில் கீழையூரை அடுத்துள்ள மேலை ஈசனூரில் கோயில் உள்ளது. 

இங்குள்ள இறைவன் பிரம்மபுரீசுவரர் ஆவார். இறைவி சுகந்த குந்தளாம்பிகை ஆவார். 

சிறிய கோயில். இறைவனும் இறைவியும் பக்கத்தில் ஒருசேர காணப்படுகின்றனர். 


</doc>
<doc id="434649" url="https://ta.wikipedia.org/wiki?curid=434649" title="சுதாராணி">
சுதாராணி

ஜெயசிறீ (பிறப்பு 14 ஆகஸ்டு 1973)என்பவர் இந்திய திரைப்பட நடிகையாவார். இவரை சுதாராணி என அறிவோர்.

தமிழ், கன்னட, தெலுங்கு திரைப்படங்களில் நடித்துள்ளார். 

இவர் மூன்று வயதில் பிஸ்கட் நிறுவனத்திற்கு குழந்தை நட்சத்திரமாக அறிமுகமானார். அதன் பின் 1978 இல் கில்லாடி கிட்டு திரைப்படத்தில் நடித்தார். 


</doc>
<doc id="434658" url="https://ta.wikipedia.org/wiki?curid=434658" title="இவானின் காணாமல்போன நூலகம்">
இவானின் காணாமல்போன நூலகம்

மாஸ்கோவின் காலாணமல்போன நூலகம் அல்லது தங்க நூலகம் (The Lost Library of the Moscow Tsars also known as the "Golden Library,") என்பது பதினாறாம் நூற்றாண்டில் உருசியாவின் மன்னரான மூன்றாம் இவனால் உருவாக்கப்பட்ட ஒரு நூலகம் ஆகும். இது நான்கானம் இவான் நூலகம் என்றும் அழைக்கப்படுகிறது. இந்த அரிய நூலகமானது கான்ஸ்டன்டிநோபிள் மற்றும் அலெக்சாந்திரியாவின் நூலகங்களில் இருந்த அரிய கிரேக்க, இலத்தீன், மற்றும் எகிப்திய படைப்புகளையும், இரண்டாம் நூற்றாண்டைச் சேர்ந்த சீன நூல்கள் மற்றும் நான்காம் இவானின் கையெழுத்துப்பிரதிகள் போன்றவற்றைக் கொண்டிருந்ததாக கருதப்படுகிறது. இந்த நூலகமானது வரலாற்று சிறப்புமிக்க கிரெம்லின் அரண்மனையின் நிலவறையில் பெட்டகங்களில் வைக்கப்பட்டிருந்தது. இதை புதையல் வேட்டைக்காரர்கள், உருசியாவின் முதலாம் பேதுரு , பிரான்சின் முதலாம் நெப்போலியன். போன்றவர்கள் ஆர்வமாக தேடியதற்கு சான்றுகள் உள்ளன. உருசிய மன்னர் நான்காம் இவான் காலத்தில் இந்த நூலகம் குறித்த செவிவழிக் கதைகள் வளர்ந்தன. மறைவிடத்தில் இருந்த இந்த நூலகத்தைக் எதிரிகள் யாராவது கண்டுபிடித்து நெருங்கினால் அவர்களது கண் பார்வை பறிபோய்விடும்படி நான்காம் இவான் ஏற்பாடு செய்திருந்தார் என்றும், நூலகத்தில் இருந்த பழங்காலத்தைய பல்வேறு மொழி நூல்களை, அதில் உள்ளதாக கருதப்பட்ட கண்கட்டு வித்தைகளை அறிவதற்காக அறிஞர்களைக் கொண்டு உருசிய மொழியில் மொழிமாற்றம் செய்யும் பணியையும் இவான் மேற்கொண்டார் என்பது போன்ற கதைகள் நிலவின.

இந்த நூலகம் குறித்த பழைய குறிப்பானது 1518 ஆண்டைச் சேர்ந்த "The Tale of Maxim the Philosopher" என்ற நூலில் உள்ள குறிப்பு ஆகும். மாக்சிமஸ் தி கிரீக் என்று பரவலாக அறியப்பட்ட கிரேக்கத் துறவியான மைக்கேல் திரிப்பொலிஸ் மிக்கிமஸ் என்பவர் உருசியாவுக்கு அனுப்பப்பட்டார். திரிப்போலிஸ் ஒரு நற்பெயருள்ள, அறிஞர் மற்றும் மொழிபெயர்பாளர் ஆவார். இவர் தாவீதின் தோத்திரப்பாடல் திரட்டு ( Psalter) போன்றவற்றை உருசிய மொழியில் மொழிபெயர்த்தவர். இவர் அப்போது உருசிய மன்னரான மூன்றாம் இவானின் மகனான் இளவரசன் மூன்றாம் வாசிலியை சந்தித்தார்.   இவர்களின் சந்திப்பின்போது "எண்ணற்ற பல கிரேக்க புத்தகங்களை" மூன்றாம் வாசிலி திரிப்போலிசுக்கு காட்டினார். திருப்போலிசின் சமகாலத்தவரான உருசியர் மைக்கேல் என்பவர் திருப்போலிஸ் வரலாறு குறித்து "The Tale of Maxim the Philosopher" என்ற நூலை எழுதினார். இந்த நூலில் மூன்றாம் வாசிலி மற்றும் திருப்போலிசுக்கு இடையில் நடந்த சந்திப்பு குறித்து விவரித்துள்ளார். அச்சந்திப்பின்போது கிரேக்கத்தில் காணாத அளவு கிரேக்க நூல்களை திருப்போலிசுக்கு அங்கு கண்டதாக குறிப்பிட்டுள்ளார்.

திருப்போலிஸ் வாழ்கை வரலாற்று நூல் எழுதப்பட்டு என்பது ஆண்டுகள் கழித்து இந்த நூலகம் குறித்த அடுத்த குறிப்பு கிடைக்கிறது. ஜெர்மானிய சீர்திருத்தத் திருச்சபை அமைச்சரான ஜொஹான்னெஸ் வெட்டர்மனைப் பற்றி லிவோனிய எழுத்தாளர் ஃப்ரான்ஸ் நியூன்ஸ்டாட் என்பவர் எழுதியுள்ளார். அதில் உருசியாவில் ஒரு தேவாலயத்தை நிறுவி, உருசிய மன்னரான நான்காம் இவானை வெட்டர்மன் சந்தித்ததைப்பற்றி எழுதியுள்ளார். கிரெம்ளின் மாளிகையின் அடியில் நான்காம் இவன் பலவேறு ஆயுதங்களை மறைத்து வைத்திருந்ததாக கூறப்படுகிறது. 1978 ஆம் ஆண்டில் சோவியத் கட்டுமான தொழிலாளர்கள் சுரங்கப்பாதை பணியில் ஈடுபட்டபோது இவற்றில் சில ஆயுதங்களைக் கண்டறிந்தனர். நான்காம் இவானை சந்திக்க வெட்டர்மன் அழைக்கப்பட்டார். அச்சந்திப்பிப்போது அங்கு வெட்டர்மன் அங்கு எந்த ஆயுதக் குவியலையும் பார்க்கவில்லை. ஆனால் நூறு ஆண்டுக்கு மேலாக கிரெம்ளின் அரண்மனையின் உள்ளே எங்கோ ஒரு இடத்தில் உள்ள அறையில் பூட்டி பாதுகாக்கப்பட்ட பண்டைய நூல்களைப் பார்த்தார். அப்போது வெட்டர்மனுக்கு ஒரு நூலை ஆய்வுசெய்து மொழிபெயர்க்க வாய்ப்பு வழங்கப்பட்டது. ஆனால் இந்தப்பணியானது மாஸ்கோவில் நீண்டகாலம் தங்கி, கடுமையாக பணியாற்ற வேண்டிவரும் என அதை ஏற்கத் தயங்கினார். இதன்பிறகு இந்த நூல்களை தீயில் இருந்து பாதுகாக்க மீண்டும் பாதுகாப்பு பெட்டகங்களில் வைத்து பூட்டினர்.
பத்தொன்பதாம் நூற்றாண்டின் துவக்கத்தில் எஸ்டோனியாவின் டோர்பட் பல்கலைக்கழகத்தைச் சேர்ந்த பேராசிரியர் டேப்லோவ் என்பவர், பார்னு நகரத்தின் ஆவணக் காப்பகத்தில் ‘Manuscripts Held by the Tsar’ என்ற ஆவணத்தைக் கண்டெடுத்தார். அதாவது உருசிய மன்னர்கள் அந்த நூலகத்தில் வைத்திருந்த புத்தகங்களின் பட்டியலைச் சொல்லும் ஆவணம் அது. அதை அங்கேயே பத்திரமாக வைத்த டேப்லோவ், வெளியே சென்று வேறு சில ஆய்வாளர்களை அழைத்து வந்தார். மீண்டும் வந்து பார்த்தபோது அந்த ஆவணம் மர்மமாகக் காணாமல் போயிருந்தது. திரும்பக் கிடைக்கவே இல்லை. முதல் முறை அந்த ஆவணத்தைப் பார்த்தபோது, டேப்லோவ் அதிலிருந்து எடுத்த சில குறிப்புகள் மட்டுமே அந்த நூலகம் இருந்ததற்கான ஒரே சான்று. இந்த குறிப்புகளின்படி அங்கு இருந்த சுமார் 800 கையெழுத்துப் பிரதிகளைப் பற்றிய தகவலைக் கொண்டிருந்தது என்பதோடு இவற்றில் சிலவானது அறியப்படாத பைசாந்திய பேரரசரால் உருசியாவிற்கு பரிசாக வழங்கப்பட்டது என அறியப்பட்டது.

1834 ஆம் ஆண்டில், நிக்கோலாய் கரம்சினின் படைப்பான "உருசிய அரசின் வரலாறு" ஆகியவை உட்பட உருசிய வரலாறு குறித்த ஒரு தொகுப்பொன்றை பேராசிரியர் கொல்சியஸ் எழுதினார். அதில் உள்ள கரம்சினியின் கட்டுரையில் நான்காம் இவான் மற்றும் சீர்திருத்த திருச்சபை அமைச்சர் ஜொஹான்னெஸ் வெட்டர்மன் இடையிலான சந்திப்பை குறிப்பிடுகிறார்.   பேராசிரியர் கொல்சியஸ் தன் கட்டுரையில், இந்த நூலகமானது பதினேழாம் நூற்றாண்டில் போலந்தின் படையெடுப்பின் போது தீயினால் அழிந்ததாக கருதுவதாக குறிப்பிட்டார்.

1890களில், ஸ்ட்ராஸ்பர்க் பல்கலைக் கழகப் பேராசிரியரான திரேமர் ஹோமரின் பாடல்கள் கொண்ட கையெழுத்துப் பிரதி ஒன்றைக் கண்டுபிடித்தார். இது உருசிய மன்னர் மூன்றாம் இவனை பைசாந்திய இளவரசி சோபிஃயா பாலோயோலினா திருமணம் செய்துகொண்டபிறகு அவர் மாஸ்கோவுக்கு கொண்டு வந்த கையெழுத்துப் பிரதிகளின் ஒரு பகுதியாக இது இருக்கலாம் எனக் கருதினார். சோஃபியாவை, ரஷ்யப் பேரரசரான மூன்றாம் இவான் 1472இல் திருமணம் செய்துகொண்டார். அவரது திருமணச் சீர் பொருட்களில் கான்சாண்டின்நோபில் நூலகம் மற்றும் அலெக்சாந்திரியா நூலகம் போன்றவற்றின் அரிய நூல்களும் இருந்தன. 1891 இல் பேராசிரியர் திரமோர் மாஸ்கோவில் பல மாதங்கள் தங்கி இருந்து இந்த நூலகத்தை கண்டுபிடிப்பதற்கான முயற்சியில் ஈடுபட்டார். கிரெம்ளின் மாளிகைக்கு அடியில் உள்ள நிலவறைகளில் இந்த நூலகம் இருக்கலாம் என்று இவர் கருதினார். 1893 இல் பேராசிரியர் ஐ. இ. ஜாபிலின் "மாஸ்கோ கிரெம்ளின்" இன் த அண்டர்கிரவுண்டு சேம்பர்ஸ் ஆஃப் த மாஸ்கோ கிரெம்ளின்" என்ற ஒரு கட்டுரையை எழுதினார், அதில் நூலகம் இருந்ததாகவும், அது பதினேழாம் நூற்றாண்டில் அழிக்கப்பட்டது என்று முடிவு செய்தார். இந்தக் காலக்கட்டத்தில் கிரெம்ளின் மாளிகையின் அடியில் சில அகழ்வாய்வு முயற்சிகள் மேற்கொள்ளப்பட்டன.   அகழ்வாய்வில் மாளிகைக்கு அடியில் பல நிலவறைகளும், சுரங்கங்களும் இருந்தன. என்றாலும் அவை அனைத்தும் காலியாகவே இருந்தன. இதே காலத்தைச் சேர்ந்த பல உருசிய அறிஞர்கள் இப்படி ஒரு நிலவறை நூலகம் இருந்ததற்கு சான்று இல்லை என்று மறுத்தனர். 



</doc>
<doc id="434664" url="https://ta.wikipedia.org/wiki?curid=434664" title="ஏய் (திரைப்படம்)">
ஏய் (திரைப்படம்)

ஏய் 2004 ஆம் ஆண்டு சரத்குமார், நமீதா மற்றும் வடிவேலு நடிப்பில், ஏ. வெங்கடேஷ் இயக்கத்தில் வெளியான தமிழ் திரைப்படம். 

வேலு (சரத்குமார்) பழனியில் தன் தங்கையோடு மகிழ்ச்சியாக வசித்துவருகிறார். அவனது நண்பன் பழனி (வடிவேலு). வேலுவின் காதலி அஞ்சலி (நமிதா). அதே ஊரைச் சேர்ந்த ரவுடி ராகவன் (வின்சென்ட் அசோகன்), வேலுவின் தங்கைக்கு இடையூறு தருகிறான். அவனை வேலு அடித்து விடுகிறான். வேலு யார்? வேலுவின் தங்கையாக இருப்பது யார்? அவர்களின் பின்னணி என்ன? என்ற கேள்விகளோடு கடந்தகாலக் கதை காட்சிகளாக விரிகிறது.

ராணுவத்திலிருந்து திரும்பும் வேலு சென்னையில் காவல்துறையில் பணிபுரியும் அவனது நண்பன் முருகனின் (கலாபவன் மணி) வீட்டுக்கு வருகிறான். வேலுவின் தங்கையாக இருப்பது முருகனின் உடன்பிறந்த தங்கையாவாள். பெற்றோர்கள் இல்லாத தன் தங்கையை மிகுந்த அன்போடு வளர்த்துவருபவன் முருகன். ராணுவத்திலிருந்து திரும்பிய வேலு சில காவல் அதிகாரிகளால் அவமானப்படுத்தப்படுகிறான். எனவே தங்களைச் சுற்றி நடக்கும் குற்றங்களுக்குக் காரணமானவர்களை அவர்கள் காவல்துறையினராக இருந்தாலும் மாறுவேடத்தில் சென்று வேலுவும், முருகனும் தண்டிக்கின்றனர். இந்த ரகசியத்தைக் கண்டுபிடிக்கும் அவர்களால் பாதிக்கப்பட்ட நாச்சியார் (கோட்டா சீனிவாச ராவ்) முருகனைக் கொன்றுவிடுகிறான். முருகனின் தங்கையைத் தன் தங்கையாக ஏற்றுக்கொண்டு நாச்சியாரிடமிருந்து தப்பி தலைமறைவாக பழனியில் இருவரும் வசித்துவருகின்றனர். அவர்கள் இருக்கும் இடத்தைக் கண்டறியும் அவர்களது எதிரிகள் பழனிக்கு வருகின்றனர். 

இறுதியில் வென்றது வேலுவா? அவன் எதிரிகளா? என்பதே முடிவு.


படத்தின் இசையமைப்பாளர் சிறீகாந்த் தேவா. பாடல் வெளியீடு டிவோ.

தயாரிப்பாளரின் நிதி நெருக்கடி காரணமாக 4 மாதங்கள் தாமதமாக படம் வெளியானது.


</doc>
<doc id="434670" url="https://ta.wikipedia.org/wiki?curid=434670" title="முதலாம் செர்கஸ்">
முதலாம் செர்கஸ்

முதலாம் செர்கஸ் (பிறப்பு:கிமு 519 – இறப்பு: கிமு 465) (Xerxes I) மகா செர்கஸ் என்றும் அழைக்கப்படும் இவர் முதலாம் டேரியசின் மகன் ஆவார். அகாமனிசிய பேரரசின் ஐந்தாம் பேரரசர் ஆவார். இவர் அகாமனிசியப் பேரரசை கிமு 486 முதல் கிமு 465 வரை ஆண்டார். இவரது தலைநகரம் பெர்சப்பொலிஸ் ஆகும். யூதர்களின் பழைய எற்பாட்டின் எஸ்தர் நூலில் இப்பேரரசரை "அகாசுரர்ஸ்" எனக்குறிப்பிட்டுள்ளது. மேலும் இவரது யூத மனைவி எஸ்தர் ஆவார். ஒரு பாரசீகப் படைத்தலைவரிடமிருந்து, யூத மக்களை காப்பாற்றிய பெருமை எஸ்தரை சாரும். 

அகாமனிசியப் பேரரசுக்கு எதிராக கிரேக்கர்கள், பண்டைய எகிப்து மற்றும் பபிலோனியா பகுதிகளில் நடைபெற்ற கலவரங்களை பேரரசர் செர்கஸ் ஒடுக்கினார். இவரது ஆட்சியில் சூசா மற்றும் பெர்சப்பொலிஸ் நகரங்கள் கட்டி முடிக்கப்பட்டது. இவரது ஆட்சிக்கு பின் படிப்படியாக அகாமனிசியப் பேரரசு வீழ்ச்சியடைத் துவங்கியது.






</doc>
<doc id="434672" url="https://ta.wikipedia.org/wiki?curid=434672" title="ருமானா அகமது">
ருமானா அகமது

ருமானா அகமது (Rumana Ahmed) 1991 மே 29 அன்று வங்காளதேசத்தின் குல்னா என்ற இடத்தில் பிறந்த துடுப்பாட்ட வீராங்கனை ஆவார். வங்காளதேச தேசிய பெண்கள் அணிக்காக தேசிய ஆட்டங்களில் ஆடி வருகிறார். இவர் ஒரு அவர் ஒரு வலது கை பந்து வீச்சாளர் மற்றும் அவர் ஒரு வலது கை மட்டையாளர் ஆவார்

1991 மே 29 அன்று வங்காளதேசத்தின் குல்னா என்ற இடத்தில் பிறந்தார் 

அயர்லாந்து பெண்கள் துடுப்பாட்ட அணிக்கு எதிராக 2011 ஆம் ஆண்டு நவம்பர் மாதம் 26 ஆம் தேதி அகமது தன்னுடைய முதல் ஒருநாள் சர்வதேசப் போட்டியில் விளையாடினார். இந்தியாவிற்கு எதிராக 20 ஓட்டங்கள் அளித்து 4 விக்கெட்டுகளை வீழ்த்தியது இவரது சாதனையாகும்.

அயர்லாந்து பெண்கள் துடுப்பாட்ட அணிக்கு எதிராக 2011 ஆம் ஆண்டு ஆகஸ்ட் மாதம் 28 ஆம் தேதி அகமது தன்னுடைய முதல் டி20 சர்வதேசப் போட்டியில் விளையாடினார். 2018 ம் ஆண்டு, வங்காளதேச அணியின் வீரராக, பெண்கள் டி20 ஆசியா கோப்பை போட்டியில் பங்கு கொண்டார். இப் போட்டியில் வங்காளதேசம் முதல் முறையாக ஆசியா மகளிர் கோப்பையை வென்றது. அதே மாதத்தில், 2018 பன்னாட்டுத் துடுப்பாட்ட அவை மகளிர் உலக டி20 தகுதி போட்டியில் விளையாட வங்காளதேச அணியில் அகமது இடம் பெற்றார்.. இந்த போட்டியில் வங்காளதேச அணியின் முன்னணி விக்கெட் வீரராக திகழ்ந்தார், ஐந்து போட்டிகளில் பத்து பேரை வெளியேற்றினார்.

2018 அக்டோபரில், வெஸ்ட் இண்டீஸில் நடைபெற்ற பன்னாட்டுத் துடுப்பாட்ட அவை மகளிர் டி20 உலகக் போட்டியில் விளையாட வங்காளதேச அணியில் அவர் இடம் பெற்றார்... இப்போட்டிக்கு முன்னர் வங்காள தேச அணியின் நட்சத்திர வீரராக விளங்கினார். மேலும் இவரது விளையாட்டை அனைவரும் கவனிக்க வைத்தார்..

அகமது சீனாவின் குவாங்சௌ நகரில் நடைபெற்ற ஆசிய விளையாட்டு போட்டிகளில் , சீனா தேசிய பெண்கள் மட்டையாட்ட அணிக்கெதிரான போட்டிகளில் வெள்ளி பதக்கம் வென்ற அணியில் உறுப்பினராக இருந்தார். ருமானா அகமது பந்து வீச்சு மற்றும் மட்டையாட்டத்தில் நன்றாக விளையாடினார்.



</doc>
<doc id="434684" url="https://ta.wikipedia.org/wiki?curid=434684" title="பரூச்சு இசுப்பினோசா">
பரூச்சு இசுப்பினோசா

பரூச்சு இசுப்பினோசா (24 நவம்பர் 1632 – 21 பிப்ரவரி 1677, பின்னாளில் பெனெடிக்டு தே இசுப்பினோசா) என்பவர் யூத-இடாய்ச்சிய மெய்யியலாளர் ஆவார். மேற்கத்திய அறிவொளி இயக்கத்திற்கும், நவீன விவிலியத் திறனாய்விற்கும் வழிகோலிய இவர், 17-ஆம் நூற்றாண்டு மெய்யியலின் பகுத்தறிவாளர்களில் ஒருவராகக் கருதப்படுகிறார். சுயம் மற்றும் பிரபஞ்சத்திற்கான நவீன கருத்தாக்கங்களை உருவாக்கித் தந்த இசுபைனோசா, இரெனே தேக்கார்ட்டுடன் இடாய்ச்சிய தங்க காலம் உருவாக்கிய மிக முக்கிய மெய்யியலாளர்களில் ஒருவராக உணரப்படுகிறார்.


</doc>
<doc id="434686" url="https://ta.wikipedia.org/wiki?curid=434686" title="பூவரசன்">
பூவரசன்

பூவரசன் 1996 ஆம் ஆண்டு கார்த்திக் மற்றும் ரச்சநா பானர்ஜி நடிப்பில், இளையராஜா இசையில், எம். கபார் தயாரிப்பில், கோகுல கிருஷ்ணன் இயக்கத்தில் வெளியான தமிழ் திரைப்படம்.

உக்கிரபாண்டியின் (விஜயகுமார்) மனைவிக்கு (சுஜாதா) குழந்தை பிறக்கிறது. அந்தக் குழந்தையால் தன் மனைவிக்கு ஆபத்து என்ற ஆரூடத்தை நம்பி அந்தக் குழந்தையை தன் மைத்துனர் கோவிந்திடம் (கவுண்டமணி) கொன்றுவிடுமாறு கொடுக்கிறார். கோவிந்த் குழந்தையைக் கொல்லச்சொல்லி சுடலையிடம் (சந்திரசேகர்) கொடுக்கிறார்.

25 வருடங்கள் கழித்து பூவரசன் (கார்த்திக்) கோவிந்த் மூலமாக உக்கிரபாண்டி வீட்டில் வேலைக்குச் சேர்கிறான். பூவரசனும் காவேரியும் (ரச்சநா பானர்ஜி) ஒருவரையொருவர் விரும்புகின்றனர். ஒருநாள் சேனாதிபதியின் (ராதாரவி) உயிரைக் காப்பாற்றும் பூவரசன் அவரின் அன்புக்குரியவனாகிறான்.

சேனாதிபதியின் மகன் சின்ராசுவும், உக்கிரபாண்டியின் மகள் சுந்தரியும் காதலிக்கிறார்கள்.பெற்றவர்கள் அவர்களுக்குத் திருமணம் செய்து வைக்க சம்மதித்தாலும், சேனாதிபதி தான் உக்கிரபாண்டியால் முன்பு அவமானப்படுத்தப்பட்டதற்குப் பழி வாங்க இந்த சந்தர்ப்பத்தைப் பயன்படுத்துகிறார். அதை உக்கிரபாண்டி மறுக்க திருமணம் நின்றுவிடுகிறது. அவர்களுடைய திருமணத்தை பூவரசன் நடத்தி வைக்கிறான்.

இதைக் குற்றமாகக் கருதும் கிராமத்துப் பெரியவர்கள் பூவரசன் "பூமி பூஜை" எனும் அக்கிராமத்தில் கொடுக்கப்படும் தண்டனைச் சடங்கிற்கு உட்பட உத்தரவிடுகின்றனர். அதே சமயம் சுடலையை சந்திக்கும் கோவிந்த், சுடலை தான் கொடுத்தக் குழந்தையைக் கொல்லவில்லை என்பதையும் அந்த குழந்தைதான் பூவரசன் என்ற உண்மையையும் அறிந்துகொள்கிறான். உக்கிரபாண்டியைக் கொல்ல சேனாதிபதி அனுப்பும் ஆட்களிடமிருந்து அவர்களைக் காப்பாற்றும் பூவரசன் இறுதியில் துப்பாக்கிக்குண்டுக்குப் பலியாகிறான்.


படத்தின் இசையமைப்பாளர் இளையராஜா. பாடலாசிரியர் வாலி.


</doc>
<doc id="434715" url="https://ta.wikipedia.org/wiki?curid=434715" title="கார்டு லைன், தமிழ்நாடு">
கார்டு லைன், தமிழ்நாடு

கார்டு லைன் அல்லது நேர்வழியானது தமிழ்நாட்டின் விழுப்புரம் சந்திப்பு மற்றும் திருச்சி சந்திப்பு இரண்டையும் இணைக்கிறது. இது சென்னை எழும்பூர் மற்றும் திருச்சியை இணைக்கும் குறுகிய பாதை ஆகும். இந்த ரயில் பாதை முதன்மை வழித்தடத்தினை விட 40 கி. மீ., குறைவானது.

1927 வரை, விழுப்புரம் சந்திப்பு மற்றும் திருச்சி சந்திப்பு ஆனது முதன்மை வழித்தடம் மூலமே இணைக்கப்பட்டிருந்தன, மேலும் இது கும்பகோணம் மற்றும் மாயவரம் வழியே தொலைவு கடந்து சென்றது. எனவே, குறுகிய பாதையின் தேவை எழுந்தது, அதனால் 22 ஆகஸ்ட் 1927ல், ஒரு புதிய ரயில் பாதை கட்டுமானமானது விருத்தாசலம் சந்திப்பு வழியாக பகுதி பகுதியாக ஆரம்பிக்கப்பட்டது. ஆரம்பத்தில், இந்த நீட்டிப்பு விழுப்புரம் சந்திப்பு மற்றும் விருத்தாசலம் இடையே நிறைவுசெய்யப்பட்டு, 1 டிசம்பர் 1927ல் திறக்கப்பட்டன, ஸ்ரீரங்கம் - கோல்டன் ராக் நீட்டிப்பு 22 ஆகஸ்ட் 1927முதல், பிச்சையாண்டார்கோவில் - ஸ்ரீரங்கம் நீட்டிப்பு 12 டிசம்பர் 1927 முதல் திறக்கப்பட்டன. மேலும் முழுப்பாதையும் 1 பிப்ரவரி 1929முதல் செயற்படத் தொடங்கியது. இந்த வழித்தடம் மூலம் சென்னை - கொழும்பு பயணக் கால அளவை சுமார் நான்கு மணி நேரம் படிப்படியாக குறைக்கப்பட்டது.

மீட்டர் கேஜ் பாதை முதல் அகலப்பாதை மாற்றம் 1992-93ல் ஆரம்பிக்கப்பட்டு, செப்டம்பர் 1998ல் நிறைவுப்பெற்றது.

2010ல் மின்மயமாக்கல் நிறைவுபெற்றது.

இந்த வழித்தடம் மிகஅதிகமான போக்குவரத்தினை கொண்டுள்ளது மேலும் இது சுமார் 30 பயணிகள் மற்றும் 56 எக்ஸ்பிரஸ் ரயில்கள்களை, குறிப்பாக இரவின்பொழுது கூடுதலாக சரக்கு ரயில்களையும் தினமும் கையாளுகிறது.

தென் தமிழ்நாடு செல்லும் பல ரயில்கள் கார்டு வழித்தடம் வழியே சென்றபோதும், திருச்சி மற்றும் விழுப்புரம் இடையே 'A' தர நிலையங்கள் கிடையாது.

இந்த வழித்தடத்தில் எண்ணற்ற தொழில் நிறுவனங்கள் உள்ளன. அவை மத்திய பட்டறை (Golden Rock), திருச்சி, பெரம்பலூர் மற்றும் அரியலூரிலுள்ள சிமெண்ட் மற்றும் ஜிப்சம் தொழிற்சாலைகள், மற்றும் விழுப்புரம் மற்றும் விருதாச்சலத்திலுள்ள சர்க்கரை தொழிற்சாலைகள். இவையாவும் தங்கள்அருகிலுள்ள ரயில் நிலையங்கள், தளவாடங்கள் மற்றும் போக்குவரத்தினை பயன்படுத்துகின்றன.



</doc>
<doc id="434729" url="https://ta.wikipedia.org/wiki?curid=434729" title="டிராவிட் அங்கில்">
டிராவிட் அங்கில்

டிராவிட் அங்கில் என்பது 1992 இல் வெளிவந்த தமிழ் திரைப்படம் ஆகும்.‌ எல். வாசு இப்படத்தை இயக்கியுள்ளார். ஆதித்தியன் இப்படத்தில் இசை அமைத்துள்ளார். 

ஆனந்த் ராஜ் (நடிகர்), சிவா, சிவரஞ்சனி, ரேகா மற்றும் ஸ்ரீதேவி விஜயகுமார் போன்றோர் முக்கிய கதாப்பாத்திரத்தில் நடித்திருந்தனர். 



</doc>
<doc id="434737" url="https://ta.wikipedia.org/wiki?curid=434737" title="டமால் டுமீல்">
டமால் டுமீல்

டமால் டுமீல் (Damaal Dumeel) 2014இல் வெளிவந்த தமிழ் திரைப்படம். இதை இயக்கியவர் சிறீ. இப் படம் சி. ஜெ. ஜெயக்குமாரால் தயாரிக்கப்பட்டது. இதில் வைபவ் மற்றும் ரம்யா நம்பீசன் முக்கிய கதாபாத்திரத்திலும், சாயாஜி சிண்டே மற்றும் கோட்டா சீனிவாச ராவ் துணை கதாபாத்திரத்திலும் நடித்துள்ளனர். இத் திரைப்படம் ஏப்ரல் 18, 2014இல் வெளியிடப்பட்டு மக்களிடையே நேர்மறையான வரவேற்பை பெற்றது. இப் படம் "தனா தன்" என்கிற பெயரில் தெலுங்கு மொழியில் டப்பிங் செய்யப்பட்டு 2016இல் வெளிவந்தது.

மணிகண்டன் (வைபவ்) தகவல் தொழில்நுட்பத் துறையில் பணி புரியும் ஒரு இளைஞன். பணம் அவனது வாழ்க்கையில் மிக முக்கியமானதொன்றாக இருக்கிறது. தனது சகோதரியின் திருமணம் மற்றும் தன் தாயை மகிழ்ச்சியுடன் வைத்துக்கொள்வதே அவனது கனவாக இருக்கின்றது. அவனுக்கு மீரா (ரம்யா நம்பீசன்), என்கிற காதலி இருக்கிறாள். இவர்களுடன் தனது வாழ்க்கை மிகவும் சிறப்பாக இருக்கும் என எண்ணுகிறான். திடீரென்று, மணிகண்டனுக்கு வேலை பறிபோனதால் அவனது வாழ்க்கை தலைகீழாக மாறியது. ஒரு நாள், தவறுதலாக ரூபாய் 5 கோடி அடங்கிய பணப்பெட்டி மணிகண்டன் வீட்டிற்கு வந்தது. இது இளவரசு (கோட்டா சீனிவாச ராவ்) மற்றும் காமாட்சி சுந்தரத்திற்கும் (சாயாஜி சிண்டே) 
இடையே நடந்த பங்குப்பிரிவில் கிடைத்த பணத்தின் ஒரு பகுதியாகும். மணிகண்டன் பணத்தை எடுத்துக்கொண்டு வெளிநாட்டிற்கு தப்பிச்சென்று புது வாழ்க்கையை தொடர எண்ணினான். ஆனால் புலியின் வாலை பிடித்த மாதிரி தான் வசமாக கயவர்களிடம் அகப்பட்டுக் கொண்டதை அறிந்தான். பிறகு நடக்கும் சம்பவங்கள் கதையின் முடிவாகிறது. 

இத் திரைப்படம் ஏப்ரல் 18, 2014இல் வெளியிடப்பட்டது. சிபி தனது விமர்சனத்தில் "டமால் டுமீல்" சிறந்த பொழுதுபோக்கு திரைப்படம் என்றும் அறிமுக இயக்குநர் சிறீ விறுவிறுப்பான காட்சிகளை திறம்பட செய்திருக்கலாம் என்றும் எழுதியுள்ளார். M Suganth of "தி டைம்ஸ் ஆஃப் இந்தியா"வின் நிருபரான எம். சுகந்த் இப்ப்டத்திற்கு 5க்கு 3 மதிப்பெண்கள் வழங்கியதோடு அறிமுக இயக்குநரின் நல்ல முயற்சி என்று குறிப்பிட்டுள்ளார். மேலும் "இந்தோ - ஆசியன் நியூஸ் சர்வீஸ்" இப் படத்திற்கு 5க்கு 3 என்கிற தகுதியும் பொழுதுபோக்கு நிறைந்த மசாலா திரைப்படம் என்று கூறியுள்ளது. 

இப் படத்திற்கு இசை அமைத்தவர் தமன் (இசையமைப்பாளர்).


</doc>
<doc id="434739" url="https://ta.wikipedia.org/wiki?curid=434739" title="பினகோல் இணைப்பு வினை">
பினகோல் இணைப்பு வினை

இந்த வினையின் முதல் படியானது, ஒரு கார்போனைல் தொகுதியானது மக்னீசியம் போன்ற ஒடுக்கும் வினைக்காரணியினால் ஒரு எலக்ட்ரான் ஒடுக்கத்திற்குட்பட்டு கீட்டைல் தனி உறுப்பு எதிரயனித் தொகுதியாக மாற்றப்படுவதாகும். இரண்டு கீட்டைல் தொகுதிகள் ஒரு பிணைப்பு வினையில் ஈடுபட்டு அருகருகாமையில் உள்ள டையாலைத் (இரண்டு ஐதராக்சில் தொகுதிகளும் புரோட்டான் நீக்கம் செய்யப்பட்டவை) தருகின்றன. நீர் அல்லது மற்றொரு புரோட்டான் ஈனியைச் சேர்ப்பது டையாலைத் தருகிறது. மக்னீசியத்தை இலத்திரன் ஈனியாகக் கொண்டிருக்கும் வினையில் தொடக்க விளைபொருளாளது 5-உறுப்பு வளைய சேர்மமாகும். இச்சேர்மத்தில் இரண்டு ஆக்சிசன் அணுக்களுகம் ஆக்சிசனேற்றம் செய்யப்பட்ட Mg அயனியோடு ஈந்திணைப்பிணைப்பில் உள்ளன. இந்த அணைவுச் சேர்மமும், நீரினால் சிதைந்து மெக்னீசியம் ஐதராக்சைடை உருவாக்குவதில் முடிவடைகிறது. பினகோல் இணைப்பு வினையானது பினகோல் மறுஒழுங்காக்கும் வினையால் பின்தொடரப்படுகிறது. இதை ஒத்த வினையான மெக்முர்ரே வினையானது, டைட்டானியம்(III) குளோரைடு அல்லது டைட்டானியம்(IV) குளோரைடு ஆகியவை ஒரு ஒடுக்கியின் உடன் வினைப்பட்டு உலோக-டையால் அணைவுச்சேர்மத்தை உருவாக்கும் வினையை பயன்படுத்திக் கொள்கிறது. இந்த வினையானது கூடுதலாக, ஒரு ஆல்க்கீனைத் தரும் பொருட்டு ஆக்சிசன் நீக்க வினைப்படி ஒன்றையும் கொண்டுள்ளது.
பென்சால்டிகைடானது பினகோல் இணைப்பில் ஒளிவேதியியல் வினை மூலமாகவோ அல்லது வனேடியம்(III) குளோரைடு அல்லது அலுமினிய உலோகத்தை ஒடுக்கியாப் பயன்படுத்துவதன் மூலமாகவோ ஈடுபடுகிறது. நீரில், அறை வெப்பநிலையில் நடைபெறக்கூடிய இந்த பலபடித்தான வினையானது, மூன்று நாட்களுக்குப் பிறகு வேற்றொளிமாற்றிய சேர்மம் (dl) மற்றும் உடனிசைவு மாற்றிய சேர்மம் (meso) ஆகியவை 56:44 என்ற இயைபில் 72% அளவிற்கு விளைபொருட்கள் கிடைக்கிறது.


</doc>
<doc id="434750" url="https://ta.wikipedia.org/wiki?curid=434750" title="சூசி பேட்ஸ்">
சூசி பேட்ஸ்

சுசானா வில்சன் பேட்ஸ் (Suzannah Wilson Bates) 1987 செப்டம்பர் 16 அன்று (துனெடின்) நகரில் பிறந்தார். இவர் நியூசிலாந்து தேசிய மகளிர் மட்டையாட்ட அணியின் முன்னாள் தலைவராக இருந்தார். ஒட்டாகா ஸ்பார்க்ஸ் அணிக்காக மாநில அளவிலான போட்டிகளிலும், சதர்ன் வைப்பர்ஸ் மகளிர் மட்டையாட்ட போட்டிகளிலும், மற்றும் தேசிய அணிக்காகவும் விளையாடினார். தற்போது நியூசிலாந்து மகளிர் மட்டையாட்ட அணிக்கு அதிகபட்ச ஓட்டங்கள் மற்றும் மிக உயர்ந்த மட்டையாட்ட சராசரியைக் கொண்டுள்ளார். 2013 ஆம் ஆண்டு பன்னாட்டுத் துடுப்பாட்ட அவை மகளிர் சர்வதேச ஒருநாள் மட்டையாட்ட வீரர் விருதை வென்றார். 2015இல் பேட்ஸ் மீண்டும் பன்னாட்டுத் துடுப்பாட்ட அவை மகளிர் ஒரு நாள் சர்வதேச போட்டி மற்றும் டி 20 போட்டிகளில் விருதினை வென்றார்.

கோடைக்கால ஒலிம்பிக் விளையாட்டுப் போட்டிகளில் நியூசிலாந்து மகளிர் கூடைப்பந்து போட்டியில் பங்கேற்றார். சூசி பேட்ஸ் ஆஸ்திரேலியாவின் மகளிர் கூடைப்பந்து போட்டிகளில் 2007 முதல் 2008 வரை 24 போட்டிகளில் தொழில்முறை விளையாட்டு வீரராக விளையாடினார். 
நியூசிலாந்து தேசிய மகளிர் துடுப்பாட்ட அணியில் விளையாடி 2018 ஜூன் 8 அன்று சர்வதேச ஒருநாள் போட்டிகளில் அயர்லாந்து அணிக்கு எதிராக 151 ஓட்டங்கள் எடுத்ததன் மூலம் நூறு ஓட்டங்களை 10 வது தடவையாக கடந்தார். அதே போட்டியில், நியூசிலாந்து மகளிர் ஒரு நாள் மட்டையாட்ட போட்டிகளில் அதிக ஓட்டங்கள் எடுத்த வீரராக ஆனார், டெப்பி ஹாக்லே எடுத்திருந்த மொத்தம் ஓட்டங்களான 4,064 ஓட்டங்களை கடந்தார். 2018 ஆம் ஆண்டு ஜூன் மாதம் 20 ஆம் தேதி, தென்னாப்பிரிக்காவுக்கு எதிரான இங்கிலாந்து பெண்கள் முத்தரப்பு டி20 போட்டியில் பாட்ஸ் முதல் சதத்தை அடித்தார். அதே போட்டியில் சார்லட் எட்வர்ட்சு' என்பவரது சாதனையான 2,605 ஓட்டங்களை கடந்து அதிக ஓட்டங்களை எடுத்த வீரராக விளங்கினார். இதே தொடரின் ஆறாவது போட்டியில் விளையாடியதற்குப் பின்னர், ஜென்னி கன் என்பவரின் சாதனைக்குப் பிறகு நூறு போட்டிகளைக் கடந்த இரண்டாவது வீரராக திகழ்கிறார்.

ஆகஸ்ட் 2018, இவர் நியூசிலாந்து பெண்கள் மட்டையாட்ட அணியில் அயர்லாந்து மற்றும் இங்கிலாந்திற்கு சுற்றுப்பயணம் செய்தார். 2018 செப்டம்பரில், நியூசிலாந்து மட்டையாட்ட நிர்வாகம் இவருக்கு பதிலாக ஆமி சாட்டர்வொயிட்டை அணித்தலைவராக நியமித்தது. 2018 அக்டோபரில், மேற்கிந்திய தீவுகளில் நடைபெற்ற பன்னாட்டுத் துடுப்பாட்ட அவை மகளிர் உலக டி20 போட்டியில் நியூசிலாந்தின் அணியில் அவர் இடம் பெற்றார். இந்தப் போட்டிகளில் அனைவராலும் கவனிக்கப்படும் ஒரு வீரராக இருந்தார். இந்த போட்டிகளுக்கிடையே சர்வதேச டி 20 துடுப்பாட்டத்தில் 3000 ஓட்டங்களை கடந்த முதல் வீர்ராக இருந்தார். இப்ப்போட்டிகளில் நியூலாந்து அணியில் விளையாடிய வீரர்களில் அதிகபட்ச ஓட்டங்களை இவர் எடுத்திருந்தார். இவர் நான்கு போட்டிகளின் மூலம் 161 ஓட்டங்கள் எடுத்து இதைச் சாதித்தார். போட்டி முடிவடையும் போது பன்னாட்டுத் துடுப்பாட்ட அவையினால் ஒரு சிறந்த வீரராக அங்கீகரிக்கப்பட்டார். 2018 நவம்பரில், அடிலெய்ட் ஸ்டிரைக்கர்ஸ் அணியில் இடம் பெற்றார்.




</doc>
<doc id="434752" url="https://ta.wikipedia.org/wiki?curid=434752" title="அதிதி (திரைப்படம்)">
அதிதி (திரைப்படம்)

அதிதி (Athithi) 2014இல் பரதன் இயக்கத்தில் 2014இல் வெளிவந்த அதிரடித் தமிழ் திரைப்படம ஆகும் இதில் நிகேஷ் ராம், நந்தா, மற்றும் அனன்யா ஆகியோர் முன்னணி பாத்திரத்தில் நடித்திருந்தனர். இவர்களுடன் தம்பி ராமையா, வி. வி. பிரசன்னா, வர்ஷா மற்றும் சென்றாயன் போன்றோரும் நடித்திருந்தனர். இப்படம் 2010இல் அனூப் மேனன் இணைந்து எழுதி மலையாளத்தில் வெளிவந்த "காக்டெயில்" என்ற படத்தின் மறு ஆக்கமாகும். இதுவும் "பட்டர்பிளை ஆன் எ வீல்" என்றத் திரைப்படத்தின் மறு ஆக்கமாகும். இத்திரைப்படம் 2014 ஜூன் 27 அன்று வெளிவந்தது. இன்றைய உலகின் அவசியங்களின் பட்டியலில் திருப்திகரமான ஒரு வேலையில் தொடங்கி, மேலும் கை நிறைய பணம் சேர்த்து வைப்பதில் முடிவடைகிறது. ஆடம்பரமான வாழ்க்கையை வாழும் ஒரு மகிழ்ச்சியான குடும்பம் , அது முடிந்தவுடன், சாதராண ஒரு நாளானது எவ்வாறு கிடைக்கும்? அனைத்தையும் இழந்து விட்ட பிறகு? அத்தி அவ்வாறாக வெற்றிகரமான மற்றும் உறுதியான இளைஞனின் வாழ்க்கையில் ஏற்படும் மாற்றங்களை சொல்லும் படமாகும். "கில்லி" , "தில்" மற்றும் "தூள் போன்ற வெற்றிகரமான படங்களின் கதைகளை அளித்த பரதனின் இரன்டாவது முயற்சியாகும், "அத்தி" ஒரு எளிய மனிதன் வாழ்க்கையில் ஏற்படும் அதிரடித் திருப்பத்தைத் சொல்கிறது.

மதியழகன் (நந்தா) ஒரு முன்னணி சொத்து விளம்பர நிறுவனத்தில் மிகவும் வெற்றிகரமான மேலாளராக பணியாற்றுகிறார். வாசுகியை (அனன்யா) திருமணம் செய்து கொண்டு பவி என்ற ஐந்து வயது மகளுடன் மகிழ்ச்சியாக வாழ்ந்து வருகிறான். ஆடம்பரமான ஒரு வீடு, நல்ல ஊதியம் , ஆதரவான முதலாளி மற்றும் மகிழ்ச்சியான குடும்பம் மகிழ்ச்சியான வாழ்க்கை இந்த சகாப்தத்தில் பெரும்பாலான மக்களுக்கு மிக அதிகமான கனவு இதுதான். ஆனால் ஒரு நாள் மாறும் போது?. மதியழகன் மற்றும் வாசுகி இருவரும் ஒரு வார இறுதியை மகிழ்வுடன் கொண்டாடி வருகின்றனர். அப்போது மர்மமான அந்நியன் அவர்களது குழந்தை பவியை துப்பாக்கி முனையில் பிணைக் கைதியாக வைத்து தனது விருப்பத்திற்கு அடிபணிய அவர்களை அச்சுறுத்த தொடங்குகிறான் அவர்களிடமுள்ள பணத்தை அடைய நினைக்கிறான். மதியழகன் தன்னிடம் உள்ள அனைத்தையும் அவனிடம் இழக்கிறான். அடுத்து, அவன் தனது நிறுவனத்தின் உயர்மட்ட இரகசியங்களை போட்டியாளருக்கு தெரிவிப்பதன் மூலம் தனது வாழ்க்கையையும் இழக்கிறான். தம்பதிகள் தங்கள் சிறிய மகளின் வாழ்க்கைக்காக எல்லாவற்றையும் இழக்க முனைகிறார்கள். அதே காரணத்திற்காக, அவர்கள் காவல் துறையில் புகார் செய்யாமல் இருக்கிறார்கள் அவர்கள் தங்கள் இலக்கிலிருந்து மிகவும் விலகி போகின்றனர். இந்தப் பிரச்சனையிலிருந்து அவர்கள் எவ்வாறு வெளியில் வருகிறார்கள் என்பதை எதிர்பாராத பல அதிரடித் திருப்பங்களுடன் கதை கொண்டு செல்கிறது.

ஸ்பெல்பவுன்ட் பிலிம்ஸ் 2013 செப்டம்பரில் இதை தயாரிப்பதாக அறிவித்தது, இப்படத்தில் அனன்யா நாயகியாகவும் பரதன் இயக்குனராகவும் ஒப்பந்தம் மேற்கொள்ளப்பட்டது. சிறிய வேடங்களில் நடித்து வரும் நடிகர் சீனு முதலில் நடிப்பதாக இருந்தது, இருப்பினும், தயாரிப்பு தொடங்குவதற்கு முன், நந்தா சீனுவிற்கு பதிலாக நடித்திருந்தார். The film began shoot in November 2013. "அழகிய தமிழ்மகன்" (2007) படத்திற்குப் பின்னர் பரதன் இயக்கிய இரண்டாவது படமாகும்.

தி இந்து நாளிதழ் ஒரு எதிர்மறையான விமர்சனத்தையே வைத்தது. தி டைம்ஸ் ஆஃப் இந்தியா ஐந்துக்கு மூன்று மதிப்பெண் வழங்கியது . தி டெக்கன் குரோனிக்கள் படம் சராசரிக்கு மேல் என்று எழுதுகிறது .


</doc>
<doc id="434760" url="https://ta.wikipedia.org/wiki?curid=434760" title="நீதி நூல்-வேதநாயகம் பிள்ளை">
நீதி நூல்-வேதநாயகம் பிள்ளை

நீதி நூல்

     கி. பி. 19ம் நூற்றாண்டில் வேதநாயகம் பிள்ளை அவர்களால் இயற்றப்பட்டது நீதி நூல் ஆகும். ஐரோப்பியர் காலத்தில் மேலைநாட்டுத் தாக்கம் அதிகாpத்த போது, தமிழ் மக்களைப் பண்பாட்டுச் சிதைவிலிருந்து காக்கவும் நெறிப்படுத்தவும் நீதிக் கருத்துக்கள் உள்ளடங்கிய இந்நூலை இயற்றினார். செறிவான நீதிக்கருத்துக்களை உள்ளடக்கிய இந்நூல் நாற்பத்தைந்து அதிகாரமும் நானூறு செய்யுட்களையும் கொண்டு 1859-ல் வெளியானது. பின்னர் 1860-ல் வெளியானப் பதிப்பில் மேலும் இருநூறு பாடல்களுடன் வெளிவந்தது.

     இந்நூல் மனிதனது வாழ்வியலை மூன்று கோணங்களில் கண்டு அதற்கு ஏற்ற வாழ்வியல் கருத்துக்களை இயம்புகின்றது. தனிமனிதன், குடும்பம், சமுதாயம் என்ற மூன்று கோணங்களில் அறங்கள் சொல்லப்பட்டாலும், சமுதாயம் பற்றிய சிந்தனையே அதிகம் காணப்படுகின்றது.

     எச்செயலையும் செய்வதற்கு பழக்கம் தேவை. பழக்கம் இல்லாமல் எதனையும் எளிதில் செய்ய இயலாது. அறம் செய்வதற்கும் பழக்கம் அவசியம். அவ்வாறில்லாது இறக்கின்ற காலத்தில் அக்குணம் வாய்க்காது என்பதை,

“எத்தொழிலு முற்பழக்க மின்றியெய்தா

தறமென்னு மிணையொன் றில்லா

அத்தொழின்முற் பழக்கமின்றிச் சாங்காலத்

தமையுமோ …………………………….” (பா. எ )

என்ற வாpகளில் விளக்குகின்றார் ஆசிhpயர்.

</doc>
<doc id="434775" url="https://ta.wikipedia.org/wiki?curid=434775" title="கூட்டன்பர்கு விவிலியம்">
கூட்டன்பர்கு விவிலியம்

கூட்டன்பர்கு விவிலியம் ("Gutenberg Bible") என்பது ஐரோப்பாவில் நகரும் உலோக அச்சு மூலம் அச்சிடப்பட்ட ஆரம்பகால நூல்களில் ஒன்றாகும். இந்நூல் வெளியீடு "கூட்டன்பர்கு புரட்சி"யின் ஆரம்பமாகவும், மேற்குலகின் அச்சு நூல்களின் ஆரம்ப காலம் எனவும் எனக் கருதப்படுகிறது. இந்நூல் அதன் உயர்ந்த அழகியல் மற்றும் கலை அம்சங்களுக்காகப் பரவலாக பாராட்டப்பட்டது. இந்நூல் 1450களில் யோகான்னசு கூட்டன்பர்கு என்பவரால் மைன்சு நகரில் (இன்றைய செருமனியில்) இலத்தீன் மொழியில் அச்சிடப்பட்டது. இந்நூலின் 49 பிரதிகள் மட்டுமே எஞ்சியுள்ளன. இந்நுல்கள் உலகின் மிகவும் பெறுமதியான நூல்களில் ஒன்றாகக் கருதப்பட்டிருந்தாலும், 1978 இற்குப் பின்னர் இதன் முழுமையான பிரதி எதுவும் விற்பனை செய்யப்படவில்லை 1455 ஆம் ஆண்டு மார்ச்சில், பின்னாளைய திருத்தந்தை இரண்டாம் பயசு பிராங்க்ஃபுர்ட்டில் காட்சிக்கு வைக்கப்பட்டிருந்த நூலின் பக்கங்களைத் தாம் கண்டதாக எழுதியிருந்தார். இதன் எத்தனை பிரதிகள் அச்சிடப்பட்டன எனபது குறித்த தகவல்கள் இதுவரை அறியப்படவில்லை. 1455 இல் வெளியான தகவல்களின் படி, 158 முதல் 180 பிரதிகள் வெளியிடப்பட்டிருக்கலாம் என அறியப்படுகிறது.



</doc>
<doc id="434793" url="https://ta.wikipedia.org/wiki?curid=434793" title="லக்ஷ்மி (2018 திரைப்படம்)">
லக்ஷ்மி (2018 திரைப்படம்)

லக்ஷ்மி தாயுடன் வசிக்கும் நடனத்தை உயர் மூச்சாக கொண்ட பத்து வயது சிறுமி. லக்ஷ்மியின தாய் நந்தனி (ஐஸ்வர்யா ராஜேஸ்) நடனத்தை வெறுப்பவர். லக்ஷ்மி பாடசாலைக்கு அருகில் கஃபேயில் உள்ள விஜய கிருஷ்ணா (விகே- பிரபுதேவா) உடன் நட்பாகின்றார. லக்ஷ்மியின் நடனத் திறமை விகே கவரப்படுகின்றார். விகேயின் அன்பையும் அனுதாபத்தையும் லக்ஷ்மி பெறுகின்றார். பிரய்ட் ஒப் லைப் இந்தியா நடன நிகழ்ச்சியில் வெற்றி பெறுவதே லக்ஷ்மியின் இலட்சியம். சென்னை நடன அகாதமியில் நந்தனிக்கு தெரியாமல் விகேயை தந்தை என கூறி விகேயின் உதவியுடன் இணைகின்றார். ஒரு கட்டத்தில் விகேயிற்கு அவரது முன்னாள் காதலி நந்தனியின் மகள் லக்ஷ்மி என்பது தெரிய வருகின்றது. விகே 2005 இல் பிரய்ட் ஒப் லைப் இந்தியா நடன நிகழ்ச்சியின் இறுதிப் போட்டியாளர் என்பதும் விபத்தால் இறுதி போட்டியில் கலந்து கொள்ள முடியாமல் போகின்றது. லக்ஷ்மி மற்றும் விகேயின் கனவு எவ்வாறு தடைகளை கடந்து நிறைவேறுகின்றதே படத்தின் மீதிக்கதை. 


2017 ஆம் ஆண்டு செப்டம்பரில் ஏ. எல் விஜய் மற்றும் பிரபு தேவா புதிய திரைப்படத்தில் இணைவதாக தகவல் வெளியானது. இத்திரைப்படம் தேவி (2016) திரைப்படத்தின் தொடர்ச்சியில்லை என மறுத்து அறிக்கைகள் வெளியாகின. 22 செப்டம்பர் 2017 திரைப்பட பணிகள் ஆரம்பித்தன. ஐஸ்வர்யா ராஜேஸ் முக்கிய கதா பாத்திரத்தில் நடிப்பதற்கும், நிரவ் சா ஒளிப்பதிவாளராகவும், சாம் சி. எஸ் மற்றும் அந்தோனி முறையே இசையமைப்பாளராகவும், படத்தொகுப்பாளராகவும் ஒப்பந்தமானார்கள். டரென்ட் ஆர்ட்ஸ் ஆர். ரவீந்திரனினதும், பிரமொத் பிலிம்ஸ் சுருதி நல்லப்பாவினதும் தயாரிப்பில் வெளிவந்தது. 

இத்திரைப்படத்தில் குழந்தை நட்சத்திரமாக தீத்யா பாண்டே முன்னணி பாத்திரமேற்றுள்ளார். இவர் இந்தி தொலைக்காட்சி நடன நிகழ்ச்சியான சூப்பர் டான்ஸ் நிகழ்சியின் வாகையாளர் ஆவார். மேலும் அக்சத் சிங், ஜீத் தாஸ் ஆகிய சிறுவர்களும் நடித்துள்ளனர். 

இத்திரைப்பட பணிகள் 2018 பெப்ரவரி 6 பூர்த்தியாகின. திரைப்படத்தின் தயாரிப்பாளர்கள் பிரபு தேவாவின் ஓவியத்தை அவருக்கு பரிசளித்தனர்.

12 கோடி ரூபாய் செலவில் இத்திரைப்படம் தயாரிக்கப்பட்டது. 24 ஆகத்து 2018 இல் இத்திரைப்படம் வெளியானது.

விக்ரம் வேதா திரைப்படத்திற்கு இசையமைத்த சாம் சி. எஸ் இத்திரைப்படத்திற்கு இசையமைத்துள்ளார். மதன் கார்க்கியின் ஏழு பாடல்களுக்கும் பாடலாசிரியராக பணி புரிந்திருக்கின்றார்.


</doc>
<doc id="434797" url="https://ta.wikipedia.org/wiki?curid=434797" title="காதல் பள்ளி">
காதல் பள்ளி

காதல் பள்ளி 1997 ஆம் ஆண்டு விக்னேஷ் மற்றும் சுவலட்சுமி நடிப்பில் பவித்ரன் இயக்கத்தில், தேவா இசையில், என். ஆர். தனபாலன் தயாரிப்பில் வெளியான தமிழ் நகைச்சுவைத் திரைப்படம்.

பாலு (விக்னேஷ்), பல்லி (வையாபுரி), கோல்ட் (சுக்ரன்) மற்றும் கந்தன் (ஜவஹர்) ஆகிய நண்பர்கள் ஊட்டியில் வசிக்கின்றனர். பகலில் சுற்றுலா வழிகாட்டிகளாக பணியாற்றிக்கொண்டு இரவில் சிறு திருட்டுகளில் ஈடுபடுகின்றனர். அவர்களுக்கு பணமும் உணவும் கொடுத்து உதவி செய்பவள் மைனா(விசித்ரா). ஒரு நாள் அந்த ஊருக்கு வரும் சரக்குந்தில் வரும் இளம்பெண் உமாவை (சுவலட்சுமி) பாலு பார்க்கிறான். அவள் அந்த ஊருக்குப் புதியவள். அந்த ஊரில் உள்ள உணவகத்திற்கு அழைத்துச் செல்லுமாறு பாலுவிடம் சொல்கிறாள். பிறகு தங்கும் விடுதிக்குச் சென்று தங்குகிறார்கள். அவர்களைப் பின்தொடர்ந்து வரும் மற்ற மூன்று நண்பர்கள் இவர்களைக் கண்காணிக்கின்றனர். விடுதிக்கு செலுத்த யாரிடமும் பணம் இல்லாததால் அங்கிருந்து தப்பித்து ஒரு கல்யாணத்தில் சாப்பிட்டு வீதியில் படுத்து உறங்குகின்றனர். அவர்கள் நால்வரும் தன்னை விரும்புவதை அறியும் உமா, தானும் அவர்களை விரும்புவதாகவும், அவர்களையே திருமணம் செய்துகொள்வதாகவும் தனித்தனியே உறுதியளிக்கிறார். அவர்கள் ஐவரும் ஒரே அறையில் சேர்ந்தே தங்குகின்றனர். அதே சமயத்தில் உமா காவல் துறையால் தேடப்படுகிறாள். 

ஒரு நாள் உமா மயங்கிவிழுகிறாள். அவளை மருத்துவரிடம் அழைத்துச் செல்கிறார்கள். அவள் கர்ப்பமாக இருப்பதாக மருத்துவர் தெரிவிக்கிறார். உமாவின் பின்னணி என்ன? அவள் கர்ப்பத்திற்கு யார் காரணம்? என்பது மீதிக்கதை.


முதலில் லைலாவை ஒப்பந்தம் செய்து பிறகு அவருக்குப் பதிலாக சுவலட்சுமி மாற்றப்பட்டார்.

படத்தின் இசையமைப்பாளர் தேவா. பாடலாசிரியர்கள் வைரமுத்து மற்றும் வாசன். 

இப்படம் வணிகரீதியாக தோல்வியடைந்தது. இயக்குனர் பவித்ரன் "தயாரிப்பாளருக்கு சிறிதாவது லாபதைக் கொடுக்க வேண்டும் என்று எண்ணினேன். ஆனால் இப்படம் தயாரிப்பாளருக்கும் என் ரசிகர்களுக்கும் ஏமாற்றத்தையே தந்தது."


</doc>
<doc id="434809" url="https://ta.wikipedia.org/wiki?curid=434809" title="அபிராமி (திரைப்படம்)">
அபிராமி (திரைப்படம்)

அபிராமி 1992 ஆம் ஆண்டு சரவணன், சுஜாதா மற்றும் கஸ்தூரி நடிப்பில் ஆர். பி. சௌத்ரி தயாரிப்பில் வெளியான தமிழ் திரைப்படம். திலிப் குமார் இயக்குனராக அறிமுகமானார். இசையமைப்பாளராக மனோரஞ்சன் அறிமுகமானார். 

அபிராமியின் (சுஜாதா) ஐந்து மகள்கள் தனம் (கஸ்தூரி), ராஜேஸ்வரி (அஞ்சு), மகேஸ்வரி (வினோதினி) மற்றும் இரு சிறுமிகள். பிறரிடம் அன்பாகப் பேசும் இயல்புடைய தனம் தட்டச்சராக வேலை பார்க்கிறாள். 

வேலை தேடும் இளைஞனான சரவணன் (சரவணன்) ஓர் அனாதை. தனத்தை சரவணன் ஒரு தலையாகக் காதலிக்கிறான். அவனது நண்பன் ராம்காந்துடன் (செந்தில்) ஒரு விடுதியில் தங்கியுள்ளான். ஒரு துணிக்கடையில் சரவணனுக்கு வேலை கிடைக்கிறது. தனம் வீட்டின் அருகிலுள்ள வீட்டிற்கு தன் நண்பனுடன் வாடகைக்குக் குடியேறுகிறான். அபிராமி குடும்பத்தோடு நெருங்கிப் பழகுவதால் அவர்கள் குடும்பத்தில் ஒருவனாகவே சரவணனை நினைக்கிறார்கள். 

தனத்திற்கு வேறு ஒருவருடன் திருமணம் நிச்சயிக்கப்படுவதை அறியும் சரவணன் மனமுடைந்து, தன் காதலை தனத்திடம் சொல்லாமலே வேறு வீட்டிற்கு மாறுகிறான். தனத்தின் திருமண நாளன்று விபத்தில் சிக்கும் அபிராமியிடமிருந்த திருமணத்திற்குத் தேவையான நகைகள் திருடு போகின்றன. அபிராமியை மருத்துவமனையில் சேர்க்கும் சரவணன், கைம்பெண்ணான அவனது முதலாளியின் மகள் வசந்தியிடமிருந்து (ரோகிணி) நகைகளைப் பெற்றுத் தனத்தின் திருமணத்தை நடத்தி முடிக்கிறான். மருத்துவமனைக்கு செல்லும் வழியில் அபிராமி இறந்த உண்மையைக் கூறினால் திருமணம் நின்றுபோகும் என்று அதுவரை மறைத்திருந்த செய்தியைக் கூறுகிறான். அனைவரும் அதிர்ச்சியடைந்து அழுகின்றனர்.

ஆதரவற்ற தனத்தின் நான்கு தங்கைகளுக்கு சகோதரனாக இருந்து அவர்களுக்குத் திருமணத்தை நடத்திவைக்கவும், வசந்தியைத் திருமணம் செய்யவும் முடிவெடுக்கிறான் சரவணன்.


படத்தின் இசையமைப்பாளர் தேவா. பாடலாசிரியர்கள் வைரமுத்து, காளிதாசன் மற்றும் திலீப் குமார் (இயக்குனர்).


</doc>
<doc id="434811" url="https://ta.wikipedia.org/wiki?curid=434811" title="கண்ணே கலைமானே">
கண்ணே கலைமானே

கண்ணே கலைமானே (Kanne Kalaimaane) ஒரு இந்திய தமிழ்த் திரைப்படம் ஆகும். இத்திரைப்படத்தினை சீனு இராமசாமி எழுதி இயக்கியுள்ளார். உதயநிதி ஸ்டாலின் மற்றும் தமன்னா முன்னணிக் கதாபாத்திரங்களில் நடித்துள்ளனர். இத்திரைப்படம் உதயநிதி ஸ்டாலினின் தயாரிப்பு நிறுவனமான ரெட் ஜியண்ட் மூவீஸ் நிறுவனத்தால் தயாரிக்கப்பட்டது. இத்திரைப்படத்திற்கான பாடல்களை வைரமுத்து எழுதியுள்ளார். இப்படத்திற்கு யுவன் சங்கர் ராஜா இசையமைத்துள்ளார். இத்திரைப்படத்தின் படப்பிடிப்பு 2018 ஆம் ஆண்டின் மத்தியில் தொடங்கப்பட்டு 45 நாட்களில் படப்பிடிப்பு ஒரே கட்டமாக நடந்து முடிந்துள்ளது. இத்திரைப்படம் தமன்னாவின் ஒட்டுமொத்த 50 ஆம் திரைப்படமும், தமிழில் முன்னணி கதாபாத்திரத்தில் நடித்த 23 ஆவது திரைப்படமும் ஆகும். இத்திரைப்படம் பொதுவாக நேர்மறையான விமர்சனங்களைப் பெற்றுள்ளது. 


சீனு ராமசாமியின் இயக்கத்தில் விஜய் சேதுபதியின் நடிப்பில் உருவான தர்ம துரை வணிகரீதியான வெற்றியைத் தொடர்ந்து விஜய் சேதுபதி கண்ணே கலைமானே என்ற பெயரை அறிவிக்க உதயநிதி ஸ்டாலின் கதாநாயகனாகவும், தயாரிப்பாளராகவும் இணைய, தர்மதுரையின் கதாநாயகியான தமன்னா இத்திரைப்படத்திலும் கதாநாயகியாக இணைய திரைப்படத்தின் பணிகள் தொடங்கின. இயக்குநர் மற்றும் ஒளிப்பதிவாளர் பாலு மகேந்திராவின் முன்னாள் மாணவரான ஜலந்தர் வாசன் ஒளிப்பதிவாளராக ஒப்பந்தமானார். இத்திரைப்படத்தின் படத்தொகுப்பினை மேற்கொள்ள காசி விஸ்வநாதன் ஒப்பந்தமானார். மதுரைக்கு அருகில் உள்ள பசுமையான கிராமங்களில் இத்திரைப்படத்தின் படப்பிடிப்பு ஜனவரி 2018 இல் தொடங்கியது. திரைப்படத்தின் படப்பிடிப்பு ஒரே கட்டமாக நடந்து மார்ச் 14, 2018 இல் நிறைவடைந்தது.

படத்தின் தலைப்பான ‘கண்ணே கலைமானே’ என்ற வார்த்தைகள் 1982 ஆம் ஆண்டில் கமல்ஹாசன், ஸ்ரீதேவி ஆகியோர் நடித்து பாலுமகேந்திரா இயக்கத்தில் உருவான மூன்றாம் பிறை திரைப்படத்தில் இளையராஜாவின் இசையில், கவிஞர் கண்ணதாசனால் எழுதப்பெற்ற பாடலின் முதல் வார்த்தைகள் ஆகும்.


</doc>
<doc id="434813" url="https://ta.wikipedia.org/wiki?curid=434813" title="எனது பர்மா வழி நடைப் பயணம்">
எனது பர்மா வழி நடைப் பயணம்

எனது பர்மா வழி நடைப் பயணம் என்பது வெ. சாமிநாத சர்மா எழுதிய ஒரு நூலாகும். இது பயண இலக்கியம், தன் வரலாறு, சமகால வரலாறு என்று குறிக்கத்தக்க ஒரு நூல். இது இரண்டாம் உலகப் போரின்போது, பர்மாவை சப்பான் கைப்பற்றியபோது அங்கு வாழ்ந்துவந்த வெ. சாமிநாத சர்மா அகதியாக பல இன்னல்களுக்கு ஆளாகி கால்நடையாகவும், வாகனங்கள் வழியாகவும் சென்னை வந்துசேர்ந்தார். அவர் இந்த நூலில் பர்மாவின் ரங்கூனில் இருந்தது புறப்படவேண்டிய சூழ்நிலை ஏற்பட்டது முதல் அதன்பிறகு 1942 பெப்ரவரியில் பயணத்தைத் தொடங்கி பலவகையில் பயணம்செய்து 1942 மே 14 அன்று சென்னை வந்து சேர்ந்ததுவரையிலான நிகழ்வுகளைப் பற்றி இதில் எழுதியுள்ளார்.

வெ. சாமிநாதசர்மா தன் பயண அனுபவங்களை எழுதிவைத்த நாட்குறிப்புகளின் அடிப்படையில் இப்பயண நூலை எழுதியுள்ளார். தன் இறுதி காலத்தில் இந்த நூலை வெளியிட இவர் ஆர்வத்துடன் இருந்துள்ளார். கையெழுத்துப் பிரதியில் இருந்த இந்த நூலை அமுதசுரபி இதழில் தொடராக வெளியிட அதன் ஆசிரியர் விக்ரமன் முடிவு செய்தார். 1978 ஆம் ஆண்டு இதழில் முதல் அத்தியாயம் வெளிவந்தது. ஆனால் அந்த இதழை சாமிநாத சர்மாவுக்கு காட்டும் முன்பே அவர் இறந்துவிட்டார். அதன்பிறகு அமுதசுரபி இதழில் இரண்டு ஆண்டுகள் இது தொடராக வெளிவந்தது. பின்னர் நூலாக வெளிவந்தது.
இந்த நூலானது 1. ஜப்பானியர் தந்த கிருஸ்துமஸ் பரிசு, 2. அடுத்தடுத்து விமானத் தாக்குதல், 3.விதியின் வழியில்..., 4. நன்றிக்குரிய நண்பர்கள், 5. பரிவுகாட்டிய உறவினர்கள், 6. புறப்பாடு, 7. புரோம் நகரத்தில், 8. பர்மிய உழவர்களின் உதவி, 9. உண்டி கொடுத்து உயிர் கொடுத்தவர், 10. மாந்தளை சேர்தல், 11. மாந்தளை வாசம், 12. ரங்கூன் நிலைமை, 13. இந்தியர்கள் அவதி, 14. விமானத்திலும் கால்நடையாகவும், 15. அதிகாரிகள் அளித்த ஆறுதல், 16. அமைதி தந்த நூல்கள், 17. நடுவில் வந்த யோசனை, 18. காலத்தில் கிடைத்த உதவி, 19. நகர்ந்து சென்ற ரெயில்..., 20. மொனீவாவில்..., 21. நீராவிப் படகுகள், 22. கலேவாவுக்கு..., 23. கூலியாட்களின் உபசரணை, 24. 'ஹிட்லர்' மூலம் அறிமுகம், 25. டாமுக்குத் திறந்த லாரியில்..., 26. தபால் நிலையத்தில் வாசகம், 27. டாமு முகாம் அளித்த காட்சி, 28. கறுப்பு - வெளுப்பு வழிகள், 29. காட்டுத்தீ அனுபவம், 30. நாகர்களும் மணிப்பூரிகளும், 31. டோலிகள் கிடைத்தன, 32. கடைசி யாத்திரைக்கு ஒத்திகையா, 33. ஒன்று படுத்திய இராம காதை, 34. ஏணையில் அமர்ந்து வருகை, 35. ஒரு சட்டைக்குள் இருவர், 36. இயற்கைக் காட்சிகள், 37. வறுத்த கேழ்வரகு கொடுத்த வேதனை 38. மணிப்பூரிகளின் கலையுணர்ச்சி, 39. அன்பின் பிணைப்பு, 40. மேலதிகாரிகளின் மேலோட்டமான பண்பு, 41. இம்பால் முகாமில், 42. இலவச சவாரி, 43. லாரியில் நாற்காலி தண்டனை, 44. தாய்நாட்டு மண்ணிலே, 45. டிமாபூர் முகாமில், 46. கல்கத்தா நோக்கி, 47. கடைசியில் சென்னைக்கு... போன்ற அதிகாரங்களைக் கொண்டுக்கொண்டுள்ளது.


</doc>
<doc id="434815" url="https://ta.wikipedia.org/wiki?curid=434815" title="ஆடுகளம் திரைப்படம் பெற்ற விருதுகளின் பட்டியல்">
ஆடுகளம் திரைப்படம் பெற்ற விருதுகளின் பட்டியல்

ஆடுகளம் திரைப்படம் பெற்ற விருதுகளின் பட்டியல் இங்கே தரப்பட்டுள்ளன.




</doc>
<doc id="434817" url="https://ta.wikipedia.org/wiki?curid=434817" title="ஜோதி (இதழ்)">
ஜோதி (இதழ்)

ஜோதி என்பது ஒரு தமிழ் இதழாகும். இது பர்மாவின் தலைநகரான ரங்கூனில் இருந்து வெளிவந்தது. இந்த இதழானது 1934ஆம் ஆண்டு ஆகத்து மாதம் தொடங்கி 1942 பெப்ரவரி மாதம்வரை வெளிவந்தது. இந்த இதழின் நிர்வாக ஆசிரியராக வெ. சாமிநாத சர்மா இருந்தார். இந்த இதழானது இலக்கியம், அரசியல், பொருளாதாரம், அறிவியல் போன்ற துறைகளுக்கு முக்கியத்துவம் கொடுத்து வெளிவந்தது. இரண்டாம் உலகப் போரின்போது, பர்மாவை சப்பான் கைப்பற்றியதையடுத்து செய்பட இயலாமல் இந்த இதழ் நின்றுபோனது. 


</doc>
<doc id="434820" url="https://ta.wikipedia.org/wiki?curid=434820" title="கத்திக்கட்டு சேவல் சண்டை">
கத்திக்கட்டு சேவல் சண்டை

கத்திக்கட்டு சேவல் சண்டை என்பது சேவல் சண்டை வகைகளில் ஒன்றாகும். இதனை கத்திக் கால் சேவல் சண்டை, கத்திக்கட்டு என்றும் அழைப்பர். இந்த சண்டைக்காக அசில் எனப்படும் பெறுவிடை கோழி ரகங்களில் கத்திக்கால் கோழிகள் என்றொரு தனி வகை உள்ளது. இந்தக் கோழிகள் பொதுவாக அதிக உயரம் பறக்கும் திறன் கொண்டவையாக உள்ளன. 

இந்த முறையில் சண்டையிட்டுக் கொள்ளும் சேவல்களின் கால்களில் இதற்கென தயாரிக்கப்பட்ட கத்திகள் கட்டப்படுகின்றன. சேவல்கள் சண்டையிட்டுக் கொள்ளும் போது கத்தி கட்டப்படுவதால் "கத்திக்கட்டு" என்று அழைக்கப்படுகிறது. இதனை "சேவற்கட்டு" என்றும் அழைப்பார்கள். 

கத்திக்கட்டு சேவல்களின் பெயர்கள், சேவல்களின் உடலிலுள்ள பொங்கு என்று அழைக்கப்படும் இறகுகளின் நிறத்தினைக் கொண்டு அறியப்படுகின்றன. பொதுவாக பஞ்சபட்சி சாஸ்திரத்தில் குறிப்பிடப்படுகின்றன ஐந்து பறவைகளின் பெயர்கள் சேவல்களுக்கு வழங்கப்படுகின்றன. அவையாவன.

இவையின்றி கீரி, பேடு, சித்திரப்புள்ளி போன்ற பெயர்களில் அழைக்கப்படுகின்றன. 

பட்சிகளின் அடிப்படையில் பெயர்கள் அழைக்கப்படுவதோடு, நிறங்களைக் கொண்டும் மேலும் வகைப்படுத்தப்படுகின்றன.

சண்டைக்காக சேவல் குஞ்சுகள் வர்க்கம், வளர்ப்பு ஆகிய முறைகளில் தேர்வு செய்யப்படுகின்றன. சேவல் சண்டையில் வென்ற சேவல்களின் குஞ்சுகளில் வளர்க்கப்படுகின்றன. ஒரு வயதுடைய சேவல்களை பட்டா என அழைக்கின்றனர். அவைகள் தரம் பார்க்கப்பட்டு கட்டுத்தரை எனப்படும் இடத்தில் கட்டப்படுகின்றன. இவ்வாறு கட்டி வளர்க்கப்படுகின்றன சேவல் "கட்டுசேவல்" எனப்படுகின்றன. 

சோளம், கம்பு போன்ற தானியங்கள் கொடுத்து வளர்க்கப்படுகின்றன. சேவலின் உடலை உறுதி செய்ய நடைபயிற்சி, நீச்சல் போன்ற உடற்பயிற்சிகள் அளிக்கப்படுகின்றன.




"கற்பனை சேவல்" எனும் சிறுகதை எழுத்தாளர் எஸ். இராமகிருஷ்ணன் அவர்களால் எழுதப்பட்டுள்ளது. இக்கதையில் கத்திக்கட்டு சேவலை வளர்க்கும் நபருக்கும் சேவலுக்குமான உறவும், குடும்பத்தில் ஏற்படுகின்ற சச்சரவுகளும் இடம்பெற்றுள்ளன.

கத்திக்கட்டு சண்டையின் போது சேவல்களின் காலில் கத்தி கட்டப்படுவதால் சேவல்கள் காயப்படுவதும், இறப்பதும் நடைபெறுகிறது. இதனால் விலங்கு நல ஆர்வலர்கள் கத்திக்கொண்டு சேவல் சண்டைக்கு எதிர்ப்பு தெரிவிக்கின்றனர்.


</doc>
<doc id="434821" url="https://ta.wikipedia.org/wiki?curid=434821" title="பாஸ்கர் ஒரு ராஸ்கல்">
பாஸ்கர் ஒரு ராஸ்கல்

பாஸ்கர் ஒரு ராஸ்கல் 2018 ஆம் ஆண்டு வெளியான தமிழ்த் திரைப்படம். எழுத்து மற்றும் இயக்கம் சித்திக். மலயாளத்தில் 2015 ஆம் ஆண்டு சித்திக் இயக்கத்தில் வெளிவந்தது. மலையாளத்தில் மம்முட்டி, நயன்தாரா நடித்த 'பாஸ்கர் தி ராஸ்கல்' படம் தமிழில் 'பாஸ்கர் ஒரு ராஸ்கல்' என்ற பெயரில் மறுஆக்கம் ஆகியுள்ளது. இப்படத்தில் அரவிந்த்சாமி மற்றும் அமலா பால் முன்னணி நட்சத்திரங்களாக நடித்துள்ளனர். படத்தயாரிப்பு பிப்ரவரி 2017 யில் துவங்கியது.


இயக்கம் - சித்திக்

இசை - அம்ரேஷ் கணேஷ்

தயாரிப்பு - ஹர்ஷினி மூவீஸ்

ஒளிப்பதிவு - விஜய் உலகநாத்

தொகுப்பு - கே.ஆர். கௌரிஷங்கர்

வசனம் - சித்திக், ரமேஷ் கண்ணா

பாஸ்கர் (அரவிந் சாமி) மனைவியை இழந்த வணீக வியாபாரி. தந்தை(நாசர்) மற்றும் மகன் ஆகாஸூடன்(மாஸ்டர் ராகவன்) வழ்ந்து வருகிறார். அவர் நடந்துகொள்ளும் விதத்தால் ராஸ்க்ல் என்று அழைக்கப்படுகிறார். அனு(அமலா பால்) கணவனை இழந்து மகள் ஸ்வானியுடன்(பேபி நைநிகா) வாழ்கிறார். இருவரின் குழந்தைகளும் ஒரே பள்ளியில் படித்து நண்பர்களாகின்றனர். தன் தகப்பன் இல்லையே என்ற ஏக்கத்தில் இருக்கும் நைனிகா, ஒருநாள் கராத்தே வகுப்பில் நடக்கும் பிரச்சனையின் போது பாஸ்கரின் சண்டையை பார்த்து வியக்கிறார். மேலும், எதிலும் தைரியமாக இருக்கும் பாஸ்கரை அப்பா எனஅழைக்க ஆரம்பிக்கிறார். அதேபோல எந்த ஒரு விஷயத்தையும் பொறுமையுடன் செய்வதால் அனுவை ஆகாஷுக்கு பிடிக்கிறது. அது முதல் அனுவை அம்மா என்றே அழைக்கிறான். பாஸ்கர், அனு இருவரையும் சேர்த்து வைத்தால் அனைவரும் ஒரே வீட்டில் மகிழ்ச்சியாக வசிக்கலாம் என முடிவெடுக்கிறார்கள். இருவரும் அதற்கு சம்மதிக்கும் நிலையில் இறந்துவிட்டதாக நினைத்த அனுவின் கணவர் உயிருடன் வந்து நிற்கிறார். அனுவிடம் அவருக்கு தேவைப்படும் ஒரு ரகசிய பொருள் உள்ளது. அதை தீவிரவாதிகளிடம் கொடுக்கவே அவர் வந்திருக்கிறார் என்பது தெரிகிறது. அதன்பிறகு பிரச்சனைகளை சமாளித்து இருவரும் சேர்கின்றனர்.

பா. விஜய், கருணாகரன், விவேகா மற்றும் மதன் கார்க்கி எழுதிய பாடல்களுக்கு அம்ரேஷ் கணேஷ் இசை அமைத்துள்ளார். இப்பாடத்ததில் மொத்தம் 5 பாடல்கள் உள்ளன.

தினமலர்:பாஸ்கர் ஒரு ராஸ்கல் - ஜஸ்ட் பாஸ். 

சமயம்:'கோடை விடுமுறையில் சிறுவர்களை சிரிக்க ,சிலிர்க்க வைக்கிறார்!



</doc>
<doc id="434826" url="https://ta.wikipedia.org/wiki?curid=434826" title="எல்லாமே என் ராசாதான்">
எல்லாமே என் ராசாதான்

எல்லாமே என் ராசாதான் 1995 ஆம் ஆண்டு ராஜ்கிரண் இயக்கி, தயாரித்து மற்றும் நடித்து வெளியான தமிழ் திரைப்படம். இளையராஜாவின் இசையில் வெளியான இப்படம் வணிகரீதியில் வெற்றி பெற்ற திரைப்படம். இப்படம் 1996 ஆம் ஆண்டு தெலுங்கில் "சொக்கடி பெல்லம்" என்ற பெயரில் மோகன் பாபு, ரம்யா கிருஷ்ணன் மற்றும் மோனிகா பேடி நடிப்பில் மறுஆக்கம் செய்யப்பட்டது. 

சிங்கராசு (ராஜ்கிரண்) சிறுமியான தன் மகளுடன் தன் மனைவியைக் கொன்ற மூக்கையனைத் (சூரியன்) தேடி ஒரு கிராமத்திற்கு வருகிறான். அவனது மகள்தான் அந்தக் கொலையைக் கண்ணால் கண்ட சாட்சி. எனவே அந்த சிறுமியைக் கொல்ல அவர்களைப் பின்தொடர்ந்து வருகிறான் மூக்கையன். அந்தக் கிராமத்தின் தலைவர் மகள் சின்னராணி (ரூபா ஸ்ரீ) சிங்கராசுவை விரும்புகிறாள். 

சிங்கராசுவின் கடந்தகாலம்: சிங்கராசு அவன் சொந்த கிராமத்தின் தலைவர். நல்லவனாக இருந்தாலும் பொறுப்பற்றவனாக இருக்கிறான். அருகிலுள்ள கிராமத்தைச் சேர்ந்த பெண் சிசுக்கொலையை செய்யத் தூண்டும் மூக்கையனால் புதிதாகப் பிறந்த பெண் குழந்தை கொல்லப்படுகிறது. இதற்கு ஆதரவாக இருக்கும் அருகிலுள்ள கிராமத்துத் தலைவர் அய்யாவைத் (விட்டல் ராவ்) தண்டிக்க அவள் மகள் ராணியைக் (சங்கீதா) கடத்திவந்து தன் வீட்டில் தங்க வைக்கிறான் சிங்கராசு. இதன்பிறகு அய்யா காவல் நிலையத்தில் புகாரளிப்பதால் மூக்கையன் கைது செய்யப்படுகிறான். சிங்கராசுவின் நற்குணத்தைப் புரிந்துகொண்டு அவனை காதலிக்கத் தொடங்கும் ராணி தன் வீட்டுக்குப் போக மறுக்கிறாள். ராணியைத் திருமணம் செய்துகொள்ளும் சின்ராசு பொறுப்பானவனாக மாறுகிறான். சிறையிலிருந்து விடுதலையாகி வரும் மூக்கையன் சிங்கராசுவைப் பழிவாங்க ராணியைக் கொல்கிறான்.

இதன்பின் சிங்கராசு மூக்கையனைத் தண்டித்தானா? சின்ன ராணியைத் திருமணம் செய்தானா? என்பது மீதிக்கதை. 


படத்தின் இசையமைப்பாளர் இளையராஜா. பாடலாசிரியர்கள் வாலி, புலமைப்பித்தன் மற்றும் பொன்னடியான்.


</doc>
<doc id="434829" url="https://ta.wikipedia.org/wiki?curid=434829" title="வலசை வரும் உள்ளான்">
வலசை வரும் உள்ளான்

வலசை வரும் உள்ளான்கள் பொதுவாக கரையோரங்கள், ஈரத்தரைகள் ஆகியவற்றில் காணப்படும். இவ்வகைப்பறவைகள் சிரமப்பட்டு சேறு மற்றும் மணல்நிலங்களில் தனது உணவை( பூச்சிகள், ஓட்டுமீன்கள்) பெற்றுக்கொள்ளும். வட அமெரிக்காவில் இப்பறவைகள் கரையோரப்பறவைகள் என அழைக்கப்படும். 

வலசை வரும் உள்ளான்களில் 210 இனங்கள் உண்டு. இப்பறவைகள் பெரும்பாலும் ஈரநிலங்கள் மற்றும் கரையோரச்சூழலில் வாழும். ஆர்டிக் மற்றும் வெப்பபகுதிகளிலும் வாழும் இப் பறவையினங்களில் பெரும்பாலானவை குறிப்பிட்ட காலங்களில் இடம்பெயர்கின்றனவையாகும். வெப்ப மண்டல பிரதேசங்களில் வாழும் சில பறவையினங்கள் அப்பகுதியில் நிரந்தரமாக வாழ்பவையாகவும் அல்லது மழைவீழ்ச்சிக்கு ஏற்றாற்போல இடம்பெயர்பவையாகவோ இருக்கலாம். 
ஆர்ட்டிக் பிரதேசத்தில் வாழும் இப்பறவையின் சில இனங்கள் அதிக தூரத்திற்கு குடிபெயர்வையாகவும், இவைகள் தெற்கு அரைக்கோளத்தில் தனது இனப்பெருக்கமற்ற காலத்தை களிப்பதற்றனகாக குடிபெயரும். 

இப்பறவைகள் நீர்ப்பறவைகள் என அழைக்கப்படுவதற்கான காரணம் இப்பறவையின் பல இனங்கள் நீர் நிலைகளை அண்மித்த பிரதேசங்களில் வாழும். இப்பறவைகள் நீர் நிலைகளில் நடப்பதற்கு ஏதுவாற் போல இவற்றின் கால்கள் மிக நீளமானதாக அமைந்து காணப்படும். சில இனங்களுக்கு சேறு மற்றும் பாறைகளின் அமைவிடம் தெரிந்து காணப்படும். இனப்பெருக்க காலத்திற்கு முன் குடிபெயரும். மேலும் இவ்வினப்பறவைகள் நீளமான இறக்கைகளை கொண்டு காணப்படும். மேலும் இப்பறவைகள் குடிபெயர்வதற்கு தேவையான சக்தியை பெறுவதற்கு போதுமான அநுசேபத்தையும் கொண்டு காணப்படும்.

இப்பறவைகளில் பெரும்பாலான பறவைகள் முள்ளந்தண்டிலிகளை மணலில் இருந்தோ அல்லது சேற்றில் இருந்தோ பிடித்து உண்ணும். இப்பறவைகளின்  பெரும்பாலானவற்றின் அலகு முடிவிடங்கள் அதிகளவு நரம்பு இணைப்புகளை கொண்டிருக்கும். இதனால் இவை இலகுவாக உணவுகளை சேற்றில் இருந்து கண்டுபிடித்து உண்ணும். எனினும் பெரும்பாலான பறவையினங்கள் பூச்சிகள் மற்றும் சிறிய ஊர்வனவற்றை உணவாக உட்கொள்ளும்.


</doc>
