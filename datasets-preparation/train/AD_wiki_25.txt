<doc id="287399" url="https://ta.wikipedia.org/wiki?curid=287399" title="பேரூர் வட்டம்">
பேரூர் வட்டம்

பேரூர் வட்டம் என்பது இந்தியாவின் தமிழ்நாட்டில் கோயம்புத்தூர் மாவட்டத்தின் 11 வருவாய் வட்டங்களில் ஒன்றாகும். பேரூர் வட்டத்தில் 25 வருவாய் கிராமங்கள் உள்ளது. 

பேரூர் வட்டம் 2013 ஆவது ஆண்டில் தமிழக அரசால் உருவாக்கப்பட்டது. இவ்வட்டமானது பேரூர் மற்றும் அதனைச் சுற்றியுள்ள பகுதிகளை உள்ளடக்கியுள்ளது. மதுக்கரை வட்டத்துடன் தொடங்கப்பட்ட இவ்வட்டத்துடன் கோயம்புத்தூர் மாவட்டத்தில் உள்ள வட்டங்களின் எண்ணிக்கையானது பத்தாக உயர்ந்தது.


</doc>
<doc id="287400" url="https://ta.wikipedia.org/wiki?curid=287400" title="மதுக்கரை வட்டம்">
மதுக்கரை வட்டம்

மதுக்கரை வட்டம் என்பது இந்தியாவின் தமிழ்நாட்டில் கோயம்புத்தூர் மாவட்டத்தின் 11 வருவாய் வட்டங்களில் ஒன்றாகும். மதுக்கரை வட்டத்தில் 20 வருவாய் கிராமங்கள் உள்ளது.

மதுக்கரை வட்டம் 2013 ஆவது ஆண்டில் தமிழக அரசால் உருவாக்கப்பட்டது. இவ்வட்டமானது மதுக்கரை மற்றும் அதனைச் சுற்றியுள்ள பகுதிகளை உள்ளடக்கியுள்ளது. பேரூர் வட்டத்துடன் தொடங்கப்பட்ட இவ்வட்டத்துடன் கோயம்புத்தூர் மாவட்டத்தில் உள்ள வட்டங்களின் எண்ணிக்கையானது பத்தாக உயர்ந்தது.


</doc>
<doc id="287403" url="https://ta.wikipedia.org/wiki?curid=287403" title="நாகாலாந்து விரைவுவண்டி">
நாகாலாந்து விரைவுவண்டி

நாகாலாந்து விரைவுவண்டி, இந்திய நகரமான குவகாத்தியின் காமாக்யா சந்திப்பு முதல் திமாப்பூர் வரை சென்று திரும்பும் விரைவுவண்டியாகும். இதை இந்திய ரயில்வேயின் வடகிழக்கு எல்லைப்புற ரயில்வே இயக்குகிறது. இந்த வண்டி நாள்தோறும் இயக்கப்படுகிறது.




</doc>
<doc id="287405" url="https://ta.wikipedia.org/wiki?curid=287405" title="தெனிசு தெனிசெங்கோ">
தெனிசு தெனிசெங்கோ

தெனிசு விளாதிமீரொவிச் தெனிசென்கோ ("Denis Denisenko", , பிறப்பு: 16 சனவரி 1971) ஓர் உருசிய வானியளாளர். இவர் 7 மீவிண்மீன் வெடிப்புகளையும் 50 க்கும் மேற்பட்ட மாறும் விண்மின்களையும் ஒரு சிறுகோளையும் ஒரு வால்வெள்ளியையும் கண்டறிந்தார்.

தெனிசெங்கோ 1971 இல் மாஸ்கோவில் பிறந்தார். இவர் 1993 இல் மாஸ்கோ அறிவ்யல், தொழில்நுட்ப நிறுவனத்தில் வானியற்பியலில் மூதறிவியல் பட்டமும் காமாக்கதிரின் கதிர்நிரல் இயல்புகளில் பட்டயமும் பெற்றார். இவர்கிரனாத் வான்காணக ஃபீபசு (PHEBUS) கருவியால் காமாக்கதிராய்வு செய்தார்.இவர் 1991 இலேயே உருசிய விண்வெளி ஆய்வு நிறுவனத்தில் உயராற்றல் வானியற்பியல் துறையில் சேர்ந்தார். அங்கு 2012 வரை பணிபுரிந்தார். இவர் 2002 முதல் 2007 வரை துபிதாக் தேசிய வான்காணக வருகைதரு நோக்கீட்டாளரக விளங்கினார். பிறகு 2012 மே மாத்த்தில் இருந்து மாஸ்கோ பல்கலைக்கழகத்தின் சுடென்பர்கு வானியல் நிறுவனத்தில் விண்வெளி கண்காணிப்பு ஆய்வகத்தில் பணிபுரிகிறார்.இவர் 30 க்கும் மேற்பட்ட ஆய்வுக் கட்டுரைகளை எழுதியுள்ளார். 250 வானியல் தொலைவரிகளை அனுப்பியுள்ளார். பல பன்னாட்டு கருத்தரங்குகளில் பங்கேற்றுள்ளார்.

இவர் 1977 முதலாகவே பயில்நிலை வானியலாளராக இருந்துள்ளார். 2002 இல் இருந்து மாஸ்கோ வானியல் குழுமத்தின் உறுப்பினர் ஆவார். மேலும் சிறுகோள்களின் ஒளிமறைப்புப் பனிக்குழுவின் தலைவரும் ஆவார்.இவர் வான்விழாக்களில் 2001 முதல் 2006 வரையிலும் 2013 இலும் கலந்து கொண்டார். மேலும்இவர் முனைவுமிக்க பயில்நிலை தொழில்முரை வானியல் ஆர்வலர். நெடுங்காலமாக இவர் IOTAoccultations, Planoccult, meteorobs, comets-ml, MPML, SeeSat, AAVSO-HEN, AAVSO-DIS, vsnet-விழிப்புறுத்தல், vsnet-வெடிப்புகள், cvnet-விவாத மின்னஞ்சல் வரிசைகள் ஆகிய அமைப்புகளில் பங்கேற்று வருகிறார். இவர் கொம்யேதி, பொரியூதி, மாஸ்கோ-வாணி, மாறுமீன்கள் ஆகிய ஐந்து மின்னஞ்சல் வரிசைகளின் உரிமையாளரும் நடுநிலையாளரும் ஆவார். ’புவியும் புடவியும்’ எனும் உருசிய இதழில் பல மக்கள் அறிவியல் கட்டுரைகளை எழுதியுள்ளார். இவர் இருமுறை ’வானும் தொலைநோக்கியும்’ நிகழ்ச்சியில் குறிப்பிடப்பட்டுள்ளார். இவர் ’உருசிய விடுதலை’ வானொலி எனும் வானொலி சேவையிலும் ’கசேதா.உரு’ எனும் செய்தித்தாளிலும் பிரித்தானிய ஒலிபரப்பின் உருசியச் சேவையிலும் 2007 இல் நேர்காணல்கள் தந்துள்ளார். 






</doc>
<doc id="287410" url="https://ta.wikipedia.org/wiki?curid=287410" title="கிங்ஹாய் மாகாணம்">
கிங்ஹாய் மாகாணம்

கிங்ஹாய் மாகாணம் (; என்பது மக்கள் சீனக் குடியரசில் உள்ள ஒரு மாகாணம் ஆகும். இது நாட்டின் வடமேற்கு பகுதியில் உள்ளது. இது சீன மக்கள் குடியரசு மாகாணங்களில் பரப்பளவில் மிகப்பெரிய மாகாணங்களில் ஒன்று. இது பரப்பளவில் சீனாவில் நான்காவது இடத்தை வகிக்கிறது. ஆனால் மக்கள் தொகையில் குறைந்த மாகாணங்களில் மூன்றாவது இடத்தை வகிக்கிறது.

மாகாணத்தின் பெரும்பாலான பகுதி கிங்காய்-திபெத் பீடபூமி பகுதியில் அமைந்துள்ளது. மாகாணம் பல இன குழுக்களின் உறைவிடமாக உள்ளது. இங்கு ஹான் சீனர், திபெத்தியர்கள், ஊய் மக்கள், தூ, மங்கோலியர்கள், சாலர் ஆகிய இனக்குழுவினர் வாழ்கின்றனர். சிங்காய் மாகாணத்தின் எல்லைகளாக வடகிழக்கில் கான்சு, வடமேற்கில் சிஞ்சியாங், தென்கிழக்கில் சிச்சுவான், தென்மேற்கே திபெத் தன்னாட்சிப் பகுதி ஆகியவை உள்ளன. இந்த மாகாணம் சீனக்குடியரசால் 1928 ஆம் ஆண்டு நிறுவப்பட்டது. இந்த மாகாணத்தைக் குறிக்கும் "கிங்காய்" என்ற சீனப்பெயர் சீனாவில் உள்ள மிகப்பெரிய ஏரியும் இந்த மாகாணத்தில் அமைந்துள்ள ஏரியுமான சிங்காய் ஏரியின் (சியான் கடல் ஏரி) பெயரில் இருந்து வந்தது. 
சீனாவின் வெண்கலக் காலத்தில் இருந்து கிங்காய் பகுதியில் குவாங் மக்கள் பாரம்பரியமாக வேளாண்மை மற்றும் கால்நடை வளர்ப்புத் தொழில் செய்து வந்துள்ளனர். கிங்காய் பகுதியின் கிழக்கு பகுதியில் ஆன் அரசமரபின் கட்டுப்பாட்டின் கீழ் 2000 ஆண்டுகளுக்கு முன்பு வந்தது. தாங் அரசமரபு ஆட்சிக்காலத்தில் கிங்காய் பகுதி பல போர்களை சந்தித்தது. தொடர்ந்து சீனர்களுக்கும் திபெத்திய பழங்குடியினருக்கு இடையில் பல போர்கள் நடந்தது.
மூன்றாம் நூற்றாண்டின் மத்தியில், மங்கோலிய இனத்தைச் சார்ந்த நாடோடி மக்களான மங்கோலிய ஷியான்பை மக்கள் சிங்காய் ஏரியைச் சுற்றியுள்ள மேய்ச்சல் நிலங்களில் குடியேறி துயுஹன் அரசை நிறுவினர். ஏழாம் நூற்றாண்டில் இருந்து துயுஹன் அரசு சீனாவின் டாங் அரசமரபு மற்றும் திபெத்திய பேரரசு ஆகியவற்றால் தொடர்ந்து தாக்கப்பட்டுவந்தது. வணிகப்பாதைகளைக் கட்டுப்பாடுத்த முற்பட்ட இந்த போர்களினால் துயுஹன் அரசு வலுவிழந்தது. பிறகு இது திபெத்தியப் பேரரசுடன் இணைக்கப்பட்டது. திபெத்தியப் பேரரசு சிதைந்தபின் பிராந்தியத்தின் சிறிய பகுதிகள் சீனாவின் அதிகாரத்தின் கீழ் வந்தன. 1070 களில் சொங் அரசமரபு திபெத்திய கோகோனார் அரசைத் தோற்கடித்தனர். 
கிங்காய் மாகாணம் திபெத்திய பீடபூமியின் வடகிழக்கு பகுதியில் அமைந்துள்ளது. மஞ்சள் ஆறு மாகாணத்தில் தெற்கு பகுதியில் உருவாகிறது.
கிங்காய் பிராந்தியத்தின் சராசரி உயரம் கடல் மட்டத்திலிருந்து 3,000 மீட்டர் (9,800 அடி) ஆகும். மாகாணத்தில் டாங்குல்லா மலைத்தொடர் மற்றும் குன் லுன் மலைத்தொடர் ஆகியவை அமைந்துள்ளன. மிக உயர்ந்த இடம் புகாடாபன் ஃபெங் 6.860 மீட்டர் (22,510 அடி) ஆகும். [22] கிங்காய் உயர்ந்த பகுதியில் இருப்பதால் மிகவும் குளிராகவும் (மிகக் கடுமையான குளிர்), லேசான கோடை, மேலும் பெரிய அளவில் பகலிரவு வெப்பநிலையில் மாறுபாடு நிலவுகிறது. இதன் ஆண்டு சராசரி வெப்பநிலை −5 முதல் 8 °செ (23 to 46 °பா) வரையாகும், சனவரி மாத சராசரி வெப்பநிலை -18 ல் இருந்து -7 ° செ (0 19 ° பா) வரையும், சூலை மாத வெப்பநிலை 15 முதல் 21 ° செ ( 59- 70 ° பா ) வரையும் உள்ளது. பெப்ரவரி முதல் ஏப்ரல் வரை கடும் புழுதிப்புயல் வீசுகிறது. கோடைக் காலத்தில் குறிப்பிடத்தக்க அளவு மழை பொழிகிறது. குளிர் மற்றும் வசந்த காலங்களில் மழை மிகவும் குறைவாக இருக்கும். சீன மக்கள் குடியரசில் உள்ள தன்னாட்சிப் பகுதிகளைத் தவிர்த்து நோக்கின் கிங்காய் மாகாணம்தான் சீனாவின் பரப்பளவில் மிகப்பெரிய மாகாணம் ஆகும். மாகாணத்தில் உள்ள சிங்காய் ஏரி உலகின் இரண்டாவது மற்றும் சீனாவின் மிக பெரிய உப்பு நீர் ஏரி ஆகும்.

கிங்காய் பொருளாதாரம் என்பது சீனாவில் சிறிய இடத்தையே வகிக்கிறது. இதன் மொத்த உள்நாட்டு உற்பத்தி 2011 ஆண்டில் 163,4 பில்லியன் ரென்மின்பி (அமெரிக்க $ 25.9 பில்லியன்) என்று இருந்தது. இது முழு நாட்டின் பொருளாதாரத்தில் 0.35% மட்டுமே ஆகும். தனிநபர் உள்நாட்டு உற்பத்தி 19.407 ரென்மின்பி (அமெரிக்க $ 2,841) என சீனாவின் இரண்டாவது மிகக் குறைவான இடத்தில் உள்ளது.
இதன் பெரும் தொழில் நிறுவனங்களான இரும்பு, எஃகு உற்பத்தி நிறுவனங்கள் இதன் தலைநகரான ஜினிங் நகரினருகே அமைந்துள்ளன. எண்ணெய் மற்றும் இயற்கை எரிவாயு உற்பத்தி இதன் பொருளாதாரத்தில் ஒரு முக்கியமான இடத்தை வகிக்கிறது. மாகாணத்தில் உள்ள பல உப்பு ஏரிகளை ஒட்டி பல உப்பளங்கள் செயல்படுகின்றன.
மாகாண தலைநகரான கஜினிங்க்கு வெளியே, கிங்காய் மாகாணத்தின் வளர்ச்சி குறைந்து உள்ளது. கிங்காய் மாகாணத்தின் உள்ள நெடுஞ்சாலைகள் நீளத்தின் அடிப்படையில் சீனாவின் குறைவான தரவரிசையையில் இரண்டாம் இடம் பெற்றுள்ளது.
5.2 மில்லியன் மக்கள் உள்ள கிங்காய் மாகாணத்தில் அங்கீகரிக்கப்பட்ட 37 இனக் குழுக்கள் உள்ளன. தேசிய அளவிலான சிறுபான்மையினர் மக்கள் தொகையில் 46.5% இந்த மாகாணத்தில் வாழ்கின்றனர். மக்கள் விகிதாச்சாரம் கான்சு மாகாணத்தை ஒத்ததாக, ஹான் சீனர் (54.5%), திபெத்திய மக்கள் (20.7%), ஊய் மக்கள் (16%), தூ மக்கள் (4%) ஆகும்.
கிங்காய் மாகாணத்தில் சீன நாட்டுப்புற மதங்கள் ( தாவோயிச மரபுகள் மற்றும் கன்ஃபூஷியசம் உட்பட ) சீன பௌத்தம் போன்றவை ஹான் சீனர் மத்தியிலும், திபெத்திய மக்கள் மத்தியில் திபெத்திய பௌத்தம் அல்லது திபெத்திய பழங்குடி இன சமயமும், ஊய் மக்கள் மத்தியில் இஸ்லாமும், உள்ளது. 2004 சீனப்பொதுச் சமூகக்கணக்கெடுப்புப்படி மாகாணத்தின் மக்கள் தொகையில் 0.76% மக்கள் கிருத்துவர்கள் ஆவர்.


</doc>
<doc id="287422" url="https://ta.wikipedia.org/wiki?curid=287422" title="திமாப்பூர்">
திமாப்பூர்

திமாப்பூர், இந்திய மாநிலமான நாகாலாந்தின் தலைநகரமாகும். இது திமாசா கச்சாரி எனப்படும் அரச வம்சத்தினரின் தலைநகரமாக இருந்தது. நாகாலாந்தில் உள்ள ஒரே ஒரு விமான நிலையமும், ஒரே ஒரு தொடருந்து நிலையமும் இங்கே அமைந்துள்ளன.

இங்கிருந்து தேசிய நெடுஞ்சாலை வழியாக கோகிமா, இம்பால், மோரே, குவகாத்தி ஆகிய நகரங்களுக்கு செல்லலாம்.
இங்கிருந்து குவகாத்தி, கொல்கத்தா, புது தில்லி, பெங்களூர், சண்டிகர், அம்ரித்சர், திப்ருகர். சென்னை ஆகிய நகரங்களுக்கு தொடர்வண்டிகள் இயக்கப்படுகின்றன.
இங்குள்ள விமான நிலையத்தில் இருந்து கொல்கத்தா, தில்லி, திப்ருகர் ஆகிய நகரங்களுக்கு விமானங்கள் இயக்கப்படுகின்றன. இந்த நிலையத்தை இந்திய வானூர்தி நிலையங்கள் ஆணையம் நிர்வகிக்கிறது.

இந்த நகரம் நாகாலாந்து மக்களவைத் தொகுதிக்கு உட்பட்டது.



</doc>
<doc id="287435" url="https://ta.wikipedia.org/wiki?curid=287435" title="இலங்கை வணிகச் சின்னங்கள்">
இலங்கை வணிகச் சின்னங்கள்

இலங்கை வணிகச் சின்னங்கள் ("Trademarks of Sri Lanka") என்பது இலங்கையின் வணிக நிறுவனங்கள், தங்களின் தனித்தனி அடையாளத்தைக் காட்ட நிறுத்தும் வணிகச் சின்னங்கள் ஆகும். இலங்கையில் பல முன்னணித் தயாரிப்பு வணிக நிறுவனங்கள் உள்ளன. அவற்றில் சில உலகப் புகழ் பெற்ற சின்னங்களாக உருவெடுத்துள்ளன. Dialog Telekom, Cargills Food City, SLT ஆகியன இவ்வாறான சில வணிகச் சின்னங்கள் ஆகும்.

இலங்கையின் பொருளாதாரத்துக்கு இந்த வணிகச் சின்னங்கள் முக்கிய பங்களிப்பைச் செய்கின்றன. மீடியா சேர்விசசு ஊடக நிறுவனத்தால் வெளியிடப்படும் Brands Annual என்ற வெளியீடு இலங்கை வணிககச் சின்னங்களை தரவரிசைப்படுத்துகின்றது. 



</doc>
<doc id="287442" url="https://ta.wikipedia.org/wiki?curid=287442" title="விண்வெளியில் மின்கலங்கள்">
விண்வெளியில் மின்கலங்கள்

விண்வெளியில் மின்கலங்கள் "(Batteries in space)" பொதுவாக மின் உற்பத்தி செய்வதற்குரிய ஒரு வழிமுறையாக பயன்படுத்தப்படுகின்றன. விண்வெளியில் பெரும்பாலும் வேதியியல் மின்கலங்கள் பயன்படுகின்றன. வெவ்வேறு பண்புகள் கொண்ட வேதிப்பொருட்களிடையே மின்னழுத்தத்தை உருவாக்குவதன் மூலமாக மின்கலங்கள் விண்வெளியில் மின்சாரத்தை உற்பத்தி செய்கின்றன. வெளியில் இருந்து செலுத்தப்படும் மின்சாரத்தை மறுமின்னூட்டம் செய்யவல்ல மின்கலங்களால் சேமித்துக் கொள்ள முடியும், இதனால் இவ்வகை வேதிப்பொருட்களுக்கு இடையில் மீள்வினை நிகழ்கிறது. இங்குள்ள அட்டவணையில் விண்வெளியில் பயன்படும் பொதுவான சிலவகை மின்கலங்கள் கொடுக்கப்பட்டுள்ளன.



</doc>
<doc id="287446" url="https://ta.wikipedia.org/wiki?curid=287446" title="திறந்த ஆவணக தகவல் முறைமை">
திறந்த ஆவணக தகவல் முறைமை

திறந்த ஆவணக தகவல் முறைமை (ஆங்கிலம்: Open Archival Information System அல்லது OAIS) என்பது ஆவணகப்படுத்தல் செயற்பாடுகளை நெறிப்படுத்த பயன்படும் ஒரு குறிப்பு மாதிரி (reference model) அல்லது சட்டகம் ஆகும். இது சீர்தரத்துக்கான அனைத்துலக நிறுவனத்தால் ஏற்றுக்கொள்ளப்பட்டு பல நூறு ஆவணகங்களால் பயன்படுத்தப்படும் குறிப்பு மாதிரி ஆகும். திறந்த ஆவணக தகவல் முறைமை என்பது தகவலைப் பெற்றுப் பாதுகாத்து, ஒரு குறிப்பிட்ட பயனர் சமூகத்திடம் பரப்பும் பொறுப்பில் இருக்கும் ஆவணகம், அதன் நபர்கள் மற்று முறைமைகளைக் குறிக்கின்றது. 

திறந்த ஆவணக தகவல் முறைமை பல்வேறு நிறுவனங்களில் இருந்து தகவல்களைப் பெற்றுப் பாதுகாக்கும் மரபுவழி ஆவணகத்துக்கான சட்டகமாக முதன்மையாக வடிவமைக்கப்பட்டு இருந்தாலும், எண்ணிமப் பாதுகாப்பில் ஈடுபட்டு இருக்கும் பல்வேறு நிறுவனங்கள் இதனைப் பயன்படுத்துகின்றன. 

தி.ஆ.த.மு வகை ஆவணகம் பின்வரும் ஆகக் குறைந்த பொறுப்புக்களைக் கொண்டது.


தி.ஆ.த.மு ஆவணகத்தின் சூழல் நான்கு கூறுகளுக்கு இடையேயான ஊடாட்டத்தில் இருந்து வழிவருகின்றது: ஆக்கர்கள்/உற்பத்தியாளர்கள், நுகர்வோர், மேலாண்மையாளர், ஆவணகம். 

தகவல் என்பது எந்த ஒரு வடிவத்திலும் இருக்கக்கூடிய பகிரக்கூடிய அறிவு என எடுத்துக்கொள்ளப்படுகிறது. இது பெளதீக பொருளாகவோ(physical object), எண்ணிமப் பொருளாகவோ(digital object) இருக்கலாம். இரண்டும் பொதுவாக தரவுப் பொருள்(data object) என்று அழைக்கப்படுகின்றன. 

ஒரு தரவுப் பொருளின் தகவலை குறிப்பிட்ட பயனர் சமூகம் அந்தத் தரவுப் பொருளுடன் தொடர்புபட்ட சார்புத் தகவலைப்(representation information) பயன்படுத்தியும், அச் சமூகத்தின் அறிவுத் தளத்தினைப்(knowledge base) பயன்படுத்தியும் புரிந்துகொள்ளும். எ.கா யாவா நிரலாளர்களுக்கான தரவுப் பொருட்களைப் பற்றிப் புரிந்துகொள்ள யாவா நிரலாளர்கள் யாவா நிரலைப் புரிந்துகொள்வதற்கான அறிவுத் தளத்தைக் கொண்டு இருப்பார்கள் என்று எதிர்பார்க்கப்படுகின்றது.

ஒரு தகவல் பொதி பின்வரும் தகவல் பொருட்களைக் கொண்டு இருக்கும்:


தி.ஆ.த.மு மூன்று வகையான தகவல் பொருட்களை அடையாளம் காண்கிறது:

தி.ஆ.த.மு ஆவணகம் ஐந்து செயற்பாட்டுக் கூறுகளை விபரிக்கின்றது.

தி.ஆ.த.மு உள்வாங்கும் செயற்பாடுக்கு முன்னரான (Pre-Ingest) செயற்பாடுகளை விபரிக்கவில்லை. 




</doc>
<doc id="287449" url="https://ta.wikipedia.org/wiki?curid=287449" title="ஜெயலட்சுமி (நடிகை)">
ஜெயலட்சுமி (நடிகை)

ஜெயலட்சுமி ரெட்டி அல்லது பரவலாக படாபட் ஜெயலட்சுமி (1958–1980) ஓர் இந்தியத் திரைப்பட நடிகை ஆவார். தமிழ், தெலுங்கு, மலையாள மொழித் திரைப்படங்களில் நடித்தவர். மலையாளத் திரைப்படத்துறையில் சுப்ரியா என்ற பெயரில் நடித்தார். தமிழில் அவள் ஒரு தொடர்கதை, முள்ளும் மலரும், ஆறிலிருந்து அறுபது வரை ஆகிய திரைப்படங்களில் முக்கிய வேடங்களில் நடித்தார். 

ஜெயலட்சுமி, இந்தியாவின் ஆந்திர மாநிலத்தில் பிறந்தவர். அந்துலேனி கதா என்ற திரைப்படத்தில் ஏற்ற ""படாபட்"" என்ற வேடம் பலராலும் அறியப்பட்டதால் "படாபட்" ஜெயலட்சுமி என்றவாறு அழைக்கப்படலானார். 

எம். ஜி. ராமச்சந்திரனது உறவினர் ஒருவரைத் திருமணம் செய்து கொண்ட இவர், 1980ஆம் ஆண்டில் தற்கொலை செய்து கொண்டார். 

1972 ஆவது ஆண்டில் அ. வின்சென்ட் இயக்கத்தில் வெளியான "தீர்த்தயாத்ரா" மலையாளத் திரைப்படத்தின் மூலமாக சுப்ரியா என்ற பெயரில் நடிகையாக அறிமுகமானார். 1973இல் "இது மனுசுயனோ?" என்ற மலையாளப் படத்தில் நடித்தார். தமிழில் கே. பாலசந்தர் இயக்கிய அவள் ஒரு தொடர்கதை திரைப்படத்தில் ஜெயலட்சுமி என்ற வேடத்தில் நடித்தார். இதனைத் தொடர்ந்து "அந்துலேனி கதா" என்ற திரைப்படத்தில் "படாபட்" என்ற வேடத்திலும் நடித்தார். தொடர்ந்து, ஆறிலிருந்து அறுபது வரை, முள்ளும் மலரும் உள்ளிட்ட திரைப்படங்களில் ரசினிகாந்த், கமல்ஹாசன், கிருஷ்ணா, என். டி. ராமாராவ், சிரஞ்சீவி உள்ளிட்ட தென்னிந்தியாவின் முன்னணி நடிகர்கள் பலருடனும் நடித்தவர்.

இது முழுமையான பட்டியல் அல்ல. 


</doc>
<doc id="287452" url="https://ta.wikipedia.org/wiki?curid=287452" title="ஆதிரா (தொலைக்காட்சித் தொடர்)">
ஆதிரா (தொலைக்காட்சித் தொடர்)

ஆதிரா என்பது தமிழ்நாடுத் தொலைக்காட்சி தொடர் ஆகும். இந்த தொடரை சி.ஜே.பாஸ்கர் என்பவர் இயக்கியுள்ளார். இந்த தொடரில் கதாநாயகியாக ஸ்ரீ வாணி மற்றும் கதாநாயகனாக ஜெய் தனுஷ் நடித்துள்ளனர். இந்த தொடர் பெப்ரவரி 30 மார்ச் 2015ஆம் ஆண்டு முதல் 24 ஜூன் 2016ஆம் ஆண்டு வரை திங்கள் முதல் வெள்ளி வரை இரவு 10 மணிக்கு சன் தொலைக்காட்சியில் ஒளிபரப்பான திகில் மற்றும் மர்மம் நிறைந்த தொலைக்காட்ச்சி தொடர் ஆகும். இந்த தொடர் 313 அத்தியாயங்களுடன் நிறைவடைந்தது.




</doc>
<doc id="287464" url="https://ta.wikipedia.org/wiki?curid=287464" title="கிபைர்">
கிபைர்

கிபைர், இந்திய மாநிலமான நாகாலாந்தில் உள்ள கிபைர் மாவட்டத்தின் தலைநகராகும். இது கோகிமாவில் இருந்து 254 கி.மீ தொலைவில் அமைந்துள்ளது. இந்த நகரத்துக்கு அருகில் சரமதி மலை அமைந்துள்ளது குறிப்பிடத்தக்கது.

இந்த நகரம் நாகாலாந்து மக்களவைத் தொகுதிக்கு உட்பட்டது.



</doc>
<doc id="287467" url="https://ta.wikipedia.org/wiki?curid=287467" title="லோங்லெங்">
லோங்லெங்

லோங்லெங், இந்திய மாநிலமான நாகாலாந்தின் லோங்லெங் மாவட்டத்தின் தலைநகரமாகும். இந்த நகரத்துக்கு அருகில் மோகோக்சுங் நகரம் உள்ளது.

இந்த நகரம் நாகாலாந்து மக்களவைத் தொகுதிக்கு உட்பட்டது.



</doc>
<doc id="287470" url="https://ta.wikipedia.org/wiki?curid=287470" title="மோகோக்சுங்">
மோகோக்சுங்

மோகோக்சுங், இந்திய மாநிலமான நாகாலாந்தின் மோகோக்சுங் மாவட்டத்தின் தலைநகராகும். இது திமாப்பூர், கோகிமா ஆகிய நகரங்களைப் போன்றே முக்கிய நகராக இருக்கிறது. 

இந்த நகரம் நாகாலாந்து மக்களவைத் தொகுதிக்கு உட்பட்டது.

தேசிய நெடுஞ்சாலை வழியாக கோகிமா, கிபைர் உள்ளிட்ட நகரங்களை சென்றடையலாம்.


</doc>
<doc id="287475" url="https://ta.wikipedia.org/wiki?curid=287475" title="செயிண்ட் பியேர், செயிண்ட் பியேர் அண்ட் மீகேலோன்">
செயிண்ட் பியேர், செயிண்ட் பியேர் அண்ட் மீகேலோன்

செயிண்ட் பியேர் ("Saint-Pierre") கனடாவின் நியூ பவுண்ட்லாந்து கடற்கரைக்கு அப்புறமாக அமைந்துள்ள பிரான்சிய கடல்கடந்த தொகுப்புகளில் ஒன்றான செயிண்ட் பியேர் மற்றும் மீகேலோனின் தலைநகரம் ஆகும். செயிண்ட் பியேர் மற்றும் மீகேலோனில் உள்ள இரு பிரான்சிய கொம்யூன்களில் (நகராட்சி) பியேர் மிகுந்த மக்கள்தொகை கொண்ட நகராட்சியாகும்.
செயிண்ட் பியேர் கொம்யூன் (நகராட்சி) செயிண்ட் பியேர் தீவுப் பகுதியையும் அடுத்துள்ள சிறு தீவுப் பகுதிகளையும் உள்ளடக்கியது. இவற்றில் "ல ஐல் ஆக்சு மாரின்" என்ற சிறுதீவு குறிப்பிடத்தக்க அளவிலானதாகும். இந்த நகரத்தில் செயிண்ட் பியேர் மற்றும் மீகேலோனின் 90% மக்கள் வாழ்ந்தாலும் இதன் வடமேற்கிலுள்ள இந்நாட்டின் மற்றொரு நகரமான "மீகேலோன்-லாங்கிளேடை" விட பரப்பளவில் சிறியதாகும். 

செயிண்ட் பியேர் தீவின் கிழக்குக் கடலோரமாக அத்திலாந்திக்குப் பெருங்கடலை நோக்கியுள்ள "பராசாய்சு" எனப்படும் துறைமுகத்தின் வடக்கில் முதன்மை நகரமும் ஆட்சி மன்ற அலுவலகங்களும் அமைந்துள்ளன. இயற்கைத் துறைமுகமான பராசாய்சைச் சுற்றிலும் சிறு தீவுகள் அரணாக உள்ளன. 
2006ஆம் ஆண்டு கணக்கெடுப்பின்படி இந்த நகராட்சியின் மக்கள்தொகை 5,888 ஆகும். இவர்களில் பெரும்பாலோர் பாசுக்கு, பிரித்தனி, நார்மண்டி இனத்தவராவர். 

நகராட்சி நகரமன்றத்தையும் நகரத்தந்தையையும் கொண்டியங்குகின்றது.

துறைமுகத்தையொட்டி அஞ்சல் அலுவலகமும் சுங்க அலுவலகமும் அமைந்துள்ளன; இவற்றின் பின்னே நகரத்தின் மையமான சார்லசு டிகாலே சதுக்கம் அமைந்துள்ளது.

செயிண்ட் பியேரில் உள்ள மற்ற கட்டிடங்கள்: சதுக்கத்திற்கு வடக்கே செயிண்ட் பியேர் பேராலயம் பெருந்தீவிபத்தை அடுத்து இருபதாம் நூற்றாண்டின் துவக்கத்தில் கட்டப்பட்டுள்ளது; துறைமுகத்தின் வாயிலில் பாயிண்ட் ஆக்சு கேனோன்சு கலங்கரைவிளக்கம்; மேலும் வடக்கில், நகரத்தின் முன்னாள் மருத்துவமனைக்கு அருகே, பிரான்டன் பெலோட்டா விளையாட்டரங்கம் உள்ளது.



</doc>
<doc id="287477" url="https://ta.wikipedia.org/wiki?curid=287477" title="அமைனேற்றம்">
அமைனேற்றம்

அமைனேற்றம் "(Amination)" என்பது கரிமச் சேர்மத்தில் ஒர் அமீன் குழுவைச் சேர்க்கின்ற செயல் முறையாகும். நம் அன்றாட வாழ்க்கையில் கரிமநைட்ரசன் சேர்மங்கள் ஏராளாமாக பயன்படுத்தப்படுவதால் இவ்வினைகள் முக்கியத்துவம் வாய்ந்தவையாகக் கருதப்படுகின்றன.

இவ்வினையை நிகழ்த்துகின்ற நொதிகள் அமைனேசுகள் எனப்படுகின்றன. அமோனியா அல்லது ஆல்க்கைலேற்ற அமீன், குறைவு அமைனேற்றம் மற்றும் மான்னிச் வினை போன்ற வினைகள் உட்பட பல வழிகளில் அமைனேற்றம் நிகழ்கிறது. உதாரணமாக, -COOH -> -CONH2.
அமில {[வினையூக்கி]]கள் முன்னிலையில் ஆல்ககால்களை அமைனேற்றம் செய்து தொழிற்சாலைகளில் பல ஆல்கைல் அமீன்கள் தயாரிக்கப்படுகின்றன. 

மின்னணுநாட்ட அமைனேற்ற வினையில் அமைன் ஒரு மின்னணு மிகுபொருளாகவும் வினையில் பங்கேற்கும் கரிமச் சேர்மம் மின்னணு கவரியாகவும் செயல்படுகின்றன. ஆக்சாசிரிடின்கள், ஐதராக்சிலமைன்கள், ஆக்சைம்கள் மற்றும் N–O அடிமூலக்கூற்று தளப்பொருட்கள் போன்ற சில எலக்ட்ரான் குறைவு அமீன்கள் பங்கேற்கும் போது இவ்வினை தலைகீழாக நிகழ்கிறது. எலக்ட்ரான் கவரியாக அமீன் பயன்படுத்தப்பட்டால் அவ்வினை மின்னணு அமைனேற்ற வினை என அழைக்கப்படுகிறது. கார்பனயன் மற்றும் ஈனோலேட்டு போன்ற மிகை எலக்ட்ரான் கரிம வேதியியல் தளப்பொருட்கள் இச்செயல்முறையில் மின்னணு மிகு பொருட்களாகப் பயன்படுகின்றன.

ஐதரோவமைனேற்ற வினைகளில் அமீன்கள் ஆல்க்கீன்களுடன் சேர்க்கப்படுகின்றன.


</doc>
<doc id="287481" url="https://ta.wikipedia.org/wiki?curid=287481" title="தர்மசேன பத்திராஜா">
தர்மசேன பத்திராஜா

தர்மசேன பத்திராஜா ("Dharmasena Pathiraja", மார்ச் 28, 1943 - சனவரி 28, 2018) இலங்கை சிங்களத் திரைப்பட இயக்குனரும், கல்வியாளரும் ஆவார். பொன்மணி என்ற தமிழ்த் திரைப்படம் உட்பட ஏறத்தாழ பத்து முழுநீளத் திரைப்படங்கள், ஏழு ஆவணப் படங்கள், பதினொரு தொலைக்காட்சி நாடகங்கள் இவரது படைப்புகளாகும்.

கண்டி தர்மராஜா கல்லூரியில் கல்வி பயின்ற தர்மசேனா பேராதனைப் பல்கலைக்கழகத்தில் 1967 இல் சிங்களம், மற்றும் மேற்கத்தைய கலாசாரத்தில் சிறப்பு இளங்கலைப் பட்டம் பெற்றார். பின்னர் நாடகத்துறை, மற்றும் நிகழ்கலையில் விரிவுரையாளராகப் பணியாற்றினார். ஆத்திரேலியா, மொனாசுப் பல்கலைக்கழகத்தில் வங்காளத் திரைப்படத்துறை குறித்த ஆய்வை மேற்கொண்டு கலாநிதி பட்டம் பெற்றார்.

தர்மசேன பத்திராஜா களனிப் பல்கலைக்கழகத்தில் உதவி விரிவுரையாளராகப் பணியைத் திடங்கியவர், பின்னர் யாழ்ப்பாணப் பல்கலைக்கழகம், றுகுணு பல்கலைக்கழகம், கொழும்பு பல்கலைக்கழகம் ஆகியவற்றில் விரிவுரையாளராகவும், இலங்கை ஊடகப்பயிற்சி நிறுவனத்தின் தலைவராகவும் பணியாற்றினார்.

பத்திராஜா 1970 ஆம் ஆண்டில் "சத்தூரோ" என்ற பெயரில் 10-நிமிடக் குறும்படம் ஒன்றைத் தயாரித்தார். நான்கு ஆண்டுகளின் பின்னர் "ஆகாசு கௌவா" என்ற முழுநீள சிங்களத் திரைப்படத்தை இயக்கி வெளியிட்டார். இது அவருக்குப் பல திரைப்பட விருதுகளைப் பெற்றுக் கொடுத்தது. 1975 இல் வெளியான "பெரிய பையனாக வருவது எப்படி" ("எயா தன் லொக்கு லமயாக்") திரைப்படம் மாஸ்கோ 9வது பன்னாட்டுத் திரைப்பட விழாவில் திரையிடப்பட்டது. இவரது "பம்பரு அவித்" (1978) என்ற திரைப்படம் மாஸ்கோ, லாஸ் ஏஞ்சலஸ் திரைப்பட விழாக்களில் வெளியிடப்பட்டது. இலங்கையில் இத்திரைப்படத்திற்கு சிறந்த இயக்குனர், சிறந்த திரைப்படத்துக்கான சனாதிபதி விருதுகள் கிடைத்தன.

இவர் தயாரித்த "பொன்மணி" தமிழ்த் திரைப்படம் இந்தியாவில் 1980 இல் பன்னாட்டுத் திரைப்பட விழாவில் திரையிடப்பட்டது.

திரையரங்கக் கலை பற்றி இரண்டு நூல்களை எழுதி வெளியிட்டுள்ளார்.

தர்மசேன பத்திராஜா 2018 சனவரி 28 அன்று கண்டியில் உள்ள தனியார் மருத்துவமனை ஒன்றில் காலமானார்.



</doc>
<doc id="287483" url="https://ta.wikipedia.org/wiki?curid=287483" title="விண்வெளிக்கடலியல்">
விண்வெளிக்கடலியல்

விண்வெளிக்கடலியல் "(Astrooceanography)" என்பது பூமி என்ற கோள்கிரகத்துக்கு வெளியே இருக்கும் கடல்களைப் பற்றிப் படிக்கும் அறிவியல் துறையாகும். விண்வெளி உயிரியல், விண்வெளி வேதியியல், விண்வெளி நிலவியல் போன்ற மற்ற கோள் அறிவியல் துறைகள் போலல்லாமல் சனி கோளின் டைட்டன் மற்றும் வியாழன் கோளின் கனிமீடு போன்ற நிலாக்களில் கடல் இருப்பது கண்டறியப்பட்ட பின்னர்தான் விண்வெளிக்கடலியல் துறை தோன்றியது. மேலும் இந்நிலவுகளை நோக்கிய பயணங்கள் தொடர்ந்து அங்குள்ள பாறை அல்லது பனிக்கட்டி அடுக்குகளுக்கு கீழே இருக்கும் சமுத்திரங்களை அடையும் வரை இந்தத் துறையின் ஆய்வுகள் ஊகத்தின் அடிப்படையிலான நெடுநீள் ஆய்வுகளாகவே இருக்கும். நெப்டியூனில் உள்ள கடலில் திரவ வைரம் உள்ளது என்பது தொடங்கி வியாழனில் உள்ள கடலில் இராட்சத திரவ ஐதரசன் பெருங்கடல் உள்ளது என்பது வரையிலான பல கோட்பாடுகள், நமது சூரிய மண்டலத்தில் உள்ள விண்பொருட்கள் தொடர்பாக உள்ளன. 
விண்வெளிக்கடலியல் துறை விண்வெளி உயிரியல் துறையுடன் நெருங்கிய தொடர்பு கொண்டது ஆகும். ஏனெனில் சிறிய வகை உயிரினங்கள் வாழ்வதற்கேற்ற சூழல்வாய்ப்பு கடல்களில்தான் சாத்தியமாகும்.


</doc>
<doc id="287489" url="https://ta.wikipedia.org/wiki?curid=287489" title="இராம. குருநாதன்">
இராம. குருநாதன்

இராம. குருநாதன் (பிறப்பு சூன் 7, 1945) தஞ்சாவூர் மாவட்டம் கும்பகோணத்தில் பிறந்தவர்.

பச்சையப்பன் கல்லூரியில் தமிழ்ப்பேராசிரியராகப் பணியாற்றி ஓய்வு பெற்றவர். சங்க இலக்கியம் முதல் தற்கால இலக்கியம் வரையிலான நூல்களை ஆய்ந்து அறிவதில் ஆர்வம் கொண்டவர். ஐந்து மொழிபெயர்ப்பு நூல்கள், இரண்டு நாவல்கள், 12 கட்டுரைத்தொகுதிகள் எழுதியுள்ளார். தொடர்ந்து எழுதிவருகிறார். 

ஒப்பியலிலும், மொழிபெயர்ப்பிலும் ஆர்வம் கொண்டவர்.





</doc>
<doc id="287490" url="https://ta.wikipedia.org/wiki?curid=287490" title="எம். கே. றொக்சாமி">
எம். கே. றொக்சாமி

எம். கே. றொக்சாமி ("M. K. Rocksamy", 13 செப்டம்பர் 1932 - 30 நவம்பர் 1988) இலங்கையின் புகழ்பெற்ற ஒரு இசைக்கலைஞரும், இசையமைப்பாளரும் ஆவார்.

றொக்சாமியின் பெற்றோர் மரிய குழந்தைசாமி, அன்னமேரி பாண்டிச்சேரியில் இருந்து வந்து இலங்கையில் குடியேறியவர்கள். இவர்களின் ஆறாவது பிள்ளையாகப் பிறந்தவர் றொக்சாமி. தந்தை வயலின் வாசிப்பதிலும், தாயார் ஆர்மோனியம் வாசிப்பதிலும் திறமையானவர்கள். றொக்சாமி தபேலா, சாக்சபோன் ஆகிய இசைக்கருவிகளை வாசிப்பதற்குப் பயிற்சி பெற்றார். சங்கரலிஙகம் என்பவரிடம் கருநாடக இசையை முறையாகப் பயின்றார்.

இலங்கை வானொலியில் சிங்கள இசைக்குழுவில் சாக்சபோன் இசைக்கருவியை அறிமுகப்படுத்தினார். 1953 இல் இலங்கை வானொலி இசைக்குழுவில் வயலின் இசைப்பவராக பணியில் சேர்ந்தார். ஆர். ஏ. சந்திரசேனாவின் பல நிகழ்ச்சிகளில் இவர் வயலின் வாசித்துள்ளார். இந்தியாவில் இருந்து வருகை தரும் பல கலைஞர்களுக்கு வயலின் வாசித்துள்ளார். 1957 இல் முகம்மது ராஃபி, 1980 இல் வாணி ஜெயராமுக்கும் வயலின் வாசித்துள்ளார்.

இலங்கையின் முதலாவது திரைப்படப் படப்பிடிப்பு நிலையம் 1950 இல் கந்தானையில் எஸ். எம். நாயகம் என்பவரால் ஆரம்பிக்கப்பட்டது. சுந்தர முருகன் ஸ்டூடியோ என அழைக்கப்பட்ட இந்நிலையத்தின் திரைப்படங்களுக்கு இசையமைத்துக் கொண்டிருந்த ஆர். முத்துசாமியுடன் தொடர்பு ஏற்பட்டது. முத்துசாமியின் அழைப்பை ஏற்று அவரது இசைக்குழுவில் சேர்ந்து பணியாற்றினார். 1962 ஆம் ஆண்டில் தயாராகிக் கொண்டிருந்த "சங்காரே" என்ற சிங்களப் படத்தின் இசையமைப்பாளர் பெ. எஸ். பெரேரா திடீரெனக் காலமாகி விடவே, அப்படத்தின் மிகுதிப் பாடல்களுக்கு றொக்சாமி இசையமைத்துக் கொடுத்தார். 1963 இல் "சுகத சொயுரா" என்ற சிங்களப் படத்திற்கு முதன் முதலாக முழுமையாக இசையமைத்தார். இப்படத்தின் பாடல்களுக்கு நல்ல வரவேற்புக் கிடைத்தது.

"சுஜாகே ரகச" என்ற சிங்களப் படத்துக்கு டி. ஆர். பாப்பாவுடன் இணைந்து இசையமைத்துள்ளார். தெய்வம் தந்த வீடு என்ற இலங்கைத் திரைப்படத்தில் கண்ணன்-நேசம் இசையமைப்பாளர்களுடன் இணைந்து இசையமைத்தார். "பொன்மணி" (1977) என்ற இலங்கைத் தமிழ்த் திரைப்படத்திற்கு தனியாக இசையமைத்தார். இப்படத்தின் அனைத்துப் பாடல்களும் இவருக்குப் புகழ் தேடிக் கொடுத்தன. தொடர்ந்து "மாமியார் வீடு", வி. பி. கணேசனின் "நான் உங்கள் தோழன்" ஆகிய தமிழ்ப் படங்களுக்கு இசையமைத்தார். இறுதியாக ஜெய்சங்கர், ராதிகா நடித்த "இரத்தத்தின் இரத்தமே" இவர் இசையமைத்த கடைசித் தமிழ்ப் படமாகும். மலையாளத் திரைப்படம் ஒன்றுக்கும் றொக்சாமி இசையமைத்துள்ளார்.

றொக்சாமி 1965 இல் இசையமைத்த "சக் சயய" என்ற சிங்களத் திரைப்படத்தில் பாடிய இந்திராணி என்பவரைக் காதலித்துத் திருமணம் புரிந்து கொண்டார். இவர்களுக்கு ஒரு ஆணும், இரு பெண்களுமாக மூன்று பிள்ளைகள் உள்ளனர். 1983 ஆடிக் கலவரத்தின் போது இவர் ஹெந்தளையில் வசித்து வந்த வீடு சிங்களவர்களால் தீக்கிரையாக்கப்பட்டது. 1988 நவம்பர் 30 இல் இவர் காலமானார்.


</doc>
<doc id="287497" url="https://ta.wikipedia.org/wiki?curid=287497" title="ஆரி பாட்டர் அண்டு த சேம்பர் ஆப் சீக்கிரட்சு (நூல்)">
ஆரி பாட்டர் அண்டு த சேம்பர் ஆப் சீக்கிரட்சு (நூல்)

ஆரி பாட்டர் அண்டு த சேம்பர் ஆப் சீக்கிரட்சு ("Harry Potter and the Chamber of Secrets") என்பது ஜே. கே. ரௌலிங்கால் எழுதப்பட்ட "ஆரி பாட்டர்" தொடரின் இரண்டாவது புதினமாகும். இதன் கதை ஆரி பாட்டர் ஆக்வாட்சு மந்திரப் பள்ளியில் இரண்டாவது வருடம் மந்திர தந்திரங்களை பயிலும் போது இரகசிய அறை திறக்கப்படுகின்றதை பற்றி தொடர்கிறது. இந்தத் தொடரில் பள்ளி சுவரில் "இரகசிய அறை திறக்கப்பட்டு விட்டது. சிலித்தரீன் வாரிசின் எதிரிகள் ஜாக்கிரதை" என்ற எச்சரிக்கை தகவலும் எழுதப்படுகிறது. இவ்வருடத்தில் ஆரியும் அவனது நண்பர்களான எர்மாயினி கிறேஞ்செர் மற்றும் இரொனால்டு வீசுளி ஆகியோர் இப்பிரச்சனை பற்றி ஆராய்கின்றனர்.


</doc>
<doc id="287500" url="https://ta.wikipedia.org/wiki?curid=287500" title="இருதயாலீஸ்வரர் கோவில்">
இருதயாலீஸ்வரர் கோவில்

திருநின்றவூர் இருதயாலீஸ்வரர் கோவில் தமிழ்நாடு திருவள்ளூர் மாவட்டத்தில் திருநின்றவூர் எனும் ஊரில் அமைந்துள்ள சிவாயலமாகும்.இத்தலத்தின் மூலவர் இருதயாலீஸ்வரர், தாயார் மரகதாம்பிகை.

மகாசிவராத்திரி, தைப்பூசம், பங்குனி உத்திரம், மகாசங்கராந்தி, வைகாசி விசாகம், விநாயகர் சதுர்த்தி, தீபாவளி, கார்த்திகை, சித்திரை ஆண்டுப் பிறப்பு, பௌர்ணமி, அமாவாசை, பிரதோசம், திங்கள் மற்றும் வெள்ளிக்கிழமை.

சிவனின் மூலஸ்தானத்தில் பூசலார் நாயனாரின் சிலை உள்ளது.


இருதய நோய் குணமாக வேண்டி இங்கு வேண்தல் செய்கின்றனர்.
-சேக்கிழார் இயற்றிய பெரிய புராணம்


</doc>
<doc id="287502" url="https://ta.wikipedia.org/wiki?curid=287502" title="செயிண்ட் கிட்சு">
செயிண்ட் கிட்சு

செயிண்ட் கிட்சு ("Saint Kitts"), முறையாக செயிண்ட் கிறித்தோபர் தீவு, மேற்கிந்தியத் தீவுகளைச் சேர்ந்த ஓர் தீவு ஆகும்.இத்தீவின் மேற்கே கரிபியன் கடலும், கிழக்கே அத்திலாந்திக்குப் பெருங்கடலும் உள்ளன. செயிண்ட் கிட்சும் அருகிலுள்ள நெவிசு தீவும் இணைந்து ஒரே நாடாக உள்ளன: செயிண்ட் கிட்சும் நெவிசும் கூட்டாட்சி.

இத்தீவு சிறிய அண்டிலிசு தீவுக் குழுமத்தின் வளிமறைவுத் தீவுகளில் ஒன்றாகும். இது புளோரிடாவின் மயாமியிலிருந்து தென்கிழக்கே ஏறத்தாழ தொலைவில் அமைந்துள்ளது. செயிண்ட் கிட்சின் நிலப்பரப்பு ஏறத்தாழ ஆகும்; ஏறத்தாழ நீளமும் சராசரியாக அகலமும் கொண்டுள்ளது..

செயிண்ட் கிட்சின் மக்கள்தொகை ஏறத்தாழ 45,000 ஆகும். இவர்களில் பெரும்பாலோர் ஆபிரிக்க இனத்தவர் ஆவர். முதன்மையான மொழியாக ஆங்கிலம் உள்ளது.கல்வியறிவு கிட்டத்தட்ட 98% ஆகும்.

கிழக்கு கரிபியனில் கட்டப்பட்ட பெரும் கோட்டையாகவும் உலகப் பாரம்பரியக் களமாகவும் பிரிம்சுடோன் மலைக் கோட்டை தேசியப் பூங்கா விளங்குகின்றது. செயிண்ட் கிட்சு தீவில் உள்ள வோர்னர் பார்க் துடுப்பாட்ட அரங்கத்தில் 2007 துடுப்பாட்ட உலகக்கிண்ண ஆட்டங்கள் நடைபெற்றன. இதன்மூலம் ஒரு உலகக் கிண்ண நிகழ்வு நடந்த உலகின் மிகச் சிறிய நாடெனும் பெருமையை செயிண்ட் கிட்சும் நெவிசும் பெற்றது. செயிண்ட் கிட்சில் ரோசு மருத்துவப் பல்கலைக்கழக பள்ளி, விண்ட்சர் மருத்துவ பல்கலைக்கழக பள்ளி, மருத்துவம் மற்றும் நலவாழ்வு அறிவியல் பல்கலைக்கழகம் போன்ற பல உயர் கல்வி நிறுவனங்கள் அமைந்துள்ளன. 



</doc>
<doc id="287509" url="https://ta.wikipedia.org/wiki?curid=287509" title="சார்வாகன்">
சார்வாகன்

சார்வாகன் என்று இலக்கிய வட்டத்தில் அறியப்பட்ட மருத்துவர் ஹரி ஸ்ரீனிவாசன் (7 செப்டம்பர் 1929 - 21 திசம்பர் 2015 ) ஒரு தொழுநோய் மருத்துவர் மற்றும் தமிழ் சிறுகதை எழுத்தாளர் ஆவார். 

தமிழகத்தின் அன்றைய வடாற்காடு மாவட்டத்தின் வேலூரில் 1923ஆம் ஆண்டு பிறந்தார். இவரின் தந்தை மருத்துவர் ஹரிஹரன், ஆரணியின் முதல் ஆங்கில மருத்துவர் ஆவார். ஆரணி நகரில் பள்ளியிறுதி வரை முடித்துவிட்ட ஹரி ஸ்ரீனிவாசன், சென்னை மருத்துவக் கல்லூரியில் மருத்துவம் பயின்றார். பிறகு, இங்கிலாந்தில் இரண்டு எஃப்ஆர்சிஎஸ் பட்டங்களை முடித்தார். 1954 ஆண்டிலிருந்து ஆறு ஆண்டுகள் இங்கிலாந்தில் உள்ள மருத்துவமனையில் பணிபுரிந்தார். இலண்டனில் திருமணம் நடந்தது. எண்பதுகளில் மூன்று ஆண்டுகள் போர்ட்லண்ட் நகரில் இருந்தார்.

இந்தியா திரும்பிய ஹரி சீனிவாசன் முதலில் முட நீக்கியல் வல்லுநராக தனது பணியைத் தொடங்கினார். 1960இல் மங்களூர் கஸ்தூரிபாய் மருத்துவமனையில் பணியாற்றும்போது தொழுநோயில் இருந்து மீண்ட அப்துல்லா என்பவரின் கரங்களை ஒரு பிரத்யேக முறையில் முயன்ற சீரமைப்பு அறுவைச் சிகிச்சை வியக்கத்தக்க வெற்றியைக் கண்டது. தொழுநோயால் குணமடைந்த பின்னரும் மடங்கிய விரல்கள் நேராகாமல், உணர்ச்சி திரும்பாமல், செயலற்ற நிலையில் இருக்கும் விரல்களுக்கு இவர் கண்டுபிடித்த இந்த அறுவைச் சிகிச்சை முறை பலரது கைகள் செயங்பட உதவிகரமாக இருந்தது. இப்புதிய கர சீரமைப்பு அறுவைச் சிகிச்சை முறைக்கு ஐநா சபையின் அங்கமான உலக சுகாதார அமைப்பு ‘சீனிவாசன் முறை’ (SRINIVASAN TECHNIQUE) என்று இவரது பெயரையே சூட்டியது. இதற்காக இவருக்கு 1984 இல் இந்திய அரசால் பத்மசிறீ விருது வழங்கப்பட்டது. இந்தக் கண்டுபிடிப்புக்குப் பிறகு செங்கல்பட்டு தொழுநோய் மருத்துவமனையில் பணியில் சேர்ந்து, அதன் இயக்குநராக உயர்ந்து 1984இல் இவர் பணி ஓய்வுபெற்றார். அதன் பிறகு, பல்வேறு நாடுகளின் மருத்துவக் கழகங்களிலும், உலக சுகாதார அமைப்பின் சார்பாக வருகைதரு பேராசிரியராகவும், எண்ணற்ற மருத்துவ முகாம்களை நெறிப்படுத்துபவராகவும் பணியாற்றினார்.

இவரது தாத்தா கிருஷ்ணய்யர் வேலூரில் காவல்துறையில் தமிழ் சுருக்கெழுத்தராக இருந்தார். அவர் பெரியதொரு நூலகத்தை வைத்திருந்தார்.அந்த நூலகத்தில் உள்ள புத்தகங்களை சிறிய வயதில் படித்து தனது படிப்பு ஆர்வத்தை வளர்த்துக்கொண்டார். எழுத்தில் ஆர்வம் கொண்ட இவர் கவிதைகளையும் சிறுகதைகளையும் சிற்றிதழ்களில் எழுதியுள்ளார். இவரின் கனவுக்கதை’ என்னும் சிறுகதை 1971-ஆம் ஆண்டின் சிறந்த சிறுகதையாக ‘இலக்கியச் சிந்தனை’ பரிசு பெற்றது. இவருடைய சிறுகதைகள் சில, ஆங்கில மொழிபெயர்ப்பாகி வெளியாகியிருக்கின்றன.இவர் எழுத்துக்கள் தொகுப்பாக 41 சிறுகதைகள் மற்றும் 3 குறுநாவல்கள் என 500 பக்கங்களுடன் சார்வாகன் கதைகள் என்ற பெயரில் புத்தகமாக நற்றிணை பதிப்பகத்தால் வெளியீடப்பட்டுள்ளது.


</doc>
<doc id="287525" url="https://ta.wikipedia.org/wiki?curid=287525" title="மோன், இந்தியா">
மோன், இந்தியா

மோன், இந்திய மாநிலமான நாகாலாந்தில் உள்ள மோன் மாவட்டத்தின் தலைநகராகும்.

இந்த நகரம் நாகாலாந்து மக்களவைத் தொகுதிக்கு உட்பட்டது.


</doc>
<doc id="287527" url="https://ta.wikipedia.org/wiki?curid=287527" title="நெவிசு">
நெவிசு

நெவிசு ("Nevis") கரிபியக் கடலிலுள்ள சிறிய தீவாகும்; லீவர்டு தீவுகளின் உட்புற வளைவில் இது அமைந்துள்ளது. நெவிசும் அருகிலுள்ள செயிண்ட் கிட்சு தீவும் இணைந்து ஒரே நாடாக உள்ளது: செயிண்ட் கிட்சும் நெவிசும் கூட்டரசு. சிறிய அண்டிலிசு தீவுக்கூட்டத்தின் வடமுனையில் நெவிசு அமைந்துள்ளது. புவேர்ட்டோ ரிக்கோவிலிருந்து கிழக்கு-தென்கிழக்கு திசையில் ஏறத்தாழ 350 கிமீ தொலைவிலும் அண்டிக்குவாவிற்கு மேற்கே ஏறத்தாழ 80 கிமீ தொலைவிலும் அமைந்துள்ளது. இதன் நிலப்பரப்பு ஆகும். இதன் தலைநகரம் சார்லசுடவுண்.


</doc>
<doc id="287589" url="https://ta.wikipedia.org/wiki?curid=287589" title="அனைத்துலக நதி நீர்ப்பயன்பாட்டுக்கான எல்சிங்கி விதிகள்">
அனைத்துலக நதி நீர்ப்பயன்பாட்டுக்கான எல்சிங்கி விதிகள்

அனைத்துலக நதி நீர்ப்பயன்பாட்டுக்கான ஹெல்சின்கி விதிகள் என்பவை எல்லை தாண்டிப் பாயும் நதிகளின் நீரினையும் அத்தோடு தொடர்புடைய நிலத்தடி நீரினையும் பயன்படுத்துவதற்கான விதிமுறைகளாகும். இவ்விதிகள் 1996 ஆம் ஆண்டு ஆகஸ்டு மாதம் ஃபின்லாந்தின் தலைநகரான எல்சிங்கி நகரில் உருவாக்கப்பட்டன. இவ்விதிமுறைகளைச் செயல்படுத்துவதற்கான அமைப்பு ஏதும் இல்லை. 2004 ஆம் ஆண்டில் வெளிவந்த நீர்மூலங்களுக்கான பெர்லின் விதிகள் இவ்விதிமுறையினைப் பின்தள்ளி விட்டது. 


</doc>
<doc id="287594" url="https://ta.wikipedia.org/wiki?curid=287594" title="காசிரங்கா யானைத் திருவிழா">
காசிரங்கா யானைத் திருவிழா

காசிரங்கா யானைத் திருவிழா "(Kaziranga Elephant Festival)" என்பது ஆசிய யானைகளைப் பாதுகாக்கவும் அவற்றின் நலம் காக்கவும் ஒவ்வோர் ஆண்டும் அசாம் மாநிலத்திலுள்ள காசிரங்கா தேசியப் பூங்காவில் நடத்தப்படுகின்ற திருவிழாவாகும். அசாம் மாநில வனத்துறையும் சுற்றுலாத்துறையும் இணைந்து இத்திருவிழாவை நடத்துகின்றன. நாளுக்கு நாள் பெருகி வரும் மனிதர் மற்றும் யானைகள் இடையிலான சச்சரவுகளுக்கு தீர்வுகாண முற்படுவது இவ்விழா கொண்டாடுவதன் முக்கிய நோக்கமாகும். தலை முதல் பாதம்வரை அலங்கரிக்கப்பட்ட நூற்றுக்கணக்கான ஆசிய யானைகள் இவ்விழாவில் பங்கேற்கின்றன. அணிவகுப்பு , ஓட்டப்பந்தயம், கால்பந்து, நடனம் என பல்வேறு வகையான போட்டிகளில் அவை பங்கேற்று பார்வையாளர்களை பரவசப்படுத்துகின்றன. 


</doc>
<doc id="287595" url="https://ta.wikipedia.org/wiki?curid=287595" title="அர்பில்">
அர்பில்

அர்பில் அல்லது எர்பில் (Erbil, also known as Hewler) (, ; "Arbīl") என்பது ஈராக்கிய குர்திஸ்தானின் தலைநகரமாகும். பகுதாதுவிற்கு வடமேற்காக இது அமைந்துள்ளது. 2011இன் மதிபீட்டின் அடிப்படையில் இந்நகரத்தின் மக்கள் தொகை அண்ணளவாக 1.61 மில்லியன் ஆகும்.


</doc>
<doc id="287605" url="https://ta.wikipedia.org/wiki?curid=287605" title="சிம்மோனி அணை">
சிம்மோனி அணை

சிம்மோனி அணை "(Chimmony Dam)" இந்தியாவின் கேரளா மாநிலத்தில் உள்ளது, திருச்சூர் மாவட்டம் முகுந்தாபுரம் தாலுக்காவில் இருக்கும் எச்சிப்பாராவில் இந்த அணை கட்டப்பட்டுள்ளது. கருவண்ணூர் ஆற்றின் துணை நதியான சிம்மோனியாற்றின் குறுக்காகக் கட்டப்பட்டுள்ள இவ்வணை 1996 ஆம் ஆண்டு கட்டி முடிக்கப்பட்டது.


</doc>
<doc id="287606" url="https://ta.wikipedia.org/wiki?curid=287606" title="1676">
1676

1676 (MDCLXXVI) கிரெகொரியின் நாட்காட்டியில் ஒரு புதன்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் சனிக்கிழமையில் ஆரம்பமான நெட்டாண்டு ஆகும்.




</doc>
<doc id="287607" url="https://ta.wikipedia.org/wiki?curid=287607" title="1677">
1677

1677 (MDCLXXVII) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான சாதாரண ஆண்டு ஆகும்.



</doc>
<doc id="287612" url="https://ta.wikipedia.org/wiki?curid=287612" title="1678">
1678

1678 (MDCLXXVIII) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.





</doc>
<doc id="287626" url="https://ta.wikipedia.org/wiki?curid=287626" title="பொலவக்கொடி">
பொலவக்கொடி

பொலவக்கொடி (அறிவியல் பெயர்:"Leea indica"), (ஆங்கில பெயர் :"bandicoot berry") என்ற கொடியின தாவரம் பேரினத்தைச் சார்ந்ததாகும். பொதுவாக பசுமைமாறாக்காடுகளில் இந்த கொடிகள் காணப்படுகிறது. இந்தோமலேயா, இந்தோசீனா, ஆஸ்திரேலியா, பசிபிக் தீவுகள், மேலும் இந்தியாவில் மேற்க்குத்தொடற்ச்சி மலை, போன்ற வளமான பகுதிகளில் காணப்படுகிறது. இதன் கனி மருத்துவக்குணம் கொண்டது 


</doc>
<doc id="287632" url="https://ta.wikipedia.org/wiki?curid=287632" title="ராஜேஷ் முருகேசன்">
ராஜேஷ் முருகேசன்

ராஜேஷ் முருகேசன் (பிறப்பு 14 மே, 1988) ஓர் இந்தியத் திரைப்பட இசையமைப்பாளர் ஆவார். மலையாளம், தமிழ்த் திரைப்படங்களில் பங்காற்றி வருகிறார். 2015ஆம் ஆண்டில், இவரது இசையமைப்பில் வெளியான பிரேமம் திரைப்படம் சிறப்பான வெற்றித் திரைப்படமாக அமைந்தது.

ராஜேஷ் முருகேசன், கேரளத்தின் எர்ணாகுளம் மாவட்டத்தில் ஒரு தமிழ்ப் பெற்றோருக்கு மகனாகப் பிறந்தார். கொச்சி "ரெபினெரிசு பள்ளியில்" பள்ளிப் படிப்பை முடித்த பின்னர், 2008ஆம் ஆண்டில் சென்னை எஸ்.ஏ.இ பன்னாட்டுக் கல்லூரியில் பட்டப்படிப்பை முடித்தார்.

அல்போன்ஸ் புத்திரன் இயக்கத்தில் 2013ஆம் ஆண்டில் தமிழ், மலையாளம் ஆகிய இரு மொழிகளில் வெளியான நேரம் திரைப்படத்தின் மூலமாக இசையமைப்பாளராக அறிமுகமானார். இப்படத்தில் இடம்பெற்ற "பிஸ்தா" பாடலின் மூலமாக பரவலாக அறியப்பட்டார். தொடர்ந்து 2015ஆம் ஆண்டில் அல்போன்ஸ் புத்திரன் இயக்கிய பிரேமம் மலையாளத் திரைப்படத்திற்கு இசையமைத்திருந்தார். இப்படத்தில் இடம்பெற்ற பாடல்கள் சிறப்பான வரவேற்பு பெற்றதுடன், "மலரே" பாடல் யூடியூபில் உடனடியாக 5 இலட்சத்திற்கும் அதிகமான நபர்களால் பார்க்கப்பட்ட பாடலாக அமைந்தது.



</doc>
<doc id="287633" url="https://ta.wikipedia.org/wiki?curid=287633" title="அரம்பா">
அரம்பா

அரம்பாமரம் (அறிவியல் பெயர்:"Litsea glutinosa"), (ஆங்கில பெயர்:"soft bollygum") இது பசுமைமாறாக்காடுகளில் வளரும் தாவரம் ஆகும். இதன் பிசின் ஊதுபத்தி தயாரிக்க பயன்படுகிறது. 
இந்தியா, சீனா, மலேசியா, ஆஸ்திரேலியா போன்ற நாடுகளில் காணப்படுகிறது. 


</doc>
<doc id="287636" url="https://ta.wikipedia.org/wiki?curid=287636" title="எம். பி. ஆர் அணை">
எம். பி. ஆர் அணை

எம்.பி.ஆர் அணை "(MPR Dam)" என்பது நடு பென்னா நீர்த்தேக்கம் என்பதன் சுருக்கம் என்றாலும் எம்.பி.ஆர் அணை என்றே அறியப்படுகிறது. இது இந்தியாவின் ஆந்திரப்பிரதேச மாநிலத்தில் இருக்கும் அனந்தபூர் மாவட்டத்தில் உள்ள பென்னா ஆற்றின் குறுக்காக அமைக்கப்பட்டுள்ள ஒரு நீர்ப்பாசனத் திட்ட அணையாகும். பத்ராம்பள்ளி மற்றும் வச்ரகரூர் கிராமங்களில் இவ்வணை கட்டப்பட்டுள்ளது. துங்கபத்திரா அணையில் தோன்றும் துங்கபத்திரா உயர்மட்ட கால்வாயின் கீழ் ஒரு சமநிலைப்படுத்தும் அணையாக செயல்படுவதே இவ்வணையின் பிரதானமான பணியாகும். 


</doc>
<doc id="287642" url="https://ta.wikipedia.org/wiki?curid=287642" title="ஐக்கிய அமெரிக்கக் குடியரசுத் தலைவர் தேர்தல், 2016">
ஐக்கிய அமெரிக்கக் குடியரசுத் தலைவர் தேர்தல், 2016

ஐக்கிய அமெரிக்கக் குடியரசுத் தலைவர் தேர்தல், 2016, நவம்பர் 8, 2016, செவ்வாயன்று நடைபெற்றது. இது 58வது நான்காண்டுகளுக்கு ஒருமுறையான அமெரிக்கக் குடியரசுத் தலைவர் தேர்தல் ஆகும். வாக்காளர்கள் குடியரசுத் தலைவர் தேர்வாளர்களை தேர்ந்தெடுத்து அவர்கள் புதிய குடியரசுத் தலைவரையும் துணை குடியரசுத் தலைவரையும் வாக்காளர் குழு மூலமாகத் தேர்ந்தெடுப்பர். அமெரிக்க அரசியலமைப்பின் 22ஆவது சட்டத்திருத்தத்தின்படி தற்போதைய குடியரசுத் தலைவராக விளங்கும் பராக் ஒபாமா மூன்றாம் முறையாக மீண்டும் போட்டியிட முடியாது. 

ஐக்கிய அமெரிக்கக் குடியரசுத் தலைவர் தொடக்கநிலை தேர்தல்களும் கட்சிக் கூட்டங்களும் 2016ஆம் ஆண்டின் பெப்ரவரியிலிருந்து சூன் வரை நடைபெற்றது. இந்த கட்சி நியமன செயல்முறையும் ஓர் மறைமுக தேர்தல் ஆகும்; வாக்காளர்கள் கட்சியின் நியமன கருத்தரங்கிற்கு பேராளர்களைத் தேர்ந்தெடுத்து அவர்கள் கட்சியின் குடியரசுத் தலைவர் தேர்தலுக்கான வேட்பாளரை தேர்ந்தெடுக்கின்றனர்.

2016-ம் ஆண்டிற்கான தேர்தலில் குடியரசுக் கட்சியின் சார்பில் டோனால்ட் டிரம்ப், மக்களாட்சிக் கட்சியின் சார்பில் இலரி கிளின்டன் ஆகியோருக்கு கடும்போட்டி நிலவியது. டோனால்ட் டிரம்ப் வெற்றி பெற்றார். 

டோனல்டு திரம்பு 290 தேர்வாளர்கள் வாக்கும் இலரி கிளிண்டன் 232 தேர்வாளர்கள் வாக்கும் பெற்றுள்ளனர். மிச்சிகன் மாநிலத்தின் வெற்றியாளர் நவம்பர் இறுதியில் அதிகாரபூர்வமாக அறிவிக்கப்படுவார்.



</doc>
<doc id="287645" url="https://ta.wikipedia.org/wiki?curid=287645" title="மயிலாவரம் அணை">
மயிலாவரம் அணை

மயிலாவரம் அணை "(Mylavaram Dam)" என்பது இந்தியாவின் ஆந்திரப்பிரதேச மாநிலத்தில் உள்ளது. கடப்பா மாவட்டத்தில் உள்ள மயிலாவரத்திற்கு அருகில் பென்னா ஆற்றின் குறுக்காக ஒரு நடுத்தர நீர்ப்பாசனத் திட்ட அணையாக இவ்வணை அமைக்கப்பட்டுள்ளது. கிருட்டிணா நதியின் வலதுபுறக் கரையில்இருக்கும் சிறீசைலம் கால்வாய் கட்டிமுடிந்தவுடன் கிருட்டிணா நதியின் நீர் இத்தடுப்பணையை நிரப்பும்.


</doc>
<doc id="287647" url="https://ta.wikipedia.org/wiki?curid=287647" title="இண்டாங்கி தேசியப் பூங்கா">
இண்டாங்கி தேசியப் பூங்கா

இண்டாங்கி தேசியப் பூங்கா, இந்திய மாநிலமான நாகாலாந்தில் உள்ள காட்டுயிர் பூங்கா. இங்கு ஹுலக் கிப்பான், தங்க நிற மந்தி, இருவாய்ச்சி, புலி, வெண்தொண்டை மீன்கொத்தி, உடும்பு, சோம்பேறிக் கரடி உள்ளிட்ட அரிய வகை உயிரினங்கள் வசிக்கின்றன.

இந்த இடம் பாதுகாக்கப்பட்ட காடாக அறிவிக்கப்பட்டது. இது சுமார் 20,202 ஹெக்டேர் பரப்பளவில் அமைந்துள்ளது. பின்னர், விலங்குகள் காப்பகமாகவும், பின்னர் தேசியப் பூங்காவாகவும், நாகாலாந்து அரசு அறிவித்தது.



</doc>
<doc id="287661" url="https://ta.wikipedia.org/wiki?curid=287661" title="அல்போன்சு புத்திரன்">
அல்போன்சு புத்திரன்

அல்போன்சு புத்திரன் (பிறப்பு 10 பிப்ரவரி 1984) ஓர் இந்தியத் திரைப்பட இயக்குநர், நடிகர், திரைப்படத் தொகுப்பாளர், திரைக்கதை ஆசிரியர் ஆவார். தமிழ் மற்றும் மலையாளத்தில் வெளியான நேரம் திரைப்படத்தின் மூலமாக இயக்குநராக அறிமுகமானார்.



</doc>
<doc id="287685" url="https://ta.wikipedia.org/wiki?curid=287685" title="அக்ரிடோன்">
அக்ரிடோன்

அக்ரிடோன் "(Acridone)" என்பது அக்ரிடின் கட்டமைப்பில் அமைந்த ஒரு கரிமச் சேர்மம் ஆகும். இச்சேர்மத்தின் மூலக்கூற்று வாய்ப்பாடு CHNO ஆகும். கட்டமைப்பின் 9 ஆவது இடத்தில் கார்பனைல் குழு இடம் பெற்றுள்ளது. N- பீனைல் ஆந்திரனிலிக் அமிலத்தைத் தன்னொடுக்க வினைக்கு உட்படுத்தி அக்ரிடோன் தயாரிக்க முடியும்.

பல்வேறு மருந்தியல் செயல்பாடுகள் கொண்ட சில செயற்கைச் சேர்மங்களை அக்ரிடோன் சாரமாகக் கோண்டிருக்கிறது. 3-குளோரோ-6-(2-ஈரெத்திலமினோ-ஈதாக்சி)-10-(2- ஈரெத்திலமினோ-எத்தில்)-அகிரிடோன் உள்ளிட்ட சமீபத்திய அக்ரிடோன் வழிப்பொருட்கள் இன்னும் தொடக்க நிலையிலேயே உள்ளன. மலேரியா எதிர்ப்பு மருந்துகளின் பண்புகளை இவை உறுதியாக வெளிப்படுத்துகின்றன.


</doc>
<doc id="287695" url="https://ta.wikipedia.org/wiki?curid=287695" title="1679">
1679

1679 (MDCLXXIX) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான சாதாரண ஆண்டு ஆகும்.




</doc>
<doc id="287699" url="https://ta.wikipedia.org/wiki?curid=287699" title="ஐக்கிய அமெரிக்காவின் துணை குடியரசுத் தலைவர்">
ஐக்கிய அமெரிக்காவின் துணை குடியரசுத் தலைவர்

ஐக்கிய அமெரிக்காவின் துணைக் குடியரசுத் தலைவர் ("Vice President of the United States", VPOTUS) அமெரிக்க ஐக்கிய நாட்டின் செயலாக்கப் பிரிவின் இரண்டாவது மிக உயரியப் பதவி ஆகும்; குடியரசுத் தலைவருக்கு அடுத்த நிலையாகும். குடியரசுத் தலைவருக்கும் துணைக் குடியரசுத் தலைவருக்குமான அதிகாரங்கள் ஐக்கிய அமெரிக்க அரசியலமைப்பின் இரண்டாவது சட்டவிதியில் பிரிவு ஒன்றில் வரையறுக்கப்பட்டுள்ளன. துணைக் குடியரசுத் தலைவரும் குடியரசுத் தலைவர் போலவே மறைமுகமாக தேர்ந்தெடுக்கப்படுகின்றார். அமெரிக்க வாக்காளர்கள் நான்காண்டுகளுக்கு ஒருமுறை வாக்காளர் குழுக்கள் மூலமாக இவர்களைத் தேர்ந்தெடுக்கின்றனர். இவரே குடியரசுத் தலைவர் பதவிக்கான முதல் வாரிசு ஆகையால் குடியரசுத் தலைவரின் மரணம்,பதவி விலகல், பதவி நீக்கம் போன்ற சமயங்களில் குடியரசுத் தலைவர் பொறுப்பை ஏற்றுக் கொள்கிறார்.

துணைக் குடியரசுத் தலைவரே மேலவைக்குத் தலைமை தாங்குகின்றார். இப்பொறுப்பில் இருப்பதால் மேலவையில் ஏதேனும் வாக்கெடுப்பு சமநிலையில் இருக்கும்போது மட்டுமே வாக்களிக்கிறார். மேலவை மரபுகள் இத்தகைய அதிகாரத்தை பெரிதும் மட்டுப்படுத்திய போதிலும் சட்டவாக்கலில் இவரது தாக்கம் குறிப்பிடத்தக்கது. காட்டாக 2005இல் நிதிப் பற்றாக்குறை குறைப்பு சட்டம் நிறைவேற்ற மேலவையில் சமநிலை நிலவியபோது துணைக் குடியரசுத் தலைவரின் சமன் முறிப்பு வாக்கே சட்டமாக்க உதவியது. தவிரவும் அரசியலமைப்பின் 12ஆவது திருத்தத்தின்படி துணைக் குடியரசுத் தலைவர் சட்டமன்றத்தின் கூட்டமர்விற்கு தலைமையேற்கிறார்.

துணைக் குடியரசுத் தலைவரின் பதவி அரசியலமைப்பின்படி வாரிசுப் பதவியே மட்டுமேயானாலும் கூட்டரசின் செயற்பாட்டுப் பிரிவின் அங்கமாக கருதப்படுகின்றது. அமெரிக்க அரசியலமைப்பு இப்பதவிக்கு எந்தவொரு பணியையும் வரையறுக்கவில்லை; இதனால் அறிஞர்களிடம் இப்பதவி செயற்பாட்டுப் பிரிவைச் சேர்ந்ததா அல்லது சட்டவாக்கல் பிரிவைச் சேர்ந்ததா அல்லது இரண்டுக்குமானதா என்ற விவாதம் நடைபெற்று வந்துள்ளது. தற்போதைய நிலையில் அண்மைய வரலாற்று நிகழ்வுகளால் குடியரசுத் தலைவரோ சட்டமன்றமோ இவருக்கு செயற்பாட்டுப் பணிகளை ஒதுக்குவதால் இப்பதவி செயற்பாட்டுப் பிரிவைச் சேர்ந்ததாக கருதப்படுகின்றது.

குடியரசுத் தலைவர் பதவி போலவே இப்பதவிக்கு வருபவரும் அமெரிக்க இயற் குடிமகனாகவும் 35 அகவைகளுக்கு மேற்ப்படவராகவும் 14 ஆண்டுகள் ஐக்கிய அமெரிக்க நாட்டில் வசித்தவராகவும் இருக்க வேண்டும். தற்போதைய துணைக் குடியரசுத் தலைவராக ஜோ பைடன் உள்ளார்.
1967க்கு முன்பாக குடியரசுத் தலைவர் இறந்தால் துணைக் குடியரசுத் தலைவர் குடியரசுத் தலைவரா அல்லது அப்பொறுப்பு வகிப்பவரா ("Acting President") என்ற தெளிவு இல்லாதிருந்தது. இப்பொறுப்பை ஏற்ற ஜான் டைலர் போன்றவர்கள் தங்களை வெறும் அப்பொறுப்பினை வகிப்பவர்களாக ஏற்கவில்லை. தவிரவும் துணைக் குடியரசுத் தலைவர் இறந்தால், புதியவர் தேர்தலில் தேர்ந்தெடுக்கப்படும் வரை வேறு யாரும் துணைக் குடியரசுத் தலைவராக முடியாது. ஜான் எஃப். கென்னடியின் கொலைக்குப் பிறகு இதில் தெளிவு பெற அரசியலமைப்பில் 25வது சட்டத்திருத்தம் கொணரப்பட்டது. இதன்படி குடியரசுத் தலைவர் இறக்கும்போது துணைக் குடியரசுத் தலைவர் குடியரசுத் தலைவராகிறார். மேலும் துணைக் குடியரசுத் தலைவர் இறந்தாலோ, பதவி விலகினாலோ அல்லது குடியரசுத் தலைவர் ஆனாலோ குடியரசுத் தலைவர் புதிய துணைக் குடியரசுத் தலைவரை நியமிக்க முடியும்; இதற்கு சட்டமன்றத்தின் இரு அவைகளிலும் பெரும்பான்மையினர் ஒப்புமை தரவேண்டும். இந்த சட்டத்திருத்தத்தின்படி இருமுறை இவ்வாறு நிகழ்ந்துள்ளன; முதலாவதாக இசுபைரோ அக்னியூ பதவி விலகியதை அடுத்து கெரால்டு போர்டு துணைக் குடியரசுத் தலைவரானார்; இரண்டாவது நிகழ்வாக ரிச்சர்ட் நிக்சன் பதவி விலகி அப்போதைய துணைக் குடியரசுத் தலைவர் கெரால்டு போர்டு குடியரசுத் தலைவராக பதவியேற்றபோது நெல்சன் இராக்பெல்லர் துணைக் குடியரசுத் தலைவரானார்.
தற்போது வாழ்ந்து வரும் ஐந்து முன்னாள் துணைக் குடியரசுத் தலைவர்கள்:
கீழ்காணும் துணைக் குடியரசுத் தலைவர்கள் குடியரசுத் தலைவர் இறந்தமையாலோ பதவி விலகியதாலோ அல்லது தாங்களே நேரடியாக தேர்தலில் வென்றோ குடியரசுத் தலைவர் ஆனார்கள்:




</doc>
<doc id="287701" url="https://ta.wikipedia.org/wiki?curid=287701" title="ஒசூர் ஊராட்சி ஒன்றியம்">
ஒசூர் ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, ஒசூர் ஊராட்சி ஒன்றியத்தின் மொத்த மக்கள் தொகை 1,16,388 ஆகும். அதில் பட்டியல் சாதி மக்களின் தொகை 26,188 ஆக உள்ளது. பட்டியல் பழங்குடி மக்களின் தொகை 144 ஆக உள்ளது. 

ஒசூர் ஊராட்சி ஒன்றியத்தில் உள்ள ஊராட்சிகள்: 




</doc>
<doc id="287702" url="https://ta.wikipedia.org/wiki?curid=287702" title="திமாப்பூர் தொடருந்து நிலையம்">
திமாப்பூர் தொடருந்து நிலையம்

திமாப்பூர் தொடருந்து நிலையம், இந்திய மாநிலமான நாகாலாந்தில் உள்ள திமாப்பூர் நகரத்தில் உள்ளது. இது லாம்டிங் - திப்ருகர் வழித்தடத்தில் அமைந்துள்ளது.

இந்த நிலையட்தில் ஓய்வறைகள் உள்ளன.

இங்கு நின்று செல்லும் தொடர்வண்டிகளில் சில:



</doc>
<doc id="287704" url="https://ta.wikipedia.org/wiki?curid=287704" title="1680">
1680

1680 (MDCLXXX) கிரெகொரியின் நாட்காட்டியில் ஒரு திங்கட்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான நெட்டாண்டு ஆகும்.





</doc>
<doc id="287706" url="https://ta.wikipedia.org/wiki?curid=287706" title="திமாப்பூர் மாவட்டம்">
திமாப்பூர் மாவட்டம்

திமாப்பூர் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. மாநில அளவில் அதிக மக்கள் தொகையை கொண்ட மாவட்டம் இது. இதன் தலைமையகம் சுமுக்கேதிமா.

இந்த மாவட்டத்தில் 379,769 மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரிய வந்தது. இந்த மாவட்டத்தில் நாகா இன மக்கள் வாழ்கின்றனர்.




</doc>
<doc id="287708" url="https://ta.wikipedia.org/wiki?curid=287708" title="சுமுக்கேதிமா">
சுமுக்கேதிமா

சுமுக்கேதிமா, இந்திய மாநிலமான நாகாலாந்திலுள்ள திமாப்பூர் மாவட்டத் தலைநகராகும். இந்த நகரம் திமாப்பூரில் இருந்து 14 கி.மீ தொலைவில் அமைந்துள்ளது.

இங்கு 16,510 மக்கள் வசிப்பதாக, 2011ஆம் ஆண்டில் எடுக்கப்பட்ட இந்திய மக்கள்தொகை கணக்கெடுப்பில் தெரிய வந்துள்ளது.



</doc>
<doc id="287711" url="https://ta.wikipedia.org/wiki?curid=287711" title="கிபைர் மாவட்டம்">
கிபைர் மாவட்டம்

கிபைர் மாவட்டம், இந்திய மாநிலமான நாகாலாந்தின் மாவட்டங்களில் ஒன்று.
இதன் தலைமையகம் கிபைரில் உள்ளது.

இந்த மாவட்டத்தில் 74,033 மக்கள் வசிப்பதாக 2011ஆம் ஆண்டில் எடுக்கப்பட்ட இந்திய மக்கள் தொகை கணக்கெடுப்பில் தெரியவந்துள்ளது.

இந்த மாவட்டம் நாகாலாந்து மக்களவைத் தொகுதிக்கு உட்பட்டது..



</doc>
<doc id="287715" url="https://ta.wikipedia.org/wiki?curid=287715" title="கோகிமா மாவட்டம்">
கோகிமா மாவட்டம்

கோகிமா மாவட்டம், இந்திய மாநிலமான நாகாலாந்தின் மாவட்டங்களில் ஒன்று.

இங்கு 270,063 மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரிய வந்துள்ளது.

இங்கு அங்காமி நாகா இன மக்களும், ரெங்மா இன மக்களும் வாழ்கின்றனர்.

இது நாகாலாந்து மக்களவைத் தொகுதிக்கு உட்பட்டது.



</doc>
<doc id="287738" url="https://ta.wikipedia.org/wiki?curid=287738" title="பதவிக் காலம்">
பதவிக் காலம்

பதவிக் காலம் ("Term of office" அல்லது "term in office") என்பது ஓர் குறிப்பிட்ட பதவியில் குறிப்பிட்ட நபர் (பொதுவாக அரசியல்வாதி) பொறுப்பாற்றும் காலத்தின் அளவாகும்.

மாறாக குறிப்பிடாதவரை எண்கள் ஆண்டுகளை குறிக்கின்றன. சில நாடுகளில் ஒரே காலளவுள்ள தேர்தல் காலம் வரையறுக்கப்படுவதில்லை, பணிக்காலம் முடிவதற்கு முன்பே சட்டமன்றங்கள் கலைக்கப்படுவதுண்டு. நிர்ணயிக்கப்பட்ட பதவிக்காலம் இல்லாத பதவிகள் "பதவியிலிருந்து நீக்கப்படும் வரை" எனக் குறிப்பிடப்பட்டுள்ளன; இப்பதவிகளில் நடப்பு பதவியில் உள்ளவர் தனது மரணம் வரையிலுமோ பதவித்துறப்பு, பதவி விலகல், பணி ஓய்வு, அல்லது பதவி நீக்கம் வரையிலுமோ நீடிக்கலாம். 

</doc>
<doc id="287757" url="https://ta.wikipedia.org/wiki?curid=287757" title="லோங்லெங் மாவட்டம்">
லோங்லெங் மாவட்டம்

லாங்லெங் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இது துயென்சாங் மாவட்டத்தில் இருந்து பிரிக்கப்பட்டு, புதிய மாவட்டமாக உருவாக்கப்பட்டது. இதன் தலைமையகம் லோங்லெங்கில் உள்ளது.

இங்கு 50,593ம் மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரியவந்துள்ளது

இந்த மாவட்டம் நாகாலாந்து மக்களவைத் தொகுதிக்கு உட்பட்டது..


</doc>
<doc id="287759" url="https://ta.wikipedia.org/wiki?curid=287759" title="நாகா குன்றுகள்">
நாகா குன்றுகள்

நாகா மலைக்குன்றுகள் 3825 மீட்டர் உயரத்தைக் கொண்டுள்ளன. இவை இந்திய மாநிலமான நாகாலாந்திலும், அருகிலுள்ள மியான்மரின் எல்லைப் பகுதியிலும் பரவியுள்ளன. இந்த குன்றுகளில் உயரமான சிகரத்தை சரமதி சிகரம் என்று அழைக்கின்றனர். இது 3826 மீட்டர் உயரத்தைக் கொண்டது.

இந்த மலைக்குன்றுகள் நாகா மலைக்குன்றுகள் மாவட்டத்தின் கீழ் இருந்தன.
இந்த குன்றுகள் அரக்கான் மலைத்தொடரில் உள்ளன.
நாகா என்ற சொல் நாகா இனத்தவரை குறிக்கின்றன. நாகா என்ற பருமிய மொழிச் சொல்லுக்கு, துளையிட்ட காதுகளை உடைய மக்கள் என்று பொருள்.

Geography of Southeast Asia]


</doc>
<doc id="287761" url="https://ta.wikipedia.org/wiki?curid=287761" title="கெலமங்கலம் ஊராட்சி ஒன்றியம்">
கெலமங்கலம் ஊராட்சி ஒன்றியம்

2011ஆம் ஆண்டு இந்திய மக்கள் தொகை கணக்கெடுப்பின் படி, கெலமங்கலம் ஊராட்சி ஒன்றியத்தின் மொத்த மக்கள் தொகை 1,28,884 ஆகும். அதில் பட்டியல் சமூக மக்களின் தொகை 16,347 ஆக உள்ளது. பட்டியல் பழங்குடி மக்களின் தொகை 4,892 ஆக உள்ளது.
கெலமங்கலம் ஊராட்சி ஒன்றியத்தில் உள்ள 28 ஊராட்சி மன்றங்கள்: 



</doc>
<doc id="287762" url="https://ta.wikipedia.org/wiki?curid=287762" title="மோகோக்சுங் மாவட்டம்">
மோகோக்சுங் மாவட்டம்

மோகோக்சுங் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைநகரம் மோகோக்சுங் ஆகும். இந்த மாவட்டத்தில் ஏவோ நாகா இன மக்கள் வசிக்கின்றனர்.

2011ஆம் ஆண்டின் இந்திய மக்கள் தொகை கணக்கெடுப்பில். இங்கு 193,171 மக்கள் வசிப்பது தெரியவந்தது. இந்த மாவட்டத்தில் 92.68% மக்கள் எழுத்தறிவு பெற்றுள்ளனர். இது தேசிய சராசரியை விட அதிகமானது.

இந்த மாவட்டம் நாகாலாந்து மக்களவைத் தொகுதிக்கு உட்பட்டது..




</doc>
<doc id="287763" url="https://ta.wikipedia.org/wiki?curid=287763" title="நாகாலாந்து அரசு">
நாகாலாந்து அரசு

நாகாலாந்து அரசு, இந்திய மாநிலமான நாகாலாந்தின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.

மாநிலத்தின் தலைவராக ஆளுநர் இருப்பார். இவர் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை கோகிமாவில் உள்ளன. கோகிமாவில் உள்ள குவஹாத்தி உயர் நீதிமன்றத்தின் கிளை மாநில நீதித்துறையின் உயர்ந்த அமைப்பாகும்.

அரசின் தலைவராக முதலமைச்சர் செயல்படுவார். தற்போதைய சட்டமன்றம் ஓரவை முறைமை கொண்டது. இதில் 60 சட்டப் பேரவை உறுப்பினர்கள் இருப்பர். அதிக உறுப்பினர்களை கொண்ட அணி ஆட்சி அமைக்கும். இவர்களில் ஒருவர் முதலமைச்சராகவும், அவர் தேர்வு செய்த உறுப்பினர்கள் அமைச்சர்களாகவும் பதவியேற்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.


</doc>
<doc id="287764" url="https://ta.wikipedia.org/wiki?curid=287764" title="1681">
1681

1681 (MDCLXXXI) கிரெகொரியின் நாட்காட்டியில் ஒரு புதன்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் சனிக்கிழமையில் ஆரம்பமான சாதாரண ஆண்டு ஆகும்.




</doc>
<doc id="287766" url="https://ta.wikipedia.org/wiki?curid=287766" title="மத்தூர் ஊராட்சி ஒன்றியம்">
மத்தூர் ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, மத்தூர் ஊராட்சி ஒன்றியத்தின் மொத்த மக்கள் தொகை 1,07,520 ஆகும். அதில் பட்டியல் சாதி மக்களின் தொகை 17,100ஆக உள்ளது. பட்டியல் பழங்குடி மக்களின் தொகை 260 ஆக உள்ளது.

மத்தூர் ஊராட்சி ஒன்றியத்தில் உள்ள 24 ஊராட்சிகள்: 



</doc>
<doc id="287768" url="https://ta.wikipedia.org/wiki?curid=287768" title="இராபர்ட் நொக்சு">
இராபர்ட் நொக்சு

ராபர்ட் நொக்சு ("Robert Knox". 8 பெப்ரவரி 1641 – 19 யூன் 1720) பிரித்தானியக் கிழக்கிந்திய நிறுவனத்தில் பணியாற்றிய ஆங்கிலேயக் கப்பல் மீகாமனும், வணிகரும், எழுத்தாளரும் ஆவார். இவர் ராபர்ட் நொக்சு என்ற அதே பெயரைக் கொண்ட கப்பல் மீகாமனின் மகன் ஆவார்.

இலண்டன் டவர் ஹில் என்ற இடத்தில் பிறந்த நொக்சு தனது தந்தையின் "ஆன்" என்ற கடற்படைக் கப்பலில் மாலுமியாகச் சேர்ந்து தனது இந்தியாவுக்கான முதலாவது பயணத்தை 1655 ஆம் ஆண்டில் தனது 14 வது அகவையில் மேற்கொண்டு, 1657 இல் நாடு திரும்பினார். அவ்வாண்டில், இங்கிலாந்தின் ஆட்சியாளராக இருந்த ஆலிவர் கிராம்வெல் கீழைத்தேய வணிக நடவடிக்கைகள அனைத்தையும் நிருவகிக்க கிழக்கிந்தியக் கம்பனிக்கு அதிகாரம் வழங்கினார். இதன் மூலம் ராபர்ட் நொக்சும் அவரது மாலுமிகளும் கம்பனியில் இணைக்கப்பட்டனர்.

1658 இல் தந்தை, மகன் இருவரும் அவர்களது மாலுமிகளுடன் ஈரானுக்கு சென்றனர். 1659 நவம்பர் 19 இல் இடம்பெற்ற ஒரு சூறாவளியில் கப்பலின் கொடிக்கம்பம் சேதமடைந்தது. இதனால் அவர்களது கப்பல் இலங்கையில் தரை தட்ட வேண்டி வந்தது. அப்போது கண்டி இராச்சியத்தின் அரசனாக இருந்த இரண்டாம் இராஜசிங்கனின் படையினர் கப்பலைக் கைப்பற்றி கப்பலில் இருந்த அனைவரையும் சிறைப் பிடித்துச் சென்றனர். கிட்டத்தட்ட 19 ஆண்டுகள் இவர்கள் அங்கு காவலில் வைக்கப்பட்டிருந்தனர். கண்டி இராச்சியத்தை விட்டு வெளியேற அவர்கள் அனுமதிக்கப்படாவிட்டாலும், அவர்கள் ஓரளவு சுதந்திரமாக நடமாட அனுமதிக்கப்பட்டனர். ராபர்ட் நொக்சு வேளாண்மையில் ஈடுபட்டும், வீடு வீடாகச் சென்று சிறு பொருட்கள் விற்பனை செய்தும், தன்னைக் காத்துக் கொண்டார். இருவரும் மலேரியா நோயினால் பீடிக்கப்பட்டனர். நீண்ட காலம் சுகவீனமாக இருந்த தந்தை 1661 பெப்ரவரியில் கண்டியில் இறந்தார்.

1680 ஆம் ஆண்டில் ராபர்ட் நொக்சு ஸ்டீவன் ரட்லண்ட் என்ற இன்னுமொரு மாலுமியின் உதவியுடன் கண்டியில் இருந்து தப்ப முடிந்தது. இருவரும் மன்னாரில் டச்சுக்களின் அரிப்புக் கோட்டைக்கு வந்து சேர்ந்தனர். அப்போது யாழ்ப்பாணப் பட்டணத்தின் டச்சுத் தளபதியாக இருந்த லாரன்சு வான் பில் ஆளுனராகப் பதவி உயர்வு பெற்று பதவியேற்புக்காகக் கொழும்பு செல்வதற்காக அரிப்புக் கோட்டையில் தங்கியிருந்தார். லாரன்சு பில் ராப்ர்ட் நொக்சை அரிப்பில் இருந்து கொழும்புக்கு அழைத்துச் சென்று, அங்கிருந்து பட்டாவியாவுக்கு (இன்றைய ஜகார்த்தா) அனுப்பி வைத்தார். அங்கிருந்து நொக்சு "சீசார்" என்ற ஆங்கிலேயக் கப்பலில் ஏறி 1680 செப்டம்பரில் இங்கிலாந்து வந்து சேர்ந்தார்.

தனது பயணக் காலத்தில் நொக்சு தனது இலங்கை அனுபவங்களை எழுதி 1681 ஆம் ஆண்டில் "An Historical Relation of the Island Ceylon" என்ற நூலாக வெளியிட்டார். இந்நூலில் அவர் கண்டி மக்களின் பழக்க வழக்கங்கள் மற்றும் விவசாய உத்திகளை ஓவியங்களாகவும் வரைந்து சேர்த்திருந்தார். இநூல் அக்காலத்தில் பெரும் வரவேற்பைப் பெற்றது. இந்நூல் "ராபின்சன் குரூசோ" புதினத்தை எழுத டானியல் டீஃபோவிற்கு உந்துசக்தியாகவும் இருந்தது.

நொக்சு கிழக்கிந்தியக் கம்பனியில் தொடர்ந்து பதின்மூன்று ஆண்டுகள் பணியாற்றினார். இலங்கையில் இருந்து திரும்பிய பின்னர் கிழக்கிற்கு நான்கு தடவைகள் பயணம் செய்தார். இப்பயணங்கள் பெரிதும் வெற்றியளிக்கவில்லை. இறுதியில் கம்பனியுடன் முரண்பட்டு 1694 ஆம் ஆண்டில் அவர் கம்பனியில் இருந்து வெளியேற்றப்பட்டார். நான்கு ஆண்டுகளின் பின்னர் "மேரி" என்ற தனது வணிகக் கப்பலில் மீண்டும் கிழக்கிற்குச் சென்ரார். 1701 இல் இங்கிலாந்துக்குத் திரும்பினார். பிற்காலத்தை அவர் இலங்கையைப் பற்றி எழுதுவதிலும், தனது வாழ்க்கையைப் பற்றி எழுதுவதிலும் கழித்தார். திருமணமாகாமலே அவர் 1720 சூன் மாதத்தில் இலண்டனில் காலமானார்.



</doc>
<doc id="287770" url="https://ta.wikipedia.org/wiki?curid=287770" title="தளி ஊராட்சி ஒன்றியம்">
தளி ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, தளி ஊராட்சி ஒன்றியத்தின் மொத்த மக்கள் தொகை 1,81,017 ஆகும். அதில் பட்டியல் சாதி மக்களின் தொகை 28,052 ஆக உள்ளது. பட்டியல் பழங்குடி மக்களின் தொகை 6,385 ஆக உள்ளது. 

தளி ஊராட்சி ஒன்றியத்தில் உள்ள ஊராட்சிகள்:



</doc>
<doc id="287774" url="https://ta.wikipedia.org/wiki?curid=287774" title="நாகாலாந்து சட்டமன்றம்">
நாகாலாந்து சட்டமன்றம்

நாகாலாந்தின் சட்டமன்றம், இந்திய மாநிலமான நாகாலாந்தின் சட்டவாக்க அவையாகும். நாகாலாந்தில் சட்டவாக்க அவை ஓரவை முறைமை உடையதால், சட்ட மேலவை கிடையாது. சட்டமன்றம் மட்டுமே செயல்படும். இந்த சட்டமன்றம் 1964ஆம் ஆண்டு முதல் செயல்பட்டு வருகிறது. இந்த மன்றத்தில் 60 உறுப்பினர்கள் இருப்பர். இவர்கள் ஒவ்வொரு தொகுதியிலும் தலா ஒருவர் என்ற அடிப்படையில் தேர்ந்தெடுக்கப்படுகின்றனர். ஒரு தொகுதியில் அதிக வாக்குகளை பெறுபவர், அந்த தொகுதிக்கான சட்டமன்ற உறுப்பினராகிறார்.

இந்த மன்றத்தில் யாரும் நியமிக்கப்படுவதில்லை. (பாராளுமன்றத்திலும் மற்ற சில மாநிலங்களிலும் குடியரசுத் தலைவராலும், ஆளுநராலும் உறுப்பினர்கள் நியமிக்கப்படுவதுண்டு.) ஒவ்வொரு உறுப்பினர்களும் அதிகபட்சமாக ஐந்தாண்டு காலம் வரை பதவியில் இருப்பர். அரசின் தலைமைச் செயலகம் கோகிமாவில் உள்ளது. சட்டமன்றக் கட்டிடமும் கோகிமாவில் உள்ளது. இந்த சட்டமன்றத்தின் தற்போதைய சபாநாயாகராக கியனிலி பெசியீ என்பவர் பதவி வகிக்கிறார்.




</doc>
<doc id="287777" url="https://ta.wikipedia.org/wiki?curid=287777" title="வேப்பனப்பள்ளி ஊராட்சி ஒன்றியம்">
வேப்பனப்பள்ளி ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, வேப்பனப்பள்ளி ஊராட்சி ஒன்றியத்தின் மொத்த மக்கள் தொகை 94,483 ஆகும். அதில் பட்டியல் சாதி மக்களின் தொகை 11.131 ஆக உள்ளது. பட்டியல் பழங்குடி மக்களின் தொகை 578 ஆக உள்ளது.
வேப்பனப்பள்ளி ஊராட்சி ஒன்றியத்தில் உள்ள 27 ஊராட்சிகள்.


</doc>
<doc id="287779" url="https://ta.wikipedia.org/wiki?curid=287779" title="மோன் மாவட்டம்">
மோன் மாவட்டம்

மோன் மாவட்டம், இந்திய மாநிலமான நாகாலாந்தின் மாவட்டங்களில் ஒன்று.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.

இந்த மாவட்டம் நாகாலாந்து மக்களவைத் தொகுதிக்கு உட்பட்டது..

இங்கு 250,671 மக்கள் வசிப்பது 2011ஆம் ஆண்டின் இந்திய மக்கள் தொகை கணக்கெடுப்பில் தெரிய வந்துள்ளது



</doc>
<doc id="287780" url="https://ta.wikipedia.org/wiki?curid=287780" title="பெரேன் மாவட்டம்">
பெரேன் மாவட்டம்

பெரேன் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இது கோகிமா மாவட்டத்தில் இருந்து பிரிக்கப்பட்டு, புது மாவட்டமாக 2003ஆம் ஆண்டில் உருவாக்கப்பட்டது.

இந்த மாவட்டத்தின் மேற்கில் திமா ஹசாவ் மாவட்டம், கர்பி ஆங்கலாங்கு மாவட்டம் ஆகிய மாவட்டங்களும், வடகிழக்கில் திமாப்பூர் மாவட்டமும், கிழக்கில் கோகிமா மாவட்டமும், தெற்கில் தமெங்கலாங் மாவட்டமும் சூழ்ந்துள்ளன.

இந்த மாவட்டத்தின் தலைநகரமாகப் பெரேன் நகரம் செயல்படுகிறது.

இங்கு 94,954 மக்கள் வசிப்பது 2011ஆம் ஆண்டில் எடுக்கப்பட்ட இந்திய மக்கள் தொகை கணக்கெடுப்பில் தெரிய வந்துள்ளது.

இங்கு ஜீலியாங், குக்கி இன மக்கள் வாழ்கின்றனர்.

இங்கு இண்டாங்கி தேசியப் பூங்கா அமைந்துள்ளது.



</doc>
<doc id="287783" url="https://ta.wikipedia.org/wiki?curid=287783" title="பர்கூர் ஊராட்சி ஒன்றியம்">
பர்கூர் ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, பர்கூர் ஊராட்சி ஒன்றியத்தின் மொத்த மக்கள் தொகை 1,91,483 ஆகும். அதில் பட்டியல் சாதி மக்களின் தொகை 26,668 ஆக உள்ளது. பட்டியல் பழங்குடி மக்களின் தொகை 2,214 ஆக உள்ளது.
பர்கூர் ஊராட்சி ஒன்றியத்தில் உள்ள ஊராட்சிகள்: 



</doc>
<doc id="287785" url="https://ta.wikipedia.org/wiki?curid=287785" title="பேக் மாவட்டம்">
பேக் மாவட்டம்

பேக் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இந்த மாவட்டத்தின் தலைநகரம் பேக்கில் உள்ளது.

இது நாகாலாந்து மக்களவைத் தொகுதிக்கு உட்பட்டது..

இங்கு 163,294 மக்கள் வசிப்பது 2011ஆம் ஆண்டில் எடுக்கப்பட்ட இந்திய மக்கள் தொகை கணக்கெடுப்பில் தெரிய வந்துள்ளது. 



</doc>
<doc id="287790" url="https://ta.wikipedia.org/wiki?curid=287790" title="சின்டு யுசுடாசியசு">
சின்டு யுசுடாசியசு

சின்டு யுசுடாசியசு ("Sint Eustatius") கரிபியன் நெதர்லாந்தின் அங்கமாகும்: அதாவது இது ஓர் கரிபியன் தீவும் நெதர்லாந்தின் சிறப்பு நகராட்சியுமாகும்.

இத்தீவு லீவர்டு தீவுகளின் வடக்குப் பகுதியில், கன்னித் தீவுகளுக்கு தென்கிழக்கே, அமைந்துள்ளது. செயிண்ட் கிட்சு தீவிற்கு வடமேற்கிலும் சேபா தீவிற்கு தென்கிழக்கிலும் உள்ளது. இதன் வட்டாரத் தலைநகரமாக ஓரான்யுசாடு உள்ளது.

இத்தீவின் பரப்பளவு ஆகும். 2001 கணக்கெடுப்பின்படி மக்கள்தொகை 3,543 ஆகும். சதுரக் கிலோமீட்டருக்கு 169 நபர்களாக மக்களடர்த்தி உள்ளது. அலுவல்முறை மொழியாக டச்சு மொழியும், "தினசரி வாழ்வின் மொழியாகவும்" கல்வி கற்பிக்கப்படும் மொழியாகவும் ஆங்கிலம் உள்ளது. ஆங்கில அடிப்படையிலான உள்ளூர் கிரியோல் மொழியும் முறைசாராது பேசப்படுகின்றது. 

முன்னதாக நெதர்லாந்து அண்டிலிசின் அங்கமாக இருந்த சின்டு யுசுடாசியசு அக்டோபர் 10, 2010 முதல் நெதரலாந்தின் சிறப்பு நகராட்சியாக நிறுவப்பட்டது.



</doc>
<doc id="287794" url="https://ta.wikipedia.org/wiki?curid=287794" title="துயென்சாங் மாவட்டம்">
துயென்சாங் மாவட்டம்

துயென்சாங் மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைநகரமாகத் துயென்சாங் நகரம் தேர்ந்தெடுக்கப்பட்டுள்ளது.

இந்த மாவட்டத்தில் இருந்து சில பகுதிகள் பிரிக்கப்பட்டு, மோன், லோங்லெங், கிபைர் ஆகிய மாவட்டங்கள் உருவாக்கப்பட்டன.

2006 ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.

இங்கு 196,801 மக்கள் வசிப்பது 2011ஆம் ஆண்டின் மக்கள் தொகை கணக்கெடுப்பில் தெரிய வந்துள்ளது.



</doc>
<doc id="287800" url="https://ta.wikipedia.org/wiki?curid=287800" title="வோக்கா மாவட்டம்">
வோக்கா மாவட்டம்

வோக்கா மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைமையகம் வோக்காவில் உள்ளது. இந்த மாவட்டம் 1,628 சதுர கி.மீ பரப்பளவில் அமைந்துள்ளது.

இந்த மாவட்டம் நாகாலாந்து மக்களவைத் தொகுதிக்கு உட்பட்டது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.

இங்கு 166,239 மக்கள் வசிப்பது 2011ஆம் ஆண்டின் மக்கள் தொகை கணக்கெடுப்பில் தெரிய வந்துள்ளது.



</doc>
<doc id="287805" url="https://ta.wikipedia.org/wiki?curid=287805" title="அசாமிய மொழிக்கான சாகித்திய அகாதெமி விருது பெற்றோர்">
அசாமிய மொழிக்கான சாகித்திய அகாதெமி விருது பெற்றோர்

சாகித்திய அகாதெமி விருது, இந்திய அரசினால் ஆண்டுதோறும் வழங்கப்படுகிறது. 1955ஆம் ஆண்டு முதல் வழங்கப்படும் இந்த விருது, இந்திய இலக்கிய வளர்ச்சிக்கு பங்களிப்போருக்கு வழங்கப்படுகிறது. இந்திய அரசு அங்கீகரித்த மொழிகளில் எழுதுவோருக்கு இந்த விருது வழங்கப்படும். அவ்வகையில், அசாமிய மொழி இலக்கியவாதிகளுக்கு இவ்விருது வழங்கப்படுகிறது.


</doc>
<doc id="287806" url="https://ta.wikipedia.org/wiki?curid=287806" title="இந்திய-நியூசிலாந்து உறவுகள்">
இந்திய-நியூசிலாந்து உறவுகள்

இந்தியா-நியூசிலாந்து உறவுகள் "(India–New Zealand relations)" என்பது இந்தியா மற்றும் நியூசிலாந்து இடையே இருக்கும் தொடர்புகள் குறித்ததாகும். இவ்விரண்டு நாடுகளும் ஒரு காலத்தில் பிரித்தானிய பேரரசின் ஒரு பகுதியாக இருந்தன. நியூசிலாந்தில் இந்திய வம்சா வளியின மக்கள் சுமார் 105100 நபர்கள் வசிக்கின்றனர்.

இந்தியா-நியூசிலாந்து உறவுகள் சுமூகமாக இருந்தன. ஆனால் இந்திய சுதந்திரத்திற்குப் பின்னர் அது விரிவானதாக இல்லை. ஆனால், சமீபத்திய இந்தியாவின் ஈர்க்கக்கூடிய மொத்த உள்நாட்டு உற்பத்தி வளர்ச்சி காரணமாக நியூசிலாந்து இந்தியாவுடன் உறவுகளை விரிவுபடுத்திக் கொள்ள ஆர்வம் காட்டி வருகிறது.
1983 ஆம் ஆண்டில் இருநாடுகளும் ஒரு கூட்டு வர்த்தகக் குழுவை அமைத்தன. இருதரப்பு உறவுகள் மூலமாகவோ அல்லது கிழக்காசிய உச்சி மாநாடு மூலமாகவோ ஒரு சுதந்திரமான வர்த்தக ஒப்பந்தத்தில் கையெழுத்திடுவது தொடர்பாக விவாதித்தன. விவசாய மானியங்கள் தொடர்பாகக் கருத்து வேறுபாடுகள் தோன்றியதால் இத்திட்டம் எழுச்சி பெறவில்லை. கல்விக்கான ஒத்துழைப்பில் சிறிதளவு சாதகமான நிலை காணப்படுகிறது. சுமார் 10000 இந்திய மாணவர்கள் நியூசிலாந்தில் கல்வி கற்று வருகின்றனர். 
இரண்டு நாடுகளிடையே இராணுவ ஒத்துழைப்பு வரையறுக்கப்பட்ட அளவிலேயே உள்ளது. கடற்படை தொடர்பான செயல்பாடுகளில் ஒத்துழைப்பு உறவுகள் காணப்படுகின்றன. இருதரப்பு படையினரும் ஐ.நா.வின் அமைதி காக்கும் படையில் கொசோவோ மற்றும் சூடான் நாடுகளில் ஒன்றாக இணைந்து பணிபுரிந்தனர்.



</doc>
<doc id="287809" url="https://ta.wikipedia.org/wiki?curid=287809" title="கண்டி ஏரி">
கண்டி ஏரி

கண்டி ஏரி ("Kandy Lake"; "கிரி முகுடா" "[பாற்கடல்]" எனவும் அறியபப்டுகிறது) என்பது கண்டி நகரின் இதயப்பகுதியில் அமைந்துள்ள செயற்கை ஏரி ஆகும். இது 1807 இல் கண்டி அரசன் ஸ்ரீ விக்கிரம ராஜசிங்கனால் தலதா மாளிகையை அடுத்து அமைக்கப்பட்டது. பல ஆண்டுகளுக்கு முன் இதன் அளவு குறைக்கப்பட்டது. பாதுகாக்கப்பட்ட ஏரியான இதில் மீன் பிடிப்பது தடை செய்யப்பட்டுள்ளது.


</doc>
<doc id="287814" url="https://ta.wikipedia.org/wiki?curid=287814" title="கண்டி மணிக்கூட்டுக் கோபுரம்">
கண்டி மணிக்கூட்டுக் கோபுரம்

கண்டி மணிக்கூட்டுக் கோபுரம் கண்டி நகரின் மத்தியில் அமைந்துள்ள ஒரு மணிக்கூட்டுக் கோபுரம் ஆகும். நகரில் முக்கிய இடத்தைப் பெற்றிருக்கும் இது 1950 இல் முகம்மது இஸ்மாயில் என்பவரால் கடுகண்ணாவையில் ஆகத்து, 1947 அன்று விபத்தில் மரணமடைந்த அவருடைய மகன் முகம்மது சக்கி இஸ்மைல் நினைவாகக் கட்டப்பட்டது. இந்த மணிக்கூட்டுக் கோபுரம் அக்காலத்தில் இலங்கையின் முன்னனி கட்டடக் கலைஞரான சிரலி டி அல்விஸ் என்பவரால் வடிவமைக்கப்பட்டது.


</doc>
<doc id="287818" url="https://ta.wikipedia.org/wiki?curid=287818" title="அடிசம் ஓரடுக்கு மனை">
அடிசம் ஓரடுக்கு மனை

அடிசம் ஓரடுக்கு மனை ("Adisham Bungalow") என்பது பதுளை மாவட்டத்திலுள்ள அப்புத்தளைக்கு அருகாமையில் அமைந்துள்ள நாட்டுப்புற வளமனை ஆகும். தற்போது, இந்த ஓரடுக்கு மனை புனித ஆசிர்வாதப்பர் துறவியர் மாடமாக விளங்குகிறது. இங்குள்ள சிற்றாலயத்தில் முதலாம் சில்வெஸ்தரின் புனிதப் பண்டம் (என்புத் துண்டு) வைக்கப்பட்டுள்ளது.



</doc>
<doc id="287829" url="https://ta.wikipedia.org/wiki?curid=287829" title="1682">
1682

1682 (MDCLXXXII) கிரெகொரியின் நாட்காட்டியில் ஒரு வியாழக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான சாதாரண ஆண்டு ஆகும்.





</doc>
<doc id="287844" url="https://ta.wikipedia.org/wiki?curid=287844" title="பெரிய அண்டிலிசு">
பெரிய அண்டிலிசு

பெரிய அண்டிலிசு ("Greater Antilles") கரிபியக் கடலில் பெரியத் தீவுகளின் தொகுப்பாகும்; கியூபா, (எயிட்டி மற்றும் டொமினிக்கன் குடியரசு உள்ளடக்கிய) லா எசுப்பானியோலா, புவேர்ட்டோ ரிக்கோ, ஜமேக்கா, மற்றும் கேமன் தீவுகள் இதில் அடங்கும். முழுமையான மேற்கிந்தியத் தீவுகளின் நிலப்பரப்பில் 90% பெரிய அண்டிலிசில் உள்ளது. தவிரவும் 90% க்கும் மேற்பட்ட மக்கள்தொகையும் இத்தீவுகளில்தான் உள்ளனர்; மிகுதி கிழக்கிலுள்ள சிறிய அண்டிலிசு தீவுகளில் உள்ளனர். 

புதிய உலகத்தை ஐரோப்பியர்கள் ஆக்கிரமிப்பதற்கு முன்னரே "அண்டிலிசு" என்ற பெயர் வழக்கத்தில் இருந்தது; பழங்கால வரைபடங்களில் ஐரோப்பியர்கள் இத்தகையதோர் மர்மமான நிலப்பகுதியை "அண்டிலியா (தீவு)" எனக் குறிப்பிட்டு வந்தனர். இது சில நேரங்களில் தீவுக் கூட்டமாகவும் சில நேரங்களில் தொடர்ந்த நிலப்பகுதியாகவும் காட்டப்பட்டது; தற்கால கேனரித் தீவுகளுக்கும் யூரேசியாவிற்கும் இடையே இது கடற்பகுதியில் இருந்ததாக நம்பப்பட்டது.


</doc>
<doc id="287849" url="https://ta.wikipedia.org/wiki?curid=287849" title="தமிழ்நாடு சட்டமன்றத் தேர்தல்">
தமிழ்நாடு சட்டமன்றத் தேர்தல்

தமிழ்நாடு சட்டமன்றத் தேர்தல் தமிழ்நாடு மாநிலத்தின் சட்டமன்றத்தைத் தேர்ந்தெடுப்பதற்காக 5 ஆண்டுகளுக்கு ஒருமுறை நடைபெறும் தேர்தல் ஆகும்.

1952, 1957, 1962, 1967 ஆகிய ஆண்டுகளில் நடந்த தேர்தல்கள் "சென்னை மாநில சட்டமன்றத் தேர்தல்கள்" எனும் பெயரில் அழைக்கப்பட்டன.


</doc>
<doc id="287855" url="https://ta.wikipedia.org/wiki?curid=287855" title="யுரேனியம் ஐங்குளோரைடு">
யுரேனியம் ஐங்குளோரைடு

யுரேனியம் ஐங்குளோரைடு "(Uranium pentachloride)" என்பது Cl5 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். யுரேனியமும் குளோரினும் சேர்ந்து உருவாகும் இச்சேர்மத்தில் யுரேனியம் +5 என்ற ஆக்சிசனேற்ற நிலையில் உள்ளது. வாயு நிலையில் உள்ள யுரேனியம் ஐங்குளோரைடு C4v சீரொழுங்கில் காணப்படுகிறது. இரண்டு படிக வடிவங்களிலும் ஒவ்வொரு யுரேனியம் அணுவும் ஆறு குளோரின் அணுக்களுடன் சேர்ந்து எண்முக வடிவமைப்பில் காணப்படுகின்றன.


</doc>
<doc id="287856" url="https://ta.wikipedia.org/wiki?curid=287856" title="லாரன்சு வான் பில்">
லாரன்சு வான் பில்

லாரன்சு வான் பில் ("Laurens van Pyl", அண். 1634 - 17 செப்டம்பர் 1705) டச்சு குடியேற்றக் கால நிருவாகியாவார், இவர் ஒல்லாந்தர் கால இலங்கையின் ஆளுனராக 1680 டிசம்பர் 3 முதல் 1693 சூன் 19 வரை பதவியில் இருந்தார். 

லாரன்சு வான் பில் இலங்கையின் ஆளுனராக நியமிக்கப்படுவதற்கு முன்னர் அவர் யாழ்ப்பாணத்தின் தளபதியாகப் பதவியில் இருந்தார். 1678 ஆம் ஆண்டில் வட்டுக்கோட்டையில் டச்சுத் தேவாலயம் ஒன்றை அமைத்தார். இத்தேவாலயம் பின்னர் அமெரிக்க மிசனறிகளின் பயன்பாட்டிற்காகக் கொடுக்கப்பட்ட்டது. 1679 இல் இறந்த இவரது மகனின் கல்லறை இக்கோயிலில் உள்ளது.

கண்டியில் 20 ஆண்டுகளாக கண்டி மன்னன் இரண்டாம் இராஜசிங்கனால் சிறை வைக்கப்பட்டிருந்த ஆங்கிலேயக் கப்பல் தலைவர் இராபர்ட் நொக்சு சிறையில் இருந்து தப்பி அரிப்புக் கோட்டையை வந்தடைந்த போது லாரன்சு வான் பில் அவரை வரவேற்று கொழும்புக்கு அழைத்துச் சென்றார். லாரன்சு வான் பில் கண்டி மன்னருடன் நல்லுறவைப் பேணி வந்தார். கண்டியில் சிறை வைக்கப்பட்டிருந்த பல வெளிநாட்டவர்கள் இவரது காலத்தில் விடுதலை செய்யப்பட்டனர்.


</doc>
<doc id="287862" url="https://ta.wikipedia.org/wiki?curid=287862" title="அசாமின் சட்டமன்றத் தொகுதிகள்">
அசாமின் சட்டமன்றத் தொகுதிகள்

அசாம் சட்டமன்றம், இந்திய மாநிலமான அசாமின் சட்டவாக்க அவையாகும். இந்த அவையில் 126 உறுப்பினர்கள் இருப்பர். இவர்கள் ஒவ்வொரு தொகுதியில் இருந்தும் ஒருவர் என்ற வீதத்தில் மக்களால் தேர்ந்தெடுக்கப்படுகின்றனர்.



</doc>
<doc id="287872" url="https://ta.wikipedia.org/wiki?curid=287872" title="அண்டிலிசு">
அண்டிலிசு

"மேற்கிந்தியத் தீவுகள், கரிபியன் ஆகியவற்றையும் காண்க"
அண்டிலிசு (Antilles, ; பிரெஞ்சில் "Antilles"; எசுப்பானியத்தில் "Antillas"; டச்சு மொழியில் "Antillen" ; போர்த்துக்கேயத்தில் "Antilhas") தெற்கிலும் மேற்கிலும் கரிபியக் கடலையும் வடமேற்கில் மெக்சிகோ வளைகுடாவையும் வடக்கிலும் கிழக்கிலும் அத்திலாந்திக்குப் பெருங்கடலையும் எல்லையாகக் கொண்டுள்ள ஓர் தீவுக்கூட்டம் ஆகும்.

அண்டிலியத் தீவுகள் இரு சிறிய குழுக்களாகப் பிரிக்கப்படுகின்றன: கியூபா, ஜமேக்கா, புவேர்ட்டோ ரிக்கோ, லா எசுப்பானியோலா (எயிட்டி, டொமினிக்கன் குடியரசாக பிரிக்கப்பட்டுள்ளது), கேமன் தீவுகள் போன்ற பெரியத் தீவுகளை உள்ளடக்கிய பெரிய அண்டிலிசு ; வடக்குப்புற காற்றெதிர் தீவுகள், தென்கிழக்கு காற்றுமுகத் தீவுகள், வெனிசுவேலாவின் வடக்கிலுள்ள காற்றெதிர் அண்டிலிசு ஆகிய தீவுக்குழுக்களை உள்ளடக்கிய சிறிய அண்டிலிசு. மேற்கிந்தியத் தீவுகளின்அங்கமாக பகாமாசு, துர்கசு கைகோசு தீவுகளை உள்ளடக்கிய லுகாயன் தீவுக்கூட்டம் இருந்தாலும் பொதுவாக அவை அண்டிலியத் தீவுகளில் சேர்க்கப்படுவதில்லை.

புவியியல்படி, அண்டிலியத் தீவுகள் பொதுவாக வட அமெரிக்காவின் பகுதியாகக் கருதப்படுகின்றது. பண்பாட்டுப்படி, கியூபா, டொமினிக்கன் குடியரசு, புவர்ட்டோ ரிக்கோ – சில நேரங்களில் அண்டிலிசு முழுமையுமே – இலத்தீன் அமெரிக்காவினதாகக் கருதப்படுகின்றது; இருப்பினும் இந்த சமூகப்பொருளியல் பொதுமைப்படுத்தல் தவிர்க்கப்படுகின்றது. நிலவியல்படி, பெரிய அண்டிலிசு தலைநிலத்து இயல்பு கொண்ட பாறைகளாலானது; எதிராக சிறிய அண்டிலிசு பெரும்பாலும் இளம் எரிமலை அல்லது பவழப் பாறைகளால் ஆனவை.


</doc>
<doc id="287874" url="https://ta.wikipedia.org/wiki?curid=287874" title="சுனெபோட்டோ மாவட்டம்">
சுனெபோட்டோ மாவட்டம்

சுன்னெபோட்டோ மாவட்டம், இந்திய மாநிலமான நாகாலாந்தின் மாவட்டங்களில் ஒன்று. இதன் தலைமையகம் சுன்னெபோட்டோ நகரத்தில் உள்ளது.

இங்கு 300,000 மக்கள் வசிப்பது 2011ஆம் ஆண்டின் மக்கள் தொகை கணக்கெடுப்பில் தெரிய வந்துள்ளது.

இந்த மாவட்டம் நாகாலாந்து மக்களவைத் தொகுதிக்கு உட்பட்டது..



</doc>
<doc id="287878" url="https://ta.wikipedia.org/wiki?curid=287878" title="காற்றெதிர் அண்டிலிசு">
காற்றெதிர் அண்டிலிசு

லீவர்டு அண்டிலிசு ("Leeward Antilles", டச்சு: Benedenwindse Eilanden) அல்லது காற்றெதிர் அண்டிலிசு அல்லது வளிமறைவு அண்டிலிசு கரிபியனிலுள்ள சில தீவுகள் ஆகும். குறிப்பாக, சிறிய அண்டிலிசின் தெற்கத்தியத் தீவுகளாகும். இவை கரிபியக் கடலின் தென்கிழக்கு விளிம்பில் தென் அமெரிக்க தலைநிலத்தின் வெனிசுவேலாக் கடற்கரையின் வடக்கே உள்ளன. காற்றெதிர் அண்டிலிசு தீவுகள் சிறிய அண்டிலிசு தீவுக் குழுவின் அங்கமாக இருந்தபோதும் இதனுடன் அதே சிறிய அண்டிலிசின் அங்கமாக வடகிழக்கிலுள்ள காற்றெதிர் தீவுகளுடன் குழப்பிக் கொள்ளக்கூடாது. 

எரிமலைச் செயற்பாடில்லாத பகுதியில், காற்றெதிர் அண்டிலிசு தீவு வளைவு கரிபியன் புவித்தட்டின் சிதைந்த தெற்கு விளிம்பில் அமைந்துள்ளது. இவை தென் அமெரிக்கப் புவித்தட்டின் கீழ் கரிபியன் புவித்தட்டு கீழமிழ்தலால் உருவானவை. அண்மைய ஆய்வுகளின்படி காற்றெதிர் அண்டிலிசு தென் அமெரிக்காவுடன் கூடுகின்றது.

காற்றெதிர் அண்டிலிசின் அங்கமாக உள்ளத் தீவுகள் (தோராயமாக மேற்கிலிருந்து கிழக்காக):




</doc>
<doc id="287879" url="https://ta.wikipedia.org/wiki?curid=287879" title="சாபுவா">
சாபுவா

சாபுவா, இந்திய மாநிலமான அசாமின் டிப்ருகட் மாவட்டத்தில் உள்ள நகரம். இது தேசிய நெடுஞ்சாலையை ஒட்டி அமைந்துள்ளது. திப்ருகர், தின்சுகியா ஆகிய நகரங்கள் சுமார் 30, 20 கிமீ தொலைவில் உள்ளன.

2011ஆம் ஆண்டின் மக்கள்தொகை கணக்கெடுப்பின்படி, இங்கு 77,230 மக்கள் வசிக்கின்றனர்.

இந்த நகரம் சாபுவா வட்டத்துக்கு உட்பட்டது. இந்த நகரம் சாபுவா சட்டமன்றத் தொகுதிக்கும், லக்கிம்பூர் மக்களவைத் தொகுதிக்கும் உட்பட்டது.


</doc>
<doc id="287880" url="https://ta.wikipedia.org/wiki?curid=287880" title="தமிழ்நாடு சட்டமன்றத் தேர்தல், 2016">
தமிழ்நாடு சட்டமன்றத் தேர்தல், 2016

பதினைந்தாவது தமிழ்நாடு சட்டமன்றத் தேர்தல் ("Legislative Assembly election") 2016 மே 16 இல் இடம்பெற்றது. 234 தொகுதிகளைக் கொண்ட தமிழ்நாடு, சட்டமன்றத்திற்கு இடம்பெற்ற இத்தேர்தலில் ஜெ. ஜெயலலிதா தலைமையிலான அனைத்திந்திய அண்ணா திராவிட முன்னேற்றக் கழகம் வெற்றி பெற்றது. மு. கருணாநிதி தலைமையிலான திராவிட முன்னேற்றக் கழகம் 89 இடங்களைக் கைப்பற்றி இரண்டாம் இடத்தைப் பிடித்தது. திராவிட முன்னேற்றக் கழக கூட்டணியில் போட்டியிட்ட இந்திய தேசிய காங்கிரசு 8 இடங்களை கைப்பற்றியது. விஜயகாந்த் தலைமையிலான தேமுதிக மற்றும் சீமான் தலைமையிலான நாம் தமிழர் கட்சி எத்தொகுதியையும் கைப்பற்றவில்லை. வாக்குகள் எண்ணும் பணி 2016 மே 19 அன்று இடம்பெற்றது.
தேர்தலின் முக்கிய நாட்கள் காலக்கோடு.
ஏப்ரல் 29, 2016 அன்று தமிழ்நாடு தேர்தல் ஆணையம் வெளியிட்ட பட்டியலின்படி:




தேர்தல் அட்டவணை அறிவிக்கப்படாத நிலையிலேயே கட்சிகள் கூட்டணி குறித்த முன்னெடுப்புகளை டிசம்பர் 2015 இறுதிவாக்கில் எடுக்கத் தொடங்கின. 
""பொருத்தமான நேரத்தில் சரியான முடிவு எடுக்கப்படும்"" என கூட்டணி அமைப்பது குறித்து அதிமுகவின் பொதுச் செயலாளர் ஜெயலலிதா தெரிவித்தார்.

தேமுதிகவுடன் கூட்டணி அமைக்க திமுக, பாஜக போன்ற கட்சிகளும் மக்கள் நலக் கூட்டணியும் பெரிதும் முயற்சி செய்துவந்த நிலையில், தனது கட்சி தனித்துப் போட்டியிடுமென கட்சித் தலைவர் விஜயகாந்த் மார்ச் 10 அன்று அறிவித்தார். எனினும் தேமுதிக பின்னாளில் மக்கள் நலக் கூட்டணியுடன் தேர்தல் உடன்படிக்கைக் கண்டது.

தேமுதிகவுடன் கூட்டணி அமைக்கும் முயற்சியில் மக்கள் நலக் கூட்டணித் தலைவர்கள் ஈடுபட்டனர். பின்னர் தமிழ் மாநில காங்கிரசும் (த.மா.க) இக்கூட்டணியில் இணைந்தது.

தேமுதிகவுடன் கூட்டணி அமைக்கும் முயற்சியில் பாஜக ஈடுபட்டது..

திமுக, அதிமுக தவிர, தங்கள் கட்சியின் இளைஞரணித் தலைவர் அன்புமணி இராமதாசை முதல்வர் வேட்பாளராக ஏற்கும் எக்கட்சியுடனும் கூட்டணி அமைக்கத் தயாராக இருப்பதாக இக்கட்சி அறிவித்தது. இத்தேர்தலில் அதிமுக, நாம் தமிழர் கட்சிகளைப் போல தனித்துப் போட்டியிட்டு 5.3 விழுக்காடு ஓட்டைப் பெற்று அதிமுக, திமுக வை அடுத்த மூன்றாவது தனித்தக் கட்சியாக இடம்பிடித்தது.

திமுக கூட்டணியில் இடம்பெற்ற கட்சிகள்:



அதிமுக கூட்டணியில் இடம்பெற்ற கட்சிகள்:

இடம்பெற்ற கட்சிகள்:

இடம்பெற்ற கட்சிகள்:









</doc>
<doc id="287883" url="https://ta.wikipedia.org/wiki?curid=287883" title="சாபுவா வான்படை நிலையம்">
சாபுவா வான்படை நிலையம்

சாபுவா வான்படை நிலையம் , இந்திய மாநிலமான அசாமின் சாபுவா நகரத்தில் அமைந்துள்ளது. இது இந்திய வான்படைக்கு சொந்தமான தளம்.

வடகிழக்கு மாநிலங்களில் சுகோய் ரக வானூர்திகள் இங்கும் தேஜ்பூரிலும் மட்டுமே நிறுத்தி வைக்கப்பட்டுள்ளன. 




</doc>
<doc id="287897" url="https://ta.wikipedia.org/wiki?curid=287897" title="அந்தோணிதாசன்">
அந்தோணிதாசன்

அந்தோணிதாசன், தஞ்சை மாவட்டத்திலுள்ள ரெட்டிப்பாளையம் எனும் சிறு நகரில் பிறந்த ஒரு தமிழ் இசைக் கலைஞன் ஆவார். இவர் நாட்டுப்புற இசைப் பாடகர், தெருக்கூத்து இசைப் பாடகர், நாட்டுப்புறக் கலைஞரும் ஆவார். இவரது பெயரை "ஆண்டனி தாசன்", "ஆண்டனி தாஸ்" என்றும் உச்சரிப்பர். குறுகிய காலத்தில் தமிழ்த் திரையுலகில் அதிக அளவில் பாடல்கள் இயற்றிப் பாடும் கலைஞராக உருவெடுத்துள்ளார். திரையிசையில் பெரும்பாலும் பின்னணிப் பாடகராக, சந்தோஷ் நாராயணன், ஷான் ரால்டன், விஷால் சந்திரசேகர் போன்ற புதுப்புது கலைஞர்களோடு இணைந்து பணியாற்றி வருகிறார். இது தவிர அவர் மேடையில் ஆடவும், நடிக்கவும் செய்வதோடு, சில இசைக் கருவிகளையும் வாசிக்கிறார். 

இசைப் பணி தவிர, சில தமிழ்த் திரைப்படங்களில், குறிப்பாகத் தான் பாடிய பாடல்களில் கௌரவத் தோற்றத்தில் தோன்றுவார். கார்த்திக் சுப்பராஜ் இயக்கத்தில் வெளிவந்த ஜிகர்தண்டா எனும் திரைப்படத்தில் ஒரு குண்டர்/அடியாளாக நடித்த நீண்டநேர கௌரவத் தோற்றம் இங்குக் குறிப்பிடத்தக்கது. முன்னதாக இந்தியாவில் வெளியாகும் தி தேவாரிஸ்ட்ஸ், என்ற இசை தொடர்பான தொலைக்காட்சித் தொடரிலும் பங்குபெற்றிருந்தார். இத்தொடர் ஓர் பயணக்குறிப்புடன் கூடிய இசை ஆவணப்படம் ஆகும்.

தன் இசைக்குழுவான "அந்தோணியின் பார்ட்டி" என்ற நாட்டுப்புற மின்னணு இணைவு இசைக் குழுவுடன் பயணித்து பல கச்சேரிகள் நிகழ்த்தி வருகிறார். தர்புகா சிவா ஒருங்கிணைத்து, மற்றொரு புகழ் பெற்ற இசைக் கலைஞரான பிரதீப் பங்காற்றும் மற்றுமொரு நாட்டுப்புற இணைவு இசைக்குழுவான "லா பொங்கல்" இசைக்குழுவோடும் இணைந்துள்ளார். இவ்விசைக்குழு விழாக் கச்சேரி வட்டாரத்தில் பெரும் வரவேற்பைப் பெற்றுள்ளது. அக்குழுவின் படைப்புகளுள் புகழ்பெற்ற ஒன்றான "வண்டியிலே நெல்லு வரும்" என்ற பாடலை எம் டிவி கோக் ஸ்டூடியோ இந்தியா 2012-இல், மூத்த பாடகரான உஷா உதுப்புடன் இணைந்து அரங்கேற்றினர்.

2014 செப்டம்பரில், "தமிழ்த் திரையுலகின் நம்பிக்கை" என்ற விருதும், "நாட்டுப்புறக் கலையின் அடையாளம்" என்ற பாராட்டும் அந்தோனி தாசனுக்கு வழங்கப்பட்டது. இவ்விருது  பிரதர்சினி 2014 என்ற தென்னிந்தியப் பண்பாட்டு விழாவில் வழங்கப்பட்டது.



</doc>
<doc id="287900" url="https://ta.wikipedia.org/wiki?curid=287900" title="நாகாலாந்து காவல்துறை">
நாகாலாந்து காவல்துறை

நாகாலாந்து காவல்துறை, இந்திய மாநிலமான நாகாலாந்தில் சட்ட ஒழுங்கை பாதுகாக்கும் அமைப்பாகும்.

காவல்துறையானது, நாகாலாந்து அரசின் உள்துறையின் நேரடிக் கட்டுப்பாட்டில் இருக்கும். இதற்கு காவல்துறையின் தலைமை இயக்குனர் தலைமையேற்பார் தற்போது, எல். எல். தவுங்கெல் என்பவர் தலைமை இயக்குனராக பதவியில் உள்ளார்.
நாகாலாந்து காவல்துறையில், ஆயுதமேந்திய படைவீரர்கள், மாவட்ட பாதுகாப்பு அதிகாரிகள், குற்றப்பிரிவு அதிகாரிகள், உளவுத்துறை அதிகாரிகள் உள்ளிட்டோர் இருப்பர். காவல்துறையினருக்கான பயிற்சிப் பள்ளியும், தொலைத்தொடர்புத் துறையும், தடயவியல் துறை ஆகியவையும் உள்ளன.


</doc>
<doc id="287906" url="https://ta.wikipedia.org/wiki?curid=287906" title="இட்சூக்கோ பள்ளத்தாக்கு">
இட்சூக்கோ பள்ளத்தாக்கு

இட்சூக்கோ பள்ளத்தாக்கு இந்திய மாநிலங்களான நாகாலாந்து, மணிப்பூர் ஆகியவற்றின் எல்லையில் உள்ளது. மணிப்பூரின் சேனாபதி மாவட்டத்தில் உள்ள இசீ மலையில் இருந்து ஐந்து மணி நேரத்தில் சென்றடையலாம். இந்த வழியை மணிப்பூர் மாநில மலையேறுவோர் சங்கத்தினர் திறந்துவைத்தனர். இந்த பள்ளத்தாக்கில் குறிப்பிட்ட காலங்களில் பூக்கும் அரிய வகைப் பூக்களைக் கொண்ட தாவரங்கள் உள்ளன.

இட்சூக்கோ என்ற சொல் அங்காமி மொழியில் இருந்து தோன்றியது. இதற்கு தண்ணீர் என்று பொருள். இந்த பள்ளத்தாக்கில் குளிர்ச்சியான நீர் பாய்வதால் இப்பெயர் ஏற்பட்டிருக்கலாம். மாவோ நகரம் மணிப்பூர் உடனான நாகாலாந்தின் எல்லைக்கு அருகில் உள்ளது. நாகாலாதில் உள்ள விஸ்வேமா என்ற ஊரில் இருந்தும் இந்த பள்ளத்தாக்கை வந்தடையலாம்.

இந்த பள்ளத்தாக்கை சென்றடைய அரசு சார்பற்ற அமைப்புகளும், சுற்றுலா நிறுவனங்களும் உதவுகின்றன.


</doc>
<doc id="287907" url="https://ta.wikipedia.org/wiki?curid=287907" title="பிரகாஷ் வீர் சாஸ்திரி">
பிரகாஷ் வீர் சாஸ்திரி

பண்டிதர் பிரகாச வீர சாஸ்திரி (30 திசம்பர் 1923 – 23 நவம்பர் 1977) என்பவர் ஒரு சமஸ்கிருத அறிஞரும் ஆர்ய சமாஜ இயக்கத் தலைவர்களுள் ஒருவரும் முன்னாள் நாடாளுமன்ற உறுப்பினரும் ஆவார்.
உத்தரப்பிரதேச மாநிலத்தின் முராதாபாத் பகுதியில் பிறந்த இவர்  இளம் வயதிலேயே அரசியலில் ஆர்வம் கொண்டிருந்தார். ஆக்ரா பல்கலைக்கழகத்தில் முதுகலைப் பட்டம் பெற்ற இவர் சம்பூர்ணானந்த் சமசுகிருதப் பல்கலைக் கழகத்தில் சாஸ்திரி பட்டம் பெற்றார். 1958 ஆம் ஆண்டு சுயேட்சையாக நாடாளுமன்ற மக்களவைக்குத் தேர்வு செய்யப்பட்டார். தான் மறையும் வரையில் மக்களைவையிலும் மாநிலங்களவையிலும் உறுப்பினராக இவர் பணியாற்றியது குறிப்பிடத்தக்கது.
சாஸ்திரி தன்னுடைய வீரம் செறிந்த பேச்சு நடைக்குப் பெயர் பெற்றவர். ஐக்கிய நாடுகள் அவையில் முதன் முதலில் இந்தியில் பேசிய இந்தியர் இவரே. இரண்டாமவர் அடல் பிகாரி வாஜ்பாய் ஆவார். ஆங்கிலம் அலுவல் மொழியாக அறிவிக்கப்பட்ட போது சாஸ்திரி அதனைக் கடுமையாக எதிர்த்தார்.
சாஸ்திரி ஆரிய சமாஜ இயக்கத்தின் தீவிரமான தொண்டராக விளங்கினார்.  மக்களவையில் கட்டாய மதமாற்றத்தைத் தடுக்கும் சமய பாதுகாப்புச் சட்டத்தை இவர் 1960 ஆம் ஆண்டு முன்மொழிந்தார். 
இவர் ஒரு இரயில் விபத்தில் உயிரிழந்தார்.


</doc>
<doc id="287909" url="https://ta.wikipedia.org/wiki?curid=287909" title="சராய்காட்">
சராய்காட்

சராய்காட், இந்திய மாநிலமான அசாமின் குவகாத்திக்கு அருகில் உள்ள ஊர். இது பிரம்மபுத்திரா ஆற்றின் வடக்கு கரையில் அமைந்துள்ளது. இந்த ஊரில் உள்ள பாலம் சாலைவழிப் போக்குவரத்துக்கும், ரயில்வழிப் போக்குவரத்தும் ஏதுவாக இருக்கிறது.

இது 1962ஆம் ஆண்டில் அப்போதைய இந்திய பிரதமராக இருந்த ஜவகர்லால் நேருவால் திறந்து வைக்கப்பட்டது. லச்சிட் போர்புக்கன் பூங்காவும், சிலாராய் பூங்காவும் பாலத்துக்கு அருகில் உள்ளன. இந்த பாலம் வடகிழக்கு எல்லைப்புற இரயில்வேயின் பயன்பாட்டுக்காக கட்டப்பட்டது.



</doc>
<doc id="287912" url="https://ta.wikipedia.org/wiki?curid=287912" title="நரநாராயண் சேது">
நரநாராயண் சேது

நரநாராயண் பாலம், இந்திய மாநிலமான அசாமில் பாயும் பிரம்மபுத்திரா ஆற்றின் மேல் கட்டப்பட்டுள்ளது. இப்பாலமானது இரண்டு அடுக்குகளைக் கொண்டது. கீழடுக்கில் தண்டவாளமும், மேலடுக்கில் சாலையும் அமைக்கப்பட்டுள்ளன. இது 2284 மீற்றர் நீளத்தில் அமைந்துள்ளது. இந்த பாலத்தின் மூலம் பஙாய்காமோ மாவட்டத்தில் உள்ள யோகிகோபா என்ற ஊரில் இருந்து, கோவால்பாரா மாவட்டத்தில் உள்ள பஞ்சரத்னா என்ற ஊருக்கு சென்று திரும்ப முடியும். இதை 1998ஆம் ஆண்டின் ஏப்ரல் பதினைந்தாம் நாளில், அப்போதைய இந்தியப் பிரதமர் அடல் பிகாரி வாச்பாய் திறந்து வைத்தார். கட்டுமானப் பணிகளை பிரைத்வெய்டே, பர்ன் & ஜெசோப் கட்டுமான நிறுவனம் மேற்கொண்டது. மொத்தமாக 301 கோடி ரூபாய் செலவானது. பதினாறாம் நூற்றாண்டில் வாழ்ந்த நரநாராயண் என்ற அரசரின் நினைவாக இப்பெயர் சூட்டப்பட்டது.



</doc>
<doc id="287919" url="https://ta.wikipedia.org/wiki?curid=287919" title="போகிபீல் பாலம்">
போகிபீல் பாலம்

போகிபீல் பாலம், இந்திய மாநிலமான அசாமின் டிப்ருகட் மாவட்டத்தில் உள்ளது. இந்தப் பாலம் சாலைப் போக்குவரத்துக்கும், தொடர்வண்டிப் போக்குவரத்துக்கும் ஏதுவாக அமைகிறது. இது 2017 ஆம் ஆண்டிற்குள் கட்டிமுடிக்கப்படும் என்று எதிர்பார்க்கப்பட்டது. 4.94 கிலோமீட்டர் நீளமுள்ள இந்தப் பாலம் பிரம்மபுத்திரா ஆற்றின் மேல் உள்ள சாலை மற்றும் இரயில் பாலங்களிலேயே பெரியது ஆகும். 2018 திசம்பர் 25 ஆம் நாள் இந்தப் பாலத்தை பாரதப்பிரதமர் நரேந்திர மோதி திறந்து வைத்தார்.

1997 ஆம் ஆண்டு முன்னாள் பிரதமர் தேவகவுடாவால் இந்தப் பாலம் கட்டுமானப் பணிக்கான அடிக்கல் நாட்டப்பட்டது. 2002 ஆம் ஆண்டு அப்பாேதைய பாரதப் பிரதமர் வாஜ்பாய் பணிகளை தொடங்கி வைத்தார். இது திப்ருகரில் இருந்து 17 கி.மீ தொலைவில் அமைந்துள்ளது. திப்ருகரில் இருந்து தேமாஜிக்கு சென்று திரும்ப இந்தப் பாலம் பெரிதும் உதவியாக இருக்கும். அருணாச்சலப் பிரதேசத்தின் எல்லையில் இருந்து 20 கி.மீ தொலைவில் உள்ளதால், இரு மாநிலங்களைச் சேர்ந்த மக்கள் பயணிக்க ஏதுவாக இருக்கும்.இந்தியாவின் கிழக்குப் பகுதியில் உள்ள நாடுகளுக்கு ஏற்றுமதியை அதிகரிக்க முடியும். மேலும், சீனாவின் எல்லைக்கு அருகாமையில் இந்திய இராணுவ வீரர்கள் எளிதில் சென்றடைய முடியும்.

இப்பாலம் கட்டி முடிக்க ரூபாய் 5,690 கோடி செலவிடப்பட்டது. இந்தப் பாலம் அசாம் மற்றும் அருணாச்சலப் பிரதேசம் இடையேயான பயண நேரத்தை 10 மணி நேரம் அளவில் குறைப்பதற்கு உதவுகிறது. சீனாவின் எல்லையில் உள்ள அருணாச்சலப்பிரதேசத்தை நாட்டின் பிற பகுதிகளில் இருந்து எளிதில் அணுகுவதற்கு உதவுவதால் இந்தப்பாலம் இராணுவ முக்கியத்துவம் வாய்ந்ததாகவும் உள்ளது.


</doc>
<doc id="287922" url="https://ta.wikipedia.org/wiki?curid=287922" title="1683">
1683

1683 (MDCLXXXIII) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான சாதாரண ஆண்டு ஆகும்.



</doc>
<doc id="287925" url="https://ta.wikipedia.org/wiki?curid=287925" title="காமாக்யா சந்திப்பு தொடருந்து நிலையம்">
காமாக்யா சந்திப்பு தொடருந்து நிலையம்

காமாக்யா சந்திப்பு, இந்திய மாநிலமான அசாமில் உள்ள குவாஹாட்டியின் மாலிகாவுன் பகுதியில் உள்ளது. குவஹாட்டியில் மற்றொரு நிலையமான குவஹாட்டி தொடருந்து நிலையம் உள்ளதும் குறிப்பிடத்தக்கது.



</doc>
<doc id="287933" url="https://ta.wikipedia.org/wiki?curid=287933" title="லுகாயன் தீவுக்கூட்டம்">
லுகாயன் தீவுக்கூட்டம்

லுகாயன் தீவுக்கூட்டம் ("Lucayan Archipelago") அல்லது பகாமா தீவுக்கூட்டம் ("Bahama Archipelago") பகாமாசு பொதுநலவாயத்தையும் பிரித்தானிய கடல் கடந்த ஆட்புலங்களில் ஒன்றான துர்கசு கைகோசு தீவுகளையும் அடக்கிய தீவுக் குழு ஆகும். இந்தத் தீவுக்கூட்டம் மேற்கு அத்திலாந்திக்குப் பெருங்கடலில், அண்டிலிசுக்கு வடக்கே, புளோரிடாவிற்கு கிழக்கு, தென்கிழக்கு திசையில் அமைந்துள்ளது.

பகாமா தீவுக்கூட்டத்தில் உள்ள தீவுகள் அரசியல்வழியே பிரிக்கப்பட்டிருந்தாலும் இரண்டும் பொதுவான நிலவியல், சூழலியல்,பண்பாட்டுக் கூறுகளை கொண்டுள்ளன என்று வில்லியம் கீகன் கூறுகிறார். இத்தீவுக் கூட்டத்தில் உள்ள இரு நாடுகளும் கரிபியக் கடலை எல்லையாகக் கொண்டில்லாமையால் இவை மேற்கிந்தியத் தீவுகளாக இருப்பினும் கரிபியத் தீவுகளாக கருதப்படுவதில்லை. இருப்பினும் வசதிக்காக பெரும்பாலும் கரிபியன் நாடுகளுடன் சேர்க்கப்படுகின்றன.
பகாமாசு மற்றும் துர்கசு கைகோசு தீவுகளின் தலைவர்கள் இவை இரண்டும் இணைந்து கூட்டரசு நிறுவதற்கான வாய்ப்புக்களை 2010இல் விவாதித்தனர்.


</doc>
<doc id="287938" url="https://ta.wikipedia.org/wiki?curid=287938" title="யுரேனைல் சல்பேட்டு">
யுரேனைல் சல்பேட்டு

யுரேனைல் சல்பேட்டு "(Uranyl sulfate)" என்பது UOSO என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். யுரேனியத்தின் சல்பேட்டு உப்பான இச்சேர்மம் தூய்மையான படிகநிலையில் உள்ளபோது எலுமிச்சை மஞ்சள் நிறத்தில், மணல் போன்ற திண்மமாக நெடியற்றுக் காணப்படுகிறது. 

நுண்ணோகியியலில் எதிர்மறை சாயமேற்றவும் உயிரியியலில் தடங்காணியாகவும் யுரேனைல் சல்பேட்டு பயன்படுகிறது. 1951 ஆம் ஆண்டில் உருவாக்கப்பட்ட ஓருபடித்தான நீர்க்கரைசல் அணுக்கரு உலை சோதனையில் 565 கிராம் U-235 14.7% யுரேனைல் சல்பேட்டாக செறிவூட்டப்பட்டு ஒரு எரிபொருளாகச் சுற்றுக்கு விடப்பட்டது.

யுரேனியம் தாதுக்களை அரைக்கும் அமிலச்செயல் முறையில் அமிலக்கழுவலுக்குத் தயாராக உள்ள கரைசலில் இருந்து, யுரேனைல் சல்பேட்டை வீழ்படிவாக்கல் செயல் நிகழ்கிறது. இச்செயல்முறையில் பகுதியாகச் சுத்திகரிக்கப்பட்ட மஞ்சள் அப்பம் எனப்படும் யுரேனியத்தாது உற்பத்தி செய்யப்படுகிறது. 

பொட்டாசியம் யுரேனைல் சல்பேட்டைப் (KUO(SO)) பயன்படுத்தி கதிரியக்கம் கண்டறியப்பட்டது.


</doc>
<doc id="287954" url="https://ta.wikipedia.org/wiki?curid=287954" title="மக்சிம் கோவலவ்சுகி">
மக்சிம் கோவலவ்சுகி

மக்சிம் மக்சிமொவிச் கோவலவ்சுகி ("Maksim Maksimovich Kovalevsky", , ஒலிப்பு: மக்சீம் மக்சீமொவிச் கவலெவ்ஸ்கி, 8 செப்டம்பர் 1851 – 5 ஏப்பிரல் 1916) உருசியப் பேரரசில் வாழ்ந்த சமூகவியல் பேரசான் ஆவார். இவர் பன்னாட்டுச் சமூகவியல் நிறுவனத்தில் துணைத்தலைவராகவும் (1895), தலைவராகவும் (1905) இருந்தார். இவர் பெக்தரேவ் ஆய்வு நிறுவனத்தில் சமூகவியல் கட்டில் தலைமையேற்றிருந்தார். கோவலவ்சுகி 1914இல் உருசிய அறிவியல் கல்விக்கழகத்திறகு தேர்வு செய்யப்பட்டார். 1916இல் உருசிய சமூகவியல் கழகம் இவர் பெயரை ஏற்றது.


</doc>
<doc id="287976" url="https://ta.wikipedia.org/wiki?curid=287976" title="1684">
1684

1684 (MDCLXXXIV) கிரெகொரியின் நாட்காட்டியில் ஒரு சனிக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான நெட்டாண்டு ஆகும்.




</doc>
<doc id="287977" url="https://ta.wikipedia.org/wiki?curid=287977" title="1685">
1685

1685 (MDCLXXXV) கிரெகொரியின் நாட்காட்டியில் ஒரு திங்கட்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான சாதாரண ஆண்டு ஆகும்.





</doc>
<doc id="288006" url="https://ta.wikipedia.org/wiki?curid=288006" title="இங்கிலாந்தின் இரண்டாம் யேம்சு">
இங்கிலாந்தின் இரண்டாம் யேம்சு

இரண்டாம் மற்றும் ஏழாம் யேம்சு ("James II and VII", 14 அக்டோபர் 1633 – 16 செப்டம்பர் 1701) என்பவர் இங்கிலாந்து, மற்றும் அயர்லாந்து ஆகியவற்றின் இரண்டாம் யேம்சு மன்னராகவும், இசுக்கொட்லாந்தின் ஏழாம் யேம்சு மன்னராகவும், 1685 பெப்ரவரி 6 முதல் 1688 வரை பதவியில் இருந்தவர். 1688 இல் இடம்பெற்ற புரட்சியில் இவர் பதவியில் இருந்து அகற்றப்பட்டார். இவரே இங்கிலாந்து, இசுக்கொட்லாந்து, அயர்லாந்து ஆகிய நாடுகளின் கடைசி ரோமன் கத்தோலிக்க மன்னராக இருந்தார்.

முதலாம் சார்லசு மன்னரின் உயிருடனிருந்த இரண்டாவது மகனான இரண்டாம் யேம்சு, இவரது சகோதரரான இரண்டாம் சார்லசு இறந்ததை அடுத்து மன்னராக முடிசூடினார். பிரித்தானியாவின் அரசியலில் பெரும் செல்வாக்குச் செலுத்தி வந்த சீர்திருத்தவாதிகள் இவரை பிரெஞ்சு-சார்பானவராகவும், கத்தோலிக்க-சார்பானவராகவும், ஒரு முழுமையான அதிகாரம் கொண்ட ஆட்சியாளராக சந்தேகக் கண்ணோடு நோக்கினர். இரண்டாம் யேம்சு தனது வாரிசாகக் கத்தோலிக்கரான இளவரசர் யேம்சு பிரான்சிசு எட்வர்டு ஸ்டுவர்ட்டை அறிவித்ததை அடுத்து இங்கிலாந்தில் புரட்சி வெடித்தது. மன்னரின் புரட்டத்தாந்து மருமகனான மூன்றாம் வில்லியமை நெதர்லாந்தில் இருந்து படையினரைக் கொண்டு வந்து அரசனுக்கு எதிராகப் புரட்சியில் ஈடுபடுமாறு தூண்டினர். 1688 ஆம் ஆண்டில் இப்புரட்சி இடம்பெற்று வெற்றி பெற்றது. இரண்டாம் யேம்சு மன்னர் இங்கிலாந்தில் இருந்து வெளியேறினார். இங்கிலாந்து நாடாளுமன்றம் 1688 டிசம்பர் 11 இல் இவர் பதவியில் இருந்து அகற்றப்பட்டார் என அறிவித்தது. இசுக்கொட்லாந்து நாடாளுமன்றம் 1689 ஏப்ரல் 11 இல் பதவியில் இருந்து அகற்றப்பட்டதாக அறிவித்தது. யேம்சின் மூத்த மகளும், புரொட்டத்தாந்து மதத்தவருமான இரண்டாம் மேரியையும், அவரது கணவர் ஒரேஞ்சின் வில்லியமும் மன்னர்களாக அறிவிக்கப்பட்டனர். இரண்டாம் யேம்சு 1689 இல் அயர்லாந்து வந்திறங்கிய போது ஆட்சியைக் கைப்பற்ற முனைந்தார். 1690 சூலையில் இடம்பெற்ற போரில் இவரது படையினர் தோல்வியடைந்தனர். இதனை அடுத்து யேம்சு பிரான்சு திரும்பினார். தனது வாழ்வின் இறுதிப் பகுதியை அவரது மைத்துனரான பிரான்சின் பதினான்காம் லூயியின் ஆதரவில் கழித்தார். யேம்சு 1701 செப்டம்பர் 16 அன்று மூளைக் காய்ச்சல் நோயால் பாதிக்கப்பட்டு இறந்தார்.

இரண்டாம் யேம்சு மன்னர் இங்கிலாந்து நாடாளுமன்றத்துடனான முரண்பாடுகள், மற்றும் ஆங்கிலேய ரோமன் கத்தோலிக்கர்களுக்கும், புரட்டத்தாந்து எதிர்ப்பாளிகளுக்கும் சமயச் சுதந்திரம் கிடைக்க ஆதரவளித்தமை போன்றவற்றுக்காக பெரிதும் அறியப்பட்டார். 



</doc>
<doc id="288009" url="https://ta.wikipedia.org/wiki?curid=288009" title="எத்திலீன் ஈரமீன் ஈரைதரோவயோடைடு">
எத்திலீன் ஈரமீன் ஈரைதரோவயோடைடு

எத்திலீன் ஈரமீன் ஈரைதரோவயோடைடு "(Ethylenediamine dihydriodide)" என்பது எத்திலீன் ஈரமீன் மற்றும் ஐதரயோடிக் அமிலம் சேர்த்து வருவிக்கப்படும் ஒரு கரிம வேதியியல் சேர்மமாகும். நீரில் கரையக்கூடிய இச்சேர்மம் நிறமற்றும் இளமஞ்சள் நிறத்திலுமான படிகவடிவ தூளாகக் காணப்படுகிறது. மேலும் இவ்வுப்பானது எத்திலீன் ஈரமோனியம் இரு நேர்மின்னயனி CH(NH) மற்றும் அயோடேட்டு அயனிகளால் ஆக்கப்பட்டுள்ளது. 

எத்திலீன் ஈரமீன் ஈரைதரோவயோடைடு சேர்மத்தை செல்லப் பிராணிகளுக்கான உணவாகவும் மற்றும் மாடுகளுக்கு அவற்றின் உடல் உட்கிரகிக்கும் அளவுக்கு நரம்பூடாக செலுத்தும் உணவாகவும் பயன்படுகிறது. அயோடின் பற்றாக்குறைக்கு மருந்தாகவும் இச்சேர்மம் பயன்படுத்தப்படுகிறது. அயோடினின் முக்கியப்பயன்பாடுகளில் ஒன்று இவ்வுப்பைத் தயாரித்தலாகும். ஒரு நபர் ஒரு நாளைக்கு 50 மில்லிகிராம் அளவுக்கு இவ்வுப்பை உட்கொள்ளலாம் என்று அமெரிக்க உணவு மற்றும் மருந்து நிறுவனம் பரிந்துரைக்கிறது. பொதுவாக எத்திலீன் ஈரமீன் ஈரைதரோவயோடைடு, அயோடினின் ஊட்டச்சத்து மூலமாகவும் பாதுகாப்பான ஒரு சேர்மமாகவும் கருதப்படுகிறது. மேலும் மாடுகளின் குளம்பு அழுகல் நோயைத் தடுக்கும் மருந்தாகவும் இவ்வுப்பு பயன்படுத்தப்படுகிறது.

கால்சியம் அயோடேட்டு மற்றும் பொட்டசியம் அயோடைடு ஆகியன பிற கால்நடை உணவு சேர்க்கைப் பொருட்களாகும்.


</doc>
<doc id="288010" url="https://ta.wikipedia.org/wiki?curid=288010" title="சனவரி 2016">
சனவரி 2016

சனவரி 2016 ("January 2016"), 2016 நெட்டாண்டின் முதலாம் மாதமாகும்.




</doc>
<doc id="288017" url="https://ta.wikipedia.org/wiki?curid=288017" title="மரபணு மாற்று உணவு">
மரபணு மாற்று உணவு

மரபணு மாற்று உணவு ("Genetically modified foods", அல்லது "GM foods"), சில நேரங்களில் மரபணுவிலிருந்து உருவாக்கிய உணவுகள் ("genetically engineered foods") என்பன மரபணுப் பொறியியல் நுட்பங்களைப் பயன்படுத்தி உயிரினங்களின் டி. என். ஏ.வில் மாற்றங்களைப் புகுத்தி உருவாக்கப்பட்ட உணவுகளைக் குறிக்கும். மரபணுப் பொறியியல் நுட்பங்கள் மூலமாக புதிய பண்புக்கூறுகளை அறிமுகப்படுத்தவும் ஏற்கெனவே உள்ள பண்புக் கூறுகளை கட்டுப்படுத்துவதில் மேம்பட்ட கட்டுப்பாட்டை கையாளவும் இயலும்; வழமையான தெரிவு இனப்பெருக்கம், சடுதிமாற்றத் தேர்வு இனப்பெருக்கம் போன்ற நுட்பங்களை விட இம்முறையில் பண்புக்கூறுகளை மேம்பட்ட விதத்தில் கட்டுப்படுத்த முடியும்.

வணிகத்திற்கான மரபணு மாற்று உணவு 1994இல் மொன்சன்ரொ நிறுவனத்தால் சந்தைப்படுத்தப்பட்டது; நாள்பட்டு பழுக்கும் தக்காளியை (பிளவர் சவர்) அது விற்பனைக்கு விட்டது. பெரும்பாலான மரபணு மாற்றங்கள் பணப்பயிர்களிலேயே செய்யப்பட்டன; விவசாயிகளிடம் பெரிதும் தேவையாயிருந்த சோயாபீன்சு, சோளம், காட்டுக்கடுகு (கனோலா), பருத்திவிதை எண்ணெய் போன்றவை துவக்கத்தில் மரபணு மாற்றப்பட்டன. நோய்தாக்கு உயிரிகளையும் களைக்கொல்லிகளையும் எதிர்க்கக்கூடிய வகையிலும் மேம்பட்ட ஊட்டச்சத்து தரும் வகையிலும் மரபணு மாற்றுப் பயிர்கள் உருவாக்கப்பட்டன. மரபணு மாற்றப்பட்ட கால்நடைகளும் உருவாக்கப்பட்டன; ஆனால் இவை நவம்பர் 2013 நிலவரப்படி சந்தைக்கு வரவில்லை.

பாக்டீரியாக்கள் பாலாடைக்கட்டியை உருவாக்குவதை விரைவுபடுத்த ஆய்வுகள் நடத்தப்பெறுகின்றன. குறைந்த கலோரிகள் கொண்ட பியர் உருவாக்க மரபணு மாற்றப்பட்ட மதுவம் பயன்படுத்தக்கூடும்.

வழமையான உணவை விட மரபணு மாற்றப்பட்ட உணவுகளை உட்கொள்வதால் மனிதர் நலனுக்கு தீவாய்ப்புகள் நிகழாது என அறிவியல் உலகில் கருத்து நிலவுகின்றது. இருப்பினும், இவ்வகை உணவுகளின் பாதுகாப்பு, கட்டுப்பாடு,அடையாளப்படுத்துதல், சூழலியல் தாக்கம், ஆய்வியல் நெறிமுறைகள் குறித்தும் மரபணு மாற்று உணவுகளின் அறிவுசார் சொத்துரிமை உருவாக்கும் நிறுவனங்களுக்கே உள்ளதையும் குறித்தும் பொதுமக்கள் கவலைப்படுகின்றனர்.
மரபணு மாற்று உயிரினங்களின் உருவாக்கம் மற்றும் வெளியிடலைக் கட்டுப்படுத்துவது குறித்து நாட்டுக்கு நாடு வேறுபடுகின்றது. இந்தியாவில் இந்திய உயிரித் தொழில்நுட்பம் ஒழுங்குமுறை ஆணையம் (BRAI) ஒன்றை நிறுவிட இந்திய அரசு ஒரு வரைவு மசோதாவை 2013இல் மக்களவையில் அறிமுகப்படுத்தியது; இந்த சட்ட வரைவு மரபு மாற்றப் பயிர்களின் வளர்ச்சியைக் கட்டுப்படுத்துவதற்கு மாற்றாக ஊக்குவிக்கும் வண்ணம் உள்ளதாக எதிர்ப்புக்கள் எழுந்துள்ளன.

ஐக்கிய அமெரிக்காவில் "உயிரித் தொழில்நுட்ப கட்டுப்பாட்டிற்கான ஒருங்கிணைக்கப்பட்ட கட்டமைப்பு" இந்தக் கொள்கையை மேற்கொள்கிறது. இக்கொள்கையில் மூன்று முதன்மை முன்மொழிவுகளை கொண்டுள்ளன: 

ஐரோப்பிய ஒன்றியம் வேறுபட்ட கட்டுப்பாட்டு நெறியை கொண்டுள்ளது; உலகின் மிகவும் கண்டிப்பான விதிமுறைகளாக இவை கருதப்படுகின்றன. அனைத்து மரபணு மாற்று உயிரினங்களும், கதிர்வீச்சுக்குட்பட்ட உணவுகளும் "புதிய உணவாக" கருதப்படுகின்றன; ஒவ்வொரு உணவும் ஐரோப்பிய உணவுப் பாதுகாப்பு ஆணையத்தினால் (EFSA) விரிவான அறிவியல் சார்ந்த ஆய்வுக்கு உட்படுத்தப்படுகின்றன. நான்கு பகுப்புகளில் வகைப்படுத்தப்படுகின்றன: "பாதுகாப்பானது," "தனிநபர் விருப்பத்தேர்வுக்குரியது," "அடையாளப்படுத்துதல்," மற்றும் "மூலவழி கண்டுபிடிக்கக்கூடியது".
மரபணு மாற்றுணவுகளில் ஒரு முக்கியமான கவலை அவற்றை அடையாளப்பட்டுத்துவது குறித்ததாகும். தென் ஆபிரிக்காவில் தன்னார்வலராக அடையாளப்படுத்தப்பட்ட உணவுப்பொருட்களில் மரபணு மாற்றில்லாதது என அடையாளப்படுத்தப்பட்ட உணவுப் பொருட்களில் 31%இல் மரபணு மாற்றப்பட்ட உணவுக்கூறு 1.0%க்கு மேலாக இருந்தது. 

கனடாவிலும் அமெரிக்காவிலும் மரபணு மாற்றுணவை அடையாளப்படுத்துவது கட்டாயமில்லை. ஐரோப்பாவில் அனுமதிக்கப்பட்ட மரபணு மாற்று உயிரினம் 0.9%க்கு மேற்பட்டுள்ள அனைத்து உணவுப் பொருட்களும் (பதப்படுத்தப்பட்ட உணவு உட்பட) மற்றும் மாட்டுத் தீவனங்களும் அடையாளப்படுத்தப்பட வேண்டும். 

ஜப்பான், மலேசியா, நியூசிலாந்து, ஆத்திரேலியா நாடுகளில் பொதுமக்கள், மரபணு மாற்று உணவா, சாதாரண உணவா அல்லது இயற்கை வேளாண் உணவா என அறிய இயலும் வகையில் அடையாளப்படுத்தப்பட வேண்டும்.



</doc>
<doc id="288018" url="https://ta.wikipedia.org/wiki?curid=288018" title="1686">
1686

1686 (MDCLXXXVI) கிரெகொரியின் நாட்காட்டியில் ஒரு செவ்வாய்க்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வெள்ளிக்கிழமையில் ஆரம்பமான சாதாரண ஆண்டு ஆகும்.



</doc>
<doc id="288025" url="https://ta.wikipedia.org/wiki?curid=288025" title="குல் முகமது">
குல் முகமது

குல் முகமது "(Gul Mohammed)" ( பிப்ரவரி 15, 1957 – அக்டோபர் 1,1997) என்பவர் இந்தியாவின் தலைநகர் புதுதில்லியில் வாழ்ந்த மிகவும் குள்ளமான மனிதர் ஆவார். கின்னசு உலக சாதனைகள் புத்தகத்தில் இவருடைய பெயர் இடம்பெற்றுள்ளது. இவர் வாழ்ந்த காலத்தில் இப்படியொரு குள்ளமான மனிதர் இருந்தார் என்பதும் இவருடைய உயரமும் நேர்முகமாக சந்தித்து உறுதிபடுத்தப்பட்டன.

புதுதில்லியில் உள்ள இராம் மனோகர் உலோகியா மருத்துவமனை 1990 ஆம் ஆண்டு சூலை 19 அன்று குல் முகமதுவைப் பரிசோதித்து, இவரது உயரம் 1 அடி 10.4 அங்குலம் அதாவது 57 செ.மீ எனவும் இவரது எடை 17.0கி.கி எனவும் உறுதிப்படுத்தியது. தொடர் புகைப்பிடிக்கும் பழக்கத்தால் பாதிக்கப்பட்டு, நீண்டநாட்கள் மூச்சுத்தடை நோயால் அவதிக்குள்ளாகிய இவர் 1997 ஆம் ஆண்டு அக்டோபர் மாதம் முதல் தேதி் மரணமடைந்தார். மிகவும் குள்ளமான மனிதர் என்ற இவருடைய சாதனையை நேபாளத்தைச் சேர்ந்த சந்திர பகதூர் தாங்கி என்பவர் முறியடித்துள்ளார். இவருடைய உயரம் மொத்தமாகவே 54.6 செ.மீ மட்டுமேயாகும். இவர் 2015 ஆம் ஆண்டில் இறந்தார்.



</doc>
<doc id="288027" url="https://ta.wikipedia.org/wiki?curid=288027" title="1688">
1688

1688 (MDCLXXXVIII) கிரெகொரியின் நாட்காட்டியில் ஒரு வியாழக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான நெட்டாண்டு ஆகும்.





</doc>
<doc id="288031" url="https://ta.wikipedia.org/wiki?curid=288031" title="ஆரக்கீரை">
ஆரக்கீரை

ஆரக்கீரை (அறிவியல் பெயர்:"Marsilea"), (ஆங்கிலப் பெயர்: "water clover") என்ற இந்த தாவரம் பன்னம் என்ற வகையில் மார்சிலெசியா என்ற குடும்பத்தைச் சார்ந்தது ஆகும். இவை பொதுவாக நான்கு இலைகளுடன் நீரின்மேல் மிதந்துகொண்டிருக்கும். இதன் இலை நுரையீரல் போல் தோற்றம் கொண்டது. இவ்வகைத் தாவரங்களில் ஆஸ்திரெலியா போன்ற நாடுகளில் காணப்படும் தாவரம் காய்ந்து போனாலும் பின்னர் மழைக்காலங்களில் மீண்டும் உயிர்பெற்று 100 ஆண்டுகள் வரை வாழும் தகவமைப்பைக் கொண்டிருக்கிறது.


</doc>
<doc id="288032" url="https://ta.wikipedia.org/wiki?curid=288032" title="1689">
1689

1689 (MDCLXXXIX) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.



</doc>
<doc id="288034" url="https://ta.wikipedia.org/wiki?curid=288034" title="கங்கணம் (திரைப்படம்)">
கங்கணம் (திரைப்படம்)

கங்கணம் () 1947 ஆம் ஆண்டு தணிக்கையாகி 1948 ஆம் ஆண்டு வெளிவந்த தமிழ்ப் புராணத் திரைப்படமாகும். எஸ். கே. வாசகத்தின் இயக்கத்தில் வெளிவந்த இத்திரைப்படத்தில் கே. ஆர். ராமசாமி, மேனகா மற்றும் பலரும் நடித்திருந்தனர்.

இத்திரைப்படத்தின் பாடல்களை கம்பதாசன் எழுத, எச். ஆர். பி. சாஸ்திரி இசையமைத்தார். ஏ. டி. கிருஷ்ணசாமியின் கதைக்கு சந்திரசேகர் வசனங்களை எழுதினார். சோபனாசலா கலையகத்தில் ஜி. பி. நாராயணால் தயாரிக்கப்பட்டது.

இத் திரைப்படத்திலேயே பி. லீலா பின்னணிப் பாடகியாக அறிமுகமானார்.


</doc>
<doc id="288035" url="https://ta.wikipedia.org/wiki?curid=288035" title="பாரத்கஞ்">
பாரத்கஞ்

பாரத்கஞ் ("Bharatganj") என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள ஒரு நகரம் மற்றும் நகரப் பஞ்சாயத்தும் ஆகும்.

2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 15,252 ஆகும். இம்மக்கள் தொகையில் 52 விழுக்காடு நபர்கள் ஆண்கள் மற்றும் 48 விழுக்காடு நபர்கள் பெண்கள் ஆவர். பாரத்கஞ் நகரின் படிப்பறிவு சதவீதம் 48% ஆகும். இது நாட்டின் சராசரி படிப்பறிவு சதவீதமான 59.5% என்பதை விட குறைவாகும். படிப்பறிவில் ஆண்களின் சதவீதம் 59% மற்றும் பெண்களின் படிப்பறிவு சதவீதம் 36% ஆகும். மக்கள் தொகையில் 20 சதவீதத்தினர் ஆறு வயதிற்கு உட்பட்டவர்களாக உள்ளனர்.


</doc>
<doc id="288041" url="https://ta.wikipedia.org/wiki?curid=288041" title="புல்வெளிக் கழுகு">
புல்வெளிக் கழுகு

புல்வெளிக் கழுகு ("அகுய்லா நிபலென்சிஸ், ஆங்கிலம்: Aquila nipalensis") என்பது கழுகு இனத்தைச் (அக்சிபிட்ரிடே, ஆங்கிலம்: Accipitridae) சேர்ந்த ஒரு கொன்றுண்ணிப் பறவை ஆகும். இது வலசை போகா மஞ்சட்பழுப்புக் கழுகிற்கு மிகவும் நெருங்கியதாகவும், ஒரே இனமாகவும் கருதப்பட்டுவந்தது. ஆயினும், குறிப்பிடத்தக்க உருவ மற்றும் உடற்கூறு வேறுபாடுகள் இவை வெவ்வேறு இனத்தைச் சார்ந்தவை என்பதை உறுதிபடுத்தின.

புல்வெளிக் கழுகு சுமார் 62 - 81 செ. மீ (24 - 32 அங்குலம்) நீளம் மற்றும் 1.65 - 2.15 மீ (5.4 - 7.1 அடி) இறக்கைக் குறுக்களவையும் கொண்டிருக்கும். பெண் பறவைகள் ஆண் பறவைகளைக்காட்டிலும் அளவில் சற்று பெரியதாக இருக்கும். பெண் பறவைகள் 2.3 - 4.9 கி. கி (5.1 - 10.8 பவுண்டு) எடையும், ஆண் பறவைகள் 2 - 3.5 கி. கி (4.4 - 7.7 பவுண்டு) எடையும் இருக்கும்.

இப்பெரிய கழுகானது பழுப்பு மேற்பகுதிகளையும், கருமையான பறக்க உதவும் இறகுகள் மற்றும் வாலினையும் கொண்டிருக்கும். இது இடம்பெயரா மஞ்சட்பழுப்புக் கழுகினை விட பெரியதும் கருமையானதுமாகும். புல்வெளிக் கழுகு வெளிறிய தொண்டையைக் கொண்டிருக்கும்; இது இடம்பெயரா மஞ்சட்பழுப்புக் கழுகில் கிடையாது. சிறகுகளின் வண்ண வேறுபாடானது இளம் பறவைகளில் வளர்ந்த பறவைகளைவிட குறைவாக இருக்கும். கிழக்குப் பகுதிகளில் காணப்படும் துணை இனமான "அகுய்லா நிபலென்சிஸ் நிபலென்சிஸ் (A. n. nipalensis)", ஐரோப்பா மற்றும் மத்திய ஆசியப் பகுதிகளில் காணப்படும் துணை இனமான "அகுய்லா நிபலென்சிஸ் ஓரியன்டாலிஸ் (A. n. orientalis)"ஐ விட அளவில் பெரியதாகவும், கருமையானதாகவும் இருக்கும்.

புல்வெளிக் கழுகின் அழைப்பு (ஒலி) காகம் கரைவதை ஒத்திருக்கும்; ஆயினும் இது ஒரு அமைதியான பறவையாகும்.

புல்வெளிக் கழுகுகள் கிழக்கு உருமேனியாவிலிருந்து தெற்கு உருசியா வரையிலான பகுதிகள் மற்றும் மத்திய ஆசியாவின் புல்வெளிகள் முதல் மங்கோலியா வரையிலான பகுதிகளில் இனப்பெருக்கம் செய்கின்றன. ஐரோப்பா மற்றும் மத்திய ஆசிய பகுதிகளில் வசிக்கும் பறவைகள், அவற்றின் குளிர்காலத்தை ஆப்பிரிக்காவிலும்; கிழக்குப் பகுதிகளில் வசிக்கும் பறவைகள், அவற்றின் குளிர்காலத்தை இந்தியாவிலும் கழிக்கின்றன. இப்பறவைகள், மரங்களில் அமைக்கப்பட்ட சுள்ளிகளாலான கூட்டில் ஒன்று முதல் மூன்று முட்டைகளை இடும்; வெப்பமண்டல திறந்தவெளிகளான பாலைவனம், அரைகுறை பாலைவனம், புல்வெளி மற்றும் மரம் அருகிய வெப்பமண்டலச்சமதளப் புல்வெளிகளில் வாழும்.

புல்வெளிக் கழுகுகளின் குடி பெயர்தலின் போது அதிகளவிலான பறவைகள் (மணிக்கு 15.3 பறவைகள் வீதம்) நேபாளத்தின் கரே பகுதியில் காணப்படுகிறாது.

புல்வெளிக் கழுகுகள் பெரும்பாலும் இறந்த விலங்குகளின் இறைச்சியை உண்ணும். கொறிணிகள், குழிமுயல் அளவிலான பாலூட்டிகள், கௌதாரி அளவிலான பறவைகள் போன்றவற்றையும் கொன்று உண்ணும். மற்ற கொன்றுண்ணிப் பறவைகளிடமிருந்தும் உணவைப் பறித்து உண்ணும். புல்வெளிக் கழுகுகளில் உள்ள கண்டப்பை அது தனது உணவை வயிற்றுக்குச் செலுத்தும் முன் பல மணி நேரம் தொண்டையிலேயே சேமித்து வைக்க உதவுகிறது.

பம்பாய் இயற்கை வரலாற்று சங்கம், பறவைகள் பாதுகாப்பிற்கான ராயல் சொசைட்டி மற்றும் இந்திய கால்நடை ஆராய்ச்சிக் கழகம் ஆகிய மூன்று அமைப்புகளும் இணைந்து நடத்திய ஆய்வு முடிவுகளை மே 2014ல் கேம்பிறிட்ஜ் பல்கலைக்கழகப் பதிப்பகம் வெளியிட்டது. அதில், கால்நடைகளில் பயன்படுத்தப்படும் டைக்ளோஃபீனாக்கினால் புல்வெளிக் கழுகுகள் பாதிக்கப்படுவதைப் பற்றி குறிப்பிடப்பட்டிள்ளது. டைக்ளோஃபீனாக்கினால் சிறுநீரகம் பாதிக்கப்பட்டு அருகிவரும் ஜிப்ஸ் பிணந்தின்னிக் கழுகுகளில் காணப்பட்ட நோய் அறிகுறிகள் புல்வெளிக் கழுகுகளிலும் கண்டறியப்பட்டுள்ளன. ஆய்வுகளில், மிகுந்த உள்ளுறுப்புக் கீல்வாதம், கல்லீரல், சிறுநீரகக் கோளாறு மற்றும் யூரிக் அமில படிவு, திசுக்களில் டைக்ளோஃபீனாக்கின் எச்சப் படிவு போன்ற பாதிப்புகளை புல்வெளிக் கழுகுகளில் கண்டறிந்துள்ளர். இறந்த விலங்குகளின் இறைச்சியை உண்ணும் இயல்பினால், புல்வெளிக் கழுகுகள் டைக்ளோஃபீனாக் நச்சினால் அதிகம் பாதிக்கப்படுகின்றன.




</doc>
<doc id="288042" url="https://ta.wikipedia.org/wiki?curid=288042" title="பிறரன்பின் பணியாளர்கள் சபை">
பிறரன்பின் பணியாளர்கள் சபை

பிறரன்பின் பணியாளர்கள் சபை என்பது அன்னை தெரேசாவால் நிருவப்பட்ட ஒரு கத்தோலிக்க துறவற சபையாகும். இதில் 4,500 அருட்சகோதரிகள் உள்ளனர். இச்சபையின் உறுப்பினர்கள் கற்கு, ஏழ்மை, கீழ்ப்படிதல் என்னும் வாக்குறுதிகளை அளிப்பர். இதனோடு நான்காவதாக "ஏழையிலும் ஏழையாஉ இருப்போருக்கு முழுமனதோடும் சுதந்திரத்த்தோடும் பணிப்புரியவும்" வாக்களிப்பர். தியான வாழ்வு மற்றும் பணி வாழ்வு ஆகிய இரு பிரிவுகளும் இச்சபையில் உண்டு.

1963-இல் தியான வாழ்வு சகோதிரிகள் பிரிவும் பணி வாழ்வு சகோதரர் பிரிவும் தோற்றுவிக்கப்பட்டது. சகோதரர் பிரிவு, சகோதரர் ஆண்டிரூ M.C. மற்றும் ஆஸ்திரேலிய இயேசு சபை அருட்தந்தை இயான் டிராவர்ஸ்-பால் S.J-வால் இணை-நிறுவப்பட்டது. 1979-இல் சகோதரர்களுக்கான தியான வாழ்வு பிரிவு சேர்க்கப்பட்டது; மேலும் 1984-இல் குருக்களுக்கான கிளையையும், அன்னை தெரேசா மற்றும் அ.த. ஜோசப் லாங்க்ஃபோர்டு இணைந்து தோற்றுவித்தனர். அருட்சகோதரிகளைப் போலவே அருட்தந்தைகளும் தொலைக்காட்சி, வானொலி போன்ற வசதிகளற்ற எளிய வாழ்வுமுறையைக் கடைபிடித்தனர். புகைபிடித்தல் மற்றும் மது அருந்துதலையும் தவிர்த்து, உணவினையும் இரந்தே பெறுவர். தத்தம் குடும்பங்களை ஐந்தாண்டுகளுக்கொருமுறை சந்திப்பர்; ஆண்டு தோறும் விடுமுறைகள் மேற்கொள்வதில்லை. கத்தொலிக்கரும் கத்தொலிக்கரல்லாதோரும் அன்னை தெரேசாவின் உடன் உழைப்பாளர்கள், பிணி மற்றும் வாடுவோரின் உடன் உழைப்பாளர்கள் மற்றும் பொதுநிலையினருக்கான பிறரன்பின் பணியாளர்கள் ஆகிய அமைப்புகளில் அடங்குவர்.

ஏதிலிகள், முன்னாள்-விலைமாதர், உளப் பிறழ்ச்சி உடையோர், நோயுற்ற சிறார்கள், கைவிடப்பட்ட சிறார்கள், தொழு நோயாளிகள், எய்ட்ஸ் நோயாளிகள், முதியோர், நோயிலிருந்து மீள்பவர் முதலியோருக்கு இவர்கள் பணியாற்றுகின்றனர். தன்னார்வத் தொண்டர்கள் துணையோடு தெருப்பிள்ளைகளுக்கான பள்ளிகளை நடத்துதல்; அன்னதான அமைப்புகளை நடத்துதல் போன்ற பல சேவைகளை சமுதாயத்தின் தேவைகளைப் பொருத்து மேற்கொள்வர். பெண்களுக்கான இல்லம், அனாதை இல்லம், இறப்போர் இல்லம், எய்ட்ஸ் நல்வாழ்வு மையம்,  தெருக் குழந்தைகள் பள்ளி, தொழுநோயாளிகள் காப்பகம் என கொல்கத்தாவில மட்டும் 19 இல்லங்களை இவ்வமைப்பு நடத்திவருகிறது. இச்சேவைகள் அனைத்தும் சாதி மத பேதமின்றி இலவசமாக வழங்கப்படுகிறது.

ஒரு முழு பிறரன்பு பணியாளராக ஒன்பதாண்டு காலம் பிடிக்கும். துவக்கத்தில் பணியாளர் வாழ்வில் ஆர்வமுள்ள எவரும் குறுகிய கால "பார்த்து செல்"லும் அனுபவத்தை மேற்கொள்ளலாம். பின்னும் அவ்விளம்பெண்கள் அமைப்பில் சேர விரும்பி, மதச்சபையால் சாத்தியமுள்ள வேட்பாளராகக் கருதப்பட்டால், விழைவு கட்டத்துள் நுழைவர். இந்நிலையில் அவர்களது கிறித்துவ வாழ்க்கை முறை ஆழப்படுத்தப்படுவதோடு, ஆங்கில மொழியல்லாத நாடுகளைச் சேர்ந்தோருக்கு ஆங்கிலப் பயிற்சியும் வழங்கப்படும். இதனைத் தொடர்ந்து மதச்சபை வேட்பாளராதல் என்ற நிலையில் புனித விவிலிய வர்ணனைகள், சமூகத்தின் நிர்ணய ஆவணங்கள், தேவாலய வரலாறு, மற்றும் இறையியல் முதலியவை குறித்த கல்வி அறிமுகப்படுத்தப்படும். தகுதியுடையோர் உண்மையான மத வாழ்வான துறவுபுகு நிலையை அடைவர். புதுத் துறவிகள் இடைக்கச்சையுடனான பருத்தி அங்கி, நீல பட்டைகளற்ற வெள்ளைப் புடவைகள் உடுத்துவர். ஒழுங்குமுறை என்றழைக்கப்படும் முதலாண்டில் இறை உறவையும் செபவாழ்வையும் மேம்படுத்துப்படுவதோடு அமைப்பு குறித்த அறிவும் போதிக்கப்படும். இரண்டாம் ஆண்டில் அருட்பணி வாழ்விற்குத் தேவையான செயல்முறைப் பயிற்சிக்கே பெரிதும் கவனமளிக்கப்படும். இரண்டாண்டுகளுக்குப் பிறகு, ஆண்டுதோறும் (ஐந்து ஆண்டுகளுக்கு) புதுப்பிக்கப்படும் ஓராண்டிற்கான தற்காலிக சத்தியப் பிரமாணத்தை மேற்கொள்வர். அப்போது மதச்சபையின் நீலப் பட்டை சரிகை பொருந்திய வெண்புடவையும், கிறித்துமீதான தம் இல்லற அன்பின் அடையாளமாக ஒரு உலோகச் சிலுவையும் வழங்கப்படும். ஆறாம் ஆண்டில் அவர்கள், துறவு முழுமை பெறல் பொருட்டு, ஓராண்டு ஆழ்ந்த ஆன்மிக மேம்பட்டிற்காக உரோமிற்கோ, கொல்கத்தாவிற்கோ அல்லது வாஷிங்க்டன் டி.சி-க்கோ பயணப்படுவர்; இவ்வாண்டு இறுதியில் தம் இறுதிப் பணியை மேற்கொள்வர்.

ஒரு அருட்சகோதரியின் உடைமைகளுள் அடங்கியவை: மூன்று புடவைகள் (உடுத்த, துவைக்க, சீரமைக்க ஒவ்வொன்று); இரண்டல்லது மூன்று பருத்தி அங்கிகள்; ஒரு அரைக்கச்சை; ஒரு ஜோடி செருப்புகள்; ஒரு திருச்சிலுவை; மற்றும் ஒரு செபமாலை. மேலும் ஒரு தட்டு, சில வெட்டுக்கருவிகள், ஒரு துடைப்பக்குட்டை, ஒரு துணிப்பை மற்றும் ஒரு செப புத்தகத்தையும் தம் வசம் வைத்திருப்பர். குளிர் பகுதிகளில் சகோதரிகள் ஒரு கம்பளிச்சட்டை மற்றும் அப்பகுதி தட்பவெட்ப நிலையைப் பொருத்து மேலங்கிகளும் பாதக்குரடுகளும் உடன் வைத்திருப்பர்.



</doc>
<doc id="288045" url="https://ta.wikipedia.org/wiki?curid=288045" title="1691">
1691

1691 (MDCXCI) கிரெகொரியின் நாட்காட்டியில் ஒரு திங்கட்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான சாதாரண ஆண்டு ஆகும்.



</doc>
<doc id="288055" url="https://ta.wikipedia.org/wiki?curid=288055" title="1693">
1693

1693 (MDCXCIII) கிரெகொரியின் நாட்காட்டியில் ஒரு வியாழக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான சாதாரண ஆண்டு ஆகும்.





</doc>
<doc id="288057" url="https://ta.wikipedia.org/wiki?curid=288057" title="சாக் இமாம் அலி">
சாக் இமாம் அலி

சாக் இமாம் அலி "(Chak Imam Ali)" என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள கணக்கெடுப்பில் உள்ள ஊர் ஆகும்.

2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 4,124 ஆகும். இம்மக்கள் தொகையில் 54 விழுக்காடு நபர்கள் ஆண்கள் மற்றும் 46 விழுக்காடு நபர்கள் பெண்கள் ஆவர். சாக் இமாம் அலி நகரின் படிப்பறிவு சதவீதம் 82% ஆகும். இது நாட்டின் சராசரி படிப்பறிவு சதவீதமான 59.5% என்பதை விட அதிகமாகும். படிப்பறிவில் ஆண்களின் சதவீதம் 87% மற்றும் பெண்களின் படிப்பறிவு சதவீதம் 76% ஆகும். மக்கள் தொகையில் 9 சதவீதத்தினர் ஆறு வயதிற்கு உட்பட்டவர்களாக உள்ளனர்.


</doc>
<doc id="288058" url="https://ta.wikipedia.org/wiki?curid=288058" title="எராக்கிளிடெசு பொந்திகசு">
எராக்கிளிடெசு பொந்திகசு

எராக்கிளிடெசு பொந்திகசு "(Heraclides Ponticus)" (;அண். கி.மு 390 – அண். கி.மு 310), ஒரு கிரேக்க மெய்யிய்லாளரும் வானியலாளரும் ஆவார். இவர் எராக்கிளீடெசு எனவும் பொந்தசின் எராக்கிளிடெசு எனவும் ழைக்கப்படுவதுண்டு. இவர் இப்போது துருக்கியில் உள்ள கராதெனிசு எரேகுளி எனப்படும் பண்டைய எராக்கிளியா பொந்திகாவில் பிறந்து வாழ்ந்து இறந்தார்.இவர் புவி தனது அச்சில் மேற்கில் இருந்து கிழக்காக 24 மணிக்கொரு முறை சுற்றுவதை முதலில் கூறினார். இவர் முதன்முதலாகச் சூரியமையக் கோட்பாட்டைக் கூறியவ்வராகக் க்ருதப்படுகிறார். சிலர் இதை நம்புவதில்லை



</doc>
<doc id="288060" url="https://ta.wikipedia.org/wiki?curid=288060" title="கொரௌன்">
கொரௌன்

கொரௌன் "(Koraon)" என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள ஒரு நகரம் மற்றும் நகரப் பஞ்சாயத்தும் ஆகும்..

2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 12,137 ஆகும். இம்மக்கள் தொகையில் 53 விழுக்காடு நபர்கள் ஆண்கள் மற்றும் 47 விழுக்காடு நபர்கள் பெண்கள் ஆவர். கொரௌன் நகரின் படிப்பறிவு சதவீதம் 56% ஆகும். இது நாட்டின் சராசரி படிப்பறிவு சதவீதமான 59.5% என்பதை விட அதிகமாகும். படிப்பறிவில் ஆண்களின் சதவீதம் 68% மற்றும் பெண்களின் படிப்பறிவு சதவீதம் 44% ஆகும். மக்கள் தொகையில் 20 சதவீதத்தினர் ஆறு வயதிற்கு உட்பட்டவர்களாக உள்ளனர்.


</doc>
<doc id="288068" url="https://ta.wikipedia.org/wiki?curid=288068" title="பூனைக்காலி">
பூனைக்காலி

பூனைக்காலி (அறிவியல் பெயர் : Mucuna pruriens), (ஆங்கில பெயர் : velvet bean) என்ற இந்த தாவரம் பபேசியே வகையச்சார்ந்த ஆப்பிரிக்க, ஆசியா போன்ற இடங்களில் வளரும் தகவமைப்பு கொண்டதாகும்.


</doc>
<doc id="288074" url="https://ta.wikipedia.org/wiki?curid=288074" title="லால் கோபால்கஞ் நிந்தௌரா">
லால் கோபால்கஞ் நிந்தௌரா

லால் கோபால்கஞ் நிந்தௌரா "(Lal Gopalganj Nindaura)" என்பது இந்தியாவின் உத்தரப்பிரதேச மாநிலத்தில் இருக்கும் அலகாபாத் மாவட்டத்தில் உள்ள ஒரு நகரம் மற்றும் நகரப் பஞ்சாயத்தும் ஆகும்.

2001 ஆம் ஆண்டு எடுக்கப்பட்ட இந்திய மக்கள் தொகை கணக்கீட்டின்படி இந்நகரின் மக்கள் தொகை 22,739 ஆகும். இம்மக்கள் தொகையில் 53 விழுக்காடு நபர்கள் ஆண்கள் மற்றும் 47 விழுக்காடு நபர்கள் பெண்கள் ஆவர். லால் கோபால்கஞ் நிந்தௌரா நகரின் படிப்பறிவு சதவீதம் 50% ஆகும். இது நாட்டின் சராசரி படிப்பறிவு சதவீதமான 59.5% என்பதை விட குறைவாகும். படிப்பறிவில் ஆண்களின் சதவீதம் 59% மற்றும் பெண்களின் படிப்பறிவு சதவீதம் 41% ஆகும். மக்கள் தொகையில் 18 சதவீதத்தினர் ஆறு வயதிற்கு உட்பட்டவர்களாக உள்ளனர்.


</doc>
<doc id="288076" url="https://ta.wikipedia.org/wiki?curid=288076" title="பொருள்முதலியலும் பட்டறிவுத் திறனாய்வும்">
பொருள்முதலியலும் பட்டறிவுத் திறனாய்வும்

பொருள்முதலியலும் பட்டறிவுத் திறனாய்வும் ("Materialism and Empiriocriticism", ) என்பது விளாதிமிர் லெனின் இயற்றி, 1909 இல் வெளியிடப்பட்ட மெய்யியற் பெருநூலாகும். இது சோவியத் ஒன்றியத்தில் அனைத்து உயர்கல்வி நிறுவனங்களிலும் மார்க்சீய-இலெனினீய மெய்யியலின் பகுதியாகக் கட்டாயமாக படிக்கவேண்டிய இயங்கியல் பொருள்முதலியல் நூலாக இருந்தது. இப்பனுவலில் இலெனின் மாந்தனின் புலன்காட்சிகள் முழுநிறைவாகவும் துல்லியமாகவும் புறநிலை உலகை உணர்த்துவதாக வாதிடுகிறார்.

இந்நூலின் முழுப்பெயர் "பொருள்முதலியலும் பட்டறிவுத் திறனாய்வும். பிற்போக்கியல்பு மெய்யியல் குறித்த உய்யநிலை ஆய்வுரைகள்" என்பதாகும். இது இலெனின் தலைமறைவாக ஜெனீவாவிலும் இலண்டனிலும் வாழ்ந்த காலத்தில் 1908 பிப்ரவரி முதல் அக்தோபர் வரை எழுதிய நூலாகும். இது 1909 இல் மாஸ்கோவில் சுவெனோ வெளியீட்டாளர்களால் வெளியிடப்பட்டது. இதன் மூலக் கையெழுத்துப் படியும் நூலுருவாக்கக் குறிப்புகளும் தொலைந்துவிட்டுள்ளன.

இந்நூலின் பெரும்பகுதி ஜெனிவாவிலும் கடைசி ஒருமாதம் இலண்டனில் இருந்தபோது எழுதப்பட்டுள்ளது. இவர் பிரித்தானிய அருங்காட்சியகத்தில் உள்ள நிகழ்கால மெய்யியல், இயற்கை அறிவியல் நூல்களைப் பார்வையிட இலண்டனுக்குச் சென்றுள்ளார். இதன் சுட்டி 200 க்கும் மேற்பட்ட தகவல் வாயில்களைக் காட்டுகிறது.

இந்நூல் 20 க்கும் மேற்பட்ட மொழிகளில் வெளியிடப்பட்டுள்ளது. இது மார்க்சீய-இலெனினீய மெய்யியலின் நெறிகாட்டுநிலையைப் பெற்ற நூலாகும்.

இலெனின் அகல்விரிவான மெய்யியலாளர்களை மேற்கோள்காட்டுகிறார்:



</doc>
<doc id="288092" url="https://ta.wikipedia.org/wiki?curid=288092" title="ஒன்று இரண்டாகப் பிரிதல்">
ஒன்று இரண்டாகப் பிரிதல்

ஒன்று இரண்டாகப் பிரிதல் அல்லது பிளவுறல் ("One Divides into Two") முரண்பாடு (一分为二) என்பது 1964 இல் சீனாவில் நடந்த ஓரமைப்பின் அல்லது நிகழ்வின் முரண்பாட்டின் இயல்பு குறித்த கருத்தியல் விவாதமாகும். இந்தக் கருத்துப்படிம்ம் அல்லது எண்ணக்கரு இலெனினின் மெய்யியல் குறிப்பேடுகள் நூலில் முதலில் குறிப்பிடப்படுவதாகும்.. யாங் சியான்ழேன் எனும் சீன மெயியலாளர் "இரண்டு ஒன்றாக இணைதல்" எனும் எண்ணக்கருவை உருவாக்கி, இது தான் இணைமுரணியலின் அல்லது இயங்கியலின் முதன்மையான விதி என்றார்.. இதை மாவோயியர்கள் ஈசாப்பியப் பொருளில் விளக்கி, முதலாளியம் சமவுடைமையுடன் ஒருங்கலாம் என வாதிடலாயினர். யாங் மீது முதலில் எதிர்ப்புக் கணையை வீசியவர் ஐ. சிக்கி ஆவார். இவ்வெதிர்ப்பில் இவருடன் மாவோவும் இணைந்துகொண்டார். மேலும் வாங் உருவோழ்சூயியும் இவ்வெதிர்ப்பில் பங்களித்தார்.. எனினும் 1976 க்குப் பின்னர் யாங் மீளவேற்கப்பட்டதோடு இரண்டு ஒன்றாக இணைதல் கருத்துப்படிமமும் ஏற்கப்பட்டது.

இந்தச் சொற்றொடர்/எண்ணக்கரு "மெய்யியல் குறிப்பேடுகள்" எனும் நூலில் இலெனின் உருவாக்கிய எண்ணவோட்டத்தில் இருந்து பெற்றதாகும். “தனி முழுமை பிளவுறலும் அதன் பிளவுற்ற முரண்பகுதிகளை அறிந்திடலும் தான் இணைமுரணியலின் சாரமாகும்.”



</doc>
<doc id="288093" url="https://ta.wikipedia.org/wiki?curid=288093" title="போர்க்கப்பல் (விளையாட்டு)">
போர்க்கப்பல் (விளையாட்டு)

போர்க்கப்பல் எனப்படும் விளையாட்டை இருவர் விளையாடலாம். இதை கடற்போர் என்றும் குறிப்பிடுவதுண்டு.) இது கணித்து விளையாடக் கூடிய விளையாட்டு. இது பேப்பரில் வரைந்து விளையாடப்படுவதோடு, கணினி விளையாட்டாகவும், பலகை விளையாட்டாகவும் உருவெடுத்துள்ளது.
ஹாஸ்புரோ நிறுவனத்தினர் இந்த விளையாட்டு கணினிக்கு ஏற்றவாறு உருவாக்கி, பிளேஸ்டேசன் 2, வீ உள்ளிட்டவற்றுக்கான விளையாட்டாகவும் கொண்டு வந்துள்ளனர்.

இந்த விளையாட்டை அடிப்படையாகக் கொண்டு பேட்டில்ஷிப் என்ற திரைப்படம் வெளியாகியுள்ளது.

இந்த விளையாட்டை விளையாட காகித்தாள் போதும். தாளில் 10x10 கட்டங்களை வரைந்து கொள்ள வேண்டும். தாளில் ஒரு கட்டத்தை கண்டறிய கிடைவரிசை பெயரும், வரிசை எண்ணும் பயன்படும். இருவரும் தங்களுககான நான்கு கப்பல்களுக்கு கட்டங்களை தேர்ந்தெடுத்துக் கொள்ளலாம். கப்பலை வரைவதில்லை என்றபோதும், சில தொடர்கட்டங்களை சுற்றி தடித்த கோடிட்டு காட்டலாம். கப்பல்களை கிடைமட்டமாகவோ, நேர்மட்டமாகவோ வைக்கலாம். கப்பலின் அளவை பொருத்து, இரு கட்டங்கள் முதல் ஐந்து கட்டங்கள் வரை ஒரு கப்பலை வைக்கலாம். கப்பல் இருக்கும் கட்டங்களில் ஒன்று தாக்கப்பட்டால் அதை சுட்டிக்காட்டுவர். ஒரே கட்டத்தில் இரு கப்பல்களை வைக்க முடியாது என்பதையும் நினைவில் கொள்ள வேண்டும். இந்த விளையாட்டில் நிறுவனங்களுக்கு ஏற்ப விதிமுறை மாறுபடலாம். ஒவ்வொரு சுற்றுக்கும் ஒருவர் ஒரு கட்டத்தை மட்டுமே தாக்க முடியும். தாக்கிய கட்டத்தில் கப்பலின் பகுதி இருந்தால் கூடுதல் வாய்ப்பு வழங்கப்படும். இருவரும் தங்களுடைய தாள்களில் எதிராளி தாக்கிய கட்டத்தை குறித்து வைப்பர். எவர் ஒருவர் எதிராளியின் அனைத்து கப்பல்களையும் தாக்குகிறாரோ அவரே வெற்றியாளர்.

ஹில்டன் பிராட்லி நிறுவனத்தினர் தங்களுடைய போர்க்கப்பல் விளையாட்டில் பயன்படுத்தியுள்ள கப்பல்களை கீழ்க்கண்டவாறூ வகைப்படுத்துகின்றனர்.



</doc>
<doc id="288108" url="https://ta.wikipedia.org/wiki?curid=288108" title="எறிபந்து">
எறிபந்து

எறிபந்து சிறுவர் சிறுமியர் விளையாடும் விளையாட்டுகளில் ஒன்று ஆகும்.

துணியைச் சுருட்டி ஒரு பந்து செய்து கொள்ளப்படும். பிறர்மீது அப்பந்தை எறிதல் வேண்டும். பந்தால் அடி வாங்கியவர் நடுவில் வந்து நின்று மற்றவர் மேல் பந்தை எறிந்து தொடர்ச்சியாக இவ்விளையாட்டு விளையாடப்படும். விளையாட்டில் பங்குபெறுவோர் ஒரு பெரிய வட்டமாக நிற்பர். எறிபவர் பந்துடன் நடுவில் நிற்பார்.

விளையாடும்போது ஓர் உரையாடல் பாட்டுப் பாடப்படும்.
உன்மேலே என்னும்போது ஒருவர் மீது பந்தை எறிவார். பின்னர் அவர் பிறர்மேல் என ஆட்டம் தொடரும்.

இது ஒரு திளைப்பு விளையாட்டு.




</doc>
<doc id="288113" url="https://ta.wikipedia.org/wiki?curid=288113" title="பாண்டியர்">
பாண்டியர்

பாண்டியர்கள் பழந்தமிழ் நாட்டை ஆண்ட வேந்தர்களுள் ஒருவராவர். மற்ற இரு வேந்தர்கள் சேரர்களும் சோழர்களும் ஆவர். பாண்டியர்கள் மதுரை, இராமநாதபுரம்,திருநெல்வேலி மற்றும் தற்போதைய கேரளத்தின் தென்பகுதி ஆகியவற்றை ஆட்சி செய்தனர். இந்தியாவில் எந்த ஒரு மன்னர் குலத்துக்கும் இல்லாத நெடிய வரலாறு பாண்டியர்களுக்கு உண்டு.

பண்டு = பண்டைய = பாண்டிய = பாண்டியர் என்று திரிந்திருக்கலாம் என்பது பாவாணர் கூற்று.

பாண்டியதேசம் சோழதேசத்திற்கு தெற்கிலும், சேரதேசத்திற்கு கிழக்கிலும், ஓர் அகன்று பரவி இருந்த தேசம் ஆகும். இந்த பாண்டியதேசத்தில் பூமி மேற்கே உயரமாகவும், கிழக்கே சரிந்தும் தென்வடலாய் நீண்டும், கடல் ஓரங்களில் சரிந்தும் மேடும், பள்ளமும், ஆகக் காணப்படும். இந்த தேசத்தில் நிறைய மலைகள் உண்டு, இவற்றில் பொதியம் மலையே மிகவும் உயரமானது. சிறு, சிறு குன்றுகளும், இத்தேசத்தின் நடுவிலுள்ள சமதளமான பூமியில் சிறு, சிறு காடுகளும் செழிப்பான நல்ல பூமி அதிகமாகவும் இருக்கும். இந்த தேசத்தின் தெற்கில் மலையம், தர்துரம், என்னும் பெரிய மலைகளும், வருஷகிரி, வராககிரி, போன்ற சிறு மலைகளும் இருக்கும். இந்த கர்னாடகதேசத்தில் யதுகிரி, ஸஹயம் என்னும் குடகு மலையில் உற்பத்தியாகும் காவிரிநதி பாண்டியதேசத்தை செழிக்க வைக்கின்றது. தெற்கில் பொதியம் மலையில் உற்பத்தியாகும் வைகை நதி சிறப்பு வாய்ந்தது இந்த பாண்டியதேசத்தில் நெல், வாழை, கரும்பு, போன்ற பயிர்களும், பருத்தி, பயறுவகைகளும் விளைகின்றது. காவிரிநதி கரையில் பாண்டியர்களின் ஆட்சிக்குட்பட்ட தஞ்சை, இராமேசுவரம் சிறப்பு வாய்ந்தது.

தனிப்பாடல்களின் திரட்டு நூலான பெருந்தொகையில் பாண்டிய நாட்டின் எல்லைகள் பற்றிய பாடல் ஒன்று உள்ளது.

இந்தப் பாடலை 12 நூற்றாண்டில் சோழநாட்டை ஆண்ட மூன்றாம் குலோத்துங்க சோழன் காலத்தில் அவைக்களப் புலவராய் இருந்த கம்பர் பாடியது என்று பாவாணர் சொல்லுகிறார். இப்பாடல் படி, வடக்கில் வெள்ளாறும் மேற்கில் பெருவழியும் தெற்கில் கன்னியாகுமரியும் கிழக்கில் வங்காள விரிகுடா கடலும் எல்லைகளாக இருந்துள்ளன.

பாண்டியர் தங்கள் பெயரில் மாறன், வழுதி, சடையவர்மன், மாறவர்மன், வர்மன், செழியன், முது குடுமி என்ற ஒட்டுக்களைக் சேர்த்துக் கொண்டனர். இவர்களின் குலப்பெயர் பரவலாகப் பாண்டியர் என அறியப்படினும் இவர்கள் சந்திர குலம், தென்னர் குலம், கவுரியர் குலம், பஞ்சவர் குலம் என்றும் பாடல்களில் போற்றப்படுகின்றனர்.

குமரிக் கண்டத்தில் தோன்றிய மனித சந்ததியினரே பாண்டியராக உருப்பெற்றிருக்கலாம் என்பது பொதுவாக நிலவும் கருத்து. இந்தியப்பெருங்கடலில் மூழ்கிவிட்டதெனக் கருதப்படும் குமரிக்கண்டத்தில் 72 நாடுகளும் தலைநகராக தென்மதுரையும் விளங்கியது. பாண்டிய மன்னர்களின் தலைநகராக விளங்கிய இத்தென்மதுரை கடற்கோளினால் அழிவுற்றது. இக்கடற்கோளில் அழியாது இருந்து எஞ்சிய நாடுகளின் தலைநகராக கபாடபுரம் விளங்கியது. இரண்டாம் கடற்கோளால் அந்நாடும் அழிவுற்றது. இவ்வழிவின் பின்னர் தற்போதுள்ள மதுரை பாண்டியர்களின் தலைநகராயிற்று. பாண்டிய மன்னர்களால் தமிழ்ச் சங்கம் வைத்து தமிழ் வளர்க்கப்பட்டது.

பாண்டிய மன்னர்களின் இடைச்சங்க தலைநகரான கபாடபுரம் பொன்முத்துக்களால் அலங்கரிக்கப்பட்டிருந்தது என்றும் முத்து, பொன் அலங்கரித்த கோட்டை வாயில் இருந்தது என்றும் இராமாயணத்தில் உள்ளது.

பல இந்து மதப் புராணங்களும், தமிழ் இலக்கியம் மற்றும் நாட்டுப்புறக் கதைகளும் பல பாண்டிய மன்னர்கள் இருந்ததாகவும் அவர்கள் வரிசையாகப் பதவியேற்றதாகவும் குறிப்பிடுகின்றன. இது தவிர்த்து திருவிளையாடல் புராணங்களில் எழுபதுக்கும் மேற்பட்ட பாண்டிய மன்னர்களும், நற்குடி வேளாளர் வரலாற்றில் 201 பாண்டிய மன்னர்களும், இறையனார் அகப்பொருள் நக்கீரனார் உரையில் 197 பாண்டியர்களும் குறிப்பிடப்படுகின்றனர்.

இப்புராணங்கள் படி மலையத்துவசப் பாண்டியன் மகள் மீனாட்சி, இவளது திருமணம் மதுரையில் சிவனுடன் நடந்தது. சோமசுந்தரப் பெருமானாக மதுரை தமிழ்ச் சங்கத்தில் இருந்து தமிழ் வளர்த்தார் இவர்.மதுரை மீனாட்சி பெரும்படையோடு இமயம்வரை படையெடுத்து சென்றாள். அதன் வழிவந்த வழிமுறையினரே மௌரியர்கள் என்று கருதப்படுகிறது. அந்த வழியில் சித்திராங்கதன் வந்தான் என்பதும் அவன் மகளே சித்திராங்கதை என்பதும் குறிப்பிடத்தக்கது.


மகத நாட்டு அரசர்கள் மௌரியர்கள். மௌரிய அரசன் பேரரசர் அசோகர் கல்வெட்டுக்களில் பாண்டிய நாடு பாண்டியர் பற்றிய செய்திகள் உள்ளன.

இலங்கையை ஆண்ட விஜயன் தனியாட்சி புரிந்தவன் இவன் பாண்டிய மன்னன் ஒருவனின் மகளை மணந்தான். அப்பாண்டிய மன்னனுக்கு ஆண்டுதோறும் பல பரிசுகளை அனுப்பினான் என்று மகாவம்சம் கூறுகின்றது.

பாண்டியர்கள் சந்திர வம்சத்தைச் சார்ந்தவர்கள் எனவும்.வேப்பம் பூ மாலை அணிந்தவர்கள் எனவும் மீன்கொடியினை உடையவர்கள் எனவும் சங்க கால நூற்குறிப்புகள், கல்வெட்டுக்கள், சாசனங்கள் மற்றும் மெய்க்கீர்த்திகளும் வரலாற்று மூலங்களாக உள்ளன.

வடநாட்டில் பல்லவர்களால் அடித்துவிரட்டப்பட்ட களப்பிரர் கி.பி. (300-600) கன்னட நாடு வழியாக கொங்கு நாட்டிலும், சேர, சோழ, பாண்டி நாட்டிலும் புகுந்து பாண்டியர்களை அடக்கி ஆண்டனர். களப்பிரர்களைத் தொடர்ந்து வந்த பல்லவர் ஆட்சிக்காலமான கி.பி. 350 – 550 வரையிலும் பாண்டியப் பேரரசு பெரும் வீழ்ச்சியிலிருந்ததாகக் கருதப்படுகின்றது.ஆனாலும் கடுங்கோன் ஆட்சிக் காலத்தில் பாண்டியர் ஆட்சி எழுச்சி பெற்றது.பல்லவர்களின் தாக்கமும் களப்பிரர்களை வீழ்த்தியது. இதன்பின்னர் இடைக்காலப் பாண்டியர் ஆட்சி எழுச்சி பெற்றது.

பாண்டிய நாட்டின் பெரும்பகுதிகள் கி.பி. 1020 முதல் 1070 வரை சோழ மன்னர்களின் ஆட்சியில் இருந்தது குறிப்பிடத்தக்கது. இராசராசன் மகனான இராசேந்திர சோழனின் மூன்று மகன்களான சுந்தரசோழ பாண்டியன், விக்கிரமசோழ பாண்டியன்,பராக்கிரம பாண்டியன் மூவரும் சோழ பாண்டியர் எனப் பட்டம்பெற்று பாண்டிய நாட்டினை ஆட்சி செய்த சோழ மன்னர்களாவர். பாண்டிய நாட்டிற்கு இராசராச மண்டலம் எனப்பெயரிட்டு தங்கள் ஆட்சிக்கு முரண்பட்ட பாண்டியர்களை திறை செலுத்துமாறு உத்தரவு பிறப்பித்தனர்.

கில்ஜி பேரரசின் மன்னன் மாலிக்காபூரிடம் பாண்டிய மன்னனான சுந்தரபாண்டியனால் தன் தம்பியான இரண்டாம் வீரபாண்டியனை வெல்ல உதவியினை நாடினான். இரண்டாம் வீரபாண்டியனை வெற்றி கொண்ட மாலிக்காபூர் சுந்தரபாண்டியனை அடிமைப்படுத்தினான் என்பதும் குறிப்பிடத்தக்கது. சயாவுடீன் பார்னி , அமீர்குசுரு, வாசப் போன்றவர்களின் கூற்றுகள் படி மாலிக்காபூர் பாண்டிய நாட்டில் அமைந்திருந்த கோயில்களை இடித்து அங்கிருந்த பொன், பொருள்களைக் கொள்ளையிட்டு சிற்பங்கள் பலவற்றையும் சிதைப்பதற்குக் காரணமானான். மேலும் கொள்ளையிட்ட பொருள்களை டில்லிக்குக் கொண்டு சென்றான் என்பதும் குறிப்பிடத்தக்கது. சுந்தரபாண்டியன் மற்றும் இரண்டாம் வீரபாண்டியன் போன்றோரிடமிருந்து மாலிக்காபூர் 612 யானைகள், 20,000 குதிரைகள், 96,000 மணங்கு பொன், முத்து மற்றும் அணிகலன்கள் அடங்கிய பெட்டிகளினை எடுத்துச் சென்றான் என பார்னி என்பவன் குறித்துள்ளான். 1320களில் மாலிக்காபூர் மதுரையைக் கைப்பற்றி 1378ஆம் ஆண்டு வரை ஆண்டான். அவன் வழி வந்தவர்கள் நாயக்கர்களால் தோற்கடிக்கப்பட்டார்கள். 1330 ஆம் ஆண்டளவில் பாண்டிய நாட்டில் முகமதியர் ஆட்சி நுழைந்தது. டில்லி துக்ளக்கின் அதிகாரியாகத் திகழ்ந்த 'ஜலாலுதீன் அசன்ஷா' மதுரையினைக் கைப்பற்றி ஆட்சி செய்தான். இவனது ஆட்சிக்குப் பின்னர் அல்லாவுடீன் உடான்றி, குட்புதீன், நாசிருடீன், அதில்ஷா, பஃருடீன் முபாரக் ஷா, அல்லாவுதீன் சிக்கந்தர்ஷா போன்றவர்களின் ஆட்சி மதுரையில் இருந்தது. இவர்கள் தம் பெயர்களினால் நாணயங்கள் வெளியிட்டனர். இவர்களைப் பற்றிய தகவல்கள் புதுக்கோட்டையில் உள்ள இரு கல்வெட்டில் குறிப்பிடப்பட்டுள்ளது. இபின்படூடா என்பவரின் குறிப்பின் படி இம்மன்னர்களின் ஆட்சிக் காலத்தில் உள்நாட்டுக் குழப்பங்கள்,கலகங்கள் ஏற்பட்டன. கோயில் வழிபாடு,விழா இன்றி சீரழிந்தன. பாண்டிய நாட்டு மக்கள் துன்புற்றனர் என அவர் குறிப்பில் குறிப்பிடப்பட்டுள்ளதும் குறிப்பிடத்தக்கது.

முகமதியர் ஆட்சியின் கீழ் இருந்த பாண்டிய மன்னர்கள்:-

இம்மன்னர்களது கல்வெட்டுகள் பாண்டிய நாடெங்கும் உள்ளது குறிப்பிடத்தக்கது மேலும் போசள மன்னனான மூன்றாம் வீரவல்லாள தேவனும் போர்க்களத்தில் இறந்தான் இச்செய்தியை விஜயநகர அரசனொருவன் அறிந்தான் என்பதும் குறிப்பிடத்தக்கது.

பாண்டியர் பாண்டிய நாட்டினை ஆட்சி செய்த சமயம் வாணாதிராயர்கள் பலர் இருந்தனர். புதுக்கோட்டை கோனாடு இருந்த பொழுது பிள்ளை குலசேகர வாணாதிராயன் ஒருவன் பாண்டிய நாட்டில் ஆட்சி செய்தான். இராமநாதபுரத்தில் கேரள சிங்கவள நாடு இருந்தது அங்கு வாணாதிராயன் என்பவன் ஆட்சி செய்தான். இவர்களின் பின்னர் பாண்டியர் ஆட்சி வீழ்ச்சியடையத் தொடங்கியது.
ஸ்ரீவல்லிபுத்தூரில் 1453 ஆம் ஆண்டளவில் வரையப்பட்ட கல்வெட்டில் "மகாபலி வாணதரையர் சீர்மையான மதுரை மண்டலம் " எனக் குறிப்பிடப்பட்டுள்ளது மேலும் மதுராபுரி நாயகன், பாண்டிய குலாந்தகன் எனவும் குறிப்பிடப்பட்டுள்ளது. கி.பி. 1483 ஆம் ஆண்டளவில் வரையப்பட்ட கல்வெட்டொன்றின்படி மாவலிவாணாதிராயர் பாண்டியருக்குத் திறை செலுத்தினர் எனக்குறிப்பிடும். பாண்டியர் வலிமை குன்றிய வேளை ராயர்கள் மதுரையினை ஆட்சி செய்துள்ளனர். புதுக்கோட்டை குடுமியான் மலைக் கல்வெட்டில் பாண்டியர் ராயரிடம் போரில் தோற்றமை பற்றிக் குறிப்பிடப்பட்டுள்ளது. ராயர்களின் ஆட்சி 17 ஆம் நூற்றாண்டு வரையில் தொடர்ந்தது பாண்டியர்களின் ஆட்சி இக்காலத்தில் இல்லாமல் இருந்ததும் குறிப்பிடத்தக்கது.

கி.பி. 1310 முதல் 1748 ஆம் ஆண்டு வரை தமிழகத்தினை விஜயநகரப் பேரரசு ஆண்டது.நாயக்க மன்னர்கள் அரசியல் அதிகாரிகளாக ஆட்சி புரிந்துள்ளனர்.இவர்கள் ஆட்சிக் காலங்களில் தமிழகத்தில் கோயில்கள்,மண்டபங்கள்,சிற்பக் கூடங்கள்,உலகப் புகழ்பெற்ற சிற்பங்கள் போன்றனவை சிறப்பம்சமாக விளங்கின.சேர, சோழ,பாண்டிய போன்ற பேரரசுகள் விஜய நகரப் பேரரசு காலத்தில் வீழ்ச்சியுற்றிருந்தன. பல பாண்டிய மன்னர்கள் குறுநில மன்னர்களாக இருந்து விஜய நகரப் பேரரசிடம் திறை செலுத்தியும் உள்ளது குறிப்பிடத்தக்கது.

நாயக்க மன்னர்களின் ஆட்சியின் கீழ் இருந்த பாண்டிய மன்னர்கள்.

பரக்கிரம பாண்டியன் எனற பெயரில் நாயக்கர் காலத்தில் மூன்று மன்னர்கள் இருந்தனர் என்பது குறிப்பிடத்தக்கது.

இவர்கள் அனைவரும் பாண்டிய நாட்டினை ஆண்ட உதிரி அரசர்களாவர். இவர்கள் ஆட்சிக் காலத்து தலைநகரங்கள் மற்றும் இவர்கள் பணிகள் செய்த போர்கள் போன்றவற்றின் தகவல்கள் கிடைக்காததும் குறிப்பிடத்தக்கது.

மானாபரணன், வீரகேரள பாண்டியன், சுந்தர பாண்டியன், விக்கிரம பாண்டியன்,வீரபாண்டியன் ஆகிய ஜந்து மன்னர்களும் பாண்டிய நாட்டில் சோழராட்சி இருந்த சமயம் சோழ மன்னன் இராசாதிராசனால் அடக்கி வைக்கப்பட்டனர். மானாபரணன் மற்றும் வீரகேரளன் ஆகியோர் இராசராசனிடம் போரிட்டுத் தோற்று இறந்தனர். சுந்தர பாண்டியன் போரில் தோற்று முல்லையூரில் ஒளிந்துகொண்டான். விக்கிரம பாண்டியன் ஈழ நாட்டிற்குத் தப்பி ஓடினான். வீரபாண்டியன் கி.பி. 1048 ஆம் ஆண்டளவில் கொல்லப்பட்டான். கோலார் மிண்டிக்கல் கல்வெட்டு மற்றும் இராசாதிராசன் திருக்களச் செப்பேடு போன்றனவற்றில் இத்தகவல்கள் குறிப்பிடப்பட்டுள்ளது குறிப்பிடத்தக்கது.

தமிழகத்தின் தென்பகுதியில் பாண்டிய நாடு அமைந்திருந்தது.மேற்கே சேர நாடும்,மலை நாடும்;கிழக்கே கடல்,வடக்கே சோழ நாடும் ,கொங்கு நாடும்;தெற்கே கடலும் குமரிமுனை இதன் எல்லையாகவும் இருந்தன.இன்றைய மதுரை, திருநெல்வேலி, இராமநாதபுரம், கன்னியாகுமரி, புதுக்கோட்டை வெள்ளாற்றுக்குத் தெற்குப் பகுதியில் அமையப்பெற்றிருந்தது எனலாம்.சங்க காலத்தில் ஊர், கூற்றம், மண்டலம், நாடு என்ற பிரிவில் அமைந்திருந்தன.

என்ற புறப் பாடல்கள் ஊரும்,நாடும் எனக் கூறும்.
இரணியமுட்டத்துப் பெருங்குன்றூர்ப் பெருங்கௌசிகனார் என்ற தொடர்மொழி அமைப்புச் சான்றாக விளங்குகின்றது.
ஊர்கள்,கூற்றங்கள்,வளநாடுகள்,மண்டலம் என்ற அமைப்பில் பிரிக்கப்பட்டிருந்தது.

பாண்டியர் காலத்து நாடுகளும் கூற்றங்களும்
ஊர்கள் கூற்றம்,நாடுகளில் அமைந்தன.

பாண்டியர்களின் இயற்பெயரும்,சிறப்புப் பெயரும் வளநாடு பெயராக அமைந்தன.

அரசன், அரசி, இளவரசன், பட்டத்தரசி என்ற முறையில் குடும்பம் அமைந்தது. பாண்டிய அரசன், வேந்தன் எனப்பட்டான். பட்டத்தரசி, பாண்டிமாதேவி எனப்பட்டாள். சில பாண்டிய அரசர்கள், பட்டத்தரசியை அன்றி பிற பெண்களையும் மணந்திருந்தனர். புராணங்களின் படி பெண்களும் முடிசூடி ஆட்சி நடத்தியதோடு போரும் செய்திருக்கின்றனர். அரசனின் மூத்த மகனே இளவரசு பட்டம் பெற இயலும். இதனால், மாற்றாந்தாய் மக்களுடன் பகைமை வருதலும் உண்டு. முதலாம் மாறவர்மன் குலசேகர பாண்டியன் மகன்கள் வீரபாண்டியன், சுந்தர பாண்டியன் ஆகிய பாண்டிய வேந்தர்களின் வரலாறுகள் இதற்குச் சான்றாகும்.

ஆரியப்படை கடந்த நெடுஞ்செழியன், தன் ஊழ்வினையால், கண்ணகி நீதி கேட்டதால் இறந்தான். அந்நேரம், இளவரசனாக கொற்கையில் இருந்த வெற்றுவேற்செழியன், மதுரைக்கு வந்து முடிசூடினான். ஜந்து பேர் ஒரே காலத்தில் பாண்டிய நாட்டை ஆண்ட நிலையும் இருந்தது. ஆட்சியின் காரணமாக அண்ணன் தம்பி, தந்தை மகன் கருத்து வேறுபாடுகள் வந்தபோது, ஆட்சிக்காக தந்தையை மகன் கொன்ற ஒரு நிகழ்வு பிற்காலப் பாண்டியரின் வரலாற்றில் இருந்தது.

பாண்டியரின் ஆட்சிக்கு உற்ற துணையாக இருந்தவர்கள் அமைச்சர்கள்.அடுத்த நிலையில் அரசியல் அதிகாரிகள்,படைத் தலைவர்கள் இருந்தனர்.அரையர்,நாடுவகை செய்வோர்.வரியிலார்,புரவுவரித் திணைக்களத்தார்,திருமுகம் எழுதுவோர் ஆகியவர்களும் அரசனுக்கு ஆட்சியில் துணை செய்தவர்கள் ஆவார்கள்.

1-அரையர் உள்நாட்டுப் பணி புரியும் நாட்டதிகாரிகள் ஆவார்கள்.இவர்கள்,நாட்டைச் சுற்றி வந்து,குடிமக்கள் குறை கேட்டு நீதி வழங்குவர்.

2-நாடுவகை செய்வோர் ஊரில் உள்ள நிலங்களில் அளந்து பணி செய்வர்.

3- வரியிலார் அனைத்து வகையிலும் ஊர் மக்கள் அரசுக்கு வரி செலுத்துவதை கணக்கு வைப்பார்கள்.

4-புரவு வரித்திணைக் களத்தார் வட்டாட்சியர்போல் செயல்படுபவர்கள்.

பாண்டிய வேந்தர்கள் அரசியல் அதிகாரிகளின் பணியைப் பாராட்டி பட்டங்களினையும் அளித்தனர்.
அவை வருமாறு:-

காவிரி,ஏனாதி பட்டம் பெற்றவர்களுக்கு பொற்பூ, மோதிரம், இறையிலி நிலம் அளித்துக் கௌரவிப்பது பாண்டியர்களின் வழக்கமாகும்.

பாண்டியர் காலத்தில் வரியை இறை என்றழைத்தனர்.இறை பெறுதல்முறை என்பது வழக்கத்திலிருந்துவந்தது.குடிகள் அரசனுக்கு நிலவரி கொடுத்தனர்.விளைநெல்,காசு, பொன் வரியாகக் கொடுத்தனர்.ஊர்த் தலைவர்கள் மக்களிடம் பெற்று அரசிடம் அளித்தனர்.தளியிறை,செக்கிறை,தட்டார்ப் பட்டம்,இடைவரி சான்று வரி,பாடிகாவல்,மனையிறை,உல்கு முதலான வரி முறைகள் இருந்தன.இறை,பாட்டம் என்பன வரியினை உணர்த்தும் சொற்களாகத் திகழ்ந்தன.தட்டார்ப் பாட்டம் கம்மாளரின் வரியாகும்.நாடு காவலையே பாடி காவல் என்றழைக்கப்பெற்றது.ஊர்க்காவலிற்கு வாங்கிய வரியே இப்பெயர்பெற்றது.பாண்டிய அரசர்களுள் சில அரசர்களும் ஊர்க்காவலிற்குச் சென்றனர்.பொற்கைப்பாண்டியன் இதற்குச் சான்றாக விளங்குகின்றான்.வீட்டு வரியினை மனை இறை என்றழைத்தனர்.கலத்தினும்,காலினும் வரும் பொருள்களுக்கு வாங்கும் வரியே சுங்க வரி எனப்படும்.உல்குவின் பொருள் இதுவேயாகும்.

ஊர்தோறும் உள்ள நிலங்களை அளந்து வரி விதிக்கப்பட்டது.பாண்டிய நாடு முழுவதும் அளக்கப்பட்டது.நாடு வகை செய்வோர் அளந்தனர்.நிலத்தினை அளக்கும் கோல் 'சுந்தர பாண்டியன் கோல்' என்ற பெயரைக் கொண்டிருந்தது.
24 அடி கொண்ட தடியாகும் இக்கோல்.குடிதாங்கிக் கோலும் அளவு கோலாக புழக்கத்தில் இருந்தது.நிலங்களை குழி,மா,வேலி என்று பெயரிட்டு அளந்தனர்.அளந்த நிலத்திற்கு எல்லைக் கல் நாட்டனர்.இக்கற்களே புள்ளடிக் கற்களாகும்.சிவன் கோயில்களிற்கு இடப்பட்ட நிலத்திற்கு திரிசூலக்கல் நடப்பட்டது.திருமால் கோயிலுக்கு இடப்பட்ட நிலத்திற்கு திருவாழிக்கல் நடப்பட்டது.நீர் நிலம் நன்செய் எனவும் மேட்டு நிலம் புன்செய் என அழைக்கப்பட்டது.நத்தம்,தோட்டம் என்ற வழக்கும் புழக்கத்தில் இருந்தது.

இறைவன் கோயிலுக்கு அளிக்கப்படும் கொடை இறையிலி என அழைக்கப்பட்டது.சிவன் கோயிலுக்கு அளிக்கப்பட்ட இறையிலி தேவதானம் என அழைக்கப்பெற்று திருமால் கோயிலுக்கு அளிக்கப்பட்ட இறையிலிக்கு திருவிடையாட்டம் என்று பெயர்.சைன, பௌத்த கோயில்களுக்கு அளிக்கப்பட்ட கொடை பள்ளிச்சந்தம் என அழைக்கப்பட்டது.அந்தணர்களுக்கு
வழங்கப்பட்டது பிரமதேயம்;பட்டவிருத்தி எனவும்,மடங்களுக்கு வழங்கப்பட்டது மடப்புறம் எனவும் புலவர்களுக்கு முற்றூட்டும்,சோதிடர்களுக்கு கணிமுற்றூட்டும் எனவும் கொடைகள் அழைக்கப்பட்டன.

எண்ணல்,எடுத்தல்,முகத்தல்,நீட்டல் ஆகிய நான்கு அளவைகள் பாண்டியர் ஆட்சியிக் காலங்களில் புழக்கத்தில் இருந்து
வந்திருக்கின்றன.எடுத்தல் என்பது நிறுத்தல் ஆகும்.பொன், வெள்ளி, கழஞ்சு, காணம் ஆகிய நிறை கற்களால் நிறுத்தனர்,சர்க்கரை, காய்கறிகள், புளி ஆகியவற்றை துலாம்,பலம் என்பவற்றால் நிறுத்தனர்.சேர் ,மற்றும் மணங்காலும் நிறுக்கப்பட்டன. நெல், அரிசி, உப்பு, நெய், பால், தயிர், மிளகு, சீரகம், கடுகு ஆகியன செவிடு, ஆழாக்கு, உழக்கு, உரி, நாழி, குறுணி போன்ற முகறும் கருவிகளால் அளக்கப்பட்டன்.

எடுத்தல் அளவை

முகத்தல் அளவை

இவ்வாறான அளவு முறைகள் பாண்டிய நாட்டில் இருந்தன,சங்க காலம் முதல் 13 ஆம் நூற்றாண்டு வரை இவ்வளவு முறை புழக்கத்தில் இருந்திருக்கின்றது.14 ஆம் நூற்றாண்டு முதல் புதிய அளவு முறைகள் வந்தன குறிப்பிடத்தக்கது.

பாண்டிய மன்னர்களின் ஆட்சியில் மன்னர்களின் பெயராலும்,சிறப்புப் பெயராலும் நாணயங்கள் வெளியிடப்பட்டன. பொன், செம்பால் செய்யபட்ட காசுகள் புழக்கத்தில் இருந்தன.மீன் சின்னம் பொருத்தப் பட்டதாக வெளியிடப்பட்டது பாண்டியர் ஆட்சிக் கால நாணயங்கள். கி.மு. ஐந்தாம் நூற்றாண்டென மதிக்கப்படும் முத்திரை காசுகள், கி.மு.3-2ஆம் நூற்றாண்டென மதிக்கப்பெறும் பெருவழுதி நாணயம் போன்றவை குறிப்பிடத்தக்கவை.

சீமாறன் சீவல்லபவன் - அவனிப சேகரன் கோளலிக என்ற பெயரில் நாணயம் வெளியிட்டான்.இதற்குச் சான்றாக சிற்றண்ண வாசல் கல்வெட்டு விளங்குகின்றது.முதல் மாறவர்மன் சுந்தர பாண்டியன் சோணாடு கொண்டான் நாணயம் வெளியிட்டான் சீவல்லபன் "அவனிப சேகரன் கோளகை" என்ற பெயரில் வெளியிட்டான்.1253 ஆம் ஆண்டில் வீரபாண்டியன் "வாளால் வழி திறந்தான் குளிகை" என்ற பெயரில் நாணயத்தினை வெளியிட்டான்.காசு என்பது ஒரு கழஞ்சு எடை உடையது 10 பொன் கொண்டது ஒரு காசு 10 காணம் - 1 கழஞ்சு ஒரு காணம் 4 குன்றி 'காசும் பொன்னும் கலந்து தூவியும்' என்ற தொடர் இதனை உணர்த்துகின்றது.காணம்,கழஞ்சு,காசு,

பாண்டியர் ஆட்சியில் ஊர் தோறும் ஊரவை இருந்துவந்தது.ஊராட்சியினை இது செயல்பட வைத்தது.குடவோலை முறையில் ஊர்த் தலைவரை தேர்ந்தெடுத்தனர்.சிற்றூர் பல சேர்ந்து கிராம சபை அமைத்தனர்.நிலமும், கல்வியும், மனையும்,அறநெறியும் உடையவர்கள் மட்டுமே ஊரவை உறுப்பினர்களாக முடுயும்.ஊர்களிற்குப் பொது மன்றங்கள் இருந்தன.அரசு அதிகாரிகளின் மேற்பார்வையில் ஊரவை நடைபெற்றது.நீதி விசாரணைக்கு ஊரவையில் உட்கழகங்கள் இருந்தன.வாரியங்கள் என்ற பெயரில் இவை அமைந்தன.
அவை பின்வருமாறு:-


அவை உறுப்பினர் பெருமக்கள்,ஆளுங்கணக்கர் என்றழைக்கப்பட்டனர்.இவர்கள் ஓராண்டு ஊதியமின்றி பணிபுரிவர்.ஊர் மன்றங்களிலும்,கோயில் மண்டபங்களிலும் ஊரவை கூடும்.புதிய விதிகளை அமைக்கும் உரிமை ஊரவைக்கு இருந்தது.
மருதனிள நாகனார்,
என்று (அகம்-77) அகப்பாட்டில் கூறியுள்ளார்.இவ்வரிகளில் கூறியபடி பாண்டியர் காலத்தில் குடவோலை முறை இருந்தது என்பதனை அறியலாம்.நெல்லையில் மானூரில் கல்வெட்டு ஊரவை உறுப்பினரின் தகுதி பற்றி குறித்திருப்பது குறிப்பிடத்தக்கது.

பதிவு அலுவலகம் பாண்டியர் காலத்தில் ஆவணக்களரி என்றழைக்கப்பட்டது.ஒவ்வோர் ஊரிலும் எழுதப்பட்ட ஆவணங்களைக் காப்பிட ஆவணக்களரி இருந்தது.இதனை ஆவணக்களம் என்றழைத்து வந்திருக்கின்றனர். இப்பகுதிக்குப் பொதுவாக நிலம் விற்போர் வாங்குவோர் சென்று தம் நிலத்திற்கு உரிய விலை,பரப்பு,நான்கெல்லை குறிக்கப்படும்.விற்போர் உடன்பட்டு உறுதிமொழியில் கையொப்பம் இடவேண்டும்,ஆவணங்களை கோவில் சுவரில் பொறித்து வைப்பதும் உண்டு.ஆவணக்களரி மக்களின் உரிமைக்கும்,சொத்துக்கும் பாதுகாப்புத் தருவதாக அமைந்திருந்தன.மக்கள் பயன்கருதி பாண்டியர் ஆட்சி நடைபெற்ற அனைத்து ஊர்களிலும் இது செயல்பட்டது குறிப்பிடத்தக்கது.

யானைப்படை, குதிரைப்படை, காலாட்படை, தேர்ப்படை போன்ற நால்வகைப் படைகளினையும் வைத்திருந்தனர் பாண்டியர்.கொற்கை, தொண்டி துறைமுகங்களில் வெளிநாட்டுக் குதிரைகள் ஆண்டுதோறும் வந்திறங்கியது.ஆண்டுக்கு பதினாராயிரம் குதிரைகள் வந்தன என 'வாசப்' கூறியுள்ளான்,மார்க்கோபோலோ "குதிரைகள் வாங்க மிகுதியான பொருளைச் செலவிடுகின்றனர்" என்று பாண்டியர்களைப் பற்றிக் குறித்துள்ளார்.வாட்போர்வல்ல பெரிய காலாட்படை இருந்தது பாண்டியர் ஆட்சிக்காலத்தில்."பெரும் படையோம்"எனக் கையெழுத்திடும் குழு பாண்டி நாட்டில் இருந்தது.'முனையெதிர் மோகர்' 'தென்னவன் ஆபத்துதவிகள்' போன்ற படைகளும் இருந்தன என கல்வெட்டுக்களில் குறிப்புகள் உள்ளது குறிப்பிடத்தக்கது.

""கடி மதில் வாயிற் காவலிற் சிறந்த அடல்வாள் யவணர்""

சிலப்பதிகாரத்தில் வரும் இப்பாடல் வரியிலிருந்து உரோமாபுரிப் போர்ப் படை வீரர்கள் மதுரைக் கோட்டையைக் காத்திருந்தனர் என்று கூறுவதற்கிணைய அத்தகு வலிமையுடன் சிறப்புற்றிருந்தது பாண்டியர் படை என்பது குறிப்பிடத்தக்கது.



இவ்விரு அகநானூற்றுப் பாடல்களும் கொற்கை முத்து பற்றிக் கூறுகின்றன.மேலும் மதுரைக்காஞ்சி, சிறுபாணாற்றுப்படை, சிலப்பதிகாரம் ஆகிய நூல்களிலும் இவ்வகைச்செய்திகள் உள்ளது குறிப்பிடத்தக்கது.

பாண்டிய நாட்டில் முத்துக் குளித்தல்,சங்கறுத்தல்,வளையல் செய்தல்,உப்பு விளைவித்தல்,நூல் நூற்றல்,ஆடை நெய்தல்,வேளாண்மை செய்தல்,ஆடு,மாடு மேய்த்தல் போன்ற பல தொழில்களும் செய்து வந்தனர்.மதுரையில் நுண்ணிய பருத்தி நூலினாலும்,எலி மயிரினாலும்,பட்டு நூலினாலும் ஆடைகள் நெய்யப்பட்டன எனச் சிலப்பதிகாரப் பாடல்வரிகளான இவ்வரி விளக்கும்.
முத்து, பவளம், மிளகு,பலவகை பட்டாடைகள் மேனாடுகளுக்கு அனுப்பப்பட்டன.மேனாடுகளிருந்து குதிரைகளும்,மது வகைகளும்,கண்ணாடிப் பொருள்களும் கொற்கைத் துறைமுகத்திற்கு வந்திறங்கின.சுங்க வரியினால் ஆண்டுதோறும் அரசுக்கு அதிக வருவாய் கிடைத்தது.கப்பல்கள் திசைமாறாமல் இருக்க துறைமுகத்தில் கலங்கரை விளக்கம் அமைக்கப்பட்டிருந்தது.வெளிநாட்டு வணிகர்களும் யவனர்களும் (கிரேக்கர்களும்,உரோமர்களும்),சோனகரும் (அரேபியர்கள்),பாண்டிய நாட்டு மக்களுன் அன்புடன் பழகினர் என்பது குறிப்பிடத்தக்கது.வணிகத்திலும்,கைத்தொழிலிலும் சிறந்து விளங்கிற்று பாண்டிய நாடு.பண்டைக் காலத்தில் தமிழகத்தின் பாண்டி நாட்டில் தான் வணிகமும்,வெளிநாட்டார் தொடர்பும் சிறப்புற்று இருந்தது.

பாண்டிய நாடு சங்கம் வைத்து தமிழ் வளர்த்த பெருமையைப் பெற்றிருந்தது.புலமை நலம் சான்ற முடிமன்னர்களும் இருந்தனர்.ஆண், பெண் இருபாலரும் கல்வி கற்றனர்.கல்வியின் சிறப்பை நெடுஞ்செழியன் போல் யாரும் பாண்டியராட்சியில் கூறியதில்லை எனலாம் அதற்கு எடுத்துக்காட்டாக
என்று புறநானூற்றில் கூறப்பட்டுள்ளது.

தலையாலங்கானத்துச் செருவென்ற பாண்டியன் நெடுஞ்செழியன்,
என்று புறப்பாட்டில் பாடியுள்ளார்.
என்றும்,
என்றும் வள்ளுவர் கூறினார்.இவை அரங்கேற்றமானது பாண்டியரின் தமிழ்ச்சங்கத்தில் என்பது குறிப்பிடத்தக்கது.உடன்கட்டை ஏறிய பாண்டிமாதேவி புறம்பாடிவளாவாள்.செல்வமும் ஒருங்கே பெற்ற இவள் பூத பாண்டியன் மனைவி பெருங்கோப் பெண்டு
ஆவாள்.பல்சான்றீரே என்ற புறப்பாடல் (246) அவள் புலமை காட்டும்.
என்று பாடிய நெடுஞ்செழியன் கல்வியில் வல்லமை பெற்று விளங்கியிருந்தான்.அகநானூறு தொகுப்பித்த உக்கிரப்பெருவழுதி குறிஞ்சி, வருதம் பாடுவதில் வல்லவனாக விளங்கினான்.சங்க காலப் புலவர்களிலும் மேலாக கவிதை பாடிய பாண்டிய மன்னர்களும் ஆட்சி புரிந்தவர்கள் என்பதனை இவர்கள் மூலம் அறியலாம்.பாண்டியர்களும் மதுரைத் தமிழ்ச் சங்கமும்
தலைச்சங்கம் தொடங்கி கடைச்சங்கம்வரை தமிழ் எழுச்சியும்,வளர்ச்சியும் பெற்றது.இன்றைய மதுரையில் பாண்டியர் கடைச்சங்கம் வைத்து தமிழை வளர்த்தனர்.
என்னும் பாடல் சான்றாகும்.
சிவனே பாண்டிய மன்னந்தான்,மீனாட்சியும் பாண்டியன் மகள் தான்.
"பாண்டிய நின் நாட்டுடைத்து நல்லதமிழ்"
என்று ஔவையார் கூறியுள்ளது குறிப்பிடத்தக்கது.
"வியாத தமிழுடையான் பல்வேல்
கடல்தானைப் பாண்டியன்"
என யாப்பருங்கல விருத்தி (229) கூறுகின்றது.

நல்லூர் நத்ததனார்,
என்று பாடியுள்ளார்.
என்று பரிபாடல் (பாடல்-6-வரி-60) கூறுகின்றது.
செந்தமிழ்நாடு என்று பாண்டிய நாட்டை மட்டுமே இளங்கோவடிகள், சேக்கிழார், கம்பர் ஆகியோர் கூறியுள்ளனர்.தொல்காப்பியம், திருக்குறள் அரங்கேற்றப்பட்டது இங்கென்பது குறிப்பிடத்தக்கது.தமிழ்த்தொண்டெனில் அது பாண்டி மண்டலந்தானாகவிருந்தது.பாலாசிருயர்,கணக்காயர் தமிழ் கற்பித்தனர்.ஆசிரியர் புலவராகவும் இருந்தனர்.குருவே தெய்வம் என்றனர்.பாண்டிய நாட்டில் குலவேறுபாடு இன்றி கல்வி கற்றனர்.கற்றவர்க்குச் சென்ற இடமெல்லாம் சிறப்பு என்பது பாண்டிய நாட்டில் நிலவியது.

உமையாள் மதுரை மீனாட்சியாக வந்து பாண்டியன் மகளாகப் பிறந்தாள் என்றும் பின்னர் சோமசுந்தரப் பெருமானை மணந்தாள் என்றும் பாண்டி நாட்டை சோமசுந்தரர் ஆண்டார் என்று புராணங்கள் கூறும்.பாண்டிய வரலாற்றினைக் கூறும் இலக்கிய நூற்களிலும் இவ்வாறு ஆட்சி செய்தார்கள் எனச் சான்றுகள் உள்ளது குறிப்பிடத்தக்கது.பாண்டியர் ஆட்சியில் சைவ சமயமே தழைத்தோங்கியிருந்தது. ஆனாலும் வைணவம், சமணம், புத்த மதம் போன்ற பிற மதங்களும் இருந்தன.சிவன் கோயிலில் விண்ணகரங்கள், அருகன் கோட்டங்கள், புத்த பள்ளிகள் போன்றனவையும் அடங்கியிருந்தன.அனைத்து மதத்திற்கும் மதிப்பளிக்கப்பட்டிருந்தன. கோயில்களுக்கு நிபந்தங்கள்,இறையிலிகள் விடப்பட்டன.பாண்டிய அரசர்கள்,அமைச்சர்,அதிகாரிகள், மேற்பார்வையில் கோயில்கள் கட்டப்பெற்றன.சங்க காலத்தில் சமயப் பூசல்கள் தோற்றம் பெறவில்லை.17 ஆம் நூற்றாண்டு கால கட்டத்தில் சமயப் பூசல்கள் தோற்றம் பெற்றன.மன்னர்களும்,அமைச்சர் மற்றும் அதிகாரிகளும் பிறந்த நாளில் கோயில்களில் விழா எடுத்து மகிழ்ந்தனர்.அதற்கென நிலம் அளிக்கப்பட்டன.தேவாரம், திருவாய் மொழிகள் போன்றன ஓதப்பட்டன.இயல், இசை, நடனம், கூத்து முதலியன நடைபெற்றன.செங்கற் கோயில்கள், கற்றளிகள்,செப்புத் திருமேனிகள் கல்படிமங்கள்,அமைக்கப்பட்டு அணிகலன்களை வழிபாடு செய்யத் தானம் செய்தனர்.கோயில் வழிபாட்டுத் தலமாக அன்றி பொருள், பணம் சேர்த்து வைக்கும் இடமாகவும் விளங்கியது.கோயிலின் பொதுப்பணம் மக்களுக்குக் கடனாகக் கொடுக்கப்பட்டது.தினமும் கோயில்களில் அன்னதானம் வழங்கப்பட்டது.புத்தகசாலைகள் கோயில்களில் அமைக்கப்பெற்றிருந்தன.கோயில் காரியங்களை ஊர் அவையோரும் அதிகாரிகளும் செய்தனர்.கோயில் மற்றும் அறநிலையங்கள் திட்டப்படி நடக்கின்றனவா என கவனிக்கப்பட்டன.தவறுகள் இழைப்போர் தண்டனையும் பெற்றனர்.கோயிலில் அமைந்த கல்வெட்டுக்கள் வரலாற்று ஏடுகளாக அமைந்திருந்தன.கோயில் புதுப்பிக்கும் சமயம் படியெடுத்துவைத்துப் புதுப்பித்தனர்.மீண்டும் அவை பொறிக்கப்பட்டன.

மன்னன் மகன்,பெயரன் என்ற முறையில் முடிசூடினர்.சிங்காதனங்களுக்கு மழவராயன் காலிங்கராயன் முனையதரையன்,தமிழ்ப் பல்லவராயன் என்று பெயரிடப்பட்டனர்.அரசன் பிறப்பிக்கும் ஆணை திருமுகம்,ஓலை மூலம் மக்களுக்கு அனுப்பப்படும்.அரசர்கள் பிறந்த நாள் விழா நடத்தினர்.போரில் இறந்த வீரர்களின் குடும்பத்திற்கு உதிரப்பட்டி என்ற இறையிலி நிலம் அளிக்கப்பட்டது.பாடிய புலவர்களுக்குப் பொன்னும், பொருளும் பரிசாக அளிக்கப்பட்டன.நீதி தவறாது செங்கோல் முறை கோடாது வழங்கப்பட்டன.நீதியை நிலைநாட்ட கை குறைத்தும்,உயிர் கொடுத்தும் காத்தனர் சில பாண்டியர்கள்.நீதி காக்க பாண்டியன் நெடுஞ்செழியன் உயிர் கொடுத்தான்.பொற்கைப் பாண்டியன் நீதிக்குத் தன் கையை வெட்டிக் கொண்டான்.தினமும் மக்கள் குறைகேட்கும் வழக்கம் இருந்தது.போட்டிகளில் வெற்றி பெற்றவர்களுக்கு பரிசும்,பாராட்டும் செய்யப்பட்டன.காசுகள் வெளியிடப்பட்டன.பிறவிப் பெருங்கடல் நீந்த நாளும் இறைவனை வழிபட்டனர்.அறம் ஈகையாக,நீதியாகக் காக்கப்பட்டது."மழை வளம் சிறக்க!மண்ணுயிர் வாழ்க! மன்னனும் வாழ்க!" என்று வாழ்த்தும் வழக்கமும் இருந்து வந்தது.இடுவதும்,சுடுவதும் இறந்தோர்க்கு உண்டு!முன்னோடு வழிபடும் வடிக்கமும் இருந்திருந்தன.
பாண்டியர் பண்பாட்டில்
என்று இலக்கணத்தினைக் கூறும் கலித்தொகை.
பாண்டிய மன்னர்கள் பண்புடையவர்களாகவிருந்தனர் இதனை விளக்கும் சான்றாக
எனச் சுந்தரபாண்டியனின் மெய்க்கீர்த்தியில் உள்ளது குறிப்பிடத்தக்கது.
எனப் பாண்டிய மன்னன் ஒருவன் கூறுகின்றான்.இப்பாடல் வரிகளானது உதவி செய்தல் ஈதல் அறஞ்செய்தல் எல்லாம் பண்பாட்டின் கூறுகள் என விளக்குகின்றது.
பராக்கிரம பாண்டியன் என அவன் மெய்க்கீர்த்திகள் கூறும் அளவிற்குப் பண்புடையவனாக இருந்தான்.இவ்வாறான பல நல்ல பண்புகளையுடைவர்களாக பல பாண்டிய மன்னர்கள் திகழ்ந்திருந்தனர்.




</doc>
<doc id="288115" url="https://ta.wikipedia.org/wiki?curid=288115" title="அடும்பு">
அடும்பு

அடும்பு அல்லது அடம்பு ("Beach Morning Glory" / "Goat's Foot"; "Ipomoea pes-caprae") என்பது ஒருவகையான படரும் கொடி ஆகும். இது கடற்கரையிலும் வறண்ட மணல் மேட்டிலும் படர்ந்து வளரும். சங்க இலக்கியங்களின் பல பாடல்களில்நெய்தல் நிலத்திலே விளைவதை குறித்துள்ளனர்.
நற்றிணை என்னும் நூலில் (பாடல் 254ல்)
'குன்றோங்கு வெண்மணல் கொடியடும்பு கொய்தும்' என்று குறிப்பிடப்படுகின்றது. இதன் இலை ஆட்டுக்காலின் குளம்படி போலும் கவைத்து (இரு கிளையாக) உள்ளதைப் பற்றி தமிழ் இலக்கியங்கள் கூறுவதைப்போலவே அறிவியலிலும் Biloba குறிக்கப்பட்டுள்ளது. இக்கொடியின் மலர் செந்நீல நிறத்தில் பெரியதாக இருக்கும். இச்செடி இருவிதை நிலைத்திணை வகையைச் சேர்ந்தது (Dicotyledons).
[மலையாளப் பெயர்: அடும்பு வள்ளி, இந்திப்பெயர்: டோப்படிலேடா]

கடற்கரை, ஆற்றங்கரை ஓரங்களில் வளரக்கூடியது அடம்பு.பல்வேறு நன்மைகளைக் கொண்ட இது படர்ந்து கொடியாக இருக்கும். இதற்கு ஆட்டுக்கால் அடம்பு என்ற பெயரும் உண்டு. அடம்புவின் இலைகள் ஆட்டுக்கால் போன்ற தோற்றம் கொண்டது. இலைகள் கடினமாகவும் புக்கள் நீல நிறத்திலும் காணப்படும். அாிய வகை மருத்துவ மூலிகையானது வயிற்றுப்போக்கை நிறுத்தக்கூடியது. மலச்சிக்கலைப் போக்கும். சிறுநீரை பெருக்கும் தன்மை உடையது. 


</doc>
<doc id="288128" url="https://ta.wikipedia.org/wiki?curid=288128" title="மாண்புமிகு புரட்சி">
மாண்புமிகு புரட்சி

மாண்புமிகு புரட்சி அல்லது 1688 ஆம் ஆண்டுப் புரட்சி என்பது 1688 ஆம் ஆண்டில் இங்கிலாந்தில் இடம்பெற்ற புரட்சியாகும். இங்கிலாந்தின் இரண்டாம் யேம்சு (இசுக்கொட்லாந்தின் ஏழாம் யேம்சு மற்றும் அயர்லாந்தின் இரண்டாம் ஜேம்சு) மன்னனுக்கு எதிராக ஒன்றுபட்ட பல பாராளுமன்ற அங்கத்தவர்கள் அம்மன்னனை ஆட்சியில் இருந்து அகற்றி, டச்சுப் பிரதேச ஆட்சியாளரான (Stadtholder) மூன்றாம் வில்லியத்தையும் அவரது மனைவியும் இங்கிலாந்தின் இரண்டாம் யேம்சின் மகளுமான இங்கிலாந்தின் இரண்டாம் மேரியையும் ஆட்சியில் அமர்த்துவதை நோக்கமாகக் கொண்டு இப்புரட்சி மேற்கொள்ளப்பட்டது. இறுதியில் வெற்றிபெற்ற பாராளுமன்றத்தினரால் உருவாக்கப்பட்ட உரிமைகள் மனு (Bill of Rights) எனும் ஒப்பந்தப் பத்திரத்தில் இங்கிலாந்தின் மூன்றாம் வில்லியம் கையெழுத்திட்டதன் மூலம் புதிதாக இங்கிலாந்தில் அரசியலமைப்பு முடியாட்சி ஆரம்பமானது.

1685 ஆம் ஆண்டளவில் இங்கிலாந்துப் பாராளுமன்ற அங்கத்தவர்களின் எண்ணிக்கை அதிகரித்து வந்தது. அவர்களில் பெரும்பாலானவர்கள் புரட்டஸ்தாந்து மதத்தினைப் பின்பற்றினர். எனினும் இரண்டாம் ஜேம்சு மன்னன் கத்தொலிக்க மதத்தைச் சேர்ந்தவராவார். மன்னனின் மதச் செயற்பாடுகளிலும் பிரான்சு நாட்டுடனான உறவை மேற்கொள்ளலிலும் புரட்டஸ்தாந்து மதத்தைப் பின்பற்றும் பாராளுமன்ற அங்கத்தவர்கள் இடையூறு விளைவித்தனர். இந்நிலை 1688 ஆம் ஆண்டு சூன் 10 ஆம் திகதியில் இரண்டாம் ஜேம்சுக்கு மகன் பிறந்த போது உச்சநிலையில் காணப்பட்டது.

இரண்டாம் ஜேம்சின் ஊகிக்கப்படும் வாரிசும் புரட்டஸ்தாந்து மதத்தைச் சார்ந்தவருமான இரண்டாம் மேரியையும் அவளது இளைய சகோதரனும் இரண்டாம் ஜேம்சின் வெளிப்படை வாரிசுமான ஜேம்சையும் நாடு கடத்தியமை போன்ற இரண்டாம் ஜேம்சு மன்னனின் நடவடிக்கைகள் பாராளுமன்றத்தினரை மேலும் வெறுப்புக்குள்ளாக்கின.



</doc>
<doc id="288130" url="https://ta.wikipedia.org/wiki?curid=288130" title="வாதூசு">
வாதூசு

வாதூசு என்பது லீக்கின்ஸ்டைன் நாட்டின் தலைநகரமும் அந்நாட்டின் பாராளுமன்ற ஆசனமும் ஆகும். இந்நகரம் ரைன் நதிக்கு அண்மையில் அமைந்துள்ளது. இங்கு அண்ணளவாக 5,100 குடிமக்கள் (2009 சனத்தொகைக் கணக்கெடுப்பின் படி) வசிக்கின்றனர். இவர்களில் பெரும்பாலானோர் உரோமன் கத்தொலிக்க மதத்தைப் பின்பற்றுகின்றனர். சர்வதேச ரீதியிலும் நகராட்சியிலும் இந்நகரம் அனைவராலும் அறியப்பட்டதாகும். இந்நகரம் கடல் மட்டத்தில் இருந்து 455 மீற்றர் உயரத்தில் அமைந்துள்ளது. இந்நகரத்தின் மொத்தப் பரப்பளவு 17.3 சதுர கிலோமீற்றர்கள் ஆகும்.

இந்நகரின் பிரதான கைத்தொழிலாக சுற்றுலாக் கைத்தொழில் விளங்குகின்றது. புகையிரத நிலையங்களோ விமான நிலையங்களோ இல்லாத சுற்றுலாத் தலமாக விளங்கும் நகரங்களில் இதுவும் ஒன்றாகும். இந்நகரத்துக்கு அண்மையில் அமைந்துள்ள விமான நிலையம் சூரிச் விமான நிலையம் ஆகும். இது இந்நகரிலிருந்து 120 கிலோமீற்றர்கள் தொலைவில் அமைந்துள்ளது.


</doc>
<doc id="288133" url="https://ta.wikipedia.org/wiki?curid=288133" title="பலனக் கோட்டை">
பலனக் கோட்டை

பலனக் கோட்டை ("Balana fort") அலகலை மலைத்தொடருக்கு அருகில் கண்டி இராச்சியத்தினால் கட்டப்பட்டது. இக்கோட்டை தந்திரோபாய கல் அரணாகவும் கண்டி இராச்சியத்தின் புறக்காவலாகவும் செயற்பட்டது. ஆங்கிலேயர் காலத்தில், இம்மலையில் சுரங்கம் அமைத்து தேயிலை, கோப்பி ஆகியவற்றை இதனூடாக, கொழும்பு-கண்டி தொடருந்துப் பாதையில் கொண்டு செல்ல செயற்படுத்தினர்.

போர்த்துக்கேயர் கண்டியை கைப்பற்ற முயன்றதால் கண்டியின் இரண்டாம் இராசசிங்கன் ஒல்லாந்தருடன் மறைமுக பேச்சு வார்த்தையில் ஈடுபட்டான். போர்த்துக்கேயர் கண்டி மீதான படையெடுப்புக்கள் சில பின்னடைவுகளின் பின் வெற்றி பெற்றது. இதனால் பலனக் கோட்டை போர்த்துக்கேயரால் கைப்பற்றப்பட்டது.


</doc>
<doc id="288136" url="https://ta.wikipedia.org/wiki?curid=288136" title="ஆரி பாட்டர் அண்டு த பிரிசினர் ஆப் ஆசுகபான் (நூல்)">
ஆரி பாட்டர் அண்டு த பிரிசினர் ஆப் ஆசுகபான் (நூல்)

ஆரி பாட்டர் அண்டு த பிரிசினர் ஆப் ஆசுகபான் (Harry Potter and the Prisoner of Azkaban) என்பது ஜே. கே. ரௌலிங்கால் எழுதப்பட்ட "ஆரி பாட்டர்" தொடரின் மூன்றாவது நூலாகும். இப்புத்தகத்தின் கதை ஆரி பாட்டர் என்ற ஹாக்வாட்சு மந்திரவாதப் பள்ளியில் மூன்றாவது வருடம் மந்திர வித்தைகளை பயில்வது தொடர்கிறது. இத்தொடர் ஆரி பாட்டரும் அவனது நண்பர்களான ரொனால்ட் வீசுளி மற்றும் ஹெர்மாயினி கிறேன்ஜெர் ஆகியோருடன் சேர்ந்து வோல்டமோர்ட் எனும் கொடியவனின் விசுவாசியாக இருந்தவனும், ஆசுக்கபான் சிறையில் இருந்து தப்பித்த முதல் மனிதனுமான சீரியசு பிளாக் என்ற கொலைகாரனைப் பற்றி ஆராய்வது பற்றி கூறுகிறது.

இப்புத்தகம் ஐக்கிய இராச்சியத்தில் 8 சூலை 1999 புலூம்சுபெரியால் வெளியிடப்பட்டது. மற்றும் ஐக்கிய அமெரிக்க நாடுகளில் 8 செப்டெம்பெர் 1999இல் இசுகொலாசுடிக் இங்.கால் வெளியிடப்பட்டது. ரௌலிங் இப்புத்தகத்தை எளிதாக எழுதி முடித்தார். ரௌலிங் இப்புத்தகத்தை தொடங்கியதிலிருந்து ஒரு வருடத்தில் எழுதி முடித்தார். ஆரி பாட்டர் அண்டு த பிரிசினர் ஆப் ஆசுகபான் புத்தகம் ஐக்கிய இராச்சியத்தில் மட்டும் வெளியிடப்பட்ட மூன்று நாட்களில் 68,000 பிரதிகளாக விற்கப்பட்டது. மற்றும் தற்போது வரை மூன்று மில்லியனுக்கும் மேலான புத்தகங்கள் விற்கப்பட்டன. இப்புத்தகம் 1999 விட்பிரெட் குழந்தைகள் புத்தக விருது, பிராம் இசுடோக்கர் விருது, 2000 ஆண்டிற்கான சிறந்த கற்பனை நாவலுக்கான லோகசு விருது, மற்றும் சிறந்த நாவலுக்கான குகொ விருது உள்ளிட்ட பல விருதுகளை வென்றுள்ளது.

இந்நாவலை மையமாக கொண்டு நாவலின் பெயரிலேயே ஒரு திரைப்படம் 2004இல் வெளியிடப்பட்டது. இத்திரைப்படம் $796 மில்லியன் வருவாயை ஈட்டியது. இந்நாவலை மையமாகக் கொண்டு "ஆரி பாட்டர் அண்டு த பிரிசினர் ஆப் ஆசுகபான்" என்ற பெயரில் பல்வேறு தளங்களில் கணணி நிகழ்பட ஆட்டமும் வெளியிடப்பட்டது. இது பல சாதகமான விமர்சனங்களை பெற்றது.

"ஆரி பாட்டர் அண்டு த பிரிசினர் ஆப் ஆசுகபான்" ஆரி பாட்டர் தொடரின் மூன்றாவது பாகமாகும். முதலாவது பாகம், "ஆரி பாட்டர் அண்டு த பிலோசபர்சு இசுடோன்" (ஐக்கிய அமெரிக்க நாடுகளில் "ஆரி பாட்டர் அண்டு த சோசெரசு இசுடோன்"), 26 சூன் 1997இல் புலூம்சுபெரியால் வெளியிடப்பட்டது. மற்றும் இரண்டாவது பாகம், "ஆரி பாட்டர் அண்டு த சேம்பர் ஆப் சீக்கிரட்சு", 2 சூலை 1998இல் வெளியிடப்பட்டது. ரௌலிங் "ஆரி பாட்டர் அண்டு த சேம்பர் ஆப் சீக்கிரட்சு" நூலை எழுதி முடித்த அடுத்த நாளே "ஆரி பாட்டர் அண்டு த பிரிசினர் ஆப் ஆசுகபான்" நூலை எழுதத் தொடங்கினார்.

தொடரின் முதல் மூன்று புத்தகங்களில் "ஆரி பாட்டர் அண்டு த பிரிசினர் ஆப் ஆசுகபான்" புத்தகமே குறைந்த காலப் பகுதியில் எழுதப்பட்டதாகும். – "ஆரி பாட்டர் அண்டு த பிலோசபர்சு இசுடோன்" புத்தகத்தை எழுதி முடிக்க ஐந்து ஆண்டுகள் ஆனது. மற்றும் "ஆரி பாட்டர் அண்டு த சேம்பர் ஆப் சீக்கிரட்சு" நூலை எழுதி முடிக்க இரண்டு ஆண்டுகள் ஆனது. எனினும் "ஆரி பாட்டர் அண்டு த பிரிசினர் ஆப் ஆசுகபான்" நூல் ஒரு ஆண்டு காலத்தில் எழுதி முடிக்கப்பட்டது. ரௌலிங்கின் விருப்பமான எதிர்பார்ப்பாக விளங்கியது ரீமசு லுபின் எனும் கதாப்பாத்திரத்தை அறிமுகப்படுத்துவதாகும்.

"த நியூயார்க் டைம்ஸ்" நாளிதழில் கிரெகோரி மேகுயரே "ஆரி பாட்டர் அண்டு த பிரிசினர் ஆப் ஆசுகபான்" பற்றி ஒரு விமர்சனம் எழுதியிருந்தார்: அதில் அவர், "இதுவரையில், கதையின் வகையில், இப்புத்தகத்தை புதிதாக எதுவும் செய்யவில்லை, ஆனால் இதுவரையிலும், மிகவும் நல்ல அற்புதமாய் செய்துள்ளனர்." த நியூயார்க் டைம்ஸ் என்ற செய்திதாளில் வெளியான விமர்சனம் ஒன்றில், "ஆரிப்பாட்டர் தொடர் புத்தகங்களில் "ஆரி பாட்டர் அண்டு த பிரிசினர் ஆப் ஆசுகபான்" புத்தகமே சிறந்தது." எனக் குறிப்பிட்டிருந்தது. கிட்சுரீட்.கொம்மின் விமர்சகர் ஒருவர் "இந்த வேகமான சிறந்த கற்பனைக் புத்தகம் உங்களுக்கு ஜே.கே.ரௌலிங் வேலை செய்து கொண்டிருக்கும் அடுத்த நான்கு ஆரி பாட்டர் புத்தகத்திற்கான பசியை தூண்டும். ஆரியின் மூன்றாவது வருடம் மிகவும் கவர்ச்சியானது. இதனை தவற விட வேண்டாம்." "ஒரு அமைதியான நல்ல புத்தகம்" என்று மார்த்தா வி. பர்ரவனோ கூட ஒரு சாதகமான விமர்சனத்தை "த கோர்ன் புக் சஞ்சிகை"க்கு வெளியிட்டார்.

"ஆரி பாட்டர் அண்டு த பிரிசினர் ஆப் ஆசுகபான்" 1999 நூல்பட்டியல் தொகுப்பாளர்களின் தெரிவு விருது, 1999 இளம் வாசிப்பாளர்களுக்கான சிறந்த வேலைக்கான பிராம் இசுடோக்கர் விருது, 1999 எப்சிஜிபி குழந்தைகள் புத்தக விருது, 1999 குழந்தைகளுக்கான புத்தகங்களின் விட்பிரெட் ஆண்டின் புத்தக விருது, மற்றும் சிறந்த கற்பனை நாவலுக்கான லோகசு விருது போன்ற பல விருதுகளை பெற்றுள்ளது. இது சிறந்த நாவலுக்கான குக்கோ விருதிற்கும் பரிந்துரை செய்யப்பட்டது. அனால் டீப்னஸ் இன் த இசுகையில் தோற்றது. "ஆரி பாட்டர் அண்டு த பிரிசினர் ஆப் ஆசுகபான்" 2004 இந்திய ஓவியத்தூரிகை விருதையும் வென்றுள்ளது. மேலும் 2004 கோலோரடோ நீல தளிர் இளம் வயது வந்தோர் புத்தக விருதையும் வென்றுள்ளது. இது 2000 ஆம் ஆண்டின் அமெரிக்க நூலக சம்மேளன குறிக்கத்தக்க குழந்தைகள் புத்தகங்களுள் ஒன்றாக விளங்குகிறது. மற்றும் இளம் வயது வந்தோரின் சிறந்த புத்தகங்களிலும் ஒன்றாக விளங்குகிறது. இந்நூலுக்கு முன் வந்த இரு நூல்களை விட "ஆரி பாட்டர் அண்டு த பிரிசினர் ஆப் ஆசுகபான்" புத்தகமே 9-11வரையிலான குழந்தைகளுக்கான நெஸ்ட்லே இசுமார்டீசு புத்தக பரிசின் தங்கப்பதக்கத்தை வென்றது. இதன் காரணமாக "ஆரி பாட்டர் அண்டு த பிரிசினர் ஆப் ஆசுகபான்" புத்தகம் நியூ யோர்க் டைம்சின் சிறந்த விற்பனை பட்டியலில் மேலே இருக்கிறது.

"ஆரி பாட்டர் அண்டு த பிரிசினர் ஆப் ஆசுகபான்" புத்தகம் ஐக்கிய இராச்சியத்தில் மட்டும் வெளியிடப்பட்ட மூன்று நாட்களில் 68,000 பிரதிகளாக விற்கப்பட்டது. இது இப்புத்தகத்திற்கு பிரித்தானியாவின் வேகமான விற்பனையாகும் புத்தகம் என்ற பெயரை வாங்கித்தந்தது. தி கார்டியன் செய்திதாளின் அடிப்படையில் இப்புத்தகம் 2012 வரை 3,377,906 பிரதிகளாக விற்கப்பட்டுள்ளது.

ஆரி பாட்டர் அண்டு த பிரிசினர் ஆப் ஆசுகபான் திரைப்படம் அல்பொன்சோ கோரோன் இயக்கத்தில் இசுடீவ் குலோவ்சு திரைக்கதையில் 2004இல் வெளியானது. இத்திரைப்படம் பொக்சு ஆபிஸில் முதலாவது இடத்தில் இருந்தது. மற்றும் இரு வாரங்களாக அதே இடத்திலும் இருந்தது. இது சர்வதேச ரீதியாக மொத்தமாக 796.7 மில்லிய அமெரிக்க டாலர்களை வருவாயாக ஈடியது. இது ஆரி பாட்டர் அண்டு த பிரிசினர் ஆப் ஆசுகபான் திரைப்படத்தை சிரேக் 2விற்கு அடுத்ததாக உள்ள 2004இன் அதிக வருவாயை ஈட்டிய திரைப்படமாக ஆக்கியது. எனினும், அனைத்து எட்டு ஆரி பாட்டர் திரைப்படங்கள் மத்தியில் "ஆரி பாட்டர் அண்டு த பிரிசினர் ஆப் ஆசுகபான்" திரைப்படம் ஈட்டிய வருவாய் குறைவே. எம்பயர் சஞ்சிகையின் 2008இன் 500 எல்லா நேரத்து மாபெரும் திரைப்படங்கள் பட்டியலில் "ஆரி பாட்டர் அண்டு த பிரிசினர் ஆப் ஆசுகபான்" திரைப்படம் 471 இடத்தில் உள்ளது.

மூன்று தனித்துவமான நிகழ்பட ஆட்டங்கள் பல்வேறு மேம்பாட்டாளர்களால் 2004இல் ஏலேக்ட்ரோனிக் ஆர்ட்ஸ் ஆள் வெளியிடப்பட்டுள்ளது. இந்நிகழ்பட ஆட்டங்கள் கூடுதல் பட்சம் புத்தகத்தையே மையமாகக் கொண்டுள்ளன.


</doc>
<doc id="288138" url="https://ta.wikipedia.org/wiki?curid=288138" title="பி. வி. சுப்ரமணியம்">
பி. வி. சுப்ரமணியம்

சுப்புடு என பரவலாக அறியப்பட்ட பி. வி. சுப்ரமணியம் (இறப்பு: 29 மார்ச் 2007) இந்தியாவைச் சேர்ந்த இசை, நடன விமர்சகர் ஆவார். "த ஸ்டேட்ஸ்மேன்" எனும் ஆங்கிலப் பத்திரிகையில் இசை, நடனம் குறித்த விமர்சனங்களை ஏறத்தாழ 60 ஆண்டுகள் எழுதியவர். தமிழ்ப் பத்திரிகைகளிலும் இசை விமர்சனங்கள் எழுதினார். 

வாழ்வின் ஆரம்பத்தில் பர்மாவில் நாடக நிறுவனங்களில் இசையமைப்பாளராக பணியாற்றினார். ஆர்மோனியமும், கீபோர்டும் வாசிப்பதில் இவர் திறன் கொண்டிருந்தார். இரண்டாம் உலகப் போரின் காரணமான இவரின் குடும்பம் இந்தியாவிற்கு திரும்பியது. புது தில்லியில் நடுவண் அரசின் பொருளாதாரத் துறை அமைச்சகத்தில் பணியில் சேர்ந்தார். 

கருநாடக இசையை ஆர்மோனியத்தில் திறமையாக வாசிக்கும் திறன் படைத்த இவர், புகழ்பெற்ற பாடகர்களுடனும் நடனக் கலைஞர்களுடன் இணைந்து பணியாற்றினார். அவர்களில் குறிப்பிடத்தக்கவர் யாமினி கிருஷ்ணமூர்த்தி (பரதநாட்டியம், குச்சிப்புடி நடனக் கலைஞர்) ஆவார். 


வாழ்வின் கடைசி ஆண்டுகளில் நோய்வாய்ப்பட்டிருந்த சுப்புடு, 29 மார்ச் 2007 அன்று புது தில்லியில் காலமானார். 



</doc>
<doc id="288141" url="https://ta.wikipedia.org/wiki?curid=288141" title="பசுரா">
பசுரா

பசுரா (Basra, also written Basrah) (; BGN: Al Başrah) என்பது பசுரா மாகாணத்தின் தலைநகரமாகும். இது ஈரானின் தெற்கில் சாட் அல்-அராப் ஆற்றின் கரையில் அமைந்துள்ளது. இது குவைத்திற்கும், ஈரானிற்கும் இடையிலமைந்துள்ளது. 2012இன் மக்கள்தொகை கணிப்பீட்டின் அடிப்படையில் இதன் மக்கள் தொகை 1.5 மில்லியன் ஆகும். பசுரா ஈராக்கின் முக்கிய துறைமுகங்களுள் ஒன்றாகவும் விளங்குகிறது.

பசுரா பாரசீகக் குடாவிற்கு கீழ் நோக்கி அமைந்துள்ள சாட் அல்-அராப் நீர்வழியில் அமைந்துள்ளது. சாட் அல்-அராப் நீர்வழி பசுராவின் கிழக்கு எல்லையும் மற்றும் பசுரா நீர்வழி பசுராவின் மேற்கு எல்லையையும் வரையறுக்கின்றன. இந்நகரம் நீர்ப்பாசனம் மற்றும் வேறு விவசாயப் பயன்பாட்டிற்கு அமைக்கப்பட்ட நீரோடைகள் மற்றும் கால்வாய்களைக் கொண்ட ஒரு சிக்கலான வலையமைப்பால் ஊடுருவப்பட்டுள்ளது. இவ்வோடைகள் பொருட்களையும் மற்றும் மக்களையும் நகரம் முழுவதும் கொண்டு செல்ல போக்குவரத்திற்காக பயன்படுத்தப்படுகின்றன. ஆனால் கடந்த இரு தசாப்தங்களாக இந்த நீரோடைகள் மாசடைந்ததாலும், தொடர் நீர்மட்ட வற்றலாலும் போக்குவரத்து செய்வது சாத்தியமாக இல்லை. பசுரா பாரசீகக் குடாவிலிருந்து இல் அமைந்துள்ளது.

கோப்பென் காலநிலை வகைப்பாட்டின் அடிப்படையில் பசுரா சூடான பாலைவனக் காலநிலையைக் கொண்டுள்ளது. கடற்கரை ஓரமாக அமைந்துள்ளதன் காரணமாக பசுராவை சூழவுள்ள பிரதேசங்களை விட பசுரா அதிக மழைவீழ்ச்சியைப் பெறுகிறது. சூன் தொடக்கம் ஆகத்து வரையான கோடை கால மாதங்களில், பசுரா தொடர்ந்து உலகில் அதிக சூடான நகரங்களில் ஒன்றாக விளங்குகிறது. சூலை தொடக்கம் ஆகத்து வரையில் வெப்பநிலையைக் கொண்டு அதிக சூடாக காணப்படும். குளிர்காலத்தில் பசுரா சராசரி வெப்பநிலையாக கொண்டு மிதமாக காணப்படும். குளிர்கால இரவுகளில் குறைந்த வெப்பநிலையாக காணப்படும். இந்நகரம் சதுப்பு பாரசீக வளைகுடா அருகாமையில் இருப்பதன் காரணமாக சில வேளைகளில் 90%க்கும் அதிகமான ஈரப்பதத்தைக் கொண்டிருக்கும். 


</doc>
<doc id="288142" url="https://ta.wikipedia.org/wiki?curid=288142" title="ஆக்வாட்சு (ஆரி பாட்டர்)">
ஆக்வாட்சு (ஆரி பாட்டர்)

ஆக்வாட்சு ("Hogwarts") எனச் சுருக்கமாக அழைக்கப்படும், ஆக்வாட்சு மந்திரவாத மற்றும் மந்திரவாதிப் பள்ளி ("Hogwarts School of Witchcraft and Wizardry") என்பது ஆரி பாட்டர் தொடரில் காணப்படும் பதினொன்று தொடக்கம் பதினெட்டு வரையான வயது எல்லையைக் கொண்ட மாணவர்களுக்கான மந்திரங்களைக் கற்றுக்கொடுக்கும் கற்பனைப் பிரித்தானியப் பள்ளியாகும். இதுவே ஜே.கே. ரௌலிங்கின் "ஆரி பாட்டர்" தொடரின் முதல் ஆறு புத்தகங்களிலும் முக்கிய அமைப்பாக விளங்குகிறது.

ரௌலிங் எதேச்சையாகவே இப்பெயரை வைத்தார். ஆரி பாட்டர் தொடரை எழுதுவதற்குச் சில காலம் முன் ரௌலிங் கியு தோட்டத்திற்குச் சென்றிருந்தார். அங்கு கண்ட ஆக்வாட் என்ற ("Croton capitatus") பயிரின் பெயரை வைத்தே இப்பெயரை வைத்ததாக ரௌலிங் கூறுகிறார். மற்றும் த ஆக்வாட்சு மற்றும் ஆக்வாட் என்ற பெயர்கள் 1954 நிகெல் மொல்ச்வோர்த் கதாபாத்திரத்தை உள்ளடக்கிய ஜோப்ரே வில்லியன்சு எழுதிய "ஹவ் டு பி டொப்ப்" ("How To Be Topp") என்ற நூலில் காணப்படுகிறது.

2008 இன் இணைய இணைப்புத் தரவரிசை அடிப்படையில், ஆக்வாட்ஸ் பள்ளி இசுகொட்லாந்து கல்வி நிறுவனங்களில் எடின்பேர்க்கிற்குப் பின்னராக 36 வது சிறந்த பள்ளியாகத் தெரிவு செய்யப்பட்டுள்ளது. மற்றும் வலையமைப்புத் தரவரிசையின் சுதந்திரப் பள்ளிகளின் பணிப்பாளரின்படி, இது வேடிக்கைக்கான பட்டியலில் இடம்பெற்று வாக்குப் பெறுகிறது.

ஜே.கே. ரௌலிங் கூறுகையில் அவரின் எண்ணக்கரு மாதிரியின் அடிப்படையில் ஆக்வாட்சு:

நாவல்களின் அடிப்படையில், ஆக்வாட்சு இசுக்கொட்லாந்தின் ஏதோவொரு பகுதியில் ஆக்வாட்சு அமைந்துள்ளது. (டப்டவுனிற்கு அருகாமையில் அமைந்துள்ளது என "ஆரி பாட்டர் அண்டு த பிரிசினர் ஆப் ஆசுகபான்" திரைப்படம் கூறுகிறது.) இந்தப்பள்ளி பல மந்திரங்களையும், தந்திரங்களையும் தன்னகத்தே கொண்டுள்ளது. மற்றும் மகிள்சால் (மகிள் என்பது மந்திரம் தெரியாத சாதாரண மனிதர்கள்) சரியாக இதன் அமைவிடத்தைக் காட்டுவது சாத்தியமற்றது. மகிள்சால் இந்தப்பள்ளியைப் பார்க்க முடியாது. மாறாக, சிதைவுகள் மற்றும் பல அபாய எச்சரிக்கைகள் மட்டும் தெரியும். இப்பள்ளியின் கோட்டை சாய்வான புல்வெளி, பூந்தோட்டங்கள், காய்கறித் தோட்டங்கள், ஒரு ஏரி (கருப்பு ஏரி என அழைக்கப்படும்.), ஒரு பெரிய அடர்ந்த காடு, (தடைசெய்யப்பட்ட காடு எனப்படுகிறது.), பல பசுமைக்குடில்கள், பல கட்டிடங்கள் மற்றும் ஒரு முழு அளவு குவிட்டிச்சு மைதானத்தையும் கொண்டுள்ளது. இங்கு பள்ளியில் இருக்கும் ஆந்தைகளையும், மாணவர்களின் ஆண்தைகளையும் வளர்ப்பதற்கு ஆண்தைகளுக்கான வசிப்பிடமும் காணப்படுகிறது. ஆக்வாட்சில் காணப்படும் அறைகளும், படிக்கட்டுகளும் சில வேளைகளில் நகரக்கூடியவை ஆகும். இப்பள்ளியில் மிகவும் பெரிய படிக்கட்டுக்களே காணப்படுகின்றன. மின்சாரமோ மின்சாரத்தால் இயங்கும் இயந்திரங்களோ ஆக்வாட்சில் காணப்படுவது இல்லை. ஆக்வாட்சில் வானொலிகள் உபயோகப்படுத்துவதுண்டு. ஆனால் மின்சாரம் இல்லாமல் மந்திரத்தால் மட்டுமே.

ஆக்வாட்சு ஏரிக்கரையிலே அமைந்துள்ளது. இந்த ஏரி கருப்புநீரேரி என அழைக்கப்படுகிறது. மேர்மனிதர், கிரின்டிலோவ் மற்றும் பெரிய கடற்கணை போன்ற ஜீவராசிகள் இந்தக் கருப்பு நீரேரியில் வசிக்கின்றன. பெரிய கடற்கனைகள், மனிதர்களைத் தாக்குவது இல்லை. சிலவேளைகளில் மாணவர்கள் ஏரியில் இருக்கும் பொழுது உயிர் காப்பாளனாக விளங்குகிறது.

ஆக்வாட்சு பதினொன்று தொடக்கம் பதினெட்டு வரையான வயது எல்லைக்குள்ளான மாணவர்களுக்கான கலவன் இரண்டாம் நிலை உரைவிடப்பல்லியாகும். ஆக்வாட்சில் கல்வி கட்டாயமல்ல. ஏழாவது புத்தகத்தில் குறிப்பிடப்பட்டுள்ளது போல் வீடில் இருந்தே கல்வி பயிலலாம். ரௌலிங் தொடக்கத்தில் ஆக்வாட்சில் ஓராயிரம் மாணவர்கள் கல்வி பயில்கின்றனர் என்று கூறினார்.

நாவல்களின் அடிப்படையில், ஆக்வாட்சில் அனுமதி மந்திரவாதத் திறமை இருக்கும் அனைத்து சிறுவர்களுக்கும் தானாகவே வழங்கப்படும். மற்றும் இசுகுயிப்சுகள் (மந்திரவாதிகளுக்கு பிறந்த மந்திரத் திறமை அற்றோர்) மாணவர்களாக (ஆனால் அவர்களால் ஆர்கசு பிலிட்சு போல் அங்கு வேலை செய்யமுடியும்.) பாடசாலைக்கு வருகை தரமுடியாது. ஆக்வார்ட்சில் உள்ள ஒரு மந்திர இறகு மந்திரவாதிப் பிள்ளைகளின் பிறப்பை அறிந்து அதனை ஒரு பெரிய காகிதத்தோல் புத்தகத்தில் எழுதும். ஆனால் இங்கு அனுமதி சோதனை நடைபெறுவதில்லை. ஏனென்றால், "நீங்கள் மந்திரவாதி அல்லது மந்திரவாதி இல்லை". ஒவ்வொரு வருடமும் ஒரு ஆசிரியர் காகிதத் தோல் புத்தகத்தினை சோதனை செய்து பதினோரு வயது வந்த மாணவர்களுக்கு கடிதம் அனுப்புவார். ஏற்றுக்கொள்ளுதல் அல்லது மறுத்தல் தகவல்களை 31 சூலைக்கு முன்னர் ஆக்வாட்சிற்கு அனுப்பவேண்டும். இந்தக் கடிதம் மந்திரப் புத்தகங்கள், சீருடை போன்ற மாணவர்கள் கொண்டுவரவேண்டியவைகளின் பட்டியலையும் கொண்டிருக்கும். அதிகமான மாணவர்கள் தேவையான அனைத்து பொருட்களையும் த லீக்கி கால்ட்ரோநில் அமைந்துள்ள் விசார்டிங் பப் கடைக்கு பின்னால் சாரிங் குரொஸ் வீதிக்கு அருகாமையில் அமைந்திருக்கும் ஒரு மறைந்த தெருவான டையாகன் வீதியில் அமைந்துள்ள கடைகளிலேயே வாங்க நினைப்பார்கள். இவ்வாறான பொருட்களை கொண்டுவர முடியாத மாணவர்களிற்கு ஆக்வார்ட்சு டொம் ரிடில் என்ற அநாதைக்கு செய்தது போல் நிதி உதவிகளை வழங்கும்.

மந்திர உலகம் பற்றியும், தங்களுடைய மந்திர சக்திகள் பற்றியும் சற்றும் தெரிந்திராத மகிள்களுக்கு பிறந்த மந்திரவாதிகளுக்கு கடிதத்துடன், மந்திரவாத உலகம் பற்றி பெற்றோருக்கோ அல்லது பாதுகாவலருக்கோ அறியத் தரும் வகையில் ஒரு ஆக்வாட்சு பணியாற்றுனரும் அனுப்பப்படுவர். அப்பணியாற்றுனர் அந்தக் குடும்பத்தினருக்கு தயாகன் வீதியில் பொருட்கள் வாங்குவதற்கு உதவி செய்வர்.

ஒவ்வொரு மாணவரும் பூனை, தேரை, எலி அல்லது ஆந்தை இவற்றில் ஒன்றை கொண்டு வர அனுமதிக்கப்படுவர். முதலாவது வருட மாணவர்கள் ஒரு மந்திரக்கோல், பாடப்புத்தகம், ஒரு தொலைநோக்கி (வானியலுக்காக) உள்ளிட்ட சில பொருட்களை கொண்டுவர வேண்டும். ஒவ்வொரு மாணவரும் தங்களது சீருடையில் தங்களது பெயர் பதித்த பெயர்தொடுப்பை அணிய வேண்டும். முதலாவது வருட மாணவர்கள் தங்களுக்கென ஒரு மந்திரத் துடைப்பம் வைத்திருக்க அனுமதி இல்லை. ஆனால் ஆரியின் முதலாவது வருடத்தில் தனது அருமையான திறமையை சீக்கராக குவிட்டிச்சு போட்டியில் காட்டிய பின் இந்த விதி நீக்கப்பட்டது.

ஆக்வாட்சிற்கு அனைத்து வருட மாணவர்களும் வருகை தருவதற்கான முதன்மை வழி ஆக்வாட்சு எக்சுபிரெச்சு எனும் தொடரூந்து ஆகும். மாணவர்கள் லண்டனில் அமைந்துள்ள கிங்க்'ஸ் குரோச்சு தொடரூந்து நிலையத்தின் 9ம் தளத்திற்கு 10ம் தளத்திற்கும் இடையில் உள்ள ஒரு சுவரின் உள்ளாக செல்லும் பொது வரும் கற்பனையால் அமைந்த 9¾ தளத்தில் வரும் தொடரூந்தான ஆக்வாட்சு எக்சுபிரெச்சு தொடரூந்தில் ஏறி ஹொக்ஸ்மெட் தொடரூந்து நிலையத்தில் இறங்கி ஆக்வாட்சு பள்ளிக்கு செல்வர். ஹொக்ஸ்மெட் தொடரூந்து நிலையம் ஆக்வாட்சு பள்ளிக்கு அருகில் அமைந்துள்ளது. ஆக்வாட்சு எக்சுபிரெச்சு சில நேரங்களில் பொழுது சாய்ந்த பின்னரே வந்து சேரும்.

ஹொக்ஸ்மெட் தொடரூந்து நிலையத்திலிருந்து, முதலாம் வருட மாணவர்கள் அனைவரும் சேர்ந்து "ஆக்வாட்சின் திறப்புக்கள், விளையாட்டு மற்றும் மைதான பாதுகாவலரால்" (முதலாவது புத்தகத்தில் ஹாக்ரிட்டு இருந்தார்.) மந்திரத்தால் இயங்கி ஏரியை கடந்து ஆக்வாட்சின் நுழைவாயிலின் அருகில் இறக்கும் சிறிய படகுகளில் ஏறி ஆக்வாட்சிற்கு வருவர். பழைய மாணவர்கள் தேசுரல்கள் எனும் ஒரு வகை கற்பனை உயிரினத்தின் மூலம் இழுக்கப்படும் வண்டிகள் மூலம் ஆக்வாட்சின் நுழைவாயிலை அடைவர். முதலாம் வருட மாணவர்கள் கோட்டைக்கு வந்தவுடன் பழைய மாணவர்கள் அனைவரும் உட்காரும் வரையில் ஒரு அறையில் காத்திருப்பார். பின்னர் முதலாம் வருட மாணவர்கள் தங்களது இல்லங்களை தெரிவு செய்யும் விழாவிற்காக கிரேட் ஹோல் எனப்படும் மண்டபத்திற்கு செல்வர். "ஆரி பாட்டர் அண்டு த பிலோசபர்சு இசுடோன்" புத்தகத்தில் "இல்லங்களை தெரிவு செய்வது ஒரு முக்கியமான விழா, ஏனென்றால் நீங்கள் தங்கும் பொழுது ஆக்வாட்சில் உங்கள் இல்லங்கள் தான் உங்கள் குடும்பம். நீங்கள் உங்களது இல்ல மாணவர்களுடனேயே வகுப்புக்களில் பாடங்கள் படிப்பீர்கள். உங்கள் இல்ல தங்குமிடங்களில் நித்திரை கொள்ளலாம், பொது அறையில் உங்களது ஓய்வு நேரத்தை கழிக்கலாம்." என மினெர்வா மகானெகல் ஆசிரியர் கூறியுள்ளார் என்று குறிப்பிடப்பட்டுள்ளது.

இல்லங்களை தெரிவு செய்யும் தொப்பி ஒரு பாட்டு பாடும். அது பாடி முடித்ததும், மற்ற மாணவர்களுக்கு முன்பாக இருக்கும் ஒரு கதிரையில் முதலாம் வருட மாணவர்கள் அமர்வார்கள். அந்தத் தொப்பியை மாணவர்களின் தலையில் அணியும் போது, அந்தத் தொப்பி அவனதோ அவளதோ உள்ளத்தை ஆராய்ந்து மாணவர்களின் திறைமைகள், குணாதிசயம் மற்றும் விருப்பத்தின் அடிப்படையில் நான்கு இல்லங்களில் ஒன்றை தெரிவு செய்யும். இல்லங்களை தெரிவு செய்யும் விழாவிற்கு அடுத்ததாக மாணவர்களும், ஆசிரியர்களும் ஒரு மிகப்பெரிய விருந்தில் கலந்து கொள்வர். டம்பிள்டோர் மகிழ்ச்சியாக காணப்படும் போது, அவரே பாடசாலை கீதத்தை பாடும் மாணவர்களுக்கு தலைமை தாங்கி பாடுவார்.

ஆக்வாட்சு நான்கு இல்லங்களாக பிரிக்கப்பட்டுள்ளது. ஒவ்வொரு இல்லமும் ஆக்வாட்சை நிறுவிய நால்வரினது கடைசி பெயர்களைக் கொண்டுள்ளது. கொட்ரிக் கிரிபிண்டோரின் கடைசி பெயரைக் கொண்டு கிறிபிண்டோர் இல்லமும், சலசர் சிலித்தரீனின் கடைசி பெயரைக் கொண்டு சிலித்தரீன் இல்லமும், ரொவெனா ரெவென்கிலொவ்வின் கடைசி பெயரைக் கொண்டு ரெவென்கிலொவ் இல்லமும், கெல்கா கபிள்பப்பின் கடைசி பெயரைக் கொண்டு கபிள்பப் இல்லமும் உருவாக்கப்பட்டது. அனைத்து இல்லங்களும் முழு வருடமும் இல்லக்கோப்பைக்காக போட்டியிடும். ஒவ்வொரு மாணவரின் நடத்தைக்கும் புள்ளிகள் கூடும் மற்றும் குறையும். (உதாரணமாக, வகுப்பில் ஒரு கேள்விக்கு சரியாக பதில் அளித்தால் ஐந்து அல்லது பத்து புள்ளிகள் வழங்கப்படும். வகுப்பிற்கு பிந்தி வந்தால் பத்து புள்ளிகள் கழிக்கப்படும். குவிட்டிச்சு கோப்பையை வெல்வதற்காக ஒவ்வொரு இல்லமும் தனது சொந்த குவிட்டிச்சு குழுவைக் கொண்டுள்ளது. இந்த இரு போட்டிகளும் இல்லங்களுக்கு இடையிலான பகைமையை வளர்த்தெடுக்கின்றன. ஆக்வாட்சில் இல்லங்கள் தான் மாணவர்களின் குடும்பம். ஒவ்வொரு இல்லமும் ஒவ்வொரு ஆக்வாட்சு ஆசிரியர்களின் கீழ் காணப்படுகின்றன. மாணவர்களுக்கு முக்கியமான தகவல்களை வழங்கல், கடுமையான தண்டனைகள் தொடர்பில் கலந்துரையாடல், அவசர காலங்களில் இல்லங்களுக்கு பொறுப்பாக இருத்தல் போன்ற செயல்களில் இப்பொறுப்பாசிரியர்கள் ஈடுபடுகின்றனர். ஒவ்வொரு இல்லங்களிற்கும் ஒரு பொது அறை காணப்படும்.

ஆக்வாட்சின் முன்னைய காலத்தில், ஆக்வாட்சின் நான்கு நிறுவுனர்களாலுமே தாங்களாகவே இல்லங்களைத் தெரிவு செய்தனர். இவர்கள் தாங்கள் இறந்த பின் எவ்வாறு மாணவர்களின் இல்லங்களை தெரிவு செய்வார்கள் எனக் கவலைப்பட்டனர். ஆதலால், கொட்ரிக் கிறிபிண்டோர் தனது தொப்பியை கழற்றினார் அதில் நிறுவுனர் நால்வரும் சேர்ந்து மாணவர்களின் திறமைகள் அடிப்படையில் மாணவர்களுக்கு சரியான இல்லங்களை தெரிவு செய்யக்கூடிய அடிப்படையில் அந்தத் தொப்பிக்கு அறிவைக் கொடுத்தனர். மாணவர்களின் சொந்த தெரிவு இதனை பாதிக்கும். உதாரணமாக அத்தொப்பி ஆரியை முதலில் சிலித்தரீன் இல்லத்திற்குத் தான் தெரிவு செய்தது ஆனால் ஆரி சிளிதரீன் வேண்டாம் என்றதால் கிறிபிண்டோர் இல்லத்தில் சேர்த்தது.

ஒவ்வொரு இல்லத்திற்கும் ஒவ்வொரு சொந்த ஆவி காணப்படும். ரௌலிங் ஒவ்வொரு இல்லத்தையும் ஒவ்வொரு தனிமமாக ஒத்துள்ளது என வகைப்படுத்துகிறார். மற்றும் ஒவ்வொரு இல்லத்திற்கும் தனித்தனி இரத்தினக்கற்களும் காணப்படுகின்றன.

கிறிபிண்டோர் தைரியம், துணிவு, உணர்ச்சி, மற்றும் தீரச்செயல் போன்ற சிறப்புக்களை கொண்டுள்ளது. இந்த இல்லத்தின் சின்னம் சிங்கம் ஆகும். மற்றும் இவ்வில்லத்தின் நிறங்கள் கருஞ்சிவப்பு மற்றும் தங்க நிறம் என்பன ஆகும். கிறிபிண்டோர் இல்லத்தின் பொறுப்பாசிரியர் மாற்றுருவ பாட ஆசிரியர் மற்றும் ஆக்வாட்சின் பிரதி தலைமையாசிரியையான மினெர்வா மகானெகல் ஆவார். இந்த இல்லத்தின் ஆவி தலையில்லா நிக் என பொதுவாக அழைக்கப்படும் சேர் நிக்கலஸ் டி மிம்சி-போர்பிங்டன் ஆகும். ரௌலிங்கின் அடிப்படையில், கிறிபிண்டோர் சுமாராக நெருப்புத் தனிமத்தை ஒத்துள்ளது. இந்த இல்லத்தின் நிறுவுனர் கொட்ரிக் கிறிபிண்டோர் ஆவார். கொட்ரிக் கிரிபிண்டோரின் விசேட பொருளின் சிறப்பு என்னவென்றால் நான்கு நிறுவுனர்களின் விசேட பொருட்களிலும், இது மட்டுமே ஹோகிரக்சு இல்லை. கொட்ரிக் கிறிபிண்டோர் விசேட பொருள் ரூபி இரத்தினக்கல் பதித்த வாழ் ஆகும். இந்த வாள் உண்மையான தேவையுடையவர்களுக்கு மட்டுமே கிடைக்கும். ஹோகிரக்சுவை அளிக்கக்கூடிய சில பொருட்களில் இந்த வாளும் ஒன்றாகும். இந்த இல்லத்தின் இரத்தினக்கல் ரூபி ஆகும்.

கிரிபிண்டோரின் பொது அறை கோட்டையின் உயரமான கோபுரங்களில் ஒன்றாகும். இதன் நுழைவாயில் ஏழாவது மாடியின் கிழக்கு பகுதியில் இளஞ்சிவப்பு நிறத்தில் ஆடை அணிந்த, பொதுவாக தனது நண்பியான வயலெட்டை சந்திக்கும் ஒரு பருமனான பெண்ணின் ஓவியத்தால் பாதுகாக்கப்படுகிறது. வயலெட் ஆறாவது மாடியில் இருக்கிறார். எனினும், சில வேளைகளில் வயலெட்டே வந்து சந்திப்பார். அவள் சரியான கடவுச் சொல்லை கூறினால் மட்டுமே உள்ளே செல்ல அனுமதிப்பாள். சீரியஸ் பிளாக் கோபுரத்திற்குள் நுழைய முயற்சி செய்த போது பிழையான கடவுச் சொல்லை கூறியதால் உள்ளே செல்ல அனுமதிக்கவில்லை என மூன்றாவது புத்தகத்தில் குறிப்பிடப்பட்டுள்ளது. நெவில் லாங்பாட்டம் கடவுச்சொல்லை மறந்ததால் மற்ற கிரிப்பிண்டோர் மாணவர்கள் வரும் வரையில் பொறுத்திருந்தான் என முதலாவது புத்தகத்தில் குறிப்பிடப்பட்டுள்ளது.

கபிள்பப் கடின உழைப்பு, பொறுமை, நீதி, மற்றும் விசுவாசம் போன்ற சிறப்புக்களை கொண்டுள்ளது. இவ்வில்லத்தின் சின்னம் பட்ஜர் ஆகும். மற்றும் நிறங்கள் கேனரி மஞ்சள் மற்றும் கருப்பு ஆகும். கபிள்பப் இல்லத்தின் பொறுப்பாசிரியர் மூலிகை மருத்துவ ஆசிரியர் பொமோனா இசுபிரவுட் ஆவார். இவ்வில்லத்தின் ஆவி த பட் பிரிரயர் ஆகும். ரௌலிங்கின் அடிப்படையில், கபிள்பப் சுமாராக நில தனிமத்தை ஒத்துள்ளது. இந்த இல்லத்தின் நிறுவுனர் கெல்கா கபிள்பப் ஆவார். கெல்கா கபிள்பப்பின் விசேட பொருள் ஒரு ஹோகிரக்சு ஆகும். கெல்கா கபிள்பப் விசேட பொருள் ஒரு கோப்பை ஆகும். இந்த இல்லத்தின் இரத்தினக்கல் டொபாசு ஆகும்.

ரெவென்கிலோவ் நுண்ணறிவு, படைப்பாற்றல், கற்றல், மற்றும் அறிவு போன்ற சிறப்புக்களை கொண்டுள்ளது. இந்த இல்லத்தின் சின்னம் கழுகு, மற்றும் இல்ல நிறங்கள் நீலம் மற்றும் வேன்கள் நிறம் ஆகும். இந்த இல்லத்தின் பொறுப்பாசிரியர் பிள்ளியசு பிலிட்விக் ஆவார். ரெவென்கிலோவ் இல்லத்தின் ஆவி த கிரேய் லேடி எனப்படும் கெலெனா ரெவென்கிலோவ் ஆகும். ரௌலிங்கின் அடிப்படையில், ரெவென்கிலோவ் சுமாராக வளித் தனிமத்தை ஒத்துள்ளது. இந்த இல்லத்தின் நிறுவுனர் ரொவெனா ரெவென்கிலோவ் ஆவார். ரோவேனா ரேவேன்கிலோவின் விசேட பொருள் ஹோகிரக்சுகலீல் ஒன்றான பரிவட்டம் (diadem) ஆகும். இது ரோவேனா ரேவேன்கிலோவிடம் இருந்து அவரது மகளான கெலனா ரெவென்கிலோவ் தனது தாயை விட்டு பிரிந்து செல்லும் போது திருடியிருந்தார். இதன் இல்ல இரத்தினக்கல் சப்பயர் ஆகும்.

ரெவென்கிலோவ்வின் தங்குமிடங்கள் ஆக்வாட்சின் மேற்கு பகுதியில் அமைந்துள்ள ரெவென்கிலோவ் கோபுரத்தில் அமைந்துள்ளது.

சிலித்தரீன் இலட்சியம், தந்திரம், தலைமைத்துவம், மற்றும் வளம் ஆகிய சிறப்புக்களை கொண்டுள்ளது. "ஆரி பாட்டர் அண்டு தா பிலோசபர்சு இசுடோன்" புத்தகத்தில் குறிப்பிட்டுள்ள அடிப்படையில், மந்திரத்தொப்பி "சிலிதரீன்ஸ் தங்களின் வழியைப் பெற என்ன வேண்டுமானாலும் செய்வார்கள்" என்று கூறுகிறது. சிலித்தரீன் இல்லத்தின் சின்னம் பாம்பு , நிறங்கள் பச்சை மற்றும் வெள்ளி ஆகும். சலசர் சிலித்தரீன் இவ்வில்லத்தை நிறுவினார். இந்த இல்லத்தின் பொறுப்பாசிரியர் ஆறாவது புத்தகம் வரை செவரசு சிநேப் ஆவார். பின்னர், முன்னாள் பொறுப்பாசிரியராக இருந்து ஓய்வு பெற்று பின்னர் ஆசிரியராக சேர்ந்த ஹோரசு சிலகோர்ன் ஆவார். சிலித்தரீன் இல்லத்தின் ஆவி த பிளடி பரோன் ஆகும். ரௌலிங்கின் அடிப்படையில், சிலித்தரீன் சுமாராக நீர் தனிமத்தை ஒத்துள்ளது. சிலித்தரீனின் தங்குமிட அறைகளையும் பொது அறையும் நிலவறைகளில் உள்ள ஒரு வேற்று கற்சுவரை தாண்டிய பின் அடையலாம். சிலித்தரீன் பொது அறை நீளமாக உயரம் குறைவாக ஆக்வாட்சு ஏரியின் கீழ் அமைந்துள்ளது. இந்த அறை பச்சை விளக்குகள் மற்றும் செதுக்கப்பட்ட சாய்வு நாற்காலிகள் போன்ற பொருட்களை கொண்டிருக்கும்.

சலசர் சிலித்தரீனின் விசேட பொருள் ஹோர்கிரக்சுகளில் ஒன்றான டொப்பாசு பதித்த ஒரு தாயத்து ஆகும். இந்தத் தாயத்தில் எஸ் ("S") என்ற ஆங்கில எழுத்து பாதிக்கப்பட்டிருக்கும். சிலித்தரீனின் இல்ல இரத்தினக்கல் எமெரால்ட் ஆகும்.

மந்திரப் பள்ளி என்ற வகையில், வழமையான பாடசாலைளில் கற்பிற்பதைப் போல் அல்லாமல் ஆக்வாட்சில் கற்பிக்கப்படும் பாடங்கள் வேறுபடுகின்றன. மத்திரத்தின் வரலாறு, மந்திரவாதி அல்லாதோர் அல்லது மகிள் பாடம், மந்திரச்சொற்கள் போன்ற சில பாடங்கள் மந்திரவாத உலகத்திற்கென்றே தனித்துவமாக விளங்குகின்றன.
ஒவ்வொருவருக்கும் தனித்தனி பாடங்கள் என்ற வகையில் ஆக்வாட்சில் பன்னிரண்டு ஆசிரியர்கள் (பேராசிரியர்கள் என குறிப்பிடப்படுகின்றனர்) கல்வி கற்பிக்கின்றனர். அனைத்து பேராசிரியர்களும் பாடசாலையின் தலைமையாசிரியராலோ, அல்லது பிரதி தலைமையாசிரியராலோ மேற்பார்வை செய்யப்படுவார்கள். மாற்றுருவம், தீய சக்திக்கு எதிரான கலைகள், மந்திரச் சொற்கள், மந்திரப் பானம் தயாரிப்பு, வானியல், மத்திரத்தின் வரலாறு, மற்றும் மூலிகை மருத்துவம் போன்ற பாடங்கள் முதல் ஐந்து வருட மாணவர்களுக்கும் கட்டாய பாடமாகும். பறத்தல் பாடமும் முதல் ஐந்து ஆண்டு மாணவர்களுக்கு கட்டாயமாகும். இரண்டாவது வருடத்தின் ஆண்டிறுதியில், ஒவ்வொரு மாணவரும் மூன்றாவது வருடம் தொடங்குவதற்காக குறைந்தது இரண்டு பாடமாவது தெரிவு செய்ய வேண்டும். இதற்காக ஐந்து பாடங்கள் தரப்படும். அவையாவன எண்ணிக்கையைக் கொண்டு குறிசொல்லல், மகிள் பாடம், எதிர்காலத்தைக் கணித்தல், பண்டைய ரூன்ஸ் பாடம் மற்றும் மந்திர உயிரினங்கள் என்பன ஆகும். இரசவாதம் போன்ற மிகவும் விசேடமான பாடங்கள் போதுமான தேவை இல்லையெனில் கடைசி இரண்டு வருட மாணவர்களுக்கு தெரிவிற்கு சில நேரங்களில் வழங்கப்படும்.

ஆக்வாட்சில் கற்றுக்கொடுக்கும் ஆசிரியர்களும் அவர்கள் கற்பிக்கும் பாடங்களும்:


</doc>
<doc id="288145" url="https://ta.wikipedia.org/wiki?curid=288145" title="1694">
1694

1694 (MDCXCIV) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான சாதாரண ஆண்டு ஆகும். அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான சாதாரண ஆண்டு ஆகும்.





</doc>
<doc id="288146" url="https://ta.wikipedia.org/wiki?curid=288146" title="செலீனியம் ஆக்சிபுரோமைடு">
செலீனியம் ஆக்சிபுரோமைடு

செலீனியம் ஆக்சிபுரோமைடு "(Selenium oxybromide)" என்பது SeOBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும்.

செலீனியம் ஈராக்சைடு மற்றும் செலீனியம் நான்குபுரோமைடு சேர்மங்கள் வினைபுரிவதால் செலீனியம் ஆக்சிபுரோமைடு உருவாகிறது. செலீனியம் மற்றும் செலீனியம் ஈராக்சைடு இரண்டும் புரோமினுடன் வினைபுரிந்து செலீனியம் ஒருபுரோமைடு மற்றும் செலீனியம் நான்குபுரோமைடு முதலியன உருவாகின்றன. செலீனியம் நான்கு புரோமைடில், செலீனியம் ஈராக்சைடை கரைப்பதன் மூலமாக செலீனியம் ஆக்சிபுரோமைடு உருவாக்கப்படுகிறது.

செம்பழுப்பு நிறத்திண்மமாகக் காணப்படும் செலீனியம் ஆக்சிபுரோமைடு குறைவான உருகுநிலையைக் (41.6 ° செ) கொண்டுள்ளது. இச்சேர்மத்தின் வேதிப் பண்புகள் செலீனியம் ஆக்சிகுளோரைடின் வேதிப்பண்புகளை ஒத்துள்ளன. 220° செ வெப்ப நிலையில் செலீனியம் ஆக்சிபுரோமைடு கொதிப்பதாலும், கொதி நிலைக்கு அருகாமையிலான வெப்பநிலையில் சிதைவடைந்து விடுவதாலும் காய்ச்சி வடித்தல் முறையில் இச்சேர்மத்தைத் தூய்மைப்படுத்தும் முறை இயலாமல் போகிறது. உருகுநிலைக்குச் சற்று அதிகமான திரவ நிலையில் இச்சேர்மத்தின் மின் கடத்துகைத் திறன் 6×10−5 சிமென்சு/மீட்டர் ஆகும். தண்ணீரால் SeOBr2 நீராற்பகுப்பு|நீராற்பகுக்கப்பட்டு]] செலீனியசு அமிலம் (HSeO) மற்றும் ஐதரசன் புரோமைடு ( HBr) இரண்டும் உருவாகின்றன.

SeOBr அதிக வினைத்திறன் கொண்ட ஒரு சேர்மமாகும். திரவநிலை செலலீனியம் ஆக்சிபுரோமைடே பெரும்பாலான வினைகளில் பங்கேற்கிறது. இச்சேர்மத்தில் செலீனியம் உலோகம் கரைந்து SeBr உருவாகிறது. இரும்பு, தாமிரம், தங்கம், பிளாட்டினம் மற்றும் துத்தநாகம் போன்ற தனிமங்கள் யாவும் செலினியம் ஆக்சிபுரோமைடால் தாக்கப்படுகின்றன.


</doc>
<doc id="288152" url="https://ta.wikipedia.org/wiki?curid=288152" title="மபகலைக் கோட்டை">
மபகலைக் கோட்டை

மபகலைக் கோட்டை ("Mapagala fortress") என்பது முதலாம் காசியப்பன் சிகிரியா நகரை உருவாக்க முன்பு, அனுராதபுர இராச்சியத்தின் பண்டைய அரணிடப்பட்ட தொகுதியாகும். இது சிகிரியாவின் தென் பகுதியில் சிகிரியா குளத்திற்கு அருகில் அமைந்துள்ளது.

இது வடிவமற்ற 20 அடி உயரமான பெருங்கற்பாறைகளினால் கட்டப்பட்டது. ஒவ்வொரு கற்களும் பரந்ததும் பருமனானதும், சில 10 அடி உயரமும் 4 அடி நீளமும் கொண்டவை. உலோகக் கருவிகள் பயன்பாட்டுக்கு முன்னர் இது கட்டப்பட்டிருக்கலாம் என நம்பப்படுகிறது. 


</doc>
<doc id="288154" url="https://ta.wikipedia.org/wiki?curid=288154" title="கட்டம் கட்டு">
கட்டம் கட்டு

கட்டம் கட்டு, எனப்படும் விளையாட்டு பலர் விளையாடக்கூடிய விளையாட்டாகும். இதை புள்ளிகளும் கட்டங்களும், நான்கு புள்ளி விளையாட்டு என்றவாறும் அழைப்பர். இதை காகிதத்தாளில் கூட விளையாடலாம். விளையாடுவோரின் விருப்பம்போல் வரிசைகளை அமைத்து, ஒவ்வொரு வரிசையிலும், விரும்பிய எண்ணிக்கையிலான புள்ளிகளை சம இடம்விட்டு வரைய வேண்டும்.

ஒவ்வொருவராக இரு புள்ளிகளை இணைக்க வேண்டும். அடுத்தடுத்து உள்ள இரு புள்ளிகளை மட்டுமே கோடிட்டு இணைக்க வேண்டும். கோடு நேர்க்கோடாகவோ, படுக்கைக்கோடாகவோ இருக்க வேண்டும். குறுக்குகோட்டால் இணைக்கவே கூடாது. சதுரம் அமைக்க தேவையான நான்கு புள்ளிகளில் ஏற்கனவே மூன்று கோடுகள் இணைக்கப்பட்டிருந்தால், நான்காவது கோட்டை வரைந்து சதுரத்தின் உள்ளே தன் குறியீட்டை வரைந்து கொள்ளலாம். தாளில் எல்லா புள்ளிகளும் அருகிலுள்ள புள்ளிகளோடு இணைக்கப்பட்டு, எல்லா இடங்களிலும் சதுரங்கள் உருவானவுடன் ஆட்டம் முடிவடையும். யார் அதிக சதுரங்களில் தன் குறியீட்டை வரைந்துள்ளாரோ அவரே வெற்றியாளர்.

ஆட்டத்தின் தொடக்கத்தில் ஒவ்வொருவரும் தமக்கு விருப்பமான இடங்களில் கோடிட்டு கொண்டே வருவர். சிலர் உத்தியை கையாண்டு, அடுத்தடுத்து கோடுகளை இட்டு, சங்கிலி போல அமைத்து, அதிக சதுரங்களை பெற திட்டம் வகுப்பர். எதிராளி ஒரு கோடிட்டவுடன் அத்தனை சதுரங்களையும் தனதாக்கி கொள்வார்.



</doc>
<doc id="288160" url="https://ta.wikipedia.org/wiki?curid=288160" title="யானை ஆண்டு">
யானை ஆண்டு

யானை ஆண்டு ("Year of the Elephant", , ʿஆமு இ-ஃபில்) என்பது இசுலாமிய வரலாற்றில் அண்ணளவாக பொ.ஆ. 570 ஆம் ஆண்டைக் குறிக்கும் பெயர் ஆகும். இசுலாமிய வழக்கப்படி, இவ்வாண்டிலேயே இசுலாமிய சமயத்தைத் தோற்றுவித்த முகம்மது நபி பிறந்தார். மக்கா நகரில் இடம்பெற்ற ஒரு நிகழ்வை இவ்வாண்டின் பெயர் குறிக்கிறது: எதியோப்பியாவின் ஆக்சம் இராச்சியத்தின் ஒரு பகுதியாக இருந்த ஏமனின் கிறித்தவ ஆட்சியாளர் அப்ரகா என்பவர், மக்கா நகரை அழிக்கும் நோக்கோடு ஒன்று அல்லது பல யானைப் படையுடன் காபாவை நோக்கி சென்றார். ஆனாலும், தலைமை தாங்கிச் சென்ற மகுமுது என்ற பெயர் கொண்ட யானை, மக்காவைச் சுற்றியுள்ள எல்லைப் பகுதிக்குச் சென்று அதனைத் தாண்டிச் செல்ல மறுத்து நின்று விட்டது. பெரியம்மை போன்ற தொற்றுநோயே அவரை மெக்காவைக் கைப்பற்ற முடியாமைக்குக் காரணமாக இருக்கலாம் என்ற கோட்பாடும் நம்பப்படுகிறது. அராபியத் தீபகற்பத்தில் இவ்வாண்டு "யானையின் ஆண்டு" எனப் பெயரிடப்பட்டு ஆண்டுகளை அழைக்கும் வழக்கம் நடைமுறைக்கு வந்தது. உமறு இப்னு அல்-கத்தாப்பின் ஆட்சிக் காலத்தில் (634-644) இசுலாமிய நாட்காட்டி அறிமுகப்படுத்தப்பட்டது.
தெற்கு அராபியாவில் அண்மைக்காலங்களில் இடம்பெற்ற ஆய்வுகளின்படி, யானை ஆண்டு கிபி 569 அல்லது 568 ஆக இருக்கலாம் எனப்படுகிறது. சசானியப் பேரரசு யெமனின் பைசாந்திய அரசை கிபி 570 இல் கைப்பற்றியது. ஆனாலும், முகம்மது நபியின் பிறப்பிற்கு குறைந்தது 10 ஆண்டுகளுக்கு முன்னர் இந்நிகழ்வு இடம்பெற்றிருக்கலாம் என இன்றைய வரலாற்றாளர்கள் கருதுகின்றனர்.

அன்றைய காலகட்டத்தில் ஏமன் பிரதேசம் அபிசீனியாவின் (எதியோப்பியா) ஆட்சியின் கீழ் இருந்தது. இப்பிரதேசத்தின் அதிகாரியாக இருந்தவர் அப்ரகா என்ற அபிசீனியராகும். முழு அரேபியாவினதும் யாத்திரைத் தலங்களில் உயரிடம் பெற்றிருந்த மெக்காவின் மகோன்னத நிலையைத் தகர்க்கும் எண்ணத்துடன் அப்ரஹா, ஏமன் பிரதேசத்திலுள்ள சன்ஆ என்ற இடத்தில் மாபெரும் ஆலயமொன்றை நிறுவினார். அதில் ஷீபா அரசியின் கைவிடப்பட்டிருந்த மாளிகைகளிலிருந்து தங்கம், வெள்ளி போன்றவற்றாலான சிலுவைகள் மற்றும் அலங்காரப் பொருள்கள் ஆகியற்றைக் கொண்டுவந்து நிறுவி, அந்த ஆலயத்தை மிகவும் அழகானதாக நிர்மாணித்தார். பின்னர் தனது அரசனான 'நஜ்ஜாசி' க்கு ""மன்னவனே! உலகத்திலேயே எங்குமில்லாதவாறான மிக அழகானதோர் ஆலயத்தை நான் உனக்காக இங்கு உருவாக்கியுள்ளேன். அரபிகளின் புனித யாத்திரிகர்களை இந்த ஆலயத்தை நோக்கித் திருப்பும் வரை நான் ஓயமாட்டேன்,"" என்றொரு கடிதத்தை அனுப்பினார். இதைத் தெரிந்துகொண்ட அரேபியர்கள், அப்ரஹாவின் மீது பெரும் கோபம் கொண்டார்கள். முடிவில் அரேபியரில் ஒருவன் அப்ரஹா நிர்மாணித்த ஆலயத்தின் தூய்மையைக் கெடுக்கும் நோக்கத்தோடு அங்கு சென்று, இரவோடிரவாகத் தன்நோக்கத்தை நிறைவேற்றி பாதுகாப்பாகத் திரும்பிவிட்டான்.

நிகழ்ந்த சம்பவத்தை அறிந்த அப்ரஹா கடுமையான கோபத்தோடு, மக்காவிலிருக்கும் அரேபியர்களின் யாத்திரைத் தலமாகிய கஃபாவைத் தரைமட்டமாக்கத் திடசங்கற்பம் கொண்டு, முன்னிலையில் யானையொன்றை கொண்ட மாபெரும் படையைத் தயார் செய்தார். ஏமனில் வாழ்ந்த அரேபியர்கள் இதைக் கேள்விப்பட்டு படையெடுப்பைத் தடுத்து நிறுத்த முனைந்ததனால் அப்ரஹாவால் சிறைப்பிடிக்கப்பட்டனர். அவர்களின் தலைவனான நுபைல் என்பவன் தனது உயிருக்குப் பயந்து படையினருக்கு வழிகாட்ட ஒப்புக்கொண்டான்.

படையினர் அரேபியாவின் 'தாயிப்' என்ற இடத்தை அடைந்ததும், அங்கு வாழ்ந்திருந்த தகீப் கோத்திர அரேபியர்கள், தம்முடைய கோவிலை அப்ரஹாவின் படைகள் அழித்துவிடுமோ என்று அஞ்சினார்கள். அதனால் அவர்கள் படையினரைச் சந்தித்து, ""நீங்கள் தேடி வந்த இடம் இதுவல்ல"" என்று கூறி மக்காவைச் சென்றடைய வழிகாட்டி ஒருவனையும் கொடுத்துதவினார்கள். கூட்டிச்சென்ற வழிகாட்டி 'முகம்மிஸ்' என்ற இடத்தில் மரணித்ததனால் அவனின் உடல் அங்கேயே அடக்கம் செய்யப்பட்டது. பின்னர் வெறுப்புக் கொண்ட அரேபியர்கள் அவனுடைய அடக்கத்தலத்தின் மீது கல்லெறிந்து தமது வெறுப்புணர்வைக் காட்டினார்கள். இந்த வழக்கம் இன்றும் மேற்கொள்ளப்பட்டு வருகி்ன்றது.

முகம்மிஸில் தரித்து நின்ற அப்ரஹா, தனது குதிரைப் படையினரில் சிலரை மக்காவின் சுற்றுப்புறத்தை அவதானித்து வருமாறு அனுப்பினார். அவர்கள் தாம் செல்லும் வழியில் மக்களிடமிருந்து கைப்பற்றிய பொருட்களை அப்ரஹாவுக்கு அனுப்பி வைத்தனர். அவற்றுள் அப்த்-அல்-முத்தலிபுக்குச் சொந்தமான 200 ஒட்டகங்களும் அடங்கியிருந்தன. இவற்றை அறிந்த மக்காவாசிகள், தாம் அப்ரஹாவோடு யுத்தம் செய்தல் பிரயோசனமில்லாமல் போய்விடும் என்றும், அப்ரஹாவை அவருடைய இடத்திற்குப் போய்ச் சந்தித்தால் வீணே இரத்தம் சிந்துதல் தவிர்க்கப்படலாம் என்றும் நினைத்தனர். இது அப்ரஹா ஏற்கனவே எடுத்திருந்த 'கஃபாவை அழிப்பது மட்டுமே தனது நோக்கம் தாம் யுத்தம் புரிய வரவில்லை' என்ற முடிவுக்குச் சாதகமாக இருந்தது. மக்காவாசிகள் தம்முடைய கோத்திரங்களிலிருந்து சிலரைத் தேர்ந்தெடுத்து அவர்களுக்குத் தலைவராக அப்த்-அல்-முத்தலிபை அப்ரஹாவைச் சந்திப்பதற்காக அனுப்பினார்கள். அப்த்-அல்-முத்தலிபைக் கண்ட அப்ரஹா, இவர் ஏதாவது உதவி கேட்டு வந்திருக்கின்றார் என நினைத்து வினவுமாறு தமது மொழிபெயர்ப்பாளனுக்கு உத்தரவிட்டார். அந்தமொழிபெயர்ப்பாளனிடம் அப்த்-அல்-முத்தலிப், தங்களுடைய வீரர்கள் எனக்குச் சாெந்தமான 200 ஒட்டகங்களைப் பிடித்துக் கொண்டு வந்து விட்டார்கள். அவற்றை ஒப்படைக்கவும் என்று வேண்டிக்கொண்டார். அப்ரஹா "" நான் உங்களுடைய யாத்திரைத் தலத்தை அழிப்பதற்காக வந்திருக்கிறேன். ஆனால் நீங்களோ அதை விடுத்து ஒட்டகங்களை ஒப்படைக்குமாறு கேட்கின்றீரே"" என்று ஆச்சரியப்பட்டுக் கூறினார். அதற்கு அப்த்-அல்-முத்தலிப், ""எனக்குச் சொந்தமானது இந்த 200 ஒட்டகங்கள்தான். கஃபா இறைவனுக்குச் சொந்தமானது. அதை அவன் பாதுகாப்பான்"" என்றார். இதைக் கேட்ட அப்ரஹா வியப்புற்று 200 ஒட்டகங்களையும் திருப்பிக் கொடுத்து விடுமாறு கட்டளையிட்டார்.

மக்கா நகருக்குத் திரும்பிய அப்த்-அல்-முத்தலிப், நகரத்தாரிடம் அனைவரையும் நகரைச் சுற்றியுள்ள மலைகளில் ஒளிந்து கொள்ளுமாறு கூறி, சமவெளியில் நடப்பவற்றை அவதானிக்கக் கூடியவாறு தானும் ஒரு மலையில் ஏறி நின்றுகொண்டார். மக்கா நகரினுள் புகுந்து கஃபாவை தகர்த்து முடிந்தவுடன் திரும்பிச் சென்று விடுவதான திட்டத்துடன் அப்ரஹா மறுநாள் காலையில் தமது படைகளை மக்கா நகரத்துக்கு மிகச் சமீபத்தில் நிறுத்தினார். படை புறப்படத் தயாரானதும், படையின் முன்வரிசையில் நின்றிருந்த யானை உடனே அமர்ந்து விட்டது. படையினர் எத்தனை முறை முயற்சி செய்தபோதும் அது எழுந்திருக்கவேயில்லை. 

அவ்வேளையில் சடுதியாக சில சம்பவங்கள் நிகழ்ந்தன. மேற்கு வானம் இருளத் தொடங்கியது. விசித்திரமானதும், பயங்கரமானதுமான ஒலி படையினரின் காதுகளை துளைத்தது. இருளில் அவர்கள் மூழ்கியிருக்க அவ்வொலியும் அதிகரித்துக்கொண்டே வந்தது. படையினரது பார்வைக்கெட்டிய தூரம் வரை ஆகாயம் சிறு பறவைகளினால் நிரம்பியிருந்தது. பறவைகள் கொண்டு வந்த சிறிய கூழாங்கற்களை விசியடித்தன. அக்கற்கள் படையினரின் மீது பட்டவுடன் அவர்களின் தசைகள் அழுகத் தொடங்கின. அச்சத்தினால் நிலை குலைந்த படையினரும், அப்ரஹாவும் ஸன்ஆ வுக்குத் திரும்பினர். வழியில் படையினரில் அநேகர் இறந்து போயினர். அப்ரஹாவும் ஸன்ஆவுக்குப் போய்ச் சேர்ந்ததும் இறந்து விட்டார்.

இச்சம்பவம் நடைபெற்றபோது அப்த்-அல்-முத்தலிபின் மகன் அப்த்-அல்லாஹ் வர்த்தகம் செய்வதற்காக சிரியா, பலஸ்தீன் பிரதேசங்களுக்குச் சென்றிருந்தார். திரும்பி வரும் வழியில் யத்ரிப் (மெதீனா) நகரில் சுகவீனமுற்று மரணமானார். அதேநேரம் கர்ப்பமாக இருந்த அப்த்-அல்லாஹ்வின் மனைவி ஆமினாவுக்கு சில வாரங்களின் பின்னர் முகம்மது நபி பிறந்தார். அதன் காரணமாகவே முகம்மது நபி பிறந்த ஆண்டுக்கு யானை ஆண்டு என்ற பெயர் வழங்கலாயிற்று.




</doc>
<doc id="288168" url="https://ta.wikipedia.org/wiki?curid=288168" title="சீதவாக்கைக் கோட்டை">
சீதவாக்கைக் கோட்டை

சீதவாக்கைக் கோட்டை ("Sitawaka fort") என்பது அவிசாவளையில் சீதாவக்கை அரசினால் கட்டப்பட்டது. இது முதலாம் ராஜசிங்கனின் மாளிகையுடன் சேர்ந்து இருந்தது. இக்கோட்டையில் ஏரிக்கரையை நோக்கியவாறு பீரங்கி பொருத்தப்பட்டிருந்தது.

சீதவாக்கைக் கோட்டையும் அரச மாளிகையும் அழிக்கப்பட்டு, தற்போது அதன் எச்சங்களை அவிசாவளை - பன்வளை வீதியில் காணலாம்.


</doc>
<doc id="288169" url="https://ta.wikipedia.org/wiki?curid=288169" title="தோல் சிவத்தல்">
தோல் சிவத்தல்

தோல் சிவத்தல் (Rubor, flushing) என்பது ஒருவர் பல்வேறு உடலியக்கக் காரணங்களால் குறிப்பிட்ட அளவு முகம் மற்றும் பிற சருமப் பகுதிகளில் சிவந்திருத்தலைக் குறிக்கிறது. நெருங்கியத் தொடர்புடையதாக இருந்தாலும், தோல் சிவத்தல் முகம், காது மடல்கள், கன்னம் ஆகியவற்றில் மேலோட்டமாக ஏற்படும் முகம் சிவத்தலிலிருந்து (blushing) வேறுபடுகிறது. முகம் சிவத்தல் பொதுவாக மனவுளைவு, கோபம் அல்லது காதல்வயப்பட்டத் தூண்டுதல்கள் ஆகிய உணர்ச்சிகளின் அழுத்தங்களைப் பிரதிபலிப்பதாகக் கருதப்படுகிறது. தோல் சிவத்தல், குருதிச் சுற்றோட்டத்தில் புற்றனைய நோய்க்கூட்டறிகுறியினால் (குடல் மஞ்சள் கட்டி; carcinoid syndrome) ஏற்படும் இயக்குநீர் (செரடோனின், திசுநீர்த்தேக்கி) சுரப்புகளினாலும் ஏற்படலாம். 

தோல் சிவத்தலுக்கான சில காரணிகள் கீழேப் பட்டியலிடப்பட்டுள்ளன:


</doc>
<doc id="288173" url="https://ta.wikipedia.org/wiki?curid=288173" title="செயின்ட் மரினோ நகரம்">
செயின்ட் மரினோ நகரம்

செயின்ட் மரினோ (City of San Marino) என்பது இத்தாலியக் குடாநாட்டில் அமைந்துள்ள செயின்ட் மரினோ குடியரசின் தலைநகரம் ஆகும். இது எட்ரியாட்டிக் கடலின் அருகில் அமைந்துள்ளது. இந்நகரத்தின் சனத்தொகை 4,128 ஆகும். இந்நகரத்தின் மொத்தப் பரப்பளவு 7.09 சதுர கிலோமீற்றர்கள் ஆகும். இந்நகரம் கடல் மட்டத்தில் இருந்து 749 மீற்றர் உயரத்தில் அமைந்துள்ளது. டொகானா மற்றும் போர்கோ மக்கோரி ஆகிய நகரங்களை அடுத்து இதுவே நாட்டின் மூன்றாவது பெரிய நகரமாகும். இந்நகரின் எல்லைகளாக செயின்ட் மரினோ நகராட்சிகளான அக்குவாவிவா, போர்கோ மக்கோரி புளோரென்டினோ, சீசனுவா ஆகியவையும் இத்தாலிய நகராட்சியான செயின்ட் லியோவும் அமைந்துள்ளன.

செயின்ட் மரினஸ் என்பவராலும் வேறு சில கிறித்தவ அகதிகளாலும் இந்நகரம் கி.பி. 301 ஆம் ஆண்டில் உருவாக்கப்பட்டது. ரோமானிய அடக்குமுறையிலிருந்து தப்பியோடிய பல அகதிகள் இந்நகரில் வந்து குடியேறினர். இதன் காரணமாக ஐரோப்பாவில் காணப்படும் மிகவும் பழமை வாய்ந்த குடியரசுகளில் செயின்ட் மரினோவும் ஒன்றாக விளங்கியது.

நகரின் பாதுகாப்பு அங்கு கட்டப்பட்ட மூன்று கோபுரங்களினாலும் உறுதிசெய்யப்பட்டது. அவற்றில் குவைட்டியா எனும் கோபுரம் நகரப் பாதுகாப்பில் முக்கிய இடம் வகித்தது. இது 11ஆம் நூற்றாண்டில் கட்டப்பட்டது. இக்கோபுரத்தை எதிரிகள் எவரும் கடக்க முடியாது. இதனால் எதிரிகளின் பல்வேறு தாக்குதல்களில் இருந்து இந்நகரம் பாதுகாப்புப் பெற்றது.

சிலுவை யுத்தத்தின் போது நகரப் பாதுகாப்பிற்கு மேலும் ஓர் கோபுரம் தேவைப்பட்டமையினால் செச்டா எனும் கோபுரம் 13 ஆம் நூற்றாண்டில் கட்டப்பட்டது. அத்துடன் மூன்றாவது கோபுரமாக 14 ஆம் நூற்றாண்டின் மொன்டேல் எனும் கோபுரம் கட்டப்பட்டது. மேற்குறிப்பிட்ட இரு கோபுரங்களிலும் பார்க்க இது சிறியதாகும்.

கற்களைப் பிரித்தெடுத்தல் மற்றும் செதுக்குதலின் மூலமே இந்நகரின் தற்போதைய பிரதான பொருளாதாரத் தேவைகள் பூர்த்தி செய்யப்படுகின்றன. எனினும் சுற்றுலாக் கைத்தொழில், வர்த்தகம், விற்பனைப் பொருட்கள், தபால் முத்திரைகள், விவசாயக் கைத்தொழில் போன்றவற்றின் மூலமும் நகரின் பொருளாதாரத் தேவைகள் பூர்த்தி செய்யப்படுகின்றன. 

இந்நகரிற்கு ஆண்டுதோறும் மூன்று மில்லியனுக்கும் அதிகமான மக்கள் வருகை தருகின்றனர். இதனால் இது சுற்றுலாத்துறையில் வளர்ச்சி பெறும் நகரங்களில் ஒன்றாக விளங்குகின்றது. ஆண்டுதோறும் வருகின்ற சுற்றுலாப்பயணிகளில் 85% ஆனோர் இத்தாலியர்களே ஆவர். அத்துடன் இங்கு ஆயிரத்திற்கும் மேற்பட்ட பல்வேறு வகையான சில்லறை விற்பனை நிலையங்கள் காணப்படுகின்றன. 

நீண்ட வளைந்த அகலமான தெருக்களை இங்கு அதிகமாகக் காணலாம். இந்நகர் சாய்வான மலைப்பாங்கான இடமொன்றில் அமைந்துள்ளமையால் நகரின் மையப்பகுதியில் மோட்டார் கார்கள் ஓட்டுவதற்குத் தடை விதிக்கப்பட்டுள்ளது.

இந்நகரில் எஸ்.எஸ்.முரட்டா (S.S. Murata)மற்றும் எஸ்.பி.ட்ரே பென்னே (S.P. Tre Penne) எனும் இரு காற்பந்து அணிகள் இருக்கின்றன. 2006 ஆம் ஆண்டில் இடம்பெற்ற குளிர்கால ஒலிம்பிக் போட்டிகளின் போது ஒலிம்பிக் தீபமானது இந்நகரினூடாகவும் சென்றுள்ளது.

[[பகுப்பு:ஐரோப்பியத் தலைநகரங்கள்]]

</doc>
<doc id="288176" url="https://ta.wikipedia.org/wiki?curid=288176" title="ஹேங்மேன் (விளையாட்டு)">
ஹேங்மேன் (விளையாட்டு)

ஹேங்மேன் என்பது கணித்து விளையாடக்கூடிய சொல் விளையாட்டு. இதை இருவர் மட்டுமே விளையாட முடியும். இந்த விளையாட்டுக்கு காகிதத்தாளும் எழுதுகோலும் போதுமானவை. ஒருவர் ஒரு சொல்லை மனதில் நினைத்துக் கொண்டு, சில எழுத்துக்களை மட்டும் காகிதத்தில் எழுதி, மற்றவற்றுக்கு அடிக்கோடிட்டுக் காட்டுவர். மற்றொருவர், அந்த எழுத்துக்கள் என்ன என்று கண்டுபிடித்து, முழுச் சொல்லையும் கண்டுபிடிக்க வேண்டும். குறிப்பிட்ட வாய்ப்புகளுக்குள் (எ.கா: ஆறு) கண்டுபிடிக்காவிட்டால் தோற்றவர் ஆவார். இந்த விளையாட்டு பெரும்பாலும் ஆங்கிலச் சொற்களை முன்னிறுத்தி இருந்திருக்கிறது என்ற போதிலும், எந்த மொழிச் சொல்லையும் வைத்து விளையாட முடியும். ஒவ்வொரு தவறான கணிப்புக்கும் ஒவ்வொரு கோடாக வரைந்து, இறுதி வாய்ப்பில் ஒருவரை தூக்கில் போடுவது போல் படம் வரையப்படுவதால் இப்பெயர் பெற்றுள்ளது.

ஒரு சொல்லை மனதில் நினைத்துக் கொண்டு, சில எழுத்துக்களை மட்டும் எழுதி, மற்றவற்றிற்கு அடிக்கோடிட்டு காட்ட வேண்டும். சொல்லானது இலக்கணப் பொருள் உடையதாக இருக்க வேண்டும். ஆட்பெயர்களையோ, இடப்பெயர்களையோ, சொற்சுருக்கங்களையோ நினைத்துக் கொள்ளக் கூடாது. எதிராளி ஒவ்வொரு எழுத்தாக கணித்து கொண்டே வருவார். கணித்த எழுத்து சரியாக இருந்தால், அது எந்தெந்த இடங்களில் வந்துள்ளதோ, அந்த இடங்களில் எழுதுவார் சொல்லை மனதில் நினைத்தவர். அருகருகே எழுத்துக்கள் வர வர, சொல்லை கணிப்பது எளிமையாகிவிடும். தவறான ஒவ்வொரு கணிப்பிற்கும் கோடுகள் இணைத்து தூக்கு மேடையையும், மனிதரின் உருவத்தையும் வரைந்து கொண்டே வருவார் சொல்லை மனதில் நினைத்தவர். குறிப்பிட்ட எண்ணிக்கைக்குள் கணித்து வெற்றி வாகை சூடலாம். தவறினால், கோடுகள் வரையப்பட்டு, ஒரு பொம்மை தூக்கி போடுவதைப் போல படம் வரையப்படும். ஆட்டம் முடிவுக்கு வரும்.
தூக்கு மேடைக்கு பதிலாக வேறு படங்களை வரைந்தும் விளையாடுவது உண்டு. ஒரு ஆப்பிள் மரத்தை பல ஆப்பிள் பழங்களுடன் வரைந்து, ஒவ்வொரு தவறான கணிப்பிற்கும் ஆப்பிளை அழித்துக் கொண்டே வருவர்.

விளையாட்டின் எடுத்துக்காட்டை பார்க்கவும்.



</doc>
<doc id="288179" url="https://ta.wikipedia.org/wiki?curid=288179" title="இங்கிலாந்தின் மூன்றாம் வில்லியம்">
இங்கிலாந்தின் மூன்றாம் வில்லியம்

இங்கிலாந்தின் மூன்றாம் வில்லியம் ("William III", , 4 நவம்பர் 1650 – 8 மார்ச் 1702) என்பவர் பிறப்பிலேயே ஆரஞ்சு இளவரசனாகப் பிறந்தவரும் 1672 ஆம் ஆண்டிலிருந்து இடச்சுக் குடியரசின் ஒல்லாந்து, சீலாந்து, யுச்சிரெச்ட், கெல்டர்லாந்து, ஒவர்ஜ்ஜிசெல் ஆகிய பிரதேசங்களின் ஆட்சியாளராகவும் 1689 ஆம் ஆண்டிலிருந்து இறப்புவரை இங்கிலாந்து, அயர்லாந்து, இசுக்கொட்லாந்து ஆகியவற்றின் மன்னனாகவும் இருந்தவராவார். இசுக்கொட்லாந்தின் மன்னாக இவர் இரண்டாம் வில்லியம் என அறியப்படுகின்றார். முறைசாரா வண்ணமாகவும் அன்போடும் இம்மன்னன் வட அயர்லாந்து மக்களாலும் இசுக்கொட்லாந்து மக்களாலும் பில்லி மன்னன் என அழைக்கப்பட்டார்.

இம்மன்னையும் இவரது மனைவியும் இங்கிலாந்தின் இரண்டாம் யேம்சின் மகளுமான இங்கிலாந்தின் இரண்டாம் மேரியையும் ஆட்சியில் அமர்த்துவதை நோக்கமாகக் கொண்டே 1688 ஆம் ஆண்டில் மாண்புமிகு புரட்சி மேற்கொள்ளப்பட்டது.



</doc>
<doc id="288181" url="https://ta.wikipedia.org/wiki?curid=288181" title="புனோம் பென்னின் புராணக்கதை">
புனோம் பென்னின் புராணக்கதை

புனோம் பென்னின் புராணக்கதை "(Phnom Penh Legend)" என்பது புனோம் பென் நகரம் தோன்றியது எப்படி என்பதைக் கூறும் ஒரு புராணக்கதையாகும்.
பென் என்ற ஒரு பணக்காரப் பெண், இன்றைய புனோம் பென்னின் புறநகர்பகுதியில் அமைந்துள்ள ஒரு கிராமத்தில் வாழ்ந்து வந்தாள். மீகாங் ஆற்றில் வெள்ளப் பெருக்கு ஏற்பட்டபோது, உள்ளீடற்ற மரமொன்று அவளுக்குச் சொந்தமான புல்வெளிக்கு மிதந்து வந்தது. அம்மரத்தில் நான்கு வெண்கல புத்தர் சிலைகள் இருந்தன. புத்தர் ஒரு புதிய வீட்டிற்குள் வரவேண்டும் என்று விரும்புவது போன்ற ஒரு அடையாளமாக அக்காட்சி அவளுக்குத் தோன்றியது. அதனால் அவள் புத்தருக்காக அங்கு ஒரு கோவில் கட்டினாள். இப்போதும் தலைநகர் புனோம் பென்னில் அந்தக் கோயிலும் இருப்பதாக நம்பப்படுகிறது.

பென் உருவாக்கிய அக்கோயில் பெரும் புகழுடன் வளர்ச்சியடைந்தது. பக்தர்கள் கூட்டம் கூட்டமாக கோயிலுக்கு வரத் தொடங்கினர். நூறு ஆண்டுகளுக்கு பின்னர் அங்கோர் படை சியாம் நகரின் மீது படையெடுத்த போது, கம்போடியாவின் தலைநகரம் புனோம் பென்னுக்கு மாற்றப்பட்டது. கெமர் மொழியில் புனோம் என்ற சொல்லின் பொருள் குன்று என்பதாகும். எனவே புனோம் பென் என்றால், பென் என்ற பெண்ணுக்குச் சொந்தமான மலை என்று பொருளாகும். அப்பெண் கட்டியதாக நம்பப்படும் அக்கோயில் மிகவும் பழமை வாய்ந்த நூற்றாண்டுகளுக்கு முந்தைய கோயில் ஆகும். அக்கோயிலை புனோம் வாட் என்று அல்லது மலைக் கோயில் என்று அழைக்கிறார்கள்.




</doc>
<doc id="288185" url="https://ta.wikipedia.org/wiki?curid=288185" title="அரன்டோராக் கோட்டை">
அரன்டோராக் கோட்டை

அரன்டோராக் கோட்டை ("Arandora Fort") என்பது குருநாகலில் போர்த்துக்கேயரால் கட்டப்பட்ட கோட்டையாகும். இது 1665 இல் ஒல்லாந்தரால் கைப்பற்றப்பட்டது.
இக்கோட்டை போர்த்துக்கேயரின் ஆதார முகாமாகவும் இடச்சுக்காரரின் அரணாகவும், குறிப்பாக கண்டி அரசன் இரண்டாம் இராசசிங்களின் படைகளுக்கு எதிராக செயற்பட்டது. 1670 ஒக்டோபரில் இல் கண்டியப் படைகள் இக்கோட்டையைக் கைப்பற்றி இடச்சுப் படையினரை சிறை பிடித்தனர். சிறை பிடிக்கப்பட்டவர்களின் விடுதலை எளிதாக்க மட்டக்களப்பு, கொட்டியாரம், கற்பிட்டி துறைமுகங்களை இடச்சுக்காரர் மூடினர்.


</doc>
<doc id="288186" url="https://ta.wikipedia.org/wiki?curid=288186" title="மூன்றாம் அக்கபோதி">
மூன்றாம் அக்கபோதி

மூன்றாம் அக்கபோதி (Aggabodhi III) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 623 ஆம் ஆண்டிலும் பின்னர் 624 ஆம் ஆண்டு தொடக்கம் 640 ஆம் ஆண்டு வரையென இரு தடவைகள் ஆட்சி செய்தான். இவன் இவனது தந்தையான சிலாமேகவண்ணனின் பின் ஆட்சி பீடம் ஏறினான் இவனின் பின்னர் முதல் தடவை மூன்றாம் செகத்தா திச்சனும் இரண்டாம் தடவை முதலாம் தாதோப திச்சனும் ஆட்சி பீடம் ஏறினர். இவன் மௌரிய வம்சத்தைச் சேர்ந்த அரசன் ஆவான்.




</doc>
<doc id="288187" url="https://ta.wikipedia.org/wiki?curid=288187" title="கொல்லம் கடற்கரை">
கொல்லம் கடற்கரை

கொல்லம் கடற்கரை "(Kollam Beach)" என்பது மகாத்மா காந்தி கடற்கரை என்றும் அழைக்கப்படுகிறது. இக்கடற்கரை இந்தியாவின் கேரள மாநிலத்தில் உள்ள கொல்லம் நகரத்தில் இருக்கிறது.
இக்கடற்கரையில் சர்வதேசத் தரத்துடன் கூடிய ஒரு பூங்கா அமைந்துள்ளது. இப்பூங்காவின் பெயர் மகாத்மா காந்தி பூங்காவாகும். இந்தியத் துணை குடியரசுத் தலைவர் சாகீர் உசேன், 1961 ஆம் ஆண்டு சனவரி 1, அன்று இப்பூங்காவைத் தொடங்கி வைத்தார். கேரளாவில் நீச்சல் புறக்காவல் நியமிக்கப்பட்டுள்ள சில கடற்கரைகளில் கொல்லம் கடற்கரையும் ஒன்றாகும். 2005 ஆம் ஆண்டு முதல் இக்கடற்கரையில் இவர்கள் நியமிக்கப்பட்டுள்ளனர். சூலை 2015 ஆம் ஆண்டு நிலவரப்படி கோவளம், வார்கலா மற்றும் கொல்லம் கடற்கரைகள் மட்டுமே நீச்சல் புறக்காவல் வசதி பெற்றிருக்கும் தென் கேரளக் கடற்கரைகளாகும். 

அரபிக்கடலின் மலபார் கடற்கரையில் அமைந்துள்ள பழமையானதும் மற்றும் மிகமுக்கியமானதுமான துறைமுகம் கொல்லம் துறைமுகம் ஆகும். இத்துறைமுகத்தில் அனைத்துலக முந்திரி வர்த்தகம் நடைபெறுகிறது. 2010 ஆம் ஆண்டு மதிப்பீட்டின்படி கொச்சித் துறைமுகத்திற்கு அடுத்ததாக இரண்டாவது பெரிய துறைமுகம் கொல்லம் துறைமுகமாகும். கொல்லம் துறைமுகம் சுதந்திரத்திற்கு முன்பு போர்த்துகீசியர், டச்சுக்காரர், மற்றும் ஆங்கிலேயர் என அடுத்தடுத்து அவர்களின் கட்டுப்பாட்டில் இருந்தது.

தங்காசெரி முனையின் தெற்கு மற்றும் தென்கிழக்கில் 1.8 கிலோமீட்டர் நீளத்திற்கு நீண்டிருக்கும் தங்காசெரி அலைதாங்கி கடற்கரை கொல்லம் துறைமுகத்தைப் பாதுகாக்கிறது. கவர்ச்சியான அமைவிடம் மற்றும் அழகான காயல்கள் கொல்லம் கடற்கரையை கேரளாவின் மிகமுக்கியமான சுற்றுலாத்தலமாக மாற்றியுள்ளன.

கொல்லம் கடற்கரையில் 2014 ஆம் ஆண்டு சூன் மாதம் 22 ஆம் நாள் அன்று கடல்மீன் காட்சியகம் அமைக்கும் பணி தொடங்கியது. கேரளாவில் இவ்வகையான திட்டத்துடன் அமைக்கப்பட்ட முதலாவது கடல்மீன் காட்சியகம் இதுவாகும். கொல்லம் நகராட்சி ஆணையத்திற்காக கடற்கரையின் கிழக்குப் பக்கத்தில் துறைமுகப் பொறியியல் துறை இக்கடல்மீன் காட்சியகத்தை கட்டத்தொடங்கியது. இத்திட்டத்திற்கான அடிக்கல் நாட்டு விழா மார்ச்சு மாதம் நடைபெற்றது. திட்டம் 2014 திசம்பர் மாதத்திற்குள் முடிக்கப்படவேண்டும் என்றும் திட்டமிடப்பட்டது. ஒரடுக்காகக் கட்டப்படும் இக்கடல்மீன் காட்சியகத்தில் பல்வேறு கடல்வாழ் உயிரினங்களையும் காட்சிப்படுத்துவதற்காக 40 பெரிய தொட்டிகள் அமைக்கப்படும்.

கொல்லம் கடற்கரையில் அமைக்கப்பட்டுள்ள 144 அடி உயரமுள்ள கலங்கரை விளக்கு, இக்கடற்கரையின் மிகமுக்கியமான ஒரு அடையாளமாகும். 

இத்துறைமுகத்திற்கு அருகில் போர்த்துக்கீசியக் கட்டிடங்களின் இடிபாடுகள், டச்சுக் கோட்டைகள் மற்றும் 18 ஆம் நூற்றாண்டு தேவாலயங்கள் முதலியன அவர்களின் ஆட்சிக்கால நினைவுச் சின்னங்களாகக் காட்சி தருகின்றன.


</doc>
<doc id="288189" url="https://ta.wikipedia.org/wiki?curid=288189" title="புறம்போக்கு என்கிற பொதுவுடமை">
புறம்போக்கு என்கிற பொதுவுடமை

புறம்போக்கு என்கிற பொதுவுடமை () என்பது 2015 ஆம் ஆண்டு வெளிவந்த பொலிஸ் நடைமுறைச்சட்ட மூலம் பற்றிய இந்தியத் தமிழ்த் திரைப்படம் ஆகும். இத்திரைப்படத்தை எஸ். பி. ஜனநாதன் இயக்கினார். ஆர்யா, விஜய் சேதுபதி, சாம், கார்த்திகா நாயர் ஆகியோர் இத்திரைப்படத்தில் நடித்துள்ளனர். யுடிவி மோஷன் பிக்சர்ஸினால் இத்திரைப்படம் தயாரிக்கப்பட்டது. இத்திரைப்படம் என். கே. ஏகாம்பரத்தின் ஒளிப்பதிவிலும் புதுமுக இசையமைப்பாளரான வர்சனின் இசையிலும் வெளிவந்தது. முதலில் "புறம்போக்கு" எனத் தலைப்பிடப்பட்ட போதிலும் பொதுவுடமை பற்றி எடுத்துக்கூறும் திரைக்கதையைக் கொண்டு அமைந்ததால் பின்னர் "புறம்போக்கு என்கிற பொதுவுடமை" எனத் தலைப்பு மாற்றம் செய்யப்பட்டது. ஜனநாயக சமூகத்தில் ஆற்றப்படும் பாரிய குற்றங்களுக்காக தூக்குத்தண்டனை விதித்தலுக்கு எதிரான நடவடிக்கைகளே இக்கதையின் மூலக்கரு ஆகும். இத்திரைப்படம் 15 மே 2015 அன்று வெளியிடப்பட்டது.

2009 ஆம் ஆண்டில் பேராண்மை திரைப்படத்தை இயக்கிய பின் மூன்று வருடங்களின் பின்னர் தனது முன்னைய திரைப்படங்களில் கதா நாயகர்களாக நடித்த ஜீவா மற்றும் ஜெயம் ரவியை வைத்து ஓர் படம் இயக்கவுள்ளதாக இயக்குநர் ஜனநாதன் அறிவித்தார். 2013 ஆம் ஆண்டு ஜனவரி மாதத்தின் நடுப்பகுதியில் யுவன் சங்கர் ராஜாவே தனது படத்திற்கு இசையமைப்பதாகக் கூறினார். வேறு பல திரைப்படங்களில் ஜீவா மற்றும் ஜெயம்ரவி ஆகியோர் பல்வேறு ஒப்பந்தங்களை மேற்கொண்டிருந்ததால் ஆர்யா மற்றும் விஜய் சேதுபதியை வைத்துத் தனது திரைப்படத்தை இயக்கவுள்ளதாக 2013 இல் இயக்குநர் ஜனநாதன் அறிவித்தார். அதற்குப் புறம்போக்கு எனும் தலைப்பிட்டுள்ளதாகவும் அறிவித்தார். யுவன் சங்கர் ராஜாவுக்குப் பதிலாக வர்சன் எனும் புதுமுக இசையமைப்பாளர் இசையமைப்பதாகவும் அறிவித்தார்.


</doc>
<doc id="288190" url="https://ta.wikipedia.org/wiki?curid=288190" title="1695">
1695

1695 (MDCXCV) கிரெகொரியின் நாட்காட்டியில் ஒரு சனிக்கிழமையில் ஆரம்பமான சாதாரண ஆண்டு ஆகும். அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான சாதாரண ஆண்டு ஆகும்.




</doc>
<doc id="288192" url="https://ta.wikipedia.org/wiki?curid=288192" title="முகம் சிவத்தல்">
முகம் சிவத்தல்

முகம் சிவத்தல் (Blushing) என்பது உளவியல் காரணங்களினால் முகம், காது மடல்கள், கன்னம் ஆகியவற்றில் மேலோட்டமாக ஏற்படும் முகம் சிவந்துபோவதைக் குறிக்கிறது. முகம் சிவத்தல் பொதுவாக மனவுளைவு, கோபம் அல்லது காதல்வயப்பட்டத் தூண்டுதல்கள் ஆகிய உணர்ச்சிகளின் அழுத்தங்களைத் தன்னிச்சையாகப் பிரதிபலிப்பதாகக் கருதப்படுகிறது. பல்வேறு உடலியக்கக் காரணங்களால் குறிப்பிட்ட அளவு முகம் மற்றும் பிற சருமப் பகுதிகளில் சிவந்திருக்கும் நிலையான தோல் சிவத்திலிருந்து முகம் சிவத்தல் வேறுபடுகிறது. முகம் சிவப்பதைக் கண்டு பயப்படுவதை சிகப்பு வெறுப்பு (Erythrophobia) என்று கூறலாம்.


</doc>
<doc id="288200" url="https://ta.wikipedia.org/wiki?curid=288200" title="ஊத்தங்கரை ஊராட்சி ஒன்றியம்">
ஊத்தங்கரை ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, ஊத்தங்கரை ஊராட்சி ஒன்றியத்தின் மொத்த மக்கள் தொகை 1,44,375 ஆகும். அதில் பட்டியல் சாதி மக்களின் தொகை 34,159 ஆக உள்ளது. பட்டியல் பழங்குடி மக்களின் தொகை 2,491 ஆக உள்ளது.

ஊத்தங்கரை ஊராட்சி ஒன்றியத்தில் உள்ள ஊராட்சிகள்: 


</doc>
<doc id="288201" url="https://ta.wikipedia.org/wiki?curid=288201" title="சூளகிரி ஊராட்சி ஒன்றியம்">
சூளகிரி ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, சூளகிரி ஊராட்சி ஒன்றியத்தின் மொத்த மக்கள் தொகை 1,77,900 ஆகும். அதில் பட்டியல் சாதி மக்களின் தொகை 24,280 ஆக உள்ளது. பட்டியல் பழங்குடி மக்களின் தொகை 2,299 ஆக உள்ளது. 

சூளகிரி ஊராட்சி ஒன்றியத்தில் உள்ள முப்பத்தி எட்டு ஊராட்சி மன்றங்கள்;



</doc>
<doc id="288206" url="https://ta.wikipedia.org/wiki?curid=288206" title="கிருட்டிணகிரி ஊராட்சி ஒன்றியம்">
கிருட்டிணகிரி ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, கிருஷ்ணகிரி ஊராட்சி ஒன்றியத்தின் மொத்த மக்கள் தொகை 1,54,441 ஆகும். அதில் பட்டியல் சாதி மக்களின் தொகை 22,204 ஆக உள்ளது. பட்டியல் பழங்குடி மக்களின் தொகை 1,133 ஆக உள்ளது.

கிருட்டிணகிரி ஊராட்சி ஒன்றியத்தில் உள்ள 30 ஊராட்சி மன்றங்கள்: 



</doc>
<doc id="288207" url="https://ta.wikipedia.org/wiki?curid=288207" title="காவேரிபட்டணம் ஊராட்சி ஒன்றியம்">
காவேரிபட்டணம் ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, காவேரிப்பட்டணம் ஊராட்சி ஒன்றியத்தின் மொத்த மக்கள் தொகை 1,69,252 ஆகும். அதில் பட்டியல் சாதி மக்களின் தொகை 14,816 ஆக உள்ளது. பட்டியல் பழங்குடி மக்களின் தொகை 584 ஆக உள்ளது.
காவேரிப்பட்டணம் ஊராட்சி ஒன்றியத்தில் உள்ள 36 ஊராட்சிகள்:



</doc>
<doc id="288211" url="https://ta.wikipedia.org/wiki?curid=288211" title="பொட்டாசியம் சிட்ரேட்டு">
பொட்டாசியம் சிட்ரேட்டு

பொட்டாசியம் சிட்ரேட்டு "(Potassium citrate)" என்பது CHKO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சிட்ரிக் அமிலத்தின் பொட்டாசியம் உப்பான இச்சேர்மம் முப்பொட்டாசியம் சிட்ரேட்டு எனவும் அழைக்கப்படுகிறது. வெண்மை நிறத்துடன் நீர் உறிஞ்சும் திறன் கொண்ட படிகத் தூளாக பொட்டாசியம் சிட்ரேட்டு காணப்படுகிறது. எடையில் 38.3% பொட்டாசியத்தைக் கொண்டிருக்கும் இச்சேர்மம் மணமற்றதாகவும் உவர்ப்புச் சுவையுடனும் காணப்படுகிறது. ஒரு நீரேற்று வடிவ பொட்டாசியம் சிட்ரேட்டு நீருறிஞ்சும் தன்மை மிகுந்த சேர்மமாகவும் நீர்த்துப் போகக் கூடிய தன்மையுடனும் காணப்படுகிறது. 

உணவுச் சேர்ப்புப் பொருளாக பொட்டாசியம் சிட்ரேட்டு சேர்க்கப்படும் போது இது அமிலத் தன்மையை முறைப்படுத்துகிறது. மேலும் இதற்கான ஐரோப்பிய ஒன்றியம் எண் E332 என்று நிர்ணயிக்கப்பட்டுள்ளது. யூரிக் அமிலம் அல்லது சிசுடின் காரணமாக உருவாகும் சிறுநீரக கற்களைக் கட்டுப்படுத்தி ஒரு மருந்தாகவும் இச்சேர்மம் செயல்படுகிறது.

பொட்டாசியம் பை கார்பனேட்டு அல்லது பொட்டாசியம் கார்பனேட்டுடன் சிட்ரிக் அமிலக் கரைசலை நுரைத்துப் பொங்கும் வரை சேர்த்துப் பின்னர், கரைசலை வடிகட்டி அதை சிறுமணிகளாகும் வரை ஆவியாக்கி பொட்டாசியம் சிட்ரேட்டு தயாரிக்கலாம்.

வாய்மூலம் கொடுக்கப்படும் போது பொட்டாசியம் சிட்ரேட் வேகமாக உட்கொள்ளப்படுகிறது. அவ்வாறே சிறுநீரில் வெளியேறுகிறது. இதுவொரு கார உப்பு என்பதால் வலியைக் குறைப்பதிலும் சிறுநீர் அமிலத்தன்மையால் ஏற்படும் அடிக்கடி சிறுநீர் கழிப்பதையும் குறைக்கிறது. இப்பயன்பாட்டிற்காக நாய்கள் மற்றும் பூனைகளுக்கு கொடுக்கப்படுகிறது என்றாலும் முதன்மையாக எரிச்சலூட்டாத சிறுநீர் உற்பத்திக்காக பயன்படுத்தப்படுகிறது.
சிறுநீர் பாதை தொற்று நோயை குணப்படுத்தவும் இது பயன்படுத்தப்படுகிறது.



</doc>
<doc id="288213" url="https://ta.wikipedia.org/wiki?curid=288213" title="1696">
1696

1696 (MDCXCVI) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான நெட்டாண்டு ஆகும்.




</doc>
<doc id="288214" url="https://ta.wikipedia.org/wiki?curid=288214" title="நார்த்புரூக் கேட்">
நார்த்புரூக் கேட்

நார்த்புரூக் கேட், இந்திய மாநிலமான அசாமின் குவகாத்தியில் கட்டப்பட்டது. இங்கு வந்த நார்த்புரூக் பிரபுவின் நினைவாக கட்டப்பட்டது. இந்த வாயிற்கட்டிடம் சுக்ரேஸ்வர் காட் என்ற இடத்திற்கு அருகில் உள்ளது. தற்போது இந்த கட்டிடம் பராமரிப்பின்றி கிடக்கிறது.

இந்த வாயிற்கட்டிடத்தை கர்சன் பிரபும் பார்வையிட்டார்.

இங்கிலாந்தில் உள்ள கிங்ஸ் கல்லூரியின் வழிபாட்டுக்கூடத்தின் நுழைவாயிலைப் போலவே இதையும் கட்ட தீர்மானித்தது பிரித்தானிய அரசு. இந்த கட்டிடத்தை செங்கற்களைக் கொண்டும், சுண்ணாம்புக் கல்லைக் கொண்டும் கட்டியுள்ளனர்.


</doc>
<doc id="288220" url="https://ta.wikipedia.org/wiki?curid=288220" title="ஒலிம்பியா மையம்">
ஒலிம்பியா மையம்

ஒலிம்பியா மையம் "(Olympia Centre)" என்பது சிக்காகோ நகரில் உள்ள ஒரு உயரமான கட்டிடமாகும். இக்கட்டிடத்தின் குறுகலான மேல் பகுதியில் குடியிருப்புகளும் கீழ்ப் பகுதியில் அலுவலகங்கள் செயல்படுகின்ற வகையிலும் கட்டப்பட்ட ஒரு கலப்பு பயன்பாட்டுக் கட்டிடமாக இருக்கிறது. சிகீட்மோர், ஓவிங்சு மற்றும் மெர்ரில் எல்.எல்.பி நிறுவனம் வடிவமைத்து கட்டியுள்ள இக்கட்டிடம் 63 மாடிகள் கொண்ட 725 அடி உயரக் கட்டிடமாகவும், சிகாகோ நகரத்தின் மிக உயரமான கட்டிடமாகவும் நகரின் நடுவில் உயர்ந்து நிற்கிறது. கட்டிடத்தின் வெளிப்புறம் இத்தாலியில் ஒழுங்குபடுத்தப்பட்ட சுவீடியக் கருங்கற்கள் அழகாகப் பதியப்பட்டுள்ளது. 1981 ஆம் ஆண்டில் தொடங்கப்பட்ட கட்டுமானம் 1986 ஆம் ஆண்டு நிறைவு பெற்றது. இக்கட்டிடத்தின் பெயரான ஒலிம்பியா மையம், அசலாக இக்கட்டிடத்தின் வடிவமைப்பாளரான ரொறன்ரோ நகரத்தைச் சார்ந்த ஒலிம்பியா மற்றும் யார்க்குடன் தொடர்பு கொண்டுள்ளது.

நெய்மான் மார்கசுவால் ஆக்ரமிக்கப்பட்டுள்ள ஒரு சில்லறை வணிகப் பிரிவு, 6 ஆவது மாடி முதல் 23 ஆவது மாடி வரையில் வர்த்தக வணிகப் பிரிவு மற்றும் 24 வது மாடி முதல் 63 ஆவது மாடிவரை தனியர்களுக்கான குடியிருப்புப் பகுதிகள் என ஒலிம்பியா மையம் மூன்று பகுதிகளாகப் பிரிக்கப்பட்டுள்ளது.

வெய்சுபுளூத் குழந்தை மருத்துவமனை ஒலிம்பியா மையத்தின் அறைத்தொகுதி எண் 820 இல் அமைந்துள்ளது. சிகாகோ நகரில் இம்மருத்துவமனை மட்டுமே அழைப்பவர்களின் வீடுகளுக்கே சென்று அவர்களின் குடும்பத்தினருக்கு மருத்துவம் பார்க்கும் நடைமுறையைப் பின்பற்றி வருகிறது. சிகாகோவின் சப்பானியத் தூதரகம் அறைத் தொகுதி எண் 1100 இல் அமைந்துள்ளது.



</doc>
<doc id="288221" url="https://ta.wikipedia.org/wiki?curid=288221" title="ஆரி பாட்டர் (கதாப்பாத்திரம்)">
ஆரி பாட்டர் (கதாப்பாத்திரம்)

ஆரி ஜேம்சு பாட்டர் என்பவர் ஜே. கே. ரௌலிங்கினது "ஆரி பாட்டர்" தொடரின் முக்கிய கதாப்பாத்திரம். ஆரிப் பாட்டர் நூற்றொடரின் பெரும்பாலான பகுதியானது அனாதையான பாட்டரின் வாழ்நாளின் ஏழு வருடங்களை மையப்படுத்தி எழுதப்பட்டுள்ளது. தனது பதினோராவது வயதில், தான் ஒரு மந்திரவாதி என அறிந்துகொண்டு மந்திரங்களையும் மந்திரக்கலைகளையும் கற்பிக்கும் ஆக்வாட்சு பாடசாலையில் இணைகிறான். அங்கு அல்பசு டம்பிள்டோர் மற்றும் ஏனைய பேராசிரியர்களின் கீழ் தனது மந்திரக் கல்வியைத் தொடர்கிறான்.இந்த நேரத்தில் வால்டமவுன்ட் என்னும் தீயசத்திகளின் தலைவன் ஆரி பாட்டரை கொள்ள முயற்சி செய்கிறான்.அவனிடம் இருந்து தன்னையும் மந்திர உலகையும் காப்பாற்றிக்கொண்டு அவனை அழிப்பதே கதையாக தொடர்கிரது.


</doc>
<doc id="288224" url="https://ta.wikipedia.org/wiki?curid=288224" title="கசிரங்கா பல்கலைக்கழகம்">
கசிரங்கா பல்கலைக்கழகம்

அசாம் கசிரங்கா பல்கலைக்கழகம்

இந்த பல்கலைக்கழகத்தில் பொறியியல், மேலாண்மை, கணினியியல் ஆகிய துறைகளில் பாடங்கள் கற்பிக்கப்படுகின்றன. மாணவர்கள் இளநிலை, முதுநிலை ஆகிய பிரிவுகளில் சேர்ந்து கொள்ளலாம்.

இந்த பல்கலைக்கழகம் இங்கிலாந்தில் உள்ள பிளைமவுத் பல்கலைக்கழகத்துடன் புரிந்துணர்வு ஒப்பந்தத்தை மேற்கொண்டுள்ளது. இதன் மூலம் இரு பல்கலைக்கழகத்தை சேர்ந்த மாணவர்களும், ஆசிரியர்களும் தங்களுக்கு தெரிந்தவற்றை பகிர்ந்து கொள்ள முடியும். இந்த பல்கலைக்கழகம் கார்டிப் மெட்ரோபாலிட்டன் பல்கலைக்கழகத்துடனும் புர்ந்துணர்வு ஒப்பந்தத்தை ஏற்படுத்திக் கொண்டுள்ளது. இதனால் ஆராய்ச்சிகளை கூட்டு சேர்ந்து செய்ய ஏதுவாக இருக்கும். மேலும், நன்யாங் தொழில்நுட்பப் பல்கலைக்கழகத்தோடும் புரிந்துணர்வு ஒப்பந்தத்தை ஏற்படுத்திக் கொண்டு, எம்.பி.ஏ மாணவர்களை ஒரு மாத காலம் அனுப்பி வைக்கிறது.



</doc>
<doc id="288225" url="https://ta.wikipedia.org/wiki?curid=288225" title="கயானாப் பூங்கா">
கயானாப் பூங்கா

கயானாப் பூங்கா "(Guyana Zoo)" என்பது கயானா நாட்டின் தலை நகரமான சியார்ச்டவுண் நகரில் அமைந்திருக்கும் விலங்குக் காட்சிச்சாலை ஆகும். அலுவலகப் பூர்வமாக கயானா விலங்கியல் பூங்கா எனப்படும். இப்பூங்கா 1952 ஆம் ஆண்டில் அதிகாரப்பூர்வமாகத் திறக்கப்பட்டது. ஆனால் இதன் பெரும்பாலான நிலப்பகுதி 1895 ஆம் ஆண்டு முதல் தாவரவியல் பூங்காவாகப் பயன்படுத்தப்பட்டு வந்தது. ஆர்ப்பி கழுகுகள் மற்றும் கடற்பசுக்கள் இப்பூங்காவில் பிரபலமாக அறியப்படுகின்றன.
2005 ஆம் ஆண்டில் தோராயமாக இப்பூங்காவில் 25 பணியாளர்கள் பணியாற்றினர். 

கால்கரி பூங்காவுடன் கயானா பூங்காவும் கூட்டுசேர்ந்து இணையாகச் செயல்படுகின்றன.



</doc>
<doc id="288226" url="https://ta.wikipedia.org/wiki?curid=288226" title="ஹன்வெல்லைக் கோட்டை">
ஹன்வெல்லைக் கோட்டை

ஹன்வெல்லைக் கோட்டை ("Hanwella fort") ஹன்வெல்லை, கொழும்பின் ஹன்வெல்லை என்ற இடத்தில், களனி கங்கை கரையில் அமைந்துள்ளது. இக்கோட்டையிலிருந்து மல்வானைக் கோட்டை தொலைவில் களனி கங்கையின் மறுபக்கத்தில் அமைந்துள்ளது.

சீதவாக்கையின் மாயாதுன்னையினால் இது ஆரம்பத்தில் கட்டப்பட்டது என நம்பப்படுகிறது. போர்த்துக்கேயர் கோட்டையைப் பிடித்து, தங்கள் பாணிக்கு ஏற்ப 1597 இல் கட்டினார்கள். இது ஒல்லாந்தரால் கைப்பற்றப்பட்டு, விண்மீன் வடிவக் கோட்டையாகக் கட்டப்பட்டு, 1684 இல் கட்டிட வேலைகள் நிறைவுற்றன. 1761 இல் கீர்த்தி சிறீ இராஜசிங்கனால் இது கைப்பற்றப்பட்டு, அங்கிருந்த படையினர் கொலை செய்யப்பட்டனர். ஒல்லாந்தர் இதனை அடுத்த வருடத்தில் மீளவும் கைப்பற்றினர்.


</doc>
<doc id="288251" url="https://ta.wikipedia.org/wiki?curid=288251" title="ஹல்தும்முல்லைக் கோட்டை">
ஹல்தும்முல்லைக் கோட்டை

ஹல்தும்முல்லைக் கோட்டை ("Haldummulla Fort") என்பது போர்த்துக்கேயரால் பதுளையிலுள்ள ஹல்தும்முல்லைக் எனுமிடத்தில் கட்டப்பட்டது. 17 ஆம் நூற்றாண்டு கட்டப்பட்ட கோட்டை அத்திவாரங்களைத் தவிர முற்றாக அழிக்கப்பட்டுவிட்டது. அத்திவாரங்களை தற்போதும் காடுகள் நிறைந்த குன்றில் காணலாம். இது முன் அரங்காகவும் கொழும்புக்கான தந்திரோபாய பாதுகாப்பு அரணாகவும் விளங்கியது. இது அதன் சுற்றுப்புறங்களுக்கான நல்ல பார்வை (அவதானிப்பு) அமைப்பைக் கொடுத்தது.



</doc>
<doc id="288254" url="https://ta.wikipedia.org/wiki?curid=288254" title="களுத்துறைக் கோட்டை">
களுத்துறைக் கோட்டை

களுத்துறைக் கோட்டை ("Kalutara fort") 1622 இல் போர்த்துக்கேயரால் கட்டப்பட்டது. இது களுத்துறையில் அமைந்திருந்தது.

1574 இல், போர்த்துக்கேயப் படையினர் கொழும்பின் தென் பகுதியில் இருந்த சமய வழிபாட்டிடங்களை அழித்தனர். 1594 இல் போர்த்துக்கேயப் படையினர் களுத்துறை நகரைக் கைப்பற்றினர். 1622 இல், அவர்களால் கன்கதில விகாரை அழிக்கப்பட்ட இடத்தில் கோட்டை கட்டப்பட்டது. இது சீதாவக்கை அரசன் முதலாம் ராஜசிங்கனால் கைப்பற்றப்பட்டது. பின்பு இடச்சுக்காரரினால் இக்கோட்டை கைப்பற்றப்பட்டு, மீண்டும் போர்த்துக்கேயரால் கைப்பற்றப்பட்டது.


</doc>
<doc id="288259" url="https://ta.wikipedia.org/wiki?curid=288259" title="அகத்தி தீவு">
அகத்தி தீவு

அகத்தி தீவு (Agathy Island), (மலையாளம்: അകറ്റി ഐല്യാംഡ്), அகட்டி (Agatti) என்றும்கூட அழைக்கப்படும் இத்தீவு, தெற்காசிய துணைக்கண்டத்தின் இந்திய தென்மேற்கு கடற்பகுதியின் ஒன்றிய பிராந்தியமான இலட்சத்தீவில், 36 தீவுத்திட்டுகளில் ஒன்றாகும். பவளத்தீவாக அறியப்படும் இது 5.6 கிலோமீட்டர் (3.47968 மைல்கள்) நெடியத்தீவாக அமைந்துள்ளது.

அகத்தி தீவின் 7 கிலோமீட்டர் தொலைவில் உள்ள ஒரு பெருந்திட்டு பகுதியான பங்காரம் (Bangaram) எனும் தென்மேற்கு நிலபரப்பு, இந்திய தென்கடை மாகாணமான கேரளாவின் கொச்சி என்ற பெருநகரதிலிருந்து சுமார் 459 கிலோமீட்டர் (285 மைல்கள்) இடைதூரத்தில் அமைந்துள்ளது. மேலும் அகத்தி நிலத்திட்டு கேரளா மாநில மற்றொரு நகரமான கொல்லத்திலிருந்து 533 கிலோமீட்டர்கள் தொலைவிலும், அதேநகர துறைமுகத்திலிருந்து 529 கிலோமீட்டர்கள் தூரத்திலும் உள்ளது. அகத்திக்கு நெருங்கிய (54 கிமீ) குடியேற்ற தீவான கவரட்டியிலிருந்து (Kavaratti), தெற்கே 76 கிலோமீட்டர் தொலைவில் சுஹெளி பர் (Suheli Par) எனும் தீவு திட்டுள்ளது. அகத்தியின் மொத்த நிலபரப்பு தோராயமாக 2.7 சதுர கிலோமீட்டர் (1 சதுர மைல்) ஆகவும், அதே தீவுதிட்டின் தென் கடைகோடியில் கல்பட்டி என்கிற ஒரு சிறுத்தீவு இருப்பதாகவும் மூலாதாரம் உள்ளது.

2011-ஆம் ஆண்டின் சனத்தொகை கணக்கெடுப்பின்படி, ஒரு சதுர கிலோமீட்டர் பரப்பளவுக்கு 3.84-ன் விகிதத்தில் (3889 ஆண்கள்), (3671 பெண்கள்) அகத்தித்தீவின் சனத்தொகை 7.560-ஆக இருந்தது இதில் இசுலாமிய சமயம் பெரும்பான்மையாக காணப்பட்டது. இசுலாமிய சமயத்தை இலட்சத்தீவுகள் பகுதிக்கு அரேபிய பயணியான இப்னு பதூதா (Ibn Batuta) என்பவர் கொண்டுவந்ததாக கூறப்படுகிறது. அகத்தி தீவு குடியானவர்கள், தமது சொந்த தேவைக்காக எரிபொருள் பயன்படுத்தி 1௦௦ கிலோவாட் மின்சாரம் உற்பத்தி செய்கிறார்கள். குடிநீர் தேவைக்காக கடல்நீரை குடிநீராக மாற்றும் அலகுமூலம் பூர்த்தி செய்துகொள்கிறார்கள்.

இலட்சத்தீவுகள், கடல் மார்க்கமாக கொச்சி இணைக்கப்பட்டுள்ளது. ஏழு பயணிகள் கப்பல்கள் இரு துறைமுகங்களுக்கிடையே இயக்கப்படுகின்றது, மற்றும் இந்த பயணப்பாதையை கடக்க 14-2௦ பயணநேரமாக எடுத்துகொள்ளப்படுகிறது. மேலும் இம்மார்க்க கப்பல்கள் குளிரூட்டப்பட்ட நவீனத்துவமும், உணவுவிடுதிகள் வசதிகளும், பொழுதுபோக்கு அம்சங்கள் நிறைந்ததாக காணபடுகின்றது.

இலட்சத்தீவுகள் பகுதியில், அகத்தி வானூர்தித் தளம் பிரதான வானூர்தி தளமாக அறியப்படுகிறது. எயர் இந்தியா பிராந்திய (Air India Regional) வானூர்தி நிறுவனம், ஏடிஆர் 42 (ATR 42) வகை வானூர்திகளை கேரள மாநில கொச்சியிலிருந்து ஞாயிற்றுக்கிழமை தவிர தினமும் இயக்கப்படுகிறது. கொச்சியிலிருந்து வானூர்திப் பயண நேரம் 9௦ நிமிடங்கள். மேலும் கொச்சி வானூர்தி தளம், உள்நாட்டு, மற்றும் பன்னாட்டு வானூர்தி சேவைகளுடன் இணைக்கப்பட்டுள்ளது.

இலட்சத்தீவுகள் பெருந்திட்டு தொகுப்பின் சுற்றுலா தளங்களில் அகத்தி தீவும் ஒன்றாகும். பார்வையாளர்கள், எனினும் சில நிபந்தனையின் கீழ் தீவுக்குள் அனுமதிக்கபடுகிறது. சுற்றுலா பயணிகளானாலும், தீவுகளின் குடியானவர்களின் உறவுக்கார்களானாலும், இலட்சத்தீவுகள் நிர்வாகத்திடம் நுழைவு அனுமதி பெறவேண்டும். பார்வையாளர்கள் நுழையவும், மற்றும் உறுதியாக ஒரு இடத்தில் தங்கவும் அனுமதி (Permit) அளிக்கப்படுகிறது. அகத்தி தீவில், "அகத்தி கடற்க்கரை ஒய்வுவிடுதி" (Agatti Island Beach Resort(AIBER) மற்றும் "கடற்சிப்பிகள் கடற்க்கரை ஒய்வுவிடுதி" (Sea Shells Beach Resort) என இரண்டு ஓய்வுவிடுதிகள் உள்ளன. அகத்தி தீவு முழுவதும் சாலைகள் நிறுவியுள்ளது, ஒரு மிதிவண்டி மூலம் தீவின் எப்பகுதிக்கும் சென்று அனுபவிக்க ஏதுவானதாக அமைக்கப்பட்டள்ளது.



</doc>
<doc id="288260" url="https://ta.wikipedia.org/wiki?curid=288260" title="ஒலிம்பிக் விளையாட்டுகளில் மாலத்தீவு">
ஒலிம்பிக் விளையாட்டுகளில் மாலத்தீவு

ஒலிம்பிக் விளையாட்டுகளில் மாலத்தீவு "(Maldives at the Olympic Games)" முதன் முதலாக 1988 ஆம் ஆண்டு கலந்து கொண்டது. ஒவ்வொரு கோடைக்கால ஒலிம்பிக் விளையாட்டுப் போட்டிகள் நடக்கும் போதும் தனது நாட்டின் சார்பில் கலந்து கொள்ள தடகள வீரர்களை அனுப்பி வருகிறது. ஆனால், குளிர்கால ஒலிம்பிக் விளையாட்டுப் போட்டிகளில் இதுவரை மாலத்தீவு கலந்து கொண்டதில்லை.

2015 ஆம் ஆண்டுவரை ஒலிம்பிக்கில் எந்த பதக்கங்களையும் மாலத்தீவு வெல்லவில்லை.

மாலத்தீவுக்கான தேசிய ஒலிம்பிக் குழு 1985 இல் உருவாக்கப்பட்டது. அதே ஆண்டில் சர்வதேச ஒலிம்பிக் குழுவாலும் இக்குழு அங்கீகரிக்கப்பட்டது.


</doc>
<doc id="288264" url="https://ta.wikipedia.org/wiki?curid=288264" title="மக்கள் நலக் கூட்டணி (தமிழ்நாடு)">
மக்கள் நலக் கூட்டணி (தமிழ்நாடு)

மக்கள் நலக் கூட்டணி என்பது தமிழ்நாட்டில் மறுமலர்ச்சி திராவிட முன்னேற்றக் கழகம், விடுதலை சிறுத்தைகள் கட்சி, இந்திய கம்யூனிஸ்ட் கட்சி, இந்திய கம்யூனிஸ்ட் (மார்க்சிஸ்ட்) கட்சி ஆகிய கட்சிகள் ஒன்றிணைந்து 2015 அக்டோபரில் ஏற்படுத்திய ஒரு அரசியற் கூட்டணியாகும். 

2016 திசம்பர் 27 இல் இக்கூட்டணியிலிருந்து மறுமலர்ச்சி திராவிட முன்னேற்றக் கழகம் வெளியேறியது.

மார்க்சிஸ்ட் கம்யூனிஸ்ட் கட்சியின் முயற்சியின் காரணமாக இந்திய கம்யூனிஸ்ட், மார்க்சிஸ்ட் கம்யூனிஸ்ட், மதிமுக, விடுதலைச் சிறுத்தைகள், மனித நேய மக்கள் கட்சி ஆகிய கட்சிகள் இடம்பெற்ற "மக்கள் நலக் கூட்டியக்கம்" எனும் கூட்டமைப்பு உருவாக்கப்பட்டது. ஒரு கட்டத்தில், மனித நேய மக்கள் கட்சி வெளியேறியது. இந்தக் கூட்டமைப்பு, தேர்தல் செயல்பாட்டுக்காக மக்கள் நலக் கூட்டணி என 2 நவம்பர் 2015 அன்று அதிகாரப்பூர்வமாக புது வடிவம் பெற்றது. தேர்தலுக்கு அப்பாற்பட்டு, மக்களின் நலனுக்காக "மக்கள் நலக் கூட்டியக்கம்" எனும் பெயரில் கூட்டமைப்பு நடைமுறையில் இருக்கும் எனவும் தெரிவிக்கப்பட்டது .

2016 தமிழ்நாடு சட்டமன்றத் தேர்தலில் போட்டியிட்டு கூட்டணி அரசாங்கத்தை அமைத்தல்; கூட்டணியில் ஒருவர் முதலமைச்சராக பதவியேற்பார்.




</doc>
<doc id="288265" url="https://ta.wikipedia.org/wiki?curid=288265" title="மல்வானைக் கோட்டை">
மல்வானைக் கோட்டை

மல்வானைக் கோட்டை ("Malwana fort") கம்பகாவிலுள்ள மல்வானையில், களனி கங்கை கரையில் அமைந்திருந்தது. இது போர்த்துக்கேயரால் 1590 களில் கட்டப்பட்டது. அச்சிறிய கோட்டை போர்த்துக்கேய ஆளுனரின் அல்லது தலைமை தளபதியின் வசிப்பிடமாகவும் இயங்கியது. ஆவனங்களின்படி, 70 படையினரைக் கொண்ட படைப்பிரிவு இக்கோட்டையில் இருந்தது. இக்கோட்டை 1630 களில் கண்டியப் படைகளினால் தாக்குதலுக்கு உள்ளானது. போர்த்துக்கேயர் இக்கோட்டைய கைவிட்டு, கொழும்புக் கோட்டையிலும் அதனுடைய பாதுகாப்பிலும் கவனஞ் செலுத்தினர்.


</doc>
<doc id="288266" url="https://ta.wikipedia.org/wiki?curid=288266" title="குட்டிக்கதைகள் (நூல்)">
குட்டிக்கதைகள் (நூல்)

குட்டிக்கதைகள் என்னும் நூல் கவிஞர் கண்ணதாசன் எழுதிய 53 குட்டிக்கதைகளின் தொகுப்பு ஆகும். “சில கருத்துகளை கதைவடிவில் சொன்னால்தான் மனதிலே படிகின்றன.” என இக்கதைகளை எழுதியதற்கான காரணத்தை நூலின் முன்னுரையான “கதைத்த காரணம்” என்னும் பகுதியில் கண்ணதாசன் குறிப்பிட்டு இருக்கிறார். இக்கதைகள் அனைத்தும் கண்ணதாசனை ஆசிரியராகக்கொண்டு வெளிவந்த இதழ்களில் எழுதப்பட்டவைகளாகும். அவற்றை நூலாகத் தொகுத்தவர் அவருக்கு உதவியாளராகப் பணியாற்றிய இராம. கண்ணப்பன் ஆவார். பதிப்பித்தவர் ஆ. திருநாவுக்கரசு ஆவார். 

இந்நூலை 1971ஆம் ஆண்டு சனவரியில் அன்றைய தமிழக முதல்வரும் கண்ணதாசனுக்கு நண்பருமான மு. கருணாநிதி வெளியிட்டார்.

இந்நூலில் பின்வரும் கதைகள் இடம்பெற்றுள்ளன:


</doc>
<doc id="288267" url="https://ta.wikipedia.org/wiki?curid=288267" title="மாலைத்தீவுகள் ஒலிம்பிக் குழு">
மாலைத்தீவுகள் ஒலிம்பிக் குழு

மாலைத்தீவுகள் ஒலிம்பிக் குழு "(Maldives Olympic Committee)" என்பது மாலத்தீவுகளின் சார்பாக அமைக்கப்பட்ட தேசிய ஒலிம்பிக் குழுவாகும். பன்னாட்டு ஒலிம்பிக் குழு இக்குழுவிற்காக வழங்கியுள்ள குறியீடு: MDV ஆகும். பொதுநலவாய விளையாட்டுக்கள் போட்டியில் மாலத்தீவுகள் பங்கேற்கவும் இக்குழுவே பொறுப்பு வகிக்கிறது.
2012 ஆம் ஆண்டு நடைபெற்ற கோடைகால ஒலிம்பிக் விளையாட்டுகளில் மாலத்தீவு பங்கேற்றது. மாலத்தீவுகளின் விளையாட்டு வீரர்கள், ஐக்கிய இராச்சியத்தின் பெட்போர்டு நகரில் தளம் அமைப்பதற்கு மாலத்தீவு ஒலிம்பிக் குழு தேர்வு செய்தது.


</doc>
<doc id="288271" url="https://ta.wikipedia.org/wiki?curid=288271" title="கண்ணதாசன் கவிதைகள் (நூல்)">
கண்ணதாசன் கவிதைகள் (நூல்)

கண்ணதாசன் கவிதைகள் என்னும் நூல் கவிஞர் கண்ணதாசன் எழுதிய 35 கவிதைகளும் 2 காவியங்களும் 13 இசைப்பாடல்களும் அடங்கிய தொகுப்பு ஆகும். 1944ஆம் ஆண்டு ஏப்ரல் திங்களில் “திருமகள்” என்னும் இதழில் வெளிவந்த “காலை குளித்தெழுந்து” எனத் தொடங்கும் கவிதை முதல் 1959 ஆம் ஆண்டு சனவரித் திங்கள் முதல் நாள் எழுதிய “கிழவன் சேதுபதி” என்னும் கவிதை வரை கண்ணதாசன் எழுதிய பல கவிதைகளில் இருந்து சில கவிதைகளை கவிஞர் நாக. முத்தையா தேர்ந்தெடுத்து எட்டு பிரிவுகளின் கீழ் தொகுத்திருக்கிறார். அவர் “சில சொற்கள்” என்னும் தலைப்பில் ஒரு முன்னுரையும் எழுதியிருக்கிறார். “பதிப்பகத்தார் உரையை” காவியக்கழகத்தின் உரிமையாளர் கண்ணப்பா வள்ளியப்பன் எழுதியிருக்கிறார். இந்நூலின் மூன்றாம் பதிப்பு 1960ஆம் ஆண்டில் வெளிவந்திருக்கிறது. நான்காம் பதிப்பு 1968ஆம் ஆண்டில் வானதி பதிப்பகத்தின் வழியாக வந்திருக்கிறது. 

இந்நூலின் உள்ளே பின்வரும் படைப்புகள் இடம்பெற்றுள்ளன: 
<br>







</doc>
<doc id="288276" url="https://ta.wikipedia.org/wiki?curid=288276" title="கசிவுநீர்">
கசிவுநீர்

கசிவுநீர் (Exudate) என்பது காயங்கள் அல்லது துளைகள் வழியாக ஒரு உயிரினம் வெளிவிடும் திரவத்தைக் குறிக்கிறது. இந்நிகழ்வு கசிவுநீர் வெளியிடுதல் எனப்படும். குருதிச் சுற்றோட்டத்திலிருந்து வடிகட்டப்பட்டு அழற்சியடைந்த அல்லது புண்ணான பகுதிகளுக்கு வரும் எந்தவொரு திரவமும் கசிவுநீர் என்றழைக்கப்படுகிறது. காயமேற்பட்டு, அதனால் தோல் வெளிப்படும்போது கசிவுநீர் குருதிக்குழல்களிலிருந்து ஒழுகி அண்மையிலுள்ள திசுக்களில் சேர்கிறது. கசிவுநீரில் ஊனீர், நாரியல் பொருள் (ஃபைப்ரின்), வெள்ளையணுக்கள் ஆகியவை உள்ளன. காயங்கள், அழற்சியடைந்த அல்லது நோய்த்தொற்று ஏற்பட்டப் பகுதிகளிலிருந்து இந்நீர் கசியலாம்.


</doc>
<doc id="288279" url="https://ta.wikipedia.org/wiki?curid=288279" title="யாழ்ப்பாண அரசு">
யாழ்ப்பாண அரசு

யாழ்ப்பாண அரசு ("Jaffna kingdom") அல்லது ஆரியச்சக்கரவர்த்தி அரசு ("Kingdom of Aryacakravarti") (கி.பி 1215–1624) எனப்படுவது இலங்கையின் தற்போதைய வடக்கில் யாழ்ப்பாணக் குடாநாட்டின் யாழ்ப்பாணம் நகரில் அமைந்திருந்த வரலாற்று அரசைக் குறிக்கின்றது. இந்தியாவின் கலிங்க நாட்டைச் சேர்ந்த, யாழ்ப்பாண அரசின் நிறுவனர் எனப்படும் கலிங்க மாகன் படையெடுப்பின் பின் இது அமைக்கப்படதெனக் கூறப்படுகின்றது. பலமிக்க படையை வடக்கு, வடகிழக்கு, மேற்கு ஆகிய பகுதிகளில் நிறுவப்பட்டு, பின் தற்போதைய தென்னிந்தியாவின் பாண்டியர் அரசுக்கு 1258 இல் நிலமாணிய வரியை கப்பமாக செலுத்தி வந்த இவ்வரசு பாண்டியரின் உடைவின் பின்னர் 1323 இல் விடுதலை பெற்றது. தில்லி சுல்தானகம் முசுலிம் அரசின் படைத்தளபதி மாலிக் கபூர் மூலம் 1323 இல் மதுரையிலிருந்த கடைசி பாண்டிய ஆட்சியாளர் தோற்கடிக்கப்பட்டு வெளியேற்றப்பட்டதும் பாண்டியரின் உடைவு ஏற்பட்டது. இவவ்வரசு ஆரம்பம் முதல் மத்திய 14 ஆம் நூற்றாண்டு வரை இலங்கைத் தீவில் பலம் பெற்று அப்பிராந்திய அரசுகளினால் ஏற்றுக் கொள்ளப்பட்டிருந்தது. ஆயினும், சுமார் 1450 ஆண்டளவில் இளவரசன் சப்புமால் படையெடுப்பினால் போட்டிமிக்க கோட்டை இராச்சியம் மூலம் தோற்கடிக்கப்பட்டது.

இது சிறீ ஜெயவர்தனபுர கோட்டை கட்டுப்பாட்டில் இருந்து 1467 இல் விடுதலை பெற்றது. இதன் பின்தொடர்ந்து வந்த ஆட்சியாளர்களினால் முத்துக்கள், யானை போன்றவற்றின் ஏற்றுமதி வரி, நில வரி ஆகியவற்றை அதிகரித்து பொருளாதார முக்கியத்துவத்தில் தங்கள் ஆற்றலை நகர்த்தினர். அது அக்கால இலங்கைத் தீவில் இருந்த பல அரசுகளைவிடக் குறைவான நில மானிய முறைமையாக இருந்தது. ஆட்சிக்காலத்தில், மொழி வளர்ச்சிக்காக கல்விச்சாலைகள் உட்பட உள்ளூர் தமிழ் இலக்கியம் உருவாக்க முக்கியத்துவம், இந்து கோவில்கள் கட்டுமானம் என்பன இடம்பெற்றன.

1505 இல் இலங்கைத் தீவிற்கு போர்த்துகல் குடியேற்ற சக்தியின் வருகை, பாக்கு நீரிணையின் கேந்திர முக்கியத்துவம் எல்லா சிங்கள அரசுகளையும் தென்னிந்தியாவினுடன் இணைத்தமை போன்றவை அரசியல் குழப்பங்களை உருவாக்கின. பல அரசர்கள் மோதி, பின்னர் போர்த்துக்கல்லுடன் சமாதானம் செய்து கொண்டனர். 1617 இல், இரண்டாம் சங்கிலி அரியணையை பறித்துக் கொண்டு, போர்த்துக்கல்லுடன் சண்டையிட்டார், ஆயினும் தோற்கடிக்கப்பட்டார். இதனால், 1619 இல் யாழ்ப்பாண அரசின் விடுதலை முடிவுக்கு வந்தது. தஞ்சை நாயக்கர்கள் அரசின் ஆதரவுடன் மிக்கபிள்ளை ஆராச்சி போன்ற போராட்டக்காரர்கள் அரசை மீளவும் அமைக்க முயன்று, கடைசியில் தோற்றுப் போயினர். யாழ்ப்பாண நகரின் புறநகரான நல்லூர் அப்போது தலைநகராக இயங்கியது.

யாழ்ப்பாண வரலாற்று மூல நூல்களில் ஒன்றான வையாபாடல் இவ்வரசின் ஆரம்பத்தைக் கி.மு. 101 என்று கூறுகிறது. இன்னொரு நூலான வைபவமாலை இவ்வரசு கி.பி. 1314 இல் தொடங்கியதாகச் சொல்கிறது. எனினும் பல ஆய்வாளர்கள் யாழ்ப்பாண அரசு கி.பி. 13 ஆம், 14 ஆம் நூற்றாண்டை அண்டிய காலப் பகுதிகளிலேயே தொடங்கியிருக்கக் கூடும் எனக் கருதுகிறார்கள். 11ஆம் நூற்றாண்டில் இராஜேந்திர சோழனின் இலங்கைப் படையெடுப்பு, 13 ஆம் நூற்றாண்டில் கலிங்க மாகனின் படையெடுப்பு என்பன யாழ்ப்பாண அரசு உருவாவதற்கான களம் அமைத்துக் கொடுத்தன. ஆயினும், அதன் தோற்றம் பற்றிய வாத எதிர்வாதங்கள் தொடர்ந்தும் நிலவியே வருகின்றன.

யாழ்ப்பாண அரசின் தோற்றம் பற்றி தெளிவற்ற கருத்துக்களும் வரலாற்று ஆய்வாளர்களிடையே கருத்து வேறுபாடுகளும் காணப்படுகின்றன. குறிப்பிடத்தக்க பிரதான வரலாற்று ஆய்வாளர்களான கே. எம். டி சில்வா, சிவசுப்பிரமணியம் பத்மநாதன், கா. இந்திரபாலா போன்றோர் பரவலாக ஆரியச் சக்கரவர்த்திகள் அரசு யாழ்ப்பாணத்தில் 1215 இல் இந்தியாவின் கலிங்க நாட்டைச் சேர்ந்த தளபதி கலிங்க மாகன் படையெடுப்புடன் ஆரம்பமாகியது என்பதை ஏற்றுக் கொள்கின்றனர். பொலன்னறுவை அரசினை தன்னுடைய படையினர் மற்றும் கலிங்கம், கேரளம், தமிழ்நாடு ஆகிய இடத்து கூலிப்படையினர் உதவியுடன் ஆட்சி செய்த பாண்டியர் மன்னன் இரண்டாம் பராக்கிம பாண்டியனை கலிங்க மாகன் சிம்மாசனத்தைவிட்டு அகற்றினான்.

இராசரட்டையை வெற்றி கொண்ட கலிங்க மாகன், தலைநகரை பாரிய வன்னிக் காடு மூலம் பாதுகாக்கப்பட்ட யாழ்ப்பாணக் குடாநாட்டுக்கு தலைநகரை நகர்த்தி, தஞ்சாவூர் சோழர் அரசுக்கு கப்பம் செலுத்தும் அரசாக ஆட்சி செய்தான். அக்காலத்தில் (1247), தற்கால தாய்லாந்து நாட்டின் தம்பிரலிங்கா எனும் இடத்து மலாய் தளபதி சந்திரபானு அரசியல் அடைப்படையில் பிளவுபட்டிருந்த தீவில் படையெடுப்புச் செய்தான். ஆயினும், தம்பதெனியாவின் இரண்டாம் பராக்கிமபாகு (1236–70) தாக்குதலை முறியடிக்க, சந்திரபானு வடக்கிற்கு நகர்ந்து சிம்மாசனத்தை சுமார் 1255 இல் மாகனிடம் இருந்து காத்துக் கொண்டான். முதலாம் சடையவர்மன் சுந்தரபாண்டியன் 13 ஆம் நூற்றாண்டில் இலங்கை மீது படையெடுத்து வட இலங்கையின் யாழ்ப்பாண அரசை பலாத்காரமாக ஆண்ட சந்திரபானுவைத் தோற்கடித்தான். முதலாம் சடையவர்மன் சுந்தரபாண்டியன் சந்திரபானுவை பாண்டியர் ஆட்சிக்கு கீழ்ப்படிய கட்டாயப்படுத்தி, பாண்டியருக்கு கப்பம் செலுத்தச் செய்தான். ஆனால் பின்பு சந்திரபானு வலிமை பெற்று சிங்கள அரசு மீது படையெடுத்தான். ஆனாலும், அவர் முதலாம் சடையவர்மன் சுந்தரபாண்டியன் சகோதரன் முதலாம் வீர பாண்டியனால் தோற்கடிக்கப்பட்டு, உயிரிழந்தான். இலங்கை மூன்றாவது முறையாகவும் பாண்டியர் படையெடுப்புக்கு உள்ளானது. இதனை யாழ்ப்பாண அரசை உருவாக்கிய ஆரியச் சக்கரவர்த்தி மூலம் மேற்கொள்ளப்பட்டது.

சந்திரபானு இரண்டாவது தென் படையெடுப்பைத் தொடங்கியதும், பாண்டியர் சிங்களவருக்கு உதவி செய்து சந்திரபானுவை 1262 இல் கொன்று, படையெடுப்பை நடத்திய மந்திரியான ஆரியச் சக்கரவர்த்திகள் அவர்களால் அரசராக நியமிக்கப்பட்டனர். முஸ்லிம் படையெடுப்புக்களினால் பாண்டியர் அரசு பலவீனமானதும், ஆரியச் சக்கரவர்த்தி ஆட்சியாளர்கள் யாழ்ப்பாண அரசை விடுதலைமிக்க அரசாக மாற்றி, இலங்கையில் பிராந்திய சக்தியாக மாற்றினர். யாழ்ப்பாண அரசின் எல்லா அரசர்களும் கூழங்கைச் சக்கரவர்த்தியின் வழித்தோன்றல்களாக கருதப்பட்டனர். கூழங்கைச் சக்கரவர்த்தி கலிங்க மாகனாக சுவாமி ஞானப்பிரகாசர், முதலியார் இராசநாயகம் போன்றோரினால் அவர்களின் பாண்டிய வம்சாவழி குடும்பப் பெயருடன் அடையாளப்படுத்தப்பட்டனர்.

அரசியல் ரீதியாக, 13 ஆம் 14 ஆம் நூற்றாண்டுகளில் அரசு வல்லமையுள்ளதாகப் பரந்தபோது, எல்லாப் பிராந்திய அரசுகளும் அதற்கு கப்பம் செலுத்தின. ஆயினும், அது தென் இந்தியாவின் விஜயநகரத்தில் இருந்து ஆட்சி செய்த விஜயநகரப் பேரரசுடன் எதிர்க்க வேண்டி இருந்தது. அத்தோடு தென் இலங்கையின் கோட்டை இராச்சியத்துடனும் எதிர்க்க வேண்டி இருந்தது. இதனால் அரசு விஜயநகரப் பேரரசின் கீழ் வரவேண்டு ஏற்பட்டதுடன், 1450 முதல் 1467 வரையான காலப்பகுதியில் கோட்டை இராச்சியத்திடன் தன் விடுதலையை இழக்கவும் நேரிட்டது. கோட்டை இராச்சியத்தின் சிதைவு விஜயநகரப் பேரரசின் உடைவு என்பவற்றால், இது மீண்டும் உருவாக்கம் பெற்றது. இது மிகவும் நெருக்கமான வாணிப, அரசியல் தொடர்புகளை தென்னிந்திய தஞ்சை நாயக்கர்கள் அரசுடனும் கண்டி அரசுடனும் கோட்டை இராச்சியத்தின் பிளவுபட்ட அரசுடனும் கொண்டிருந்தது. இக்காலத்தில் இந்துக் கோயில்களின் உருவாக்கம், தமிழ், சமசுகிருத இலக்கிய செழுமை என்பன இடம் பெற்றன.

கோட்டை இராச்சியம் யாழ்ப்பாண அரசை ஆறாம் பராக்கிரமபாகுவின் பெறா மகன் சப்புமால் குமாரயா (செண்பகப் பெருமாள்) மூலம் வெற்றி கொண்டது. இதற்கான சண்டைகள் பல பகுதிகளாக இடம்பெற்றன. முதலாவதாக, யாழ்ப்பாண அரசுக்கு கப்பம் செலுத்தி வந்த வன்னிப் பகுதியில் இடம்பெற்றது. அங்கிருந்த வன்னிமையின் தளபதிகளான வன்னியர் தோற்கடிக்கப்பட்டனர். இது இரு வெற்றிகரமான சண்டைகளுடன் பின் தொடர்ந்தது. அரசைக் கைப்பற்றுவதற்கான முதலாவது போர் வெற்றி பெறவில்லை. 1450 இல் மேற்கொள்ளப்பட்ட வெற்றிகரமான சண்டையால் அரசு கைப்பற்றப்பட்டது.

திருநெல்வேலி அரிகேசரி பராக்கிரம பாண்டியனின் தென்காசிக் கல்வெட்டு கி.பி. 1449–50, 1453-4 காலப்பகுதியில் போர் இடம்பெற்றதாகக் குறிப்பிடுகிறது. ஆரியச் சக்கரவர்த்தி அரசன் கனகசூரிய சிங்கையாரியன் தன் குடும்பத்துடன் தென் இந்தியாவுக்குத் தப்பிச் சென்றான். சப்புமால் குமாரயா கோட்டைக்குச் சென்றதும், கனகசூரிய சிங்கையாரியன் 1467 இல் அரசை மீட்டெடுத்தான்.

போர்த்துக்கேய வர்த்தகர்கள் இலங்கைக்கு 1505 இல் வந்தனர். ஆரம்பத்தில் அவர்கள் தென்மேற்குக் கரையில் இருந்த கோட்டை அரசுக்கு எதிராக தாக்குதல் நடத்தினர். இருதரப்பும் அப்போது மசாலாப் பொருள் வர்த்தகத்தில் ஆதாய உரிமையில் ஈடுபாடு கொண்டு இருந்ததே அதற்கான காரணம். கத்தோலிக்க திருச்சபையின் மறைபரப்புச் செயற்பாடுகள் உட்பட்ட பல காரணங்களுக்காக போர்த்துக்கேயர் கொழும்பில் செயற்பட்டதை யாழ்ப்பாண அரசு விளங்கிக் கொண்டது. அதனால், யாழ்ப்பாண அரசு போர்த்துக்கேய எதிர் செயற்பாடுகளைக் கொண்டிருந்த கோட்டை அரசில் உள்ளவர்களுக்கும் சீதாவக்கை அரசு தளபதிகளுக்கும் உதவினர். அத்துடன், கடல் துறைமுகங்கள் எதுவுமின்றி மலைநாட்டில் அமைந்திருந்த கண்டி அரசின் விநியோகத் தளமாகவும், தென்னிந்தியாவிலிருந்து வரும் படை உதவிகளின் நுழைவாயிலாகவும் யாழ்ப்பாண அரசு செயற்பட்டது. மேலும், அதனுடைய கேந்திர முக்கியத்துவத்தினால், இடச்சுப் பேரரசின் தரையிறக்கப் பகுதியாக யாழ்ப்பாண அரசு அமையலாம் எனவும் அஞ்சப்பட்டது. அரசன் முதலாம் சங்கிலி போர்த்துக்கேய தொடர்பை தடுத்ததுடன், மன்னார் தீவில் இருந்த 600-700 வரையான பரதவ கத்தோலிக்கரை கொலை செய்தான். யாழ் அரசர்களிடமிருந்து முத்து ஆதாயத்தை எடுத்துக் கொள்ள அக்கத்தோலிக்கர் இந்தியாவிலிருந்து மன்னாருக்கு கொண்டு வரப்பட்டனர்.


இவற்றைச் சாக்காக வைத்துக்கொண்டு, போர்த்துக்கீச அரச பிரதிநிதி டொம் கொன்சுடன்டீனோ டி பிரகன்சா 1560 இல் படையெடுப்புச் செய்து அரசை கீழ்படியச் செய்வதில் வெற்றிபெறாவிட்டாலும் யாழ்ப்பாண அரசுக்குக் கீழ்ப்பட்ட மன்னார் தீவு பகுதியைக் கைப்பற்றினான். ஆயினும் தெளிவற்ற கூற்றுகளின்படி, 1582 இல் யாழ்ப்பாண அரசன் போத்துக்கேயருடன் ஒப்பந்தம் செய்துகொள்ள இணங்கினான் என்றும், பத்து யானைகளை அல்லது அதற்குச் சமமமான பணத்தை கப்பமாகச் செலுத்தினான் என்று கூறப்படுகின்றது. இல் 1591, இரண்டாவது படையெடுப்பு அந்தரே பூர்த்தாடோ தெ மென்டோன்சா தலைமையில் இடம்பெற்றது. அரசன் புவிராஜ பண்டாரம் கொல்லப்பட்டு, அவனுடைய மகன் எதிர்மன்னசிங்கம் முடியரசாக போர்த்துக்கேயரால் நியமிக்கப்பட்டான். போர்த்துக்கேயர் எதிர்மன்னசிங்கத்துடன் ஒப்பந்தங்களைச் செய்துகொண்டனர். அதன்படி, கத்தோலிக்க மறைபரப்புனர்களுக்கு சுதந்திரமாக செயற்பட அனுமதி, போர்த்துக்கல்லுக்கு யானை ஏற்றுமதி செய்வதற்கான உரிமை ஆகியன உள்ளடங்கின. ஆயினும், போர்த்துக்கேயருக்கு கட்டுப்பட்டிருந்த அரசன் அவற்றை எதிர்த்தான். அவன் முதலாம் விமலதர்மசூரியன் கீழ் இருந்த கண்டி அரசுக்கு 1593–1635 காலகட்டத்தில் போர்த்துக்கேயரை எதிர்க்க தென் இந்தியாவிலிருந்து உதவி வருவதற்கு துணை நின்றான். ஆயினும் அவன் அளவுக்கதிகமான போர்த்துக்கேயரை எதிர்க்காது சுயாட்சியை நடத்தினான்.


1617 இல் எதிர்மன்னசிங்கத்தின் இறப்புடன், இரண்டாம் சங்கிலி, அரசனால் பரிந்துரைக்கப்பட்டவரைக் கொன்றுவிட்டு, அரியணையில் அமர்ந்தான். இரண்டாம் சங்கிலியின் செயலை போர்த்துக்கேயர் ஏற்றுக் கொள்ளாததால், படை உதவியை தஞ்சை நாயக்கர்கள் மூலம் பெற்றதுடன் நெடுந்தீவு பகுதியில் மலபாரிலிருந்து வரவழைக்கப்பட்ட தனியார் கப்பல் படையையும் முகாமிடச் அனுமதியளித்தான். இதனால் பாக்கு நீரிணை ஊடான போர்த்துக்கேயரின் கப்பல் போக்குவரத்திற்கு பாதகத்தை ஏற்படுத்தியது. இரண்டாம் சங்கிலிக்கு கண்டி ஆட்சியாளர்களும் உதவியளித்தனர். யாழ்ப்பாண அரசின் வீழ்ச்சியின் பின் பெயரிடப்படாத இரு யாழ்ப்பாண இளவரசிகள் குமாரசிங்க, விஜயபால ஆகியவர்களைத் திருமணம் செய்து கொண்டனர். இரண்டாம் சங்கிலி எதிர்பார்ப்புடன் தஞ்சை நாயக்கர்களிடமிருந்து படை உதவியைப் பெற்றான். தஞ்சை நாயக்கர்கள் யாழ்ப்பாண அரசை மீட்டெடுப்பதில் முனைப்புக் காட்டினர். ஆயிலும், போர்த்துக்கேயரிடமிருந்து மீள எடுக்க மேற்கொள்ளப்பட்ட எல்லா முயற்சிகளும் தோல்வியில் முடிந்தன.

சூன் 1619 இல், இரு படையெடுப்பு முயற்சிகள் போர்த்துக்கேயரால் மேற்கொள்ளப்பட்டன. மலபாரிலிருந்து வரவழைக்கப்பட்ட தனியார் கப்பல் படையினர் ஒரு கடற் படையெடுப்பை முறியடித்தனர். மற்றது பிலிப்பே டி ஒலிவேரா தலைமையில் 5,000 பலமிக்க தரைப்படையினரால் மேற்கொள்ளப்பட்டு, இரண்டாம் சங்கிலி தோற்கடிக்கப்பட்டான். சங்கிலியும் தப்பிப்பிழைத்த அவனது குடும்ப அங்கத்தவர்களும் சிறைபிடிக்கப்பட்டு, கோவாவிற்கு கொண்டு செல்லப்பட்டனர். அங்கு சங்கிலி தூக்கிலிடப்பட்டான். எஞ்சியவர்கள் துறவிகளாகவும் துறவற கன்னியராகவும் வர அரச கட்டளையால் ஊக்கப்படுத்தப்பட்டனர். பலர் அதற்கு உடன்பட்டனர். இதனால் யாழ்ப்பாண முடிக்கு உரிமை கோர முடியாதவாறு ஆக்கப்பட்டனர்.

யாழ் தீபகற்பத்தில் அரசு “பாறு” என்ற துணைப்பிரிவுகளுடன் மாகாணங்களாகப் பிரித்து இருந்தது. பாறு பெரிய நிலப்பகுதிகளாகக் காணப்பட, சிறிய பிரிவுகளாக ஊர் அல்லது கிராமங்கள் காணப்பட்டன. இவை பிராந்திய அடிப்படையில் அல்லது படிநிலை அமைப்பில் நிருவகிக்கப்பட்டன. அரசன் படிநிலையின் உச்சத்தில் இருந்தான். அவனுக்குப் பின் அவனுடைய மூத்த மகனுக்கு அது சென்றது. இதற்கு அடுத்த படிநிலையில் "அதிகாரிகள்" மாகாண நிருவாகிகளாக இருந்தனர். இதனை அடுத்து "முதலியார்" நிலத்தின் சட்டம், வழக்கம் ஆகியவற்றை விளக்குபவர்களாகவும் நீதிபதிகளாகவும் செயற்பட்டனர். அத்துடன் அவர்கள் உயர் அதிகாரிகளுக்கு மாகாணத்தில் நடக்கும் தகவல்களைச் சேகரித்து அறிக்கையிட வேண்டும். உள்நாட்டு வருவாய் நிருவாகிகள் கண்காணிகள் (கங்காணி), மேற்பார்வையாளர்கள், கணக்குப்பிள்ளைகள் அல்லது கணக்காளர்கள் என அழைக்கப்பட்டவர்கள் அடுத்த படிநிலையில் இருந்தனர். இவர்கள் பண்டாரப்பிள்ளை எனவும் அறியப்பட்டனர். இவர்கள் கணக்குப் பராமரிப்பு, பதிவேடுகள் வைத்திருத்தல் ஆகியவற்றைச் செய்ய வேண்டும்.

பாறுக்கான தலைமையாளர் மணியம் ஆவார். இவர்களுக்கு முதலியார்மார் உதவி செய்தனர். முதலியாருக்கு கிராமம் அல்லது கிராமங்களின் குழுவுக்கு பொறுப்பான உடையார்கள் உதவி செய்தனர். இவர்கள் தங்கள் கட்டுப்பாட்டின் கீழ் இருந்த பகுதிகளில் வரி வசூலித்தல், நில அளவீட்டுக்கு உதவி, சட்டம் ஒழுங்கு கண்காணித்தல் ஆகியவற்றைச் செய்தனர். கிராமத்தலைவர்கள் தலையாரி, பட்டான்கட்டி அல்லது அடப்பண்ணர் என்ற பெயரால் அழைக்கப்பட்டனர். இவர்கள் வரி வசூலிப்பதற்கு உதவு செய்தல் தங்கள் பிரதேசப் பிரிவு சட்டத்தை பராமரிப்பதிலும் பொறுப்பாகவிருந்தனர். அத்துடன், ஒவ்வொரு சாதியினரும் தலைவர் ஒருவரைக் கொண்டிருந்தனர். அவர்கள் தங்கள் சாதியின் உதவி செயற்பாடு, கடமை என்பவற்றைக் கண்காணித்தனர்.

தற்போதைய வடமத்தி, கிழக்கு மாகாணங்களில் உள்ள யாழ்ப்பாண தீபகற்பத்தின் தென் பகுதிகள் வன்னிமைகள் ஆகும். அங்கு குறைவான அளவில் மக்கள் குடியேறினர். அவர்கள் வன்னியார் என்ற சிறு தலைமைகளின் கீழ் ஆளப்பட்டனர்.

யாழ்ப்பாண தீபகற்பத்தின் தெற்கு, கிழக்கு திருக்கோணமலை மாவட்ட வன்னிமைகள் வரிக்குப் பதிலாக வருடாந்தத் திறையினை யாழ்ப்பாண அரசுக்கு வழங்கி வந்தனர். அத்திறை பணம், தானியங்கள், தேன், யானை, யானைத் தந்தம் ஆகியவாறு அமைந்தது. யாழ்ப்பாணத்திலிருந்து பாரிய தொலைவில் அமைந்திருந்ததால் வருடாந்த திறை முறை நடைமுறைப்படுத்தப்பட்டிருந்தது. 14 ஆம் நூற்றாண்டின் ஆரம்ப, மத்திய காலப்பகுதிகளில், தீவின் மேற்கு, தெற்கு, மத்திய பகுதி சிங்கள அரசுகளும் நிலமானியத்தின் கீழ் வந்தன. இது 1450 காலப்பகுதியில் ஆறாம் பராக்கிரமபாகுவின் படைகள் கிட்டத்தட்ட 17 வருடங்ள் அரசை கைப்பற்றும்வரை தொடர்ந்தது. கிட்டத்தட்ட 17 ஆம் நூற்றாண்டில், அரசு தென்னிந்திய “மடலகோட்டா” மூலம் நிருவகிக்கப்பட்டது.

பயணிக்கும் மொரோக்கோ வரலாற்றாசிரியர் இப்னு பதூதாவின் 1344 ஆம் ஆண்டுக் குறிப்பின்படி, அரசு வடக்கில் நல்லூரில் ஒன்றும், மேற்கில் புத்தளத்தில் ஒன்றும் என இரு தலை நகரங்களைக் கொண்டு இருந்ததாக அறிய முடிகின்றது. மேலும், யாழ்ப்பாண அரசின் தலைநகரமாக இருந்தவையென சிங்கைநகர், நல்லூர் என இரண்டு பெயர்கள் கூறப்படுகின்றன. தற்போதைய யாழ்ப்பாண நகருக்கு அருகேயுள்ள நல்லூர், அரசின் இறுதிக்காலத்தில் தலைநகராயிருந்ததென்பதில் ஐயமெதுவும் இல்லை. சிங்கைநகரென்பது யாழ்ப்பாணக் குடாநாட்டின் கிழக்குக் கரையிலுள்ள வல்லிபுரப்பகுதியில் அமைந்திருந்ததென்றும், இவ்வரசின் ஆரம்பகாலத் தலைநகரம் இதுவேயென்றும் சிலர் கூற, சிங்கைநகரென்பதும் நல்லூரையே குறிக்குமென்றும், யாழ்ப்பாண இராச்சியத்தின் தலைநகரம் நல்லூர் மட்டுமேயென்றும் வேறு சிலர் கொள்வர்.

இதேபோல யாழ்ப்பாண அரசின் ஆட்சி எல்லை பற்றியும் தெளிவு இல்லை. குடாநாட்டுப் பகுதியைத் தளமாகக் கொண்டு, சமயங்களில் இவ்வரசின் எல்லை, வன்னிப்பகுதி முழுவதையும் உள்ளடக்கி, மேற்குக் கரையில் புத்தளம் வரை கூடப் பரந்து இருந்ததாகக் கூறப்படுகிறது.

தனித்திறம் வாய்ந்ததாகக் கணிக்கக்கூடிய பாரம்பரிய வரலாறு யாழ்ப்பாணத்துக்கு இருந்து வந்தாலும், வரலாற்றில் அதன் பெருமை சுதந்திரத் தமிழரசின் தோற்றத்தோடு மேலும் சிறப்படைவதனைக் காணலாம். இதை இந்த அரசு தொடர்பாகத் தோன்றிய தமிழ் இலக்கியங்களிலும், பிற வரலாற்று மூலங்களிலிருந்தும் அறிய முடிகிறது. அவ்வரலாற்று மூலங்கள் இவ்வரசின் தலைநகர் 'சிங்கை', 'யாப்பாபட்டுன', 'நல்லூர்' என வேறுபட்ட தகவல்களைத் தருகின்றன. இவை தலைநகர் மாற்றத்தைக் குறித்து நிற்கின்றன என்ற கருத்தை வரலாற்று ஆசிரியர்களிடையே ஏற்படுத்தினாலும் கூட, தற்போது நல்லூரைத் தவிர ஒரு இராசதானிக்குரிய கட்டிட அழிபாடுகள் யாழ்ப்பாணத்தில் கண்டுபிடிக்கப்பட்டதாகத் தெரியவில்லை. பதினாறாம் நூற்றாண்டில் யாழ்ப்பாணத்திற்கு வந்த போர்த்துக்கேயர்கள் கூட நல்லூர் நகரத்தை மட்டுமே கண்டதாகத் தெரிகிறது. இதனால் 13 ஆம் நூற்றாண்டிலிருந்து 17 ஆம் நூற்றாண்டு வரை யாழ்ப்பாண அரசின் தலைநகராக நல்லூரே விளங்கியதெனக் கூறலாம்.

யாழ்ப்பாண இராச்சியத்தில் இந்த இராசதானி அமைந்திருந்த உண்மையான இடத்தையோ அதன் விஸ்தீரணத்தையோ பூரணமாக அறிந்து கொள்ளக்கூடிய அளவிற்கு போதிய தொல்பொருள் சான்றுகள் இதுவரை கிடைக்கவில்லை. கிடைத்த சான்றுகளை வைத்து நோக்கும்போது இது தற்போதைய நல்லூர்க் கந்தன் ஆலயத்துக்கு முன்னால் உள்ள மூன்று மைல் சுற்று வட்டத்திற்குள் அமைந்திருக்கலாம் என ஊகிக்க முடிகிறது. இதன் எல்லைக்குள் வரலாற்றுப் பழைமை வாய்ந்த கொழும்புத்துறையும், பண்ணைத்துறையும் அடங்குகின்றன. இதை யாழ்ப்பாண வைபவமாலை யில் வரும் ஆதாரங்களும், போர்த்துக்கேய ஆசிரியர்களின் குறிப்புகளும் உறுதிப்படுத்துகின்றன. இந்த இராசதானியின் அமைப்புப் பற்றி யாழ்ப்பாண வைபவமாலையில் குறிப்பிடப்படும் பின்வரும் வர்ணனைகள் இங்கு நோக்கத்தக்கது.

"நாலு மதிலும் எழுப்பி வாசலும் ஒழுங்கா விடு
வித்து மாட மாளிகையும், கூட கோபுரங்கைள
யும், பூங்காவையும், பூங்காவன நடுவிலே
ஸ்நான மண்டபமும். முப்படைக் கூபமும் உண்
டாக்கி அக்கூபத்தில் யமுனா நதி தீர்த்தமும்
அழைப்பித்துக் கலந்துவிட்டு நீதிமண்டபம் யானைப்
பந்தி, குதிரை லாயம், சேனாவீரரிருப்பிடம்
முதலியன கட்டுவித்து - கீழ்திசை வெய்யிலுக்குகந்த
பிள்ளையார் கோயிலையும், மேற்றிசைக்கு வீர
மாகாளியம்மன் கோயிலையும், தென்திசைக்கு
கைலாய பிள்ளையார் கோயிலையும், வடதிசைக்கு
சட்ட நாதேஸ்வரர் கோயில் தையல்நாயகி
அம்மன் கோயில் சாலை விநாயகர் கோயிலையும்
அமைப்பித்தனர்."
மேற்கூறப்பட்ட வர்ணனைகள் இன்று நல்லூர் இராசதானியைக் காண விழைவோர் மிகையாகவோ அல்லது கற்பனையாவோ கருத இடமளிக்கலாம். அதில் ஓரளவு உண்மையிருப்பினும், அவற்றை முற்றாக வரலாற்று உண்மைக்கு மாறானவையென ஒதுக்கிவிட முடியாது. இந்த நகர் பற்றி யாழ்ப்பாண வைபவமாலையில் மட்டுமன்றி போர்த்துக்கேய ஆவணங்களிலும் ஓரளவு குறிப்பிடப்பட்டுள்ளது. போர்த்துக்கேயரே இங்கிருந்த கோட்டையையும், ஆலயங்களையும் இடித்துத் தரைமட்டமாக்கியதாகக் கூறியுள்ளனர். அவ்வாறு இடிக்கப்பட்டவைகளைக் கொண்டே அவர்கள் தமது கோட்டைகளையும், தேவாலயங்களையும், தங்கியிருப்பதற்கான வீடுகளையும் கட்டினார்கள் என்பது கீழே வரும் பாடல் மூலம் உறுதியாகின்றது.

"பறங்கிகள் ஆட்சியினை ஒப்புக்கொண்டு
நல்லூரிற்குள்ளே குடியிருந்து கொண்டு
தங்கள் கருமங்களை நடத்திப் புறக்
கோட்டை மதில்களை இடிப்பித்து அக்
கற்களைக் கொண்டு போய்க் கடல்
ஓரத்திலே சங்கிலியரசன் இடிப்பித்துப்
பரவிவிட்ட தங்கள் கோட்டையை மறுபடி
கோட்டையாகக் கட்டி அதன் கீழ்ப்
புறத்திலே வீடுகளையும் அரசாட்சி
மண்டபங்களையும் கட்டுவித்துக் குடிகள்
சமீபத்தில் வீடுகட்டி வந்திருக்கும் படி
வசதி பண்ணினார்கள்."

இக்கூற்றில் பெருமளவு உண்மையிருக்கலாம் என்பதை பறங்கித் தெரு பிரதான வீதியிலும், குறுக்கு வீதியிலும் உள்ள பல வீடுகள் பழைமையான கற்களைக் கொண்டு கட்டப்பட்டிருப்பதைக் காணலாம். ஆ. முத்துத்தம்பிப்பிள்ளை தமது 'யாழ்ப்பாணச் சரித்திரம்' என்னும் நூலில். நல்லூர் கோட்டையில் இருந்த கற்சாசனங்கள் இங்குள்ள வீடுகளில் வைத்துக் கட்டப்பட்டிருப்பதாகக் கூறியுள்ளார். இதற்குச் சான்றாக இங்குள்ள பிரதான வீதியில் இருக்கும் தேநீர்க் கடையொன்றின் வாசற் பகுதியில் கண்டுபிடிக்கப்பட்ட கல்வெட்டொன்றாகும். இக்கல்வெட்டு இன்னொரு கட்டிடத்தின் தூணாகவோ அல்லது கதவு நிலையின் ஒரு பாகமாகவோ இருந்திருக்க வேண்டுமெனத் தெரிகிறது. ஐந்தரை அடி நீளமும் ஏழு அங்குல அகலமும் கொண்ட இக்கல்வெட்டில் 25 வரிகளில் தமிழ் எழுத்துக்கள் உள்ளன. இதில் 15 வரிகளை மட்டும் தெளிவாக வாசிக்க முடிகிறது. அவற்றிலிருந்து இக்கல்வெட்டு பதினைந்தாம் நூற்றாணடில் நல்லூரிலிருந்து ஆட்சி புரிந்த ஆறாம் பராக்கிரமபாகுவிற்குரியது என்பது தெரிய வருகிறது. இந்த அரசனின் ஆட்சி நல்லூரில் இருந்ததென்பதை இலக்கிய ஆதாரங்கள் தெரிவித்திருந்தாலும், அதை உறுதிப்படுத்தக் கிடைத்திருக்கும் ஒரேயொரு சாசனம் இக் கல்வெட்டாகும். இதே போல் நல்லூர் இராசதானிக்குரிய பல கற்சாசனங்களும். கற்றூண்களும் யாழ்ப்பாணக் கோட்டையில் வைத்துக் கட்டப்பட்டிருப்பதாக ஆ. முத்துத்தம்பிப்பிள்ளை மேலும் கூறியுள்ளார். அவ்வாறானவை யாழ்ப்பாணக் கோட்டையில் இதுவரை கண்டுபிடிக்கப்படவில்லை என்றாலும், கோட்டையின் மேற்குப் பகுதியில் காணப்படும் கற்றூண்களில் ஒன்றில் செதுக்கப்பட்டிருக்கும் நேர்த்தியான தாமரைச் சிற்பம் இக்கூற்றை உறுதிப்படுத்துவதாக அமைந்துள்ளது.

தற்போதைய நல்லூர் பிரதேசத்தில் யாழ்ப்பாண மன்னர்காலக் கட்டிடங்கள் எவையும் முழுமையாக இல்லாவிட்டாலும், அங்குள்ள மந்திரிமனை, சங்கிலியன் தோப்பு, இராசாவின் தோட்டம், பண்டார மாளிகை, பண்டாரக் குளம் போன்ற பெயர்களும், இவ்விடங்களில் அழிந்த நிலையில் இருக்கும் கட்டிடச் சிதைவுகளும் அக்கால நல்லூர் இராசதானியை நினைவுபடுத்துகின்றன.

அரச பொருளாதாரம் கிட்டத்தட்ட முழுவதுமாக 15 ஆம் நூற்றாண்டு வரை விவசாய அடிப்படையில் காணப்பட்டது. 15 ஆம் நூற்றாண்டுக்குப் பிறகு, பொருளாதாரம் பல்வகைப்பட்ட, வாணிகமாக்கப்பட்டு, இந்தியப் பெருங்கடலில் வியாபித்த ஒன்றாகியது.

1344 இல் பயணித்த இப்னு பதூதா, யாழ்ப்பாண அரசு பாரிய வணிக அரசு என்பதையும் அது கடல்கடந்த தொடர்புகளைக் கொண்டுள்ளது என்பதையும் அவதானித்தார். அரச வாணிபங்கள் தென்னிந்தியா தொடர்புடைய கடல்சார்பானதாக, சுயாதீன வர்த்தகத்தை வளர்த்துக் கொண்டதாகவிருந்தது. விவசாயமற்ற அரச பாரம்பரியம் பாரியளவு கரையோர மீன்பிடி, படகுகளின் அதிகரிப்பு, கடல் வர்த்தக வாய்ப்பு அதிகரிப்பு என்பதால் பலமுள்ளதாகியது. செல்வாக்குச் செலுத்தும் வர்த்தக குழுக்கள், குறிப்பாக தென்னிந்தியக் குழுக்களும் மற்றவர்களும் அரச தலைநகர், துறைமுகம், சந்தை நிலையங்கள் ஆகியவற்றில் தங்கியிருந்தனர். கைவினைஞர் குடியிருப்புக்கள் உருவாக்கம், திறன்மிக்க தொழிற் குழுக்களான தச்சர்கள், கற்கொத்தன்கள், நெசவாளிகள், உலர்த்துபவர்கள், பொற்கொல்லர்கள், கொல்லர்கள் ஆகியோர் கிராமங்களில் தங்கியிருந்தனர். அதனால், பலதரப்பட்ட சமூக பொருளாதார விவசாயச் செயற்பாடுகள், வர்த்தகம், கைப்பொருள் உற்பத்தி ஆகியன சிறப்பான உருவாக்கம் பெற்றன.

யாழ்ப்பாண அரசு இலங்கையில் ஏனைய அரசுகளான கோட்டை, கண்டு ஆகியனவற்றைவிட குறைந்தளவு நிலமானியத்தைக் கொணடு இருந்தது. அதனுடைய பொருளாதாரம் நில, அதன் உற்பத்தி வணிக நடவடிக்கையைவிட அதிகம் பண வணிக நடவடிக்கையைக் கொண்டு இருந்தது. யாழ்ப்பாண பாதுகாப்புப் படைகள் ஊழிய மானிய வரி இல்லாமலும், அரசனுடைய சேவையில் இருந்தவர்களுக்கு ஊதியம் பணமாகக் கொடுக்கப்பட்டது. அரசனின் உத்தியோகத்தர்களான முதலியார்கள் ஊதியமும் பணமாகக் கொடுக்கப்பட்டதுடன், குறிப்பிட்டளவு எண்ணிக்கையிலான இந்துக் கோயில்கள் சொந்தமாக பாரியளவு சொத்துக்களை தெற்கில் இருந்த பௌத்த கோயில்கள் கொண்டிருந்தது போலல்லாது காணப்பட்டன. கோயில்களும் நிருவாகிகளும் அரசனில் சார்ந்திருந்தனர். அரசின் வரிகள் அனேகம் யானைகளாக வன்னியிலிருந்து வந்தன.
நில வரிக்கு அப்பால், வாழை, தென்னை, பாக்கு ஆகியன உள்ளவற்றிற்கு தோட்ட வரி இருந்தது. பனை, வேம்பு, இலுப்பை ஆகியவற்றுக்கு மர வரி காணப்பட்டது. ஒவ்வொரு சாதி அல்லது வணிகர் சங்க அங்கத்தவர்களிடம் தொழில் வரியும், மற்றவர்களிடம் வர்த்தக வரியும், உடைகளுக்கு (உடைகள் பிரத்தியோகமாகவல்லாது அலுவலக முத்திரையைக் கொண்டு இருக்க வேண்டும்) முத்திரை வரியும், உணவுப் பொருட்களுக்கு தரகு அல்லது வரியும் மற்றும் துறைமுக, சுங்க வரிகளும் பெறப்பட்டன. கொழும்புத்துறை தீபகற்பத்தை பிரதான நிலத்துடன் பூநகரியில் படகு சேவை மூலம் இணைத்தது. அது பிரதான துறைமுகங்களில் ஒன்றாகவும் பச்சிலைப்பள்ளியைக் கடந்து சுங்கச் சோதனை பகுதியும் இருந்தது. யானைகள் தென் சிங்கள அரசுகள், வன்னிப் பகுதி ஆகியவற்றிலிருந்து யாழ்ப்பாணத்திற்குக் கொண்டுவந்து வெளிநாட்டு வாங்குனர்களுக்காக விற்கப்பட்டன. ஊருகாத்துறை எனப்பட்ட தற்போது ஊர்காவற்றுறைஎனப்படும் குடாவில் வைத்து வெளிநாடுகளுக்கு அனுப்பப்பட்டன. இது சுருக்கமாக போர்த்துக்கேயத்தில் “காஸ் டொஸ் எலிபன்டிஸ்” ( "Caes dos elephantess”, யானைகளின் குடா) என அழைக்கப்பட்டது. இறந்தவர்களை தகனம் செய்ய யாழ்ப்பாணத்தில் அனுமதிக்கட்டண வரி இருந்தது.

எல்லாக் கொடுப்பனவுகளும் காசாக மாற்றாமல் அரிசி, வாழைப்பழம், பால், கருவாடு, இறைச்சி, தயிர் எனக் கொடுக்கப்பட்டன. சிலர் “ஊழியம்” என்ற கொடுப்பனவு இல்லாத சேவையைச் செய்தனர்.

அரசன் பல வகையான நாணயங்களை வழங்கினான். சில வகை நாணயங்கள் "சேது நந்தி" என்று வகைப்படுத்தப்பட்ட, 1284 முதல் 1410 வரையான நாணயங்களின் பெரும் தொகுதி வட இலங்கையில் கண்டுபிடிக்கப்பட்டன. இந்நாணயத்தின் ஒரு பக்கத்தில் மனித உருவமும் விளக்குகளும் காணப்பட, மறுபக்கத்தில் நந்தி தேவர் சின்னம், "சேது" என்று பொறிக்கப்பட்டுக் காணப்பட, மேலே பிறை நிலவு காணப்பட்டது.

இந்தியாவிலிருந்து ஆரம்ப காலத்தில் குடியேறியவர்கள் முதற்கொண்டு தொடர்ச்சியாக வரலாற்றை சைவ சமயம் இலங்கையில் கொண்டுள்ளது. பௌத்த சமயம் செயற்பாட்டில் இருந்தபோதுகூட இந்து சமய வழிபாடு பரவலாக ஏற்றுக் கொள்ளப்பட்டிருந்தது. இலங்கையில் சோழர் காலத்தில், கிட்டத்தட்ட 9 ஆம் 10 ஆம் நூற்றாண்டுகளில், அலுவலக சமயத் தகுதியை இந்து சமயம் பெற்றிருந்தது. சோழருக்குப் பின் ஆட்சி செய்த கலிங்க மாகன் அக்காலத்தில் சுதேச இலக்கிய இந்து மறுமலர்ச்சிக்கு உதவினான்.

யாழ்ப்பாண அரச காலத்தில் சைவம் அரச சமயமாக இருந்து எல்லாச் சலுகையையும் பெற்றுக் கொண்டது. இந்திய இந்து சமய யாத்திரைத்தலமாக மிகவும் அறியப்பட்ட இராமேசுவரம் கோயிலை தங்கள் மூதாதையர் பரிபாலித்ததன் நிமித்தம் ஆரியச்சக்கரவர்த்தி அரசு சைவம் தொடர்பில் அதற்குரிய சேவையைச் செய்வதிலும் பரிபாலிப்பதிலும் மிகவும் விழிப்புள்ளதாக இருந்தது. குறிப்பின்படி, அரசனின் தலைப்பு “சேது காவலன்”, அதாவது இராமேசுவரம் மற்றொரு பெயரான “சேது” என்பதைக் கொண்டிருந்ததாக ஊகிக்க முடிகிறது. “சேது” என்பது நாணயம், கல்வெட்டு அரச அடையாளமாக பயன்படுத்தப்பட்டது.
கோட்டை அரசின் சார்பாக யாழ்ப்பாண அரசை ஆண்ட சப்புமால் குமாரயா நல்லூர் கந்தசுவாமி கோவில் புனரமைப்பு அல்லது கட்டுமானத்திற்கு உதவினான். சிங்கை பரராசசேகரன் சத்தானந்தர் கோயில், வைகுந்தப் பிள்ளையார் கோயில், வீரகாளியம்மன் கோயில் ஆகியவற்றைக் கட்டினான். அவன் கட்டிய குளமான யமுனை ஏரியை, வட இந்தியாவிலுள்ள இந்துக்களினால் புனிதமாக கருதப்பட்ட யமுனை ஆறு தண்ணீரினால் நிரப்பினான். இவன் திருக்கோணேச்சரத்திற்கு அடிக்கடி சென்று தரிப்பவனும், முதலாம் சங்கிலியின் மகனும் அடுத்த அரசனுமாவான். அரசன் செயவீர சிங்கையாரியன் தற்போது "கோணேஸ்வரம் கோயிலின் ஸ்தல புராணம்" என்று அறியப்படும் "தக்சண கைலாச புராணம்" என்பதனை செய்யுள்களாக கோயிலின் பாரம்பரிய வரலாறாகத் தொகுத்தான். பெரிய கோயில்கள் சாதாரணமான அரசர்களினால் பராமரிக்கப்பட்டு, கோயிலில் வேலை செய்வோருக்கு அரச கருவூலத்திலிருந்து சம்பளம் கொடுக்கப்பட்டது. இந்தியாவிலும் இலங்கையின் பிற பகுதிகளிலும் போலல்லாது, சமய நிலைநாட்டல்கள் சுயாட்சி உள்ளதாகவும் பாரிய நில அறக்கொடையாகவும் வரிக்கு உட்பட்டதாகவும் இருந்தது.
சிவன் அதிகளவில் முதன்மையான ஏற்றுக் கொள்ளப்பட்டும், இலிங்கம், சிவனின் ஒட்டுமொத்த சின்னமாவும் இருந்ததோடு, புண்ணியத்தளங்கள் சிவனுக்கு அர்ப்பணிக்கப்பட்டு இருந்தன. ஏனைய இந்துக் கடவுள்களான முருகன், பிள்ளையார், காளி என்போரும் வழிபடப்பட்டனர். கிராமங்களில், கிராமத்துத் தெய்வமான கண்ணகி புகழ்பெற்று வழிபடப்பட்டதோடு, தெற்கிலுள்ள சிங்களவர் மத்தியிலும் கண்ணகி வழிபாடு பொதுவாகவிருந்தது. மந்திர நம்பிக்கை, தீய ஆவிகளின் இருப்பு ஆகியன தெற்கு ஆசியாவில் காணப்பட்டவாறே அங்கும் காணப்பட்டது.

அரசினுள் பல இந்துக் கோயில்கள் காணப்பட்டன. சில பாரிய வரலாற்று முக்கியத்துவத்தைக் கொண்டு, குறிப்பாக திருக்கோணமலையில் திருக்கோணேச்சரம், மன்னாரில்திருக்கேதீச்சரம், கீரிமலையில் நகுலேஸ்வரம் என்பவற்றோடு நூற்றுக்கணக்கான கோயில்கள் பிராந்தியத்தில் பரந்து காணப்பட்டன. தற்போதைய தென்னிந்தியாவில் உள்ளதைப் போன்ற கொண்டாட்டங்களும் திருவிழாக்களும் காணப்பட சில சிறிய மாற்றத்துடன் காணப்பட்டன. நாயன்மாரின் தேவாரம் வழிபாட்டில் பயன்படுத்தப்பட்டன. ஏப்ரல் மத்தியில் வரும் இந்து புதுவருட மிகவும் முக்கிய கொண்டாட்ட விழாவாகக் காணப்பட்டதோடு, நவராத்திரி, தீபாவளி, சிவராத்திரி, தைப்பொங்கல் என்பனவும் கொண்டாடப்பட்டன. இவற்றுடன், திருமணம், இழவு, பூப்பெய்தல் ஆகியன வாழ்க்கையில் பகுதியாக முக்கியத்துவம் பெற்று இருந்தன.

கிட்டத்தட்ட கி.பி 1550 காலப்பகுதியில் முதலாம் சங்கிலி பௌத்தர்களான சிங்களவர்களை யாழ்ப்பாணத்திலிருந்து வெளியேற்றி, அவர்களின் பல வழிபாட்டிடங்களை அழித்தான். வெளியேறாதிருந்த சிங்களவர்களினால் பௌத்தம் யாழ்ப்பாண அரசில் பாதுகாக்கப்பட்டது. நம்போட்டையில் குறிப்பிடப்பட்ட சில முக்கிய பௌத்த வழிபாட்டிடங்களாக நாகதீபம்,தெல்லிப்பளை, மல்லாகமம், மீனுவாங்கொமு, கதுருகொடை (கந்தரோடை) என்பன இருந்தாலும் நாகதீபத்தில் உள்ள பௌத்த விகாரை மட்டும் இப்போதும் காணப்படுகின்றது.

யாழ்ப்பாண அரசின் மக்கள் சமூக அமைப்பானது தென்னிந்தியாவில் இருந்தது போன்ற விவசாயம், நிலம் ஆகியவற்றின் அடிப்படையில் அமைந்த சாதி அமைப்பு காணப்பட்டது. இவ்வாறே தெற்கில் சிங்கள அரசுகளிலும் சமூக அமைப்பு காணப்பட்டது. அங்கு “கோவிகம” சாதியினர் ஆளும் குடும்பத்தினருக்கு குறைந்தவர்களாகக் கருதப்பட்டனர். ஆரியச்சக்கரவர்த்தி அரசர்களும் அவர்களது குடும்பத்தினரும் "பிராமண சத்திரியர்" தகுதி உடையவர், அதாவது சத்திரியர் வாழ்க்கையை பிராமணர் ஆக மாற்றியவர் என்று கருதுகின்றனர். "மடைப்பள்ளியர்" அரண்மனைக் காரியதரிசிகள், "அகம்படையார்" அரண்மனை ஊழியர்களாகவும் சிவியார் பல்லக்குக் காவுவோராக இருந்தனர்.அரச படைகள் மற்றும் கடற்படை தளபதிகள் "கரையார்" சாதியிலிருந்து வந்தவர்கள், அவர்கள் முத்துத் துறையை கட்டுப்பாட்டில் வைத்திருந்தனர், அதன் தலைவர்கள் "பட்டங்கட்டியர்" மற்றும் "அடப்பனார்" என்று அழைக்கப்பட்டனர். முக்குவர் மற்றும் திமிலர் ஆகியோர் முத்து வர்த்தகத்தில் ஈடுபட்டனர்.கிராமப்புற தலைவர்கள் மற்றும் வேளாண்மை சங்கங்களின் நிலப்பிரபுக்களாக இருந்த "உடையார்கள்", "வெள்ளாளார்" சாதியிலிருந்து வந்தவர்கள். உடையார்கள் திருட்டு போன்ற சட்டவிரோத நடவடிக்கைகளை கட்டுப்படுத்தினர் மற்றும் கிராமங்களுக்கு பொறுப்பானவர்கள். "அம்பட்டர்", "வண்ணார்", "கடையர்", "மாராயர்", "பறையர்", "நளவர்", "பள்ளர்" மற்றும் "பிராமணர்கள்" போன்ற பல்வேறு குழுக்கள் "குடிமக்கள்" எனப் பணியாற்றினார். அவர்கள் தொழிலில் முக்கிய காரணிகளாக இருந்தனர், மற்றும் திருமண மற்றும் இறுதி சடங்கு களத்தில் சிறப்பாக முக்கியத்துவம் பெற்றனர். "செட்டியார்" வர்த்தகர்களாகவும் இந்துக் கோயில்களின் சொந்தக்காரர்களாகவும் காணப்பட, பள்ளர், நளவர் சாதியினர் நிலமற்ற தொழிலாளிகளாகவும் நிலத்தை பண்படுத்துபவர்களாகவும் காணப்பட்டனர். "கம்மாளர்" என்றும் அறியப்படும் கைவினைஞர்கள் கொல்லர், தட்டார், தச்சர், கருமான் மற்றும் கன்னார் ஆகியோரால் உருவாக்கப்பட்டது.
கூலிப்படைவீரர்கள் இந்தியாவின் பல இன, சாதிப் பின்னனியில் இருந்து குறிப்பாக தெலுங்கர் (வடுகர்), கேரளாவின் மலையாளிகள் ஆகியோர் படைவீரர்களாக அரசர்களால் வரவழைக்கப்பட்டனர். முஸ்லிம் வர்த்தகர்களும் கடற்கொள்ளையரான மாப்பிளமார், சோனகர் ஆகிய இனத்தவர்கள் மற்றும் சிங்களவர்கள் என்போர் அரசில் வாழ்ந்தனர். அத்துடன் அரசு அரசியல் புரட்சியால் தோல்லியடைந்த தென்னிலங்கைப் போராட்டக்காரர்களில் அடைக்கலமாகவும் செயற்பட்டது. யாழ்ப்பாண அரசின்ஆரம்ப வரலாற்று இலக்கியமான, 14 ஆம் – 15 ஆம் நூற்றாண்டு "வையாபாடல்", 77 ஆம் செய்யுள் "பப்பர்வர்" (பர்பர், பொதுவாக ஆப்பிரிக்காவில் உள்ள இனக்குழுக்கள்), "குச்சிலியர்" (குஜராத்தியர்), "கோணர்" (அராபியர், முஸ்லிம் குதிரைப்படையாக நம்பப்படும்) ஆகியோர் "பல்லுவில்" சாதியின் கீழ் வகைப்படுத்தப்பட்டு பட்டியலிடப்பட்டுள்ளனர். "பல்லுவில்" அல்லது பல்லிவில் சாதி யாழ்ப்பாணத்திற்கு மட்டும் உரிய ஒன்றாகும். கி.பி 1790 இல் இடச்சுக்காரர்களினால் எடுக்கப்பட்ட யாழ்ப்பாண சனத்தொகை மதிப்பீட்டின்படி, 196 ஆண்கள் "பல்லுவில்" சாதியைச் சேர்ந்த வரிசெலுத்துவோர் ஆவர். இதனால் இடச்சுக் காலம் வரை அடையாளமும் தொழில் பிரிப்பும் இருந்தது என்று அறியலாம். ஆனால், சனத்தொகை மதிப்பீட்டின்படி , தனிச் சமூகமாக 492 சோனக ஆண்கள், அதாவது பொதுவாக முசுலிம்கள் அடையாளம் காணப்பட்டுள்ளனர்.

ஆரியச்சக்கரவர்த்தி ஆட்சிக்காலத்தில், சமூக சட்ட ஆட்சியானது சமூகத்தின் தாய் மரபாட்சி முறையையும் ஆழமான தந்தை மரபாட்சி முறை ஆட்சியையும் இணைத்துக் காணப்பட்டதாக அமைந்தது. இச்சட்டங்கள் உள்ளூர் முதலியார்களினால் மரபு வழக்காறுகளுக்கு ஏற்ப விளக்கப்பட்டு இணைந்து காணப்பட்டன. சில சந்தர்ப்பங்களில், குறிப்பாக தற்போதைய கேரளம், துளு நாடு ஆகியவற்றின் மருமககட்டயம் சட்டத்திற்கு ஒத்ததாக காணப்பட்டதாக அறிஞர்கள் சுட்டிக்காட்டினர். மரபுச் சட்டங்களில் பக்கத்து இந்திய இசுலாமிய, இந்துச் சட்டங்களும் தாக்கத்தை ஏற்படுத்தின. மரபுச் சட்டங்கள் பின்னர் தொகுக்கப்பட்டு 1707 இல் ஒல்லாந்தர் கால ஆட்சியில் "தேசவழமைச் சட்டம்" என அச்சுப்படுத்தப்பட்டது. ஆரம்ப மரபின் கீழான ஆட்சியில் பெண்களிடமிருந்து பெண்களுக்கு அவை சென்றன. ஆனால், சமூகம் தந்தை மரபாட்சிக்கு மாறியதும், அவை ஆணிடமிருந்து ஆணுக்குச் சென்றது. இதனால், முத்துசம் மகன்களுக்கும் வரதட்சணை பெண்களுக்கும் என அமைந்தது.

தென்னிந்தியாவின் குறிப்பிட்ட கால அலையானது இலங்கையின் கலை, கட்டடக்கலை என்பவற்றிலும் தாக்கம் செலுத்தினாலும், 13 ஆம் நூற்றாண்டு காலப்பகுதியில் நினைவுச்சின்னக் கலை, கட்டடக்கலை ஆகியன நலிவுற்றன. 10 ஆம் நூற்றாண்டு காலப்பகுதிக்குரிய விஜயநகரப் பேரரசு கால மதுரை வகை கோயில்களை தமிழர் கட்டினர். மதுரைப் பாணி புகழ்மிக்க அமைப்பாக கோயில் வாயிலுக்கு மேலாக கோபுரம் அல்லது பாரிய சிற்பக்கலைக் கோபுரம், அலங்காரம் என்பன இடம்பெற்றன. யாழ்ப்பாண அரசின் ஆட்சிப் பகுதியில் முக்கிய சமய கட்டுமானங்களில் எதுவும் போர்த்துக்கேய அழிப்பிலிருந்து தப்பவில்லை.

தலைநகர் நல்லூர் கதவுகளுடனான நான்கு நுழைவாயில்களுடன் கட்டப்பட்டது. நான்கு நுழைவாயில்களில் நான்கு கோயில்களும் இரு பிரதான வீதிகளும் அமைந்திருந்தன. தற்போதுள்ள மீளமைக்கப்பட்ட கோயில்கள் போர்த்துக்கேயரால் பிடிக்கப்பட்டு கிறிஸ்தவ தேவாலயங்களை உருவாக்கியதால், மூல இடத்தில் அமைக்கப்படவில்லை. நகரின் மையப்பகுதியாக "முத்திரைச் சந்தை" காணப்பட, அதனைச் சுற்றி சதுர வடிவ அரண் அமைக்கப்பட்டிருந்தது. அங்கு அரசர்கள், பிராமணக் குருக்கள், படைவீரர், சேவை வழங்குனர் என்போருக்கான நேர்த்தியான கட்டடங்கள் அமைக்கப்பட்டிருந்தன. பழைய நல்லூர் கந்தசுவாமி கோயில் உயர்ந்த மதில்களுடன் பாதுகாப்புக் கோட்டையாகச் செயற்பட்டது. பொதுவாக, நகரம் இந்துப் பாரம்பரியத்துக்கு ஏற்ப பாரம்பரிய கோயில் நகரமாகத் திகழ்ந்தது.

அரசகுல மன்னர்கள் இலக்கியத்திற்கும் கல்விக்கும் ஆதரவு வழங்கினர். கோயில் பள்ளிகள் வீட்டுத்தாழ்வார (தின்னை பள்ளிக்கூடம்) பாரம்பரிய குருகுலம் என்பன மேல் வகுப்பினருக் தமிழ் மொழி, சமசுகிருதம், சமயம் போன்றவற்றில் அடிப்படைக் கல்வியினை வழங்கின. ஜெயவீர சிங்கையாரியன் ஆட்சிக்காலத்தில், மருத்துவ விஞ்ஞான செயற்பாடு ("செகராஜசேகரம்"), சோதிடம் ("செகராஜசேகரமாலை"), கணிதம் ("கணகத்திகரம்") ஆகியன கரிவையரால் எழுதப்பட்டன. குணவீர சிங்கையாரியன் ஆட்சிக்காலத்தில், மருத்துவ விஞ்ஞான நூலான "பரராஜசேகரம்" எழுதி முடிக்கப்பட்டது. சிங்கை பரராசசேகரன் ஆட்சிக்காலத்தில், தமிழ் மொழி வளர்ச்சிக்காக கல்விக்கூடம் ஒன்று பண்டைய தமிழ்ச்சங்க மாதிரியாக நல்லூரில் உருவாக்கப்பட்டது. இக்கல்விக்கூடம் சரஸ்வதி மகால் என்றழைக்கப்பட்ட நூலகத்தில் பண்டைய தமிழ் கையெழுத்துப்படிகளை சேகரித்து, பாதுகாக்கும் முக்கிய சேவையைச் செய்தது. சிங்கை பரராசசேகரனின் உறவினன் அரசகேசரி தமிழுக்கு சமஸ்கிரத இரகுவம்சம் என்பதை மொழிபெயர்த்தான். ஐரோப்பியர் வருவதற்கு முன்னர் ஏனைய பிற வரலாற்று முக்கியத்துவமுள்ள இலக்கிய ஆக்கங்கள், குறிப்பாக வையாபுரி ஐயர் எழுதிய “வையா பாடல்” போன்றன தொகுக்கப்பட்டன.



</doc>
<doc id="288280" url="https://ta.wikipedia.org/wiki?curid=288280" title="மாத்தறைக் கோட்டை">
மாத்தறைக் கோட்டை

மாத்தறைக் கோட்டை ("Matara Fort") 1595 இல் போர்த்துக்கேயரால் கட்டப்பட்டு, பின் காலி கைப்பற்றப்பட்ட பிறகு ஒல்லாந்தரால் 1640 இல் மீளவும் கட்டப்பட்டது. இக்கோட்டை பெரிய கற்சுவர்களைக் கொண்டு கட்டப்பட்டதோடு, நிலவை கங்கையையும் கடலையும் பிரிக்கும் நிலக்கூம்பையும் கொண்டு கட்டப்பட்டது.

போர்த்துக்கேயர் முதலாவது அரணை 1595 இல் கோட்டை இராச்சிய ஆட்சியாளர் தர்மபாலாவின் உதவியுடன் கட்டினர். போர்த்துக்கேயரிடமிருந்து 1640 இல் ஒல்லாந்தர் மாத்தறையைக் கைப்பற்றினர். தற்போதுள்ள அரணை 1645 இல் கட்டினர். இக்கோட்டை நீளமும், கனமும், உயரம் கொண்டு, உள்ளூர் சுண்ணக்கற்கள், கருங்கற்கள், பவளப்பாறை கொண்டு கட்டப்பட்டது.


</doc>
<doc id="288292" url="https://ta.wikipedia.org/wiki?curid=288292" title="இஞ்சியணிச்சல்">
இஞ்சியணிச்சல்

இஞ்சியணிச்சல் ("Gingerbread" தேனணிச்சல், மசாலா அணிச்சல், மிளகு அணிச்சல்) என்பது பல வாசனைச் சரக்குகள் போட்டுச் செய்யப்படும், பல காலத்துக்குப் பழுதடையாமல் இருக்கும் ஒரு இனிப்புப் பலகாரம் ஆகும். இது வாசனைக்காக இஞ்சியும், இனிப்புக்காக தேன் அல்லது கருப்பஞ்சாறும் சேர்த்து பல வடிவங்களிலும் செய்யப்படுகிறது. இது ஒரு பாரம்பரிய தின்பண்டமாக மேற்குலக நாடுகளில் நடைபெறும் பல கொண்டாட்டங்களில் இடம் பெறுகிறது. கிறித்துமசு கொண்டாட்டத்தில் சிறப்பான இடத்தைப் பிடிக்கிறது. 


தேனணிச்சல் பற்றிய எழுத்து மூலமான முதல் குறிப்பின் படி தேனணிச்சல் கி.மு 350 இல் உருவாகியுள்ளது. ஆனால் பண்டையகிரேக்கத்தில் ஏற்கெனவே தேனணிச்சல் செய்யப்பட்டதற்கு ஆதாரமாக கல்லறைப்பொருட்கள் உள்ளன. இப்போது போல் கிறித்துமசு காலங்களில் மட்டுமல்லாது ஈஸ்டர் காலங்களிலும், மற்றைய கொண்டாட்டங்களிலும் முன்னர் இது பிரத்தியேக இடத்தைப் பெற்றிருந்தது. இது ஒரு விரதகால உணவாகவும், செரிமானத்துக்கு உகந்த உணவாகவும், வலி நிவாரணியாகவும், நோய்களைத் தீர்க்கும் உணவாகவும் கருதப்படுகிறது.



</doc>
<doc id="288313" url="https://ta.wikipedia.org/wiki?curid=288313" title="புரோமோயிருபுளோரோவசிட்டைல் குளோரைடு">
புரோமோயிருபுளோரோவசிட்டைல் குளோரைடு

புரோமோயிருபுளோரோவசிட்டைல் குளோரைடு "(Bromodifluoroacetyl chloride)" என்பது BrCFCOCl என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். α,α- இருபுளோரோ-γ-லாக்டம்களை தொகுப்பு முறையில் தயாரிப்பதற்கு உதவும் தொடக்க வேதிப்பொருளாக இச்சேர்மம் பயன்படுகிறது. இதைத் தவிர மெத்திலேற்றக் கார்பனில் முப்புளோரினேற்றம் பெற்ற நியூக்ளியோசைடுகள் தயாரிக்கும் தொகுப்பு வினைகளிலும் BrCF2COCl பயன்படுகிறது.



</doc>
<doc id="288316" url="https://ta.wikipedia.org/wiki?curid=288316" title="சென்சி மாகாணம்">
சென்சி மாகாணம்

சான்சி மாகாணம் அல்லது ஷான்ஸி அல்லது அஞ்சல்முறைப்படி சென்சி மாகாணம் ("Shaanxi", ; அஞ்சல்: Shensi) என்பது மக்கள் சீனக் குடியரசில் வடமேற்கு வட்டாரத்தில் உள்ள ஒரு மாகாணம் ஆகும். இது லோயிசு அல்லது ஹுவாங்டு எனப்படும் பீடபூமியின் ஒரு பகுதியாக உள்ளது.

சென்சி என்ற பெயரின் பொருள் "ஷானுக்கு மேற்கிலுள்ள நிலம்" என்பதாகும். ஷான் என்பது லோயிசு பீடபூமியிலிருந்து வட சீனச்சமவெளிக்குப் பாய்ந்துவரும் மஞ்சள் ஆற்றின் குறுகலான கணவாயின் பழைய பெயராகும். இது இப்போதைய சீனாவின் ஹெனான் மாகாணத்தில் உள்ள ஷன்சூ மாவட்டத்தில் உள்ளது.

சென்சி சீன நாகரிகத்தின் தொட்டில்களில் ஒன்றாகக் கருதப்படுகிறது. இங்கு சூ அரசமரபு காலத்தில் இருந்து டாங் அரசமரபு காலம் வரையிலான 1,100 ஆண்டுகளுக்கும் மேற்பட்ட காலம்வரை பதிமூன்று சிற்றரசு மரபினர் தங்களின் தலைநகரங்களை இம்மாகாணத்தில் நிறுவியிருந்தனர்.
மாகாணத்தின் முக்கிய நகரமும் தற்போதைய தலைநகரமுமான சிய்யான் நகரம் சீனாவின் பண்டைய நான்கு தலைநகரங்களில் ஒன்றாகும். மேலும் இது ஐரோப்பா, ஆப்பிரிக்கா, அரோபியா வழியாக வந்த பட்டுச் சாலையின் கிழக்கு முனையாக விளங்கியது.

மாகாணத்தின் ஒரு பகுதி ஓர்டோஸ் பாலைவனத்தின் பகுதியாகவுள்ளது. இதன் எல்லையாக வடக்கில் உள் மங்கோலியாவும், மாகாணத்தில் மைய பகுதியில் லோயிசு பீடபூமியும், மாகாணத்தின் தென்மத்தியில் கிழக்கு மேற்காக கின் மலைத்தொடரும் உள்ளன. 

கடிகாரச் சுற்றில் சென்சி மாகாண எல்லைகளாக வடக்கு மற்றும் வடகிழக்கில் ஷாங்ஸி மாகாணம், கிழக்கில் ஹெனான் மாகாணம், தென்கிழக்கில் ஹுபேய் மாகாணம், தெற்கில் சோங்கிங், தென்மேற்கில் சிச்சுவான், மேற்கில் கான்சு, வடமேற்கில் நிங்ஜியா, வடக்கில் உள் மங்கோலியா ஆகியவை உள்ளன. 

ஆண்டுச் சராசரி வெப்பநிலை 8 முதல் 16 °செ (46 முதல் 61 °பாரங்கீட்) ஆகும். சனவரிமாத சராசரி வெப்பநிலை −11 முதல் 3.5 °செல்சியஸ் வரையும் (12.2 முதல் 38.3 °பாரங்கீட்), சூலை மாத சராசரி வெப்பநிலை 21 முதல் 28 °செ வரையும் (70 முதல் 82 °பாரங்கீட்) உள்ளது.

19 ஆம் நூற்றாண்டின் மத்திய காலம்வரை, சென்சியில் இருந்து விலங்குத்தோல்கள், ஒயின், மது, கஸ்தூரி ஆகியன ஏற்றுமதி செய்யப்பட்டன. சென்சி வணிக மக்கள் வட்டிக்குக் கடன் கொடுக்கும் தொழிலும் செய்துவந்தனர். சென்சி வணிகர்கள் பொதுவாக ஐரோப்பிய விலங்குத்தோல்கள், கைக்கடிகாரங்கள், சீன மொழி புத்தகங்கள், துணி ஆகியவற்றை இறக்குமதி செய்தனர்.

படிம எரிபொருளும் உயர் தொழில்நுட்பத்துறையும் சென்சி மாகாணத்தின் இரண்டு மிகப்பெரிய தொழிற்துறைகளாகும். 2009 ஆம் ஆண்டில் மாகாணத்தின் நிலக்கரி, இயற்கை எரிவாயு மற்றும் கச்சா எண்ணெய் உற்பத்தியானது சீனாவில் மூன்றாவது இடத்தை வகிக்கிறது. மேற்கு சீனாவின் முன்னணி பல்கலைக்கழகங்கள் மற்றும் ஆராய்ச்சி நிறுவனங்கள் பலவற்றைக் கொண்டுள்ள இம்மாகாணத்தில் வானூர்தி மற்றும் விண்வெளித்துறைகள் வேகமாக வளர்ச்சிகண்டுள்ளன. இவை நாட்டின் உள்நாட்டு வர்த்தக வான் வணிகத்துறையில் ஆராய்ச்சி மற்றும் வளர்ச்சி, மற்றும் கருவிகள் உற்பத்தியில் 50% மேற்பட்ட அளவில் நிறைவு செய்கிறன. 

2011 ஆம் ஆண்டு மொத்த உள்நாட்டு உற்பத்தி 1,239 பில்லியன் ரென்மின்பியாக இருந்தது (அமெரிக்க $196.7 பில்லியன்), மேலும் ஒரு நபருக்கான GDP 21,729 ரென்மின்பியாக (அமெரிக்க $3,179) இருந்து, சீனநாட்டின் தரவரிசையில் 17ஆம் இடம் வகிக்கிறது.

சென்சி மாகாணத்தில் ஹான் சீனகளே கிட்டத்தட்ட பெரும்பான்மை இன மக்களாக உள்ளனர். ஊய் மக்கள் இம்மாகாணத்தின் வடமேற்குப் பகுதியில் ஓரளவு உள்ளனர். சென்சி மாகாணம் பண்டைய சீன நாகரிகத்தின் மையத்தில் ஒன்றாகும்.

சென்சி மாகாணத்தில் சீன நாட்டுப்புற மதங்கள் (தாவோயிச மரபுகள் மற்றும் கன்ஃபூஷியசம் உட்பட) சீன பௌத்தம் போன்றவை பரவலாக உள்ளன. 2007 மற்றும் 2009 ஆண்டுகளில் நடத்திய ஆய்வுகளின்படி, மக்கள் தொகையில் 7.58% மக்கள் முன்னோர்களை வழிபடும் நம்பிக்கை கொண்டவர்களாக உள்ளனர். மேலும் மக்கள் தொகையில் 1.57% மக்கள் கிருத்துவர்கள் ஆவர். மக்கள் தொகையில் 90.85% பேர் மதம் பற்றிய விவரங்களை கொடுக்கவில்லை இவர்கள் சமயப்பற்று அல்லது ஈடுபாடு அற்றவர்களாகவோ அல்லது பழங்குடி மதமாகவோ, புத்தமதம், கன்பூசியம், தாவோ அல்லது சிறுபான்மையினரான முஸ்லிம்களாகவோ இருக்கலாம்.


</doc>
<doc id="288317" url="https://ta.wikipedia.org/wiki?curid=288317" title="மெனிக்கடவரைக் கோட்டை">
மெனிக்கடவரைக் கோட்டை

மெனிக்கடவரைக் கோட்டை ("Menikkadawara fort") என்பது கேகாலையின் மெனிக்கடவரையில் அமைந்துள்ள ஒரு சிறிய கோட்டையாகும். போர்த்துக்கேயர் இதனை "மனிகராவர்" என அழைத்தனர்.
சனவரி 1599 இல், போர்த்துக்கேயர் இப்பகுதியில் வேலி அரண் ஒன்றை அமைத்தனர்.1603 இல், போர்த்துக்கேயர் கண்டிப் படைகளின் தாக்குதல் காரணமாக பின்வாங்கினர். 1626 இல், இக்கோட்டையைப் பலப்படுத்தி மேம்படுத்தினர். செவ்வகமான இக்கோட்டை "போர்ட்டே சண்டா பே" ("Forte Santa Fe") அல்லது "சிட்டாடெலா ஒப் போர்ட்டே குரூஸ்" ("Cidadela of Forte Cruz") என அழைக்கப்பட்டது. இது ஒவ்வொரு மூலையிலும் நான்கு கொத்தளங்களைக் கொண்டிருந்தது. பாரிய கட்டமைப்பை இது கொண்டிராவிட்டாலும், கண்டி அரசுக்கு எதிரான சண்டையில் முக்கிய பங்காற்றியது. இங்கு கூமார் 400 போர்த்துக்கேயப் படையினர் நிலைகொண்டிருந்ததாக ஆவணங்கள் குறிப்பிடுகிறது.


</doc>
<doc id="288318" url="https://ta.wikipedia.org/wiki?curid=288318" title="1697">
1697

1697 (MDCXCVII) கிரெகொரியின் நாட்காட்டியில் ஒரு செவ்வாய்க்கிழமையில் ஆரம்பமான சாதாரண ஆண்டு ஆகும். அல்லது 10-நாட்கள் பின்தங்கிய பழைய யூலியன் நாட்காட்டியில் வெள்ளிக்கிழமையில் ஆரம்பமான சாதாரண ஆண்டு ஆகும்.




</doc>
<doc id="288320" url="https://ta.wikipedia.org/wiki?curid=288320" title="நீர்கொழும்புக் கோட்டை">
நீர்கொழும்புக் கோட்டை

நீர்கொழும்புக் கோட்டை ("Negombo Fort") என்பது சிறிய, ஆனால் முக்கியத்துவம் வாய்ந்த கொழும்பைப் பாதுகாக்க போர்த்துக்கேயரால் கட்டப்பட்ட கோட்டையாகும். இது கொழும்பு நகரின் வடக்கிலிருந்து கிட்டத்தட்ட தூரத்தில் நீர்கொழும்பு நகரில் அமைந்துள்ளது.

அக்காலத்தில் இது கொழும்பு, யாழ்ப்பாணம், காலி ஆகிய கோட்டைகளுக்கு அடுத்து தந்திரோபாய முக்கியத்துவம் பெற்று விளங்கியது. ஆரம்பத்தில் இக்கோட்டை பலவீனமான கட்டமைப்பைக் கொண்டிருந்தது. அதனால் பெப்ரவரி 1640 இல் ஒல்லாந்துப் படைகள் இதைக் கைப்பற்றின. போர்த்துக்கேயர் இதனை மீளவும் தங்கள் வசம் எடுக்க சில முயற்சிகளின் செய்த பின் திசம்பர் 1640 இல் வெற்றி பெற்றனர். அவர்கள் இதனை பலப்படுத்தி, ஒல்லாந்ததினர் சனவரி 1644 இல் மீளக் கைப்பற்றும்வரை பாதுகாத்தனர்.




</doc>
<doc id="288321" url="https://ta.wikipedia.org/wiki?curid=288321" title="கையடக்க ஆவண வடிவமைப்பு மென்பொருள் பட்டியல்">
கையடக்க ஆவண வடிவமைப்பு மென்பொருள் பட்டியல்

பி.டி.எவ் (PDF) ஆவணங்களை மேலாண்மை செய்யக்கூடிய மென்பொருள் கட்டுரைகளை, அவற்றின் இணைப்புகளுடனும், திறன் சுருக்கத்துடனும் இங்கு பட்டியலாக இடப்படுகின்றன.

இவை மைக்ரோசாப்ட் விண்டோசு, லினக்சு, மாக் இயக்குதளம் போன்ற பல்வேறுபட்ட இயக்குதளங்களிலும் செயற்படக்கூடிய மென்பொருள்கள் ஆகும்.
ஒரு பயனர் அவர் விரும்பும் பிற கோப்பு வடிவமைப்புக்கு மாற்றித் தரும் திறன் உள்ளவையாக, இந்த மென்பொருள்கள் திகழ்கின்றன.

இந்த மென்பொருள்கள், பிடிஎப் ஆவணங்களை மாற்றி அமைக்க உதவுகின்றன.

இந்த மென்பொருள்கள் எழுத்தாவணமாக உருவாக்கி பின்பு பிடிஎப் கோப்பாக மாற்றவல்ல திறனுள்ளவை ஆகும்.

பிடிஎப் கோப்புகளை இவற்றின் வழியே வாசிக்க மட்டுமே இயலும் திறனுள்ள மென்பொருள்கள் ஆகும்.


The CUPS printing system can render any document to a PDF file, thus any UNIX/Linux program with print capability can produce PDF files.







</doc>
<doc id="288322" url="https://ta.wikipedia.org/wiki?curid=288322" title="புனாபுட்டி">
புனாபுட்டி

புனாபுட்டி (Funafuti) என்பது ஒரு பவளத்தீவு ஆகும். இது துவாலு எனும் தீவு நாட்டின் தலைநகரம் ஆகும். இந்நகரத்தின் சனத்தொகை 6,194 ஆகும். இதனால் துவாலு நாட்டின் மொத்த சனத்தொகையின் 57.2 சதவீதம் இந்நகரைச் சார்ந்துள்ளது. இந்நகரம் 20 தொடக்கம் 400 மீற்றர் அகலமான ஒடுங்கிய நிலப்பரப்பை கொண்டுள்ளது. இந்நகரில் ஓர் விமான நிலையமும் "வைக்கு லங்கி" எனும் ஹோட்டலும், சில நிருவாகக் கட்டடங்களும், பாரம்பரிய முறையிலும் கற்களாலும் கட்டப்பட்ட பல்வேறு வீடுகளும் காணப்படுகின்றன. இந்நகரின் முக்கியத்துவம் வாய்ந்த கட்டடமாக துவாலு தேவாலயம் கருதப்படுகின்றது. இந்நகரின் மொத்த பரப்பளவு 275 சதுர கிலோமீற்றர்கள் ஆகும்.

இந்நகரினை நிறுவிய முன்னோர்கள் சமோவா நாட்டை சேர்ந்தவர்கள் ஆவர். பிரித்தானிய இராணுவத்தை சேர்ந்தவரும் நியூ யோர்க் நகரவாசியுமான ஆர்ன்ட் சுய்லெர் டி பெய்ச்ட்டர் (Arent Schuyler de Peyster) என்பவரே புனாபுட்டி நகரத்திற்கு வருகை தந்த முதலாவது ஐரோப்பியர். துவாலு நாட்டின் தெற்குத் திசையினூடாக வந்த ஆர்ன்ட் சுய்லெர் டி பெய்ச்ட்டர் புனாபுட்டி நகரை அங்கு இனங்கண்டு கொண்டார். அவர் அந்நகரத்திற்கு பிரித்தானிய அரசியல்வாதியும், நாடாளுமன்ற உறுப்பினரும், ரெபெக்கா உற்பத்திகளின் (Rebecca's cargo) உரிமையாளருமான எட்வார்ட் எலைஸ் என்பவரின் பெயரை சுருக்கி எலைஸ் தீவு எனும் பெயரை வைத்தார்.


</doc>
<doc id="288324" url="https://ta.wikipedia.org/wiki?curid=288324" title="இரத்தினபுரி போர்த்துக்கேயக் கோட்டை">
இரத்தினபுரி போர்த்துக்கேயக் கோட்டை

இரத்தினபுரி போர்த்துக்கேயக் கோட்டை (Ratnapura Portuguese fort) என்பது இலங்கையின் இரத்தினபுரி மாவட்டத்தில் போர்த்துக்கேயரால் கட்டப்பட்ட கோட்டை ஆகும்.

சீதாவாக்கை மன்னன் முதலாம் இராஜசிங்கனிடம் தோல்வி அடைந்த பின்னர், 1618 ஆம் ஆண்டுக்கும் 1620 ஆம் ஆண்டுக்கும் இடைப்பட்ட காலப்பகுதியில் சமன் தேவாலயம் அமைந்திருந்த இடத்தில் இக்கோட்டையையும் தேவாலயம் ஒன்றையும் போர்த்துக்கேயர் அமைத்தனர். பின்னர் இக்கோட்டை கண்டியின் நாயக்க வம்ச மன்னன் கீர்த்தி ஸ்ரீ இராஜசிங்கனால் கைப்பற்றப்பட்டு தேவாலயத்துடன் சேர்த்து இடிக்கப்பட்டு மகா சமன் தேவாலயம் எனும் பௌத்த ஆலயம் கோட்டை அமைந்திருந்த இடத்திலேயே அமைக்கப்பட்டது. தற்போது இங்குள்ள ஆலயத்தில் நிலப்பகுதியும் போர்த்துக்கேயத் தளபதியான சிமாவோ பினாவோ குதிரையில் அமர்ந்த படியும் வாளொன்றை ஓர் கையில் ஏந்தியபடியும் சிங்களப்படை வீரன் ஒருவனை காலால் மிதித்தபடியும் இருக்கும் ஒரு கற்செதுக்கல் காணப்படுகின்றது.

தற்போது இங்கு 1864 ஆம் ஆண்டு சனவரி 1 இல் கட்டப்பட்ட பொலிஸ் நிலையம் ஒன்றும், பொது நூலகம் ஒன்றும் முன்னாள் கச்சேரியும் காணப்படுகின்றது.



</doc>
<doc id="288325" url="https://ta.wikipedia.org/wiki?curid=288325" title="டிப்ருகட் பல்கலைக்கழகம்">
டிப்ருகட் பல்கலைக்கழகம்

டிப்ருகட் பல்கலைக்கழகம், இந்திய மாநிலமான அசாமில் உள்ள டிப்ருகட் நகரத்தில் உள்ளது. இந்த பல்கலைக்க்கழகத்துக்கு தேசிய மதிப்பீடு மற்றும் தரச்சான்று அவை பி கிரேடு வழங்கியுள்ளது. இந்த பல்கலைக்கழகம் இந்தியப் பல்கலைக்கழகங்களின் கூட்டமைப்பு, பொதுநலவாயப் பல்கலைக்கழகங்களின் கூட்டமைப்பு ஆகிய கூட்டமைப்புகளில் உறுப்பினராகி உள்ளது.

இது அகில இந்திய தொழில்நுட்பக் கல்விக் குழு, இந்தியக் கணினியியல் சமூகம் ஆகிய குழுக்களுடன் இணைக்கப்பட்டுள்ளது. இந்திரா காந்தி தேசிய திறந்தநிலைப் பல்கலைக்கழகம் அங்கீகரித்த பயிற்சி மையமும் இங்கு உள்ளது.



இந்த பல்கலைக்கழகம் திப்ருகரின் தெற்கில் ஐந்து கிலோமீட்டர் தொலைவில் உள்ள ராஜபேட்டா என்ற இடத்தில் அமைந்துள்ளது. பல்கலைக்கழக வளாகத்தை சென்றடைய சாலை வசதியும், தொடர்வண்டிப் போக்குவரத்து வசதியும், விமான வசதிகளும் உண்டு. 



</doc>
<doc id="288327" url="https://ta.wikipedia.org/wiki?curid=288327" title="உருவான்வெல்லைக் கோட்டை">
உருவான்வெல்லைக் கோட்டை

உருவான்வெல்லைக் கோட்டை ("Ruwanwella fort") என்பது போர்த்துக்கேயரால் 1590 களில் கேகாலையின் உருவான்வெல்லையில் ஆரம்பத்தில் அரண்மிக்க ஆதார முகாமாகக் கட்டப்பட்டது. இது 1655 இல் ஒல்லாந்தரால் கைப்பற்றப்பட்டு, மரக் கோட்டையை அமைத்தனர். ஆனால் சில வருடங்களில் அதனைக் கைவிட்டனர். 1817 இல், பிரித்தானியர் அவ்விடத்தில் இரு கொத்தளங்களுடன் கற்கோட்டையைக் கட்டினர்.



</doc>
<doc id="288330" url="https://ta.wikipedia.org/wiki?curid=288330" title="கற்பிட்டிக் கோட்டை">
கற்பிட்டிக் கோட்டை

கற்பிட்டிக் கோட்டை (Kalpitiya fort) என்பது இலங்கையில் கட்டப்பட்ட ஓர் இடச்சுக் கோட்டை ஆகும். இது 1667 ஆம் ஆண்டிற்கும் 1676 ஆம் ஆண்டிற்கும் இடைப்பட்ட காலப்பகுதியில் கட்டப்பட்டதாகும். புத்தளம் கடனீரேரிக்கு அருகாமையில் உள்ள குடாவாக விளங்கியமையால் கறிபிட்டி முக்கியத்துவம் வாய்ந்த இடமாகக் கருதப்பட்டது. இலங்கையில் கறுவா அதிகம் பயிரிடப்படும் பிரதேசமாக புத்தளம் விளங்கியது. இக்கறுவாவினை புத்தளத்திலிருந்து கொழும்பிற்கு எடுத்துச் செல்வதற்காக புத்தளம் வழியாக நீர்கொழும்பிற்குக் கால்வாய் ஒன்று ஒல்லாந்தரினால் அமைக்கப்பட்டது. இக்கோட்டையானது படிவப்பாறைகளையும் முருகைக்கற்களையும் கொண்டு அமைக்கப்பட்டது. இக்கோட்டையின் அமைப்பு சதுர வடிவத்தை ஒத்ததாகும். அத்துடன் சுவர்கள் 4 மீற்றர் உயரத்தில் காணப்படுகின்றன. இக்கோட்டை 1795 ஆம் ஆண்டில் பிரித்தானியரிடம் சரணடைந்தது. பிரித்தானியரது இராணுவத்தின் தேவைகளுக்காக இக்கோட்டை பயன்படுத்தப்பட்டு 1859 ஆம் ஆண்டில் கைவிடப்பட்டது.



</doc>
<doc id="288332" url="https://ta.wikipedia.org/wiki?curid=288332" title="ஆர்ச்சிபால்ட் ஹில்">
ஆர்ச்சிபால்ட் ஹில்

ஆர்ச்சிபால்ட் விவியன் ஹில்,(26 செப்டம்பர் 1886 - 3 சூன் 1977) ஏ.வி. ஹில் என்று அறியப்படும் இவர் இங்கிலாந்து நாட்டை சேர்ந்த உடற்கூறு அறிஞர் ஆவார். மேலும் உயிரி இயற்பியல் செயல்முறை ஆய்வுகள் செய்வதற்கு கட்டமைப்பு நிறுவியவற்களின் ஒருவர். இவர் 1922 ஆம் ஆண்டு உடலியக்கவியல் மற்றும் மருத்துவத்திற்கான விளக்க சோதனையில் தசைகளில் ஏற்படும் வெப்பம் பற்றி ஆய்வுக்காக நோபல் பரிசை பகிர்ந்துகொண்டர்.


</doc>
<doc id="288333" url="https://ta.wikipedia.org/wiki?curid=288333" title="விண்மீன் கோட்டை, மாத்தறை">
விண்மீன் கோட்டை, மாத்தறை

விண்மீன் கோட்டை ("Star Fort") என்பது நிலவை கங்கையின் கிழக்குக் கரையில் மாத்தறைக் கோட்டையின் வாயிலுக்கு சுமார் தொலைவில் அமைந்துள்ள கோட்டையாகும். விண்மீன் கோட்டை 1765 இல் ஒல்லாந்தரால் கட்டப்பட்டது.

1640 இல், ஒல்லாந்தர் பிரதான கோட்டையை மாத்தறையில் கட்டி முடித்தனர். ஆயினும் நிலப்பகுதியில் இருந்து வரும் தாக்குதலை எதிர்கொள்வதில் பலவீனமாக இருந்தது. 1762 இல் கண்டி அரசினால் உதவியளிக்கப்பட்ட சிங்களப் படைகள் இதனைத் தாக்கி, கட்டுப்பாட்டுக்குள் கொண்டு வந்தனர். ஒல்லாந்தர் இதனை 1763 இல் கட்டுப்பாட்டுக்குள் கொண்டு வந்து, அதே வருடம் ஒரு சிறிய கோட்டையை நிலவை கங்கையின் கிழக்குக் கரையில், இக்கோட்டையின் பாதுகாப்பிற்காக அமைத்தனர்.


</doc>
<doc id="288336" url="https://ta.wikipedia.org/wiki?curid=288336" title="குழிவாழை">
குழிவாழை

குழி வாழை அல்லது குள்ள வாழை அல்லது பூ வாழை (அறிவியல் பெயர் : Musa ornata), (ஆங்கில பெயர் : flowering banana) என்ற இந்த தாவரம் பேரின தாவரம் ஆகும். இது வாழை இனத்தைச் சார்ந்த பூக்கும் தாவரம் ஆகும். இதன் கிழங்கு மட்டும் மருத்துவப் பொருளாகப் பயன்படுகிறது. இந்த தாவரம் வெப்ப மண்டலத்திலும் செழித்து வளரும் தன்மை கொண்டதாக உள்ளது. இதன் பூர்வீகம் தென்கிழக்காசியா ஆகும்.


</doc>
<doc id="288337" url="https://ta.wikipedia.org/wiki?curid=288337" title="கட்டுவனைக் கோட்டை">
கட்டுவனைக் கோட்டை

கட்டுவனைக் கோட்டை (Katuwana fort) என்பது ஒல்லாந்தரினால்1646 ஆம் ஆண்டில் கட்டப்பட்ட கோட்டை ஆகும்.

பொதுவாக போர்த்துக்கேயர் போன்ற அந்நியர்களின் காலனித்துவத்தில் இருந்து தம்மைப் பாதுகாத்துக்கொள்ள ஒல்லாந்தர் கரையோரங்களிலேயே பல்வேறு கோட்டைகளைக் கட்டுவதை வழக்கமாகக் கொண்டிருந்தனர். எனினும் கண்டி இராச்சியத்தின் தாக்குதல்களிலிருந்து க்ரையோரத் தாழ்நிலப் பிரதேசங்களைப் பாதுகாத்துக் கொள்ள நாட்டின் உட்பிரதேசங்களிலும் கோட்டைகளைக் கட்டினர். அவ்வாறான கோட்டைகளில் கட்டுவனைக் கோட்டையும் ஒன்றாகும். கட்டுவனைக் கோட்டையானது மாத்தறையிலிருந்து கிட்டத்தட்ட தொலைவில் டச்சுக் கிழக்கிந்தியக் கம்பனியின் ஆட்சிப்பிரதேசத்தில் கண்டியின் அடிப்பகுதியில் கட்டப்பட்டது.

1761 ஆம் ஆண்டில் மாத்தறைக் கலவரம் இடம்பெற்ற காலப்பகுதியில் கண்டி மன்னன் கீர்த்தி சிறீ இராஜசிங்கனால் இக்கோட்டை கைப்பற்றப்பட்டதுடன் கோட்டையின் சில பகுதிகள் இடிக்கப்பட்டது.



</doc>
<doc id="288338" url="https://ta.wikipedia.org/wiki?curid=288338" title="மக்டோவல் கோட்டை">
மக்டோவல் கோட்டை

மக்டோவல் கோட்டை ("Fort MacDowall") மாத்தளையில் அமைந்துள்ளது. கண்டிப் போர்கள் காலத்தில் இது அரண்மிக்க புறக்காவலாக இருந்தது. இலங்கையிலிருந்த 6 வது பிரித்தானிய கட்டளைத்தளபதி கே மக்டோவல் என்பவரின் பெயரால் இக்கோட்டை அழைக்கப்பட்டது. பிரித்தானியர் நில உட்பகுதியில் கட்டிய ஒருசில கோட்டைகளில் ஒன்றான இது 1803 இல் கட்டி முடிக்கப்பட்டது.


</doc>
<doc id="288339" url="https://ta.wikipedia.org/wiki?curid=288339" title="கொட்டியாரக் கோட்டை">
கொட்டியாரக் கோட்டை

கொட்டியாரக் கோட்டை (Koddiyar fort) என்பது இலங்கையில் ஒல்லாந்தரால் கட்டப்பட்ட கோட்டைகளுள் ஒன்றாகும். இதுவே ஒல்லாந்தரால் இலங்கையில் கட்டப்பட்ட முதலாவது கோட்டை ஆகும். இது கொட்டியாரக்குடாவின் தெற்குப் பகுதியில் 1622 ஆம் ஆண்டில் கட்டப்பட்டது. போர்த்துகேயரை இலங்கையிலிருந்து முற்றாக விரட்டுவதற்காக ஒல்லாந்தருடன் மேற்கொள்ளப்பட்ட ஒப்பந்தத்திற்கு அமைவாக கண்டி மன்னன் செனரத் முதூர் எனும் இடத்தில் கோட்டை ஒன்றை அமைப்பதற்கு அனுமதி பெற்றிருந்தான். எனினும் அவனால் கட்டப்பட்டுக்கொண்டிருந்த இக்கோட்டையானது போர்த்துகேயரால் அரைவாசியிலேயே இடிக்கப்பட்டது. பின்னர் போர்த்துக்கேயர் ஒல்லாந்தரால் தோற்கடிக்கப்பட்டதும் மீண்டும் கொட்டியாரக் கோட்டை 1658 ஆம் ஆண்டில் கட்டப்பட்ட்டது.



</doc>
<doc id="288341" url="https://ta.wikipedia.org/wiki?curid=288341" title="முல்லைத்தீவுக் கோட்டை">
முல்லைத்தீவுக் கோட்டை

முல்லைத்தீவுக் கோட்டை ("Mullaitivu fort") என்பது முல்லைத்தீவில் ஒல்லாந்தரால் கட்டப்பட்ட கோட்டை ஆகும். 1715 ஆம் ஆண்டில் ஒல்லாந்தரால் மரத்தாலும் மரவேலிகளாலும் இக்கோட்டை நிறுவப்பட்டது. 1721 ஆம் ஆண்டில் நாற்பக்கல் வடிவில் இக்கோட்டை ஒல்லாந்தரால் கட்டப்பட்டது. கண்டி இராச்சியம் செட்டிகளுடன் கொண்டிருந்த சட்டவிரோத வர்த்தகத்தைக் கட்டுப்படுத்த்தும் நோக்குடனேயே அமைக்கப்பட்டது.

பிரித்தானியரால் இக்கோட்டை 1795 ஆம் ஆண்டில் கைப்பற்றப்பட்டது. 25 ஆகத்து 1803 இல் பண்டார வன்னியனால் இக்கோட்டை இடிக்கப்பட்டது. இக்கோட்டையின் தளபதி கப்பித்தான் வொன் டிரிபேர்க் யாழ்கோட்டைக்குத் த்மது கோட்டையை இடம்மாற்றித் தப்பியோடினர். அதனைத் தொடர்ந்து கப்பித்தான் வொன் டிரிபேர்க்கினால் பண்டார வன்னியனின் படை கச்சிலைமடு எனும் இடத்தில் 31 ஒக்டோபர் 1803 அன்று தோற்கடிக்கப்பட்டது.


</doc>
<doc id="288342" url="https://ta.wikipedia.org/wiki?curid=288342" title="தங்காலைக் கோட்டை">
தங்காலைக் கோட்டை

தங்காலைக் கோட்டை ("Tangalle Fort") என்பது ஒரு சிறிய ஒல்லாந்துக் கோட்டையாகும். இது தங்காலை கடற்கரை நகரில் அமைந்துள்ளது.

தங்காலைக் கோட்டை ஒல்லாந்துக்காரர் கட்டிய பிற கோட்டைகளைவிட, பாரிய சுவர் அமைப்பு இல்லாததால் மாறுபடுகிறது. நான்கு பிரதான சுவர்கள், உயரத்தில், சம அளவு அற்று அமைந்துள்ளது. இது 19 ஆம் நூற்றாண்டின் மத்தியில், குறிப்பிட்டளவு மாற்றத்திற்கு உட்படுத்தி சிறைச்சாலையாக பிரித்தானியரால் மாற்றப்பட்டது. இது தற்போதும் இலங்கை சிறைச்சாலைத் திணைக்களத்தினால் சிறைச்சாலையாக பயன்படுத்தப்படுகிறது.



</doc>
<doc id="288344" url="https://ta.wikipedia.org/wiki?curid=288344" title="அசாம் பல்கலைக்கழகம்">
அசாம் பல்கலைக்கழகம்

அசாம் பல்கலைக்கழகம், இந்திய மாநிலமான அசாமின் சில்சர் நகரத்தில் அமைந்துள்ளது. இதன் மற்றொரு வளாகம் கர்பி ஆங்லங் மாவட்டத்தில் உள்ள டிபுவில் உள்ளது.

இந்த பல்கலைக்கழகத்தில் கீழ்க்காணும் துறைகள் உள்ளன.

இந்த பல்கலைக்கழகம் கீழ்க்காணும் பல்கலைக்கழகங்களுடன் இணைந்து ஆய்வு மேற்கொள்ளவும், அறிவைப் பகிர்ந்துகொள்ளவும் ஒப்பந்தம் ஏற்படுத்திக் கொண்டுள்ளது.


</doc>
<doc id="288346" url="https://ta.wikipedia.org/wiki?curid=288346" title="இசுக்காண்டியம்(III) முப்புளோரோமெத்தேன் சல்போனேட்டு">
இசுக்காண்டியம்(III) முப்புளோரோமெத்தேன் சல்போனேட்டு

இசுக்காண்டியம்(III) முப்புளோரோமெத்தேன் சல்போனேட்டு "(Scandium trifluoromethanesulfonate)" என்ற வேதியியல் சேர்மம் பொதுவாக இசுக்காண்டியம் டிரிப்லேட்டு என்றும் அழைக்கப்படுகிறது. Sc(SOCF) என்ற மூலக்கூற்று வாய்ப்பாடு கொண்ட இவ்வுப்பு இசுக்காண்டியம் (Sc) நேர்மின் அயனிகளும் டிரிப்லேட்டு எதிர்மின் அயனிகளும் (SOCF) சேர்ந்து உருவாகிறது.

கரிம வேதியியலில், இசுக்காண்டியம் டிரிப்லேட்டு ஒரு இலூயிக் அமில வினையாக்கியாகப் பயன்படுகிறது. மற்ற இலூயிக் அமிலங்களுடன் ஒப்பிடுகையில் இவ்வினையாக்கி தண்ணீருடன் நிலைப்புத்தன்மையுடன் காணப்படுகிறது. இதனால் கரிம வேதிவினைகளில் இதை வேதிவிகித அளவுகளில் அல்லாமல் ஒரு உண்மையான வினையூக்கியாகப் பயன்படுத்த இயலும். இசுக்காண்டியம் ஆக்சைடுடன் முப்புளோரோமெத்தேன்சல்போனிக் அமிலம் சேர்த்து இசுக்காண்டியம் முப்புளோரோமெத்தேன் சல்போனேட்டைத் தயாரிக்கலாம்.

இசுக்காண்டியம் டிரிப்லேட்டின் அறிவியல் பயன்பாட்டுக்கு உதாரணமாக முகையாமா ஆல்டால் கூட்டுவினையைக் குறிப்பிடலாம். இவ்வினையில் பென்சால்டிகைடு மற்றும் வளையயெக்சனோனின் சிலில் ஈனால் ஈதர் ஆகியன வினைபுரிந்து 81% வேதிச் சேர்ம உற்பத்தி நிகழ்கிறது.


</doc>
<doc id="288347" url="https://ta.wikipedia.org/wiki?curid=288347" title="பர்தா">
பர்தா

பர்தா என்பது தென்னாசியாவைச் சேர்ந்த சில சமுதாயங்களில் பெண்கள் பின்பற்ற வேண்டிய சில சமய, சமூக நடைமுறைகளுக்கு இணங்க அணிய வேண்டிய ஆடையின் ஒரு பகுதி அல்லது பெண்களின் தனிமையைக் காப்பதற்கான ஒன்று. பர்தா என்னும் சொல் பாரசீக மொழியில் "திரை" எனப் பொருள்படும். தமிழில் இதை "முக்காடு" என்பர். பொதுவாக இசுலாம் சமயத்தைச் சேர்ந்த பெண்கள் இதை அணிகிறார்கள். 

இந்தியாவில் இந்துப் பெண்கள் அணியும் ஒரு வகையான பர்தா “கூங்கட்” எனப்படுகிறது. பர்தா இரண்டு வடிவங்களில் காணப்படுகின்றது. ஒன்று பெண்களை ஆண்களிடமிருந்து தனிப்படுத்தி வைப்பதற்கானது. மற்றது, பெண்கள் தமது உடலை மூடுவதற்கும், தமது உடலின் வடிவம் புலப்படாமல் மறைப்பதற்குமானது.



</doc>
<doc id="288355" url="https://ta.wikipedia.org/wiki?curid=288355" title="இரத்தினபுரி இடச்சுக் கோட்டை">
இரத்தினபுரி இடச்சுக் கோட்டை

இரத்தினபுரி இடச்சுக் கோட்டை (Ratnapura Dutch fort) என்பது ஒல்லாந்தரால் இரத்தினபுரியில் அமைக்கப்பட்ட கோட்டை ஆகும். முதலில் இக்கோட்டையைப் போர்த்துக்கேயரே அமைத்தனர். 1658 ஆம் ஆண்டில் இலங்கையின் கரையோரப் பிரதேசங்களிலிருந்து போர்த்துக்கேயரை விரட்டிய பின்னர் அப்பிரதேசங்களை தமது ஆட்சிக்குக் கொண்டு வந்த ஒல்லாந்தர் இக்கோட்டையை தமது தேவைகளுக்காகப் பயன்படுத்தினர். எனினும் மத்திய நகர்ப்பகுதியில் மலைப்பாங்கான இடமொன்றில் மேலும் ஓர் புதிய கோட்டையை அமைத்தனர். ஒல்லாந்தர் இதனை பயன்படுத்திய காலத்தில் இக்கோட்டை கண்டியின் நாயக்க வம்ச மன்னன் கீர்த்தி ஸ்ரீ இராஜசிங்கனால் கைப்பற்றப்பட்டு இடிக்கப்பட்ட்டது.

இக்கோட்டையானது களுத்துறைக் கோட்டைக்கு ஒப்பானதாகும். இங்கு இரண்டு பாதுகாப்பு அரண்கள் காணப்படுகின்றன. இங்கு ஒல்லாந்த தேசாதிபதியின் அலுவலகம், வாசஸ்தலம், 40 பேருக்கான தேவாலயம் மற்றும் வீடுகள், நீதிமன்ற கட்டடம், வைத்தியசாலை போன்றவை இருக்கும் அளவிற்கு மிகவும் பெரியதாக இக்கோட்டை அமைந்திருந்தது. 1817 ஆம் ஆண்டில் இக்கோட்டை பிரித்தானியரால் கைப்பற்றப்பட்டது.

2002 ஆம் ஆண்டிலும் 2005 ஆம் ஆண்டிலும் இக்கோட்டையானது தொல்பொருள் நினைவுச் சின்னமாகத் திறந்து வைக்கப்பட்டது. எனினும் அரசாங்கத்தால் இக்கோட்டையுன் சில பகுதிகள் இடிக்கப்பட்டு பல்வேறு கட்டடங்களும் இப்பிரதேசத்தில் கட்டப்பட்டது. தற்போது இக்கோட்டை தேசிய இரத்தினக்கல் மற்றும் நகைகளுக்கான அமைப்பின் அலுவலகமாக செயற்பட்டு வருகின்றது.


</doc>
<doc id="288356" url="https://ta.wikipedia.org/wiki?curid=288356" title="1698">
1698

1698 (MDCXCVIII) கிரெகொரியின் நாட்காட்டியில் ஒரு புதன்கிழமையில் ஆரம்பமான சாதாரண ஆண்டு ஆகும். அல்லது 10-நாட்கள் பின்தங்கிய பழைய யூலியன் நாட்காட்டியில் சனிக்கிழமையில் ஆரம்பமான சாதாரண ஆண்டு ஆகும். துவாபர யுகத்தின் ஏறுமுகமான முதலாவது ஆண்டு.




</doc>
<doc id="288357" url="https://ta.wikipedia.org/wiki?curid=288357" title="ரஸ்மஸ் லெர்டெர்ஃப்">
ரஸ்மஸ் லெர்டெர்ஃப்

ராஸ்முஸ் லெர்டோர்ஃப் (, பிறப்பு: 22 நவம்பர் 1968) ஒரு டானிய - கனடிய நிரலாளர். அவர் பி.ஹெச்.பி மொழியை உருவாக்கி அதன் முதல் இரண்டு பதிப்புகளை எழுதியும் ஜிம் வின்ஸ்டட் (பின்னாளில் "blo.gsஐ" உருவாக்கியவர்), ஸ்டிக் பாக்கன், ஷேன் கராவியோ, ஆண்டி குட்மன்ஸ் ஸெயேவ் சூரஸ்கி ஆகியோரைக் கொண்ட குழுவினருடன் சேர்ந்து பங்களித்துப் பிந்தைய பதிப்புக்கள் உருவாகக் காரணமாகவும் இருந்தார். இப்போதும் இத்திட்டத்திற்கு பங்களித்து கொண்டு இருக்கிறார்.

அவருடைய குடும்பம் 1980ஆம் ஆண்டு டென்மார்க்லிருந்து கனடாவிற்கு குடியெறியது. பின்னர் 1983ஆம் ஆண்டு கிங் நகரம் ஒண்டாரியோ நகரத்துக்கு இடம் பெயர்ந்தது.

செப்டம்பெர் 2002 ல் இருந்து நவம்பர் 2009 வரை யாஹூ நிறுவனத்தில் உள்கட்டமைப்பு வடிவமைப்பு பொறியாளராக பணி புரிந்து வந்தார். 2010 ஆம் ஆண்டு வீபே நிறுவனத்தில் அப்ளிகேசன் ப்ரொக்ரமிங் இன்டர்பேஸ் தயாரிப்பில் இணைந்தார். பின்னர் இட்ச்ய் ல் 2012 லும் ஜலச்டிக் ந்றுவனத்தில் 2013 ஆம் ஆண்டு மூத்த ஆலோசகர் ஆகவும் பணி புரிந்தார்.

2003ஆம் ஆண்டு மாசாசூசெட்சு தொழில்நுட்பக் கழகத்தின் டெக்னாலச்சி ரிவ்யூ TR100 இனால் உலகின் தலைசிறந்த 100 கண்டுபிடிப்பாளர்களில் ஒருவராக தேர்ந்தெடுக்கப்பட்டார்.


</doc>
<doc id="288362" url="https://ta.wikipedia.org/wiki?curid=288362" title="உஹத் யுத்தம்">
உஹத் யுத்தம்

உகத் போர் ("Battle of Uhud", உஹத் யுத்தம்) முகம்மது நபியின் வாழ்க்கையில் இடம்பெற்ற இரண்டாவது போர் ஆகும். இது 625 மார்ச் 19 (இசுலாமிய நாட்காட்டியில் சவ்வால் 3) சனிக்கிழமை மதினா நகருக்கு வடக்கே அமைந்திருந்த உஹத் என்னும் மலையடிவாரத்தில் (இன்றைய அராபியாவின் வடமேற்கே), முகம்மது நபியின் தலைமையிலான மதினா முசுலிம்களுக்கும், அபு சுஃபியான் இப்னு ஆர்ப் தலைமையிலான மெக்கா நகர இறைமறுப்பாளர்களுக்கும் இடையில் இடம்பெற்றது. முகம்மது நபி பங்குபற்றிய முதல் போர் 624 ஆம் ஆண்டில் இடம்பெற்ற பத்ரு போர் ஆகும்.

ஹிஜ்ரி இரண்டாவது ஆண்டில் இறைமறுப்பாளர்களும், இஸ்லாமியர்களுக்கும் இடையில் நடைபெற்ற யுத்தத்தில் (பத்ரு யுத்தம்) மிக மோசமான தோல்வியைத் தழுவிய இறைமறுப்பாளர்கள், முகம்மது நபியோடு மதினாவி்ல் வாழ்ந்திருந்தவர்களை பழி தீர்த்துக் கொள்ள ஒரு சந்தர்ப்பத்தை எதிர்பார்த்துக் காத்திருந்தார்கள். பத்ருப்போரின் மூலம் செங்கடலை அண்மிய தமது வர்த்தக மார்க்கத்தின் இழப்பீடுகளினால் வருந்திய அவர்கள், வியாபாரத்தை பெருக்கிக் கொள்வதற்கு நஜ்த் வழியாக ஈராக்கிற்கு வர்த்தகக் குழுவினரை அனுப்பி வைக்கத் திட்டமிட்டனர். இந்த வர்த்தகத்தில் ஒரு இலட்சம் திர்ஹங்கள் பெறுமதியான வர்த்தகப் பொருள்களை ஏற்றிச்செல்ல அதிகமான ஒட்டகங்களையும், அவற்றோடு செல்ல ஏராளமான கூலியாட்களையும் ஏற்பாடு செய்து அனுப்பினர். இந்த வர்த்தகக்குழு தொடர்பான சகல செய்திகளையும் மதீனாவில் வாழ்ந்த சில யூதர்கள் அறிந்திருந்தனர். இந்த யூதர்களின் உரையாடலைச் செவிமடுத்த மதினாவாசியான ஸைது என்பவரின் நடவடிக்கைகளையும், தலைமைத்துவத் தகைமைகளையும் அவதானித்த நபியவர்கள், அந்த வர்த்தகக்குழுவினரை மடக்க அவரது தலைமையிலேயே நூறு குதிரை வீரர்களைக் கொண்ட படையை அனுப்பி வைத்தார்கள். தண்ணீருக்காக சுராதா என்னுமிடத்தில் தங்கியிருந்த வர்த்தகக்குழுவினரை ஸைது வெற்றிகரமாகத் தாக்கியதனால், சமாளிக்க முடியாத வர்த்தகக்குழுவினர் நாலா பக்கமும் சிதறி ஓடிவிட்டனர். வர்த்தகப் பொருள்கள் அனைத்தையும் எடுத்துக்கொண்டு அவர்களது ஒட்டகங்களோடு மதீனாவுக்குத் திரும்பினார் ஸைது. இதனாலும் சினமுற்ற மக்கா இறைமறுப்பாளர்கள் பெருஞ் சினம் கொண்டு எப்போது நபியவர்களையும், அவர்களோடு சேர்ந்தவர்களையும் தாக்கியழிக்கலாம் என்று காத்திருந்தார்கள்.

அடுத்த ஆண்டு நோன்பு நோற்கும் ரமழான் மாதத்தின் கடைசித் தினங்களுள் ஒன்றில் ஒரு குதிரைவீரன் நபியவர்களிடம் முத்திரையிடப்பட்ட கடிதம் ஒன்றைக் கொண்டு வந்து கொடுத்தார். அது நபியவர்களின் மாமனார் அப்பாஸ் அவர்களிடமிருந்து வந்திருந்தது. அதில் மக்காவிலிருந்து மதீனாவை நோக்கி 3000 படைவீரர்களை அழைத்துக் கொண்டு வருவதற்கு இறைமறுப்பாளர்கள் தயாராகிக் கொண்டிருக்கிறார்கள் என்றும், அதில் 700 குதிரைப்படை, அதேயளவு ஒட்டகங்கள் மற்றும் கவசமணிந்த காலாட்படை அத்துடன் படைவீரர்களை மகிழ்விக்க பெண்கள் ஆகியோர் உள்ளனர் என்றும் குறிப்பிடப்பட்டிருந்தது. கடிதம் வந்து சேர்ந்த வேளை மக்காவிலிருந்து படை நகர ஆரம்பித்திருந்தது.

எதிரிகள் தம்மை வந்து சேர்வதற்கு ஒரு வாரமாகும் என ஊகித்த நபியவர்கள், மதீனா நகருக்கு வெளியே வாழ்ந்த மக்களனைவரையும் நகருக்கு உள்ளே வந்து தங்கியிருப்பதற்கு ஆவன செய்யுமாறு தனது தோழர்களுக்குக் கட்டளையிட்டார்கள். எதிரிகள் கரையோரத்து மேற்குப்பாதை வழியாக வந்து கொண்டிருக்கிறனர் என்றொரு செய்தியும், பின்னர் உஹத் மலையின் அடிவாரத்தில் பாசறை அமைத்துக் கொண்டனர் என்றொரு செய்தியும் நபியவர்களை வந்தடைந்தது. உடனே தமது தோழர்களை அழைத்து ஆலோசனை செய்துவிட்டு யுத்தத்திற்கான ஆயத்தங்களைச் செய்யுமாறு நபியவர்கள் கட்டளையிட்டார்கள். மறுநாள் பிற்பகல் தொழுகையை முடித்தபின் 1000 வீரர்களைக் கொண்ட படை நபியவர்களின் தலைமையில் உஹதை நோக்கி நகரத் தொடங்கியது.

ஷைகன் என்ற இடத்தை அடைந்தபோது மாலை நேரமாகியது. மாலைநேரத் தொழுகையை முடித்த நபியவர்கள் தமது படையினரைப் பார்வையிடச் சென்றார்கள். அச்சமயம் எதிரிகள் மிக அதிகமாக உள்ளனர் என்ற பொய்க் காரணத்தை முன்வைத்து 300 நயவஞ்சகர்கள் மதீனாவுக்குத் திரும்பிச் சென்று விட்டனர். மிகுதியாக இருந்த 700 வீரர்களில் எட்டுச் சிறுவர்களும் இருந்தனர். அவர்களில் மல்யுத்தம் மற்றும் வாள்வீச்சு தெரிந்த இருவரைத் தவிர ஏனைய அறுவரையும் மதீனாவுக்குத் திருப்பி அனுப்பி வைத்தார்கள் நபிகளார். மிகுதியாக இருந்த வீரர்களில் வில்வித்தை தெரிந்த சிலரை காலையில் ஒரு சிறிய குன்றின் மீது நின்று கண்காணிக்க வேண்டுமெனப் பணித்து, ஏனையோரை ஐம்பது, ஐம்பது பேராக அணிவகுத்து எதிரிகளைத் தாக்க வேண்டும் என்று கட்டளையிட்டார்கள்.

மறுநாள் காலை யுத்தம் ஆரம்பித்தது. ஏற்கனவே அணிவகுத்து நின்ற எதிரிப் படைகளைத் துவம்சம் செய்ய ஆரம்பித்தது நபிகளாரின் படை. சிறிது நேரத்தில் எதிரிப்படைகள் நாலா பக்கமும் சிதறியபோது, அவர்கள் விட்டுச் சென்ற பொருள்களை நபியவர்களின் படைவீரர்கள் எடுப்பதைக் கண்டு, குன்றின் மீது பாதுகாப்பிற்காக நின்ற வில்வீரர்களும் குன்றை விட்டு இறங்கி பொருள்களை எடுக்கத் தொடங்கினார்கள். குன்றின் மீது வீரர்கள் எவருமில்லை என்று தெரிந்த எதிரிகள் பின்புறமாக வந்து நபியவர்களின் படைகளைத் தாக்கத் தொடங்கினார்கள். இதனால் நபியர்களின் படையினருக்கு பெரும் சேதமேற்பட்டது. மாலை மங்கி இருள் சூழ்ந்த வேளையில் எதிரிப்படை வீரர்களில் ஒருவன் எறிந்த கல் நபியவர்களின் வாயில் பட்டு, அவர்களின் பல் ஒன்று உடைந்ததால் வாயிலிருந்து இரத்தம் கொட்டியது. இரத்தம் கொட்டியதை அறிந்த எதிரிப் படையினர் 'முகம்மது இறந்து விட்டார்' என்று கோசமிட்டனர். இதனால் கலக்கமுற்ற நபிகளாரின் படையினர் மிகவும் மனச் சோர்வுடன் பாசறைக்குத் திரும்பினர். முகம்மது இறந்து விட்டார் என அறிந்த எதிரிப் படையினரும் யுத்தம் முடிந்து விட்டதாவே எண்ணி, மிகுதியாக இருந்த வீரர்கள், குதிரைகள், ஒட்டகங்களோடு மக்காவுக்குத் திரும்பினர்.

The Islamic Text Society, 66, lingon's Fields, London WC2A3LH


</doc>
<doc id="288365" url="https://ta.wikipedia.org/wiki?curid=288365" title="விஜிதபுரம்">
விஜிதபுரம்

விஜிதபுரம் அல்லது விஜித நகரம் அல்லது விஜித கமை என்பது பண்டைய இலங்கையின் கோட்டை நகரம் ஆகும். நாட்டின் முதலாவது ஆட்சியாளரான விசயன் இந்தியாவிலிருந்து இலங்கையை வந்தடைந்த போது தன்னுடன் பெரியதொரு பரிவாரத்தையும் அழைத்து வந்தான். அவ்வாறு வந்த பரிவாரத்தினர் நாடு முழுவதும் பரவி அங்கு பல குடியேற்றங்களையும் அமைத்தனர். அவர்களுள் விஜித என்பவன் அமைத்த குடியேற்றமே விஜிதபுரம் ஆகும்.
இலங்கையின் மூன்றாவது மன்னனான பண்டுவாசுதேவனின் ஆட்சிக்காலத்தின் போதே இக்குடியேற்றம் நிறுவப்பட்டதாகக் கருதப்படுகின்றது.

மகாவம்சம், தீபவம்சம், இராசாவலிய, தூபவம்சம் ஆகிய வரலாற்று ஆதார நூல்களிலும் இந்நகரம் குறிப்பிடப்பட்டுள்ளது. எல்லாள மன்னனின் துட்டகைமுனு மன்னனுக்கு எதிரான படைகளின் தரிப்பிடமாக இந்நகரம் விளங்கியது. தூபவம்சத்தில் இந்நகரம் மூன்று அகழிகளாலும் பெரியதொரு சுவரினாலும் பாதுகாக்கப்பட்டதாகக் குறிப்பிடப்பட்டுள்ளது. இச்சுவர் பிரதான நான்கு திசைகளிலும் நான்கு வாயில்களைக் கொண்டிருந்தது. வாயில்களின் படலைகளும் இரும்பினால் செய்யப்பட்டிருந்தன. ராஜாவலிய நூலில் அனுராதபுரத்திற்கு அடுத்த இரண்டாவது தலைநகரமாக விஜிதபுரம் விளங்கியது எனக் குறிப்பிடப்பட்டுள்ளது. நான்கு மாதங்கள் துட்டகைமுனுவின் படை இந்நகரை முற்றுகையிட்டு வைத்திருந்தது. இறுதியில் நான்கு வாயில்களிலும் மேற்கொள்ளப்பட்ட பாரிய தாக்குதல்களினாலேயே இந்நகரத்தை துட்டகைமுனுவின் படை கைப்பற்றியக்கூடியதாக இருந்தது.

இவற்றை விட வேறெதுவும் இவ்வரலாற்று ஆதார நூல்களில் குறிப்பிடப்படவில்லை. ஆயினும் விஜிதபுரம் அனுராதபுர இராச்சியத்தின் பிரதான வர்த்தக மையமாகவும் வர்த்தகப் பாதைகளை இணைக்கும் நகரமாகவும் அமைந்திருக்கலாம் என வரலாற்று ஆராய்ச்சியாளர்களால் கருதப்படுகின்றது. இந்நகரின் சரியான அமைவிடம் உறுதியற்றதாகவே இருக்கின்றது. எனினும் பண்டைய கலாவாவிக்கு அண்மையில் விஜிதகம எனும் பெயரில் ஓர் கிராமம் அமைந்துள்ளது. இதுவே அன்றைய விஜிதபுரமாக அமைந்திருக்கலாம் எனக் கருதப்படுகின்றது. இங்கு ஒடு புராதன ஆலயமும் பாரிய கருங்கல்லும் காணப்படுகின்றன. அக்கருங்கல் துட்டகைமுனு மன்னனின் படைகளின் வாள்களை தீட்டுவதற்கு பயன்படுத்தப்பட்டிருக்கலாம் எனக் கருதப்படுகின்றது. வேறு சில வரலாற்று மற்றும் தொல்பொருள் ஆய்வாளர்கள் பொலன்னறுவையின் கடுறுவெல எனும் இடத்திற்கு அண்மையில் விஜிதபுரத்தின் இடிபாடுகள் காணப்படுவதாக நம்புகின்றனர்.


</doc>
<doc id="288367" url="https://ta.wikipedia.org/wiki?curid=288367" title="வ. உ. சி. பூங்கா, கோயம்புத்தூர்">
வ. உ. சி. பூங்கா, கோயம்புத்தூர்

வ. உ. சிதம்பரனார் பூங்காவும் மிருகக் காட்சிச்சாலையும் "(V O Chidambaranar park and zoo)" இந்தியாவின் தமிழ்நாடு மாநிலத்தில் இருக்கும் கோயம்புத்தூர் மாநகரில், கோயம்புத்தூர் நகரின் மையப்பகுதியான காந்திபுரத்தில் அமைந்துள்ளது. சுருக்கமாக வ. உ. சி. பூங்கா என அழைக்கப்படும் இதுவொரு உயிரியல் மற்றும் பொழுதுபோக்கு பூங்காவாகச் சுற்றுலாப் பயணிகளை கவர்கிறது. 2013 ஆம் ஆண்டு கணக்கெடுப்பின்படி இங்கு 335 பறவைகள், 106 பாலூட்டிகள் மற்றும் 54 ஊர்வன உள்ளிட்ட 890 விலங்குகள் இருக்கின்றன. சுதந்திர போராட்ட வீரர் வ.உ.சிதம்பரம் பிள்ளை அவர்களின் பெயர் இப்பூங்காவிற்கு சூட்டப்பட்டுள்ளது. கோயம்புத்தூர் மாநகராட்சி இப்பூங்காவை நிர்வகிக்கிறது.

வ. உ. சி. பூங்கா இது கோயம்புத்தூர் மாநகராட்சியால் நிர்வகிக்கப்பட்டும் பராமரிக்கப்பட்டும் வருகிறது. இப்பூங்கா சிறுவர் முதல் அனைத்து வயதினருக்கும் பொழுதுபோக்கு மையமாக விளங்குகிறது. இப் பூங்காவினையொட்டி வ. உ. சி. உயிரியல் பூங்கா உள்ளது. சிறுவர்களுக்காக விளையாட்டுச் சாதனங்களும், விளையாட்டுத் தொடர்வண்டியும் அதற்கான சிறிய தொடருந்து நிலையமும், சார்மினார், வானூர்தி, பீரங்கி ஆகியவற்றின் மாதிரி வடிவமைப்புகளும், பசுமையான புல்தரையும், மரங்களும், அவற்றுக்கு நடுவே ஆங்காங்கே சிலையமைப்புகளும் வண்ண மீன்கள் நிலையம் ஒன்றும் இங்கு காணப்படுகின்றன.

உயிரியல் பூங்காவுடன் தொடர்புடைய ஒரு விளையாட்டு மைதானமும் , குழந்தைகள் பூங்கா ஒன்றும் இங்கு அமைந்துள்ளன. இப்பூங்காவில் பொம்மை தொடர் வண்டி, சுராசிக் பூங்கா மற்றும் மீன்காட்சியகம் ஆகியன உள்ளன. மைதானத்தில் அவ்வப்போது பொருட்காட்சிகள், விளையாட்டுப் போட்டிகள், ஆண்டுதோறும் சுதந்திரதின விழா, குடியரசுதின விழா போன்றவைகள் நடைபெறுகின்றன. மேலும் சந்தனமரம் உள்ளிட்ட 200 வகையான மரங்கள் இங்கு காணப்படுகின்றன.

கோயம்புத்தூர் மாநகராட்சியால் இப்பூங்காவினுள் வண்ண மீன்கள் காட்சியகம் ஒன்று அமைக்கப்பட்டுள்ளது. இந்நிலையத்தில் கப்பீஸ் மீன்கள், கிளிமீன்கள், கோய்க்கெண்டை மீன்கள், வெள்ளைப் புலிச்சுறா மற்றும் கருப்புப் புலிச்சுறா மீன்கள், முத்து அரவணா மீன்கள், வெல்வெட்டுத் துணி மீன்கள் (ஆஸ்கர்) என பலவகை வண்ணமீன்கள் கண்ணாடிப்பெட்டிகளில் காட்சிப்படுத்தப்பட்டுள்ளன.

நீரூற்று, வானூர்தி, பீரங்கி, சார்மினார் ஆகியவற்றின் மாதிரி வடிவமைப்புகள், மணிப்புரி நடனமங்கை, கதக்களி நடனமாடும் ஆணின் சிலைகளுடன் மேலும் சில சிலைகள் அங்காங்கே புல்தரைகளுக்கும் மரங்களுக்குமிடையே அமைக்கப்பட்டுள்ளன.

விளையாட்டுத் தொடருந்து ஒன்று இங்கு இயக்கப்படுகிறது. எஞ்ஜினுடன் மூன்று பெட்டிகள் இணைக்கப்பட்டுள்ளன. சிறுவர்கள் மட்டுமல்லாது பெரியவர்களுக்கும் இதில் பயணிக்க (அனைவருக்கும் கட்டணம் உண்டு) அனுமதிக்கப்படுகின்றனர். இத் தொடருந்துப் பாதை மான்கள், ஒட்டகங்கள் பராமரிக்கப்படும் கூண்டுகளைச் சுற்றிச் செல்கிறது. இப்பாதையில் ஒரு குகையும் உள்ளது

2005 ஆம் ஆண்டில், ஜூலை 6 ஆம் தேதியன்று அப்போதைய இந்திய ஜனாதிபதி அப்துல் கலாமால் இப்பூங்காவில் நடப்பட்டு வளர்ந்து வரும் மரம் "பச்சைநாயகி" என்று பெயரிடப்பட்டுள்ளது.



</doc>
<doc id="288369" url="https://ta.wikipedia.org/wiki?curid=288369" title="தைனிக் அசம்">
தைனிக் அசம்

தைனிக் அசம், அசாமிய மொழியில் வெளியாகும் நாளேடாகும். இது 1945ஆம் ஆண்டின் ஆகஸ்டு நான்காம் நாளில் ராதா கோவிந்த பருவா என்பவரின் முயற்சியால் தொடங்கப்பட்டது. இது குவகாத்தியிலும், திப்ருகரிலும் வெளியாகிறது. 

இந்த நாளேடு இணையப்பதிப்பாகவும் வெளியாகிறது. இணையப்பதிப்பு 2012ஆம் ஆண்டின் ஜனவரி முதலாம் நாள் முதல் இயங்கி வருகிறது இதை அசாம் டிரிபியூன் பதிப்பகத்தார் அச்சடிக்கின்றனர்.



</doc>
<doc id="288377" url="https://ta.wikipedia.org/wiki?curid=288377" title="கூட்டப்புளி">
கூட்டப்புளி

கூட்டப்புளி என்ற கிராமம் திருநெல்வேலி மாவட்டத்தின் தென் கோடியில் அமைந்து உள்ளது. இது ஒரு கத்தோலிக்க கிறித்தவ மக்கள் நிறைந்துள்ள கிராமம் ஆகும். இக் கிராமம் வங்காள விரிகுடா கடலின் ஓரத்தில் அமைந்துள்ளது. கன்னியாகுமரியில் இருந்து சுமார் பத்து கிலோமீட்டர் துரத்தில் அமைந்துள்ளது. இங்கு வாழும் மக்கள் பெரும்பாலும் மீன் பிடி தொழிலை நம்பி உள்ளனர். 

கூட்டப்புளியில் மூன்று பள்ளிகள் அமைந்துள்ளன. அவையாவன :

கூட்டப்புளி கிராமத்தில் துணை ஆரம்ப சுகாதார நிலையம், தபால் நிலையம், சமுதாய நலக்கூடம், சிறிய வணிக வளாகம் போன்ற அடிப்படை வசதிகள் அமைந்துள்ளன.



</doc>
<doc id="288380" url="https://ta.wikipedia.org/wiki?curid=288380" title="திங்கள்நகர் (வருவாய் கிராமம்)">
திங்கள்நகர் (வருவாய் கிராமம்)

திங்கள்நகர் என்பது கன்னியாகுமரி மாவட்டதிலுள்ள கல்குளம் வட்டத்திலிருக்கும் ஒரு வருவாய்கிராமமாகும். கடந்த 2012-ம் ஆண்டு கன்னியாகுமரி மாவட்டதிலுள்ள 81 வருவாய் கிராமங்கள் பிரிக்கப்பட்டு 107 புதிய வருவாய் கிராமங்கள் உருவாக்கப்பட்டது. கன்னியாகுமரி மாவட்டத்திலுள்ள மொத்த வருவாய் கிராமங்கள் 188 ஆகும். தலக்குளம் வருவாய் கிராமம் தலக்குளம், திங்கள்நகர், கக்கோட்டுதலை என மூன்று வருவாய்கிராமமாக பிரிக்கப்பட்டது.


</doc>
<doc id="288381" url="https://ta.wikipedia.org/wiki?curid=288381" title="அன்பில்">
அன்பில்

அன்பில் திருச்சிராப்பள்ளி மாவட்டத்தில் லால்குடி வட்டத்தில் அமைந்துள்ள சிற்றூர் ஆகும்.

இங்குள்ள வழிபாட்டுத்தலங்கள் 



</doc>
<doc id="288382" url="https://ta.wikipedia.org/wiki?curid=288382" title="கிர்குக்">
கிர்குக்

கிர்குக் (Kirkuk, '; ', துருக்கிய மொழி: Kerkük), அசர்பைஜான் மொழி: Kərkük) என்பது ஈராக்கின் வடபகுதியில் அமைந்துள்ள ஒரு நகரமாகும். பகுதாதுவிற்கு கிலோமீற்றர் தொலைவில் அமைந்துள்ளது. அர்பிலிற்கு தொலைவில் தெற்காகவும் அமைந்துள்ளது. இது கிர்குக் மாகாணத்தின் தலைநகரமும் ஆகும்.


</doc>
<doc id="288385" url="https://ta.wikipedia.org/wiki?curid=288385" title="கன்னியாகுமரி மாவட்டத்திலுள்ள வருவாய் கிராமங்களின் பட்டியல்">
கன்னியாகுமரி மாவட்டத்திலுள்ள வருவாய் கிராமங்களின் பட்டியல்

கன்னியாகுமரி மாவட்டத்தில் மொத்தம் 188 வருவாய்கிராமங்கள் உள்ளன. அவற்றின் பட்டியல் பின்வருமாறு
அகஸ்தீஸ்வரம் வட்டத்தின் கீழ் 43 வருவாய் கிராமங்கள் உள்ளன.
தோவாளை வட்டத்தின் கீழ் 24 வருவாய் கிராமங்கள் உள்ளன.

கல்குளம் வட்டத்தின் கீழ் 66 வருவாய் கிராமங்கள் உள்ளன.

விளவங்கோடு வட்டத்தின் கீழ் 55 வருவாய் கிராமங்கள் உள்ளன.


</doc>
<doc id="288390" url="https://ta.wikipedia.org/wiki?curid=288390" title="ராஜசாகி">
ராஜசாகி

ராஜ்ஷாஹி, வங்காளதேசத்தின் ராஜசாகி கோட்டத்தில் உள்ள ராஜசாகி மாவட்டத்தின் நிர்வாகத் தலைமையிடம் நகரம் ஆகும். இது அமைந்துள்ள மாவட்டத்துக்கும், கோட்டத்துக்குமான நிர்வாகத் தலைமையிடமாகும். இந்த நகரத்தில் 448,087 மக்கள் வசிக்கின்றனர்.

ராஜ்ஷாஹி மாவட்டத்தில் ஆண்டுதோறும் மழை பொழிகிறது.
இந்த நகரம் வங்காளதேசத்தின் ஏழு பெருநகரங்களில் ஒன்று. இதன் நகராட்சி மன்றத்தில் 30 உறுப்பினர்களும் ஒரு மேயரும் பதவியில் இருப்பர். இவர்கள் ஐந்தாண்டுகளுக்கு ஒரு முறை மக்களால் தேர்ந்தெடுக்கப்படுகின்றனர்.



</doc>
<doc id="288392" url="https://ta.wikipedia.org/wiki?curid=288392" title="சுலமனியா">
சுலமனியா

சுலமனியா, சுலைமனி அல்லது சிலேமனி (Sulaymaniyah also called Sulaimani or Slemani, சொரானி மொழி: , ; , "as-Sulaymāniyyah"), என்பது ஈராக்கின் நகரமாகும். இது ஈராக்கிய குர்திஸ்தானில் அமைந்துள்ளது. சுலமனியாவிற்கு அசுமேர் மலைத் தொடர் கோயிஜா மலைத் தொடர் மற்றும் குவைவான் மலைத்தொடர் போன்றவை வடமேற்கு பகுதியாலும், பரணன் மலைத் தொடர் தெற்கு பகுதியிலும், தசுலிஜா மலைத் தொடர் மேற்கு பகுதியிலும் அமைந்துள்ளன. சுலமனியா சூடான உலர்ந்த கோடை காலத்தையும், குளிரான ஈரலிப்பான குளிர்காலத்தையும் கொண்டு வறண்ட காலநிலையைக் கொண்டுள்ளது.


</doc>
<doc id="288397" url="https://ta.wikipedia.org/wiki?curid=288397" title="சான்சி">
சான்சி

சான்சி மாகாணம் ("Shanxi", ) என்பது மக்கள் சீனக் குடியரசில் உள்ள ஒரு மாகாணம் ஆகும். இது சீனாவின் வடக்கு வட்டாரப் பகுதியில் அமைந்துள்ளது. இதன் பெயரான சான்சி என்பதன் பொருள் மலைத்தொடரின் மேற்கு என்பதாகும். இந்த மாகாணம் தாய்ஹான் மலைகளின் மேற்கில் உள்ளதால் இப்பெயர் பெற்றது. 

சான்சி மாகாணத்தின் எல்லைகளாக கிழக்கே ஏபெய் மாகாணமும், தெற்கில் ஹெய்நான் மாகாணமும், மேற்கில் சென்சி மாகாணம், வடக்கில் உள் மங்கோலியாவும் உள்ளன. இந்த மாகாணம் ஒரு பீடபூமியாகும் இது மலைத்தொடர்களால் சூழப்பட்டுள்ளது. இந்த மாகாணத்தின் தலைநகர் தையுவான் ஆகும்.

கி. மு. 722-403 கால இடைவெளியில் ஜின் அரசு தற்போதைய ஷாங்சியில் அமைந்திருந்தது. இது கி.மு 403 தொடக்கத்தில் ஹான், ழாவோ, வேய் என மூன்றாக பிளவுபட்டிருந்தது. கி. மு. 403-221 காலகட்டத்தில் போரிடும் நாடுகள் காலத்தில் இந்த மாநிலங்கள் வீழ்ச்சியடைந்தபின் குன் மரபினரின் குன் அரசுடன் (கி.மு.221-206 ) இணைக்கப்பட்டன.

ஷங்சி மாகாணத்தில் மக்களின் சராசரி மொத்த உள்நாட்டு உற்பத்தி தேசிய அளவில் சராசரி உற்பத்தியைவிடக் குறைவாக உள்ளது. கிழக்குச்சீனாவில் உள்ள மாகாணங்களுடன் ஒப்பிடுகையில், ஷங்சி மாகாணம், வளர்ச்சியில் பின்தங்கியே உள்ளது. அதற்கு பல காரணங்கள் கூறப்படுகின்றன. குறிப்பாகக் கடல்வழியே வணிகம் மேற்கொள்ளும் வாய்ப்புள்ள கிழக்குக்கடற்கரை மாகாணங்களைப் போலல்லாது அமைந்துள்ள இதன் புவியியலமைப்பு சர்வதேச வணிகத்தில் ஈடுபடத்தடையாக உள்ளது. ஷங்சி மாகாணத்தில் விளையும் முக்கிய பயிர்கள் கோதுமை, மக்காச்சோளம், கம்பு, பருப்பு வகைகள், உருளைக்கிழங்கு போன்றவை ஆகும். ஷங்சியின் உள்ளூர் காலநிலை மற்றும் குறுகிவரும் நீர்வளம் போன்ற காரணங்களால் வேளாண்மையை ஒரு அளவுக்குமேல் விரிவுபடுத்த இயலாத நிலையுள்ளது. 

சான்சி மாகாணத்தில் கண்டறியப்பட்டுள்ள நிலக்கரி இருப்பு 260 பில்லியன் மெட்ரிக் டன்களாகும். இது சீனாவின் மொத்த நிலக்கரி இருப்பில் மூன்றில் ஒரு பங்கு. இதனால் சான்சி மாகாணத்தில் நிலக்கரி வெட்டியெடுக்கும் தொழில் சிறப்பாக உள்ளது. இதனால் சீனாவின் முன்னணி நிலக்கரி நிறுவனங்கள் இங்கு உள்ளன. இங்கு ஆண்டுக்கு 300 மில்லியன் மெட்ரிக் டன் நிலக்கரிக்குமேல் உற்பத்தி செய்யப்படுகிறது. இங்கு தத்தோங் (大同), நிங்வு (宁武), கிசின் (西山), ஹிடாங் (河东), குங்சிய் (沁水), ஹுவோக்சி (霍西) ஆகிய நிறுவனங்கள் செயல்படுகின்றன. மேலும் சான்சி மாகாணத்தில் சுமார் 500 மில்லியன் டன் பாக்சைட் உள்ளதாக மதிப்பிடப்பட்டுள்ளது. இது மொத்தச் சீன பாக்சைட் இருப்பில் மூன்றில் ஒரு பங்கு ஆகும்.

இங்கு வாழும் மக்களில் பெரும்பாண்மையானோர் ஹான் சீன மக்கள் இனத்தவர்கள். மேலும் மங்கோலியர், மன்சு, ஊய் மக்கள் ஆகிய சிறுபாண்மையினரும் கணிசமாக வாழ்கின்றனர். 

2004 ஆம் ஆண்டில், பிறப்பு விகிதம் 1000 மக்களுக்கு 12.36 ஆகவும், இறப்பு விகிதம் 1000 மக்கள் தொகைக்கு 6.11 ஆகவும் இருந்தன. பாலின விகிதம் 105.5 ஆண்களுக்கு 100 பெண்கள் என்று இருந்தது. 

சான்சி மாகாணத்தில் சீன நாட்டுப்புற மதங்கள் (தாவோயிச மரபுகள் மற்றும் கன்ஃபூஷியசம் உட்பட) சீன பௌத்தம் போன்றவை பரவலாக உள்ளன. 2007 மற்றும் 2009 ஆண்டுகளில் நடத்திய ஆய்வுகளின்படி, மக்கள் தொகையில் 15.61% மக்கள் முன்னோர்களை வழிபடும் நம்பிக்கை கொண்டவர்களாக உள்ளனர். மேலும் மக்கள்தொகையில் 2.17% மக்கள் கிருத்துவர்கள் ஆவர். மக்கள்தொகையில் 82.22% பேர் மதம் பற்றிய விவரங்களைக் கொடுக்கவில்லை இவர்கள் சமயப்பற்று அல்லது ஈடுபாடு அற்றவர்களாகவோ அல்லது பழங்குடி மதமாகவோ, புத்த மதம், கன்பூசிம், தாவோ, மற்றும் சிறுபான்மையினரான முஸ்லிம்கள் ஆகியோர் இருக்கலாம்.


</doc>
<doc id="288398" url="https://ta.wikipedia.org/wiki?curid=288398" title="நந்திகிராம் விரைவுவண்டி">
நந்திகிராம் விரைவுவண்டி

நந்திகிராம் விரைவுவண்டி, இந்திய இரயில்வேயின் கட்டுப்பாட்டில் இயங்கும் விரைவுவண்டியாகும். இது மும்பைக்கும் நாக்பூருக்கும் பயணிக்கும் வண்டி. இது அவுரங்காபாத், நாந்தேடு ஆகியவற்றின் வழியாக செல்கிறது.




</doc>
<doc id="288400" url="https://ta.wikipedia.org/wiki?curid=288400" title="மார்டெலோ காவற்கோபுரம், அம்பாந்தோட்டை">
மார்டெலோ காவற்கோபுரம், அம்பாந்தோட்டை

மார்டெலோ காவற்கோபுரம் ("Martello Tower") என்பது அம்பாந்தோட்டையில் அமைந்துள்ள, ஒரு சிறிய வட்ட அமைப்பில் உள்ள கோட்டை ஆகும். இது மார்டெலோ காவற்கோபுரத்தைப் பின் பற்றி அமைக்கப்பட்டது.

அம்பாந்தோட்டைக் கோட்டை ஒல்லாந்தரால் 1760 இல் உப்புக் குள நிலங்களைப் பாதுகாக்கும் நோக்கில் அமைக்கப்பட்டது. அப்பகுதியை பிரித்தானியர் மார்டெலோ காவற்கோபுரம் அமைக்கப் பயன்படுத்தினர்




</doc>
<doc id="288401" url="https://ta.wikipedia.org/wiki?curid=288401" title="இராமன் விளைவு">
இராமன் விளைவு

பொருளொன்றின் வழியே ஒற்றைநிற ஒளி செல்லும் போது சிதறலடைகிறது. சிதறலடைந்த ஒளி, படுகின்ற அதிர்வெண்ணை மட்டுமல்லாமல் சில புதிய அதிர்வெண்களையும் கொண்டிருந்தது. இவ்வாறு சிதறும் ஒளியின் அலைநீள மாற்றத்திற்கு இராமன் விளைவு (Raman Effect) எனப் பெயர். இக்கண்டுபிடிப்பிற்காக இராமனுக்கு 1930- ஆம் ஆண்டு இயற்பியலுக்கான நோபல் பரிசு வழங்கப்பட்டது.

ஒளி ஓர் ஒளிபுகும் ஊடகத்தின் ஊடே செல்லும் போது, சிதறடிக்கப்பட்டு அதன் அலைநீளத்தில் மாறுதல் ஏற்படுகிறது. இதுவே ராமன் சிதறல் [Raman Scattering] அல்லது ராமன் விளைவு [Raman Effect] என அழைக்கப்படுகிறது. இவ்வாறு உட்புகும் ஒளியில் உள்ள போட்டான்களுக்கும் மூலக்கூறுகளுக்குமிடையே ஆற்றல் பரிமாற்றம் நிகழும்போது வெளிவரும் ஒளியின் அலைநீளம் மாறுகிறது. 
இராமன் விளைவில் மாற்றம் அடைந்த அதிர்வெண் கொண்ட வரிகளை இராமன் வரிகள் என்கிறோம். இவ்வாறு சிதறும் ஒளி மூன்று கூறுகளைக் கொண்டுள்ளது. அவை 

இயற்பியலை விட வேதியியலில் இராமன் சிதறல் அதிகம் பயன்படுத்தப்பட்டு உள்ளது. கரிம, கனிம வேதியியலில் சிதைவுறுத்தா வேதிப்பகுப்பிற்கு முதன்மையாக பயன்படுத்தப்படுவது இராமன் விளைவே. பகுப்பிற்குட்பட்ட பொருளின் “கைரேகை” யாக இராமன் நிறமாலை உள்ளது; திரவங்களுக்கு மட்டுமல்லாது வளிம, திடப்பொருள்களுக்கும் இம்முறையைப் பயன்படுத்தலாம் என்பது இதன் சிறப்பு.




</doc>
<doc id="288408" url="https://ta.wikipedia.org/wiki?curid=288408" title="1600">
1600

1600 (MDC) கிரெகொரியின் நாட்காட்டியில் ஒரு சனிக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் செவ்வாய்க்கிழமையில் ஆரம்பமான நெட்டாண்டு ஆகும். இது 2000 ஆண்டுக்கு முன்னர் வரும் கடைசி நூற்றாண்டு நெட்டாண்டு ஆகும்.





</doc>
<doc id="288413" url="https://ta.wikipedia.org/wiki?curid=288413" title="நூற்றாண்டு நெட்டாண்டு">
நூற்றாண்டு நெட்டாண்டு

கிரெகொரியின் நாட்காட்டியில், நூற்றாண்டுக் கடைசி நெட்டாண்டு ("end-of-century leap year") அல்லது பொதுவாக நூற்றாண்டு நெட்டாண்டு ("century leap year") என்பது 400 ஆல் சரியாக வகுக்கப்படும் ஆண்டைக் குறிக்கும். ஏனைய நெட்டாண்டுகளைப் போன்று இவ்வாண்டின் பெப்ரவரி மாதத்தில் 29 நாட்கள் இருக்கும். 400 ஆல் சரியாக வகுக்கப்படாத நூற்றாண்டுக் கடைசி ஆண்டுகள் சாதாரண ஆண்டுகள் ஆகும். எடுத்துக்காட்டாக, 2000, 2400 ஆகிய ஆண்டுகள் நூற்றாண்டு நெட்டாண்டுகளாக இருக்கும். இவை சரியாக 36,525 நாட்களைக் கொண்டிருக்கும். அதே வேளையில், 4 ஆல் வகுக்கப்படக்கூடிய, ஆனால் 400 ஆல் வகுக்கப்படாத 1800, 1900, 2100, 2200, 2300, 2500 ஆகியன 36, 524 நாட்களைக் கொண்ட சாதாரண ஆண்டுகளாக இருக்கும். நூற்றாண்டுக் கடைசி நெட்டாண்டு எப்போதும் ஒரு சனிக்கிழமையிலேயே ஆரம்பிக்கும். இதனால், அவ்வாண்டின் பெப்ரவரி 29 எப்போதும் ஒரு செவ்வாய்க்கிழமையாக இருக்கும்.



</doc>
<doc id="288414" url="https://ta.wikipedia.org/wiki?curid=288414" title="குட் கோபுர நூதனசாலை">
குட் கோபுர நூதனசாலை

குட் கோபுர நூதனசாலை ("Hoods Tower Museum") என்பது திருக்கோணமலையில் அமைந்துள்ள இலங்கைக் கடற்படையினரின் நூதனசாலை ஆகும். திருகோணமலைத் தீபகற்பத்தின் உயரமான ஒஸ்டன்பேர்க்கில் அமைந்துள்ள இது, திருக்கோணமலை உள் துறைமுக வாயிலை நோக்கியவாறு அமைந்துள்ளது. இந்த நூதனசாலையின் பெயர் கிழக்கிந்தியக் கட்டளையதிகாரி சேர் சமுவேல் குட் என்பவரின் பெயரில் அமைந்திருந்த அவதானிப்புக் கோபுரத்திலிருந்து பெறப்பட்டது.

திருக்கோணமலை உள் துறைமுக வாயிலில் ஒரு சிறிய கோட்டை ஒஸ்டன்பேர்க் கோட்டை ("Fort Ostenburg") இடச்சுக்காரரினால் கட்டப்பட்டிருந்தது. இது 1795 இல் பிரித்தானியரிடம் சரணடைந்தது. இது இலங்கையில் இருந்த கோட்டைகளில் "மிகவும் சக்தி வாய்ந்த துப்பாக்கிகளின் கோட்டை" என அழைக்கப்பட்டது. இங்கு கடல் மட்டத்தில் பலமான பீரங்கித் தொகுதிகளும் பல பீரங்கிகள் குன்றின் மேலும் காணப்பட்டன. ஆயினும், தற்போது கோட்டையின் சிறிதளவு எச்சங்களே காணப்படுகின்றன. பிரித்தானியா 1920 முதல் மேற்கொண்ட கரையோர பீரங்கித் தொகுதிகளின் கட்டுமானத்திற்கான கோட்டை அழிக்கப்பட்டது.



</doc>
<doc id="288420" url="https://ta.wikipedia.org/wiki?curid=288420" title="1500">
1500

ஆண்டு 1500 (MD) பழைய யூலியன் நாட்காட்டியில் புதன்கிழமையில் துவங்கிய நெட்டாண்டு ஆகும்.

இவ்வாண்டில் ஐரோப்பாவின் கிறித்தவர்களுக்கு ஒரு முக்கியமான ஆண்டாக அமைந்தது. இவ்வாண்டு உலகத்தின் இறுதி ஆண்டாக அமையும் என அவர்கள் நம்பினர். திருவெளிப்பாட்டில் யுகமுடிவு இடம்பெறும் நாளைக் குறிக்கும் "நேரத்துக்குப் பின்னர் அரை-நேரம்" ("half-time after the time") என்னும் சொற்றொடர் 1500 ஐக் குறிப்பதாகக் கொள்ளப்பட்டது.




</doc>
<doc id="288427" url="https://ta.wikipedia.org/wiki?curid=288427" title="அணுக்கரு அடர்த்தி">
அணுக்கரு அடர்த்தி

அணுக்கரு அடர்த்தி "(Nuclear density)" என்பது ஒர் அணுவிலுள்ள உட்கருவின் அடர்த்தியைக் குறிக்கும். சராசரியாக ஓர் உட்கருவின் அடர்த்தி 2.3 × 1017 கி.கி / மீ ஆகும். நியூட்ரான் நட்சத்திரங்களுக்கு உட்புறத்தில் அணுவிலுள்ள உட்கருவைப் போன்று உயர் அடர்த்தி காணப்படும் சூழ்நிலைகளிலும் அணுக்கரு அடர்த்தி என்ற சொற்பிரயோகம் பயன்படுத்தப்படுகிறது.
ஒரு குறிப்பிட்ட உட்கருவின் அணுக்கரு அடர்த்தியை, தோராயமாக அவ்வுட்கருவின் அளவைக் கொண்டு கணக்கிட முடியும். இந்த அளவும் அக்கருவிலுள்ள புரோட்டான்கள் மற்றும் நியூட்ரான்களின் எண்ணிக்கையைச் சார்ந்த தோராய மதிப்பேயாகும். அணுக்கரு துகள்கள் அல்லது நியூக்ளியான்கள் அடிப்படையில் குறிப்பிட்ட ஓர் உட்கருவின் ஆரத்தை,formula_1 என்ற வாய்ப்பாட்டினால் கணக்கிடலாம். இங்கு formula_2 என்பது நிறை எண்ணையும் formula_3 என்பது 1.25 பெ.மீ நீளத்தையும் குறிக்கிறது. எனவே ஓர் உட்கருவின் அடர்த்தி என்பது, 


</doc>
<doc id="288438" url="https://ta.wikipedia.org/wiki?curid=288438" title="கால்கா மெயில்">
கால்கா மெயில்

கால்கா மெயில் வண்டி, கால்காவில் இருந்து ஹவுரா வரை சென்று திரும்பும் தொடர்வண்டியாகும். இதை இந்திய இரயில்வே இயக்குகிறது.




</doc>
<doc id="288447" url="https://ta.wikipedia.org/wiki?curid=288447" title="சுதந்திர நினைவு நூதனசாலை">
சுதந்திர நினைவு நூதனசாலை

சுதந்திர நினைவு நூதனசாலை அல்லது சுதந்திர நினைவு அருங்காட்சியகம் என்பது கொழும்பு கறுவாத் தோட்டத்தில் அமைந்துள்ள சுதந்திர சதுக்கத்தின் அடித்தளத்தில் அமைந்துள்ள நூதனசாலை ஆகும். இது தேசிய நூதனசாலைத் திணைக்களத்தினால் பராமரிக்கப்படுகிறது. 

இந்த நூதனசாலை பிரித்தானிய ஆட்சியிலிருந்து விடுபட பங்களிப்புச் செய்யத தேசிய வீரர்களை கௌரவிப்பதை நோக்காகக் கொண்டு உருவாக்கப்பட்டது. இங்கு சுதந்திரத்திற்காக செயற்பட்ட அரசியல் தலைவர்கள், மதத்தலைவர்கள், தேசாபிமனி ஆகியோரின் மார்பளவு சிலைகளையும், தகவல்களையும் கொண்ட தொடரமைப்பு காணப்படுகிறது.




</doc>
<doc id="288448" url="https://ta.wikipedia.org/wiki?curid=288448" title="ஹவுரா சந்திப்பு தொடருந்து நிலையம்">
ஹவுரா சந்திப்பு தொடருந்து நிலையம்

ஹவுரா சந்திப்பு, இந்திய மாநிலமான மேற்கு வங்காளத்தின் கொல்கத்தா நகரில் உள்ளது.





</doc>
<doc id="288452" url="https://ta.wikipedia.org/wiki?curid=288452" title="கிரிப்டான் இருபுளோரைடு">
கிரிப்டான் இருபுளோரைடு

கிரிப்டான் இருபுளோரைடு "(Krypton difluoride)" என்பது KrF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். கிரிப்டான் மற்றும் புளோரின் சேர்ந்து உருவாகும் இச்சேர்மமே முதலில் கண்டறியப்பட்ட கிரிப்டான் சேர்மமாகும். நிறமற்ற திண்மமான இச்சேர்மம் துரிதமாக ஆவியாகும் தன்மை கொண்டதாகும். கிரிப்டான் இருபுளோரைடின் மூலக்கூற்று வடிவமைப்பில் மூலக்கூறுகள் நேரியல் வடிவில் காணப்படுகின்றன. Kr−F பிணைப்புகளுக்கு இடையில் 188.9 பை.மீ இடைவெளி உள்ளது. வலிமையான இலூயிக் அமிலங்களுடன் கிரிப்டான் இருபுளோரைடு வினைபுரிந்து KrF+ உப்புகள் மற்றும் Kr2F+3 நேர்மின் அயனிகளை உருவாக்குகிறது.
மின்கசிவு முறை, ஒளிவேதியியல் முறை, சூட்டுக் கம்பி முறை மற்றும் புரோட்டன் மோதல் முறை உள்ளிட்ட பல்வேறு முறைகளில் கிரிப்டான் இருபுளோரைடைத் தயாரிக்க முடியும். -265 பாகை செல்சியசு வெப்பநிலையில் புளோரின் – ஆர்கான் வாயுக் கலைவையில், கிரிப்டான் புற ஊதாக்கதிர் வீச்சுக்குள்ளாக்கப்பட்டாலும் கிரிப்டான் இருபுளோரைடைத் தயாரிக்க முடியும். விளை பொருளை -78 பாகை வெப்பநிலையில் சிதைவடைதலின்றிச் சேமிக்க முடியும்.

கிரிப்டான் இருபுளோரைடைத் தயாரிப்பதற்காக முதன்முதலில் பயன்படுத்தப்பட்ட முறை மின்கசிவு முறையாகும். கிரிப்டான் நான்குபுளோரைடு தயாரிப்பதற்கான முறையாக மின்கசிவு முறை கருதப்பட்டு, உற்பத்தி செய்யப்பட்டச் சேர்மம் கிரிப்டான் நான்குபுளோரைடு எனத் தவறுதலாக அடையாளம் காணப்பட்டது எனப் பின்னர் உணரப்பட்டது. இம்முறையில் 1:1 முதல் 2:1 வரையிலான F2 , Kr வாயுக்கலவை 40 முதல் 60 டோர் அழுத்தத்தில் உண்டாகும் மின்வில்லுக்கு இடையில் அதிகமான ஆற்றல் உண்டாகிறது. கிட்டத்தட்ட 0.25 கி/ம விளைபொருள் உருவாகிறது. உருவாகும் விளைபொருளின் அளவு உறுதியாக நம்புவதற்கில்லை என்பதுதான் இம்முறையில் உள்ள குறைபாடாகும்.



</doc>
<doc id="288453" url="https://ta.wikipedia.org/wiki?curid=288453" title="அனுராதபுர கிராமிய நூதனசாலை">
அனுராதபுர கிராமிய நூதனசாலை

அனுராதபுர கிராமிய நூதனசாலை அல்லது அனுராதபுர கிராமிய அருங்காட்சியகம் என்பது இலங்கையில் உள்ள கிராமிய நூதனசாலை ஒன்றாகும். அனுராதபுரத் தொல்பொருள் அருங்காட்சியகத்தின் அருகில் இது அமைந்துள்ளது. ஆகத்து 22, 1971 அன்ரு இந்நூதனசாலை ஸ்தாபிக்கப்பட்டது.

கிராமிய சமூக மக்கள் பயன்படுத்திய பொருட்கள் இங்கு காட்சிப்படுத்தப்பட்டுள்ளன. இப்பொருட்கள் கிராமவாசிகளின் வாழ்க்கைமுறையை எடுத்தியம்புகின்றன. இங்கு பொதுவாக விவசாய உபகரணங்கள், சமயலறை உபகரணங்கள், மருத்துவ உபகரணங்கள், இசைக்கருவிகள் போன்றவையே காட்சிப்படுத்தப்பட்டுள்ளன.

தினமும் காலை ஒன்பது மணியிலிருந்து மாலை ஐந்து மணி வரை இந்நூதனசாலை திறந்திருக்கும். ஒவ்வொரு திங்கட்கிழமைகளிலும் பொதுசன விடுமுறைகளிலும் மூடப்படும்.



</doc>
<doc id="288455" url="https://ta.wikipedia.org/wiki?curid=288455" title="இலங்கை வான்படை நூதனசாலை">
இலங்கை வான்படை நூதனசாலை

இலங்கை வான்படை நூதனசாலை அல்லது இலங்கை வான்படை அருங்காட்சியகம் என்பது இலங்கை வான்படையின் நூதனசாலையும் ரோயல் சிலோன் வான்படையின் நூதனசாலையும் ஆகும். இது இரத்மலானை விமான நிலையத்தில் அமைந்துள்ளதுடன் இலங்கை வான்படையினால் பராமரிக்கப்பட்டு வருகின்றது. இலங்கை வான்படையினதும் ரோயல் சிலோன் வான்படையினதும் விமானங்கள், உபகரணங்கள் இங்கு காட்சிப்படுத்தப்பட்டுள்ளன. சிலோனிய இலங்கையின் முதலாவது வான்படைத் தளபதி இ. ஆர். அமரசேகரவினது வாள் மற்றும் பதக்கங்கள் ஆகியன இங்கு காட்சிப்படுத்தப்பட்டுள்ள குறிப்பிடத்தக்க பொருட்களாகும். இரண்டாம் உலகப் போரின் போது சுட்டு வீழ்த்தப்பட்ட ஜப்பானிய விமானத்தின் எச்சங்களும் இங்கு காணப்படுகின்றன. தமிழீழ விடுதலைப் புலிகளின்2009 கொழும்பு தற்கொலை விமான தாக்குதலில் சுட்டு வீழ்த்தப்பட்ட விமானங்களும் இங்கு காட்சிப்படுத்தப்பட்டுள்ளன.



</doc>
<doc id="288458" url="https://ta.wikipedia.org/wiki?curid=288458" title="கொழும்பு துறைமுக சமுத்திர நூதனசாலை">
கொழும்பு துறைமுக சமுத்திர நூதனசாலை

கொழும்பு துறைமுக சமுத்திர நூதனசாலை அல்லது இலங்கைத் துறைமுக அதிகார சபையின் சமுத்திர நூதனசாலை என்பது இலங்கையின் கொழும்புத் துறைமுகத்த்டன் இணைந்துள்ள நூதனசாலை ஆகும். இச் சமுத்திர நூதனசாலையான்து இலங்கைத் துறைமுக அதிகார சபையினால் பராமரிக்கப்படுகின்றது. கொழும்புத் துறைமுகப் பிரதேசத்தில் எஞ்சியிருக்கும் ஒரேயொரு இடச்சுக் கட்டடமும் 1676 ஆம் ஆண்டில் கட்டப்பட்டதுமான ஒரு இடச்சுச் சிறைச்சாலையிலேயே இந்நூதனசாலை அமைந்துள்ளது. துறைமுகங்கள், மற்றும் துறைமுக அபிவிருத்தி அமைச்சராக இருந்த மு. ஹு. மு. அஷ்ரப் அவர்களின் வேண்டுகோளிற்கு அமைவாகவும் 25 மில்லியன் ரூபாய் பெறுமதிவாய்ந்த விமானம் ஒன்றைக் காட்சிப்படுத்துவத்ற்காகவும் இக்கட்டடம் மீள்புதுப்பிக்கப்பட்டது. ஆகத்து 2003 இல் அப்போதைய துறைமுக அபிவிருத்தி, முஸ்லிம் விவகாரம், கிழக்கு மாகாண அபிவிருத்தி ஆகியவற்றுக்கான அமைச்சரான ரவூம் ஹக்கீமினால் உத்தியோகபூர்வமாகத் திறந்துவைக்கப்பட்டது.


</doc>
<doc id="288461" url="https://ta.wikipedia.org/wiki?curid=288461" title="நாவழல்">
நாவழல்

நாவழல் (Glossitis) என்பது நாக்கில் ஏற்படும் எரிச்சல் மிக்க வலி அல்லது நாக்கின் மேற்புறத்தில் நுண்நீட்சிகளற்ற (நாச்சிம்பிகளை இழந்த) நிலையுடன் கூடிய, அழற்சியினால் ஏற்படும் மென்மையான, சிவந்த நாக்கின் பரப்பினைக் குறிக்கிறது. இருந்தபோதிலும், பொதுவாக நாவழல் என்னும் சொல் நாக்கில் ஏற்படும் அழற்சியைக் குறிக்கப் பயன்படுத்தப்படுகிறது. ஊட்டக்குறைவினால் அடிக்கடி நாவழல் ஏற்படலாம். இது வலியற்றதாகவோ அல்லது உடல் நலக்கேட்டினை உண்டாக்குவதாகவோ இருக்கலாம். நோய்க்கானச் சரியானக் காரணத்தைக் கண்டறிந்து சரிசெய்யப்படும் சிகிச்சையால் நாவழலை முற்றிலும் குணப்படுத்திவிட முடியும்.


</doc>
<doc id="288462" url="https://ta.wikipedia.org/wiki?curid=288462" title="இந்தோனேசிய இந்துநெறி">
இந்தோனேசிய இந்துநெறி

இந்தோனேசிய இந்துநெறி அந்நாட்டின் மொத்தக் குடித்தொகையில் 1.7% மக்களாலும், பாலித்தீவின் 83.5% குடித்தொகையாலும் கடைப்பிடிக்கப்படுகின்றது. இந்தோனேசியாவின் ஆறு உத்தியோகபூர்வமான சமயங்களில் இந்து சமயமும் ஒன்றாகும். 2010 கணக்கெடுப்பின் படி, சுமார் 4பில்லியனுக்கும் மேலான இந்துக்கள் இந்தோனேசியாவில் வதிகின்றனர்.

இந்தோனேசிய இந்துநெறியானது, அந்நாட்டுத் தொல்குடிகளின் நீத்தார் வழிபாடு இயற்கை மற்றும் விலங்கு வழிபாடுகளுடன், இந்திய மரபுகள் உரையாடியதன் விளைவாக வளர்ச்சி கண்டதாகும். இங்கு இந்து சமயமென்பது, உண்மையில் இந்தியாவின் சைவ நெறியையே குறிப்பாகச் சொல்கின்றது. தென்னகத்திலிருந்தே இது பரவியிருக்கலாம் என்பது முக்கியமான ஊகங்களில் ஒன்றாகக் காணப்படுகின்றது. பெரும்பாலும் இந்து சமயம், பொ.பி முதலாம் நூற்றாண்டிலேயே தமிழக மற்றும் கலிங்க வணிகர்கள் மூலம் இந்தோனேசியாவை வந்தடைந்திருக்க வேண்டும். 

இந்தோனனசியாவெங்கும் காணப்படும் "சண்டி" எனப்படும் பழைமமவாய்ந்த இந்துக் கோயில்களும், எட்டாம் நூற்றாண்டைச் சேர்ந்த சங்கால் கல்வெட்டும் சிவன், உமை, பிள்ளையார், திருமால் முதலியோரின் வழிபாடுகள், கிறிஸ்துவுக்குப் பின் ஆயிரம் ஆண்டுகளாக, அங்கு இநநது சமயம் நிலவியதற்கு சான்றுகளாகும். பொ.பி 414இல் இலங்கையிலிருந்து சீனா திரும்பிய அந்நாட்டுப் பயணி பாகியன், சாவகத்தில் முறையே சைவத்தையும் பௌத்தத்தையும் கடைப்பிடித்த சஞ்சய மற்றும் சைலேந்திர வம்ச அரசுகள் அங்கு ஒற்றுமையாக ஆட்சி புரிவதையும், சஞ்சய மன்னன் பெரும் செல்வவளத்துடன் திகழ்வதையும் குறிப்பிட்டுள்ளார்.

மாதாராமுக்குப் முன்னும் பின்னும் விளங்கிய, தருமாநகரம், கெலிங்கம், கேடிரி, சிங்காசாரி, ஸ்ரீவிஜயம் முதலான இராச்சியங்களும், அவற்றை அடுத்து பதினோராம் நூற்றாண்டில் ஜாவாவில் உதித்த மயாபாகித்து பேரரசும் சைவ சாம்ராச்சியங்களாகவே விளங்கியதுடன், சோழரைப் போல மதச்சகிப்புத் தன்மையுடன், சைவத்துடன் சேர்த்து, பௌத்தத்தையும், சாவகத் தொல்நெறிகளையும் கூடவே புரந்து வந்திருக்கின்றன.

பதின்மூன்றாம் நூற்றாண்டின் பிற்பாகத்தில், மயாபாகித் பேரரசின் இறுதிக் காலத்தில், வாணிகம் மூலம் இந்தோனேசியாவில் கால்பதித்த அரேபியர் மூலம், உருவான “சுல்தானகங்கள்” எனும் இஸ்லாமிய அரசுகள், மெல்ல மெல்ல, இந்தோனேசிய இந்து – பௌத்த மக்களை, இஸ்லாம் நோக்கி ஈர்த்தன. வட சுமாத்திரா, தென் சுமாத்திரா, மேல் மத்திய சாவகம், தென் போர்னியோ (காளிமந்தன்) ஆகிய இடங்களில் பலம் வாய்ந்த சுல்தானகங்கள் எழுச்சி பெற்றன. அவற்றில் இஸ்லாம் அரச மதமாக அமர்ந்ததுடன், சுல்தானகங்களின் கீழ் ஆளப்பட்ட இந்துக்கள், பௌத்தர்கள், சாவகத் தொல்நெறியினர், பெரும்பாலும் மதம்மாற, சிலர் ஜிஸ்யா வரியைச் செலுத்தி சுல்தானகங்களுடன் சமரசத்துடன் வாழ்ந்து வந்தனர். 

பதினைந்தாம் நூற்றாண்டின் இறுதியில், மயாபாகித் பேரரசின் இறுதிமன்னன், ஐந்தாம் பிரவிஜயனின் மைந்தன், இஸ்லாமைத் தழுவி சுல்தானகமொன்றை நிறுவிக்கொண்டதுடன், இந்தோனேசியாவின் இறுதி இந்து-பௌத்தப் பேரரசு மறைந்துபோனது. எஞ்சிய இந்துக்கள், அருகிலிருந்த பாலித்தீவுக்கு இடம்பெயர்ந்தனர். இவ்வேளையில் ஏற்பட்ட ஒல்லாந்துக் காலனியாதிக்கம், இந்தோனேசியத் தீவுக்கூட்டத்தில் பெரும்பகுதியைத் தன் வசமாக்கிக் கொண்டது. எவ்வாறெனினும், ஒல்லாந்தர் வருகையானது, அங்கு ஏற்கனவே நிலவிய மதப்போராட்டங்களுக்கு முடிவு கட்டியதுடன். சமரசப்போக்கான புரிந்துணர்வு கொண்ட புதியதோர் இந்தோனேசியச் சமுதாயமொன்று உருவாகிவரக் காரணமானது.

கிழக்கிந்திய இடச்சுக் கம்பனியின் காலனித்துவ நாடாக விளங்கிய இந்தோனேசியா, அந்நாட்டிடமிருந்து 1952இல் சுதந்திரம் பெற்றுக்கொண்டது. எனினும் இந்தோனேசியா, பெரும்பான்மை சமயமான இஸ்லாமுக்கே முன்னுரிமை அளித்ததுடன், பாலி இந்துக்களை இஸ்லாமைத் தழுவ வற்புறுத்தி, அதுவரை அவர்கள் “நெறியிலார்” (சமயம் அற்றோர்) ஆவர் என்றும் வகைப்படுத்தியது. இதனால் வெகுண்டெழுந்த பாலி மாகாணப் பிரிவு, தன்னைத் தனிநாடொன்றாகப் பிரகடனப்படுத்தியதுடன், இந்தியாவிடமும், தம்மை சுதந்திரத்திற்கு முன்பு ஆண்ட நெதர்லாந்திடமும் தஞ்சம் கோரியது. இதையடுத்து பாலிக்கும் இந்தியாவுக்கும் இடையிலேற்பட்ட பண்பாட்டு உரையாடல்கள், பாலி இந்து சமயத்தை மறுமலர்ச்சிக்குட்படுத்தியதுடன், இந்தோனேசிய அரசுடன் சமரசத்துக்குச் செல்லவும் வழிகோலியது.. 

மதமாக அங்கீகரிக்கப்படாத “கெபத்தினன்” எனும் சாவகத் தொல்நெறியைக் கடைப்பிடித்தோரும், இந்தோனேசியப் பழங்குடிகளும் பாலி இந்துக்களுடன் கைகோர்க்க, 1986இல், அவர்கள் அனைவரையும் இந்துமதமாக வரையறுக்கவேண்டிய நிர்ப்பந்தம், இந்தோனேசிய அரசுக்கு ஏற்பட்டது. எனினும், இந்தோனேசியா, “இறைவன் ஒருவனே” என வலியுறுத்தும் அரசியலமைப்பைக் கொண்டிருந்ததால், அவர்கள் மீண்டுமொரு சமரசத்துக்குச் செல்ல வேண்டிய கட்டாயம் ஏற்பட்டது. இறுதியில், “அசிந்தியன்” (இந்தோனேசிய பாஷை: சாங்யாங் வீதிவாசன்) எனும் ஏகதெய்வத்தையே தாம் இனி வழிபடுவதாக இந்தோனேசிய இந்துக்கள் ஒத்துக்கொண்டதை அடுத்து, இந்து சமயம், இந்தோனேசியாவின் ஒரு தனிநெறியாக அரசால் அங்கீகரிக்கப்பட்டது.

இந்த அசிந்தியன் என்பது, இந்தோனேசியாவுக்குப் புதிய தெய்வம் அல்ல! பதினாறாம் நூற்றாண்டளவில், இஸ்லாமுக்கெதிராக பாலித்தீவெங்கும் சைவ பக்தி இயக்கத்தை முன்னெடுத்த “டாங்யாங் நிரார்த்தா” எனும் ஞானியே, உருவமற்ற பரசிவத்தை, “அசிந்தியன்” என்ற பெயரில் வழிபடும் வழக்கத்தை ஏற்படுத்தினார். இந்து சமயம் என்று ஒன்றுபடும் போது, தமக்கென்று தனித்துவமான ஒரு இந்துப்பண்பாடு இருப்பதை மறவாதிருக்க, பாலி இந்துச் சான்றோரால், அசிந்தியனே அவர்களது முழுமுதற்கடவுளாக முன்வைக்கப்பட்டார் என்பதே பொருத்தம். 

சாவகத் தொல்நெறிகள் தனிமதமாக இந்தோனேசியாவில் அங்கீகரிக்கப்பாடாத போதும், அவை இந்து சமயத்தின் கீழ் தம்மை வகைப்படுத்திக் கொண்டு, தத்தம் சலுகைகளைப் பெற்று வருகின்றன.

இந்தோனேசிய இந்து நெறியின் பொதுவான அம்சங்களை வருமாறு வகைப்படுத்திக் கொள்ள முடியும்.


கரி ராய காலுங்கான் – 210 நாட்களுக்கு ஒருமுறை பத்து நாட்கள் கொண்டாடப்படும் சமயப் பண்டிகை ஆகும். இப்பண்டிகைக்காக முன்னோர் பூவுலகு வருவதாக பாலி மக்கள் நம்புகின்றனர். அதன் இறுதிநாளான "குனிங்கன்" அன்று, தெய்வங்களும் முன்னோர்களும் வழியனுப்பி வைக்கப்படுவர்.

கரி ராய சரசுவதி பாலித் தீவில் எடுக்கப்படும் கலைமகளுக்கான விழா ஆகும். ஏட்டுச்சுவடிகள், புத்தகங்கள் இந்நாளில் வழிபடப்படும். 210 நாட்களுக்கு ஒருமுறை நிகழும் கரி ராய சரஸ்வதி, பாலி பாவுகோன் நாட்காட்டியின் படி, ஆண்டின் முதனாள் ஆகும்.

கரி ராய நியேபி பேசா நோன்பு நோற்கப்படும் ஓர் புனித நாளாகும். மார்ச்சு அல்லது ஏப்ரல் முழுநிலவு நாளொன்றின் மாலையன்று கிராமங்களைச் சுத்தம் செய்து, வீடுகளில் உணவு தயார் செய்து விட்டு, வீதிகளில் கூட்டம் கூட்டமாகக் கூடி, தீய ஆவிகளை விரட்டப் பெருங்குரல் எடுத்துக் கூவுவர். அடுத்த நாள் வீதிகள் வெறிச்சோடிக் காணப்படும். உல்லாசப் பயணிகள் உள்ளிட்ட எவருமே வெளியே நடமாட அனுமதிக்கப்பட மாட்டார்கள். முதனாள் சமைத்துத் தயாராக வைத்திருக்கும் உணவையே அன்று உண்பர்..

2010 கணக்கெடுப்பின் படி, 4,012,116 இந்துக்கள் இந்தோனேசியாவில் வசித்து வருகின்றார்கள். எனினும் 2000ஆம் ஆண்டுடன் ஒப்பிடும் போது, இந்தோனேசியாவில் இந்துக்களின் வளர்ச்சி வீதம் குறைவாகும். இஸ்லாமியரிடம் பிறப்புவீதம், 2.1 முதல் 3.2 விழுக்காடாக அமைய, இந்துக்களிடம் 1.8 தொடக்கம் 2.0 ஆகக் காணப்படுகின்றது. 




</doc>
<doc id="288469" url="https://ta.wikipedia.org/wiki?curid=288469" title="தேசிய தொடருந்து அருங்காட்சியகம், கடுகண்ணாவை">
தேசிய தொடருந்து அருங்காட்சியகம், கடுகண்ணாவை

தேசிய தொடருந்து நூதனசாலை அல்லது தேசிய தொடருந்து அருங்காட்சியகம் என்பது கடுகண்ணாவையில் அமைந்துள்ள ஒரு தேசிய தொடரூந்து நூதனசாலையாகும். இது இலங்கை தொடருந்து போக்குவரத்துக்குச் சொந்தமானதாகும்.

இந்த நூதனசாலை 27 திசம்பர் 2014 அன்று இலங்கை தொடருந்து போக்குவரத்து சேவையின் 150 வது ஆண்டுவிழாவினைக் கொண்டாடும் முகமாகத் திறந்து வைக்கப்பட்டது. இது முன்னர் கொழும்பில் அமைந்திருந்தது. பழைய நூதனசாலை மே 2009 அன்று திறந்து வைக்கப்பட்டது.



</doc>
<doc id="288474" url="https://ta.wikipedia.org/wiki?curid=288474" title="பெருந்தெருக்கள் நூதனசாலைத் தொகுதி, கிரிபத்கும்புறை">
பெருந்தெருக்கள் நூதனசாலைத் தொகுதி, கிரிபத்கும்புறை

பெருந்தெருக்கள் நூதனசாலைத் தொகுதி, பெருந்தெருக்கள் அருங்காட்சியகத் தொகுதி அல்லது நெடுஞ்சாலை நூதனசாலைத் தொகுதி என்பது இலங்கையின் முதலாவது நெடுஞ்சாலை நூதனசாலையாகும். இது கண்டியிலுள்ள கிரிபத்கும்புறையில் அமைந்துள்ளது. இதனை வீதி அபிவிருத்தி அதிகார சபை பராமரிக்கின்றது.

நூதனசாலையில் முன்பு பாவனையில் இருந்த கட்டுமான உபகரணங்களான கல்வீதி உருளைகள், நீராவி வீதி உருளைகள், தார் வீதி உருளைகள், தார் கொதி கலன்கள், நிலக்கரி அளவு கருவிகள், வீதி குறியீடுகள், போகொட மரப் பாலம் மாதிரி ஆகியன காட்சிக்கு வைக்கப்பட்டுள்ளன. இவற்றில் சில உபகரணங்கள் 175 வருடங்களுக்கு மேலானவை எனக் கூறப்படுகின்றது.



</doc>
<doc id="288476" url="https://ta.wikipedia.org/wiki?curid=288476" title="தேசிய இயற்கை வரலாறு நூதனசாலை, கொழும்பு">
தேசிய இயற்கை வரலாறு நூதனசாலை, கொழும்பு

தேசிய இயற்கை வரலாறு நூதனசாலை அல்லது தேசிய இயற்கை வரலாறு அருங்காட்சியகம் என்பது இலங்கையின் இயற்கை மரபுரிமை பற்றிய விடயங்களைக கொண்டுள்ள நூதனசாலை ஆகும். இது கொழும்பு தேசிய நூதனசாலைக்கு மிக அண்மையில் அமைந்துள்ளது. இந்நூதனசாலை செப்டம்பர் 23, 1986 அன்று உருவாக்கப்பட்டது. இது ஒன்றே இயற்கை வரலாறு, இயற்கை மரபுரிமை ஆகியவற்றை பிரநிதித்துவப்படுத்தும் வகையில் இலங்கையிலுள்ள ஒரே நூதனசாலை ஆகவுள்ளது.

தேசிய இயற்கை விஞ்ஞான நூதனசாலை அரிதான, ஆபத்துக்குட்பட்ட இலங்கைக்குரிய இயற்கை மரபுரிமை தாவரங்கள், விலங்கின அகணிய உயிரி போன்றவற்றை காட்சிப்படுத்துகிறது. 5,000 இற்கு மேற்பட்ட பாலூட்டிகளின் மாதிரிகள், சுராசிக் கால உள்ளூர் படிமங்கள், பல வகையான புவியியற் பாறைகள் என்பனவும் உள்ளன.



</doc>
<doc id="288488" url="https://ta.wikipedia.org/wiki?curid=288488" title="பன்னாட்டு பௌத்த அருங்காட்சியகம்">
பன்னாட்டு பௌத்த அருங்காட்சியகம்

பன்னாட்டு பௌத்த அருங்காட்சியகம் அல்லது பன்னாட்டு பௌத்த நூதனசாலை ("International Buddhist Museum") என்பது இலங்கையில் அமைந்துள்ள ஒரு அருங்காட்சியகம் ஆகும். இதுவே உலகிலிலேயே முதலாவதாகக் கட்டப்பட்ட பௌத்த அருங்காட்சியகம் ஆகும். இது கண்டியில் தலதா மாளிகைக்கும் கண்டி தேசிய அருங்காட்சியகத்துக்கும் அடுத்ததாக அமைந்துள்ளது. இது கண்டியில் மன்னாகவிருந்த முதலாம் விமலதர்மசூரியனின் மாளிகை அமைந்துள்ள இடத்திலேயே தற்போது இயங்குகின்றது. அவ்விடத்தில் பின்னர் பிரித்தானியரால் விக்டோரியா அரசியின் காலத்தில் கட்டடம் கட்டப்பட்டு கச்சேரியாகப் பயன்படுத்தப்பட்டது.

இவ்வருங்காட்சியகத்தை அமைப்பதற்கு இலங்கை, இந்தியா, சீனா, ஜப்பான், வங்காளதேசம், மியான்மார், தாய்லாந்து, இந்தோனேசியா, நேபாளம், பாக்கித்தான், கொரியா, லாவோசு, வியட்நாம், கம்போடியா, மலேசியா, பூட்டான், ஆப்கானித்தான் ஆகிய 17 நாடுகள் தமது பங்களிப்பையும் ஆற்றியுள்ளன.


</doc>
<doc id="288489" url="https://ta.wikipedia.org/wiki?curid=288489" title="625">
625

ஆண்டு 625 (DCXXV) யூலியன் நாட்காட்டியில் செவ்வாய்க்கிழமையில் துவங்கிய சாதாரண ஆண்டு ஆகும்.






</doc>
<doc id="288490" url="https://ta.wikipedia.org/wiki?curid=288490" title="இசுட்ரோன்சியம் குரோமேட்டு">
இசுட்ரோன்சியம் குரோமேட்டு

இசுட்ரோன்சியம் குரோமேட்டு "(Strontium chromate)" என்பது SrCrO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும்

இசுட்ரோன்சியம் குளோரைடு மற்றும் சோடியம் குரோமேட்டு சேர்மங்கள் வினைபுரிவதால் இசுட்ரோன்சியம் குரோமேட்டு உருவாகிறது. அல்லது இசுட்ரோன்சியம் கார்பனேட்டு மற்றும் சோடியம் இருகுரோமேட்டு சேர்மங்கள் வினைபுரிவதாலும் இசுட்ரோன்சியம் குரோமேட்டு உருவாகிறது.



</doc>
<doc id="288491" url="https://ta.wikipedia.org/wiki?curid=288491" title="1501">
1501

ஆண்டு 1501 (MDI) பழைய யூலியன் நாட்காட்டியில் வெள்ளிக்கிழமையில் துவங்கிய சாதாரண ஆண்டு ஆகும்.




</doc>
<doc id="288493" url="https://ta.wikipedia.org/wiki?curid=288493" title="சோடியம் குரோமேட்டு">
சோடியம் குரோமேட்டு

சோடியம் குரோமேட்டு "(Sodium chromate)" என்பது NaCrO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மஞ்சள் நிறத்துடன் நீருறிஞ்சும் திண்மமாகக் காணப்படும் இச்சேர்மத்தால் நான்கு, ஆறு மற்றும் பத்து நீரேற்றுகளாக உருவாக முடியும். தாதுக்களில் இருந்து குரோமியத்தைப் பிரித்தெடுக்கும்போது ஒரு இடைநிலைப் பொருளாக சோடியம் குரோமேட்டு உருவாகிறது. பிற ஆறு இணைதிறன் குரோமியம் சேர்மங்களைப் போல இச்சேர்மமும் நச்சுத்தன்மையுடனும் புற்றுநோய் ஊக்கியாகவும் செயல்படுகிறது.

சோடியம் கார்பனேட்டு முன்னிலையில் குரோமியம் தாதுக்களை காற்றில் வறுக்கும் போது சோடியம் குரோமேட்டைப் பெருமளவில் தயாரிக்க முடியும்.

Cr2O3 + 2 Na2CO3 + 3/2 O2 → 2 Na2CrO4 + 2 CO2

இரும்பு ஆக்சைடுகளில் இருந்து பிரித்து, தண்ணீரால் பிரித்தெடுக்க இயலும் குரோமியமாக மாற்ற இச்செயல்முறை உதவுகிறது. இவ்வாறு பிரித்தெடுக்கப்பட்டவுடன் குரோமேட்டு உப்பு அடுத்ததாக சோடியம் இருகுரோமேட்டு உப்பாக மாற்றப்படுகிறது. இவ்வுப்பே பெரும்பாலான குரோமியம் சேர்மங்கள் தயாரிப்பதற்கான முன்னோடிச் சேர்மமாகும். தொழிற்சாலைகளில் குரோமியம் ஆக்சைடை சோடியம் குரோமேட்டுடன் கந்தகம் சேர்த்து தயாரிக்கிறார்கள். 

அமிலங்களுடன் சேர்த்து வினைப்படுத்தும்போது சோடியம் குரோமேட்டு, சோடியம் இருகுரோமேட்டாக மாற்றப்படுகிறது.

2 Na2CrO4 + 2 H+ → + H2O + Na2Cr2O7

கூடுதலாக அமிலம் சேர்க்கும் அமிலமாக்கல் வினையின் போது குரோமியம் மூவாக்சைடைத் தருகிறது.

Na2CrO4 + H2SO4 → CrO3 + Na2SO4 + H2O

குரோமியத்தை அதன் தாதுக்களில் இருந்து பிரித்தெடுப்பதில் மிகமுக்கியப் பங்கு வகிக்கிறது என்பதைத் தவிர்த்து, பெட்ரொலியத் தொழிற்சாலைகளில் சோடியம் குரோமேட்டு அரிமானத் தடுப்பியாகப் பயனாகிறது. நெசவுத் தொழிற்சாலைகளில் சாயமேற்றும் துணைப்பொருளாகவும், மரச்சாமான்கள் பாதுகாப்பிலும் பயன்படுகிறது. and a wood preservative. இரத்தச் சிவப்பு அணுக்களின் கன அளவை உறுதிப்படுத்தும் மருந்துப் பொருளாகவும் நோயறியும் மருந்தியலில் பயன்படுகிறது.

கரிம வேதியியலில், முதன்மை ஆல்ககால்களை கார்பாக்சிலிக் அமிலங்களாகவும், இரண்டாம் நிலை ஆல்ககால்களை கீட்டோன்களாகவும் மாற்றுவதில் ஆக்சிசனேற்றியாகவும் பயன்படுகிறது.




</doc>
<doc id="288494" url="https://ta.wikipedia.org/wiki?curid=288494" title="வெள்ளி இருகுரோமேட்டு">
வெள்ளி இருகுரோமேட்டு

வெள்ளி இருகுரோமேட்டு "(Silver dichromate)" என்பது AgCrO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். தண்ணீரில் கரையாத இச்சேர்மம் சூடான தண்ணீருடன் சேர்த்து சூடாக்கும் போது சிதைவடைகிறது.

பொட்டாசியம் இருகுரோமேட்டின் நீர்த்தக் கரைசலுடன் நீர்த்த வெள்ளி நைட்ரேட்டுக் கரைசலைச் சேர்ப்பதால் வெள்ளி இருகுரோமேட்டு உருவாகிறது.

KCrO (aq) + 2 AgNO (aq)→ AgCrO (s) + 2 KNO (aq)

கரிம வேதியியலில் இதனுடன் தொடர்புடைய அணைவுச் சேர்மங்கள் ஆக்சிசனேற்றியாகப் பயன்படுகின்றன. உதாரணமாக, டெட்ராகிசு(பிரிடின்)வெள்ளி இருகுரோமேட்டுச் சேர்மம் ([Ag2(py)4]2+[Cr2O7]2−) பென்சைலிக் மற்றும் அல்லைலிக் ஆல்ககால்களை தொடர்புடைய கார்பனைல் சேர்மங்களாக மாற்ற உதவுகிறது. 


</doc>
<doc id="288499" url="https://ta.wikipedia.org/wiki?curid=288499" title="வரப்புழாப் பாலம்">
வரப்புழாப் பாலம்

வரப்புழாப் பாலம் "(Varapuzha bridge)" என்பது கேரள மாநிலத்தில் உள்ள தேசிய நெடுஞ்சாலை 17 இல் பெரியார் ஆற்றின் மேலே வரப்புழா மற்றும் சேரநல்லூர் இடையே கட்டப்பட்டுள்ள கொடுங்கைப் பாலமாகும். சமப்படுத்தப்பட்ட குறுக்குக்கோல் (120மீ) தொழில்நுட்பத்தைப் பயன்படுத்தி கேரளாவில் முதன்முதலில் கட்டப்பட்டப் பாலம் வரப்புழாப் பாலம் ஆகும். கெயிசன் தளவமைப்பு தொழில் நுட்பத்தைப் பயன்படுத்திக் கட்டப்பட்ட முதலாவது பாலமும் இதுவாகும். பாலத்தின் நிர்மாணம் தனித்துவம் மிக்கது எனப்பாராட்டி தேசியப் பாலப் பொறியாளர்கள் நிறுவனம் இப்பாலத்திற்கு 1999 ஆம் ஆண்டிற்கான விருது வழங்கிச் சிறப்பித்துள்ளது. 2001 ஆம் ஆண்டு சனவரி 1 அன்று வரப்புழாப் பாலம் போக்குவரத்திற்காகத் திறந்து வைக்கப்பட்டது. மலபாருக்கும் கொச்சிக்கும் இடையில் உள்ள தூரம் இதனால் பெரிதும் குறைந்தது. 


</doc>
<doc id="288518" url="https://ta.wikipedia.org/wiki?curid=288518" title="பொன்னம்பலம் மூக்கப்பிள்ளை">
பொன்னம்பலம் மூக்கப்பிள்ளை

பொன்னம்பலம் மூக்கப்பிள்ளை என்பவர் தமிழ்நாட்டின் திருச்சி மாவட்டத்தில் உள்ள புத்தனாம்பட்டியில் அமைந்துள்ள நேரு நினைவுக் கல்லூரி யின் தலைவரும் முன்னால் முதல்வரும் ஆவார்
தமிழ்நாடு திருச்சி மாவட்டம், முசிறி தாலுக்கா புத்தனாம்பட்டி கிராமத்தில் திரு.மூக்கப்பிள்ளை, செல்லம்மாள் தம்பதிக்கு மகனாக பிறந்தார். இவருக்குக் கூட காந்தி,முத்தையா மற்றும் ஜீவமணீ ஆகிய சகோதரகளும் சுதந்திரம் மற்றும் சுயராஜ்ஜயம் ஆகிய சகோதரிகளும் பிறந்தனர்.
சிதம்பரம் அண்ணாமலைப் பல்கலைக்கழகத்தில் முதுநிலை இயற்பியல் பட்டம் பெற்றார்.
இவர் புத்தனாம்பட்டி நேரு நினைவுக் கல்லூரி தொடங்கிய 1963 ஆம் ஆண்டு முதல் கல்லூரி முதல்வராக பொறுப்பேற்று 1992 ஆம் ஆண்டு வரை பதவி வகித்தார். அதன் பிறகு கல்லூரி செயலராகவும், தலைவராகவும் பொறுப்பு வகித்து வருகிறார்.
திருப்பட்டுர் அருள்மிகு பிரம்மபுரீசுரவரர் கோவில் திருப்பணிக்கு பிரம்மா வழிபாட்டு அறக்கட்டளை சார்பாக முக்கிய பணியாற்றி வருகிறார்.


</doc>
<doc id="288519" url="https://ta.wikipedia.org/wiki?curid=288519" title="லிபர்லாந்து">
லிபர்லாந்து

லிபர்லாந்து ("Liberland", அலுவல் சார்ந்து லிபர்லாந்து சுதந்திரக் குடியரசு) என்பது தன்யூப் ஆற்றின் மேற்குக் கரையில் உள்ள, தன்னிச்சையாக பறைசாற்றப்பெற்ற ஒரு நுண் நாடு ஆகும். இது குரோவாட்ஸ்காவுக்கும், செர்பியாவுக்கும் இடையே உள்ள தகராறுக்குட்பட்ட நிலப் பகுதிகளுள் ஒன்றனுக்கு உரிமை கோருவதாகும். முதன்முதலில் ஏப்ரல் 13, 2015இல், செக் நாட்டைச் சேர்ந்த தாராளமயக் கொள்கையுடைய அரசியலரும், செயற்பாட்டாளருமான வீட் யெட்லிட்ச்கா லிபர்லாந்தின் தோற்றத்தை பொது அறிவிப்பு செய்தார்.

குரோவாட்ஸ்காவுக்கும், செர்பியாவுக்கும் இடையே நடந்துவரும் எல்லைத் தகராறு காரணமாகவே இந்நாடு உருவாக்கப்பட்டதாக லிபர்லாந்தின் அலுவல்முறை இணையதளம் குறிப்பிடுகிறது. இதுவரை ஐக்கிய நாடுகள் அவையில் இடம்பெற்றுள்ள எந்த நாடும் வெளியுறவு சார்ந்த ஏற்பினை லிபர்லாந்துக்கு வழங்கவில்லை. குரோவாட்ஸ்காவிலும், செர்பியாவிலும் உள்ள சட்ட வல்லுநர்கள் யெட்லிட்ச்காவின் உரிமைகோரலுக்கு சட்டம் சார்ந்து எவ்வித அடிப்படையும் இல்லை என்றே கூறிவருகின்றனர். மேலும் இந்நிலப்பகுதிக்கு இவ்விரு நாடுகளுமே சொந்தம் கொண்டாடி வருவதாக செய்திகள் பலவும் தெரிவிக்கின்றன. இரு வேறு விதங்களில் எதிர்வினையாற்றி இருந்தாலும், குரோவாட்ஸ்கா, செர்பியா ஆகிய இரு நாடுகளுமே யெட்லிட்ச்காவின் அறிவிப்பை அற்பமானது என்று புறந்தள்ளியுள்ளன. 24 ஏப்ரல் 2015 அன்று செர்பிய வெளியுறவு அமைச்சகம் தாம் இதனை சிறிய விடயமாகக் கருதினாலும், "புதிய அரசு" தன்யூப் ஆற்றினால் எல்லை பிரிக்கப்படும் தமது பகுதிக்குள் குறுக்கிடவில்லை என்று கருத்து தெரிவித்துள்ளது. இந்நிலப் பகுதியை நிர்வகித்து வரும் குரோவாட்ஸ்காவோ பன்னாட்டு நடுமைத் தீர்வுக்குப் பிறகு இப்பகுதி குரோவாட்ஸ்காவுக்கோ, செர்பியாவுக்கோ வழங்கப்பட வேண்டுமே அன்றி மூன்றாம் தரப்பு எதற்கும் வழங்கப்படக் கூடாது என்று கூறியுள்ளது.

மே 2015 இன் தொடக்கத்தில் இருந்து இப்பகுதிக்குச் செல்ல விடாமல் குரோவாட்ஸ்கா தடுத்து வருகிறது. அதே மாதத்தில் வீட் யெட்லிட்ச்கா ஒரு நாளுக்கும் குறைவாக இரு முறை காவலில் வைக்கப்பட்டார்.

யுகோசுலாவியப் போர்களில் இருந்தே செர்பியாவுக்கும், குரோவாட்ஸ்காவுக்கும் இடைப்பட்ட உக்கோவார் தீவு, சாரென்கிராடு தீவு உள்ளிட்ட சில எல்லைப் பகுதிகள் தகராறுக்குரியவையாக இருந்து வரும் நிலையில் யெட்லிட்ச்கா குறி வைத்துள்ள இடத்துக்கு இரு நாடுகளும் சொந்தம் கொண்டாடுவதாக பல்வேறு செய்திகள் தெரிவிக்கின்றன. ஆனால் "மேட்டு அனற்பாறை" ("Gornja Siga", "upper tufa") என்று அறியப்படும் இப்பகுதியை இந்நாடுகள் உரிமை கோரியதில்லை என்றே யெட்லிட்ச்கா வலியுறுத்தி வருகிறார்.

லிபர்லாந்தின் பரப்பளவு சுமார் . இதன் பெரும்பகுதி காடு ஆகும். குடியிருப்பவர் எவருமில்லை. ஏப்ரல் 2015இல் இப்பகுதிக்குச் சென்ற செக் இதழியலாளர் பாழடைந்த வீடு ஒன்றைக் கண்டுள்ளார். அவ்வீடு ஏறத்தாழ 30 ஆண்டுகளுக்கு முன்பே கைவிடப்பட்டதாகத் தெரிகிறது. அணுகுசாலை மோசமான நிலையில் இருந்ததாகவும் தெரிவித்துள்ளார்.

பல நிலம்சூழ் நாடுகளும் கருங்கடலை எளிதாக அடைவதற்குரிய பன்னாட்டு நீர்வழியான தன்யூப் ஆறு லிபர்லாந்தின் வழி பாய்கிறது.

லிபர்லாந்தின் அலுவல்முறை இணையதளத்தின்படி பொதுவுடைமையாளர்கள், புதிய நாசிசவாதிகள், ஏனைய தீவிரவாதிகள் ஆகியோருக்கு மட்டுமே குடியுரிமை மறுக்கப்பட்டுள்ளது. "தி கார்டியன்" இதழின் செய்திப்படி ஒரே வாரத்தில் குடியுரிமை கோரி 200,000 விண்ணப்பங்கள் வந்துள்ளன மே 2015இல் சுமார் முப்பது பேருக்கு முதன்முறையாக குடியுரிமை வழங்கப்பட்டது. லிபர்லாந்தில் நடக்கவிருந்த இந்நிகழ்வுக்குச் செல்லவிருந்த அக்குழுவை குரோவாட்ஸ்காவின் எல்லைக் காவல் படை நுழைய விடாது தடுத்தது. செர்பியப் பகுதியில் இருந்து மீன்பிடி படகுகள் மூலம் ஆற்றைக் கடந்து வர முயற்சி மேற்கொள்ளப்பட்டது. ஆனால் செர்பிய மீன்பிடி படகுகளை ஆட்கள் போக்குவரத்துக்குப் பயன்படுத்தும் அனுமதி இல்லாததால் அதுவும் கைவிடப்பட்டது. சட்டத்துக்குப் புறம்பாக எல்லை தாண்டுபவர்கள் கைது செய்யப்படுவார்கள் என்றும் செர்பிய காவல்துறை எச்சரித்தது. பச்கி மோனோச்டர் என்ற செர்பிய கிராமம் ஒன்றில் திடீரென்று ஏற்பாடு செய்யப்பட்டு இவ்விழா நடத்தப்பட்டது. அதே நேரத்தில், பன்னாட்டு நீர்வழியான தன்யூப் ஆற்றின் வழியாக செக் குடியரசிலிருந்தே லிபர்லாந்துக்குள் நுழையும் முயற்சி மேற்கொள்வதாகத் திட்டம் வகுத்திருந்ததாகவும் சொல்லப்படுகிறது.

அரசியலைமைப்புச் சட்டத்தின் முன்வரைவு ஒன்று எழுதப்பட்டு பல முறை திருத்தப்பட்டுள்ளது. முதன்மையாக காச்பர் சயாட்ச் என்பவர் எழுத கிட் ஹப்பில் பலரும் பங்களித்துள்ளனர். அரசியலமைப்புச் சட்டத்தில் உரிமைச் சட்டவரைவு, சட்டமியற்றும் அதிகாரம், செயல்படுத்தும் அதிகாரம், நீதி வழங்கும் அதிகாரம் என நான்கு பிரிவுகள் உள்ளன.



</doc>
<doc id="288522" url="https://ta.wikipedia.org/wiki?curid=288522" title="குவானின்">
குவானின்

குவானின் ("Guanine", , G, Gua) என்பது தாயனை (டி. என். ஏ), ஆறனை (ஆர். என். ஏ) ஆகியவற்றில் காணப்படுகின்ற பியூரின் வழிமூலமான ஒரு நியூக்கிளியோச் சேர்மம் (சேர்வை) ஆகும். இது, அடினின், சைட்டோசின், தைமின், யுராசில் முதலான ஏனைய தாங்கிகளுடன் அல்லது உப்புமூலங்களுடன் இணைந்து, கரு அமிலங்களை அல்லது நியூக்கிளிக்கமிலங்களை அமைக்கின்றது.

கடற்பறவைகளின் கழிவிலிருந்து, "குவனோ" என்ற பெயரில் முதன்முதலாக 1844இல் ஒரு வளமூட்டியாகப் பிரித்தெடுக்கப்பட்ட இது, 1846இல் "குவானின்" எனப் பெயர்சூட்டப்பட்டது.1900களில், குவானினை யூரிக்கமிலமாக மாற்றமுடியுமென்று, அதன் கட்டமைப்பைக் கண்டுபிடித்த "பிச்சர்" (Fischer) செய்துகாட்டினார்.

குவானின் தாயனை (டி. என். ஏ), ஆறனை (ஆர். என். ஏ) இரண்டிலும் காணப்படுகின்றது. இதன் அரோமட்டிக்கு (அரோமற்றிக்) வளையத்தில் இரண்டிற்கு மேற்பட்ட தனிமங்கள் (மூலகங்கள்) காணப்படுவதால் இது எதிர்மவளைய அரோமட்டிக் (Heterocyclic aromatic) வளையமாக இனங்காணப்படுவதுடன், குவானினின் நியூக்கிளியோசைட்டு, "குவானோசைட்டு" என்று அழைக்கப்படுகின்றது. கீற்றோ, ஈனோல் ஆகிய இ்ரு தானொத்தியங்கள் (Tautomers) குவானினுக்கு உண்டு. கீற்றோ பெரும்பான்மையாகவும், ஈனோல் சிறுபான்மையாகவும் காணப்படுகின்றது.

இது சைட்டோசினுடன் மூன்று ஐதரசன் பிணைப்புக்களை உருவாக்குகின்றது. சைட்டோசினின் அமைன் தொகுதி, ஐதரசன்/ஹைட்ரஜன் பிணைப்பு வழங்கியாகவும் C-2 கார்பனைல் மற்றும் N-3 அமைன் அணுக்கள், பிணைப்பு வாங்கிகளாகச் செயற்படுகின்றன. குவானினின் C-6 கார்பனைல் தொகுதி பிணைப்பு வாங்கியாகவும், N-1 மற்றும் C-2இலுள்ள அமைன் தொகுதி பிணைப்பு வழங்கிகளாகவும் தொழிற்படுகின்றன. (படத்தைப் பார்க்க).
குவானின் வன்னமிலங்களால் நீரேற்றப்படும் போது, கிளைசின் அமினோவமிலமாகவும், கார்பன்டைஆக்சைடு (காபனீரொட்சைட்டு), கார்பன்மொனாக்சைடு (காபன்மொனொட்சைட்டு) ஆகிய சேர்மங்களாகவும் மாறுகின்றது. அடினினை விட விரைவாக ஒட்சியேற்றப்படும் குவானின், நீரிற் கரைதிறன் குறைந்தது. எனினும், ஐதான அமிலங்களிலும் காரங்களி்லும் அது கரையக்கூடியது. அதன் ஒட்சி மற்றும் அமைனோ கூட்டங்களுக்கிடையிலான மூலக்கூற்றிடை ஐதரசன் (ஹைட்ரஜன்) பிணைப்பால், 350 °C எனும் உயர் உருகுநிலையை, குவானின் கொண்டிருக்கின்றது. 


</doc>
<doc id="288524" url="https://ta.wikipedia.org/wiki?curid=288524" title="தந்ததாதுக் கோயில் நூதனசாலை">
தந்ததாதுக் கோயில் நூதனசாலை

தந்தத்தாது கோயில் நூதனசாலை அல்லது தந்தத்தாது கோயில் அருங்காட்சியகம் (சுருக்கமாக சிறி தலதா நூதனசாலை) என்பது தந்ததாதுக் கோயிலின் நூதனசாலை ஆகும். இது இலங்கையின் கண்டியிலுள்ள தலதாமாளிகையின் முதலாம் மாடியிலும் இரண்டாம் மாடியிலும் அமைந்துள்ளது. முதலாம் மாடியில் வரலாற்று பதிவுகள், மகாநாயக தேரர்களின் பட்டியல், கண்டி அரசர்களின் பட்டியல், அவர்களின் உருவப்படங்கள் போன்றவை காட்சிப்படுத்தப்பட்டுள்ளன. இரண்டாம் மாடியில் கலைப்பொருட்கள், பேழைகள் போன்ற சமயம் சார்ந்த பொருட்கள், சிலைகள், நகைகள் மற்றும் பல்வேறு இதர பொருட்கள் காட்சிப்படுத்தப்பட்டுள்ளன. கீர்த்தி சிறீ இராஜசிங்க மன்னனால் வழங்கப்பட்ட வெள்ளியினால் ஆன நீர்க்குடம், சிறி விக்கிரம இராஜசிங்கனால் வழங்கப்பட்ட வெள்ளியினாலான தொங்கும் விளக்கு, தாய்லாந்து மன்னன் பொரம் கொட்டினால அனுப்பப்பட்ட புத்தரின் பாதச்சுவடுகளின் வர்ணம் பூசப்பட்ட நகல், மொகில்புத்த தேரரின் உடல் நினைவுச்சின்னங்களைக் கொண்டுள்ள பேழை ஆகியவை இங்கு காட்சிப்படுத்தப்பட்டுள்ள தனித்துவம் மிக்க குறிப்பிடத்தக்க பொருட்களாகும். கீர்த்தி சிறீ இராஜசிங்க மன்னால் பயன்படுத்தப்பட்ட தலைப்பாகை, பருத்தி மேலாடை, மார்புப்பகுதியில் அணியும் ஆடை, சரவாலே எனும் காற்சட்டை, கரவனிய எனும் காற்சட்டைக்கு மேலே அணியும் பருத்தி ஆடை, கைக்குட்டை ஆகியனவும் இங்கு காட்சிப்படுத்தப்பட்டுள்ளன.


</doc>
<doc id="288525" url="https://ta.wikipedia.org/wiki?curid=288525" title="தைமின்">
தைமின்

தைமின் (Thymine, T, Thy) என்பது தாயனையில் (டி. என். ஏ), காணப்படுகின்ற பிரிமிடின் வழிமூலமான ஒரு நியூக்கிளியோச் சேர்மம் (சேர்வை) ஆகும். இது, அடினின், சைட்டோசின், குவானின் முதலான ஏனைய தாங்கிகளுடன் அல்லது உப்புமூலங்களுடன் இணைந்து, ஒட்சியில் கரு அமிலத்தை அல்லது நியூக்கிளிக்கமிலத்தை அமைக்கின்றது. 5-மீதைல்யுராசில் என்றும் இது அறியப்படுவதுண்டு.
தாயனையில் தைமின் காணப்பட, ஆறனையில் அது யுராசில்லால் பிரதியிடப்பட்டிருக்கின்றது. தைமினானது, 1893இல், ஆல்பர்ட் நியூமென், ஆல்பிரஸ்ட் கொசேல் ஆகியோரால், தைமஸ் சுரப்பியிலிருந்து பிரித்தெடுக்கப்பட்டது.

தைமினின் மறுபெயர் குறிப்பிடுவது போல், யுராசில்லிற்கு அதன் ஐந்தாம் கார்பனில் மீதைலேற்றம் செய்வதன் மூலம் தைமினைப் பெற்றுக்கொள்ள முடியும். தாயனையில், அடினினுடன் இரு ஐதரசன் பிணைப்புக்களை உருவாக்கி, இணைந்துகொள்கின்றது தைமின்.

ஒட்சியில் இறைபோசுடன் தைமின் இணைந்து, "ஒட்சியில் தைமிடின்" எனும் நியூக்கிளியோசைட்டை உருவாக்குகின்றது. புற ஊதாக் கதிர்கள் மூலம் ஏற்படும் மாறல்களால் (mutation), அடுத்தடுத்த தைமின்கள், அல்லது சைட்டோசின்க்கள், "கிங்குகள்" எனும் தமின் ஈர்மங்கள் (dimer - இருபகுதியங்கள்/இருபடிச்சேர்மங்கள்) உருவாகின்றன்ன்ன. இவை, தாயனையின் சாதாரண தொழிற்பாட்டைப் பாதிக்கக் கூடியவை.

புற்றுநோய் பிணிநீக்கலில் பயன்படும் 5-புளோரோயுராசில் (5-fluorouracil / 5-FU) என்பது தைமினை ஒத்த ஒரு மிடைப்போலிய (அனுசேப/வளர்சிதை) அன்னமம்" (Metabolic Analog) ஆகும். எனவே, தாயனை தொகுக்கப்படும் போது, இது தைமினுக்குப் பதிலாக இணைந்து, தாயனைத் தொகுப்பை நிறுத்தும். இச்செயற்பாட்டின் மூலம், இது புற்றுநோய்க்கலங்கள் (செல்கள்) பெருகுவதைத் தடுக்கின்றது. 



</doc>
<doc id="288532" url="https://ta.wikipedia.org/wiki?curid=288532" title="நாணய நூதனசாலை, கொழும்பு">
நாணய நூதனசாலை, கொழும்பு

நாணய நூதனசாலை, கொழும்பு அல்லது நாணய அருங்காட்சியகம், கொழும்பு (Currency museum, Colombo) என்பது இலங்கையில் அமைந்துள்ள ஒரேயொரு நாணய அருங்காட்சியகம் ஆகும். இது கொழும்பின் புறக்கோட்டையில் அமைந்துள்ள இலங்கை மத்திய வங்கியில் தலைமைக் காரியாலயத்தில் அமைந்துள்ளது. கி.மு. 3 ஆம் ஆண்டிற்குப் பின்னர் புழக்கத்தில் இருந்த நாணயக்குற்றிகள் தொடக்கம் நவீன காலத்தில் புழக்கத்திலுள்ள நாணயக்குற்றிகள் மற்றும் நாணயத்தாள்கள் வரை இங்கு காட்சிப்படுத்தப்பட்டுள்ளன. அனுராதபுர யுகத்திலும், பொலன்னறுவை தொடக்கம் கோட்டை யுகத்திலும் காலனித்துவ காலத்திலும் பயன்படுத்திய நாணயங்களை இங்கு காணலாம். வெளிநாட்டு நாணயத்தாள்களும் இங்கு காட்சிப்படுத்தப்பட்டுள்ளன.

இவ்வருங்காட்சியகத்தினுள் உள்நுழைவதற்கு பிரத்தியேகக் கட்டணங்கள் எதுவும் இல்லை. வாரநாட்களில் திங்கள் முதல் சனிக்கிழமை வரை காலை 9.00 மணி தொடக்கம் மாலை 5.00 மணி வரை இவ்வருங்காட்சியகம் திறந்திருக்கும். பொதுசன விடுமுறைகளிலும் வங்கி விடுமுறைகளிலும் இவருங்காட்சியகம் திறக்கப்படமாட்டாது.




</doc>
<doc id="288539" url="https://ta.wikipedia.org/wiki?curid=288539" title="தபால் நூதனசாலை, கொழும்பு">
தபால் நூதனசாலை, கொழும்பு

தபால் நூதனசாலை, கொழும்பு அல்லது தபால் அருங்காட்சியகம், கொழும்பு (Postal museum, Colombo) என்பது இலங்கையில் அமைந்துள்ள தேசிய தபால் அருங்காட்சியகம் ஆகும். இது இலங்கையின் கொழும்பில் அமைந்துள்ள தபால்த் திணைக்கள தலைமைக் காரியாலயத்தில் அமைந்துள்ளது. 1918 தொடக்கம் 1925 ஆம் ஆண்டு வரையிலான காலப்பகுதியில் மத்திய தந்தி அலுவலகத்தில் (Central Telegraph Office) இவ்வருங்காட்சியகம் இயங்கி வந்தது. பின்னர் 1994 ஆம் ஆண்டில் கொழும்பிலுள்ள பொது அஞ்சலகத்திற்கு அருங்காட்சியகம் இடமாற்றப்பட்டது. மீண்டும் 2010 ஆம் ஆண்டு சூலை மாதம் 6 ஆம் திகதி தேசிய தபால் அருங்காட்சியகம் திறந்து வைக்கப்பட்டது. இடச்சுக்காலத் தபால் நிலையங்கள், அரிதான தபாற்தலைகள், உபகரணங்கள், தபாற்பெட்டிகள் பற்றிய அடிப்படைத் தகவல்களை இங்கு அறியலாம். இலங்கைத் தபால்த் திணைக்களம் பற்றிய படங்களும் இங்கு காட்சிப்படுத்தப்பட்டுள்ளன.



</doc>
<doc id="288542" url="https://ta.wikipedia.org/wiki?curid=288542" title="மிகிந்தலை அருங்காட்சியகம்">
மிகிந்தலை அருங்காட்சியகம்

மிகிந்தலை தொல்பொருள் நூதனசாலை அல்லது மிகிந்தலை தொல்பொருள் அருங்காட்சியகம் (Mihintale Archaeological Museum) என்பது இலங்கையின் மிகிந்தலையில் அமைந்துள்ள தொல்பொருள் அருங்காட்சியகம் ஆகும். இவ்வருங்காட்சியகம் 1984 ஆம் ஆண்டில் கட்டப்பட்டது. இவ்வருங்காட்சியகம் இலங்கைத் தொல்பொருள் திணைக்களத்தினால் பராமரிக்கப்பட்டு வருகின்றது.
மிகிந்தலை மற்றும் அதனைச் சூழவுள்ள பிரதேசங்களிலிருந்து கண்டெடுக்கப்பட்ட பொருட்களே இங்கு காட்சிப்படுத்தப்பட்டுள்ளன. வெண்கலத்தினாலான சிறு உருவச்சிலைகள், புராதன காலத்தில் பயன்படுத்தப்பட்ட உபகரணங்கள், சுதை ஓவியங்களினதும் வர்ணந் தீட்டப்பட்ட ஓவியங்களினதும் எச்சங்கள் ஆகியவை இங்கு காட்சிப்படுத்தப்பட்டுள்ள குறிப்பிடத்தக்க பொருட்களாகும். அத்துடன் 9 ஆம் நூற்றாண்டுக் காலப்பகுதியைச் சேர்ந்த தங்க எழுத்துக்களால் பொறிக்கப்பட்ட ஓலைச்சுவடி, பௌத்த ஆலயம் ஒன்றில் இருந்து கண்டெடுக்கப்பட்ட நினைவு சின்னப் பேழை ஒன்றின் மாதிரி ஆகியவையே இத்தொல்பொருள் அருங்காட்சியகத்தில் காணப்படும் மிகவும் முக்கியத்துவம் வாய்ந்த காட்சிப்பொருட்கள்.



</doc>
<doc id="288543" url="https://ta.wikipedia.org/wiki?curid=288543" title="பாஞ்சாலக்குறிச்சி கோட்டை">
பாஞ்சாலக்குறிச்சி கோட்டை

பாஞ்சாலங்குறிச்சி கோட்டை என்பது தமிழ்நாட்டின் தூத்துக்குடி மாவட்டம், கோவில்பட்டி வட்டத்தில் உள்ள ஒட்டப்பிடாரம் ஊருக்கு வடக்கே இரண்டு கல் தொலைவில் இருந்த ஒரு தரைக் கோட்டையாகும்.

இந்தக் கோட்டை பாஞ்சாலங்குறிச்சி பாளையக்காரும், ஆங்கிலேயரை எதிர்த்து போரிட்டு உயிரிழந்த வீரபாண்டிய கட்டபொம்மன், ஊமைத்துரை ஆகியோர் வாழ்ந்த கோட்டையாகும். இது 35 ஏக்கருக்குமல் பரப்பளவு கொண்டது. இந்தக்கோட்டை பாஞ்சாலங்குறிச்சி ஊருக்கு மையத்தில் அமைந்திருந்தது. இந்தக்கோட்டை ஐந்நூறு அடி நீளமும், முந்நூறு அடி அகலமும் கொண்டதாக இருந்தது. இந்தக்கோட்டையின் முதன்மைவாயில் தெற்குநோக்கி இருந்தது. இந்த கோட்டையின் சுவர்கள் மண்ணால் கட்டப்பட்டவை ஆகும். இது கீழே அகலமாகவும், மேலே போகப்போக சரிவாகவும் சுமார் பனிரெண்டு அடி உயரத்துடனும், அடிப்பாகத்தின் அகலம் சுமார் பதினைந்து அடியும் உச்சியில் மூன்று அடியும் அகலம் கொண்டதாக இருந்தது. இக்கோட்டை இரட்டைச் சுவர்களாக கட்டப்பட்டு இடையில் கம்பு, உமி, வரகு, வைக்கோல் முதலியவற்றால் அடைக்கப்பட்டதாக இருந்தது. இதனால் கோட்டைச்சுவரை எளிதில் உடைக்க இயலாது. கோட்டையின் சுவர் வெளிப்புறம் செங்குத்தாகவும் உட்புறம் அதிகச்சரிவாகவும் கட்டப்பட்டிருந்தது. கோட்டையின் நான்கு மூலைகளிலும் கொத்தளங்கள், நடுவில் நடுவில் அலங்கங்களும், சிறுசிறு கொத்தளங்களும் இருந்தன. இந்த வெளிக்கோட்டைக்கு உள்ளே ஒரு காரைக்கோட்டையும் இருந்தது. வெளிக்கோட்டையைச் சுற்றி ஒரு இலந்தை முள்வேலியும் இருந்தது. இது ஆஙகிலேயர்களால் அப்போது தகர்க்கப்பட்டு தரைமட்டமாக்கப்பட்டது. தற்போது இக்கோட்டையின் அடிபாகம் மட்டுமே எஞ்சியுள்ளது. இந்த எஞ்சிய அடிப்பகுதி தொல்லியல் துறையின் கட்டுப்பாட்டில் உள்ளது. 
பாஞ்சாலங்குறிச்சிக் கோட்டையின் வடிவமைப்பை ஒத்த கோட்டையை பழைய கோட்டைக்கு அருகில் 1974 இல் அப்போதைய தமிழக முதல்வர் மு. கருணாநிதி ஆறு ஏக்கர் பரப்பளவில் எழுப்பினார். இந்தக்கோட்டை கொத்தளம், கொலுமண்டபம், ஜக்கம்மா தேவி கோயில் சுற்றிலும் மதில்சுவர் போன்றவற்றுடன் கட்டப்பட்டது. உள்ளே கட்டபொம்மனின் வரலாற்றை விளக்கும் ஓவியங்களும் இடம்பெற்றுள்ளன. உள்ளே தொல்பொருள் ஆய்வு மையம் செயல்படுகிறது. இக்கோட்டை 1977 முதல் சுற்றுலாதுறையின் பராமரிப்பில் இயங்கிவருகிறது.


</doc>
<doc id="288546" url="https://ta.wikipedia.org/wiki?curid=288546" title="மட்டக்களப்பு மாவட்ட இடப்பெயர்கள்">
மட்டக்களப்பு மாவட்ட இடப்பெயர்கள்

இலங்கையின் கிழக்கே நீர்வளமும், நிலவளமும் பெற்றுச் சிறந்த நெற்களஞ்சியமாகத் திகழும் நாடு மட்டக்களப்பு. இது திருகோணமலை, மட்டக்களப்பு, அம்பாறை ஆகிய பிரதேசங்களை உள்ளடக்கியதாக அண்மைக்காலம் வரை கிழக்குப் பிரதேசம் (கிழக்கு மாகாணம்) என்று அழைக்கப்பட்டு வந்தது. மகாவலி கங்கையின் ஒரு கிளையான வெருகல் கங்கைப் பெரியாறு தொடக்கம் தெற்கே குமுக்கன் ஆறு வரையும் பரந்து நீண்டு கிடக்கும் ஏறத்தாள 400 கிலோ மீற்றர் நீளமும், 85 கிலோமீற்றர் அகலமும் கொண்ட வளமார்ந்த செழுமை நிறைந்த நிலப்பரப்பாக இப்பிரதேசம் திகழ்கிறது. இப்பிரதேசத்தின் அழகினை சுவாமி விபுலானந்தர் பின்வரும் பாடலில் மிக அழகாகக் கூறியுள்ளார்.

""காவும் பொழிலும் கழிமுகமும் புள்ளணிந்த

"ஏரியும் மல்கி இரத்தினத் தீவமென"

"ஆரியர் போற்றும் அளிசால் இலங்கையிலே"

"சீரார் குணதிசையைச் சேர்ந்து வளர்புகழும்"

"ஏராலியென்ற செந்நெல்லின் சுவைத்தீங் கன்னலொடு"

"தெங்கி னிளநீரும் தீம்பலவின் அள்ளமிர்தும்"

"எங்கும் குறையா இயலுடைய நன்னாடு"

"மட்டக் களப்பென்னும் மாநாடு""

மட்டக்களப்பின் பிரதேசங்கள் நீண்ட காலமாகக் கண்டி நாயக்க வம்ச அரசுடன் இணைந்திருந்த போதும், கிராமங்களின் ஊர்ப் பெயர்கள் தனித் தமிழிலேயே அமைந்திருந்தன. ஊர்களுக்கு பெயர்கள் அமையும் போது பொதுவாகவும், சிறப்பாகவும் அமைந்து காணப்படுவதே இயற்கை. அது போலவே மட்டக்களப்பு பிரதேசத்தில் இடப்பெயர்கள் காணப்படுகின்றன. பெரும்பாலான இடப்பெயர்கள் ஊர். குடி, கேணி, முனை, குடா, காடு, தீவு, துறை, வெளி ஆகிய விகுதிகளை பெயர்களாகக் கொண்டு காணப்படுகின்றன. 
மட்டக்களப்புப் பகுதியிலே மண்டூர், ஏறாவூர், நிந்தவூர், மகிழூர் போன்ற இடப்பெயர்களைக் காணமுடியும். இதுபோல ஈழத்திலும், தமிழகத்திலும் ஊர் என்னும் விகுதியைப் பெற்ற இடங்களைக் காணலாம். யாழ்ப்பாணப் பிரதேசத்தில் நல்லூர், புத்தூர், கரையூர், பாசையூர் என்பனவும், திருகேணமலைப் பிரதேசத்தில் தோப்பூர், சம்பூர், மூதூர், சேனையூர் என்பனவும், தமிழகத்திலே மருதூர், தெங்கூர், பனையூர், பாசூர், கடம்பூர், திருநாரையூர், கோழியூர், புலியூர், நல்லூர், புத்தூர் போன்ற ஊர்களும் காணப்படுகின்றன. எனவேதான் தொல்காப்பியர் "ஏமப்பேரூர்ச்சேரியும்..." என்ற தொடக்கத்தையுடைய சூத்திரத்தைத் தந்தள்ளார். அதாவது ஊர் என்ற சொல் மக்கள் நிலையாக வாழும் இடப்பரப்பு என்ற பொருளைத் தருகிறது.

மண்டூர் - மண்டு மரங்கள் நிறைந்த குடியிருப்பாக இருந்து இந்தப் பெயரைப் பெற்றிருத்தல் வேண்டும். அதேபோல் அவ்வூர் தில்லைமண்டூர் என்ற பெயரையும் பெற்றுள்ளது. அவ்வூருக்கு அண்மையிலுள்ள மண்டுக்கோட்டைமுனை என்னும் ஊரும் மரத்தைக் கொண்டே இப்பெயரைப் பெற்றிருக்கிறது. ஏறாவூர் - இந்த ஊரின் பெயரோடு மட்டக்களப்புப் பகுதியில் வாழ்ந்த திமிலருக்கும், முக்குவருமிடையில் நிகழ்ந்த கலகங்கள் தொடர்புபட்டிருக்கின்றன. முக்குவர் வெற்றி பெறுவதற்காக பட்டாணியரைக் குடியேற்றித் திமிலரை மீண்டும் ஏற விடாமல் செய்ததனால் இப்பெயர் ஏற்பட்டதாகக் கதைகள் வழங்கி வருகின்றன. இதையே சிங்கள மன்னர்களினால் குறிப்பிடப்படும் எகுலப்பற்று எனக் கொள்ள முடியும். பட்டாணியர் குடியேறிய பின்னரே அவ்வூருக்கு ஏறாவூர் என்ற பெயர் ஏற்பட்டது. ஆனால் 'ஏறா' என்ற சொல்லை எதிர்மறையாகக் கொள்பவர்களும் உள்ளனர். உடன்பாடாகக் கொள்வதே சிறப்புடையது. இதற்குத் தமிழிலக்கியங்கள் அரண் செய்கின்றன. நிந்தவூர் - சொந்தமாகக் கொடுக்கப்பட்ட ஊர் எனப் பொருள்படும். இதனாலேதான் தமிழ் மொழியில் உறுதி எழுதுபவர்கள் 'சொந்தமும் நிந்தமும்' என்னும் சொற்றொடரைப் பயன்படுத்துகின்றனர். மகிழூர் - என்பது மகிழ மரங்கள் நிறைந்த குடியிருப்பாக இருந்து இந்தப் பெயரைப் பெற்றிருத்தல் வேண்டும்.

மக்கள்தொகை பெருகி ஊரில் இடநெருக்கடி ஏற்பட்டதனால், ஊருக்கு அண்மித்த பகுதிகளில் இருந்த காடுகளை வெட்டி மக்கள் அங்கு குடியிருப்புக்களை அமைத்தனர். உறவு முறை கொண்ட பல குடியினர் சேர்ந்து வாழ்ந்த இடங்கள் குடியிருப்புக்களாகத் தோற்றம் பெற்றன. காத்தான் குடியிருப்பு, களுவாஞ்சிக் குடியிருப்பு, ஆறுமுகத்தான் குடியிருப்பு, சேனைக் குடியிருப்பு, கல்முனைக் குடியிருப்பு, குடியிருப்பு முனை, சிற்றாண்டிக் குடியிருப்பு, புதுக் குடியிருப்பு போன்றவை மட்டக்களப்பு பிரதேசத்தில் உள்ளன. இவற்றில் காத்தான் குடியிருப்பு, களுவாஞ்சிக் குடியிருப்பு, சேனைக் குடியிருப்பு, கல்முனைக் குடியிருப்பு, சிற்றாண்டிக் குடியிருப்பு ஆகியவை தற்காலத்தில் அப்பெயர்களிலுள்ள ஈறு குறைந்து காத்தான்குடி, களுவாஞ்சிக்குடி, சேனைக்குடி, கல்முனைக்குடி, சிற்றாண்டி என வழங்கி வருகின்றன. காத்தான் என்னும் வேடன் தனது குடிமக்களுடன், தற்போது 'சின்னப்பள்ளியடி' என வழங்கிவரும் இடத்தில் குடியேறி வாழ்ந்து வந்தான் எனவும், நாளடைவில் அவனின் பெயர்பட காத்தான்குடி என்று அழைக்கப்பட்டு வரலாயிற்று என்ற ஒரு பரம்பரைக் கதையையும் காத்தான்குடி என்னும் ஊர்ப்பெயரோடு அறிய முடிகிறது.

பாண்டிருப்பு என்னும் பெயருள்ள ஊர் ஒன்று மட்டக்களப்புப் பகுதியிலே உண்டு. இங்கு பாண்டு வம்சத்தார் குடியிருப்புக்களை உண்டாக்கிய இடம் என்று பெயர்க் காரணம் கூறப்படுகிறது. இதை 'பாண்டுறுப்புமுனை' என 'மட்டக்களப்பு மான்மியம்' கூறுகிறது. அதேபோல் பட்டிருப்பு என்றொரு கிராமமும் இங்குண்டு. கண்டியரசன் தனக்குரிய திறைகளை வன்னிமைகளிடமிருந்து பெற்றுக் கொள்வதற்காக காத்திருந்த இடமே "பார்த்திருப்புவ" என்று சொல்லப்பட்டது. இந்தப் பெயரே திரிபடைந்து பட்டிருப்பு எனப் பெயர் பெற்றிருக்கிறது. மட்டக்களப்பு மாவட்டத்தில் அக்காலத்தில் அரசாங்க அதிபராக இருந்து பாரிய சேவை செய்த 'கொட்றிங்ரன் பிரபு' தனது நூலில் பின்வருமாறு கூறியுள்ளார். "PATTIRUPPUWA - An elevated or pavilion. e.g. the Octagon in Kandy, from which the king watched peraheras and other spectacles. The word is from Tamil - பார்த்திருப்பு - a place from which one sees"

கேணி என்னும் ஈற்றையுடைய இடப்பெயர்கள் மட்டக்களப்புப் பகுதியில் அதிகமாகக் காணப்படுகின்றன. மாங்கேணி, காயாங்கேணி, பனிச்சங்கேணி, தும்மங்கேணி, தாமரைக்கேணி, நாவற்கேணி, கருவேப்பங்கேணி, கறுவாக்கேணி, மீராங்கேணி, மீராலங்கேணி, களுவங்கேணி, ஐயங்கேணி, சுங்காங்கேணி என்பன இதில் அடங்கும். இவற்றுள் பெரும்பான்மை மரங்களின் பெயர்களையும், சிறுபான்மை தலைவன் பெயர்களையும் சார்ந்தே காணப்படுகின்றன.

கடலுக்குள் நீண்டிருக்கும் தரைப்பகுதி முனை என்று கூறப்படும். இத் தரைப்பகுதி கற்களாக இருந்தால் கல்முனை என்றும், மண்ணாக இருந்தால் மண்முனை என்றும் பெயர் பெற்றிருக்கின்றன. கல்முனை என்னும் பெயர் இலங்கையில் பல இடங்களில் காணப்படுகின்றது. வீச்சுக் கல்முனை, சொறிக்கல்முனை ஆகிய பெயர்கள் கல்முனையை விசேடித்துக் கூறப்படுவனவாகவுள்ளன. இவைபோலவே மருதமுனை, வீரமுனை, மகிழூர்முனை, நொச்சிமுனை, கல்லடிமுனை, நற்பிட்டிமுனை, மண்டுக்கோட்டைமுனை, கடுக்காமுனை, கோட்டைமுனை, பாலமுனை, குறிஞ்சாமுனை, தன்னாமுனை என்ற ஊர்ப் பெயர்களும் மட்டக்களப்புப் பகுதிகளில் உள்ளன.

கடலுக்குள் நீண்டிருக்கும் தரைப்பகுதி முனை என்று கூறப்படுவது போலவே "கோவளம்" என்றும் அழைக்கப்படும். சென்னை நகரத்திற்குத் தெற்கே கோவளம் என்றொரு ஊர் இருக்கின்றது. யாழ்ப்பாணம் காரைநகருக்கு மேற்காலுள்ள குறிச்சி ஒன்றுக்கும் கோவளம் எனப் பெயருண்டு. கற்கோவளம் என்றோர் இடம் பருத்தித்துறையில் இருக்கிறது. கல்முனை என்பதும் கற்கோவளம் என்பதும் ஒரே பொருளைக் கொடுப்பனவாகும்.

குடா என்பது கடல் தரைப்பகுதியினுள் உள்வாங்கிக் காணப்படுவதாகும். குடாக்கள் மீன்பிடிப் படகுகள் தங்கி நிற்பதற்கு ஏற்றனவாக அமைந்துள்ளன. இவை ஊர்களின் ஈற்றாக அமைந்திருக்கும் தாழங்குடா, புளியடிக்குடா, முதலைக்குடா, கல்குடா, பாசிக்குடா, கன்னங்குடா, புன்னைக்குடா, நெல்லிக்குடா, நாவற்குடா, காஞ்சிரங்குடா, சிரட்டையன்குடா என்பன மட்டக்களப்புப் பிரதேசத்தில் உள்ளனவாகும்.

காடு என்ற ஈற்றுப் பெயர்கள் மட்டக்களப்புப் பிரதேசத்தில் பனங்காடு, நாவற்காடு, பலாக்காடு, மாங்காடு, முனைக்காடு, முனையக்காடு, பாலைக்காடு, வெட்டுக்காடு என்று வழங்கி வருகின்றன. யாழ்ப்பாணத்தில் நாவற்காடு, இடைக்காடு, சாவற்காடு, கட்டைக்காடு, புதுக்காடு. வெட்டுக்காடு என்ற ஊர்களும், மன்னார் பகுதியில் சூரியக்கட்டைக்காடு, கள்ளிக்கட்டைக்காடு என்ற ஊர்களும் உண்டு. தமிழகத்தில் மறைக்காடு, தலைச்சங்காடு, தலையாலங்காடு, சாய்க்காடு, கொள்ளிக்காடு, ஆலங்காடு, பனங்காடு, வெண்காடு முதலிய காடு ஈற்றுப் பெயர்களைத் தொகுத்து அப்பர் சுவாமிகள் பாடியுள்ளார்.

நாகவன்தீவு, கள்ளியந்தீவு, வவுணதீவு, திமிலதீவு, புளியந்தீவு, ஈச்சந்தீவு, கரையாக்கன்தீவு, மாந்தீவு, காரைதீவு, சல்லித்தீவு, மல்லிகைத்தீவு, மகிழடித்தீவு, கோயிற்போரதீவு, பெரிய போரதீவு, முனைத்தீவு, கருங்கொடித்தீவு ஆகிய ஈற்றுப் பெயர்களையுடைய இடப்பெயர்கள் மட்டக்களப்புப் பிரதேசத்தில் அமைந்துள்ளன. 

காரைதீவு என்னும் ஊரின் பெயர் இலங்கையின் வேறு சில இடங்களிலும் காணப்படுகின்றது. யாழ்ப்பாணத்தின் காரைதீவு காரைநகர் என்று பெயர் மாற்றம் செய்யப்பட்டுள்ளது. இன்னும் ஒரு காரைதீவு புத்தளம் மாவட்டத்தில் உள்ளது. மட்டக்களப்பிற்குத் தெற்கே 36 கிலோமீற்றர் தூரத்தில் அமைந்துள்ள காரைதீவு காரேறுதீவு, காரேறு சோலை எனவும் அழைக்கப்பட்டு வந்துள்ளது. எனினும் காரைதீவு என்னும் பெயரே பிரபலமாக உள்ளது. சுவாமி விபுலாநந்தர் பிறந்த ஊரும் இதுதான். இவ்வூர் காரைதீவு எனப் பெயர் பெற்றிருந்தாலும் தீவல்ல. ஒரு காலத்தில் தீவாக இருந்திருக்கலாம். 'காரேறு மூதூர்' எனக் கொண்டு "கார் காத்த வேளாளரின் தீவு" எனவும் வழங்குவர்.

திமிலதீவு என்பது ஆதிகாலத்தில் தென்னிந்தியாவிலே மீன் பிடிப்பதைத் தொழிலாகக் கொண்ட ஒரு வகுப்பார் வாழ்ந்தனர். அவர்கள் மட்டக்களப்புப் பிரதேசத்தில் குடியேறி, தமது மீன் பிடித்தல் தொழிலுக்கு வாய்ப்பாக இருந்த இடத்திலே வசித்தனர். அவர்கள் வாழ்ந்த இடமே திமிலதீவு என அழைக்கப்படுகிறது. "திமில்" என வழங்கப்பட்ட தோணிகளை வைத்து அவர்கள் மீன் பிடித்தனர்.

புளியந்தீவு என்னும் சிறிய தீவு மட்டக்களப்பில் வரலாற்றுச் சம்பவங்கள் பொருந்தியதாகக் காணப்படுகின்றது. அதிகளவான புளியமரங்களைக் கொண்டிருப்பதால் இப்பெயரைப் பெற்றதாகவும், புலியன் என்னும் வேடர்குலத் தலைவன் இங்கிருந்து ஆட்சி செய்ததனால் அவனுடைய பெயரினால் 'புலியன்தீவு' என அழைக்கப்பட்டு, பின்னர் மொழிச்சிதைவினால் 'புளியன்தீவு' என்று மாறியதாவும் கொள்ள இடமுண்டு. இதுவே மட்டக்களப்பின் தலைநகராவும் விளங்கியது.

கடல் வாணிபத்துக்குச் சாதகமாக இருந்த இடங்கள் துறை என்ற ஈற்றுப் பெயரைக் கொண்டு அழைக்கப்பட்டு வந்தது போல மட்டக்களப்புப் பிரதேசத்திலும் சில ஊர்கள் அமைந்துள்ளன. சம்மாந்துறை, கண்டபாணத்துறை, மாவிலங்கத்துறை, அம்பிளாந்துறை, கொம்மாதுறை, திருப்பெருந்துறை, வேப்படித்துறை ஆகிய ஊர்களைக் காணலாம்.

'சம்பான்' எனற வகைத் தோணிகள் வந்து அடைந்த துறையே சம்மாந்துறை என அழைக்கப்படுகின்றது. சம்மாந்துறை முற்காலத்தில் மலேசிய வர்த்தகர்களின் பொருட்களை இறக்கும் ஒரு பிரசித்தி பெற்ற துறையாகவே இருந்திருக்கின்றது. கண்டபாணத்துறை பற்றி கோவலனார் கதையில் கண்டபாணம் என்று கண்ணகி வழக்குரை கூறும்., அம்பிளாந்துறை முன்பு 'அம்பிலாந்துறை' என அழைக்கப்பட்டு வந்திருக்கின்றது. 'பெருந்துறை' அல்லது பெரியதுறை என்னும் ஊர் மட்டக்களப்பு வாவியின் அந்தத்தில் அமைந்திருக்கின்றது. இத்துறையே மட்டக்களப்பின் பெரிய துறையாக இருந்திருத்தல் வேண்டும். இங்கே 1800 ம் ஆண்டளவில் பாடசாைலயொன்று இருந்ததாக அறிய முடிகிறது. இப்பெருந்துறை முருகன் மீது 1882ம் ஆண்டு வித்துவான் ச.பூபாலபிள்ளை பதிகம் பாடியுள்ளார்.

வெளி என்னும் ஈற்றுப் பெயர்களைக் கொண்ட ஊர்களின் பெயர்களும் மட்டக்களப்புப் பிரதேசத்தில் தாண்டவன்வெளி, கதிரவெளி, சந்திவெளி, குளவெளி, புட்டுவெளி, நாவிதன்வெளி, குருமன்வெளி, வெல்லாவெளி, கந்தன்வெளி, பன்குடாவெளி, பண்டாரியாவெளி, வெட்டுக்காட்டுவெளி காணப்படுகின்றன. இந்த வெளி எனும் ஈற்றுப் பெயர்கள் திரிபுபட்டு வலை, வல, வளை, வெல, வில் ஆகிய ஈற்றுக்களைக் கொண்ட ஒலுவில். கோளாவில், பொத்துவில், எருவில், தம்பிலுவில், களுதாவளை ஆகியவற்றையும் நோக்கலாம்.

குளம் - கிரான்குளம், கொத்துக்குளம். ஒல்லிக்குளம்.

அடி - நாவலடி, அரசடி, கல்லடி, மாவடி, புளியடி, புளியங்கண்டடி, செங்கலடி, மடத்தடி, சவுக்கடி, மண்டபத்தடி, திண்ணையடி, கருங்கிண்ணையடி, ஓட்டமாவடி, கண்டலடி. 

மடு - பாலமீன்மடு, கோரைக்கல்லிமடு, கொடுவாமடு, முடக்குமடு, பாலமடு, பாலையடிமடு, ஒல்லிமடு, வட்டிபோட்டமடு.

வெட்டுவான் - முள்ளிவெட்டுவான், மயிலவெட்டுவான், வேப்பவெட்டுவான், கொண்டவெட்டுவான்.

ஓடை - களியோடை, மாவடியோடை, மீராவோடை, காங்கேயனோடை.

பிட்டி - பட்டியடிப்பிட்டி. வளத்தாப்பிட்டி.

வத்தை - மல்வத்தை, தம்பலவத்தை, சின்னவத்தை, பாக்கியாவத்தை.

மலை - ஆயித்தியமலை, அன்னமலை, புல்லுமலை.

ஆறு - கரடியனாறு, பெரியகல்லாறு, கோட்டைக்கல்லாறு.

காமம் - பழுகாமம், இறக்காமம், சாகாமம், உறுகாமம்.

சேனை - வாழைச்சேனை, பாவக்கொடிச்செனை, பொன்னாங்கணிச்சேனை, பருத்திச்சேனை, குரக்கஞ்சேனை, மணற்சேனை, இலுப்பையடிச்சேனை, கூழாவடிச்சேனை, முறக்கட்டாஞ்சேனை, அட்டாளைச்சேனை, வரிப்பத்தான்சேனை.

இவற்றை விட ஆரையம்பதி, குருக்கள்மடம், ஓந்தாச்சிமடம், நீலாவணை, சாய்ந்தமருது, அட்டப்பள்ளம், பட்டிமேடு,
ஆலையடிவேம்பு, செட்டிபாளையம், கரவெட்டி, கிட்டங்கி, சவளக்கடை போன்ற ஈற்றுப் பெயர்களைக் கொண்ட ஊர்களும் உண்டு.

மட்டக்களப்புக்கு அணித்தாக அமிர்தகழி என்னும் ஊர் உள்ளது. இதைப் பற்றி சுவாமி விபுலாநந்தர் அவர்கள்

""மட்டக் களப்பென்னும் மாநாடாந் நாட்டினிடைப்"

"பட்டினப் பாங்கர்ப் பரந்ததோ ணாமுகமாய்"

"ஐங்கரன் கோயில் அமிர்தகழிக் கணித்தாய்ப்"

"பொங்ககழி யுட்புகும் நீர்நிலை யொன்று..."" என்று கூறியுள்ளார். இந்த ஊர் மட்டக்களப்பு வாவியின் கழிமுகத்தில் அமைந்திருப்பதனால் கழி என்னும் ஈறு கொண்டு முடிகிறது. இது "அமிர்தநதி" என்றும் அழைக்கப்படும். கழி என்னும் விகுதி ஆழமற்ற நீர்நிலை என்ற கருத்தைக் கொடுப்பதனால், அமிர்தநதி என்ற பெயரே அமிர்தகழி என்று வழங்கப்படுகிறது எனக் கருத இடமுண்டு. அதனை மாமாங்கம் என்றும், அங்குள்ள கோயிலில் வீற்றிருக்கும் பிள்ளையாரை "மாமாங்கேஸ்வரர்" என்றும் அழைப்பர். மாமாங்கம் என்பது மாகாமம் --- மாமகம் என்பதன் திரிபாகும். மட்டக்களப்பு மான்மியம் அதனை "மாமாகங்கை" என்று கூறியுள்ளது.

ஊறணி என்றதொரு சிறிய கிராமம் மட்டக்களப்புக்கு அண்மையாக உள்ளது. இது ஊரார் உண்ணும் நீரையுடையதால் ஊருணி என்ற பெயரைப் பெற்று, பின்னர் ஊறணி என மருவியதாகக் கூறுவர். ஊர், உண். நீர் என்னும் சொற்கூட்டமே ஊறணியாக மாறியிருத்தல் வேண்டும். "ஊருணி நீர்நிறைந்தற்றே..." என்னும் திருக்குறள் மூலம் அச்சொல்லின் பழைமை விளங்கும்.

மட்டக்களப்புப் பிரதேசத்திலே திமிலருக்கும், முக்குவருக்கும் இடையில் ஏற்பட்ட சண்டையின் போது, திமிலரைத் துரத்தியடித்து விட்டுத் திரும்பி வந்த சந்தித்த இடம் சந்திவெளி என்றும், அவர்கள் அனைவரும் இளைப்பாறிய இடம் வந்தாறுமூலை என்றும், எதிரிகளைக் கொன்றழித்த இடம் சத்துருக்கொண்டான் என்றும் கூறப்பட்டுள்ளது. இரண்டு தரப்பாரும் போர் புரிந்த இடம் போரதீவு எனவும் அழைக்கப்பட்டது.

இன்னும் சில இடப்பெயர்கள் பற்றி மட்டக்களப்பு மான்மியம், தம்பட்டை என்பதை தம்பட்டார் ஊர் என்றும் , தம்பிலுவில் என்பதை தம்பதிவில் என்றும் , பாணமை(பாணகை)என்பதை பாலர் நகை என்றும் , சங்குமன்கண்டி என்பதை சங்குமங்கண்டு என்றும் , வீரமுனை என்பதை வீரர்முனை என்றும், நற்பிட்டிமுனை என்பதை நாப்புட்டிமுனை என்றும் கூறுகின்றது.

உன்னிச்சை என்பது ஒரு குளத்தின் பெயர். அது "வன்னிச்சை" என்றதொரு பெண்ணின் ஆட்சியின் கீழ் இருந்திருக்க வேண்டும். வன்னிச்சைக்குளம் என்பதே உன்னிச்சைக்குளம் எனத் திரிபடைந்திருக்கின்றது. அதேபோல் "வன்னிச்சங்கேணி" பணிச்சங்கேணியாக மாறியிருக்கின்றது. இங்கு வன்னிச்சையின் ஆட்சி நிலவியதற்குச் சான்றாக இங்கு கண்டெடுக்கப்பட்ட கல்வெட்டுக்களும், சாசனங்களும் இருக்கின்றன.

அம்பாறை என்பது அம்பாள் ஏரி என்பதன் மாற்றம் என எஸ்.ஓ.கனகரத்தினம் அவர்கள் சுட்டிக் காட்டியுள்ளார். ஆனால் இன்று அழகிய பாறைகளையுடைய இடம் என்ற பொருளில் 'அம்பாற' என்று, தமிழ் பெயர் சிங்கள மாற்றம் பெற்று அழைக்கப்படுகின்றது.

கிழக்கிலங்கையிலே உள்ள பிரதான தலங்களில் ஒன்றான திருக்கோவில் முன்பு நாகர்முனை என்று அழைக்கப்பட்டது. இதன் தலபுராணத்தில் " அசுரனை அழிப்பதற்கு முருகக்கடவுள் எறிந்த வேல், உக்கிரம் தாங்க முடியாது கடல் நோக்கி வரும் வழியில் மூன்று தடாகங்களை ஏற்படுத்தி, வாகூர மலையைப் பிளந்து சமுத்திரத்தில் மூழ்கியிருந்ததைக் கண்டு, வேடர்கள் அதனை ஆராதித்தனர் எனவும், தமிழரின் இரண்டாவது படைெயழுச்சிக் காலத்தில் இங்கு வந்திருந்த சோழ அரசர்கள் இந்தியாவிலிருந்து கற்களைக் கொண்டு வந்து திருக்கோயிலைக் கட்டி முடித்தார்கள் எனவும், அப்போது வடக்குத் திசையிலிருந்த வேல் கிழக்குத் திசைக்குத் திரும்பியதனால் திருக்கோவில் எனப் பெயர் பெற்றது." என்று கூறப்பட்டிருக்கிறது. இது போலவே கொக்கட்டிச்சோலை கிராமத்தில் கோயில் கொண்டிருக்கும் "தான்தோன்றீஸ்வரர்" ஆலயத்துக்கும் பரம்பரைக் கதைெயான்று உண்டு.

எப்படியிருந்தபோதிலும், மட்டக்களப்புப் பிரதேசத்தின் ஊர்ப் பெயர்கள் இயற்கையை ஒட்டி அமைந்திருந்த போதிலும். அவற்றில் பெரும்பாலானவை பரம்பரைக் கதைகளையும் கொண்டுள்ளன என்பதையும் அவதானிக்க முடிகிறது. சில ஊர்ப் பெயர்கள் மட்டக்களப்பின் சரித்திரப் பின்ணணியுடன் தொடர்புடைய வரலாற்றுச் சம்பவங்களை அழிந்து போகாமல் பாதுகாக்கின்றன என்ற உண்மையைக் காண முடிகின்றது.


</doc>
<doc id="288547" url="https://ta.wikipedia.org/wiki?curid=288547" title="இசுருமுனிய நூதனசாலை">
இசுருமுனிய நூதனசாலை

இசுருமுனிய நூதனசாலை அல்லது இசுருமுனிய அருங்காட்சியகம் (Isurumuniya Archaeological Museum) என்பது இலங்கையின் இசுருமுனியவில் அமைந்துள்ள ஓர் அருங்காட்சியகம் ஆகும். இவ்வருங்காட்சியகம் இசுருமுனி விகாரையில் 1984 ஆம் ஆண்டில் நிறுவப்பட்டது. இவ்வருங்காட்சியகம் இலங்கைத் தொல்பொருள் திணைக்களத்தினால் பராமரிக்கப்பட்டு வருகின்றது. இசுருமுனிய விகாரை வளாகத்தில் காணப்படும் சிற்பச் செதுக்கல்களே இங்கு அதிகமாகக் காட்சிப்படுத்தப்பட்டுள்ளன. இவற்றுள் மிகவும் பிரசித்தமானது ஐந்தாம் நூற்றாண்டைச் சேர்ந்த "இசுருமுனிய காதலர் சிலை" எனும் சிற்பச் செதுக்கல் ஆகும். இது குப்தர் கால வடிவமைப்பை ஒத்ததாகக் காணப்படுகின்றது. இது அரச தோட்டைத்தில் கண்டெடுக்கப்பட்டதாகக் கருதப்படுகின்றது.

ஒவ்வொரு நாளும் காலை 8.00 மணி தொடக்கம் மாலை 6.00 மணி வரை இவ்வருங்காட்சியகம் திறந்திருக்கும். பொதுசன விடுமுறைகளிலும் வங்கி விடுமுறைகளிலும் இவ்வருங்காட்சியகம் திறக்கப்படமாட்டாது.


</doc>
<doc id="288549" url="https://ta.wikipedia.org/wiki?curid=288549" title="புதுருவாகல நூதனசாலை">
புதுருவாகல நூதனசாலை

புதுருவாகல நூதனசாலை அல்லது புதுருவாகல அருங்காட்சியகம் (Buduruwagala Archaeological Museum) என்பது இலங்கையின் புதுருவகலவில் அமைந்துள்ள ஓர் அருங்காட்சியகம் ஆகும். இது 1988 ஆம் ஆண்டில் கட்டப்பட்டது. இவ்வருங்காட்சியகம் இலங்கைத் தொல்பொருள் திணைக்களத்தினால் பராமரிக்கப்பட்டு வருகின்றது. புதுருவாகல மற்றும் அதனைச் சூழவுள்ள பிரதேசங்களிலிருந்து கண்டெடுக்கப்பட்ட பொருட்களே இங்கு காட்சிப்படுத்தப்பட்டுள்ளன. அனுராதபுரம், பொலன்னறுவை மற்றும் கண்டி ஆகிய இராசதானிகளை சேர்ந்த நினைவுச் சின்னங்களும் இங்கு காட்சிப்படுத்தப்பட்டுள்ளன 

செவ்வாய் தவிர்ந்த மற்றைய வாரநாட்களில் காலை 8.30 மணி தொடக்கம் மாலை 5.00 மணி வரை இவ்வருங்காட்சியகம் திறந்திருக்கும். பொதுசன விடுமுறைகளிலும் வங்கி விடுமுறைகளிலும் இவ்வருங்காட்சியகம் திறக்கப்படமாட்டாது.



</doc>
<doc id="288550" url="https://ta.wikipedia.org/wiki?curid=288550" title="நைட்ரசக் காரம்">
நைட்ரசக் காரம்

நைட்ரசக் காரம் "(Nitrogenous base)" என்பது நைட்ரசன் அடங்கியிருக்கும் காரம் என்று பொருள்படும். ஒரு கரிம மூலக்கூறில் இடம்பெற்றுள்ள நைட்ரசன் அணு ஒரு காரத்தின் வேதிப் பண்புகளைப் பெற்றிருக்குமேயானால் அக்கரிம மூலக்கூறை நைட்ரசக் காரம் என்று அழைக்கலாம். உட்கரு அமிலங்களை ஒன்றாகப் பிணைத்து வைத்திருப்பதுதான் நைட்ரசக் காரத்தின் முக்கியமான உயிரியல் செயல்பாடு ஆகும். ஒரு நைட்ரசக் காரமானது தன்னுடைய காரப்பண்புகளை நைட்ரசனின் தனித்த இலத்திரன் இரட்டைகளுக்குக் கொடுக்கிறது.

தளமூலக்கூற்று வடிவம், வளையப் பண்பு, முனைவற்ற தன்மை முதலான காரணங்களால் பிரிமிடின் மற்றும் பியூரின் போன்ற மூலச்சேர்மங்களின் வழிப்பொருட்களே நைட்ரசக் காரங்கள் எனக் குறிப்பிட்டு வகைப் படுத்தப்படுகின்றன. பிரிமிடின், பியூரின் ஆகிய இரண்டு சேர்மங்களும் பிரிடின் சேர்மத்தை ஒத்திருக்கின்றன. எனவே இவையிரண்டும் வலிமை குறைந்த காரங்களாகும். எனவே இலத்திரன் கவர் வளையபதிலீட்டு வினைகளில் இவை பங்கேற்பதில்லை.

உயிரின அறிவியல் துறையில் இத்தகைய நைட்ரசக் காரங்கள் மேலும் முக்கியத்துவம் கொடுக்கப்பட்டு உட்கருக்காரங்கள் என்று அழைக்கப்படுகின்றன. ஏனெனில் இவை உட்கரு அமிலங்களின் செயல்பாட்டில் நெருங்கிய தொடர்பு கொண்டுள்ளன. டி,என்,ஏ மற்றும் ஆர்.என்.ஏ மூலக்கூறுகளின் கட்டுமானத் தொகுதிகள் செயல்படுவதற்கு இவற்றின் தளமூலக்கூற்று வடிவம் பெரிதும் உதவுகிறது.
நியுக்ளியோடைடு எனப்படும் உட்கருக்கூறுகளின் கட்டுமானத்திற்கு ஐந்து வகையான நைட்ரசக் காரங்கள் பயன்படுத்தப்படுகின்றன. இவ்வாறு உருவான உட்கருக்கூறுகள் தங்களுக்குள் இணைந்து டி.என்.ஏ மற்றும் ஆர்.என்.ஏ. போன்ற உட்கரு அமிலங்களை உருவாக்குகின்றன. 
அடினின் (A), யுராசில் (U), குவானின் (G), தைமின் (T), மற்றும் சைட்டோசின் (C) என்பவை இந்த ஐந்து வகையான நைட்ரசக் காரங்களாகும்.



</doc>
<doc id="288551" url="https://ta.wikipedia.org/wiki?curid=288551" title="பென்சோயிக் நீரிலி">
பென்சோயிக் நீரிலி

பென்சோயிக் நீரிலி "(Benzoic anhydride)" என்பது பென்சோயிக் அமிலத்தினுடைய அமில நீரிலியாகும். இதுவே எளிமையானதும் சீரொழுங்கு மிக்கதுமான அரோமாட்டிக் அமில நீரிலியாகும். பென்சோயிக் அமிலத்தை நீர்நீக்க வினைக்கு உட்படுத்தினால் பென்சோயிக் நீரிலியைத் தயாரிக்க முடியும். பென்சோயிக் எசுத்தர்கள் தயாரிப்பதற்கான இலகுவான வழிமுறைகளை இவை கொடுக்கின்றன. நீராற்பகுப்பு வினைகளுக்கு அசிட்டிக் எசுத்தர்களை விடப் பென்சோயிக் எசுத்தர்கள் அதிக நிலைப்புத்தன்மை கொண்டுள்ளன. மூலக்கூறில் உள்ள ஆல்ககால் வேதி வினைக்குழுக்கள் இதனால் பாதுகாக்கப்படுகின்றன.


</doc>
<doc id="288553" url="https://ta.wikipedia.org/wiki?curid=288553" title="செஜியாங் மாகாணம்">
செஜியாங் மாகாணம்

செஜியாங் மாகாணம் , என்பது மக்கள் சீனக் குடியரசில் சீனாவின் கிழக்கு கடற்கரையோரம் அமைந்துள்ள ஒரு மாகாணம் ஆகும். வடக்கில் சியாங்சு மாகாணமும் சாங்காய் நகராட்சியும், வடமேற்கில் அன்ஹுய் மாகாணமும், மேற்கே ஜியாங்சி மாகாணமும், தெற்கே புஜியான் மாகாணமும், கிழக்கே கிழக்கு சீனக் கடலும் அதற்கப்பால், சப்பானின் ருயுக்யு தீவுகளும் இம்மாகாணத்தின் எல்லைகளாக உள்ளன.
செஜியாங் மாகாணத்தின் பெயர் ஜீ ஆற்றின் ( 浙江 , Zhe Jiang) பெயரில் இருந்து தோன்றியது. கிய்யண்டங் ஆற்றின் பழைய பெயர் ஜீ ஆறு ஆகும். இது மாகாணத்தின் தலைநகரான காங்சூவை கடந்து பாய்கிறது.

செஜியாங் மாகாணம் பெரும்பாலும் மலைப்பகுதிகளைக் கொண்டது. இதன் மொத்த பரப்பளவில் சுமார் 70% ஆகும். மாகாணத்தின் மிக உயர்ந்த சிகரம் ஹுவாங்மவோஜின் மலையாகும் இது 1,929 மீட்டர் ( 6.329 அடி) உயரம் கொண்டது. 
பள்ளத்தாக்குகளும் சமவெளிகளும் கடலோர பகுதிகளிலும் ஆற்றுப்பகுதிகளிலும் காணப்படுகின்றன. மாகாணத்தின் வடக்குப்பகுதி யாங்சே வடிநிலப்பகுதியின் தெற்கில் அமைந்து காங்சூ ஜியாசிங், ஹுசூ ஆகிய நகரங்களை உள்ளடக்கிய சமவெளிப்பகுதியாகும்.

இங்கு குளிர்காலம் என்பது குறைந்த காலமே நிலவுகிறது. ஆண்டு சராசரி வெப்பநிலை 15 முதல் 19 °செ (59 முதல் 66 °பாரங்கீட்), சராசரி சனவரி மாத வெப்பநிலை 2 முதல் 8 °செல்சியஸ் (36 முதல் 46 °பாரங்கீட்), சராசரி சூலை வெப்பநிலை 27 முதல் 30 °செல்சியஸ் (81 முதல் 86 °பாரங்கீட்). ஆண்டு மழையளவு 1,000 முதல் 1,900 மிமீ (39 இருந்து 75 அங்குலம்). இங்கு கோடைக்காலத்தில் பெருமளவு மழை பொழிகிறது.
இந்த மாகாணம் பாரம்பரியமாக "மீன் மற்றும் அரிசி நிலம்" என அழைக்கப்பட்டது. இதன் பெயருக்கு ஏற்றவாறு இங்கு நெல் சாகுபடி தொடர்ந்து முதன்மையான பயிராக விளங்குகிறது. இதற்கடுத்து கோதுமை விளைகிறது. மீன்வளம் பெரிய அளவில் உள்ளது. இங்கு விளையும் முக்கிய பணப்பயிர்கள் சணல் மற்றும் பருத்தி ஆகும். செஜியாங் மாகாணத்தின் சிறுநகரங்களில் பட்டு போன்ற பொருட்கள் கைவினைஞர்களால் உற்பத்தி செய்யப்படுகிறது. 
ஹான் சீனர் பெரும்பான்மையினராக உள்ளனர். மேலும் ஹான் துணைப்பிரிவு மக்களான சீன வட்டார மொழியான வூவைத் தாய்மொழியாகக் கொண்ட மக்கள் வாழ்கின்றனர். சிறுபான்மை இனமக்கள் 400,000 பேர் உள்ளனர். இதில் சுமார் 200,000 பேர் ஷி இனமகக்கள், சுமார் 20,000 பேர் ஊய் மக்கள் ஆவர்.
செஜியாங் மாகாணத்தில் சீன நாட்டுப்புற மதங்கள் (தாவோயிச மரபுகள் மற்றும் கன்ஃபூஷியசம் உட்பட) சீன பௌத்தம் போன்றவை பரவலாக உள்ளன. 2007 மற்றும் 2009 ஆண்டுகளில் நடத்திய ஆய்வுகளின்படி, மக்கள் தொகையில் 23.02% மக்கள் முன்னோர்களை வழிபடும் நம்பிக்கை கொண்டவர்களாக உள்ளனர். மேலும் மக்கள் தொகையில் 2.62% மக்கள் கிருத்துவர்கள் ஆவர் 2004இல் 3.92% என்ற விழுக்காட்டில் இருந்து குறைந்து போய் உள்ளனர்.. மக்கள் தொகையில் 74.36% பேர் சமயம் பற்றிய விவரங்களைக் கொடுக்கவில்லை இவர்கள் சமயப்பற்று அல்லது ஈடுபாடு அற்றவர்களாகவோ அல்லது பழங்குடி மதமாகவோ, புத்தமதம், கன்பூசிம், தாவோ மற்றும் சிறுபான்மையினரான முஸ்லிம்களாகவோ இருக்கலாம்.


</doc>
<doc id="288556" url="https://ta.wikipedia.org/wiki?curid=288556" title="தீயணைப்பு வாகனம்">
தீயணைப்பு வாகனம்

தீயணைப்பு வாகனம் "(Fire engine)" தீயை அணைப்பதற்காக சிறப்பாக வடிவமைக்கப்பட்ட வாகனம் ஆகும். சில பிராந்தியங்களில் இதை தீ எந்திரம் என்றும் தீ சரக்குந்து என்றும் தீ பயன்பாட்டுக்கருவி என்றும் அழைக்கின்றனர். தீயணைப்பு நிலையங்கள் தீயணைக்கும் பணிகள் மட்டுமின்றி கூடுதலாக அவசரக்கால மருத்துவச் சிகிச்சைக்கு அழைத்துச் செல்லல் மற்றும் மீட்புப் பணிகளுக்காகவும் இவ்வாகனங்களைப் பயன்படுத்துகின்றன. தீயணைப்பு வாகனம் மற்றும் தீ சரக்குந்து என்ற சொல்லாட்சி வெவ்வேறானவை அல்ல என்றாலும் வட அமெரிக்கா போன்ற நாடுகளில் தனித்தனி வாகனங்கள் இதற்காகப் பயன்படுத்தப்படுகின்றன. 

தீயணைப்பு வாகனங்களில் பெரும்பாலும் ஏணிகள், மணல் வாளிகள், தீயணைப்பான்கள், மூச்சுக் கவசங்கள்,ஒலி பெருக்கிகள் முதலிய கருவிகள் இருக்கும்

தீயணைப்பு வீரர்கள் பயணிப்பதற்கும், தீயணைக்க தேவையான நீரை எடுத்து செல்வதற்கும், தீயணைக்கும் உபகரணங்களை எடுத்துச் செல்லவும் உதவுகிறது.


</doc>
<doc id="288557" url="https://ta.wikipedia.org/wiki?curid=288557" title="சிங்காய் ஏரி">
சிங்காய் ஏரி

சிங்காய் ஏரி ( "Qinghai Lake" ()), ( மங்கோலியன் : Хөх нуур), (திபெத்தில்: མཚོ་ སྔོན་ པོ ་.) என்பது உலகின் இரண்டாவது மற்றும் மக்கள் சீனக் குடியரசின் மிகப்பெரிய உப்பு ஏரியாகும். . இது கிங்காய் மாகாணத்தில் அமைந்துள்ளது. சிங்காய் ஏரி உப்பு நீரேரி மற்றும் கார ஏரி என்று வகைபடுத்தப்பட்டுள்ளது. சிங்காய் ஏரி 4.317 சதுர கி.மீ. மேற்பரப்பு கொண்டுள்ளது. இதன் ஆழம் சராசரியாக 21மீட்டர். 2008ம் ஆண்டில் அளவிடப்பட்டதின்படி இதன் அதிகபட்ச ஆழம் 25.5 மீட்டர் ஆகும். இதன் தற்போதைய சீன பெயரான "சிங்காய்" மற்றும் பழைய மங்கோலியன் பெயரான கோகோனார் ஆகியவற்றின் பொருள் "நீல ஏரி" அல்லது "நீலக் கடல்" என்பது ஆகும். சிங்காய் ஏரி மாகாணத் தலைநகரில் இருந்து சுமார் 100 கிலோமீட்டர் (62 மைல்) மேற்கில் அமைந்துள்ளது. இந்த உப்பு நீரேரி கடல் மட்டத்தில் இருந்து 3,205 மீ (10,515 அடி) உயரத்தில் உள்ளது. இருபத்து மூன்று ஆறுகள் மற்றும் நீரோடைகள் இந்த ஏரியின் நீராதாரமாக விளங்குகின்றன. இதில் ஐந்து நிரந்தர நீரோடைகள் ஏரிக்கு 80% நீரை வழங்குகின்றன.

இந்த ஏரி 20 ஆம் நூற்றாண்டில் அளவில் குறைந்து அளவில் ஏற்ற இறக்கமாக காணப்படுகிறது. இனால் இதன் உப்புத்தன்மை 2004 முதல் அதிகரித்துள்ளது, இருந்தபோதிலும் இதில் சமையலுக்கு உகந்த மீனான நிர்வாண கெண்டை (Gymnocypris przewalskii, huángyú (湟鱼)) என்றமீன் மிகுதியாகக் கணப்படுகிறது. 


</doc>
<doc id="288558" url="https://ta.wikipedia.org/wiki?curid=288558" title="2-குளோரோபென்சோயிக் அமிலம்">
2-குளோரோபென்சோயிக் அமிலம்

2-குளோரோபென்சோயிக் அமிலம் "(2-Chlorobenzoic acid)" என்பது CHClO என்ற மூலக்கூற்று வாய்ப்பாடு கொண்ட ஒரு எளிய கரிம வேதியியல் சேர்மமாகும். இச்சேர்மம் வேதியியல் கட்டுமானத் தொகுதியாகப் பயன்படுத்தப்படுகிறது. 2-குளோரோ தொலுயீனுடன் பொட்டாசியம் பர்மாங்கனேட்டு சேர்த்து ஆக்சிசனேற்றம் செயவதனால் தொகுப்பு முறையில் 2-குளோரோபென்சோயிக் அமிலத்தைத் தயாரிக்கலாம்.

சேண்ட்மேயர் வினையைப் பின்பற்றி ஈரசோனியச் சேர்மத்தில் இருந்தும் இதைத் தயாரிக்க முடியும். 

மூச்சுக்குழாய் மற்றும் கண்களில் உறுத்தலை ஏற்படுத்தக்கூடிய சேர்மமாக 2-குளோரோபென்சோயிக் அமிலம் இருக்கிறது.


</doc>
<doc id="288564" url="https://ta.wikipedia.org/wiki?curid=288564" title="பி. எஸ். மணிசுந்தரம்">
பி. எஸ். மணிசுந்தரம்

பேராசிரியர் பி.எஸ்.மணிசுந்தரம் (டிசம்பர் 9, 1927 – அக்டோபர் 26, 2013) ஒரு இந்திய கல்வியாளரும் கணினி அறிவியல் கல்வியில் முன்னோடியும் ஆவார். அவர் மியான்மரில் (பர்மா) உள்ள மாண்டலை என்னும் ஊரில் பிறந்தார். அவர் சென்னை லயோலா கல்லூரியில் இளங்கலைப் பட்டம் பெற்றார். 1958 ஆம் ஆண்டில் கனடாவில் உள்ள நோவா ஸ்காடியா பல்கலைக்கழகத்தில் கட்டிட பொறியியலில் முதுநிலைப் பட்டம் பெற்றார்.

 கல்வியை முடித்தவுடன் அவர் காரைக்குடியில் உள்ள அழகப்பா செட்டியார் பொறியியல் மற்றும் தொழில்நுட்பக் கல்லூரியில் ஆசிரியராக சேர்ந்தார். திருச்சி பிராந்திய பொறியியல் கல்லூரியின் (தற்போது தேசிய தொழில்நுட்ப நிறுவனம்) முதல் முதல்வராக பொறுப்பேற்றார். அவர் திருச்சி பாரதிதாசன் பல்கலைக்கழகம் 1982ஆம் ஆண்டு உருவாகிய போது அதன் முதல் துணை வேந்தர் ஆனார். பேராசிரியர் அவர்கள் இந்தியாவிலும் மற்றும் உலகத்தில் உள்ள பல்வேறு பல்கலைக்கழகங்களிலும் தொடர்பு கொண்டிருந்தார்.

1984 ஆம் ஆண்டு டல்ஹவுசி (முன்னாள் நோவா ஸ்காடியா) பல்கலைக்கழகம் அவருக்கு பொறியியலில் டாக்டர்  (Honoris Causa) பட்டம் வழங்கியது. அவர் சென்னையில் அக்டோபர் 26 2013 அன்று இறந்தார்


</doc>
<doc id="288570" url="https://ta.wikipedia.org/wiki?curid=288570" title="யுராசில்">
யுராசில்

யுராசில் (Uracil , U) என்பது, ஆறனையில் (ஆர். என். ஏ) காணப்படுகின்ற பிரிமிடின் வழிமூலமான ஒரு நியூக்கிளியோச் சேர்மம் (சேர்வை) ஆகும். இது, அடினின், சைட்டோசின், குவானின் முதலான ஏனைய தாங்கிகளுடன் அல்லது உப்புமூலங்களுடன் இணைந்து, கரு அமிலங்களை அல்லது நியூக்கிளிக்கமிலங்களை அமைக்கின்றது.

யூரிக்கமிலத்தின் பெறுதிகளைத் தயாரிப்பதில் ஈடுபட்ட யேர்மனிய வேதியியலர் ராபர்ட் பேர்னாட் என்பவரால், 1885இல் "யுராசில்" என்ற பெயர் முன்மொழியப்பட்டது. மதுவத்தின் (yeast) கருவமிலத்தை நீரேற்றுவதன் மூலம், 1900இல் ஆல்பேர்டோ அஸ்கொயில் என்பவரால் இது முதன்முதலாகப் பிரித்தெடுக்கப்பட்டது. நிறைவுறா (நிரம்பாச்) சேர்மமான யுராசில், ஒளியுறிஞ்சும் வல்லமை பெற்ற தள வடிவச் (planar) சேர்மம் ஆகும்.

அண்டப் பொருட்களில், ஏனைய தாங்கிகள்/உப்பு மூலங்களுடன், யுராசிலும் காணப்படலாம் என நம்பப்படுவதற்கு, மேர்ச்சிசன் விண்வீழ்கல்லில் மேற்கொள்ளப்பட்ட ஆய்வுகள் உறுதிகூறுகின்றன. சனிக்கிரகத்தின் நிலவான தைற்றனின் மேற்பரப்பில் யுராசில் உட்பட்ட சேர்மானங்கள் காணப்படுவதை காசினி விண்கலம் 2012இல் கண்டுபிடித்துள்ளது.

மென்னமில இயல்புகளைக் கொண்ட யுராசில் தைமின்னின் மீதைலகற்றப்பட்ட வடிவம் ஆகும். ஆறனையில், அடினினுடன் பிணைப்பிலீடுபடும் யுராசில், தாயனையிலும், அதேபோல் இணையக்கூடியதாக இருப்பினும், தாயனை படியெடுத்தல் (DNA transcription) செயற்பாட்டின் போது, தைமின்னால் பிரதியிடப்படுகின்றது. தைமின் பிரதியிடப்பட்டிருப்பதால், ஆறனையை விட, தாயனை உறுதிகூடிய சேர்மமாகத் திகழ்கின்றது. யுராசில் ஒரு இறைபோசு மூலத்துடன் இணையும் போது, "யுரிடின்" எனும் [நியூக்கிளியோசைட்டு|இறைபோநியூக்கிளியோசைட்டை]] உருவாக்குகின்றது.

யுராசில், அமைட்டு மற்றும் இமிட்டு வடிவங்களில் இரு தானொத்தியங்களை உருவாக்குகின்றது. அமைட்டு வடிவம் "இலற்றம்" (lactam) என்றும், இமிட்டு வடிவம் "இலற்றிம்" (lactim) என்றும் அழைக்கப்படுகின்றது. இலாற்றம் வடிவமே பொதுவான யுராசிலின் வடிவம் ஆகும். யுராசில் உருவழியும்போது, அஸ்பர்டேட்டு, கார்பன்டைஆக்சைடு (காபனீரொட்சைட்டு), அமோனியா என்பன உருவாகின்றன. 

சைட்டோசின்னுக்கு நீரைச் சேர்ப்பதன் மூலம், யுராசிலையும் யூரியாவையும் உருவாக்க முடியும். மேலும், மலேயிக்கமிலத்தையும் யூரியாவையும் புகை சல்பூரிக்கமிலம் முன்னிலையில் சேர்க்கும்போதும், யூரியாவை உருவாக்கலாம்.



</doc>
<doc id="288571" url="https://ta.wikipedia.org/wiki?curid=288571" title="கீர்த்தி சுரேஷ்">
கீர்த்தி சுரேஷ்

கீர்த்தி சுரேஷ் ஓர் இந்தியத் திரைப்பட நடிகை ஆவார். தமிழ், மலையாளம், தெலுங்கு உள்ளிட்ட தென்னிந்திய மொழித் திரைப்படங்களில் நடித்து வருகிறார். 2000களில் குழந்தை நட்சத்திரமாக அறிமுகமான இவர், 2013 ஆவது ஆண்டில் "கீதாஞ்சலி" மலையாளத் திரைப்படத்தின் மூலமாக கதாநாயகியாக அறிமுகமானார். இவர் தமிழில் விக்ரம் பிரபு நடித்த இது என்ன மாயம் திரைப்படத்தில் நடித்துள்ளார்.

கீர்த்தி சுரேஷ் 1992, அக்டோபர் 17 ஆம் நாளில் சுரேஷ்குமார், மேனகா ஆகியோருக்கு சென்னையில் பிறந்தார். கேரள மாநிலம், திருவனந்தபுரத்தில் உள்ள கென்டிரியா வித்யாலயா பள்ளியில் பள்ளிப்படிப்பை முடித்தார்.



</doc>
<doc id="288580" url="https://ta.wikipedia.org/wiki?curid=288580" title="வான் கடலியல்">
வான் கடலியல்

வான் கடலியல் "(Astrooceanography)" என்பது பூமி என்ற கிரகத்திற்கு வெளியே இருக்கும் கடல்களைப்பற்றி படிக்கின்ற அறிவியல் துறையாகும். வான் உயிரியல், வான் வேதியியல் மற்றும் வான் நிலவியல் முதலான பிற கிரக அறிவியல் துறைகளைப் போல அல்லாமல், சனி கோளின் டைட்டன் துணைக்கோளிலும் வியாழன் கோளின் கனிமீடு துணைக்கோளிலும் 
நிலப்பரப்புக்குக் கீழே கடல்கள் இருப்பது கண்டுபிடிக்கப்பட்ட பிறகுதான் வான் கடலியல் என்ற அறிவியல் துறை தோற்றம் கண்டது. மேலும் பயணத்திட்டங்கள் நிகழ்ந்து இந்நிலவுகளுக்கு சென்று ஆய்வு மேற்கொள்ளும் வரை வான் கடலியல் துறை தொடர்பான ஊகங்கள் பெருகிக் கொண்டேயிருக்கும். சூரியக் குடும்பத்தில் உள்ள வான் பொருட்கள் தொடர்பாக ஏராளமான கோட்பாடுகள் நம்மிடம் உள்ளன. நெப்டியூன் கோளில் உள்ள கடல் முழுவதும் வைரங்கள் நிரம்பியிருப்பதாகவும், வியாழன் கோளில் உள்ள கடல் முழுவதும் திரவ ஐதரசன் நிரம்பியுள்ளதாகவும் கோட்பாடுகள் கூறுகின்றன

வான் கடலியல் துறை, வான் உயிரியலுடன் நெருங்கிய தொடர்பு கொண்டுள்ளது. ஏனெனில், கடல்களில்தான் எளிய உயிரினங்களும் வாழ்வதற்கேற்ற சாத்தியங்கள் அதிகமுள்ளன.


</doc>
<doc id="288581" url="https://ta.wikipedia.org/wiki?curid=288581" title="மறைவட்டம்">
மறைவட்டம்

மறைவட்டம்(vicariate) என்பது கத்தோலிக்க திருச்சபையில் மறைமாவட்டத்தின் கீழ் உள்ள ஆளுமை பிரிவாகும். கத்தோலிக்க திருச்சபையானது நிர்வாக அமைப்புக்காக உயர் மறைமாவட்டம், மறைமாவட்டம், மறைவட்டம், பங்குதளம், மற்றும் அன்பியம் என பிரிக்கப்பட்டுள்ளது.
மறைவட்ட முதன்மை பணியாளராக(Vicar Forane) குரு ஒருவர், ஒரு குறிப்பிட்ட காலத்திற்கு மறைமாவட்ட ஆயரால் நியமிக்கப்படுகிறார். 


</doc>
<doc id="288588" url="https://ta.wikipedia.org/wiki?curid=288588" title="தானொத்தியமாதல்">
தானொத்தியமாதல்

தானொத்தியங்கள் (tautomers) என்பன ஒன்றிலிருந்து இன்னொன்றாக மாற்றப்படக்கூடிய கரிமச் சேர்மங்கள் / சேதனச் சேர்வைகளின் கட்டமைப்புச் சமபகுதியங்கள் ஆகும். இவ்விரண்டையும் ஒன்றிலிருந்து இன்னொன்று மாற்றும் வேதிவினை/இரசாயனத் தாக்கம் தானொத்தியமாதல் (tautomerization) எனப்படுகின்றது. பொதுவாக இவ்வினையின் போது, ஒரு ஹைட்ரஜன் அணுவை, ஒற்றைப் பிணைப்புக்கும் அடுத்துள்ள இரட்டைப் பிணைப்புக்கும் இடையே மாற்றும் செயற்பாடே இடம்பெறும். தானொத்தியமாதல் மிக வேகமான செயற்பாடென்பதால், தானொத்தியம் இரண்டும் வேதியியல் ரீதியில் ஒரே சேர்மமாகவே கருதப்படுகின்றன. 

தானொத்தியமாதல் சாத்தியமான கரைசல்களில், தானொத்தியங்கள், ஓர் இரசாயன(வேதிச்) சமநிலையை அடைகின்றன. வெப்பநிலை, கரைப்பான், பிஎச் என்பன எவ்வெவ் தானொத்தியம் எவ்வெவ் அளவில் காணப்படும் என்பதைத் தீர்மானிக்கும்.
பொதுவான தானொத்திய இணைகள் வருமாறு:


</doc>
<doc id="288589" url="https://ta.wikipedia.org/wiki?curid=288589" title="மீதைலகற்றம்">
மீதைலகற்றம்

மீதைலகற்றம் என்பது, குறித்த மூலக்கூறு ஒன்றிலிருந்து, மீதைல் கூட்டத்தை (CH) அகற்றும் செயற்பாடாகும். வழக்கமாக, மீதைலகற்றல், அம்மீதைல் கூட்டத்தை ஒரு ஹைட்ரஜன் (ஐதரசன்) அணுவால் பிரதியிடுவதன் மூலம் நிகழ்த்தப்படுகின்றது. இச்செயற்பாட்டில், ஒரு கார்பன் அணு்வும், மூன்று ஐதரசன் அணுக்களும் அகற்றப்பட, பதிலாக, ஒரேயொரு ஐதரசன் அணு இணைக்கப்படுவதால், இத்தாக்கம் குறித்த மூலக்கூறில் பெரும் திணிவிழப்பை ஏற்படுத்துகின்றது. மீதைலகற்றத்துக்கு எதிரான செயற்பாடு, "மீதைலேற்றம்" என்று அறியப்படுகின்றது.

உயிர்வேதியியல் தொகுதிகளில், மீதைலகற்றச் செயற்பாடுகள், மீதைலகற்றேசு (demethylase) நொதியங்கள் மூலம் நிகழ்த்தப்படுகின்றன. கிஸ்டோனிலும் சில தாயனைகளிலும் N-மீதைல் கூட்டத்தை ஒட்சியேற்றி இவை மீதைலகற்றத்துக்கு உதவுகின்றன.

சைற்றோகுரோம் பி450, முக்கியமான மீதைலகற்றேசுகளில் ஒன்று. 


</doc>
<doc id="288590" url="https://ta.wikipedia.org/wiki?curid=288590" title="டிராக்கோமா">
டிராக்கோமா

டிராக்கோமா, ("Trachoma"), வேறு பெயர்கள்: நுண்மணி இமை படல அழற்சி ("granular conjunctivitis"), எகிபத்திய கண்ணழற்சி ("Egyptian ophthalmia"), மற்றும் பார்வையைப் போக்கும் டிராக்கோமா ("blinding trachoma") என்பது "கிளமிடியா டிரக்கமாட்டிஸ்" எனும் நுண்ணுயிரியால் ஏற்படும் ஒரு தொற்று நோய் ஆகும். இந்த நோய்த்தொற்று இமைகளை சொர சொர  என மாற்றுகிறது, இமைகளின் உட்புறத்தை கரடு முரடாக்குகிறது. இப்படி கரடு முரடாவது கண்களில் வலியை ஏற்படுத்தும், கருவிழிப்படலத்தின் வெளிப்புறத்தில் உடைவு ஏற்படலாம் அல்லது குருட்டுத் தன்மை கூட ஏற்படலாம்.

இந்த நோயால் பாதிக்கபட்டவரின் கண்கள் அல்லது மூக்கு போன்ற உறுப்புகளுடன் நேரடியாகவோ அல்லது மறைமுகமாகவோ தொடர்பு ஏற்பட்டால் இந்த நோய் தொற்றுக்கிருமி பரவ வாய்ப்புண்டு. மறைமுக தொடர்பு என்பதில் பாதிக்கப்பட்ட நபர் அவரது கண்களையோ மூக்கையோ துடைக்கப் பயன்படுத்திய துணிகளும் ஈக்களும் அடங்கும்.. பல ஆண்டுகளாக இந்த தொற்று இருந்தால் மட்டுமே இமைகளில் வடு ஏற்படும். அப்பொழுது இமை மயிர்கள் கண்ணுடன் உரச தொடங்கும். இந்த நோய் தொற்று பெரியவர்களை விட அதிகமாக சிறுவர்களால் ஏற்படுகிறது. சுற்றுப்புற தூய்மை குறைவு, நெரிசலான வாழ்விடங்கள், சுத்தமான நீருக்கான தட்டுப்பாடு, சுகாதாரமற்ற கழிப்பறைகள் போன்றவை நோய்த்தொற்றை அதிகரிக்க செய்யும்.

இந்த நோய் பரவாமல் தடுப்பதற்கான முயற்சிகளில் முக்கியமானவை சுத்தமான குடிநீர் கிடைக்கச் செய்வது மற்றும் நோய்த் தொற்றுள்ளவர்களுக்கு நுண்ணியர் எதிர்ப்பிகள் மூலம் சிகிச்சையளிப்பதும் தான். இந்த நோய் பொதுவாகத் தாக்கும் மக்கள் அனைவருக்குமே ஒரே நேரத்தில் இந்த சிகிச்சை அளிக்கப்பட வேண்டும். கழுவுதல் என்பது போதுமானது அல்ல, இருந்தாலும் இதர நடவடிக்கைகளுடன் சேர்த்து செய்தால் பலனளிக்கலாம். சிகிச்சை முறை தேர்வுகளில் வாய் வழியாக அசித்திரோமைசின் அல்லது வெளிப்புற பூச்சு மருந்தாக டெட்ராசைக்ளின் பயன்படுத்தப்படுகிறது. அசித்திரோமைசின் மாத்திரைக்கு முன்னுரிமை கொடுக்கப்படுகிறது ஏனெனில் அது ஒரு வேளை மட்டும் உட்கொண்டால் போதுமானது. கண்ணிமைகளில் வடு ஏற்பட்டுவிட்டால் இமைமயிர்களின் ஒழுங்கில்லா நிலையை சரி செய்யவும் குருட்டுதன்மையை தவிர்க்கவும் அறுவை சிகிச்சை தேவைப்படும்.

உலகளவில் இத்தொற்று 80 மில்ல்யன் மக்களிடம் உயிர்ப்புள்ளதாக இருக்கிறது. சில இடங்களில் இந்த நோய்த்தொற்று 60-90 விழுக்காடு வரை குழந்தைகளையே பாதித்துள்ளது. அவர்களைத் தவிர்த்து ஆண்களை விட பெண்களுக்கே இந்த தொற்று அதிகமாக உள்ளது, காரணம் குழந்தைகளிடம் அவர்களுக்குள்ள நெருக்கம். சுமார் 2.2 மில்லியன் மக்களிடம் உள்ள பார்வைக் குறைவுக்கு காரணம் இந்த நோய்த்தொற்று தான், அதில் சுமார் 1.2 மில்லியன் மக்களுக்கு குருட்டுத்தன்மை ஏற்பட்டுள்ளது. இந்த நோய் பொதுவாக ஆப்பிரிக்கா, ஆசியா, மத்திய மற்றும் தென் அமெரிக்காவிலுள்ள 53 நாடுகளை சேர்ந்த 230 மில்லியன் மக்களை தாக்கும் அபாயத்திலுள்ளது. இது ஆண்டுக்கு 8 பில்லியன் அமெரிக்க டாலர் பொருளாதார இழப்பை ஏற்படுத்துகிறது. புறக்கணிக்கப்பட்ட வெப்பமண்டல நோய்கள் என்று இந்த நோய்கள் வகைப்படுத்தப்ட்டுள்ளது.


</doc>
<doc id="288599" url="https://ta.wikipedia.org/wiki?curid=288599" title="காட்மியம் குரோமேட்டு">
காட்மியம் குரோமேட்டு

காட்மியம் குரோமேட்டு "(Cadmium chromate)" என்பது CdCrO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். குரோமேட்டு சேர்மப்பூச்சுடன் தொடர்புடைய இச்சேர்மம், அலுமினியம், துத்தநாகம், காட்மியம், தாமிரம், வெள்ளி, மக்னீசியம் மற்றும் வெள்ளீயம் போன்ற பொதுத் தனிமங்களின் உலோகக் கலவைகள் மீது பகுதியாக மெல்லிய அடுக்காகப் பூசப்பயன்படுகிறது. தொடர்புடைய குரோமேட்டு சேர்மப்பூச்சு இவ்வுலோகங்களுடன் வினைபுரிந்து அரிப்பைத் தடுக்கிறது, மின்கடத்தல் பண்பை தக்கவைக்கிறது மற்றும் உலோகக் கலவையின் இறுதியான தோற்றத்திற்கு ஒரு நிறைவைத் தருகிறது. இந்த செயல்முறை பொதுவாக வன்பொருட்கள் மற்றும் சிலகருவிப் பொருட்களில் பயன்படுத்தப்படுகிறது. இப்பூச்சு மேற்கொள்ளப்படும் போது குரோமேட்டு இனங்கள் அவற்றின் தனித்துவமான மஞ்சள் நிறத்தைப் பெற்றுக்கொள்கின்றன. 


</doc>
<doc id="288604" url="https://ta.wikipedia.org/wiki?curid=288604" title="முல்கிரிகல அருங்காட்சியகம்">
முல்கிரிகல அருங்காட்சியகம்

முல்கிரிகல அருங்காட்சியகம் அல்லது முல்கிரிகல நூதனசாலை (Mulgirigala Archaeological Museum) என்பது இலங்கையின் முல்கிரிகலவில் அமைந்துள்ள ஓர் அருங்காட்சியகம் ஆகும். இவ்வருங்காட்சியகம் இலங்கைத் தொல்பொருள் திணைக்களத்தினால் பராமரிக்கப்பட்டு வருகின்றது. முல்கிரிகல மற்றும் அதனைச் சூழவுள்ள பிரதேசங்களிலிருந்து கண்டெடுக்கப்பட்ட பொருட்களே இங்கு காட்சிப்படுத்தப்பட்டுள்ளன. முல்கிரிகல அருங்காட்சியகத்தில் புராதன காலத்தில் பயன்படுத்தப்பட்ட ஓலைச்சுவடிகள், கருவிகள், பழைய அறிக்கைகள், ஓவியங்கள் ஆகியவையே காட்சிப்படுத்தப்பட்டுள்ளன. அத்துடன் முல்கிரிகலவில் காணப்படும் விகாரை ஒன்றினது வரலாற்றுத் தகவல்கள் அனைத்தையும் இங்கு அறிந்துகொள்ளலாம். இலங்கைத் தொல்பொருள் திணைக்களத்தினால் இவ்வருங்காட்சியகம் பிரதேச வாரியான அருங்காட்சியகங்களுள் தகவல் திரட்டும் அருங்காட்சியங்களுள் ஒன்றாக வகைப்படுத்தப்பட்டுள்ளது.



</doc>
<doc id="288607" url="https://ta.wikipedia.org/wiki?curid=288607" title="வார்க்வேர்த் கோட்டை">
வார்க்வேர்த் கோட்டை

வார்க்வேர்த் கோட்டை (Warkworth Castle) என்பது வட கிழக்கு இங்கிலாந்தில் அமைந்துள்ள கோட்டை ஆகும். இது வட கிழக்கு இங்கிலாந்தில் உள்ள நொர்தம்பர் எனும் பிரதேசத்தில் அமைந்துள்ளது. இக்கோட்டையானது இங்கிலாந்தின் வடகிழக்குக் கடற்கரையிலிருந்து ஒரு மைலுக்கும் குறைவான தொலைவில் கோகட் ஆற்றின் தடயப்பாதையில் (loop) அமைந்துள்ளது. 

பன்னிரண்டாம் நூற்றாண்டின் இடைக்காலப் பகுதியில் இசுக்கொட்லாந்து மன்னனான ஹென்றிக்கு இக்கோட்டையைக் கட்டும் வேலை கொடுக்கப்பட்டது. எனினும் இங்கிலாந்தின் வடக்குப் பகுதிகளை ஆண்டுவந்த இங்கிலாந்திதின் இரண்டாம் ஹென்றியினாலேயே இக்கோட்டை கட்டப்பட்டது. தற்போது இக்கோட்டை முழுமையானதாக இல்லாமல் இடிபாடுகளுடனேயே காணப்படுகின்றது.


</doc>
<doc id="288609" url="https://ta.wikipedia.org/wiki?curid=288609" title="கணேச ஜெயந்தி">
கணேச ஜெயந்தி

கணேச ஜெயந்தி அல்லது மகா சுக்கில சதுர்த்தி (Ganesh Jayanti) என்பது இந்துக் கடவுளான விநாயகரின் பிறந்தநாளைக் குறிக்கும் தினமாகும். இது தில்குந்த சதுர்த்தி என்றும் வரத சதுர்த்தி எனவும் அழைக்கப்படுகின்றது. கணேச ஜெயநதி விரதாமாகவும் பண்டிகையாகவும் அனுட்டிக்கப்படுகின்றது. ஒவ்வொரு வருடத்திலும் மாசி மாதத்தில் வரும் சுக்கில பட்ச சத்துர்த்தியில் கணேச ஜெயந்தி அனுட்டிக்கப்படுகின்றது. இது இந்திய மாநிலங்களான மகாராட்டிரா மற்றும் கோவாவிலும் பெரும் பண்டிகையாகக் கொண்டாடப்படுகின்றது. பொதுவாக அனைவராலும் அறியப்பட்ட விநாயக சதுர்த்தி விநாயகரின் பிறந்த நாளாகவே கொண்டாடப்படுகிறது. கணேச ஜெயந்தி மாசி மாதத்திலும் கொண்டாடப்படுவது விநாயக சதுர்த்தி ஆவணி மாதத்தில் கொண்டாடப்படுவதுமே இவ்விரண்டு விழாக்களுக்குமான வேறுபாடாகும்.


</doc>
<doc id="288611" url="https://ta.wikipedia.org/wiki?curid=288611" title="பேரோ லொபேஸ் டி சூசா">
பேரோ லொபேஸ் டி சூசா

பேரோ லொபேஸ் டி சூசா (Pedro Lopes de Sousa) என்பவர் போர்த்துகேய இலங்கையின் முதலாவது தேசாதிபதி ஆவார். இவர் போர்த்துக்கேய மன்னனான முதலாம் பிலிப்பினால் தேசாதிபதியாக 1594 ஆம் ஆண்டில் நியமிக்கப்பட்டார். 1594 ஆம் ஆண்டில் இலங்கைச் சிங்களவருக்கும் போர்த்துக்கேயருக்கும் இடையில் இடம்பெற்ற தந்துரே போருக்குத் தலைமை வகித்தார். அப்போரிலேயே இவர் இறந்தார். இவரின் பின் போர்த்துக்கேயத் தேசாதிபதியாக ஜெரனிமோ டி அசவேது நியமிக்கப்பட்டார்.


</doc>
<doc id="288613" url="https://ta.wikipedia.org/wiki?curid=288613" title="இந்தியச் சிறுத்தை">
இந்தியச் சிறுத்தை

இந்தியச் சிறுத்தை என்பது ("Indian leopard, Panthera pardus fusca") இந்தியத் துணைக்கண்டத்தில் பரந்து வாழும் சிறுத்தைத் துணையினமாகும். வாழிடம் இன்மை, இடப்பற்றாக்குறை, களவாடப்படல், தோலிற்காகவும் உடலுறுப்புக்களுக்காகவும் மேற்கொள்ளப்படும் சட்டவிரோத வர்த்தகம் போன்ற காரணங்களினால் பன்னாட்டு இயற்கைப் பாதுகாப்புச் சங்கம் இச்சிறுத்தையினத்தை 2008 ஆம் ஆண்டில் அருகிய இனம் எனப் பட்டியல்ப்படுத்தியுள்ளது.

ஆசியச் சிங்கம், வங்கப்புலி, பனிச்சிறுத்தை, படைச்சிறுத்தை ஆகியவற்றுடன் இந்தியச் சிறுத்தையும் இந்தியாவில் காணப்படும் ஐந்து பெரிய பூனைகளுள் ஒன்றாகும்.

வனவிலங்கு வர்த்தகம் இந்தியச் சிறுத்தைகளின் இருப்பிற்குப் பெரும் அச்சுறுத்தலாக அமைகின்றது. இவ்விந்தியச் சிறுத்தைகளின் தோல் மற்றும் சில உடல் உறுப்புக்கள் இந்தியாவிலிருந்து நேபாளம், சீனா போன்ற நாடுகளுக்கு கடத்தப்படுகின்றன. இவ்வாறு களவாடப்படும் இந்தியச் சிறுத்தைகள் பற்றிய விபரம் கீழே தரப்பட்டுள்ளது.



</doc>
<doc id="288616" url="https://ta.wikipedia.org/wiki?curid=288616" title="மஞ்சட்பழுப்புக் கழுகு">
மஞ்சட்பழுப்புக் கழுகு

மஞ்சட்பழுப்புக் கழுகு அல்லது ஆளிக் கழுகு ("அகுய்லா ரபக்ஸ், ஆங்கிலம்: Aquila rapax") என்பது கழுகு இனத்தைச் (அக்சிபிட்ரிடே, ஆங்கிலம்: Accipitridae) சேர்ந்த ஒரு கொன்றுண்ணிப் பறவை ஆகும். இது வலசை போகும் புல்வெளிக் கழுகிற்கு மிகவும் நெருங்கியதாகவும், ஒரே இனமாகவும் கருதப்பட்டுவந்தது. ஆயினும், குறிப்பிடத்தக்க உருவ மற்றும் உடற்கூறு வேறுபாடுகள் இவை வெவ்வேறு இனத்தைச் சார்ந்தவை என்பதை உறுதிபடுத்தின.

மஞ்சட்பழுப்புக் கழுகுகள் ஆப்பிரிக்காவிலுள்ள சகாரா பாலைவனத்தின் வடக்கு மற்றும் தெற்குப் பகுதிகள் ஆரம்பித்து, வெப்பமண்டல தென்மேற்கு ஆசியா முதல் இந்தியா வரை வாழ்கின்றன. இப்பறவைகள் ஒரே இடத்தில் குடியிருந்து இனப்பெருக்கம் செய்யும். மரங்கள், பாறைக் கூர்முகடுகள் மற்றும் நிலத்தில் அமைக்கப்பட்ட சுள்ளிகளாலான கூட்டில் ஒன்று முதல் மூன்று முட்டைகள் வரை இடும். வெப்பமண்டல திறந்தவெளிகளான பாலைவனம், அரைகுறை பாலைவனம், புல்வெளி மற்றும் மரம் அருகிய வெப்பமண்டலச்சமதளப் புல்வெளிகளில் வாழும்.

இப்பெரிய கழுகு அகுய்லா பேரினத்தைச் சேர்ந்த ஒரு சிறிய இனமாகும். இது சுமார் 60 -75 செ. மீ (24 - 30 அங்குலம்) நீளம் மற்றும் 1.59 - 1.90 மீ (5.22 - 6.23 அடி) இறக்கைக் குறுக்களவையும் கொண்டிருக்கும். 1.6 - 3 கி. கி (3.5 - 6.6 பவுண்டு) எடை இருக்கும். இக்கழுகு மஞ்சட்பழுப்பு நிற மேற்புறங்களையும், கருமையான பறக்க உதவும் இறகுகள் மற்றும் வாலினையும், வெளிறிய அடிப்பகுதியையும் கொண்டிருக்கும். மஞ்சட்பழுப்புக் கழுகு, புல்வெளிக் கழுகினை விட அளவில் சிறியதாகவும் நிறத்தில் வெளிறியதாகவும் இருக்கும்; ஆயினும் புல்வெளிக் கழுகின் வெளிரிய தொண்டைப்பகுதி இவற்றிடம் கிடையாது.

சிறகுகளின் வண்ண வேறுபாடானது இளம் பறவைகளில் வளர்ந்த பறவைகளைவிட குறைவாக இருக்கும்; ஆயினும் இளம் பறவைகளிலேயே சிறகுத்தொகுதியின் வண்ண வேறுபாடுகளைக் காண முடியும்.

மஞ்சட்பழுப்புக் கழுகுகள் பெரும்பாலும் இறந்த விலங்குகளின் இறைச்சியை உண்ணும். சிறு ஊர்வன, முயல் அளவிலான பாலூட்டிகள், கினிக்கோழி அளவிலான பறவைகள் போன்றவற்றையும் கொன்று உண்ணும். மற்ற கொன்றுண்ணிப் பறவைகளிடமிருந்தும் உணவைப் பறித்து உண்ணும்.

மஞ்சட்பழுப்புக் கழுகின் அழைப்பு (ஒலி) காகம் கரைவதை ஒத்திருக்கும்; ஆயினும் இது ஒரு அமைதியான பறவையாகும்.




</doc>
<doc id="288618" url="https://ta.wikipedia.org/wiki?curid=288618" title="காவ்யா செட்டி">
காவ்யா செட்டி

காவ்யா செட்டி ஓர் இந்தியத் திரைப்பட நடிகை, வடிவழகி ஆவார். 2011ஆம் ஆண்டில் "பெமினா மிஸ் இந்தியா" பட்டத்தை வென்றுள்ளார். "நம் துனியா நம் ஸ்டைல்" என்னும் கன்னடத் திரைப்படத்தின் மூலமாக நடிகையாக அறிமுகமான இவர், திரைப்படங்களில் நடிக்கத் தொடங்குவதற்கு முன்னர் வணிக ரீதியான விளம்பரங்களில் நடித்துள்ளார். 
காவ்யா, கர்நாடகத்தின் மங்களூரில் பிறந்தவர். இவர் துளுவர் இனத்தைச் சேர்ந்தவர். இவரது தந்தை மனோகர் செட்டி ஒரு பொருளாதார ஆசிரியர், தாய் வசந்தி ஓய்வுபெற்ற வங்கி ஊழியர் ஆவர். மங்களூரில் பள்ளிப்படிப்பை முடித்த பின்னர், என்.எம்.ஏ.எம். தொழில்நுட்பக் கல்லூரியில் 2010ஆம் ஆண்டில் பொறியியலில் பட்டம் பெற்றுள்ளார்.


</doc>
<doc id="288619" url="https://ta.wikipedia.org/wiki?curid=288619" title="கொழும்பு ஒல்லாந்தர் அருங்காட்சியகம்">
கொழும்பு ஒல்லாந்தர் அருங்காட்சியகம்

கொழும்பு ஒல்லாந்தர் அருங்காட்சியகம் அல்லது கொழும்பு ஒல்லாந்தர் நூதனசாலை, இலங்கையில் ஒல்லாந்தரின் குடியேற்றவாத ஆட்சிக்கால வரலாற்றோடு தொடர்புடைய காட்சிப் பொருட்களைக் கொண்ட ஒரு அருங்காட்சியகம். கொழும்பின் புறக்கோட்டையில் உள்ள பிரின்ஸ் வீதியில் அமைந்த, தூண் வரிசைகளோடு கூடிய இரண்டுமாடிக் கட்டிடம் ஒன்றில் இந்த அருங்காட்சியகம் செயற்படுகிறது.

இக்கட்டிடம் இலங்கையை ஒல்லாந்தர் ஆண்ட காலத்தில் கட்டப்பட்டது. 1692–1697 காலப்பகுதியில் ஒல்லாந்த இலங்கையின் ஆளுனராக இருந்த தாமசு வான் ரீ (Thomas van Rhee) என்பவரின் வசிப்பிடமாக இது இருந்தது. கடந்த காலத்தில் இக்கட்டிடம் பல்வேறு தேவைகளுக்குப் பயன்பட்டுள்ளது. 1696க்கும் 1796க்கும் இடைப்பட்ட காலத்தில் இது ஒரு ஆசிரியர் பயிற்சிக் கல்லூரியாகவும், மதகுருமாருக்கான கல்வி நிறுவனமாகவும் பயன்பட்டது. ஒரு காலத்தில் இதைக் கர்னல் கவுன்ட் ஆகஸ்ட் கார்ல் பிரெட்ரிக் வொன் ரான்சோ என்பவரின் இருப்பிடமாகவும் பயன்படுத்தினர். டச்சுக் கிழக்கிந்தியக் கம்பனியால் நிதியளிக்கப்பட்ட ஒரு அனாதை இல்லமும் இக்கட்டிடத்தில் இயங்கியிருக்கிறது. இது ஒரு மருத்துவ நிலையமாகவும் தொழிற்பட்டது. 1800களின் பிற்பகுதியில் இதை ஒரு படைவீடாகவும், 1900ல் ஒரு காவல் துறைப் பயிற்சிப் பள்ளியாகவும் பிரித்தானியர் பயன்படுத்தினர். 1932ம் ஆண்டில் இது புறக்கோட்டை தபால் நிலையமாக மாற்றப்பட்டது.

1971ல் ஏற்பட்ட கடும் மழை காரணமாக இதன் வெளிச் சுவர்களில் ஒன்று உடைந்து விழுந்ததால் கட்டிடம் கைவிடப்பட்டது. இக்கட்டிடத்தை முற்றாக இடிப்பதற்கான திட்டத்தை அரச ஆசியக் கழகமும், ஒல்லாந்தப் பறங்கியர் ஒன்றியமும் கடுமையாக எதிர்த்தன. இதைத் தொடர்ந்து 1973ல் இதைத் திருத்தி ஒரு ஒல்லாந்தர்கால வரலாற்று அருங்காட்சியகமாக மாற்றுவதற்காக ஒரு குழு அமைக்கப்பட்டது. இக்குழுவில், இலங்கை சுற்றுலாச் சபை, தொல்லியல் திணைக்களம், இலங்கையில் உள்ள நெதர்லாந்து பழைய மாணவர் சங்கம், தேசிய சுவடித் திணைக்களம் ஆகியவற்றின் பிரதிநிதிகள் உறுப்பினராக இருந்தனர். நெதர்லாந்து அரசின் நிதி உதவியுடன் 1977ல் தொடங்கிய திருத்த வேலைகள் 1981ல் நிறைவேறின. 1982ல் அருங்காட்சியகம் பொதுமக்கள் பார்வைக்குத் திறந்துவிடப்பட்டது. இக்கட்டிடம் ஒல்லாந்தர் குடியேற்றவாதக் காலத்து நகர்ப்புற வீடுகளின் கட்டிடக்கலை அம்சங்களைக் கொண்டதாக விளங்குகிறது. இங்குள்ள அருங்காட்சியகம், ஒல்லாந்தர் காலத் தளவாடங்கள், மட்பாண்டங்கள், நாணயங்கள், ஆயுதங்கள் காட்சிப்படுத்துவதோடு அக்காலத்தின் வாழ்க்கைமுறை பண்பாடு என்பவற்றையும் எடுத்துக்காட்டுவதாக உள்ளது.


</doc>
<doc id="288620" url="https://ta.wikipedia.org/wiki?curid=288620" title="மூன்றாம் செகத்தா திச்சன்">
மூன்றாம் செகத்தா திச்சன்

மூன்றாம் செகத்தா திச்சன் (Jettha Tissa III of Anuradhapura) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 623 ஆம் ஆண்டு தொடக்கம் 624 ஆம் ஆண்டு வரை ஆட்சி செய்தான். இவன் மூன்றாம் அக்கபோதியின் பின்னர் ஆட்சி பீடம் ஏறினான். இவனின் பின்னர் மீண்டும் மூன்றாம் அக்கபோதி ஆட்சி பீடம் ஏறினான். இவ்னது தந்தை இரண்டாம் சங்க திச்சன் ஆவான்.




</doc>
<doc id="288621" url="https://ta.wikipedia.org/wiki?curid=288621" title="முதலாம் தாதோப திச்சன்">
முதலாம் தாதோப திச்சன்

முதலாம் தாதோப திச்சன் (Dathopa Tissa I of Anuradhapura) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 640 ஆம் ஆண்டு தொடக்கம் 652 ஆம் ஆண்டு வரை ஆட்சி செய்தான். இவன் மூன்றாம் அக்கபோதியின் பின்னர் ஆட்சி பீடம் ஏறினான். இவனின் பின்னர் இரண்டாம் காசியப்பன் ஆட்சி பீடம் ஏறினான்.




</doc>
<doc id="288622" url="https://ta.wikipedia.org/wiki?curid=288622" title="இரண்டாம் காசியப்பன்">
இரண்டாம் காசியப்பன்

இரண்டாம் காசியப்பன் (Kassapa II of Anuradhapura) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 652 ஆம் ஆண்டு தொடக்கம் 661 ஆம் ஆண்டு வரை ஆட்சி செய்தான். இவன் முதலாம் தாதோப திச்சனின் பின்னர் ஆட்சி பீடம் ஏறினான். இவனின் பின்னர் முதலாம் தப்புலன் ஆட்சி பீடம் ஏறினான்.




</doc>
<doc id="288625" url="https://ta.wikipedia.org/wiki?curid=288625" title="முதலாம் தப்புலன்">
முதலாம் தப்புலன்

முதலாம் தப்புலன் (Dappula I of Anuradhapura) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 661 ஆம் ஆண்டு தொடக்கம் 664 ஆம் ஆண்டு வரை ஆட்சி செய்தான். இவன் இரண்டாம் காசியப்பனின் பின்னர் ஆட்சி பீடம் ஏறினான். இவனின் பின்னர் இரண்டாம் தாதோப திச்சன் ஆட்சி பீடம் ஏறினான்.




</doc>
<doc id="288630" url="https://ta.wikipedia.org/wiki?curid=288630" title="நிர்மலா ஜோஷி">
நிர்மலா ஜோஷி

அருட்சகோதரி நிர்மலா, என்றும் பரவலாக அறியப்படும் நிர்மலா ஜோஷி, பி.ப.(M.C.) (23 சூலை 1934 – 23 சூன் 2015), என்பவர் நோபல் பரிசு பெற்ற அன்னை தெரேசாவை அடுத்து, பிறரன்புப் பணியாளர் அமைப்பிற்குத் தலைமை வகித்து பன்னாடுகளுக்கு இவ்வமைப்பை எடுத்துச் சென்ற ஓர் கத்தோலிக்க அருட்சகோதரி ஆவார். 1997-இல் அன்னை தெரேசாவின் இறப்பிற்குப் பின், நிர்மலா அவர்கள் அமைப்பின் தலைமையை ஏற்ற பின்னர், ஆப்கானித்தான், இசுரேல், தாய்லாந்து போன்ற நாடுகளில் அமைப்பு மையங்களைத் துவக்கி, இவ்வமைப்பின் நீட்சியை 134 நாடுகளுக்கு எடுத்துச் சென்றார்.

நிர்மலா ஜோஷி (முன்னர்: குசும்), 1934 சூலை 23 அன்று ரெக்மி கிராமம், நேபாளம், சியாங்ஜாவில் ஒரு பிராமணக் குடும்பத்தில், பத்துக் குழந்தைகளுள் மூத்தவராகப் பிறந்தார். அவரது தந்தை ஆங்கிலேய இந்தியப் படையில், 1947-இல் நாடு விடுதலையடையும் வரை அதிகாரியாகப் பணிபுரிந்தார். நிர்மலாவிற்கு ஒரு வயது ஆன நிலையில், அவரது தந்தை அவரது குடும்பத்தை இந்தியாவிற்கு அழைத்து வந்தார். இந்துக் குடும்பத்தில் பிறந்திருந்தபோதும், ஹசாரிபாக்கில் உள்ள, கார்மல் மலை கிறித்துவப் பணியாளர்களிடம் கல்வி பயின்றார். அச்சமயம் அவர் அன்னை தெரேசாவின் அறப்பணி குறித்துக் கேள்விபட்டு, அதில் தானும் பங்குபெற விழைந்தார். விரைவில் கத்தோலிக்கத்திற்கு மதம் மாறி, அன்னை தெரேசா நிறுவியிருந்த பிறரன்பு பணியாளர் அமைப்பில் இணைந்தார். அவர் அரசறிவியலில் முதுநிலை பட்டம் பெற்று, பின்னர் சட்டத் துறையில், கொல்க்கத்தா பல்கலைக்கழகத்திடம் முனைவர் பட்டம் பெற்றார். பனாமாவில் பணி மேற்கொண்டபோது வெளிநாட்டில் பணி புரிந்த முதல் சில அருட்சகோதரிகளுள் ஒருவரானார். 1976-இல் அவர் பிறரன்பு பணியாளர் அமைப்பின் சிந்தனை நிலை கிளையினைத் துவங்கி, 1997-இல் நிறுவனத்தின் அடுத்த மடத்தலைவராக அன்னை தெரேசாவைத் தொடர்ந்து பணி மேற்கொள்ளும் வரை, தலைமை வகித்தார்.

நாட்டிற்காக அருட்சகோதரி நிர்மலா ஆற்றிய சேவையைப் பாராட்டி, இந்திய அரசு, நாட்டின் இரண்டாவது உயரிய குடிமை விருதான, பத்ம விபூசணை அவருக்கு 2009-ஆம் ஆண்டு, குடியரசு தினத்தில் (ஜன 26) வழங்கியது. மடத்தலைவராக அவர் மார்ச் 25, 2009 வரை தொடர்ந்தார். அவரைத் தொடர்ந்து, ஜெர்மனியில் பிறந்த அருட்சகோதரி மேரி பிரேமா பியெரிக் மடத்தலைமை ஏற்றார்

நிர்மலா சூன் 23, 2015-இல், கொல்கத்தாவில், இதயக் கோளாறினால் இறந்தார். பிரதமர் நரேந்திர மோடி, மேற்கு வங்க முதல்வர் மம்தா பானர்ஜி உள்ளிட்ட பல இந்திய தலைவர்களும் அவரது இறப்பிற்குத் தங்கள் இரங்கல்களைத் தெரிவித்தனர்.



</doc>
<doc id="288631" url="https://ta.wikipedia.org/wiki?curid=288631" title="இரும்பு(III) குரோமேட்டு">
இரும்பு(III) குரோமேட்டு

இரும்பு(III) குரோமேட்டு ("Iron(III) chromate") என்பது Fe(CrO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். குரோமிக் அமிலத்தினுடைய இரும்பு(III) உப்பான இச்சேர்மம் மஞ்சள் நிறத்துடன் காணப்படுகிறது.

1817 ஆம் ஆண்டு சாமுவேல் இப்பர்ட்டு-வேர் என்பவர் செட்லேண்டு தீவைப் பார்க்கச் சென்றபொழுது இரும்பு(III) குரோமேட்டைக் கண்டறிந்தார்.

பொட்டாசியம் குரோமேட்டு மற்றும் இரும்பு(III) நைட்ரேட்டு வினைபுரிந்து இரும்பு(III) குரோமேட்டும் பொட்டாசியம் நைட்ரேட்டும் உருவாகின்றன. சாதாரண சூழ்நிலையில் இரும்பு மற்றும் குரோமியம் ஆக்சைடுகளை காற்றில் ஆக்சிசனேற்றம் செய்தும் இரும்பு(III) குரோமேட்டு தயாரிக்கலாம். 


</doc>
<doc id="288695" url="https://ta.wikipedia.org/wiki?curid=288695" title="வில்லெம் யாக்கோப் வான் டி கிராஃப்">
வில்லெம் யாக்கோப் வான் டி கிராஃப்

வில்லெம் யாக்கோப் வான் டி கிராஃப் ("Willem Jacob van de Graaf", 28 மே 1736 அல். 1737, - 10 டிசம்பர் 1804) என்பவர் ஒல்லாந்தர் கால இலங்கையின் 35வது ஆளுனராகப் பணியாற்றியவர்.
வில்லெம் யாக்கோப் ஐக்கிய மாகாணங்களின் இராணுவ மேஜர் செபஸ்தியான் வான் டி கிராஃப், கீர்த்ரூட் வான் வின்செலர் ஆகியோரின் மூன்றாவது மகவாவார். தனது 18வது அகவையில் "பிளிச்டோர்ப்" என்ற கப்பலில் இலங்கை சென்றார். அங்கு காலியில் ஒரு வணிகராக இருந்து, காலியின் ஒல்லாந்தத் தளபதியின் மகள் அக்னீட்டா கிளாரா சாம்லாண்ட் (1745-1773) என்பவரைத் திருமணம் புரிந்தார். இவர்களுக்கு ஐந்து பிள்ளைகள். 1766 இல் இவர் கறுவா சாகுபடியைக் கண்காணிக்கும் அரச அதிகாரியாக கொழும்பில் பணியைத் தொடங்கினார். முதல் மனைவியின் இறப்பை அடுத்து, இவர் கிறித்தீனா எலிசபெத் வான் ஆஞ்செல்பீக் (1756-1792) என்பவரைத் திருமணம் புரிந்தார். இவர்களுக்கு 11 பிள்ளைகள் பிறந்தனர்.

1785 ஆம் ஆண்டில் இலங்கை ஆளுநராக நியமிக்கப்பட்டார். 1794 இல் இந்தியாவில் டச்சுக் குடியேற்றங்களின் பணிப்பாளராகவும், முதலாவது கவுன்சிலராகவும் நியமிக்கப்பட்டார். இவரது மனைவியின் தந்தை யோகான் வான் ஏஞ்சல்பீக் இலங்கை ஆளுனரானார். வில்லெம் யாக்கோப் இளைப்பாறிய பின்னர் ஒல்லாந்து திரும்பி யூத்ரெக்ட் நகரில் 1804 ஆம் ஆண்டில் காலமானார்.


</doc>
<doc id="288700" url="https://ta.wikipedia.org/wiki?curid=288700" title="1504">
1504

ஆண்டு 1504 (MDIV) பழைய யூலியன் நாட்காட்டியில் திங்கட்கிழமையில் துவங்கிய நெட்டாண்டு ஆகும்.





</doc>
<doc id="288703" url="https://ta.wikipedia.org/wiki?curid=288703" title="1507">
1507

ஆண்டு 1507 (MDVII) பழைய யூலியன் நாட்காட்டியில் வெள்ளிக்கிழமையில் துவங்கிய சாதாரண ஆண்டு ஆகும்.




</doc>
<doc id="288711" url="https://ta.wikipedia.org/wiki?curid=288711" title="லாம் டா கிளாங் ஆறு">
லாம் டா கிளாங் ஆறு

லாம் டா கிளாங் என்பது தாய்லாந்தில் உள்ள ஒரு நதி ஆகும்.

லாம் டா கிளாங் மூன் ஆற்றின் கிளை நதி ஆகும். இதன் ஆரம்ப இடம் காவ் யாய் தேசிய பூங்காவிற்குள் உள்ளது.  லாம் டா கிளாங் மூன் ஆற்றுடன் கிழக்கு நக்ஹோன் ரட்சசிமாவில் இணைகிறது.

லாம் டா கிளாங் வடகிழக்கு தாய்லாந்தின் அரிசி மற்றும் மீன் வளர்ப்புக்கு பெயர்போன வரலாற்று சிறப்பு மிக்க நதி ஆகும்.


</doc>
<doc id="288713" url="https://ta.wikipedia.org/wiki?curid=288713" title="2016 பதான்கோட் தாக்குதல்">
2016 பதான்கோட் தாக்குதல்

2016 பதான்கோட் தாக்குதல் என்பது 2 சனவரி 2016 அன்று இந்திய மாநிலம் பஞ்சாப்பில் உள்ள பதான்கோட் வான் படை நிலையத்தில் நடந்த தீவிரவாதத் தாக்குதலைக் குறிக்கும். இத்தாக்குதலில் 6 தீவிரவாதிகளும் 7 பாதுகாப்புப் படை வீரர்களும் இறந்துள்ளனர். இத்தாக்குதலுக்கு ஐக்கிய சிகாத் மன்றம் (United Jihad Council) பொறுப்பேற்றுள்ளது தீவிரவாதிகள் இந்திய ராணுவ உடையணிந்து இருந்தார்கள். அவர்கள் செய்சு இ மொகமது ( Jaish-e-Mohammed) இசுலாமிய அமைப்பை சேர்ந்தவர்கள் என்று முதலில் சந்தேகிக்கப்பட்டது. தாக்குதலுக்கு முதல் நாள் பஞ்சாப் காவல்துறை காண்காணிப்பாளரின் மகிழுந்து கடத்தப்பட்டது. கடத்தப்பட்ட மகிழுந்தே தாக்குதலுக்கு பயன்படுத்தப்பட்டது. இந்தியாவுக்கும் பாக்கித்தானுக்குமிடையே புதிதாக உருவாகியுள்ள நல்லெண்ணெத்தைக் குலைக்கவே இத்தாக்குதல் நடத்தப்பட்டதாக ஊடகங்கள் தெரிவிக்கின்றன.
முதலில் இரு தீவிரவாதிகளும் மூன்று பாதுகாப்பு படை வீரர்களும் இறந்தனர். காயம் பட்டு மருத்துவமனையில் சிகிட்சை பெற்று வந்த மூன்று வீரர்கள் இறந்ததை அடுத்து இறந்த பாதுகாப்புப் படையினரின் எண்ணிக்கை ஆறு ஆகியது. சனவரி 3 அன்று கைவினை வெடி குண்டு வெடித்ததில் மேலும் ஒரு வீரர் இறந்தார். சனவரி 4 அன்றும் வான்படை தளத்தை மீட்கும் நடவடிக்கை நடந்தது.

இறந்த நான்கு தீவிரவாதிகளின் உடல்கள் மட்டுமே கிடைத்துள்ளதாகவும் இரண்டு தீவிரவாதிகள் இருந்த கட்டடம் பாதுகாப்பு படையால் வெடிக்கப்பட்டதால் தடவியல் சோதனை முடிந்த பின்பே எத்தனை தீவிரவாதிகள் என்று உறுதியாக கூறமுடியும் என தேசிய புலனாய்வு அமைப்பு அதிகாரிகள் தெரிவித்தனர்.

டிசம்பர் 30-31 அன்று ஆறு தீவிரவாதிகள் காத்துவா-குர்தாசுபூர் எல்லை வழியாக உள்நுழைந்தனர். பின் ஒன்றில் நான்கு பேரும் மற்றொன்றில் இருவரும் என இரண்டு குழுக்களாக பிரிந்தனர். டிசம்பர் 31 இரவு இகாகார் சிங்கின் ஐனோவா வாடகை காரை எடுத்து கதியோர் பாலம் அருகே இகாகார் சிங்கை கொன்றனர். 11.30 மணியளவில் வண்டி ஓடாமல் நின்றதால் காவல் கண்காணிப்பாளர் சல்வின்தர் சிங்கின் காரை அவருடைய சமையல்காரர் மதன் கோபால் & நகை வியாபாரி ராசேசு குமார் வர்மா ஆகியோரை காருடன் கடத்தினர். சனவரி 1 அதிகாலை சல்வின்தர் சிங்கையும் அவருடைய சமையல்காரரையும் கொல்லாமல் வெளியே கட்டி காட்டில் வீசிவிட்டனர். சல்வின்டர் சிங்கை இராணுவ அதிரடி வீரர் என்று தீவிரவாதிகள் நினைத்திருந்தனர். ராசேசு மூலம் அவர் காவல் அதிகாரி என்று தெரிந்துகொண்டனர். ராசேசு குமார் வர்மாவின் தொண்டையை வெட்டிய போதிலும் அவர் தப்பித்துக்கொண்டார்.

கட்டிலிருந்து தப்பித்த சல்வின்தர் சிங்கும் அவரின் சமையல்காரர் மதன் கோபாலும் அருகிலுள்ள காவல் நிலையத்தில் தாங்கள் தீவிரவாதிகளால் கடத்தப்பட்டதைப் பற்றி சொன்னதை காவலர்கள் முதலில் நம்ப மறுத்துவிட்டனர். இதைக்கூறிய மோகன்லால் காவலர்களால் துன்புறுத்தப்பட்டுள்ளார். பின்பே காவலர்கள் அவர்கள் கூறியதை மேலதிகாரிகளுக்கு தெரிவித்தனர்.

சனவரி 2, 2016 அதிகாலை தீவிரவாதிகள் தாக்குதலை தொடுத்தனர். அவர்கள் 1ந்தேதி இரவே வான்படை தளத்துக்கு வந்திருக்க வேண்டும் என நம்பப்படுகிறது.



</doc>
<doc id="288720" url="https://ta.wikipedia.org/wiki?curid=288720" title="இந்திய காட்டுக்காகம்">
இந்திய காட்டுக்காகம்

இந்திய காட்டுக் காகம் ("Indian jungle crow", "Corvus culminatus") என்பது இந்தியக் காடுகளில் வாழும் காகமாக இருந்தாலும் அண்டங்காக்கையிலிருந்தும் வீட்டுக் மற்றும் இமய மலைக்காடுகளில் வாழும் காகத்திலிருந்தும் (eastern jungle crow) குரல் ஒலிக்கும் தன்மையால் வேறுபடுகிறது. இதன் கழுத்து சாம்பல் நிறம் கொண்டதாக காணப்படுகிறது. பெரும்பாலும் இவை கூட்டமாக வாழும் தன்மைகொண்டு இருக்கிறது. இவற்றில் ஆண், பெண் பிரித்தறிய முடியாதபடி ஒரே மாதிரியாகக் காணப்படுகிறது.


</doc>
<doc id="288723" url="https://ta.wikipedia.org/wiki?curid=288723" title="கட்டட அடித்தளம்">
கட்டட அடித்தளம்

கட்டட அடித்தளம் என்பது கட்டடத்தைப் பூமியில் தாங்க்கூடிய கட்டிடத்தில் மிக முக்கியமான பகுதி இது பூமியில் புதைந்த நிலையில் பெரும் பகுதியும், பூமிக்கு வெளியில் சிறுபக்தியும் பெரும்பாலும் அமைந்திருக்கும். நமக்கு கால்களின் பலம் எவ்வளவு முக்கியமானதோ அதுபோல் கட்டிடத்தின் அடித்தளம் ஆகும். பெரிய கட்டடங்களுக்கு அடித்தளம் திறமைமிக்க பொறியாளர்களைக் கொண்டு வடிவமைக்கப்படுகிறது.

நிலப் பரிசோதனை என்பது வீடுகட்டக்கூடிய நிலம் கட்டுமானத்திற்கு உகந்ததா எனச் சோதனை செய்வது ஆகும். இதுவே முதல் கட்டப்பணி ஆகும்.

குறுமணல் வகை கடற்கரையை ஒட்டியபகுதிகளில் காணப்படும் வகையாகும். இவ்வகை நிலங்களில் உறுதியான இறுகிய அமைப்பு நிலத்திற்கு 5அடி முதல்10அடி வரை தோண்ட வேண்டியிருக்கும் பூமிக்கு மேல்கட்டிடத்தின் உயரம் மற்றும் எத்தனை அடுக்குகள் கட்டவிருக்கிறீர்கள் என்பதைப் பொறுத்து பூமிக்குக் கீழ் செல்லும் ஆழம் புட்டிங் எனச் சொல்லப்படுவதின் அகலம் 'உயரம் தீர்மானிக்கப்படும் இந்தப் பணியைக் கட்டிடப் பொறியாளரும் கம்பி வடிவமைப்பு பொறியாளரும் இணைந்து முடிவு செய்வர்
கருப்புக் களிமண், சிவப்புக் களிமண் ஆகிய நிலங்கள் தண்ணீரைத் தேக்கிவைக்கும் குணம் கொண்டவை, மேலும் தண்ணீர் இவ்வகை நிலத்தை உறுதி இழக்கச் செய்துவிடும் ஆகவே இந்த வகை நிலங்களில் கட்டிடங்கள் கட்டுவது மிகப்பெரிய சவாலான பணியாகும். இந்த உறுதியற்ற அடுக்குகள் 10அடி ஆழம்முதல் 30அடிவரையும் அதற்குமேலும் செல்லும் வாய்ப்புகள் உள்ளது இதனால் எனவே எத்தனை அடி ஆழம்வரை"களி" இருக்கிறதோ அதுவரை தோண்டி நீக்குவது அவசியம்.


</doc>
<doc id="288730" url="https://ta.wikipedia.org/wiki?curid=288730" title="கெனாதி பிசுநோவதி-கோகன்">
கெனாதி பிசுநோவதி-கோகன்

கெனாதி எஸ். பிசுநோவதி-கோகன் "(Gennady S. Bisnovati-Kogan)" ஓர் உருசிய வானியற்பியலாளர். இவர் இரும துடிவிண்மீன்களை முன்கணித்த்தற்காகப் பெயர்பெற்றவர்.

இவர் 1958 முதல் 1964 வரை மாஸ்கோ இயற்பியல், தொழில்நுட்ப நிறுவனத்தில் மாணவராக இருந்தார். இவர் 1964 முதல் 1967 வரை மாஸ்கோ இயற்பியல், தொழில்நுட்ப நிறுவனத்திலும் கெல்திழ்சு பயன்முறைக் கணிதவியல் நிறுவனத்திலும் மேற்பட்ட மாணவராகப் பயின்றார்.

இவரது முனைவர் பட்டத் தலைப்பு "விண்மீன் படிமலர்ச்சியின் பிந்தையா கட்டங்கள்" (1968, கெல்திழ்சு பயன்முறைக் கணிதவியல் நிறுவனம்) என்பதாகும். இவரது முதுமுனைவர் பட்ட்த் தலைப்பு "விண்மீன்கள், உடுக்கண அமைப்புகளின் சமனிலையும் நிலைப்பும்" (1977, உருசிய விண்வெளி ஆராய்ச்சி நிறுவனம்) என்பதாகும்). 

இவர் 1967 முதல் 1974 வரை இளநிலை அறிவியல் ஆய்வாளராக இருந்தார். பின்னர் 1974 இல் இருந்து உருசிய விண்வெளி ஆராய்ச்சி நிறுவனத்தில் பணிபுரிந்தார்.



</doc>
<doc id="288731" url="https://ta.wikipedia.org/wiki?curid=288731" title="இகோர் பெல்கோவிச்">
இகோர் பெல்கோவிச்

இகோர் விளாதிமிரோவிச் பெல்கோவிச் "(Igor Vladimirovich Bel'kovich)" (Игорь Владимирович Белькович) (அக்தோபர் 15, 1904 ([[ஜூலிய கால அட்டவணை: அக்தோபர் 2) – மே 30, 1949) ஓர் உருசிய வானியலாளர் ஆவார்.

இவரது மகனான ஒலேகு இகோரேவிச் பெல்கொவிச் கூட ஒரு வானியலாளர் ஆவார்.

நிலாவின் ஒரு ஒரு குழிப்பள்ளம் பெல்கோவிச் குழிப்பள்ளம் என பெயரிடப்பட்டுள்ளது.


[[பகுப்பு:உருசிய வானியலாளர்கள்]]
[[பகுப்பு:1904 பிறப்புகள்]]
[[பகுப்பு:1949 இறப்புகள்]]

</doc>
<doc id="288734" url="https://ta.wikipedia.org/wiki?curid=288734" title="சோடியம் அடுக்கு">
சோடியம் அடுக்கு

சோடியம் அடுக்கு "(Sodium layer)" என்பது புவியின் வளிமண்டலத்தில் காணப்படும் கட்டுறா இடை மண்டலத்தில் இருக்கும் சோடியத்தின் அயனி நிலைக்கு மாறாத அணுக்களின் அடுக்கைக் குறிக்கிறது. 80 முதல் 150 கிலோமீட்டர் அல்லது 50 முதல் 65 மைல் தொலைவிலும், சுமார் 3.1 மைல் அல்லது 5 கிலோமீட்டர் ஆழம் வரைக்கும் இவ்வடுக்கு நிறைந்துள்ளது. எரிகற்களின் தேய்மானத்தின் விளைவாக சோடியம் உருவாகிறது. இடைமண்டலத்திற்கு கீழேயிருக்கும் புவியின் வளிமண்டலத்தில் இருக்கும் சோடியமானது பொதுவாக ஆக்சிசனுடன் பிணைந்து சோடியம் ஆக்சைடாகக் காணப்படுகிறது. அதே போல இவ்வடுக்கிற்கு மேலே காணப்படும் சோடியம் அணுக்கள் அயனியாக்கம் அடைந்து காணப்படுகின்றன.
சோடியம் அணுக்களின் அடர்த்தி காலநிலைக்கு ஏற்ப மாறுபடுகிறது. இவ்வடுக்கில் உள்ள சோடியத்தின் சரசரி தொகையீடு பாதை அடர்த்தி 4 பில்லியன் சோடியம் அணுக்கள்/செ.மீ ஆகும்.

இவ்வடுக்கில் உள்ள சோடியம் அணுக்கள் குறிப்பாக கிளர்வுற்ற நிலையில் காணப்படுகின்றன மற்றும் 589 நானோ மீட்டர் அலைநீளக் கதிர்வீச்சை வெளிப்படுத்துகின்றன. நிறமாலைப் பட்டையின் மஞ்சள் பகுதியில் இந்தக் கதிர்வீச்சளவு இடம்பெறுகிறது. இக்கதிர்வீச்சுப் பட்டைகள் சோடியம் டி கோடுகள் என்றும் கதிர்வீச்சின் விளைவாகத் தோன்றும் ஒளியியல் விளைவு இரவுக்காற்று ஒளிர்வு என்றும் அழைக்கப்படுகின்றன.

மேல் வளிமண்டலத்தில் சீரொளி வழிகாட்டி நட்சத்திரங்களை செயற்கையாக உருவாக்க இந்த சோடியம் அடுக்கு உதவும் என்று வானியல் அறிஞர்கள் கண்டறிந்தனர். தகவமைப்பு ஒளியியலில் வளிமண்டல இயக்கங்களை ஈடுசெய்ய சீரொளி வழிகாட்டி நட்சத்திரங்கள் பயன்படுத்திக் கொள்ளப்படுகின்றன. இதன் விளைவாக ஒளியியல் தொலை நோக்கிகளால் அவற்றின் கோட்பாட்டு எல்லைகளைத் தாண்டி நெருக்கமான வரையறைகளை தீர்மானிக்க இயலும்.
1929 ஆம் ஆண்டு அமெரிக்க வானியல் அறிஞர் வெசுடோ சிலிப்பெர் முதன்முதலில் சோடியம் அடுக்கினைக் கண்டுபிடித்தார். இரவுக்காற்று ஒளிர்வு ஒளியல்நிகழ்வை விளக்க, 1939 ஆம் ஆண்டில் பிரித்தானிய அமெரிக்க புவிப்பௌதிகவியலர் சிட்னி சாப்மான் ஒரு வினைச்சுழற்சிக் கோட்பாட்டை முன்மொழிந்தார்.


</doc>
<doc id="288735" url="https://ta.wikipedia.org/wiki?curid=288735" title="சிட்டகாங் பல்கலைக்கழகம்">
சிட்டகாங் பல்கலைக்கழகம்

சிட்டகாங் பல்கலைக்கழகம், வங்காளதேசத்தின் சிட்டகாங் நகரத்துக்கு அருகில் உள்ளது. இங்கு 23000 மாணவர்கள் படிக்கின்றனர். வங்காளதேசத்தில் பெரும்பரப்பில் அமைந்துள்ள பல்கலைக்கழங்களில் இதுவும் ஒன்று. இங்கு 750 ஆசிரியர்கள் பாடம் கற்பிக்கின்றனர்.







</doc>
<doc id="288743" url="https://ta.wikipedia.org/wiki?curid=288743" title="மும்பை மத்திய சிறை">
மும்பை மத்திய சிறை

மும்பை மத்தியச் சிறை, 1926ஆம் ஆண்டில் கட்டப்பட்டது. இது ஆர்த்தர் ரோடு சிறைச்சாலை என்றும் அழைக்கப்படுகிறது. இது மும்பையில் உள்ள பெரிய சிறைச்சாலை என்பதும் குறிப்பிடத்தக்கது. இந்த சிறைச்சாலை பரப்பளவில் அமைந்துள்ளது.

இந்த சிறையில் 800 கைதிகளை தங்க வைக்குமளவுக்கு இடம் அமைத்து கட்டப்பட்டது. தற்போது 2000 கைதிகள் தங்க வைக்கப்பட்டுள்ளனர்.



</doc>
<doc id="288748" url="https://ta.wikipedia.org/wiki?curid=288748" title="வேதரத்தினம் அப்பாகுட்டி">
வேதரத்தினம் அப்பாகுட்டி

வேதரத்தினம் அப்பாகுட்டிப் பிள்ளை "(Vedaratnam Appakutti Pillai)" என்பவர் ஓர் இந்திய சுதந்திர போராட்ட வீரர், சமூக சேவகர் மற்றும் கத்தூரிபா காந்தி அறக்கட்டளையின் இணை நிறுவனர் ஆவார். கத்தூரிபா காந்தி அறக்கட்டளை என்பது இந்தியாவின் தமிழ்நாடு மாநிலத்தில் உள்ள கிராமப்புறப் பகுதிகளில் பெண்களின் நலனுக்காகப் பணியாற்றும் இலாப நோக்கமற்ற ஒரு அரச சார்பற்ற அமைப்பு ஆகும். சுதந்திரக் கொள்கையில் நாட்டமுடை செயல்வீரரான வேதரத்தினம் என்ற உப்பு வியாபாரியின் மகனாக தமிழ்நாட்டில் இவர் பிறந்தார். தன்னுடைய தந்தையின் எண்ணங்களை ஈடேற்றும் வகையில் நாகப்பட்டினம் மாவட்டத்தில் இருக்கும் வேதாரண்யத்தில் வறுமையால் வாடும் ஏழைப் பெண் குழந்தைகள் கல்வி கற்க வேண்டும் என்பதற்காகக் கத்தூரிபா காந்தி கன்னிகா குருகுலம் என்ற கிராமப்புற உண்டு உறைவிடப் பள்ளியைத் தொடங்கினார். அச்சுப்பள்ளி, மின்னணு மற்றும் கணிப்பொறிப் பயிற்சிப்பள்ளி சாம்பிராணி போன்ற நறுமணப் பொருகள் தயாரிக்கும் தொழிற்சாலை எனப் படிப்படியாக இந்நிறுவனம் வளர்ச்சியடைந்தது. 1989 ஆம் ஆண்டு இந்திய அரசாங்கம் நாட்டின் நான்காவது பெரிய விருதான பத்மசிறீ விருதை இவருக்கு வழங்கிச் சிறப்பித்துள்ளது.


</doc>
<doc id="288751" url="https://ta.wikipedia.org/wiki?curid=288751" title="குவிக்கர்">
குவிக்கர்

குவிக்கர், வாடிக்கையாளர்களின் விளம்பரங்களை இணையதளம் மூலமாக வெளியிடுகிறது. இந்த நிறுவனம் இந்தியாவிலுள்ள பெங்களூரில் தலைமையகத்தை கொண்டுள்ளது. இதை பிரண்ய் சுலேத் என்பவர் 2008ஆம் ஆண்டில் நிறுவினார். 2013ஆம் ஆண்டில் 12 மில்லியன் (1.2 கோடி) விளம்பரங்களை இதன் இணையதளம் வாயிலாக வெளியிட்டது. கிட்டத்தட்ட ஆயிரம் இந்திய நகரங்களில் வாகனங்கள், மின்னணு இயந்திரங்கள், வீடு விற்பனை என வெவ்வேறு விளம்பரங்களை வெளியிட்டுள்ளது.

குவிக்கர் தளத்தில் வாடிக்கையாளர்கள் தங்கள் பொருட்களை விற்பது தொடர்பாகவும், வாங்குவது தொடர்பாகவும் விளம்பரங்களை வெளியிடலாம். இந்த தளத்தில் தவறிய அழைப்பை ஏற்படுத்தவும், உடனடி செய்தி அனுப்பவும் வசதி உள்ளது 


</doc>
<doc id="288753" url="https://ta.wikipedia.org/wiki?curid=288753" title="இரண்டாம் தாதோப திச்சன்">
இரண்டாம் தாதோப திச்சன்

இரண்டாம் தாதோப திச்சன் (Dathopa Tissa II of Anuradhapura) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 664 ஆம் ஆண்டு தொடக்கம் 673 ஆம் ஆண்டு வரை ஆட்சி செய்தான். இவன் இவனது சகோதரனான முதலாம் தப்புலனின் பின்னர் ஆட்சி பீடம் ஏறினான். 673 ஆம் ஆண்டின் இவன் இறந்த பின்னர் நான்காம் அக்கபோதி ஆட்சி பீடம் ஏறினான்.




</doc>
<doc id="288755" url="https://ta.wikipedia.org/wiki?curid=288755" title="நான்காம் அக்கபோதி">
நான்காம் அக்கபோதி

நான்காம் அக்கபோதி (Aggabodhi IV of Anuradhapura) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 673 ஆம் ஆண்டு தொடக்கம் 689 ஆம் ஆண்டு வரை ஆட்சி செய்தான். இவன் இவனது சகோதரனான இரண்டாம் தாதோப திச்சனின் பின்னர் ஆட்சி பீடம் ஏறினான். இவனின் பின்னர் உன்கங்கர ஹத்ததத்தன் ஆட்சி பீடம் ஏறினான்.




</doc>
<doc id="288756" url="https://ta.wikipedia.org/wiki?curid=288756" title="உன்கங்கர ஹத்ததத்தன்">
உன்கங்கர ஹத்ததத்தன்

உன்கங்கர ஹத்ததத்தன் (Unhanagara Hatthadatha of Anuradhapura) என்பவன் ஏழாம் நூற்றாண்டில் அனுராதபுர இராசதானியை ஆண்டு வந்த மன்னர்களுள் ஒருவன் ஆவான். இவன் அனுராதபுர இராசதானியை 691 ஆம் ஆண்டில் ஆட்சி செய்தான். இவன் நான்காம் அக்கபோதியின் பின்னர் ஆட்சி பீடம் ஏறினான். இவனின் பின்னர் இரண்டாம் இலம்பகர்ண வம்சத்தைச் சேர்ந்த மானவண்ணன் ஆட்சி பீடம் ஏறினான்.




</doc>
<doc id="288758" url="https://ta.wikipedia.org/wiki?curid=288758" title="பதியப்பட்ட வரலாறு">
பதியப்பட்ட வரலாறு

பதியப்பட்ட வரலாறு அல்லது எழுதப்பட்ட வரலாறு என்பது, எழுத்து மூலமான பதிவையோ பிற ஆவணப்படுத்தப்பட்ட தகவல்களையோ அடிப்படையாகக் கொண்ட ஒரு வரலாறு சார்ந்த விபரிப்பைக் குறிக்கிறது. பதியப்பட்ட வரலாறு, கடந்தகாலம் குறித்த பிற விபரிப்புகளான தொன்மம் சார்ந்த, வாய்மொழி மூல, தொல்லியல் சார்ந்த விபரிப்புக்களில் இருந்தும் வேறுபட்டது.

பரந்த உலக வரலாற்றைப் பொறுத்தவரை, பதியப்பட்ட வரலாறு, ஏறத்தாழ கிமு 4ம் ஆயிரவாண்டுகளின் பண்டைய உலகம் குறித்த விபரங்களோடு தொடங்குகிறது. இது எழுத்து முறை கண்டுபிடிக்கப்பட்ட காலத்துடன் பொருந்துகிறது. சில புவியியற் பகுதிகள் அல்லது பண்பாடுகளைப் பொறுத்தவரை, பதியப்பட்ட வரலாறு மனித வரலாற்றின் மிக அண்மைக் காலத்திலேயே தொடங்குகிறது. அங்கே எழுத்துமூல ஆவணங்கள் அதிகம் பயன்பாட்டில் இல்லாதிருந்தமையே இதற்குக் காரணமாகும்.


</doc>
<doc id="288760" url="https://ta.wikipedia.org/wiki?curid=288760" title="அனீலசீன்">
அனீலசீன்

அனீலசீன் "(Anilazine)" என்பது CHClN என்ற மூலக்கூற்று வாய்ப்பாடு கொண்ட கரிம வேதியியல் சேர்மமாகும். இச்சேர்மம் பயிர்கள் மீது பயன்படுத்தப்பட்டும் ஒரு பூச்சிக்கொல்லியாகும். நைட்ரசன் அணுவைக் கொண்ட பல்லின வளையச் சேர்மமான மூவசீன் பூஞ்சைக்கொல்லி என்று வகைப்படுத்தப்படுகிறது. புல்வெளிகள், தரைப்பகுதிகள், தானியங்ங்கள், காப்பி,பல்வேறு வகையான காய்கறிகள் மற்றும் பலவகையான பயிர்களைத் தாக்கும் பூஞ்சைகளைக் கட்டுப்படுத்த அனீலசீன் பயன்படுத்தப்படுகிறது. இவைதவிர உருளைக்கிழங்கு மற்றும் தக்காளிப் பயிர்களின் இலைப்புள்ளி நோயையும் கட்டுப்படுத்துகிறது.

எலிகள் மற்றும் பூனைகளுக்கு வாய்வழியாகப் புகட்டும் போது பொதுவாக அவற்றிற்கு முறையே வயிற்றுப்போக்கு மற்றும் வாந்தியை உண்டாக்குகிறது. முயல்களின் தோல்மீது படச்செய்த போது அவற்றிற்கு இலேசான தோல் எரிச்சலும் தொடர்ந்து வீக்கம் மற்றும் சிவந்துபோதல் முதலியன ஏற்பட்டன. மற்ற வழிகள் மூலமாக அனீலசீன் ஏற்படுத்தும் பாதிப்பை விட ஊசி மூலம் செலுத்துவது அதிக நச்சுத்தன்மையை வெளிப்படுத்துகிறது.

IPCS InChem document


</doc>
<doc id="288761" url="https://ta.wikipedia.org/wiki?curid=288761" title="மனவுலி கோட்டை">
மனவுலி கோட்டை

மனவுலி கோட்டை, இந்திய மாநிலமான பஞ்சாபின் மொகாலி மாவட்டத்திலுள்ள மனவுலி என்ற ஊரில் அமைந்துள்ளது. இது மொகாலியில் இருந்து ஏறத்தாழ 11 கி.மீ தொலைவில் உள்ளது. இந்த கோட்டை தரைமட்டத்தில் இருந்து 20 அடி உயரத்தில் அமைந்துள்ளது.



</doc>
<doc id="288769" url="https://ta.wikipedia.org/wiki?curid=288769" title="நிலையான அலை">
நிலையான அலை

சமவீச்சு மற்றும் சம அலைநீளம் உடைய இரு முன்னேறு அலைகள்,நேர்க்கோட்டில் எதிரெதிர்த் திசைகளில் செல்லும்போது, ஒன்று மற்றொன்றின் மீது மேற்பொருந்துவதால் நிலையான அலைகள் (standing wave) உருவாகின்றன. தொகுபயன் வீச்சு பெருமமாகும் இடம் எதிர்கணுக்கள் எனப்படுகிறது. தொகுபயன் வீச்சு சிறுமமாகும் (சுழியாகும்) இடம் கணுக்கள் எனப்படுகிறது.

நிலையான அலைகளின் சிறப்பியல்புகள் பின்வருமாரு


நிலையான அலைகள் பல அதிர்வெண்களின் உருவாகலாம். அப்படியான அதிர்வுகளின் மிகவும் குறைந்த அதிர்வெண் அடிப்படை அதிர்வெண்.

நிலையான அலைகளில் அடிப்படை அதிர்வெண்களைவிட அதிகமான அதிர்வெண்களில் அதிரும்போது அவை மேற்சுரங்கள் எனப்படுகிறது.

நிலையான அலைகள் பல அதிர்வெண்களில் அதிரலாம். அடிப்படை அதிர்வெண் முதலாம் சீரிசை, பின்னர் மேற்சுரங்கள் இரண்டாம் சீரிசை, மூன்றாம் சீரிசை என வரிசையாகக்கூறப்படுகிறது

இழுவிசையுடன் உள்ள கம்பியை அதிர்வூட்டும் போது, முன்னேறும் குறுக்கலை உருவாகி, கம்பியின் ஒரு முனைக்குச் சென்று எதிரொலித்து மீண்டு வரும். எனவே
நிலையான அலைகள் உருவாகின்றன.


</doc>
<doc id="288771" url="https://ta.wikipedia.org/wiki?curid=288771" title="அகஸ்தீஸ்வரம் ஊராட்சி ஒன்றியம்">
அகஸ்தீஸ்வரம் ஊராட்சி ஒன்றியம்

அகஸ்தீஸ்வரம் ஊராட்சி ஒன்றியம் , தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும்.
அகஸ்தீஸ்வரம் ஊராட்சி ஒன்றியம் 12 ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் அகஸ்தீஸ்வரத்தில் இயங்குகிறது.

2011ஆம் ஆண்டு மக்கட்தொகை கணக்கெடுப்பின் படி, அகஸ்தீஸ்வரம் ஊராட்சி ஒன்றியத்தின் மொத்த மக்கள் தொகை 43,632 ஆகும். அதில் பட்டியல் சாதி மக்களின் தொகை 3,721 ஆக உள்ளது. பட்டியல் பழங்குடி மக்களின் தொகை 96 ஆக உள்ளது. 
அகஸ்தீஸ்வரம் ஊராட்சி ஒன்றியத்தில் உள்ள 12 ஊராட்சி மன்றங்களின் விவரம்;




</doc>
<doc id="288772" url="https://ta.wikipedia.org/wiki?curid=288772" title="தோவாளை ஊராட்சி ஒன்றியம்">
தோவாளை ஊராட்சி ஒன்றியம்

தோவாளை ஊராட்சி ஒன்றியம் , தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். தோவாளை ஊராட்சி ஒன்றியம் பதினாறு ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் தோவாளையில் இயங்குகிறது.

2011ஆம் ஆண்டு இந்திய மக்கள் தொகைக் கணக்கெடுப்பின் படி, தோவாளை ஊராட்சி ஒன்றியத்தின் மொத்த மக்கள் தொகை 61,765 ஆகும். அதில் பட்டியல் சமூக மக்களின் தொகை 7,313 ஆக உள்ளது. பட்டியல் பழங்குடி மக்களின் தொகை 282 ஆக உள்ளது. 

தோவாளை ஊராட்சி ஒன்றியத்தில் அமைந்த 16 கிராம ஊராட்சி மன்றங்கள்:



</doc>
<doc id="288773" url="https://ta.wikipedia.org/wiki?curid=288773" title="இராஜாக்கமங்கலம் ஊராட்சி ஒன்றியம்">
இராஜாக்கமங்கலம் ஊராட்சி ஒன்றியம்

இராஜாக்கமங்கலம் ஊராட்சி ஒன்றியம் , இந்தியாவின் தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். இராஜாக்கமங்கலம் ஊராட்சி ஒன்றியம் 12 ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் இராஜாக்கமங்கலத்தில் இயங்குகிறது. 

2011ஆம் ஆண்டு மக்கட்தொகை கணக்கெடுப்பின் படி, இராஜாக்கமங்கலம் ஊராட்சி ஒன்றியத்தின் மொத்த மக்கள் தொகை 88,200 ஆகும். அதில் பட்டியல் சாதி மக்களின் தொகை 2,407 ஆக உள்ளது. பட்டியல் பழங்குடி மக்களின் தொகை 36 ஆக உள்ளது.

இராஜாக்கமங்கலம் ஊராட்சி ஒன்றியத்தில் உள்ள 12 கிராம ஊராட்சி மன்றங்கள்; 




</doc>
<doc id="288774" url="https://ta.wikipedia.org/wiki?curid=288774" title="தக்கலை ஊராட்சி ஒன்றியம்">
தக்கலை ஊராட்சி ஒன்றியம்

தக்கலை ஊராட்சி ஒன்றியம் , இந்தியாவின் தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். தக்கலை ஊராட்சி ஒன்றியம் ஏழு ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் தக்கலையில் இயங்குகிறது. 
2011ஆம் ஆண்டு இந்திய மக்கள் தொகை கணக்கெடுப்பின் படி, தக்கலை ஊராட்சி ஒன்றியத்தின் மொத்த மக்கள் தொகை 57,180 ஆகும். அதில் பட்டியல் இன மக்களின் தொகை 2,419 ஆக உள்ளது. பட்டியல் பழங்குடி மக்களின் தொகை 21 ஆக உள்ளது.
தக்கலை ஊராட்சி ஒன்றியத்தில் உள்ள ஊராட்சி மன்றங்களின் விவரம்; 



</doc>
<doc id="288775" url="https://ta.wikipedia.org/wiki?curid=288775" title="குருந்தன்கோடு ஊராட்சி ஒன்றியம்">
குருந்தன்கோடு ஊராட்சி ஒன்றியம்

குருந்தன்கோடு ஊராட்சி ஒன்றியம் , இந்தியாவின் தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். குருந்தன்கோடு ஊராட்சி ஒன்றியம் ஒன்பது ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் குருந்தன்கோட்டில் இயங்குகிறது. 

2011ஆம் ஆண்டு இந்திய மக்கள் தொகை கணக்கெடுப்பின் படி, குருந்தன்கோடு ஊராட்சி ஒன்றியத்தின் மொத்த மக்கள் தொகை 65,282 ஆகும். அதில் பட்டியல் சமூக மக்களின் தொகை 1,947 ஆக உள்ளது. பட்டியல் பழங்குடி மக்களின் தொகை 26 ஆக உள்ளது.
குருந்தன்கோடு ஊராட்சி ஒன்றியத்தில் உள்ள ஒன்பது ஊராட்சிகள்;



</doc>
<doc id="288776" url="https://ta.wikipedia.org/wiki?curid=288776" title="திருவட்டாறு ஊராட்சி ஒன்றியம்">
திருவட்டாறு ஊராட்சி ஒன்றியம்

திருவட்டாறு ஊராட்சி ஒன்றியம் , தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். திருவட்டாறு ஊராட்சி ஒன்றியம் பத்து [[[[கிராம ஊராட்சி|ஊராட்சி மன்றங்களைக்]] கொண்டுள்ளது. இவ்வூராட்சி ஒன்றியத்தின் [[வட்டார வளர்ச்சி அலுவலகம்]] திருவட்டாறில் இயங்குகிறது.

[[இந்திய மக்கள் தொகை கணக்கெடுப்பு, 2011|2011ஆம் ஆண்டு மக்கட்தொகை கணக்கெடுப்பின்]] படி, [[திருவட்டாறு]] ஊராட்சி ஒன்றியத்தின் மொத்த மக்கள் 70,834 தொகை ஆகும். அதில் [[பட்டியல் சாதியினரும் பட்டியல் பழங்குடியினரும்|பட்டியல் சாதி மக்களின்]] தொகை 1,743 ஆக உள்ளது. [[பட்டியல் சாதியினரும் பட்டியல் பழங்குடியினரும்|பட்டியல் பழங்குடி மக்களின்]] தொகை 2,191 ஆக உள்ளது.

திருவட்டாறு ஊராட்சி ஒன்றியத்தில் உள்ள பத்து ஊராட்சி மன்றங்கள் விவரம்;


[[பகுப்பு:கன்னியாகுமரி மாவட்ட ஊராட்சி ஒன்றியங்கள்]]
[[பகுப்பு:தமிழ்நாடு உள்ளாட்சி அமைப்புகள்]]

</doc>
<doc id="288777" url="https://ta.wikipedia.org/wiki?curid=288777" title="கிள்ளியூர் ஊராட்சி ஒன்றியம்">
கிள்ளியூர் ஊராட்சி ஒன்றியம்

கிள்ளியூர் ஊராட்சி ஒன்றியம் , தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். கிள்ளியூர் ஊராட்சி ஒன்றியம் எட்டு ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் கிள்ளியூரில் இயங்குகிறது.

2011ஆம் ஆண்டு மக்கட்தொகை கணக்கெடுப்பின் படி, கிள்ளியூர் ஊராட்சி ஒன்றியத்தின் மொத்த மக்கள் தொகை 56,537 ஆகும். அதில் பட்டியல் சாதி மக்களின் தொகை 851 ஆக உள்ளது. பட்டியல் பழங்குடி மக்களின் தொகை 127 ஆக உள்ளது.

கிள்ளியூர் ஊராட்சி ஒன்றியத்தில் உள்ள 8 ஊராட்சி மன்றங்களின் விவரம்;



</doc>
<doc id="288778" url="https://ta.wikipedia.org/wiki?curid=288778" title="முஞ்சிறை ஊராட்சி ஒன்றியம்">
முஞ்சிறை ஊராட்சி ஒன்றியம்

முஞ்சிறை ஊராட்சி ஒன்றியம் , இந்தியாவின் தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். முஞ்சிறை ஊராட்சி ஒன்றியம் பதினென்று ஊராட்சி மன்றங்களைக் கொண்டுள்ளது.
இவ்வூராட்சி ஒன்றியத்தின் வட்டார வளர்ச்சி அலுவலகம் முஞ்சிறையில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, முஞ்சிறை ஊராட்சி ஒன்றியத்தின் மொத்த மக்கள் தொகை 1,27,016 ஆகும். அதில் பட்டியல் சமூக மக்களின் தொகை 1,908 ஆக உள்ளது. பட்டியல் பழங்குடி மக்களின் தொகை 25 ஆக உள்ளது. 

முஞ்சிறை ஊராட்சி ஒன்றியத்தில் உள்ள 11 ஊராட்சிகள்: 



</doc>
<doc id="288780" url="https://ta.wikipedia.org/wiki?curid=288780" title="மேல்புறம் ஊராட்சி ஒன்றியம்">
மேல்புறம் ஊராட்சி ஒன்றியம்

மேல்புறம் ஊராட்சி ஒன்றியம் , இந்தியாவின் தமிழ்நாட்டின் கன்னியாகுமரி மாவட்டத்தில் உள்ள ஒன்பது ஊராட்சி ஒன்றியங்களில் ஒன்றாகும். மேல்புறம் ஊராட்சி ஒன்றியம் பத்து ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் மேல்புறத்தில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, மேல்புறம் ஊராட்சி ஒன்றியத்தின் மொத்த மக்கள் தொகை 75,995 ஆகும். அதில் பட்டியல் சமூக மக்களின் தொகை 1,753 ஆக உள்ளது. பட்டியல் பழங்குடி மக்களின் தொகை 1,089 ஆக உள்ளது.

மேல்புறம் ஊராட்சி ஒன்றியத்தில் உள்ள ஊராட்சி மன்றங்கள்:



</doc>
<doc id="288782" url="https://ta.wikipedia.org/wiki?curid=288782" title="பென்னி தயாள்">
பென்னி தயாள்

பென்னி தயாள் () பிறப்பு 13 மே 1984) என்பவர் திரைப்படப் பின்னணிப் பாடகர் ஆவார். மேற்கத்திய பாணியில் பாப் இசை பாடுவதில் வல்லவர். சென்னை கிறித்தவக் கல்லூரியில் இதழியல் மற்றும் மக்கள் செய்தித் தொடர்பியல் படித்துவந்த காலத்தில் எஸ்5 என்ற பெயரில் உருவான இசைக் குழுவில் சேர்ந்து பாடத் தொடங்கினார். திரைப்பட இசை அமைப்பாளர் ஏ. ஆர். ரகுமான் பென்னி தயாளின் திறமையைக் கண்டறிந்து வாய்ப்புக் கொடுத்தார்.

பல்லே லக்கா பல்லே லக்கா, டாக்சி டாக்சி, ஓ மணப் பெண்ணே போன்ற இவர் பாடிய பாடல்கள் திரை உலகில் பெயர் பெற்றன. பென்னி தயாள் நடனம் ஆடுவதிலும் விருப்பமும் ஆற்றலும் கொண்டவர். துபாயில் வளர்ந்து பள்ளிக் கல்வியை அங்கு முடித்தார்.


</doc>
<doc id="288783" url="https://ta.wikipedia.org/wiki?curid=288783" title="பெலிக்சு யூரியேவிச் சீகல்">
பெலிக்சு யூரியேவிச் சீகல்

பெலிக்சு யூரியேவிச் சீகல் "(Felix Yurievich Ziegel)" (, மார்ச் 20, 1920 - நவம்பர் 20, 1988) ஓர் சோவியத் ஒன்றிய ஆய்வாளர்,அண்டவியல் முதுமுனைவர், வானியலிலும் விண்வெளித் தேட்ட்த்திலும் 40-க்கும் மேற்பட்ட மக்கள் அறிவியல் நூலின் ஆசிரியர், உருசிய வான் அயற்பொருளியலாளர் ஆவார். மேலும் இவர் மாஸ்கோ வான்பறப்பியல் நிறுவனத்தில் விரிவுரையாளர். சோவியத் வான் அயற்பொருள் ஆய்வைச் சோவியத் வான் அயற்பொருள் ஆய்வுக்குழுவில் ஒருங்கிணைத்தவர்களில் ஒருவர்.1967 நவம்பர் 18 இல் ஒரேநாளில் சோவியத் ஒன்றிய வான் அயற்பொருள் கண்ட இடங்களைப் பற்றிய சோவியத் மையத் தொலைக்காட்சி பேச்சால் புகழ் ஈட்டி வான் அயற்பொருள் சார்ந்த பல கடிதங்களைப் பெற்றவர். திசைதிருப்புபவரது போராட்டத்தில் இறுதியாக 1976 இல் தோல்விகண்ட இவர், பின்னர் சொந்தமாகத் தன் வான் அயற்பொருள் ஆய்வைத் தொடர்ந்துள்ளார்.. இவர்1988 நவம்பரில் இறந்தார். அப்போது தன்மகளின் ஆவணக்கூட்த்தில் 17 தொகுதி ஆய்வு திரட்டுகளை விட்டுச் சென்றுள்ளார்.


</doc>
<doc id="288784" url="https://ta.wikipedia.org/wiki?curid=288784" title="ஜேம்சு புரூசு">
ஜேம்சு புரூசு

இளவரசர் யாகோவ்அல்லது ஜேம்சு டானியல் புரூசு (James Daniel Bruce) (, "கிராஃப் யாகோவ் விலிமோவிச் புரூசு"; 11 மே 1669 - 30 ஏப்பிரல் 1735) ஓர் உருசிய அரசியலாளர். படைத்துறைத் தலைவர், புரூசு இனக்குழு சார்ந்த சுகாட்லாந்தியர்,உருசியப் பீட்டர் I இன் (மகா பீட்டரின்) கூட்டாளி.இவரது முன்னோர் 1649 இல் இருந்தே உருசியாவில் வாழ்ந்துவருகின்றனர். இவர் முதல் புனித பீட்டர்சுபர்கின் படை ஆளுனரான இராபர்ட் புரூசின் (1668–1720) உடன்பிறப்பாவார்..



</doc>
<doc id="288785" url="https://ta.wikipedia.org/wiki?curid=288785" title="இலியூத்மிலா செர்னிக்">
இலியூத்மிலா செர்னிக்

இலியூத்மிலா செர்னிக் ("Lyudmila Ivanovna Chernykh", , , லியூத்மிலா செர்னிஹ், 1935 சூன் 13 இல் உருசியாவில் இவானோவா ஒப்லாஸ்துவின் சூயா நகரில் பிறந்த சோவியத் வானியலாளர். இவர் 1960கள் முதல் 1980கள் வரை பல சிறுகோள்களைக் கண்டுபிடித்து பெயர்பெற்றவர். இவற்றை கிரீமியக் குடாவில் உள்ள நவுச்னி நகரத்து கிரீமிய வானியற்பியல் வான்காணகத்தில் இருந்து கண்டுபிடித்தார்.



</doc>
<doc id="288795" url="https://ta.wikipedia.org/wiki?curid=288795" title="ரோடியம்(IV) ஆக்சைடு">
ரோடியம்(IV) ஆக்சைடு

ரோடியம்(IV) ஆக்சைடு "(Rhodium(IV) oxide)" என்பது RhO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் ரோடியம் ஈராக்சைடு என்றும் அழைக்கப்படுகிறது.

நாற்கோணக உரூத்தைல் கனிமத்தின் வடிவமைப்பை ரோடியம்(IV) ஆக்சைடு ஏற்றுள்ளது.

RhO2 சேர்மத்தின் மின்னெதிர்ப்புத்தன்மை மதிப்பு <10−4 ஒம்.செ.மீ. ஆகும். 850 °செ வெப்பநிலையில் காற்றில் இச்சேர்மம் RhO3 ஆகவும் 1050 ° செ வெப்பநிலையில் ரோடியம் உலோகம் மற்றும் ஆக்சிசனாகவும் சிதைவடைகிறது.

ரோடியம்(IV) ஆக்சைடு கரைப்பான்கள் எதிலும் கரைவதில்லை. சூடான இராசத் திராவகத்திலும் கரைவதில்லை என்பது குறிப்பிடத்தக்கது.



</doc>
<doc id="288799" url="https://ta.wikipedia.org/wiki?curid=288799" title="உதகமண்டலம் ஊராட்சி ஒன்றியம்">
உதகமண்டலம் ஊராட்சி ஒன்றியம்

உதகமண்டலம் ஊராட்சி ஒன்றியம் , தமிழ்நாட்டின் நீலகிரி மாவட்டத்தில் உள்ள நான்கு ஊராட்சி ஒன்றியங்களில் ஒன்றாகும். உதகமண்டலம் ஊராட்சி ஒன்றியம் பதின்மூன்று ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் உதகமண்டலத்தில் இயங்குகிறது.

2011ஆம் ஆண்டு மக்கட்தொகை கணக்கெடுப்பின் படி, கோத்தகிரி ஊராட்சி ஒன்றியத்தின் மொத்த மக்கள் தொகை 1,08,054 ஆகும். அதில் பட்டியல் சாதி மக்களின் தொகை 29,820 ஆக உள்ளது. பட்டியல் பழங்குடி மக்களின் தொகை 3,015 ஆக உள்ளது. 

உதகமண்டலம் ஊராட்சி ஒன்றியத்தின் ஊராட்சி மன்றங்கள்; 



</doc>
<doc id="288800" url="https://ta.wikipedia.org/wiki?curid=288800" title="குன்னூர் ஊராட்சி ஒன்றியம்">
குன்னூர் ஊராட்சி ஒன்றியம்

குன்னூர் ஊராட்சி ஒன்றியம் , தமிழ்நாட்டின் நீலகிரி மாவட்டத்தில் உள்ள நான்கு ஊராட்சி ஒன்றியங்களில் ஒன்றாகும். குன்னூர் ஊராட்சி ஒன்றியம் ஆறு ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் குன்னூரில் இயங்குகிறது.
2011ஆம் ஆண்டு மக்கட்தொகை கணக்கெடுப்பின் படி, குன்னூர் ஊராட்சி ஒன்றியத்தின் மொத்த மக்கள் தொகை 37,983 ஆகும். அதில் பட்டியல் சாதி மக்களின் தொகை 16,995 ஆக உள்ளது. பட்டியல் பழங்குடி மக்களின் தொகை 944 ஆக உள்ளது.

குன்னூர் ஊராட்சி ஒன்றியத்தின் ஊராட்சி மன்றங்கள்; 



</doc>
<doc id="288801" url="https://ta.wikipedia.org/wiki?curid=288801" title="கோத்தகிரி ஊராட்சி ஒன்றியம்">
கோத்தகிரி ஊராட்சி ஒன்றியம்

கோத்தகிரி ஊராட்சி ஒன்றியம் , தமிழ்நாட்டின் நீலகிரி மாவட்டத்தில் உள்ள நான்கு ஊராட்சி ஒன்றியங்களில் ஒன்றாகும். கோத்தகிரி ஊராட்சி ஒன்றியம் பதினொன்று ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் கோத்தகிரியில் இயங்குகிறது.

2011ஆம் ஆண்டு மக்கட்தொகை கணக்கெடுப்பின் படி, கோத்தகிரி ஊராட்சி ஒன்றியத்தின் மொத்த மக்கள் தொகை 66,094 ஆகும். அதில் பட்டியல் சாதி மக்களின் தொகை 18,713 ஆக உள்ளது. பட்டியல் பழங்குடி மக்களின் தொகை 6,197 ஆக உள்ளது.

கோத்தகிரி ஊராட்சி ஒன்றியத்தின் ஊராட்சிமன்றங்கள்: 


</doc>
<doc id="288802" url="https://ta.wikipedia.org/wiki?curid=288802" title="கூடலூர் ஊராட்சி ஒன்றியம்">
கூடலூர் ஊராட்சி ஒன்றியம்

கூடலூர் ஊராட்சி ஒன்றியம் , தமிழ்நாட்டின் நீலகிரி மாவட்டத்தில் உள்ள நான்கு ஊராட்சி ஒன்றியங்களில் ஒன்றாகும். கூடலூர் வட்டம்|கூடலூர் வட்டத்தில் அமைந்த கூடலூர் ஊராட்சி ஒன்றியம் ஐந்து ஊராட்சி மன்றங்களைக் கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் கூடலூரில் இயங்குகிறது.

2011ஆம் ஆண்டு மக்கட்தொகை கணக்கெடுப்பின் படி, கூடலூர் ஊராட்சி ஒன்றியத்தின் மொத்த மக்கள் தொகை 98,460 ஆகும். அதில் பட்டியல் சாதி மக்களின் தொகை 25,918 ஆக உள்ளது. பட்டியல் பழங்குடி மக்களின் தொகை 12,611 ஆக உள்ளது.

கூடலூர் ஊராட்சி ஒன்றியத்தில் உள்ள ஊராட்சி மன்றங்களின் பட்டியல்: 



</doc>
<doc id="288805" url="https://ta.wikipedia.org/wiki?curid=288805" title="கடலையெண்ணெய்">
கடலையெண்ணெய்

கடலையெண்ணை ("Peanut Oil", "Groundnut Oil"), வேர்க்கடலையில் இருந்து எடுக்கப்படும் தாவர எண்ணெய் ஆகும். இது, கடலையின் வாசத்தைக் கொண்ட, நல்லெண்ணெய் போன்று சமையலுக்கு பயன்படுத்தப்படும் எண்ணெயாகும். சீனா, தெற்கு மற்றும் தென்கிழக்கு ஆசிய நாடுகளில் பெருமளவில் சமையலுக்காக உபயோகப்படுத்தப்படுகிறது.

பயண்கள்

தூய்மையாக்கப்படாத கடலையெண்ணெயின் புகையும் நிலை 320 °F/160 °C. இது நல்லெண்ணெய் போல ஒரு சுவையூட்டியாகவும் பயன்படுகிறது. தூய்மையாக்கப்பட்ட கடலையெண்ணெயின் புகையும் நிலை 450 °F/232 °C, இது உருளைக்கிழங்கு, வடை போன்றவரற்றை ஆழ வறுக்க பயன்படுகிறது.

கூட்டமைவு

இதன் பெரும்பான்மையாண கூட்டமைப்பு கொழுப்பு அமிலங்கள்ஆவன- ஒலெயிக் அமிலம் (46.8% ஒலெயினாக), லினொலெயிக் அமிலம் (33.4% லினொலெயினாக ), மேலும் பாமிடிக் அமிலம் (10.0% பாமிடினாக ). மேலும் இந்த எண்ணெயில் சிறிது ஸ்டீரியிக் அமிலம், அராகைடிக் அமிலம், பெஹெனிக் அமிலம், லிக்னோசெரிக் அமிலம் மற்றும் பல கொழுப்பு அமிலங்கள் உள்ளன.

சிலசமயங்களில் தேக்க ஆயுளை மேம்படுத்த வைட்டமின் ஈ போன்ற எதிர் ஆக்சிகரணிகள் சேர்க்கப்படுகின்றன.

ஊட்டச்சத்து உள்ளடக்கம்

USDA (யூ எஸ் வேளான் துரை) தகவல்களை அடிப்படையாகக் கொண்ட பின்வரும் அட்டவணைப்டி, 100 கிராம் வேர்க்கடலை எண்ணெயில் 17.7 கிராம் நிறைவுற்ற கொழுப்பு ( saturated fat), 48.3 கிராம் ஒற்றைச்செறிவிலாக் கொழுப்பு ( monounsaturated fat) மற்றும் 33.4 கிராம் பல்செறிவிலாக் கொழுப்பு (polyunsaturated fa.)உள்ளன. 


</doc>
<doc id="288817" url="https://ta.wikipedia.org/wiki?curid=288817" title="தேவர் குருபூசை">
தேவர் குருபூசை

தேவர் குருபூஜை விழா வருடம்தோறும் தமிழ்நாட்டிலுள்ள இராமநாதபுரம் மாவட்டம் பசும்பொன்னில், அக்டோபர் மாதம் 28, 29 மற்றும் 30 ஆகிய தேதிகளில் கொண்டாடப்படும் ஒரு ஆன்மிகத் திருவிழாவாகும். மறைந்த ஆன்மிகவாதி பசும்பொன் முத்துராமலிங்கத் தேவரின் நினைவாகவும் அவரைப் போற்றும் வகையிலும் தமிழக அரசாலும் தேவரின் பக்தர்களாலும் இவ்விழா சிறப்பாகக் கொண்டாடப்பட்டு வருகிறது.

தெய்வத் திருமகனார் என்றழைக்கப்படும் முத்துராமலிங்கத் தேவர் பிறந்ததும் இறந்ததும் ஒரே நாளான அக்டோபர் 30 ஆகும். எனவே தேவர் ஜெயந்தியும் குருபூஜையும் ஒரே நாளில் கொண்டாடப்படுகின்றன. பசும்பொன்னில் மூன்று நாட்கள் கோலாகலமாக நடக்கும் தேவர் குருபூஜை விழாவில், தமிழகத்தின் பல்வேறு பகுதிகளிலிருந்தும் லட்சக்கணக்கான மக்கள் கலந்து கொண்டு பால்குடம் எடுத்தல், அலகு குத்துதல், முளைப்பாரி செலுத்துதல், முடிக்காணிக்கை செலுத்துதல், பொங்கல் வைத்தல், தீச்சட்டி செலுத்துதல், ஜோதி ஏந்திவந்து அபிஷேகம் செய்தல் ஆகிய செயல்களின் மூலம் தேவரை வணங்குகின்றனர். பல்வேறு அரசியல் கட்சிகளின் தலைவர்களும் தமிழக அமைச்சர்களும் கலந்துகொண்டு தேவரை வணங்குகின்றனர். 

தேவர் குருபூஜையன்று பசும்பொன்னிலுள்ள தேவர் ஆலயத்தினுள், தங்கக் கவசம் பூட்டப்பட்ட தேவரது சிலைக்கு மாலை அணிவித்தும் அபிஷேகம் செய்தும் பக்தர்கள் வணங்குவர். பசும்பொன் தவிர தமிழகத்தின் பல்வேறு பகுதிகளிலும் குறிப்பாக தென்மாவட்டங்களான தேனி, மதுரை, திண்டுக்கல், சிவகங்கை, விருதுநகர், தூத்துக்குடி, திருநெல்வேலி, கன்னியாகுமரி ஆகிய மாவட்டங்கள் முழுதும், மேலும் தலைநகர் சென்னையிலும் தேவர் குருபூஜை நாளன்று கொண்டாட்டங்கள் சிறப்பாக நடைபெறுகின்றன.


</doc>
<doc id="288818" url="https://ta.wikipedia.org/wiki?curid=288818" title="1508">
1508

ஆண்டு 1508 (MDVIII) பழைய யூலியன் நாட்காட்டியில் சனிக்கிழமையில் துவங்கிய நெட்டாண்டு ஆகும்.





</doc>
<doc id="288826" url="https://ta.wikipedia.org/wiki?curid=288826" title="வேப்பந்தட்டை ஊராட்சி ஒன்றியம்">
வேப்பந்தட்டை ஊராட்சி ஒன்றியம்

வேப்பந்தட்டை ஊராட்சி ஒன்றியம் , தமிழ்நாட்டின் பெரம்பலூர் மாவட்டத்தில் உள்ள நான்கு ஊராட்சி ஒன்றியங்களில் ஒன்றாகும். வேப்பந்தட்டை ஊராட்சி ஒன்றியம் இருபத்தி ஒன்பது ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் வேப்பந்தட்டையில் இயங்குகிறது.
2011ஆம் ஆண்டு மக்கட்தொகை கணக்கெடுப்பின் படி, வேப்பந்தட்டை ஊராட்சி ஒன்றியத்தின் மொத்த மக்கள் தொகை 1,25,539 ஆகும். அதில் பட்டியல் சாதி மக்களின் தொகை 19,207 ஆக உள்ளது. பட்டியல் பழங்குடி மக்களின் தொகை 1,555 ஆக உள்ளது.

வேப்பந்தட்டை ஊராட்சி ஒன்றியத்தின் ஊராட்சிகள்; 



</doc>
<doc id="288827" url="https://ta.wikipedia.org/wiki?curid=288827" title="1510">
1510

ஆண்டு 1510 (MDX) பழைய யூலியன் நாட்காட்டியில் செவ்வாய்க்கிழமையில் துவங்கிய சாதாரண ஆண்டு ஆகும்.




</doc>
<doc id="288831" url="https://ta.wikipedia.org/wiki?curid=288831" title="கிர்ச்சாஃப் விதி (வெப்ப இயக்கவியல்)">
கிர்ச்சாஃப் விதி (வெப்ப இயக்கவியல்)

கிர்ச்சாஃப் வெப்பக்கதிரியக்க விதி என்பது வெப்ப இயக்கவியல் சமநிலையில் உள்ள ஒரு பொருளின் குறிப்பிட்ட அலைநீளத்துக்கும் வெப்பக்கதிர்வீச்சு உமிழ்வுக்கும் உட்கவர்வுக்கும் உள்ள தொடர்பை விளக்கும் வகையில் குசுத்தாவ் கிர்ச்சாஃப் எனும் தொய்ச்சுலாந்து நாட்டு இயற்பியலாளரால் கண்டறியப்பட்ட ஒரு இயற்பியல் விதி.

இவ்விதியின்படி, "ஒரு குறிப்பிட்ட அலைநீளத்தில் மற்றும் குறிப்பிட்ட வெப்பநிலையில் கதிர்வீச்சு திறனுக்கும் உட்கவர் திறனுக்கும் உள்ள தகவு அனைத்துப் பொருள்களுக்கும் மாறிலியாகும். இந்த மாறிலியானது, அதே வெப்பநிலையில் உள்ள மற்றும் அதே அலைநீளத்திற்கான முழுக்கரும்பொருள் ஒன்றின் வெப்பக் கதிர் வீச்சுத் திறனுக்குச் சமமாகும்".
தெர்மாஸ் குடுவையில் பளபளப்பான வெள்ளிப்பூச்சு செய்யப்பட்ட சுவர்கள் இருப்பதால், அதில் வெப்பம் உட்கவர்தல் மற்றும் உமிழ்தல் ஆகியவை மிகக் குறைந்த அளவிலே நடைபெறுகின்றன. எனவே அக்குடுவையிலுள்ள பனிக்கட்டி உடனடியாக உருகுவதில்லை. அதிலுள்ள சூடான திரவங்கள் விரைவில் குளிர்வதில்லை.


</doc>
