<doc id="118138" url="https://ta.wikipedia.org/wiki?curid=118138" title="மெந்தகாப்">
மெந்தகாப்

"மெந்தகாப்" மலேசியாவின் மாநிலங்களிள் ஒன்றான பகாங் மாநிலத்தில் உள்ள முக்கிய நகரங்களில் ஒன்று. இந்நகரம் முன்பு "பாசிர் ராவா" என்று அழைக்கப்பட்டு, இடைபட்டக் காலத்தில் பெயர் மாற்றம் பெற்று மெந்தகாப் என்று அழைக்கப்பட்டு வருகிறது. இந்த நகரம் தெமர்லோ, லந்சாங், கம்போங் துவலாங், கம்போங் கன்தோக், மெங்காராக், மற்றும் கெர்டாவு ஆகிய வட்டாரங்களுக்கு அருகாமையில் அமைந்துள்ளது. 1901-ஆம் ஆண்டு இந்நகரையே மாநில தலைநகராக நியமிக்க மாநில அரசாங்கம் எண்ணியது. ஆயினும் நில பற்றாக்குறைவினாள், குவந்தான் நகரை மாநில தலைநகராக நியமித்தது. மெந்தகாப் நகர், 'தெமர்லோ' மாவட்டத்தில் அமைந்துள்ளது.

மெந்தகாப் நகரில் ஒரு இரயில் நிலையம் அமைந்துள்ளது. வடமேற்கு பகுதியில் இருந்து தென்பகுதிகளுக்கு செல்லும் இரயில் தொடர்பு பாதை இந்நகரைக் கடந்துதான் செல்கிறது.

கோலாலம்பூர்-குவந்தான் செல்லும் சாலை இந்நகரைக் கட்ந்து செல்வதின் மூலம், இச்சாலை போக்குவரத்துத் தொடர்புக்கு முக்கியப் பங்களிக்கிறது. இச்சாலையின் வழி, இவ்வட்டார மக்கள் நாட்டின் முக்கிய நகர்களுக்கு செல்ல மிக எளுமையாக அமைகிறது.

♣ ஆம் பைனாஸ் "(AmFinance)"

♣ சிஐம்பி "(CIMB)"

♣ மேய்பேங் "(Public Bank)"

♣ பப்பிளிக் பேங் "(Maybank)"

♣ அக்ரோ பேங் "(Agro Bank Malaysia)"

♣ எச்எஸ்பிசி "(HSBC Bank)"

♣ ஆர்எச்பிசி பேங் "(RHB Bank)"

♣ ஒங் லியோங் பேங் "(Hong Leong Bank)"

♣ ஈஓன் பேங் "(EON Bank)"

♣ புக்கிட் பென்டேரா ரிசோட் "(Bukit Bendera Resort)"

♣ நியுடன் விலா விடுதி "(Newton Villa Hotel)"

♣ சர்விந்தன் விடுதி "(Sherwinton Hotel)"

♣ சுப்ரிம் விடுதி "(Supreme Hotel)"

♣ மெக்சிஸ் "(Maxis (M) Bhd)"

♣ செல்கோம் "(Celcom (M) Bhd)"

♣ டிஜி "(DiGi (M) Bhd)"

♣ தாமான் புக்கிட் பென்டேரா

♣ தாமான் சாகா

♣ தாமான் ரிம்பா

♣ தாமான் தூனாஸ்

♣ தாமான் சாகா இன்டா

♣ தாமான் புக்கிட் செர்மின்

♣ தாமான் மெந்தகாப்

♣ தாமான் கேஎஸ்எம்

♣ பத்து காபொர்

மெந்தகாப் நகரில் மொத்தம் பத்து ஆரம்ப பள்ளிகள் உள்ளது. அவை கீழ் வருமாறு:

♦ தேசிய வகை மெந்தகாப் தமிழ்ப்பள்ளி

♦ தேசிய வகை மெந்தகாப் 1 சீனப்பள்ளி

♦ தேசிய வகை மெந்தகாப் 2 சீனப்பள்ளி

♦ அபுபாகர் தேசிய பள்ளி

♦ தேசிய வகை மெந்தகாப் தோட்ட தமிழ்ப்பள்ளி

♦ மெந்தகாப் நகர தேசிய பள்ளி

♦ பத்து காப்போர் தேசிய பள்ளி

♦ சாதின் தேசிய பள்ளி

♦ தேசிய வகை இயொங் செங் லுவன் தோட்ட தமிழ்ப்பள்ளி 

♦ தேசிய வகை இயொங் செங் லுவன் சீனப்பள்ளி

இந்நகரில் மூன்று இடைநிலைப்பள்ளிகள் உள்ளன. அவை ஹுவா லியன் இடைநிலைப்பள்ளி, மெந்தகாப் இடைநிலைப்பள்ளி, மற்றும் ஸ்ரீ செமந்தான் இடைநிலைப்பள்ளி ஆகும். இதில் ஹுவா லியன் இடைநிலைப்பள்ளி, கல்வி மற்றும் விளையாட்டு போட்டிகளிள் பகாங் மாநிலத்திலேயே சிறந்து விளங்கி வருகிறது. இவ்வட்டாரத்தில் மெந்தகாப் இடைநிலைப்பள்ளி மட்டுமே படிவம் 6 வகுப்பினைக் கொண்டுள்ளது. இப்பள்ளி படிநிலை ஆறுக்குப் பிரசித்துப்பெற்றது.

மெந்தகாப் நகரில் ஒரு பல்கழைக்கழகமும் உண்டு. 'திறந்த பல்கலைக்கழகம்' (ஓபன் யுனிவர்சிட்டி) என்றழைக்கப்படும் இப்பல்கலைக்கழகம், அணைத்து வயதினரும் தங்களின் உயர் கல்வியைத் தொடர வழிவகுகிறது. இளங்கலை மற்றும் முதுகலை பட்டப்படிப்பினை பல்வேறு துறைகளிள் இங்கு பெற முடிகிறது.


</doc>
<doc id="118150" url="https://ta.wikipedia.org/wiki?curid=118150" title="தவிட்டுப்புறா">
தவிட்டுப்புறா

தவிட்டுப்புறா (உயிரியல் பெயர்:"Streptopelia tranquebarica") (Red Turtle Dove,Red Collared Dove), எனும் வலசைபோகும் புறா, "செவ்வாமைப் புறா" என்றும் அழைக்கப்படுகிறது.இந்த சிறும்புறா இனமானது சமவெளிப்பகுதிகளிலேயே அதிகம் வாழுகின்றன. பாறைகள் நிறைந்த இடங்களில் வாழுவதைத் தவிர்க்கின்றன. உலகின் கிழக்கு நாடுகளில் (oriential species) , இவைக் காணப்படுகின்றன. குறிப்பாக தீபகற்ப இந்தியாவிலும், தைவானிலும், பிலிப்பைன்சிலும் இவை அதிகமாகக் காணப்படுகின்றன.




"ஓடுகரப் பான்சோபை உட்சொறிகா மாலைபித்தம்

ஆடு பெருமூச் சடைப்பும்போம் – நீடு

கவட்டுக் கலகவிழிக் காரிகையே நாளும்

தவிட்டுப் புறாக்கறிக்குத் தான்."

என்று கூறப்பட்டுள்ளன. புறாவின் இரத்தத்திற்கும் கறியின் குணம் இருக்கும். பொதுவாக, புறா வெப்பத்தன்மை கொண்டது. ஆகையால், காசம்,கபம்,வாதம், பித்தம், ஐயம் போன்ற நோய்களுக்கு ஏற்றதாக அறியப்பட்டுள்ளன.



</doc>
<doc id="118159" url="https://ta.wikipedia.org/wiki?curid=118159" title="திராய்க்கேணி படுகொலைகள்">
திராய்க்கேணி படுகொலைகள்

திராய்க்கேணி படுகொலைகள் ("Thiraikkerney massacre") என்பது 1990 ஆம் ஆண்டு ஆகத்து 6 ஆம் நாள் இலங்கையின் அம்பாறை மாவட்டத்தில் திராய்க்கேணி என்னும் தமிழ்க் கிராமம் ஒன்றில் இடம்பெற்ற படுகொலை நிகழ்வைக் குறிக்கும். சிறப்பு இராணுவப் படையினர் எனச் சந்தேகிக்கப்படுபவர்களின் உதவியுடன் இனந்தெரியாதோரால் 47 தமிழர்கள் படுகொலை செய்யப்பட்டனர்.

திராய்க்கேணி (" Thiraayk-kea'ni") கிராமம் மட்டக்களப்பு நகரில் இருந்து தெற்கே 70 கிமீ தொலைவில் அம்பாறை மாவட்டத்தில் அமைந்துள்ளது. 1990 ஆகத்து 5 ஆம் நாள் தீகவாபி என்ற இடத்தில் 13 முஸ்லிம் பணியாளர்கள் இனந்தெரியாதோரால் கொல்லப்பட்டனர். இப்படுகொலைகளை விடுதலைப் புலிகளே நிகழ்த்தியதாக அயல் கிராமங்களில் வதந்திகள் பரவ ஆரம்பித்தன.

முஸ்லிம்கள் படுகொலைகளுக்குப் பழி வாங்கும் முகமாக அடுத்த நாள் சிறப்பு இராணுவத்தினரின் உதவியுடன் திராய்க்கேணி கிராமத்தினுள் நுழைந்த குண்டர்கள் அங்குள்ள கோயிலில் தஞ்சமடைந்திருந்த 47 தமிழர்களைப் படுகொலை செய்தனர். வீடுகளினுள் வைத்து முதியவர்கள் பலர் உயிருடன் தீவைத்துக் கொளுத்தப்பட்டனர். 350 வீடுகள் குண்டர்களால் தீக்கிரையாக்கப்பட்டன. சரோஜா என்ற 13 வயதுச் சிறுமி ஒருத்தி கடத்தப்பட்டு பாலியல் வன்முறைக்குள்ளாக்கப்பட்டு படுகொலை செய்யப்பட்டாள். காலை ஏழு மணிக்கு ஆரம்பமான இப்படுகொலை நிகழ்வுகள் மத்தியானம் வரை நீடித்திருந்தது இப்படுகொலைகளை அடுத்து அக்கிராமத்தில் இருந்து வெளியேறிய மக்கள் காரைதீவு அகதி முகாம்களில் தங்க வைக்கப்பட்டு 4 ஆண்டுகளுக்குப் பின்னரே ஊர் திரும்பினர்.

இப்படுகொலைகள் குறித்து முழுமையான விசாரணைகள் வேண்டும் எனக் குரல் கொடுத்த திராய்க்கேணி கிராம அபிவிருத்திச் சங்கத் தலைவர் ஈ. மயிலைப்போடி என்பவர் 1997 ஆம் ஆண்டில் படுகொலை செய்யப்பட்டார்.

2003 அக்டோபர் 12 ஆம் நாள் திராய்க்கேணி பெரியதம்பிரான் கோயில் பகுதியில் சுத்திகரிப்புப் பணியில் ஈடுபட்டிருந்த பொதுமக்கள் அங்குள்ள குழி ஒன்றில் மனித எச்சங்கள் பலவற்றக் கண்டுபிடித்தனர். இவ்வெச்சங்கள் திராய்க்கேணிப் படுகொலைகளில் கொல்லப்பட்டவர்களினதாய் இருக்கலாம் என உள்ளூர் மக்கள் தெரிவித்தனர். இது தொடர்பான விசாரணைகள் எதுவும் இடம்பெறவில்லை.



</doc>
<doc id="118162" url="https://ta.wikipedia.org/wiki?curid=118162" title="தேதுபட்டி ராஜகாளியம்மன் கோயில்">
தேதுபட்டி ராஜகாளியம்மன் கோயில்

தேதுபட்டி ராஜகாளியம்மன் கோயில் தமிழ்நாடு மாநிலத்தில் திண்டுக்கல் மாவட்டத்திலுள்ள தெத்துப்பட்டி எனும் ஊரில் அமைந்துள்ளது. இக்கோயிலின் மூலவர் இராஜகாளியம்மன்.

கோட்சார நவக்கிரகம்: சித்த ஆகமவிதிப்படி கோட்சார நவக்கிரகம் பஞ்சலோகத்தால் அமைக்கப்பட்டுள்ளது. அஷ்டநாகர் சிலையில் 8 தலை பாம்பின் நடுவில் கிருஷ்ணன் நடமாடுகிறார்.

பக்தர்கள் தங்களுடைய பிரார்த்தனை நிறைவேறியதும் ஆதிராஜகாளியம்மனுக்கு சாம்பிராணிதைலத்தினை பூசி அபிஷேகம் செய்து நேர்த்திக்கடன் செலுத்துகின்றனர்.

அரிகேசவ பர்வதம், வராககிரி என்று பழைய மலைவாகட நூலில் கூறப்பட்டுள்ள மலைகள் தற்போது கன்னிவாடி மலை, பன்றிமலை என பெயர் பெற்றுள்ளன.

பதினெண் சித்தர்களில் ஒருவராக விளங்கிய போகர் தன் சீடர்களான கோரக்கர், கரூவூரார், கொங்கன் போன்ற சித்தர்களுடன் கன்னிவாடி மலை வந்து கன்னிபூஜை செய்ய தன் தவ சக்தியால் ஒரு கல்லின் மீது கமண்டல நீர் தெளித்து கல்லுக்கு உயிர் கொடுத்து கன்னிவாடி என எழுப்பி அந்த கன்னிப்பெண்ணை பூஜை செய்ய துவங்கியுள்ளார்.

பூஜையை நிறைவு செய்வதற்கு முன்பு பூமி மாதாவாகிய புவனேஸ்வரியம்மன் கடும் கோபத்தில் இங்கு தோன்றி, போகருக்கு சாபத்தினை அளிப்பதுடன், பூஜையில் இருந்த கன்னிபெண்ணை மீண்டும் கல்லாக மாற்றினாள். சாபம் பெற்ற போகர், தன் சகல சக்தியையும் இழந்து பழுத்த வயோதிக தன்மை அடைந்த நிலையில் தன் சீடர்களுடன் கன்னிவாடி மலை அடிவாரப்பகுதியில் உள்ள தெத்துப்பட்டி ராஜகாளியம்மன் கோயில் இருக்கும் இடத்தில் தவம் செய்துள்ளார்.

தன் தவபயனால் மீண்டும் பூமி மாதாவாகிய அம்மன் தோன்றி சாப நிவர்த்தி கொடுத்தாள். பின்பு போகர் சக்திகிரி (பழநிமலை) சென்று முருக பெருமானை வழிபட்டுள்ளார். முருகன் தோன்றி போகரின் சாபத்தை முழுதாக நிவர்த்தி செய்ததால் கல் அல்லாத முருகன் சிலையை பழநியில் உருவாக்கி வழிபட அருள்பாலித்த வண்ணம் 18 சித்தர்களை கலந்து ஆலோசனை செய்து நவபாஷாணத்தால் தண்டாயுதபாணி சிலையை உருவாக்கி வழிபட்டார்.

இக்கோயிலின் இராஜகாளியம்மன் வரலாறு மதுரையை எரித்த கண்ணகி தொன்மக் கதையுடன் தொடர்புடையதாக இருக்கிறது. தவறான தீர்ப்பினால் தன்னுடைய கணவன் கோவலனைக் கொன்ற பாண்டியன் நெடுஞ்செழியனையும், அவனுடைய அதிகாரத்திற்கு உட்பட்ட மதுரையையும் கண்ணகி எரித்தாள். மன்னன் நெடுஞ்செழியன் இறந்துவிட, பற்றியெரியும் மதுரை நகரில் அதனை உணராது கண்ணகி நடந்து வருகிறார். அப்போது மதுரையின் தெய்வமான (மதுராபதி) கண்ணகி முன்வந்து அவளுடைய முற்பிறப்பின் ஊழ்வினையை எடுத்துக் கூறி மதுரையின் நெருப்பினை தணித்தார். போகர் ஓலை சுவடி குறிப்பின்படி மதுராபதி தெய்வமான மதுரை காளி, பாண்டியன் அரண்மனைக்கு சென்றதாகவும், பாண்டியன் நெடுஞ்செழியன் கையில் செங்கோல் இருந்ததால் மதுராபதி அம்மன் மன்னனின் செங்கோலை கையில் தொடும் போது பாண்டிய நெடுஞ்செழியன் அபய குரலில் மீனாட்சி, சொக்கநாதா என கூக்குரலிட்டார். மீனாட்சி அம்மனும், சொக்கநாதரும் தோன்றினர்.

நெடுஞ்செழியன் சாப நிவர்த்தி கேட்க சொக்கநாதருக்கும், மதுராபதி தெய்வத்திற்கு தர்க்கம் ஏற்பட்டது. சொக்கநாதர் மதுராபதியை பார்த்து, "நீ பாண்டிய வம்சத்தின் அரச குல தெய்வம். மதுரையின் காவல் தெய்வம். மதுரை தீப்பற்றி எரியும் போது நகரின் அழிவை உன்னால் காப்பாற்றி இருக்கமுடியும். அப்படி செய்யாததால் நீ உன் கடமையில் இருந்து தவறி விட்டாய்," என கூற, மதுராபுரி தெய்வம் சொக்கநாதரிடம், ""கண்ணகியானவள் அரண்மனைக்கு வரும் வரைதான் மானிடப் பெண். பாண்டிய மன்னனின் ஊழ் வினை பயனாகவும், கண்ணகியின் கற்பின் சக்தியாலும் அவள் என்னுடைய சொரூபமான காளியாக மாறிவிட்டாள். ஊழ்வினையை உணர்ந்து நான் தடுக்க இயலவில்லை," என கூறினாள்.

அதற்கு சொக்கநாதர், "கண்ணகியின் வாழ்க்கையையும் அழித்து, கடமை தவறி தன்னையும் அழித்துக் கொண்ட மன்னன் இன்னும் பிறவிகள் எடுக்க வேண்டியுள்ளது. கடைசி பிறவியில் காளி கோயில் கட்டி வழிபட்டு சாப நிவர்த்தி அடைவான். அதுவரை மதுராபதி தெய்வமான உனக்கு, மதுரையில் குடிகொள்ள கோயில் இல்லாமல், எமது கோயிலின் மேற்கு கோபுரவாசலில் துயில் கொள்ள கட்டளையிடுகிறேன்," என தீர்ப்பு கூறினார். கடவுளின் தீர்ப்பின்படி துயில் கொண்டிருந்த மதுராபதி அம்மன் சாபநிவர்த்தியாக மகா போகர் தவம் செய்த இடத்தில் அரூப சக்தியாக உள்ளாள்.



</doc>
<doc id="118166" url="https://ta.wikipedia.org/wiki?curid=118166" title="கீழ்-மேலுயிர்">
கீழ்-மேலுயிர்

கீழ்-மேலுயிர் (near-close vowel) என்பது சில பேச்சு மொழிகளில் பயன்படும் ஒரு வகை உயிரொலி ஆகும். இவ்வுயிரை ஒலிக்கும்போது நாக்கின் நிலை மேலுயிரை ஒலிக்கும்போது உள்ள நிலை போலவே காணப்பட்டாலும், நாக்குச் சற்றுத் தளர்வாக இருக்கும். கீழ்-மேலுயிர்களைச் சில வேளைகளில் மேலுயிர்களின் இறுக்கத்தன்மை வேறுபாட்டு வடிவம் என்றும் கூறுவது உண்டு. அனைத்துலக ஒலிப்பியல் அரிச்சுவடியில் பின்வரும் கீழ்-மேலுயிர்கள் தரப்பட்டுள்ளன.


தமிழில் இந்த வகையைச் சேர்ந்த உயிரொலிகள் எதுவும் இல்லை.



</doc>
<doc id="118167" url="https://ta.wikipedia.org/wiki?curid=118167" title="செம்பருந்து">
செம்பருந்து

செம்பருந்து (Brahminy Kite, "Haliastur indus") செம்மண் நிற இறக்கைகளைக் கொண்டு உடலின் நடுப்பகுதியை வெண்ணிறமாக உடைய பருந்து. இந்து சமயப் புராணங்களில் திருமாலின் வாகனமாக வரும் செம்பருந்து ஒன்றைக் கருடன் என்ற பெயரில் வணங்குவர்.

இவை இந்திய துணைக்கண்டம், தென் கிழக்காசியா மற்றும் ஆஸ்திரேலியா ஆகிய இடங்களில் காணப்படுகிறது. இதன் தலை, கழுத்து, நெஞ்சு மற்றும் சிறகின் விளிம்பு தனிப்பட்ட வெள்ளை நிறத்தில் காணப்படும். இது கரும்பருந்தின் நெருங்கிய உறவினர். இது சில சமயம் 5000 அடிக்கு மேலுள்ள இமயமலையிலும் காணப்படும். இதைப் போன்ற பருந்து வகைகள் இந்தியா, இலங்கை, பாக்கித்தான், வங்காளம் போன்ற நாடுகளில் அதிகம் காணப்படும்.சாவகத்தில் இந்த இனம் அழிந்து போய்விட்டது.

பெரும்பாலும் இப்பறவை இறந்த மீன்களை உணவாகக் கொள்வதால் கடற்கரைப் பகுதிகளிலும் உள்நாட்டு நீர்நிலைகளிலும் காணப்படும்.





</doc>
<doc id="118168" url="https://ta.wikipedia.org/wiki?curid=118168" title="மேல்-இடையுயிர்">
மேல்-இடையுயிர்

மேல்-இடையுயிர் என்பது சில பேச்சு மொழிகளில் காணப்படும் உயிர் வகைகளுள் ஒன்று. இவ்வுயிர் வகையை இடை-மூடுயிர், அரை மூடுயிர் போன்ற சொற்களாலும் குறிப்பிடுவது உண்டு. இதை ஒலிக்கும்போது நாக்கு, மேலுயிருக்கு உரிய நிலையில் இருந்து இடையுயிருக்கு உரிய திசையில் மூன்றில் இரண்டு பங்கு தூரத்தில் இருக்கும். அனைத்துலக ஒலிப்பியல் அரிச்சுவடியில் பின்வரும் மேல்-இடையுயிர்கள் தரப்பட்டுள்ளன.


தமிழில் இந்த வகையைச் சேர்ந்த உயிரொலிகள் எதுவும் இல்லை.



</doc>
<doc id="118169" url="https://ta.wikipedia.org/wiki?curid=118169" title="கீழ்-இடையுயிர்">
கீழ்-இடையுயிர்

கீழ்-இடையுயிர் என்பது சில பேச்சு மொழிகளில் பயன்படும் ஒரு வகை உயிரொலி ஆகும். இவ்வுயிர் வகையை இடை-திறப்புயிர், அரைத் திறப்புயிர் போன்ற சொற்களாலும் குறிப்பிடுவது உண்டு. இதை ஒலிக்கும்போது நாக்கு, கீழுயிருக்கு உரிய நிலையில் இருந்து இடையுயிருக்கு உரிய திசையில் மூன்றில் இரண்டு பங்கு தூரத்தில் இருக்கும். அனைத்துலக ஒலிப்பியல் அரிச்சுவடி பின்வரும் கீழ்-இடையுயிர்களைக் கொண்டுள்ளது. 


தமிழில் இந்த வகையைச் சேர்ந்த உயிரொலிகள் எதுவும் இல்லை.



</doc>
<doc id="118170" url="https://ta.wikipedia.org/wiki?curid=118170" title="மேல்-கீழுயிர்">
மேல்-கீழுயிர்

மேல்-கீழுயிர் (near-open vowel) என்பது சில பேச்சு மொழிகளில் பயன்படும் ஒரு வகை உயிரொலி ஆகும். இவ்வுயிரை ஒலிக்கும்போது நாக்கின் நிலை கீழுயிரை ஒலிக்கும்போது உள்ள நிலை போலவே காணப்பட்டாலும், நாக்குச் சற்றுக் கூடிய இறுக்கமாக இருக்கும். மேல்-கீழுயிர்களைச் சில வேளைகளில் கீழுயிர்களின் இறுக்கத்தன்மை வேறுபாட்டு வடிவம் என்றும் கூறுவது உண்டு. அனைத்துலக ஒலிப்பியல் அரிச்சுவடியில் பின்வரும் மேல்-கீழுயிர்கள் தரப்பட்டுள்ளன.


தமிழில் இந்த வகையைச் சேர்ந்த உயிரொலிகள் எதுவும் இல்லை.



</doc>
<doc id="118187" url="https://ta.wikipedia.org/wiki?curid=118187" title="மெம்பிசு">
மெம்பிசு



</doc>
<doc id="118207" url="https://ta.wikipedia.org/wiki?curid=118207" title="பிரம்மதேசம் (திருவண்ணாமலை)">
பிரம்மதேசம் (திருவண்ணாமலை)

பிரம்மதேசம்(Brahmadesam) தமிழ்நாடு மாநிலம் திருவண்ணாமலை மாவட்டத்தில் செய்யார் தாலுகாவில் அமைந்துள்ள ஓர் பஞ்சாயத்து கிராமமாகும். பிரம்மதேசம், மாநில நெடுஞ்சாலை-05 இல் அமைந்துள்ளது.


</doc>
<doc id="118208" url="https://ta.wikipedia.org/wiki?curid=118208" title="கோனையூர்">
கோனையூர்

கோனையூர்(Konaiyur) இந்தியாவில் தமிழ்நாட்டிலுள்ள திருவண்ணாமலை மாவட்டம், வந்தவாசி வட்டத்தில் (தாலுகா) அமைந்துள்ளது. இங்குள்ள கிராம மக்கள் விவசாயத் தொழிலையே அதிக அளவில் மேற்கொண்டுள்ளனர். இங்கு நெல், நிலக்கடலை, கேழ்வரகு, கரும்பு, வாழை மற்றும் மிளகாய் போன்றவை முக்கிய பயிர்களாகப் பயிரிடப்பட்டு வருகின்றனர்.


</doc>
<doc id="118215" url="https://ta.wikipedia.org/wiki?curid=118215" title="கீவ்">
கீவ்

கீவ் (; ; ) உக்ரைன் நாட்டின் தலைநகரமும் மிகப்பெரிய நகரமுமாகும். இது உக்ரைனின் வடபகுதியில் நைப்பர் ஆற்றின் கரையில் அமைந்துள்ளது. 2001 மக்கட்தொகைக் கணக்கெடுப்பின் படி இதன் மக்கட்தொகை 2,611,300 ஆகும். எனினும் தற்போது இது 3.5 மில்லியன் வரை இருக்கலாம் என மதிப்பிடப்பட்டுள்ளது.


</doc>
<doc id="118219" url="https://ta.wikipedia.org/wiki?curid=118219" title="வளத்தி">
வளத்தி

வளத்தி(Valathi) என்பது இந்தியாவில் தமிழ்நாடு மாநிலத்தில் விழுப்புரம் மாவட்டத்தில் உள்ள ஒரு கிராமம். இது வேலூர் மற்றும் விழுப்புரம் ஊர்களை இணைக்கும் முக்கிய மாநிலச் சாலை எண் 4 (SH 4) இல் உள்ளது.


</doc>
<doc id="118231" url="https://ta.wikipedia.org/wiki?curid=118231" title="மிர்வைஸ் நஸ்ரி">
மிர்வைஸ் நஸ்ரி

மிர்வைஸ் நஸ்ரி ("Mirwais Naziri"), ஆப்கானித்தான் அணியின் துடுப்பாட்டக்காரர். இவர் 2008/09 பருவ ஆண்டில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118232" url="https://ta.wikipedia.org/wiki?curid=118232" title="முகம்மது நபி (துடுப்பாட்டக்காரர்)">
முகம்மது நபி (துடுப்பாட்டக்காரர்)

முகம்மது நபி ("Mohammad Nabi", முஹம்மட் நபி, பிறப்பு: மார்ச்சு 3 1985), ஆப்கானித்தான் அணியின் துடுப்பாட்டக்காரர். இவர் 16 ஒருநாள் பன்னாட்டுத் துடுப்பாட்டப் போட்டியிலும், 17 முதல்தர துடுப்பாட்டப் போட்டிகளிலும், 33 ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10, 2019/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118233" url="https://ta.wikipedia.org/wiki?curid=118233" title="முகம்மது சாஹ்ஷாட்">
முகம்மது சாஹ்ஷாட்

முகம்மது சாஹ்ஷாட் ("Mohammad Shahzad"), பிறப்பு: சூலை 15 1991, ஆப்கானித்தான் அணியின் துடுப்பாட்டக்காரர். இவர் 14 ஒருநாள் பன்னாட்டுத் துடுப்பாட்டப் போட்டிகளிலும், ஏழு முதல்தர துடுப்பாட்டப் போட்டிகளிலும், 26 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2019/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118234" url="https://ta.wikipedia.org/wiki?curid=118234" title="டி. பெரேரா">
டி. பெரேரா

டி. பெரேரா ("D. Perera"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில், இலங்கை கெம்பிரியன்ட்ஸ் விளையாட்டுக் கழக அணி உறுப்பினராக பங்குகொண்டார்.



</doc>
<doc id="118236" url="https://ta.wikipedia.org/wiki?curid=118236" title="திலூப பெரேரா">
திலூப பெரேரா

திலூப பெரேரா ("Dilupa Perera"), பிறப்பு: திசம்பர் 3 1990, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2008/09 பருவ ஆண்டில், இலங்கை முவர்ஸ் விளையாட்டுக் கழக அணி உறுப்பினராக பங்குகொண்டார்.



</doc>
<doc id="118241" url="https://ta.wikipedia.org/wiki?curid=118241" title="துமிந்த பெரேரா">
துமிந்த பெரேரா

துமிந்த பெரேரா ("Duminda Perera"), பிறப்பு: அக்டோபர் 29 1979, இலங்கை கொழும்புப் பிரதேச அணியின் துடுப்பாட்டக்காரர். இவர் 125 முதல்தர துடுப்பாட்டப் போட்டிகளிலும், 82 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1998/99, 2011 பருவ ஆண்டில், இலங்கை 19இன் கீழ் , இலங்கை A, புளும்பீல்ட் விளையாட்டுக் கழக அணிகளின் உறுப்பினராக பங்குகொண்டார்.



</doc>
<doc id="118242" url="https://ta.wikipedia.org/wiki?curid=118242" title="மும்தாஸ் ஹபீப்">
மும்தாஸ் ஹபீப்

மும்தாஸ் ஹபீப் ("Mumtaz Habib"), பிறப்பு: சனவரி 1 1987, ஆப்கானித்தான் அணியின் துடுப்பாட்டக்காரர். இவர் மூன்று முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2006-2008 ஆண்டில் முதல்தர துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118243" url="https://ta.wikipedia.org/wiki?curid=118243" title="காமிலாஸ் பெரேரா">
காமிலாஸ் பெரேரா

காமிலாஸ் பெரேரா ("Kamilas Perera"), இலங்கை மொரட்டுவைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டில், இலங்கை மொரட்டுவை விளையாட்டுக் கழக அணிகளின் உறுப்பினராக பங்குகொண்டார்.



</doc>
<doc id="118244" url="https://ta.wikipedia.org/wiki?curid=118244" title="அப்துல்லா மசாரி">
அப்துல்லா மசாரி

அப்துல்லாஹ் மசாரி ("Abdullah Mazari"), பிறப்பு: மார்ச்சு 7 1987, ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், மூன்று முதல்தர துடுப்பாட்டப் போட்டிகளிலும், ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2010 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118246" url="https://ta.wikipedia.org/wiki?curid=118246" title="நிமேஸ் பெரேரா">
நிமேஸ் பெரேரா

நிமேஸ் பெரேரா ("Nimantha Perera"), பிறப்பு: செப்டம்பர் 5 1977, இலங்கை கொழும்புப் பிரதேச அணியின் துடுப்பாட்டக்காரர். இவர் 139 முதல்தர துடுப்பாட்டப் போட்டிகளிலும், 83 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1995/96 -2011 பருவ ஆண்டுகளில், இலங்கை கொழும்பு விளையாட்டுக்கழக அணி, சிலாபம் மரியன்ஸ் அணி உறுப்பினராக பங்குகொண்டார்.



</doc>
<doc id="118247" url="https://ta.wikipedia.org/wiki?curid=118247" title="அப்தாப் ஆலம்">
அப்தாப் ஆலம்

அப்தாப் ஆலம் ("Aftab Alam"), பிறப்பு: நவம்பர் 30 1992, ஆப்கானித்தான் அணியின் துடுப்பாட்டக்காரர். இவர் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118248" url="https://ta.wikipedia.org/wiki?curid=118248" title="நுஸ்ரதுள்ளாஹ் நஸ்ரத்">
நுஸ்ரதுள்ளாஹ் நஸ்ரத்

நுஸ்ரதுள்ளாஹ் நஸ்ரத் ("Nasratullah Nasrat"), பிறப்பு: மே 10 1984, ஆப்கானித்தான் அணியின் துடுப்பாட்டக்காரர். இவர் இரண்டு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2008/09 ஆண்டில் ஏ-தர துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118250" url="https://ta.wikipedia.org/wiki?curid=118250" title="நாராயணன் என்ற சொற்பொருள்">
நாராயணன் என்ற சொற்பொருள்

நாராயணன் என்ற பெயர் இந்து சமயத் தோத்திரமான விஷ்ணு சஹஸ்ரநாமத்தில் 245-வது பெயராக வருகின்ற பெயர். விஷ்ணுவின் முக்கியமான பன்னிரு பெயர்களில் இரண்டாவது பெயர்.இந்து சமயத்திலேயே கடவுளின் பெயர்களுக்குள் ஆன்மிகச்சிறப்பு மிக்கதான பெயர்.பிறப்பு இறப்பு என்ற கோரமான விஷத்தீண்டலைப் போக்கவல்ல பெயர் என்பன புராணங்கள்.


பதின்மர் ஆழ்வார்களின் இரண்டாவது ஆழ்வாரான பூதத்தாழ்வார் "நாரணன்" என்னும் சொல்லைக் கையாண்டு அதற்கு "அன்பின் அண்ணன்" என விளக்கமும் தருகிறார்.





ஆதி சங்கரர் 'நாராயண' நாமத்தின் பெருமையை தன் விஷ்ணு சஹஸ்ரநாம உரையின் முன்னுரையில் பல மேற்கோள்களை எடுத்தாண்டு விளக்குகிறர். அவைகளில் சில:

ஸ்ரீமத்பாகவதத்தைத் தொடங்கும்போதே சுக மஹரிஷி அரசன் பரீக்ஷித்துக்குச் சொல்கிறர்: கருமங்களை சரிவரச்செய்வதாலோ அல்லது யோகாப்பியாசத்தினாலோ அல்லது ஆன்மிகத்தொடர்பினாலோ எப்படி ஏற்பட்டாலும், ஒரு பிறப்பின் மேலோங்கிய பெருமை கடைசி மூச்சின்போது 'நாராயணனை' நினைவு கூறுவதுதான்.

பகவானின் தத்துவங்களை ஆதி முதல் அந்தம் வரை எடுத்து அலசியிருக்கும் பகவத் கீதை யின் 18 அத்தியாயங்களிலும் 'நாராயண' என்ற சொல் வரவேயில்லை என்பது ஓர் அதிசயம்.




</doc>
<doc id="118251" url="https://ta.wikipedia.org/wiki?curid=118251" title="விமுக்தி பெரேரா">
விமுக்தி பெரேரா

விமுக்தி பெரேரா ("Vimukthi Perera"), பிறப்பு: நவம்பர் 14 1989, இலங்கை கொழும்புப் பிரதேச அணியின் துடுப்பாட்டக்காரர். இவர் 10 முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010/11 பருவ ஆண்டில் இலங்கை கொழும்பு முவர்ஸ் அணி உறுப்பினராக பங்குகொண்டார்.



</doc>
<doc id="118252" url="https://ta.wikipedia.org/wiki?curid=118252" title="உதேஸ் பெரேரா">
உதேஸ் பெரேரா

உதேஸ் பெரேரா ("Udesh Perera", பிறப்பு: மார்ச்சு 26 1985), இலங்கை அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2002/03 பருவ ஆண்டில்இலங்கை 19இன் கீழ் அணி உறுப்பினராக பங்குகொண்டார்.


</doc>
<doc id="118254" url="https://ta.wikipedia.org/wiki?curid=118254" title="நவ்ரோஸ் மங்கள்">
நவ்ரோஸ் மங்கள்

நவ்ரோஸ் மங்கள் ("Nawroz Mangal"), பிறப்பு: நவம்பர் 28 1984, ஆப்கானித்தான் அணியின் துடுப்பாட்டக்காரர். இவர் 16 ஒருநாள் பன்னாட்டுத் துடுப்பாட்டப் போட்டிகளிலும், ஏழு முதல்தர துடுப்பாட்டப் போட்டிகளிலும், 29 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2010 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118255" url="https://ta.wikipedia.org/wiki?curid=118255" title="லட்சியா">
லட்சியா

லட்சியா என்பது இந்திய பாதுகாப்பாய்வு மற்றும் மேம்பாட்டமைப்பால் உருவாக்கப்பட்ட ஆளிலா (தொலைவிலிருந்து கட்டுப்படுத்தப்படும்) போரிடு விமானமாகும். லட்சியா என்றால் இலக்கு என்று பொருள்.


தொழில்நுட்பத் தகவல்கள்(லட்சியா)
செயற்திறன்


</doc>
<doc id="118256" url="https://ta.wikipedia.org/wiki?curid=118256" title="டெலஸ்ஃபோருஸ் (திருத்தந்தை)">
டெலஸ்ஃபோருஸ் (திருத்தந்தை)

புனித டெலஸ்ஃபோருஸ் ("Pope Saint Telesphorus") என்னும் திருத்தந்தை கி.பி. 126 (அல்லது 127)இலிருந்து 136 (அல்லது 137, அல்லது 138) வரை ஆட்சிசெய்தார். அவரது ஆட்சிக் காலத்தில் ஹேட்ரியன் மற்றும் அண்டோனியஸ் பீயுஸ் என்போர் உரோமை மன்னர்களாக ஆட்சி செய்தனர். டெலஸ்ஃபோருஸ் பிறப்பால் கிரேக்க நாட்டைச் சார்ந்தவர்.


மரபுப்படி, டெலஸ்ஃபோருஸ் புனித பேதுரு வழிவந்த கத்தோலிக்க திருச்சபையின் எட்டாம் திருத்தந்தை ஆவார். "திருத்தந்தையர் நூல்" (Liber Pontificalis) என்னும் ஏட்டின்படி, அவர் திருத்தந்தையாகத் தேர்ந்தெடுக்கப்படுமுன் கடுந்தவம் புரிந்த துறவியாக (anchorite) இருந்தார்.

தொடக்க கால இறையியல் அறிஞர் இரனேயுஸ் என்பவரின் கூற்றுப்படி, டெலஸ்ஃபோருஸ் மறைச்சாட்சியாக உயிர்நீத்தார். தொடக்க காலத் திருத்தந்தையர் எல்லாருமே "மறைச்சாட்சி" என்னும் பட்டம் கொண்டிருப்பினும் (காண்க: "திருத்தந்தையர் நூல்"), இரனேயுஸ் என்பவர் டெலஸ்ஃபோருசுக்குத் தான் முதன்முறையாக இச்சிறப்புப் பட்டத்தை வழங்குகிறார்.

பண்டைய கிறித்தவ எழுத்தாளர் யூசேபியஸ் என்பவர் தம் "திருச்சபை வரலாறு" என்னும் நூலில், ஹேட்ரியன் மன்னனின் ஆட்சியின் பன்னிரண்டாம் ஆண்டில் திருத்தந்தை டெலஸ்ஃபோருஸ் பொறுப்பேற்றார் என்று குறிப்பிடுகிறார். அதுபோலவே, அவர்தம் இறப்பு அண்டோனியஸ் பீயஸ் என்னும் மன்னனின் ஆட்சியின் முதல் ஆண்டில் நிகழ்ந்தது என்று கூறுகிறார். ஆகவே, இந்த ஆதாரத்தின்படி, டெலஸ்ஃபோருஸ் கி.பி. 128-129இல் ஆட்சியைத் தொடங்கினார் என்றும், 138-139இல் இறந்தார் என்றும் அறிகிறோம்.

உரோமை மறைச்சாட்சியர் நூல் (Roman Martyrology), டெலஸ்ஃபோரின் விழா நாள் சனவரி 5 என்று குறிப்பிடுகிறது. கிரேக்க சபையில் அவர் விழா பெப்ருவரி 22ஆம் நாள் ஆகும்.

திருத்தந்தை கீழ்வரும் சீர்திருத்தங்களைக் கொணர்ந்தார் என்றொரு மரபு உள்ளது:

"திருத்தந்தையர் நூல்" (Liber Pontificalis) தருகின்ற மேற்கூறிய தகவலுக்குப் போதிய வரலாற்று ஆதாரம் இல்லை என்று சில அறிஞர்கள் கருதுகின்றனர்.

யூசேபியஸ் என்னும் பண்டைய கிறித்தவ அறிஞர் கீழ்வரும் செய்தியைக் குறித்துள்ளார். கி.பி. இரண்டாம் நூற்றாண்டின் பிற்பகுதியில் இயேசுவின் உயிர்த்தெழுதலை எந்நாளில் கொண்டாடுவது என்பது குறித்து விவாதம் எழுந்தது. அப்பொருள் குறித்து புனித இரனேயஸ் என்னும் பண்டைய கிறித்தவ அறிஞர் திருத்தந்தை முதலாம் விக்டர் என்பவருக்கு எழுதிய கடிதத்தின் ஒரு சிறு பகுதியின் படி, டெலஸ்ஃபோர் இயேசுவின் உயிர்த்தெழுதலை ஞாயிற்றுக் கிழமையில் கொண்டாடிய உரோமை ஆயர்களுள் ஒருவர் ஆவார். வேறு பலர் அவ்விழாவை யூத நாட்காட்டியைப் பின்பற்றி, பாஸ்கா விழாவாக வாரத்தின் பிற நாள்களில் கொண்டாடினர். இருப்பினும் விக்டரைப் போலன்றி, டெலஸ்ஃபோருஸ் வேறு நாள்களில் உயிர்த்தெழுதல் விழாவைக் கொண்டாடியவர்களோடும் நல்லுறவு கொண்டிருந்தார்.

ஒரு மரபுப்படி, டெலஸ்ஃபோருஸ் பழைய ஏற்பாட்டில் வரும் கார்மேல் மலையில் வனத்துறவியாக வாழ்ந்தார். எனவே, கார்மேல் சபைத் துறவியர் அவரைத் தம் சபையின் பாதுகாவலர்களுள் ஒருவராகக் கருதி மதிக்கின்றனர்.

திருத்தந்தை டெலஸ்ஃபோருஸ் புனித பேதுரு பெருங்கோவிலில் அடக்கம் செய்யப்பட்டுள்ளார்.



</doc>
<doc id="118258" url="https://ta.wikipedia.org/wiki?curid=118258" title="நூர் அலி">
நூர் அலி

நூர் அலி ("Noor Ali"), பிறப்பு: சூலை 10 1988, ஆப்கானித்தான் அணியின் துடுப்பாட்டக்காரர். இவர் 12 ஒருநாள் பன்னாட்டுத் துடுப்பாட்டப் போட்டிகளிலும், ஐந்து முதல்தர துடுப்பாட்டப் போட்டிகளிலும், 23 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009-2011 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118260" url="https://ta.wikipedia.org/wiki?curid=118260" title="மிர்வைஸ் அஸ்ரப்">
மிர்வைஸ் அஸ்ரப்

மிர்வைஸ் அஸ்ரப் ("Mirwais Ashraf", பிறப்பு: சூன் 30 1988), ஆப்கானித்தான் அணியின் விக்கட் காப்பாளர். இவர் ஏழு ஒருநாள் பன்னாட்டுத் துடுப்பாட்டப் போட்டிகளிலும், ஐந்து முதல்தர துடுப்பாட்டப் போட்டிகளிலும், எட்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10 - 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118261" url="https://ta.wikipedia.org/wiki?curid=118261" title="தவ்லத் அகமட்ஷாய்">
தவ்லத் அகமட்ஷாய்

தவ்லத் அகமட்ஷாய் ("Dawlat Ahmadzai"), பிறப்பு: செப்டம்பர் 5 1984, ஆப்கானித்தான் அணியின் துடுப்பாட்டக்காரர். இவர் மூன்று ஒருநாள் பன்னாட்டுத் துடுப்பாட்டப் போட்டிகளிலும், இரண்டு முதல்தர துடுப்பாட்டப் போட்டிகளிலும், எட்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118266" url="https://ta.wikipedia.org/wiki?curid=118266" title="அஜினோமோத்தோ">
அஜினோமோத்தோ

அஜினமோட்டோ ("Ajinomoto") என்பது ஒரு வகை உப்பு. இதன் வேதியியல் பெயர் “மோனோ சோடியம் குளுட்டமேட்”. அஜினமோட்டோ (யப்பானியம்:味の素株式会社) என்பது உண்மையில் ஒரு நிறுவனத்தின் பெயராகும். முதன் முதலில் இந்த உப்பைத் தயாரித்து விற்பனை செய்த இந்த நிறுவனத்தின் பெயரே நாளடைவில் இந்த உப்புக்கும் வந்துவிட்டது. 1920 ஆம் ஆண்டில் இந்த உப்பின் தேவை 20 டன்கள் தான். ஆனால் தற்போது இதன் தேவை 12 லட்சம் டன்களாக உயர்ந்துள்ளது. இந்த அஜினமோட்டோ, நூடுல்ஸ், அசைவ உணவுகள், பிரியாணி, சீன உணவுகள், உடனடி உணவுகள் போன்றவற்றில் பயன்படுத்துவதால் இதன் தேவை நாளுக்கு நாள் அதிகமாகிக் கொண்டிருக்கிறது. இந்நிறுவனத்தின் தலைமையகம் டோக்கியோவில் உள்ளது. தற்போது கிட்டதட்ட 100 நாடுகளில் பயன்படுத்தப்படுகிறது. இந்நிறுவனத்தின் வருவாய் ஆண்டுக்கு 12 பில்லியன் அமெரிக்க டாலர்களாகும்.


</doc>
<doc id="118270" url="https://ta.wikipedia.org/wiki?curid=118270" title="சமீர பெரேரா">
சமீர பெரேரா

சமீர பெரேரா ("Sameera Perera", பிறப்பு: ஆகத்து 20 1988), இலங்கை ராகமப் பிரதேச அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10 பருவ ஆண்டில்இலங்கை ராகம விளையாட்டுக்கழக அணி உறுப்பினராக பங்குகொண்டார்.


</doc>
<doc id="118271" url="https://ta.wikipedia.org/wiki?curid=118271" title="எஸ். பெரேரா (ஓல்ட் கெம்பீரியன்ஸ் துடுப்பாட்ட அணி)">
எஸ். பெரேரா (ஓல்ட் கெம்பீரியன்ஸ் துடுப்பாட்ட அணி)

எஸ். பெரேரா ("S. Perera"), இலங்கை அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில்இலங்கை ஓல்ட் கெம்பீரியன்ஸ் விளையாட்டுக்கழக அணி உறுப்பினராக பங்குகொண்டார்.


</doc>
<doc id="118272" url="https://ta.wikipedia.org/wiki?curid=118272" title="எஸ். பெரேரா (குருநாகலை துடுப்பாட்ட அணி)">
எஸ். பெரேரா (குருநாகலை துடுப்பாட்ட அணி)

எஸ். பெரேரா ("S. Perera"), இலங்கை குருனாகலைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1998/99 பருவ ஆண்டில்இலங்கை குருனாகலை விளையாட்டுக்கழக அணி உறுப்பினராக பங்குகொண்டார்.


</doc>
<doc id="118273" url="https://ta.wikipedia.org/wiki?curid=118273" title="அசாதுல்லா கான்">
அசாதுல்லா கான்

அசாதுல்லா கான் ("Asadullah Khan"), ஆப்கானித்தான் அணியின் துடுப்பாட்டக்காரர். இவர் ஒன்பது முதல்தர துடுப்பாட்டப் போட்டிகளில் கலந்து கொண்டுள்ளார்.



</doc>
<doc id="118274" url="https://ta.wikipedia.org/wiki?curid=118274" title="அஷ்கர் ஸ்டானிக்சை">
அஷ்கர் ஸ்டானிக்சை

அஸ்கர் ஸ்டெனிசை ("Asghar Stanikzai"), பிறப்பு: பிப்ரவரி 22 1987, ஆப்கானித்தான் அணியின் துடுப்பாட்டக்காரர். இவர் 13 ஒருநாள் பன்னாட்டுத் துடுப்பாட்டப் போட்டிகளிலும், நான்கு முதல்தர துடுப்பாட்டப் போட்டிகளிலும், 13 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118275" url="https://ta.wikipedia.org/wiki?curid=118275" title="விராஜ் பெரேரா">
விராஜ் பெரேரா

விராஜ் பெரேரா ("Viraj Perera"), பிறப்பு: சூன் 9 1978, இலங்கை காலிப் பிரதேச அணியின் துடுப்பாட்டக்காரர். இவர் 68 முதல்தர துடுப்பாட்டப் போட்டிகளிலும், 49 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1998/99- 2008/0 பருவ ஆண்டில் இலங்கை காலி அணி, தமிழ்யூனியன் அணி உறுப்பினராக பங்குகொண்டார்.


</doc>
<doc id="118276" url="https://ta.wikipedia.org/wiki?curid=118276" title="ஹமீட் ஹசன்">
ஹமீட் ஹசன்

ஹமீட் ஹசன் ("Hamid Hassan", பிறப்பு: சனவரி 1 1987), ஆப்கானித்தான் அணியின் துடுப்பாட்டக்காரர். இவர் 13 ஒருநாள் பன்னாட்டுத் துடுப்பாட்டப் போட்டியிலும், ஒன்பது முதல்தர துடுப்பாட்டப் போட்டிகளிலும், 25 ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2008/09-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118277" url="https://ta.wikipedia.org/wiki?curid=118277" title="நிமந்த பெரேரா">
நிமந்த பெரேரா

நிமந்த பெரேரா ("Nimantha Perera"), பிறப்பு: நவம்பர் 9 1981, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2008-09 பருவ ஆண்டில், இலங்கை பொலிஸ் விளையாட்டுக் கழக அணிகளின் உறுப்பினராக பங்குகொண்டார்.



</doc>
<doc id="118278" url="https://ta.wikipedia.org/wiki?curid=118278" title="ஜாவேத் அஹ்மாதி">
ஜாவேத் அஹ்மாதி

ஜாவித் அஹ்மதி ("Javed Ahmadi", பிறப்பு: சனவரி 2 1992), ஆப்கானித்தான் அணியின் துடுப்பாட்டக்காரர். இவர் நான்கு ஒருநாள் பன்னாட்டுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டியில் , நான்கு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2010-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118279" url="https://ta.wikipedia.org/wiki?curid=118279" title="சாலையோர உணவகங்கள்">
சாலையோர உணவகங்கள்

சாலையோர உணவகங்கள் என்பது மக்கள் கூட்டம் அதிகம் கூடும் இடங்களிலுள்ள சாலைகளின் ஓரத்தில் உணவு தயாரித்து விற்பனை செய்யும் உணவகங்கள் ஆகும். இந்த உணவகங்கள் பல முன் கூட்டியே தயார் செய்த உணவுகளைப் பாத்திரங்களில் கொண்டு வந்து விற்பனை செய்கின்றன. எளிதில் தயாரிக்கும் சில உணவுகளை இவ்விடங்களில் தயாரித்து அளிப்பதுமுண்டு. பெரிய உணவகங்களில் இருப்பது போல் உட்கார்ந்து சாப்பிடும் வசதிகள் இவ்வுணவகங்களில் கிடைப்பதில்லை. உணவைப் பெற்று ஒரு கையில் வைத்துக் கொண்டு நின்று கொண்டே மற்றொரு கையில் எடுத்துச் சாப்பிடும் நிலைதான் இங்குள்ளது. இதனால் இதை “கையேந்தி பவன்”, “தட்டுக்கடை” என்றும் குறிப்பிடுவதுமுண்டு. இந்த சாலையோர உணவகங்களில் விற்கப்படும் உணவுப்பண்டங்கள் பெரிய உணவகங்களின் விற்பனை விலையில் நான்கில் ஒரு பங்குதான் இருக்கும் என்பதால் இங்கு கூலித் தொழிலாளர்கள், குறைந்த வருவாயுடையோர் அதிக அளவில் வாடிக்கையாளர்களாக இருக்கின்றனர். இங்கு விற்கப்படும் உணவுப் பண்டங்கள் சுகாதாரமற்றவை என்கிற குறைபாடு இருக்கின்றது. தற்போது பெரிய உணவகங்களில் விற்பனை செய்யப்படும் நூடுல்ஸ், முட்டை புரோட்டா, அசைவ உணவுகள், உடனடி உணவுகள் என பல உணவு வகைகள் சுடச்சுட செய்து தரக்கூடிய வசதியுடனும் சில உணவகங்கள் செயல்பட்டு வருகின்றன. இங்கு குறைந்த வருவாய்ப் பிரிவினர் மட்டுமில்லை, நடுத்தர வருவாய்ப் பிரிவினரும் நிரந்தர வாடிக்கையாளர்களாக உள்ளனர் என்பதும் கவனிக்கத் தகுந்தது. தமிழ்நாட்டின் முக்கிய நகரங்களில் மட்டும் இருந்த இந்த உணவகங்கள், தற்போது தமிழ்நாட்டின் பெரும்பான்மையான நகரங்களில் இயங்கிக் கொண்டிருக்கின்றன. 


</doc>
<doc id="118281" url="https://ta.wikipedia.org/wiki?curid=118281" title="நூர்-உல்-ஹக்">
நூர்-உல்-ஹக்

நூர்-உல்-ஹக் ("Noor-ul-Haq", பிறப்பு: ஏப்ரல் 2 1992), ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118283" url="https://ta.wikipedia.org/wiki?curid=118283" title="நிலத்தடி நிலக்கரி வளிமமாக்கல்">
நிலத்தடி நிலக்கரி வளிமமாக்கல்

நிலத்தடி நிக்கரி வளிமமாக்கல் அல்லது நிலத்தடி நிலக்கரி வாயுவாக்கல் "(underground coal gasification)" என்பது நிலக்கரியை நிலத்தின் அடியில் வாயுவாக்கும் தொழில்முறைச் செயல்முறை ஆகும். சுரங்கம் தோண்டப்படாத நிலக்கரி உள்ள பகுதிகளில் ஆக்சிசனேற்றிகளைப் பயன்படுத்தி வளிமம் நிலமட்டத்திற்கு கொண்டு வரப்படுகிறது. இவ் வளிமமானது நிலப்பரப்பில் துளைகளிட்டு எடுக்கப்படுகிறது. இவ்வாயு எரிபொருளாகவோ ஆற்றல் உற்பத்திக்கோ பயன்படுத்தப்படலாம். வழக்கமான நிலக்கரிச் சுரங்கத்திற்கு ஒரு மாற்றாக இது முன்வைக்கப்படுகிறது. 
வழக்கமான நிலக்கரிச் சுரங்கத்தைக் காட்டிலும் நிலத்தடி நிலக்கரி வாயுவாக்கல் முறையால் செலவு குறைவதோடு ஈட்டமும் அதிகம். 
சுற்றுச் சூழலுக்கு சாதகமான மற்றும் பாதகமான விளைவுகள் இரண்டையுமே நிலத்தடி நிலக்கரி வாயுவாக்கல் முறை உருவாக்குகிறது. சல்ஃபர் டை ஆக்சைடு மற்றும் நைதரசன் ஆக்சைடு உமிழ்வைக் குறைக்கிறது. ஆனால் நிலத்தடி நீரில் நச்சுப் பொருட்கள் கலப்பை உண்டாக்கி விடுகிறது.


</doc>
<doc id="118285" url="https://ta.wikipedia.org/wiki?curid=118285" title="இதழமைவுநிலை">
இதழமைவுநிலை

ஒலிப்பியலில், இதழமைவுநிலை (Roundedness) என்பது உயிரொலிகளை ஒலிக்கும்போது, உள்ள உதடுகளின் (இதழ்களின்) அமைப்பு நிலையைக் குறிக்கிறது. இது, "உயிரொலி இதழினமாதல்" ஆகும். இதழ்குவி உயிரொலிகளை ஒலிக்கும்போது, உதடுகள் குவிந்து வட்ட வடிவமான துவாரத்தை ஏற்படுத்துகின்றன. இதழ்விரி உயிரொலிகளை ஒலிக்கும்போது இதழ் விரிந்து இயல்பான அமைப்பைப் பெறுகின்றன. பெரும்பாலான மொழிகளில் முன்னுயிர்கள் இதழ்விரி உயிர்களாகவும், பின்னுயிர்கள் இதழ்குவி உயிர்களாகவும் அமைகின்றன. ஆனால், பிரெஞ்சு, செருமன் போன்ற சில மொழிகளில், ஒரே உயர நிலை கொண்ட முன்னுயிர்களில் இதழ்குவி உயிர்களும், இதழ்விரி உயிர்களும் வெவ்வேறாகக் காணப்படுகின்றன. இதேபோல, வியட்நாம் மொழியில் ஒரே உயர நிலையில் அமைகின்ற பின்னுயிர்களில் இதழ்குவி உயிர்களும், இதழ்விரி உயிர்களும் உள்ளன. 


</doc>
<doc id="118286" url="https://ta.wikipedia.org/wiki?curid=118286" title="தமிழ்நாடு கோட்டைகள் பட்டியல்">
தமிழ்நாடு கோட்டைகள் பட்டியல்

தமிழ்நாட்டிலுள்ள கோட்டைகள் 4 வகைப்படும். அவை 








</doc>
<doc id="118287" url="https://ta.wikipedia.org/wiki?curid=118287" title="ஒலியுடன் கூடிய அ.ஒ.அ உயிரொலி அட்டவணை">
ஒலியுடன் கூடிய அ.ஒ.அ உயிரொலி அட்டவணை

அனைத்துலக ஒலிப்பியல் அரிச்சுவடி அல்லது அ.ஒ.அ என்பது, பெரும்பாலும், இலத்தீன் எழுத்துக்களை அடிப்படையாகக் கொண்ட ஒலியியல் குறியீட்டு எழுத்துமுறை ஆகும். இது பேச்சு மொழிகளில் உள்ள ஒலிகளின் குறியீடுகளைச் செந்தரப்படுத்துமுகமாக அனைத்துலக ஒலிப்பியல் கழகத்தினால் உருவாக்கப்பட்டது. 

அனைத்துலக ஒலிப்பியல் அரிச்சுவடியில் உள்ள ஒலிகளை அவற்றுக்கான ஒலிப்புக்களுடன் கீழேயுள்ள அட்டவணை காட்டுகிறது. இது உயிர்களை நாக்கின் நிலைகளை அடிப்படையாகக் கொண்டு ஒழுங்குபடுத்துகிறது. 



</doc>
<doc id="118297" url="https://ta.wikipedia.org/wiki?curid=118297" title="திராவிடப் பல்கலைக்கழகம்">
திராவிடப் பல்கலைக்கழகம்

திராவிடப் பல்கலைக்கழகம் (Dravidian University) இந்தியாவில் ஆந்திரப் பிரதேச மாநிலத்தில் அமைந்துள்ள ஒரு பல்கலைக்கழகம் ஆகும். இது 1997-ம் ஆண்டு ஆந்திரப் பிரதேச அரசால், தமிழ்நாடு, கர்நாடகம், கேரள அரசுகளின் உதவியுடன் அமைக்கப்பட்டது. மொழிக் கல்விக்கும், சமூக நல்லுணர்வுக்கும் பணிபுரிவதற்காக இந்தப் பல்கலைக்கழகம் தொடங்கப்பட்டது. ஒரு மொழிக் குடும்பத்திற்காக இந்தியாவில் செயல்படும் ஒரே பல்கலைக்கழகம் இதுவாகும். இப்பல்கலைக் கழகத்தில் தமிழ், தெலுங்கு, கன்னடம், மலையாளம், துளு போன்ற திராவிட மொழித் துறைகளும், திராவிடவியல் தொடர்பான வரலாறு, மொழியியல், தத்துவம், நாட்டுப்புறவியல் மற்றும் அறிவியல் சார்ந்த துறைகளும் உள்ளன. பதிப்புத்துறை மூலம் பல ஆய்வு நூல்களை இப்பல்கலைக்கழகம் வெளியிட்டு வருகிறது.



</doc>
<doc id="118299" url="https://ta.wikipedia.org/wiki?curid=118299" title="சிறீ வெங்கடேசுவரா பல்கலைக்கழகம்">
சிறீ வெங்கடேசுவரா பல்கலைக்கழகம்

சிறீ வெங்கடேசுவரா பல்கலைக்கழகம் (Sri Venkateswara University) என்பது ஆந்திரப்பிரதேசத்தில் உள்ள ஒரு பல்கலைக்கழகம் ஆகும். இது தமிழ்நாட்டுக்கு அருகாமையில் உள்ள திருப்பதியில் உள்ளது. தமிழ்த்துறை உட்பட பல துறைகளில் இங்கு கல்வி வழங்கப்படுகிறது. 



</doc>
<doc id="118301" url="https://ta.wikipedia.org/wiki?curid=118301" title="கன்னட பல்கலைக்கழகம்">
கன்னட பல்கலைக்கழகம்

கன்னட பல்கலைக்கழகம் என்பது கர்நாடாகத்தில் அமைந்துள்ள ஒரு பல்கலைக்கழகம் ஆகும். இது 1991ம் ஆண்டு, கன்னட மொழி வளர்ச்சிக்காகத் தொடங்கப்பட்டது. கன்னட மொழி, இலக்கியம், மரபு, பண்பாடு, நாட்டுப்புறவியல், கர்நாடக இசை போன்றவை இங்கு முக்கிய இயல்களாக உள்ளன. இங்கு தமிழ்மொழி பட்டியப்படிப்பும் உண்டு. 



</doc>
<doc id="118304" url="https://ta.wikipedia.org/wiki?curid=118304" title="சுல்தான் இட்ரிஸ் கல்விப் பல்கலைக்கழகம்">
சுல்தான் இட்ரிஸ் கல்விப் பல்கலைக்கழகம்

பெண்டிடிக்கான் சுல்தான் இத்ரீசு பல்கலைக்கழகம் என்பது (University Pendidikan Sultan Idris) என்பது ஒரு மலேசிய ஆசிரியர் பல்கலைக்கழகம் ஆகும். 1922 ம் ஆண்டு தொடங்கப்பட்ட இப் பல்கலைக்கழகம், மலேசியாவின் பழையான கல்வி நிறுவனங்களில் ஒன்று. இங்கு தமிழ்வழி ஆசிரியர் இளங்கலைப் பயிற்சியும் உண்டு. 




</doc>
<doc id="118305" url="https://ta.wikipedia.org/wiki?curid=118305" title="நாடுகள் வாரியாகப் பல்கலைக்கழகங்களில் தமிழ்மொழிக் கல்வி">
நாடுகள் வாரியாகப் பல்கலைக்கழகங்களில் தமிழ்மொழிக் கல்வி

நாடுகள் வாரியாகப் பல்கலைக்கழகங்களில் தமிழ்மொழிக் கல்வி என்னும் இக்கட்டுரை பல்வேறு நாடுகளிலும், தமிழ் மொழிப் பாடநெறிகளைக் கொண்ட பல்கலைக்கழகங்களின் பட்டியல் ஆகும். இது ஒரு முழுமையான பட்டியல் அல்ல, உங்களுக்கு மேலும் தகவல்கள் தெரிந்தால், தயை கூர்ந்து இங்கு சேர்க்கவும்.

தமிழில் பட்டப்படிப்பு உள்ள பல்கலைக்கழகங்களுக்குப் பார்க்க: 




























மேற்குறிப்பிட்ட பல்கலைக்கழகங்களைத் தவிர்த்து, பிற பல்கலைக்கழகங்களிலும் தமிழ் வகுப்புகள் உண்டு. கோடைகாலப் பயிற்சியாகவும், தெற்காசிய மொழிகளில் ஒன்றாகவும் சில பல்கலைக்கழகங்களில் கற்பிக்கின்றனர். இவை தற்காலிகமானவை என்பதால் பட்டியலில் சேர்க்கப்படவில்லை.



</doc>
<doc id="118319" url="https://ta.wikipedia.org/wiki?curid=118319" title="இலங்கை வங்கிகள்">
இலங்கை வங்கிகள்

இலங்கை மத்திய வங்கியினால் சூலை 31, 2011 வரை உரிமம் பெற்ற வர்த்தக வங்கிகளாக 23 வர்த்தக வங்கிகளும், உரிமம் பெற்ற சிறப்பு வாய்ந்த வங்கிகளாக 9 வங்கிகளும் அங்கீகாரமளிக்கப்பட்டுள்ளன. இந்த வங்கிகளுடன் மாத்திரமே பொது மக்களிடமிருந்து வைப்புகளை ஏற்றுக் கொள்வதற்கு இலங்கை அரசினால் அங்கீகாரம் வழங்கப்பட்டுள்ளது. 


இலங்கை மத்திய வங்கியின் உத்தியோகபூர்வ அறிக்கை சூலை 31, 2011


</doc>
<doc id="118321" url="https://ta.wikipedia.org/wiki?curid=118321" title="இலங்கையின் நிதி நிறுவனங்கள்">
இலங்கையின் நிதி நிறுவனங்கள்

இலங்கையில் செயல்படும் நிதி நிறுவனங்கள் ("financial institutions") அனைத்தும் மத்திய வங்கியினால் அங்கீகரிக்கப்பட்டவையாகும். இவ்வாறு சூலை 31, 2011 இல் உரிமம் வழங்கப்பட்ட நிதி நிறுவனங்களாக 38 நிறுவனங்கள் அங்கீகரிக்கப்பட்டுள்ளன.


இலங்கை மத்திய வங்கியின் உத்தியோகபூர்வ அறிக்கை சூலை 31, 2011


</doc>
<doc id="118324" url="https://ta.wikipedia.org/wiki?curid=118324" title="வாட் (புத்தக்கோவில்)">
வாட் (புத்தக்கோவில்)

வாட் என்பது கம்போடியா, தாய்லாந்து, லாவோசு ஆகிய நாடுகளில் காணப்படும் மடத்துடன் கூடிய கோவில்களாகும். வாட் என்ற சொல்லுக்குப் பள்ளி என்று பொருள் உண்டு.



</doc>
<doc id="118325" url="https://ta.wikipedia.org/wiki?curid=118325" title="பொமரேனியன் நாய்">
பொமரேனியன் நாய்

பொமரேனியன் நாய் ஒரு முடியுள்ள சிறிய அளவிலான நாய் இனம்.மேலை நாடுகளில் மேற்குடி மக்களால் வளர்க்கப்பட்டதால் மிகுந்த புகழ் பெற்றது. இது 12 முதல் 16 ஆண்டுகள் வரை வாழக்கூடியது. 1.9 முதல் 3.5 கிலோ வரை எடை இருக்கும். இது பல நிறங்களில் உள்ளது. எனினும் கருப்பு, செவலை, வெள்ளை ஆகியனவே மிகப் பொதுவான நிறங்கள். இது வளர்ப்போரிடம் மிகவும் அன்புடன் இருக்கும்.


</doc>
<doc id="118329" url="https://ta.wikipedia.org/wiki?curid=118329" title="வர்க்கலை">
வர்க்கலை

வர்களா (ஆங்கிலம்:Varkala, மலையாளம்:വര്‍ക്കല) என்பது இந்தியாவின் கேரளா மாநிலத்தில் அமைந்துள்ள திருவனந்தபுரம் மாவட்டத்தில் உள்ள ஒரு கடலோர நகரம் மற்றும் நகராட்சி ஆகும். இது திருவனந்தபுரத்தில் இருந்து வட மேற்கில் 50 கிலோமீட்டர் மற்றும் கொல்லம் நகரின் தென் மேற்கே 37 கிமீ தொலைவில் அமைந்துள்ளது.


</doc>
<doc id="118333" url="https://ta.wikipedia.org/wiki?curid=118333" title="காப்பாடு">
காப்பாடு

காப்பாடு (Kappad - மலையாளம்: കാപ്പാട്) இந்தியாவின் கேரளா மாநிலத்தில் அமைந்துள்ள கோழிக்கோடு (காலிகட்) மாவட்டத்தில் உள்ள ஒரு கடலோர கிராமம். இங்கு 2007 இல் ரூபாய் 1.5-கோடியில் கடற்கரை அழகுபடுத்தும் திட்டத்தை சுற்றுலாத்துறை அமைச்சர் கொடிவேரி பாலகிருஷ்ணன் தொடங்கினர்


</doc>
<doc id="118336" url="https://ta.wikipedia.org/wiki?curid=118336" title="சபீர் நூரி">
சபீர் நூரி

சபீர் நூரி ("Shabir Noori", பிறப்பு: பெப்ரவரி 23 1992), ஆப்கானித்தான் அணியின் துடுப்பாட்டக்காரர். இவர் ஐந்து ஒருநாள் பன்னாட்டுத் துடுப்பாட்டப் போட்டிகளிலும், இரண்டு முதல்தர துடுப்பாட்டப் போட்டிகளிலும், ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118339" url="https://ta.wikipedia.org/wiki?curid=118339" title="ரயீஸ் அகமதுசை">
ரயீஸ் அகமதுசை

ரயீஸ் அகமதுசை ("Raees Ahmadzai", பிறப்பு: செப்டம்பர் 3 1984), ஆப்கானித்தான் அணியின் துடுப்பாட்டக்காரர். இவர் ஐந்து ஒருநாள் பன்னாட்டுத் துடுப்பாட்டப் போட்டிகளிலும், மூன்று முதல்தர துடுப்பாட்டப் போட்டிகளிலும், 16 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2008/09-2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.

இவர் ஆப்கானித்தான் நாட்டின் யூனிசெஃப் நல்லெண்ணத் தூதுவரும் ஆவார். 



</doc>
<doc id="118345" url="https://ta.wikipedia.org/wiki?curid=118345" title="சபீகுல்லா">
சபீகுல்லா

சபீகுல்லாஹ் ("Shafiqullah ", பிறப்பு: ஆகத்து 7 1989 ), ஆப்கானித்தான் அணியின் துடுப்பாட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டிகளிலும், எட்டு முதல்தர துடுப்பாட்டப் போட்டிகளிலும், ஏழு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009-2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118347" url="https://ta.wikipedia.org/wiki?curid=118347" title="ஷபூர் சத்ரான்">
ஷபூர் சத்ரான்

ஷபூர் ஷர்தான் ("Shapoor Zadran ", பிறப்பு: மார்ச்சு 7 1985), ஆப்கானித்தான் அணியின் துடுப்பாட்டக்காரர். இவர் எட்டு ஒருநாள் பன்னாட்டுத் துடுப்பாட்டப் போட்டிகளிலும், நான்கு முதல்தர துடுப்பாட்டப் போட்டிகளிலும், 10 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009-2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118352" url="https://ta.wikipedia.org/wiki?curid=118352" title="ஷமீயுல்லாஹ் சின்வாரி">
ஷமீயுல்லாஹ் சின்வாரி

ஷமீயுல்லாஹ் சின்வாரி ("Samiullah Shinwari", பிறப்பு: திசம்பர் 31 1987), ஆப்கானித்தான் அணியின் துடுப்பாட்டக்காரர். இவர் 16 ஒருநாள் பன்னாட்டுத் துடுப்பாட்டப் போட்டிகளிலும், 29 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2008/09-2011 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118354" url="https://ta.wikipedia.org/wiki?curid=118354" title="ஆரிபின் ரம்லி">
ஆரிபின் ரம்லி

ஆரிபின் ரம்லி ("Ariffin Ramly", பிறப்பு: பெப்ரவரி 3 1986), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118359" url="https://ta.wikipedia.org/wiki?curid=118359" title="ஷரபிக் அஸீஸ்">
ஷரபிக் அஸீஸ்

ஷரபிக் அஸீஸ் ("Eszrafiq Azis", பிறப்பு: சனவரி 25 1986), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.


</doc>
<doc id="118360" url="https://ta.wikipedia.org/wiki?curid=118360" title="பி. சி. அலெக்சாண்டர்">
பி. சி. அலெக்சாண்டர்

முனைவர். படிஞ்ஞாரெதலக்கல் செரியன் அலெக்சாண்டர் (Padinjarethalakal Cherian Alexander, மார்ச்சு 20, 1921 - ஆகத்து 10, 2011) ஓர் முன்னாள் இந்தியக் குடியுரிமை பணியாளரும் பின்பு அரசியல்வாதியாக விளங்கியவருமாவார். இந்திய ஆளுநராக தமிழகத்தில் 1988 முதல் 1990 வரையும் மகாராட்டிரத்தில் 1993 முதல் 2002 வரையும் பணியாற்றி யுள்ளார். மகாராட்டிர ஆளுநராகப் பணியாற்றியக் காலத்தில் கோவாவின் ஆளுநர் பொறுப்பையும் கூடுதலாக 1996 முதல் 1998 வரை மேற்பார்த்துள்ளார். 29 சூலை 2002 முதல் 2 ஏப்ரல் 2008 வரை மகாராட்டிர மாநிலத்திலிருந்து மாநிலங்களவை உறுப்பினராக செயல்பட்டுள்ளார்.

அவரது குடியுரிமைப்பணிக் காலத்தில் வணிகத்துறை அமைச்சகத்திலும் பல ஐக்கிய நாடுகள் செயலகத்திலும் சிறப்புற பணியாற்றியுள்ளார். முன்னாள் பிரதமர் இந்திரா காந்தியின் முதன்மை செயலராக பணியாற்றிய காலமும் குறிப்பிடத்தக்கது.

அவரது சொந்த ஊர் கேரள மாநிலம் மாவேலிக்கரா ஆகும். தனது ஓய்விற்குப் பின்பு சென்னை கோட்டூர்புரம் அருணாச்சலம் தெருவில் வசித்திருந்தார். 5 ஆண்டுகளாக புற்றுநோயால் பாதிக்கப்பட்டு முகப்பேரில் உள்ள மதராஸ் மெடிகல் மிசன் மருத்துவமனையில் சிகிட்சை பெற்று வந்தார். நோய் தீவிரமடைந்ததை அடுத்து சிகிட்சை பலனின்றி ஆகத்து 10, 2011 அன்று காலையில் மரணமடைந்தார். அவருக்கு அக்கம்மா என்ற மனைவியும், ஜவஹர் அலெக்சாண்டர், அசோக் அலெக்சாண்டர் என்ற மகன்களும், குமாரி, ரஜினி ஆகிய மகள்களும் உள்ளனர்.

பல ஆய்வுக் கட்டுரைகளை பதிப்பித்துள்ள அலெக்ஸாண்டர் கீழ்வரும் ஆங்கில நூல்களை வெளியிட்டுள்ளார்:



</doc>
<doc id="118361" url="https://ta.wikipedia.org/wiki?curid=118361" title="ரவி பிலிப்ஸ்">
ரவி பிலிப்ஸ்

ரவி பிலிப்ஸ் ("Ravi Philips"), இலங்கை களுத்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டில் இலங்கை களுத்துறை அணி உறுப்பினராக பங்குகொண்டார்.



</doc>
<doc id="118370" url="https://ta.wikipedia.org/wiki?curid=118370" title="என். பியரத்ன">
என். பியரத்ன

என். பியரத்ன ("N. Piyaratne"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில் இலங்கை ஓல்ட் கம்பீரியன்ஸ் அணி உறுப்பினராக பங்குகொண்டார்.



</doc>
<doc id="118371" url="https://ta.wikipedia.org/wiki?curid=118371" title="காலிக்டாட் நூரி">
காலிக்டாட் நூரி

காலிக்டாட் நூரி ("Khaleqdaad Noori", பிறப்பு: சனவரி 1 1984), ஆப்கானித்தான் அணியின் விக்கட் காப்பாளர். இவர் ஆறு ஒருநாள் பன்னாட்டுத் துடுப்பாட்டப் போட்டிகளிலும், ஒரு முதல்தர துடுப்பாட்டப் போட்டியிலும், 10 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10 - 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118372" url="https://ta.wikipedia.org/wiki?curid=118372" title="ஜிகான் பிரேமசந்திர">
ஜிகான் பிரேமசந்திர

ஜிகான் பிரேமசந்திர ("Gihan Premachandra"), பிறப்பு: மே 30 1980, இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1999/00 பருவ ஆண்டில் இலங்கை அந்தோனியன் அணி உறுப்பினராக பங்குகொண்டார்.


</doc>
<doc id="118373" url="https://ta.wikipedia.org/wiki?curid=118373" title="கரீம் சாதிக்">
கரீம் சாதிக்

கரீம் சாதிக் ("Karim Sadiq", பிறப்பு: பிப்ரவரி 28 1984), ஆப்கானித்தான் அணியின் விக்கட் காப்பாளர். இவர் 10 ஒருநாள் பன்னாட்டுத் துடுப்பாட்டப் போட்டிகளிலும், மூன்று முதல்தர துடுப்பாட்டப் போட்டிகளிலும், 19 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10 - 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118382" url="https://ta.wikipedia.org/wiki?curid=118382" title="லண்டன் வன்முறைகள் 2011">
லண்டன் வன்முறைகள் 2011

லண்டன் வன்முறைகள் ("2011 London riots") பிரித்தானியாவில் லண்டன் மற்றும் இங்கிலாந்தின் பல முக்கிய நகரங்களில் 2011 ஆகத்து 6 முதல் 10 வரை இடம்பெற்றன. பிரித்தானியாவின் பிரதமர், துணைப் பிரதமர், நிதி அமைச்சர், உள்துறை அமைச்சர், லண்டன் மேயர் என அரசாங்கத்தின் முக்கியத்தர்கள் அனைவரும் ஒரே நேரத்தில் விடுமுறையைக் கழிக்கச் சென்ற நிலையில் லண்டனில் வரலாறு காணாத இக்கலகம் இடம்பெற்றது. கறுப்பின மக்கள் செறிவாக வாழ்கின்ற டோட்டன்ஹாமில் ஆரம்பித்த கலகம் லண்டன் உட்படப் பல நகரங்களுக்கும் பரவியது.

வடக்கு லண்டன், டோட்டன்ஹாம் பகுதியில் கறுப்பின இளைஞர் ஒருவர் காவல் துறையினரால் சுட்டுக்கொல்லப்பட்ட சம்பவத்துடன், இங்கு சிக்கல் ஆரம்பித்தது. ஆகத்து 4 ல் மார்க் டக்கன் என்ற நான்கு பிள்ளைகளின் தந்தையான 29 வயதுடைய கலப்பின இளைஞர் ஒருவரைப் பொலீஸார் சுட்டுக்கொன்றனர். அதற்கு எதிர்ப்புத் தெரிவிக்கும் வகையில் ஆகத்து 6 திகதி புரோட்வோட்டர் பாமில் இருந்து டோட்டன்ஹாம் காவல் நிலையம் வரை அமைதி ஊர்வலம் ஒன்று நடத்தப்பட்டது. காவல் நிலையம் முன் திரண்டு நீதி கேட்டு போராட்டம் நடத்தினர். அவர்களை காவல்துறையினர் பலப்பிரயோகம் செய்து கலைத்தபோது, கலவரம் பரவியது. சிறியளவிலான ஆர்ப்பாட்டமே இவ்வாறு பாரிய கலவரமாக அங்குள்ள பல நகரங்களுக்கும் வியாபித்தது.

 
ஆகத்து 6 2011 டோட்டன்ஹாமில் ஆரம்பித்த கலகம் லண்டனின் பல்வேறு பகுதிகளுக்கும் பரவியது. லண்டனின் பல இடங்களில் கலவரங்களும் வன்முறையும் சூறையாடல்களும் நடந்துள்ளன. வாகனங்கள் தீ வைத்து கொளுத்தப்பட்டன. குரோய்டான் நகரில் 140 ஆண்டு பழமையான டிபார்ட்மென்டல் ஸ்டோரை கலவரக்காரர்கள் தீக்கிரையாக்கினர். பர்மிங்ஹாம், லிவர்ப்பூல், மான்செஸ்டர், நாட்டிங்ஹம், பிரிஸ்டல் ஆகிய இடங்களிலும் வீதிக் கலவரங்கள் வெடித்தன.

தெற்கு லண்டனில் ஆகத்து 8 அன்று நடந்த வன்செயல்களின் போது சுடப்பட்ட ஒருவர் உயிரிழந்தார். கலவரத்துடன் தொடர்புடைய முதலாவது மரணமாக இது கூறப்படுகிறது. பர்மிங்ஹாமில் வின்சன் கிறீன் என்ற இடத்தில் வீதிக் கலவரங்களில் ஈடுபட்டவர்களிடம் இருந்து தமது குடும்பத்தினரையும் சுற்றுப் புறத்தையும் காப்பதற்காகப் பாதுகாப்புப் பணியில் ஈடுபட்டிருந்த மூன்று பாக்கித்தானிய இளைஞர்கள் மீது ஆகத்து 9 அன்று வன்முறைக் கும்பல் ஒன்று வாகனம் ஒன்றை ஏற்றிக் கொன்றனர்.

இங்கிலாந்தில் வன்முறைகள் இடம்பெற்று வரும் நிலையில் அங்கு வன்முறையாளர்கள் தங்கள் தகவல் பரிமாற்றத்திற்கு பிளக்பெரி மெசஞ்சர் சேவை மற்றும் பேஸ்புக், டுவிட்டர் வலையமைப்புகளை பாவிப்பதாக தகவல்கள் வெளியாகியுள்ளன. வன்முறைகளில் ஈடுபட்டுள்ளோர் தங்களிடையே தகவல்களைப் பரிமாற்றுவதற்கு இவ்வசதிகள் பெரும் பங்களிப்பு செய்வதாக தெரிவிக்கப்பட்டது.

இவற்றின் ஊடாகவே எங்கு அடுத்து வன்முறை நிகழப்போகின்றது? எங்கே ஒன்று கூடுவது, எவற்றைத் தாக்குதவது மற்றும் கொள்ளையடிப்பது தொடர்பில் தகவல்கள் பரிமாற்றப்படுவது கண்டுபிடிக்கப்பட்டது.

பிரித்தானிய இளைஞர்களில் 37% பிளக்பெரி கையடக்கத்தொலைபேசிகளையே பயன்படுத்தி வருகின்றனர். இக் கையடக்கத்தொலைபேசிகளுக்கான பிரத்தியேக தகவல் பரிமாற்ற சேவையே பிளக்பெரி மெசஞ்சர் ஆகும். இதன்மூலம் பலருக்கு ஒரே நேரத்தில் வேகமாகவும், துரிதமாகவும், இலவசமாகவும் தகவல்களை அனுப்பமுடியும். மேலும் இதன் சிறப்பம்சம் அதன் பாதுகாப்பு பொதுவாக பிளக்பெரி மெசஞ்சர் சேவையின் மூலம் தகவல்களை அனுப்பும் போது அவற்றின் மென்பொருள் குறியீட்டுச்சொற்களை (என்கிறிப்ஷன்) பரிசீலிக்க முடியாது. மேலும் பிளக்பெரி மெசஞ்சர் பாவனையாளர்கள் பின்(இரகசிய) இலக்கமொன்றினை பரிமாறிக் கொள்ள வேண்டும் .இது அவர்களின் தகவல் பரிமாற்றத்தை இரகசியமாக வைத்திருக்க உதவுகின்றது. இதனை நன்கு அறிந்துவைத்துள்ள கலகக்காரர்கள் இவற்றைப் பயன்படுத்துவது தெரியவந்துள்ளது. இது அங்குள்ள பாதுகாப்புப் பிரிவினருக்கு பெரும் தலையிடியைக் கொடுத்துள்ளது.

பிரித்தானியப் பிரதமர் டேவிட் கேமரன் தனது இத்தாலி விடுமுறை சுற்றுப்பயணத்தை ரத்து செய்து விட்டு, ஆகத்து 9 ம் திகதி நாடு திரும்பினார். சட்டம் ஒழுங்கை நிலைநாட்டுவது தொடர்பாக, நாடாளுமன்றத்தின் அவசரக் கூட்டத்தைக் கூட்டி ஆலோசனை நடத்தினார். இது குறித்து டேவிட் கேமரன் கூறுகையில், "பிரிட்டனில் மேலும் கலவரங்கள் நடக்காமல் தடுக்க எல்லா முயற்சிகளையும் பொலிசார் எடுப்பார்களென்றும், தேவைப்படும் பட்சத்தில் கலவரக்காரர்களைக் கட்டுப்படுத்த அவர்கள் மீது தண்ணீரை பீய்ச்சியடித்து தாக்குதல் நடத்த பொலிசார் தயங்கமாட்டார்கள்" எனவும் பிரதமர் உறுதியளித்தார்.

அதே நேரம் காவல் துறையினரின் அனைவரது விடுமுறைகளும் ரத்து செய்யப்பட்டதாக அறிவிக்கப்பட்டது.
சூறையாடல்களில் ஈடுபடுவோரை காவல் துறையினரின் சந்தர்ப்பவாத குற்றவாளிகள் என்று வருணிக்கின்றனர்.

கலவரங்கள், சூறையாடல்கள் மற்றும் சொத்து சேதங்களில் ஈடுபட்டவர்கள் என்று தெரிவிக்கப்படும் ஆட்கள் சிலரின் படங்களை நாட்டின் நாளேடுகள் பலவும் வெளியிட்டு வருகின்றன. இந்தப் படங்களைப் பார்த்து அதில் காணப்படுவோர் யாரையும் அடையாளம் தெரிந்தால் பொலிசில் தெரிவிக்குமாறு இந்தப் பத்திரிகைகள் மக்களைக் கேட்டுக்கொண்டுள்ளன. இந்தப் படங்களை எல்லாம் பார்த்தால் கலவரங்களில் ஈடுபட்டவர்கள் பெரும்பாலும் இளைஞர்களாகவே தோன்றுகின்றனர். இந்தக் சூறையாடல்களில் பத்து வயதுப் பிள்ளைகள் கூட ஈடுபட்டதாக தெரிவிக்கப்படுகிறது. கிழக்கு லண்டனிலும் சரி, வேறு பல இடங்களிலும் சரி, இந்த அட்டூழியங்களில் விடலை வயதுப் பெண்கள் பலரும் ஈடுபட்டிருந்தனர்.
பிரதமர் டேவிட் கேமரன் ஆகத்து 10ம் திகதி அவசரகால அமைச்சரவைக் கூட்டத்தைக் கூட்டி ஆலோசித்தார். பின் காவல்துறை உயரதிகாரிகளுடன் ஆலோசனை நடத்தினார். அதன்பின் கலவரக்காரர்களை அடக்க ரப்பர் குண்டுகள், தண்ணீர் பீரங்கித் தாக்குதல் போன்றவற்றுக்கு அனுமதி அளித்துள்ளார். இதுகுறித்து அவர் அளித்த பேட்டியில்,""கலவரக்காரர்களைத் திருப்பித் தாக்க வேண்டிய நேரம் வந்து விட்டது. திருப்பித் தாக்கும் நடவடிக்கை துவக்கப்பட்டு விட்டது. அவர்களை அடக்க உறுதியான நடவடிக்கைகள் தேவைப்படுகின்றன. கடைகளுக்குள் புகுந்து கொள்ளையடித்தவர்கள், அங்குள்ள சி.சி.டி.வி, கேமராக்களில் பதிவான காட்சிகள் மூலம் அடையாளம் கண்டறியப்பட்டு கைது செய்யப்படுவர். சட்டத்தின் கடுமையான தண்டனை அவர்களுக்குக் காத்திருக்கிறது." என்றார்.

லண்டனை சுற்றி 16 ஆயிரம் காவல்படையினர் பாதுகாப்பு பணியில் ஈடுபடுத்தப்பட்டுள்ளனர். இதனால் அங்கு சற்று அமைதி நிலவியதாகத் தெரிவிக்கப் படுகின்றது. ஆங்காங்கே ஒரு சிலர் சந்தேகத்தின் பேரில் கைது செய்யப்பட்டுள்ளனர்.வெஸ்ட் மிடிலாண்ட் மற்றும் மான்செஸ்டர் நகரங்களில் கலகக்காரர்கள் இன்னும் ஒடுக்கப்படாததால் அங்கு கலவரங்கள் தொடர்கின்றன. மான்செஸ்டர் நகரின் மையப்பகுதியில் உள்ள மகளிர் ஆடையகம் ஒன்று முழுவதும் தீவைத்து கொளுத்தப்பட்டுள்ளது.

கலவரத்துடன் தொடர்புடைய 3 ஆயிரம் பேர் கைது செய்யப்பட்டனர். ஆயிரத்து 200-க்கும் மேற்பட்டோர் மீது வழக்குப்பதிவு பதிவு செய்யப்பட்டுள்ளதாக காவல்துறையினர் குறிப்பிட்டனர். கண்காணிப்பு கேமிராவில் பதிவு செய்யப்பட்ட காட்சியினை வைத்து 68 வயது முதியவர் ஒருவரை , 16 வயது சிறுவன் அடித்து கொன்றதாக அவன் மீது போலீசார் வழக்குப்பதிவு செய்துள்ளனர்.

இங்கிலாந்தில் நடைபெறும் கலவரத்தால் பல்வேறு வீடுகள், கடைகள், வர்த்தக நிறுவனங்கள், அலுவலகங்கள் தீயிட்டு கொளுத்தப்பட்டன. அத்துடன் கொள்ளையும் அடிக்கப்பட்டுள்ளன. இதனால் பல ஆயிரம் கோடிக்கு பொருட்சேதம் ஏற்பட்டுள்ளதாக மதிப்பிடப்பட்டுள்ளது. எற்கனவே காப்பீடு செய்தவர்கள் காப்பீட்டு நிறுவனங்களிடம் இழப்பீடு கேட்பார்கள் என்று எதிர்பார்க்கப்படுகிறது. இதுவரை கலவரத்தால் பாதிக்கப்பட்டவர்களுக்கு இழப்பீடாக காப்பீட்டு நிறுவனங்கள் ரூ.1,460 கோடி தர வேண்டியிருக்கும் என மதிப்பிடப்பட்டுள்ளது. 'கலவரத்தால் ஏற்பட்ட இழப்பு குறித்து காப்பீட்டு நிறுவனங்கள் மதிப்பீடு செய்து வருகின்றன. ரூ.1,000 கோடிக்கு மேல் இழப்பீடு தர வேண்டியிருக்கும்' என காப்பீட்டு நிறுவனங்கள் சங்கத்தின் பொது காப்பீடு பிரிவு தலைவர் நிக் ஸ்டர்லிங் தெரிவித்துள்ளார்.
லண்டன் ஒலிம்பிக் போட்டிகளுக்கு இன்னும் ஒரு வருடம் இருக்கிறது. ஒலிம்பிக் விவரணங்கள் லண்டனின் மதிப்பையும், பெருமையையும் மெருகுடன் விளம்பரப்படுத்திவரும் நிலையில், இவ்வாறான சம்பவங்கள் அதனை கெடுத்துவிடக்கூடாது என்பதில் அதிகாரிகள் கவனம் செலுத்தி வருகின்றனர்.
கலவரங்களால் பாதிக்கப்பட்டிருந்த பிரித்தானிய நகரங்கள் பலவற்றில் ஆகத்து 11 முதல் அமைதி நிலவியதாகத் தகவல்கள் தெரிவிக்கின்றன. கலவரங்கள் இடம்பெற்ற நகரங்களின் வீதியெங்கும் ஆயிரக்கணக்கான மேலதிக பொலிஸார் குவிக்கப்பட்டிருந்தனர். ஆகத்து 11 இரவிலிருந்து பாரிய சம்பவங்கள் எதுவும் இடம்பெறாத போதும் தொடர்ந்தும் பதற்றம் நிலவி வருவதாகத் தெரிவிக்கப்படுகிறது. லண்டனின் பெரும்பாலான பகுதிகள் அமைதிக்குத் திரும்பியுள்ள அதேவேளை ஏனைய நகரங்களிலும் கலவரங்கள் மற்றும் கொள்ளைச் சம்பவங்கள் என்பன ஓய்ந்திருப்பதாக செய்திகள் தெரிவிக்கின்றன.



</doc>
<doc id="118384" url="https://ta.wikipedia.org/wiki?curid=118384" title="தமிழ்த் திரைப்படங்களின் பட்டியல், 2011">
தமிழ்த் திரைப்படங்களின் பட்டியல், 2011

2011 ஆம் ஆண்டில் வெளிவந்த தமிழ்த் திரைப்படங்கள் இங்கு பட்டியலிடப்படுகின்றன.


</doc>
<doc id="118387" url="https://ta.wikipedia.org/wiki?curid=118387" title="தாலியம்">
தாலியம்

தாலியம் "(Thallium)" என்பது Tl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இதனுடைய அணு எண் 81 ஆகும். பின் இடைநிலைத் தனிமமான இது சாம்பல் நிறத்தில் காணப்படுகிறது. இயற்கையில் தாலியம் தனித்த நிலையில் கிடைப்பதில்லை.தனித்துப் பிரித்தெடுத்த பின் தாலியம் வெள்ளீயத்தை ஒத்த தனிமமாகத் தோன்றுகிறது. ஆனால் காற்றில் பட நேர்ந்தால் தன்னுடைய நிறத்தை இழக்கிறது. வில்லியம் குரூக்சு என்ற வேதியியல் வல்லுனரும் கிளாடு-ஆகத்து லேமி என்பவரும் 1861 ஆம் ஆண்டு தாலியத்தைக் தனித்தனியே கண்டறிந்தனர். கந்தக அமிலம் தயாரிக்கையில் கசடாக தாலியம் எஞ்சியிருந்தது. இருவருமே அப்போது புதியாக வளர்ச்சியடைந்து வந்த சுவாலை நிறமாலையியல் ஆய்வைப் பயன்படுத்தினர். அந்த ஆய்வில் குறிப்பிடத்தக்க ஒரு பச்சை நிற நிறமாலை வரியைக் கொடுத்தது. பச்சை நிறக்கிளை என்ற பொருள் கொண்ட தாலோசு என்ற கிரேக்க சொல்லில் இருந்து தாலியம் என்ற பெயரை வருவித்து குரூக்சு இத்தனிமத்திற்கு தாலியம் எனப் பெயரிட்டார். லேமி மற்றும் குரூக்சு இருவரும் 1862 ஆம் ஆண்டு தாலியத்தை தனித்துப் பிரித்தனர். இதற்காக லேமி மின்னாற்பகுப்பு முறையைப் பயன்படுத்தினார். குரூக்சு வீழ்படிவாக்கல் முறையை பயன்படுத்தினார். வீழ்படிவாகக் கிடைத்த விளைபொருளை உருக்கி தேவையான தாலியத்தைப் பிரித்தெடுத்தார். குருக்சு தாலியத்தை ஒரு தூளாகவே காட்சிப்படுத்தினார். அவந்த ஆண்டு மே மாதம் முதல் நாளில் நடைபெற்ற சர்வதேச கண்காட்சியில் துத்தநாகத்தால் வீழ்படிவாக்கப்பட்ட தூளாக தாலியத்தை குரூக்சு அறிமுகப்படுத்தினார் .

அயனி உப்புகளாக தாலியம் +3 மற்றும் +1 என்ற ஆக்சிசனேற்ற நிலைகளில் காணப்படுகிறது. 13 ஆவது குழுவில் உள்ள போரான், அலுமினியம், காலியம், இண்டியம் போன்ற பிற தனிமங்களை +3 ஆக்சிசனேற்ற நிலை தாலியம் ஒத்திருக்கிற்து. எனினும், மேலே கூறப்பட்ட தனிமங்களை விட +1 ஆக்சிசனேற்ற நிலையில் மிகவும் முக்கியத்துவம் வாய்ந்ததாக தாலியம் கருதப்படுகிறது. கார உலோகங்களின் வேதியியலை இது நினைவுபடுத்துகிறது, மற்றும் தாலியம் (I) அயனிகள் புவியியலில் பெரும்பாலும் பொட்டாசியம் சார்ந்த தாதுக்களில் உள்ளன. 

வணிகரீதியாக தாலியம் பொட்டாசியம் தாதுக்களில் இருந்து உற்பத்தி செய்யப்படுவதில்லை. ஆனால் கனரக உலோக சல்பைடு தாதுக்களை சுத்திகரிப்பு செய்யும்போது உடன் விளைபொருளாக உருவாகின்றது. சுமார் 60-70% தாலியம் உற்பத்தி மின்னணு துறையில் பயன்படுத்தப்படுகிறது, மீதமுள்ள தாலியம் மருந்து தொழில் மற்றும் கண்ணாடி உற்பத்திக்குப் பயன்படுத்தப்படுகிறது. அகச்சிவப்பு உணரிகளில் கூட இது பயன்படுகிறது கதிரியக்க ஐசோடோப்பான தாலியம் -201 என்ற தாலியத்தின் ஐசோடோப்பு சிறிய அளவு நச்சு ஏற்படா வகையில் ஓர் அணுசார்ந்த இதய அழுத்த சோதனைக்கு அணுக்கரு மருத்துவ அலகிடலுக்கு பயன்படுத்தப்படுகிறது.
கரையக் கூடிய தாலியம் உப்புகள் நச்சுத்தன்மை வாய்ந்தவையாகும். இவற்றில் பல சுவையற்றவை. வரலாற்றில் இந்த உப்புகள் பூச்சிக் கொல்லி மற்றும் எலி நஞ்சாகப் பயன்படுத்தப்பட்டுள்ளன. பல நாடுகளில் தாலியத்தின் உப்புகள் பயன்படுத்துவது தடை செய்யப்பட்டுள்ளது. தாலியம் நஞ்சால் பாதிக்கப்பட்டவர்களுக்கு முடியிழப்பு ஏற்படுகிறது. வரலாற்றில் சுருக்கமாக இதை கொலை ஆயுதம் என்பார்கள் . 

ஒரு தாலியம் அணுவில் 81 எலக்ட்ரான்கள் இருக்கின்றன. அவை [Xe]4f145d106s26p1; என்ற எலக்ட்ரான் ஒழுங்கில் அடுக்கப்பட்டுள்ளன. ஆறாவது கூட்டில் உள்ள மூன்று வெளிப்புற எலக்ட்ரான்கள் இணைதிறன் எலக்ட்ரான்கள் ஆகும். மந்த இணை விளைவு காரணமாக, 6s எலக்ட்ரான் இணை சார்பிய நிலைத்தன்மையில் உள்ளது. அதனால் அவை கனமான தனிமங்களை விட இரசாயன பிணைப்பில் பங்கேற்பது மிகவும் கடினமாக உள்ளது. இதனால் அண்டை உலோகங்களான பாதரசம் மற்றும் ஈயம் போல உலோகப் பிணைப்பிற்கு மிகச்சில எலக்ட்ரான்களே கிடைக்கின்றன, எனவே முன்னோடி தனிமங்கள் போல தாலியமும் ஒரு மென்மையான, மிகவும் நன்றாக மின்சாரம் கடத்தக்கூடிய உலோகமாக உள்ளது, இதன் உருகுநிலை 304 ° செல்சியசு வெப்பநிலையாகும் . 

தாலியம் +3 என்ற ஆக்சிசனேற்ற நிலையின் மிகக் குறைவான நிலைத்தன்மையை பிரதிபலிப்பதாகத் தெரிவிக்கின்ற நிலையில் பல படிமுறை மின்வாயின் ஆற்றலுக்கு சாத்தியமான வினைகள் ஆய்வு செய்யப்படுகின்றன.
+0.73 Tl3+ + 3 e− ↔ Tl
−0.336 Tl+ + e− ↔ Tl
தாலியம் 13 ஆவது குழுவில் இடம்பெற்றுள்ள முதலாவது தனிமமாகும். + 3 என்ற ஆக்சிசனேற்ற நிலையானது சாதாராண நிலைகளில் தன்னிச்சையாக +1 ஆக்சிசனேற்ற நிலைக்கு குறைக்கப்படுகிறது. குழுவின் பிணைப்பு ஆற்றல் தாலியத்தில் தொடங்கி மேலிருந்து கீழாக குறைந்து கொண்டே வருவதால், 6s எலக்ட்ரான்கள் பங்கெடுத்து கூடுதலாக இரண்டு பிணைப்புகள் உருவாகவும் , +3 என்ற ஆக்சிசனேற்ற நிலையை அடையவும் தேவையான ஆற்றல் போதாது. அதன்படிதான் தாலியம்(I) ஆக்சைடு மற்றும் ஐதராக்சைடு முதலியன அதிக காரத்தன்மையுடனும், தாலியம்(III) ஆக்சைடு மற்றும் ஐதராக்சைடு முதலியன் அதிக அமிலத் தன்மையுடனும் காணப்படுகின்றன. தனிமங்கள் குறைந்த ஆக்சிசனேற்ற நிலையில் உள்ளபோது அவை அதிக மின்நேரானதாக இருக்கும் என்ற பொது விதியை உறுதி செய்கிறது. 

அறை வெப்பநிலையில் தாலியத்தை கம்பியாக இழுக்கலாம். தகடாக அடிக்கலாம். துண்டாக கத்தியால் வெட்டலாம். உலோகப் பளபளப்புடன் தாலியம் இருந்தாலும் காற்றில் பட நேர்ந்தால் ஈயத்தைப் போல சாம்பல் நீலத்திற்கு நிறம் மாறுகிறது. எண்னெய்க்கடியில் மூழ்கச் செய்து இதை பாதுகாப்பாக வைத்திருக்கலாம். காற்றில் படும்போது ஆக்சைடு படலம் தாலியத்தைச் சுற்றி உருவகிறது. கந்தக அமிலம், நைட்ரிக் அமிலம் போன்றவற்றில் தாலியம் கரைகிறது. சல்பேட்டுகளும், நைட்ரேட்டுகளும் உருவாகின்றன. ஆனால் ஐதரோகுளோரிக் அமிலத்தில் மட்டும் இது கரையாத தாலியம்(I) குளோரைடாக உருவாகிறது . 


</doc>
<doc id="118389" url="https://ta.wikipedia.org/wiki?curid=118389" title="பொலோனியம்">
பொலோனியம்

பொலோனியம் (Polonium) ஒரு வேதித் தனிமம். இதன் அணு எண் 84 ஆகும். இது 1898-இல் மேரி கியூரி, பியரி கியூரி ஆகியோரால் கண்டுபிடிக்கப்பட்டது. இது கிடைப்பதற்கு அரிதானதும் கதிரியக்கத் தன்மை கொண்டதுமான ஒரு தனிமம். இது மேரி கியூரியின் தாய் மண்ணான போலந்தின் நினைவாகப் பெயரிடப்பட்டது. இது நச்சுத்தன்மையுள்ள ஒரு தனிமம் ஆகும்.பொலோனியத்திற்கு நிலையான ஓரிடத்தான்கள் எதுவும் இல்லை. வேதிப்பண்புகள் அடிப்படையில் பிசுமத் மற்றும் டெல்லூரியம் ஆகியத் தனிமங்களை ஒத்துள்ளது. யுரேனியத்தின் தாதுவில் பொலோனியம் காணப்படுகிறது. இதனுடைய பயன்பாடுகள் மிகவும் குறைவு ஆகும். விண் ஆய்விகளில் வெப்பமூட்டியாக, நிலைமின் எதிர்ப்புப் பொருளாக, நியூட்ரான் மற்றும் ஆல்பா துகள்களுக்கு மூலமாக பொலோனியம் பயன்படுகிறது. தனிம அட்டவணையில் இதன் இருப்பிடத்தைப் பொறுத்து சிலவேளைகளில் இதை ஓர் உலோகப் போலி என்றும் வகைப்படுத்துவதுண்டு. ஆனால் இதனுடைய பண்புகள் மற்றும் செயறபாடுகள் பொலோனியம் ஒரு உலோகம் என்பதை சந்தேகத்திற்கு இடமின்றி தெளிவாக்குகின்றன

ரேடியம் எப் என்று தற்காலிகமாக அழைக்கப்பட்ட பொலோனியம் மேரி மற்றும் பியரி கியூரி தமபதியரால் 1898 ஆம் ஆண்டு கண்டறியப்பட்டது. மேரி கியூரியின் சொந்த ஊரின் பெயரான போலந்தின் பெயர் இத்தனிமத்திற்கு சூட்டப்பட்டது. அந்நேரத்தில் போலந்து உருசியா, செருமன் மற்றும் ஆசுத்ரோ அங்கேரி பகுதியின் கட்டுப்பாட்டில் இருந்தது. தனிப்பட்ட சுதந்திர நாடாக போலந்து அப்போது இல்லை. தன்னுடைய சொந்த நாடு சுதந்திரம் இல்லாமல் இருப்பதை வெளிப்படுத்த ஒரு வாய்ப்பாக அமைந்ததால் கியூரி நம்பிக்கையுடன் பொலோனியம் என்று பெயர் சூட்டினார். பொலோனியம் என்ற தனிமம் தான் அரசியல் சர்ச்சையை முன்னிலைப்படுத்திய முதலாவது தனிமமாகும்.

பிட்ச்பிளெண்டின் கதிரியக்க விளைவுகளை ஆராய்ந்து கொண்டிருந்தபோது கியூரி தம்பதியினர் இத்தனிமத்தைக் கண்டறிந்தனர். கதிரியக்க மூலகங்களான யுரேனியம் மற்றும் தோரியம் தனிமங்கள் அகற்றப்பட்ட பின்னரும் கூட யுரேனியம் மற்றும் தோரியம் இணைந்து இருந்தபோது வெளியிடப்பட்ட கதிரியக்கத்தைக் காட்டிலும் பிட்ச்பிளெண்ட் தனியாக இருந்தபோது வெளிப்பட்ட கதிரியக்கம் அதிகமாக இருந்தது. கியூரி தம்பதியரை இந்நிகழ்வு மேலும் கூடுதலான கதிரியக்கத் தனிமங்களைத் தேட தூண்டியது. அவர்கள் முதலில் பிட்ச்பிளெண்டிலிருந்து பொலோனியத்தை 1898 இல் பிரித்தெடுத்தனர். அதன் பின்னர் ஐந்து மாதங்கள் கழிந்து ரேடியத்தைக் கண்டறிந்தனர். செருமனிய வேதியியலாலர் வில்லி மார்க்வால்டு 1902 ஆம் ஆண்டில் வெற்றிகரமாக 3 கிராம் பொலோனியத்தைப் பிரித்தெடுத்தார். அந்நேரத்தில் அவர் அதை புதிய தனிமமாக நினைத்தார். இதை கதிரியக்க தெல்லுரியம் என அழைத்தார். 1905 ஆம் ஆண்டு வரை அது பொலோனியம் தான் என்று விவரிக்கப்படாமல் இருந்தது.
அமெரிக்காவில் இரண்டாம் உலகப் போரின் போது மன்காட்டன் திட்டத்தின் ஒரு பகுதியான டேட்டன் திட்டத்தில் பொலோனியம் தயாரிக்கப்பட்டது. 1945 இல் நாகசாகி மீது வீசப்பட்ட குண்டு மனிதன் என்ற குண்டு வீச்சில் பயன்படுத்தப்படும் உமிழ்வு-வகை அணு ஆயுத வடிவமைப்பில் இது ஒரு முக்கிய பகுதியாக இருந்தது. வெடிகுண்டு கோளத்தில் இருந்த புளூட்டோனியம் குழியின் நடுவில் பொலோனியமும் பெரிலியமும் ' வெடிப்பொருளின் முக்கியப் பகுதிக்கூறுகளாக இருந்தன. 

பொலோனியத்தின் இயற்பியல் பண்புகள் உலகப்போருக்கு பின்னர் வரையும் கூட வகைப்படுத்தப்படாமல் இருந்தது. 1960 களில் தொடக்கப் பொருளாகப் பயன்படுத்தப்பட்ட பின்னர்தான் இது வகைப்படுத்தப்பட்டது. அணு சக்தி ஆணையம் மற்றும் மன்காட்டன் திட்டம் 1943 மற்றும் 1947 ஆம் ஆண்டுகளுக்கு இடையில் ரோச்செசுட்டர் பல்கலைக்கழகத்தில் ஐந்து நபர்கள் மீது பொலோனியத்தைப் பயன்படுத்தி மனித சோதனையை நிகழ்த்த நிதியுதவி செய்தன. மக்களிடம் பொலோனியத்தை ஆய்வு செய்ய அவர்கள் உடலில் பொலோனியம் 9 மற்றும் 22 மைக்ரோகியூரி அளவுக்கு இருப்பது போல நிர்வகிக்கப்பட்டது.

பொலோனியம் இயற்கையில் தோன்றும் ஓர் அரியவகை தனிமமாகும். இதன் ஐசோடோப்புகள் அனைத்தும் குறுகிய அரை ஆயுட்காலத்தை கொண்டிருக்கின்றன. 210Po, 214Po, மற்றும் 218Po ஐசோடோப்புகள் 238U ஐசோடோப்பின் சிதைவு சங்கிலியில் தோன்றுகின்றன. எனவே பொலோனியம் யுரேனியத்தின் தாதுக்களில் ஒரு மெட்ரிக் டன்னுக்கு 0.1 மில்லிகிராம் அளவில் காணப்படுகிறது. இது தோராயமாக ரேடியம் காணப்படும் அளவில் 2% ஆகும். புவி மேலோட்டில் காணப்படும் பொலோனியத்தின் அளவு தீங்கிழைக்கும் அளவுக்கு இல்லை. புகையிலை புகையில் பாசுப்பேட்டு உரங்களுடன் சேர்ந்து வளரும் புகையிலை இலைகளில் பொலோனியம் காணப்படுகிறது. 
குறைந்த அளவு அடர்த்தியில் பொலோனியம் இயற்கையில் காணப்படுவதால் இதை தனித்துப் பிரித்தெடுத்தல் என்பது கடினமான செயலாக இருக்கிறது. 20 ஆம் நூற்றாண்டின் முற்பாதியில் தான் அதிக அளவு பொலோனியம் உற்பத்தி செய்யப்பட்டது. ரேடியம் உற்பத்தியில் கிடைத்த 37 டன்கள் கழிவுப் பொருட்களில் இருந்து பொலோனியம் அப்போது தயாரிக்கப்பட்டது. தற்காலத்தில் பிசுமத் தனிமத்தை உயர் ஆற்றல் நியூட்ரான்களால் அல்லது புரோட்டான்களால் தாக்கி பொலோனியம் தயாரிக்கப்படுகிறது. 
1934 இல் மேற்கொள்ளப்பட்ட ஒரு சோதனையில் இயற்கையான 209Bi ஐசோடோப்பு நியூட்ரான்களால் மோதப்பட்டபோது 210Bi என்ற ஐசோடோப்பு உருவாக்கப்பட்டது. இது பின்னர் பொலோனியம் 210 ஐசோடோப்பாக மாற்றப்பட்டது. 
பொலோனியத்திற்கு அறியப்பட்ட 33 ஓரிடத்தான்கள் உள்ளன. அவற்றினுடைய அணு நிறைகளின் வீச்சு 188 முதல் 220 வரை காணப்படுகிறது. 138.376 நாட்கள் அரைவாழ்வுக் காலம் கொண்ட Po மட்டுமே பரவலாகக் காணப்படுகிறது. ஈயம் அல்லது பிசுமத்தை சுழற்சியலைவியில் இட்டு ஆல்பா துகள் அல்லது புரோட்டான் அல்லது டியூட்ரான் துகள்களால் மோதுகை நிகழ்த்தி அரைவாழ்வுக் காலம் அதிகம் கொண்ட Po மற்றும் Po ஆகிய ஒரிடத்தன்களைப் பெறமுடியும். பொலோனியத்தின் ஓரிடத்தான்களில் Po என்ற ஓரிடத்தனே அதிக அரைவாழ்வுக் காலம் கொண்டதாக மதிப்பிடப்பட்டுள்ளது.

ஆல்ஃபா துகள்களை வெளிவிடும் ஒரிடத்தான் Po 138.4 நாட்கள் அரைவாழ்வுக் காலமாகக் கொண்டுள்ளது. இது நேரடியாக நிலையான விளை ஓரிடத்தான் Pb ஆக சிதைவடைகிறது. ஓரிடத்தான் Ra தனிமத்தைவிட பொலொணியம் Po அதிகமான அளவுக்கு ஆல்பா துகள்களை வெளிவிடுகிறது.

ஆல்ஃபா துகள்களை வெளிவிடும் இலட்சம் நிகழ்வுகளுள் ஒன்றில் உட்கரு மாறுபாடு காரணமாக அதிக ஆற்றல் கொண்ட காமா துகள்கள் வெளிப்படுகின்றன. 

கதிரியக்கத் தனிமமான பொலோனிம் இரண்டு புற வேற்றுமை வடிவங்களில் காணப்படுகிறது. இதில் எளிய கனசதுர படிகவமைப்பு கொண்ட ஆல்ஃபா வடிவ பொலோனியம் மட்டுமே நன்கு அறியப்பட்டுள்ளது. பீட்டா வடிவ பொலோனியம் சாய்சதுரம் சார் படிகவமைப்பில் காணப்படுகிறது. பொலோனியத்தின் அமைப்பை எக்சுகதிர் விளிம்பு விளைவு மற்றும் எலக்ட்ரான் விளிம்பு விளைவுகள் உறுதிப்படுத்துகின்றன. 




</doc>
<doc id="118393" url="https://ta.wikipedia.org/wiki?curid=118393" title="ரேடான்">
ரேடான்

ரேடான் ஒரு வேதித் தனிமம். இதன் அணு எண் 86.அணு நிறை 222 ஆகும் அரை வாழ்வு நேரம் 3.8 நாள்களாகும். இது ஒரு நிறம், மணம், சுவையற்ற மந்த வாயுவாகும். இது கதிரியக்கத்தன்மை கொண்டது. யுரேனியம் சிதையும் போது இது கிடைக்கிறது.

காற்று மாசுக்களில் இது முக்கியமானதாகும். ஐக்கிய அமெரிக்காவில் சிகரெட்டுக்கு அடுத்து நுரையீரல் புற்றுநோய் வரக் காரணமாக ரேடான் உள்ளது.முன்பு அண்மைக் கதிர் மருத்துவத்தில் பயன்பட்டது.


</doc>
<doc id="118395" url="https://ta.wikipedia.org/wiki?curid=118395" title="உலோகப்போலி">
உலோகப்போலி

உலோகப் போலிகள் ("Metalloids") என்பன வேதியியலில் சில குறிப்பிட்ட வகைத் தனிமங்களைக் குறிக்கும். தனிமங்களை அவற்றின் இயற்பியல், வேதியியல் பண்புகளைப் பொறுத்து அவற்றை உலோகம் அல்லது அலோகம் எனப்பிரிக்கலாம். எனினும் சில தனிமங்கள் இரண்டும் கலந்த பண்புகளைப் பெற்றுள்ளன. இவை உலோகப்போலிகள் என்றழைக்கப்படுகின்றன.

போரான், சிலிக்கான், ஆர்சனிக், செர்மானியம், ஆண்டிமணி, டெல்லூரியம் முதலியன உலோகப்போலிகளாகும்.


</doc>
<doc id="118400" url="https://ta.wikipedia.org/wiki?curid=118400" title="இயல்நிலைப் பரவல்">
இயல்நிலைப் பரவல்

\,e^{ -\frac{(x-\mu)^2}{2\sigma^2} }</math>

புள்ளியியலின், நிகழ்தகவுக் கோட்பாட்டில், இயல்நிலைப் பரவல் அல்லது இயற் பரவல் ("normal distribution") என்பது ஒரு தொடர் நிகழ்தகவுப் பரவலாகும். ஒரு சமவாய்ப்பு மாறியின் மெய்மதிப்புகள், சராசரி மதிப்பைச் சுற்றி நெருக்கமாக அணுகும் தோராயநிலையை விளக்குவதற்கு இப்பரவல் பெரும்பாலும் பயன்படுகிறது. 

இப்பரவலின் நிகழ்தகவு அடர்த்திச் சார்பு:

பண்பளவைகள்(parameters) "μ" -பரவலின் சராசரியையும், "σ" -பரவற்படியையும் குறிக்கும்.

இச்சார்பின் வளைவரை மணிவடிவில் அமையும். இவ்வளைவரை காசியன் வளைவரை அல்லது மணி வளைவரை என அழைக்கப்படுகிறது.

புள்ளியியலில் இயல்நிலைப் பரவல் முக்கியமான ஒன்றாகக் கருதப்படுவதற்குப் பல காரணங்கள் உள்ளன. இயல்நிலைப் பரவலைச் சேர்ந்த பெரும்பாலான முடிவுகளைத் தெளிவாகக் காண முடியுமென்பதால் இப்பரவலைப் பகுப்பாய்வு முறையில் விளக்க முடியுமென்பது முதல் காரணமாகும். சில எளிய நிபந்தனைகளின் கீழ், அதிக அளவிலான சமவாய்ப்பு மாறிகளின் கூடுதலானது இயல்நிலைப் பரவலைப் பின்பற்றுகிறது என்ற கூற்றை எடுத்துரைக்கும் மைய எல்லைத் தேற்றத்தின் பின்விளைவாக இயல்நிலைப் பரவல் உருவானது. இரண்டாவது காரணம், நடைமுறை நிகழ்வுகளில் நாம் காணும் பலவகையான சமவாய்ப்பு மாறிகளை மாதிரிப்படுத்துவதற்கு இயல்நிலைப் பரவலின் மணிவடிவம் வசதியாக இருப்பது ஆகும். இயல்நிலைப் பரவலானது புள்ளியியல், தாவரவியல் மற்றும் சமூக அறிவியலில் சிக்கலான தோற்றப்பாடுகளுக்கான (phenomena) எளிய மாதிரியாகப் பயன்படுத்தப்படுகிறது.

இயல்நிலைப் பரவலின் எளியவகை, திட்ட இயல்நிலைப் பரவலாகும். 

திட்ட இயல்நிலைப் பரவலின் நிகழ்தவு அடர்த்திச் சார்பு:

இச்சார்பைப் பின்வரும் வகைக்கெழுச் சமன்பாடுகளைச் சரிசெய்யும் சார்பு f(x) ஆகவும் வரையறுக்கலாம்:

formula_8

formula_9

formula_10

இச்சமன்பாடுகளைத் தீர்ப்பதன் மூலம் கிடைக்கும் இயல்நிலைப் பரவலின் சார்பு வடிவம்:
formula_11

இதிலுள்ள formula_12 காரணி, இச்சார்பின் வளைவரையின் பரப்பு ஒரு அலகு என்பதை உறுதிப்படுத்துகிறது. அடுக்கிலுள்ள 1/2, வளைவரையின் அகலத்தை (வளைவுமாற்றுப் புள்ளிகளுக்கிடையே உள்ள தூரத்தில் பாதியளவு) ஒரு அலகாக்குகிறது. புள்ளியியலில் ஏனைய நிகழ்தகவுப்பரவல்களின் அடர்த்திச் சார்புகள் "f" அல்லது "p" எனக் குறிக்கப்படுகிறது. ஆயினும் இப்பரவலின் அடர்த்திச் சார்பை "ϕ" (phi) என்ற கிரேக்க எழுத்தால் குறிப்பது வழக்கமாக உள்ளது. பொதுவாக,ஒரு இருபடிச் சார்பை அடுக்கேற்றப்படுத்துவதன் மூலம் இயல்நிலைப் பரவலைக் காணலாம்:

இச்சார்பின் வளைவரை மணிவடிவமாக இருக்கும். இச்சார்பு குழிவானதாக இருப்பதற்கு, ஆக இருக்க வேண்டும். எப்பொழுதும் ஆக உள்ளது. "a" ன் மதிப்பை மாற்றுவதன் மூலம் மணி வளைவரையின் அகலத்தைக் கட்டுப்படுத்தலாம். "b" ன் மதிப்பை மாற்றுவதன் மூலம் மணியின் நடுமுகடினை x அச்சின் திசையில் நகர்த்தலாம். "c" ன் மதிப்பை மாற்றுவதன் மூலம் முகடின் உயரத்தைக் கட்டுப்படுத்தலாம். "f"("x") ஆனது உண்மையிலேயே Rன் மீதான ஒரு நிகழ்தகவு அடர்த்திச் சார்பாக இருப்பதற்கு, formula_14 என்றிருக்குமாறு "c" ன் மதிப்பைத் தேர்ந்தெடுக்க வேண்டும் (இதற்கு  "a" < 0 என இருப்பதும் அவசியம்).

"a", "b", and "c" குப் பதில், சராசரி "μ" = -b/2a மற்றும் பரவற்படி "σ" = 1/2a என்பதைப் பயன்படுத்தலாம். இப்புதிய பண்பளவைகளைப் பயன்படுத்தி நிகழ்தகவு அடர்த்திச்சார்பினை வசதியானதொரு திட்ட வடிவில் மாற்றிக் கொள்ளலாம்:

திட்ட இயல்நிலைப் பரவலின் சராசரி மற்றும் பரவற்படி ஆகவும் அமைவதைக் காண்க. திட்ட இயல்நிலைப் பரவலை  "σ" அளவு கிடைமட்டமாக நீட்டிப்பதாலும்  "μ" அளவு வலப்புறத்தில் பெயர்ச்சி செய்வதாலும் கிடைக்கக்கூடிய பரவலாக எந்தவொரு இயல்நிலைப் பரவலையும் கருதலாம் என்பதை மேலே தரப்பட்ட சமன்பாட்டின் இறுதிப் பகுதியானது காட்டுகிறது. 

பண்பளவைகள் "μ" மற்றும் "σ" இரண்டும் முறையே மணி வளைவரையின் நடுமுகட்டையும் அகலத்தையும் குறிக்கும். அதேசமயம் இயல்நிலைப் பரவலின் சராசரி, இடைநிலை மற்றும் முகடு மூன்றும் சமமாக இருக்கும். அவை மூன்றையும் "μ" குறிக்கிறது. சமவாய்ப்பு மாறியின் மதிப்புகள், சராசரியைச் சுற்றி எவ்வாறு பரவியுள்ளது என்பதை "σ" தருகிறது. இது பரவற்படி என அழைக்கப்படுகிறது. "σ" ன் வர்க்க மூலம் பரவலின் திட்ட விலக்கமாகும்.

இயல்நிலைப் பரவலின் குறியீடு: "N"("μ", "σ"). 

சராசரி "μ" மற்றும் பரவற்படி "σ" கொண்ட இயல்நிலை சமவாய்ப்பு மாறியின் குறியீடு: formula_16

இயல்நிலைப் பரவலின் நிகழ்தவு அடர்த்திச் சார்பு (probability density function-pdf): 
பரவற்படி, "σ" பூச்சியமாக இல்லாமல் இருந்தால் மட்டுமே இச்சார்பு முறைமைச் சார்பாக (proper function) இருக்கும். அப்பொழுது இச்சார்பு, முழு மெய்யெண் கோட்டின்மீது வரையறுக்கப்பட்ட ஒரு தொடர்ச்சியான சார்பாக அமையும். மேலும் இச்சார்பு காசியன் சார்பு எனவும் அழைக்கபடுகிறது.
பண்புகள்:

சேர்ப்பு அடர்த்திச் சார்பானது (Cumulative distribution function-cdf), இடைவெளியிலுள்ள மதிப்புகளை எடுக்கும் சமவாய்ப்பு மாறியின் நிகழ்தகவுகளைப் பற்றி விளக்குகிறது. திட்ட இயல்நிலைப் பரவலின் cdf -ன் குறியீடு, Φ ஆகும்.(phi -கிரேக்க முகப்பெழுத்து) அதனை நிகழ்தகவு அடர்த்திச்சார்பின் தொகையீடாகப் பின்வரும் சூத்திரத்தைப் பயன்படுத்திக் கணக்கிடலாம்:

இத்தொகையீட்டை erf, எனச் சுருக்கமாகக் குறிக்கப்படும் சிறப்புச் சார்பான பிழைச் சார்பு(error function)மூலம் எழுதலாம். சராசரி "μ" மற்றும் பரவற்படி "σ" > 0 கொண்ட இயல்நிலை சமவாய்ப்பு மாறியின் cdf : 

திட்ட இயல்நிலைப் பரவலின் cdf -ன் நிரப்பி: , இது Q-சார்பு என பொறியியலில் அழைக்கப்படுகிறது.

பண்புகள்:

பரவற்படி பூச்சியமாகக் கொண்ட இயல்நிலைப் பரவலின் cdf, ஹெவிசைட் படிச் சார்பாகும்.(Heaviside step function) ( என்று எடுத்துக் கொள்வது மரபு.)

திட்ட இயல்நிலை cdf ன் நேர்மாறானது, மதிப்பளவை சார்பு (Quantile function) என அழைக்கப்படுகிறது. மேலும் அச்சார்பு பிழைச் சார்பின் நேர்மாறுச் சார்பின் மூலம் தரப்படுகிறது:
திட்ட இயல்நிலைப் பரவலின் மதிப்பளவைகள், பொதுவாக "z" என க் குறியிடப்படுகின்றன. மதிப்பளவை "z" என்பது, ஒரு திட்ட இயல்நிலை சமவாய்ப்பு மாறியானது அதன் மதிப்புகள் இடைவெளியில் அமைவதற்கான நிகழ்தகவு சரியாக "p" என இருப்பதற்காக அம்மாறி எடுக்கக்கூடிய மதிப்பினைக் குறிக்கிறது. எடுகோள் சோதனை, நம்ப இடைவெளிவெளிகள் அமைத்தல் மற்றும் Q-Q பிளாட்டுகளில் மதிப்பளவைகள் பயன்படுகின்றன. 

மிக முக்கியமான இயல்நிலை மதிப்பளவை: . ஒரு திட்ட இயல்நிலை சமவாய்ப்பு மாறியின் தனிமதிப்பு 1.96 க்கும் அதிகமாக 5% நிகழ்வுகளில் இருக்கும்.

சராசரி "μ" மற்றும் பரவற்படி "σ", கொண்ட இயல்நிலை சமவாய்ப்பு மாறியின் மதிப்பளவை சார்பு:

"X" என்ற சமவாய்ப்பு மாறியின் சிறப்பியல்பு சார்பு (Characteristic function): "φ"("t") என்பது "e" -ன் எதிர்பார்ப்பு மதிப்பாகும். இதில், "i" கற்பனை அலகு; "t" ∈ R , சிறப்பியல்புச் சார்பின் கோணவீச்சாகும் (argument). சிறப்பியல்புச் சார்பானது, நிகழ்தகவு அடர்த்திச் சார்பு "ϕ"("x") -ன் வூரியே மாற்றாக அமையும். 

சராசரி "μ" மற்றும் பரவற்படி "σ", கொண்ட இயல்நிலைச் சமவாய்ப்பு மாறி "X" -ன் சிறப்பியல்புச் சார்பு: 

சிறப்பியல்புச் சார்பை சிக்கலெண் தளம் முழுவதிலும் விரிவாக்கம் செய்யலாம்:

விலக்களவுகள் பிறப்பிக்கும் சார்பானது (moment generating function) "e" -ன் எதிர்பார்ப்பு மதிப்பாக வரையறுக்கப்படுகிறது. 

ஒரு இயல்நிலைச் சமவாய்ப்பு மாறியின் விலக்களவுகள் பிறப்பிக்கும் சார்பு:

குவிப்பெருக்கம் பிறப்பிக்கும் சார்பானது விலக்களவுகள் பிறப்பிக்கும் சார்பின் மடக்கையாகும்:

இது "t"-ல் அமைந்த ஒரு இருபடிக் கோவையானதால் முதல் இரு குவிப்பெருக்கங்கள்(cumulants) மட்டுமே பூச்சியமற்றதாகும்.

இயல்நிலைப் பரவலுக்கு அனைத்து வரிசை விலக்களவுகளும் (Moments) உண்டு. சராசரி "μ" மற்றும் பரவற்படி கொண்ட இயல்நிலை சமவாய்ப்பு மாறி "X" -ன் எதிர்பார்ப்பு காண இயலும். மேலும் அது என்றவாறுள்ள அனைத்து "p" -ன் மதிப்புகளுக்கும் முடிவுறு மதிப்பாக இருக்கும். பொதுவாக, என்ற முழு எண் வரிசையிலான விலக்களவுகள்தான் கருத்திற் கொள்ளப்படுகின்றன.

அனைத்து இயல்நிலை சமவாய்ப்பு மாறிகளையும் திட்ட இயல்நிலை சமவாய்ப்பு மாறிகளுடன் தொடர்புபடுத்தலாம். சராசரி "μ" மற்றும் பரவற்படி "σ" கொண்ட இயல்நிலை சமவாய்ப்பு மாறி "X" எனில், 
என்பது சராசரி 0 மற்றும் பரவற்படி 1 கொண்ட திட்ட இயல்நிலை சமவாய்ப்பு மாறியாகும். மறுதலையாக "Z" எனும் திட்ட இயல்நிலை சமவாய்ப்பு மாறியைக் கொண்டு, சராசரி "μ" மற்றும் பரவற்படி "σ" கொண்ட இயல்நிலை சமவாய்ப்பு மாறி "X" -ஐக் காணமுடியும்:

திட்ட இயல்நிலைப் பரவலின் pdf மற்றும் cdf -ன் மதிப்புகள் அட்டவணையைப் பயன்படுத்தி அதன் இயல்நிலைப் பரவலின் pdf மற்றும் cdf -ன் மதிப்புகளைக் கணக்கிடுவது எளிதாக இருப்பதால், ஒரு இயல்நிலை சமவாய்ப்பு மாறியைத் திட்டப்படுத்துவது (Standardizing normal random variable) பயனுள்ளதாகவும் வசதியானதுமாக அமைகிறது. ஒரு இயல்நிலைப்பரவல் மற்றும் அதன் திட்ட இயல்நிலைப் பரவலின் pdf மற்றும் cdf இரண்டிற்கும் உள்ள தொடர்பு: 

ஒரு இயல்நிலைப் பரவலில் கிட்டத்தட்ட 68% மதிப்புகள் சராசரியிலிருந்து "σ" அளவு தூரத்துக்குள் அமையும்; 95% மதிப்புகள் சராசரியிலிருந்து 2"σ" தூரத்துக்குள் அமையும்; 99.7% மதிப்புகள் சராசரியிலிருந்து 3"σ" தூரத்துக்குள்ளும் அமையும். இக்கருத்து "68-95-99.7 விதி", அல்லதுஅனுபவ விதி அல்லது 3- சிக்மா விதி என அழைக்கப்படுகிறது.
இன்னும் துல்லியமாகச் சொல்லவேண்டுமெனில், மணி வளைவரையில் மற்றும் -க்கிடையேயுள்ள பரப்பு:
இங்கு erf என்பது பிழைச் சார்பாகும்.



</doc>
<doc id="118410" url="https://ta.wikipedia.org/wiki?curid=118410" title="அருண் விஜயராணி">
அருண் விஜயராணி

அருண் விஜயராணி (16 மார்ச் 1954 - 13 டிசம்பர் 2015) புலம்பெயர்ந்த மூத்த பெண் படைப்பாளிகளில் ஒருவர். 1989 ஆம் ஆண்டில் இருந்து புலம்பெயர்ந்து அவுஸ்திரேலியாவில் வாழ்ந்து வந்தவர்.

அருண் விஜயராணி யாழ்ப்பாணம் உரும்பிராயைப் பிறப்பிடமாகக் கொண்டவர். மத்திய கிழக்கு நாடுகளிலும் இங்கிலாந்திலும் சில காலம் வசித்திருக்கும் அருண். விஜயராணி 1989 முதல் அவுஸ்திரேலியா மெல்பேர்ணில் வசித்து வந்தார். இவரது தந்தையார் பிரபல ஓவியர் செல்லத்துரை. விஜயராணி செல்லத்துரை என்ற பெயரிலேயே இவரது ஆக்கங்கள் முன்பு வெளியாகின. அருணகிரி என்பவரை மணந்ததன் பின்னர், அருண். விஜயராணி என்ற பெயரில் எழுதி வந்தார்.

1972 ஆம் ஆண்டில் இந்து மாணவன் என்ற பாடசாலை மலரில் "அவன் வரும்வரை" என்ற தனது முதலாவது சிறுகதையை எழுதினார். கொழும்பில் வாழ்ந்த காலப்பகுதியில் இலங்கை வானொலியில் இவரது "விசாலாட்சிப்பாட்டி பேசுகின்றாள்" என்ற நகைச்சுவைத்தொடர் 25 வாரங்கள் ஒலிபரப்பாகியது.

இலங்கை வானொலியில் சிறுகதைகள், சிந்தனைக்கட்டுரைகள், இசையும் கதையும், நாடகங்கள், தொடர்நாடகங்கள் என்பன இவரது ஆக்கங்களாக ஒலிபரப்பாகியுள்ளன. ”தவறுகள் வீட்டில் ஆரம்பிக்கின்றன" என்ற இவரது வானொலி நாடகம், துணை என்ற பெயரில் ரூபவாஹினி தொலைக்காட்சிக்காக பி. விக்னேஸ்வரன் தொலைக்காட்சி நாடகமாக தயாரித்து ஒளிப்பரப்பினார்.

அவுஸ்திரேலியாவில் தமிழோசை வானொலி மற்றும் வானமுதம் வானொலி, இன்பத் தமிழ் ஒலி ஆகியவற்றிலும் பல உரைச்சித்திரங்களை வழங்கியிருக்கிறார்.

அவுஸ்திரேலியா தமிழர் ஒன்றியத்தின் அவுஸ்திரேலிய முரசு இலக்கிய சிற்றிதழின் ஆசிரியராகவும் அருண். விஜயராணி பணியாற்றியுள்ளார். அத்துடன் வருடாந்தம் தமிழ் எழுத்தாளர் விழாவை நடத்தும் அவுஸ்திரேலிய தமிழ் இலக்கிய கலைச்சங்கத்தின் தலைவராகவும் பணியாற்றினார்.

மெல்பன் தமிழ்ச்சங்கம் இவரது பணிகளைப்பாராட்டி 2005 ஆம் ஆண்டு விருது வழங்கி கௌரவித்துள்ளது.




</doc>
<doc id="118423" url="https://ta.wikipedia.org/wiki?curid=118423" title="குழம்பு">
குழம்பு

குழம்பு என்ற சொல், பொதுவாக அரை திரவ நிலையில்(கூழ்ம நிலை) பொருள்களைக் குறிக்கிறது. எடுத்துக்காட்டாக, தமிழகத்தில் சோற்றுடன் உண்ணப்படும் காய்கறி அல்லது இறைச்சி கலந்த சாறு, குழம்பு என்று அழைக்கப்படுகிறது. 

இவை மட்டுமல்லாது, எரிமலைக் குழம்பு என்ற சொல் எரிமலை வெடிப்பின்போது வெளியே தெறிக்கும் பொருளைக் குறிக்கின்றது.


</doc>
<doc id="118428" url="https://ta.wikipedia.org/wiki?curid=118428" title="பால் பொருள்">
பால் பொருள்

பால் பொருட்கள் பொதுவாக பசு அல்லது எருமை பாலிருந்து உற்பத்தி செய்யப்படும் உணவுவாக வரையறுக்கப்படுகிறது. இவை வழக்கமாக அதிக ஊட்டச்சத்து தரக்கூடியவனாக இருக்கின்றன. பசு, எருமை ஆகியவற்றைத் தவிர ஆடு, ஒட்டகம், குதிரை பொன்றவற்றின் பாலில் இருந்து தயாரிக்கப் படும் பொருட்களும் பால்பொருட்களாக வகைப்படுத்தப்படுகின்றன.



</doc>
<doc id="118429" url="https://ta.wikipedia.org/wiki?curid=118429" title="அஜ்மல் கசாப்">
அஜ்மல் கசாப்

மொகம்மது அஜ்மல் அமீர் கசாப் (Mohammed Ajmal Amir Kasab; செப்டம்பர் 1987 - நவம்பர் 21, 2012) 2008 மும்பாய் தாக்குதல்களில் பங்கெடுத்த ஓர் பாக்கித்தானிய தீவிரவாதி. . இந்தத் தாக்குதல்களின்போது பிடிபட்ட ஒரே தீவிரவாதியான கசாப் இந்தியாவில் தூக்கிலிடப்பட்டார். துவக்கத்தில் இவர் பாக்கித்தானி அல்லவென்று பாக்கித்தான் அரசு மறுத்து வந்தபோதும் சனவரி, 2009 இல் இவரை பாக்கித்தானிய குடிமகனாக ஒப்புக்கொண்டது. இந்த வழக்கை விசாரித்து வந்த இந்திய நீதிமன்றம் மே 3, 2010 அன்று கசாப் கொலை, இந்தியா மீது போர் தொடுத்தல், வெடிகுண்டுகளை வைத்திருத்தல் இன்னும் பிற குற்றங்களைப் புரிந்ததாக தீர்ப்பு வழங்கியது. அதே நீதிமன்றம் மே 6, 2010 அன்று நான்கு குற்றங்களுக்கு மரண தண்டனையும் ஐந்து குற்றங்களுக்கு வாழ்நாள் சிறைத்தண்டனையும் வழங்கியது. இதனை மும்பை உயர்நீதிமன்றம் பெப்ரவரி 21, 2011 அன்று உறுதி செய்தது. தற்போது மரணதண்டனையை எதிர்நோக்கியுள்ள கைதியாக மும்பை ஆர்தர் சாலை சிறையில் அடைக்கப்பட்டிருந்தார். ஆகத்து 29, 2012 அன்று இந்திய உச்ச நீதிமன்றமும் மரண தண்டனையை உறுதி செய்துள்ளது. குடியரசுத் தலைவரிடம் அஜ்மல் கசாப் கோரிய கருணை மனு நிராகரிக்கப் பட்ட நிலையில் சிறை அதிகாரிகள் நவம்பர் 21, 2012 காலையில் அஜ்மல் கசாப்பின் தண்டனையை நிறைவேற்றினர்.




</doc>
<doc id="118432" url="https://ta.wikipedia.org/wiki?curid=118432" title="எம்மன்டல் (பாலாடைக்கட்டி)">
எம்மன்டல் (பாலாடைக்கட்டி)

எம்மன்டல் ("Emmental") சுவிச்சர்லாந்தை சேர்ந்த பாலாடைக்கட்டி வகை. இது வட அமெரிக்கா, ஆஸ்திரேலியா மற்றும் நியூசிலாந்து ஆகிய இடங்களில் சுவிஸ் பாலாடைக்கட்டி ("Swiss Cheese") என்று பொதுவாக அறியப்படுகிறது. ஆனால் அனைத்து சுவிஸ் பாலாடைக்கட்டிகளும் எம்மன்டல் வகையைச் சேர்ந்தவை அல்ல. இப்பாலாடைக்கட்டி சுவிட்சர்லாந்தின் பெர்ன் காண்டனின் (மாநிலம்) எம்மே பள்ளத்தாக்கில் முதலில் செய்யப்பட்டன.


</doc>
<doc id="118446" url="https://ta.wikipedia.org/wiki?curid=118446" title="எப்போதும் வென்றான் சோலை சாமி கோவில்">
எப்போதும் வென்றான் சோலை சாமி கோவில்

தமிழ்நாட்டில் தூத்துக்குடி மாவட்டம்,ஓட்டப்பிடாரம் தாலுகாவில், எட்டயபுரத்தில் இருந்து தூத்துக்குடி செல்லும் தேசிய நெடுஞ்சாலையில் எப்போதும் வென்றான் எனும் கிராமம் உள்ளது. இந்த ஊரில் அமைந்துள்ளது சோலை சாமி கோவில். இந்தக் கோயில், இந்த ஊரைச் சேர்ந்த ராஜகம்பளம் சமூகத்தவர் குலதெய்வமாகும். 
சுமார் 700 வருடங்களுக்கு முன்பு இங்கு குடியமர்ந்த ராஜகம்பளம் சமுதாயத்தை சேர்ந்தவர்கள், தங்களுக்கு என்று தனித்து ஒரு பகுதியை ஏற்படுத்தி வாழ்ந்து வந்தனர். இவர்களில் சோலப்பன் என்பவர் பாண்டியர்களின் ஆட்சி காலத்தில், பாண்டிய மன்னர் ஒருவருக்கு போர்க்காலத்தில் உதவி செய்து வெற்றிக்கு உதவி வந்ததாகவும், எனவே “எப்போதும் வென்றான் சோலப்பன்” என்று பாண்டிய மன்னரால் பாராட்டப்பட்டான். பாண்டிய மன்னன் வழங்கிய நற்பெயரால் இந்த ஊருக்கு எப்போதும் வென்றான் என்கிற பெயர் ஏற்பட்டது என்றும், பின்னர் சோலப்பன் போர் ஒன்றில் இறந்து விட அவரை ராஜகம்பலம் சாதியினர் குல தெய்வமாக வழிபடத் தொடங்கினர். இங்குள்ள தெலுங்கு மொழி பேசும் அருந்ததியர் சாதியினருக்கும் இந்த சோலைசாமியே குல தெய்வமாக இருக்கிறார் .

இக்கோவிலில் ஆடி மாதம் 18 ஆம் தேதி முதல் நடைபெறும் மூன்று நாள் திருவிழாவில் முதல் நாள் ராஜகம்பளம் சாதியினர் சார்பிலும் இரண்டாவது நாள் அருந்ததியர் சாதியினர் சார்பிலும், மூன்றாவது நாளில் இருவரும் சேர்ந்தும் திருவிழாவினை நடத்துகிறார்கள். இங்கு அருந்ததியர் சாதியினர் சோலையப்பர் சாமிக்கு அசைவ உணவுகளை படைத்து, குறிப்பாக பன்றி இறைச்சி படைப்பது இக்கோவிலில் நடக்கும் நிகழ்வுகளில் ஒன்றாக உள்ளது.


</doc>
<doc id="118448" url="https://ta.wikipedia.org/wiki?curid=118448" title="புலம்பெயர் ஈழத்து எழுத்தாளர்களின் பட்டியல்">
புலம்பெயர் ஈழத்து எழுத்தாளர்களின் பட்டியல்

புகலிடத்தில் கவிதை,சிறுகதை, நாவல் மற்றும் புனைவுசார இலக்கியச் செயற்பாட்டில் இதுவரை ஓரிரு படைப்புக்கள் முதற்கொண்டு இயங்கியவர்களின் பெயர்கள் அகர வரிசையில் பதிவு செய்யப்படுகிறது. (இதில் தவறான பெயர்கள் சேர்க்கப்பட்டிருப்பின் ஆர்வமுடையவர்கள் திருத்தி உதவலாம்)

அல்லையூர் சி.விஜயன்























</doc>
<doc id="118454" url="https://ta.wikipedia.org/wiki?curid=118454" title="மனுவந்தரம்">
மனுவந்தரம்

மனுவந்தரம் ("Manvantara" அல்லது "Manuvantara") என்பது இந்துக்களின் காலக் கணக்கின் படி ஒரு மனுவின் ஆட்சிக்காலம். ஒரு மனுவந்திரம் கொண்டது ஒரு இந்திரனின் ஆட்சிக்காலம். பதினான்கு இந்திரர்களும் அதே சமயத்தில் பதினான்கு மனுக்களும் தோன்றி மறைந்த கால அளவு பிரம்மனுக்கு ஒருநாள். பிரம்மனின் ஒரு பகல் ஒரு 'கல்பம்' எனப்படும். பிரம்மனுடைய இரவில் ஒருவித வியவஹாரமும் கிடையாது. ஆகையால் அவருடைய பகலையே அவருடைய நாள் என்று பேச்சு வழக்கில் சொல்வதுண்டு. இவ்வாறு முன்னூற்றறுபது நாட்கள் (கல்பங்கள், பகல்கள்) கொண்டது பிரம்மனுக்கு ஓர் ஆண்டு. பிரம்மனுடைய ஒவ்வொரு பகலுக்கும் அதற்கு சமமான ஓர் இரவு உண்டு. இரவில் காலம் தான் கணக்கிடப்படுமே ஒழிய வேறு விவகாரம் கிடையாது.







</doc>
<doc id="118460" url="https://ta.wikipedia.org/wiki?curid=118460" title="இசதுல்லா தவ்லத்சை">
இசதுல்லா தவ்லத்சை

இஸ்சதுல்லாஹ் தவ்லத்சை ("Izatullah Dawlatzai", பிறப்பு: மே 10 1991), ஆப்கானித்தான் அணியின் துடுப்பாட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டிகளிலும், இரண்டு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2010/11 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118461" url="https://ta.wikipedia.org/wiki?curid=118461" title="ரொனால்ட் டிரேபர்">
ரொனால்ட் டிரேபர்

ரொனால்ட் டிரேபர் ("Ronald Draper", பிறப்பு: திசம்பர் 24 1926), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் , 48 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1950 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118462" url="https://ta.wikipedia.org/wiki?curid=118462" title="ஜெக்கி டூ பிரீஸ்">
ஜெக்கி டூ பிரீஸ்

ஜெக்கி டூ பிரீஸ் ("Jackie du Preez", பிறப்பு: நவம்பர் 14 1942), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் , 120 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1967 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118468" url="https://ta.wikipedia.org/wiki?curid=118468" title="எட்டயபுரம் வெங்கடாசலபதி கோயில்">
எட்டயபுரம் வெங்கடாசலபதி கோயில்

தூத்துக்குடி மாவட்டம் எட்டயபுரம் ஊரில் அமைந்துள்ள வெங்கடாசலபதி கோவிலாகும். இது எட்டயபுரத்தில் அமைந்துள்ள மிகப் பழமையான கோவில்களில் ஒன்றாகும்.

இந்த ஆலயத்தைக் கட்டிப் பிரதிஷ்டை செய்ததாகக் குறிப்பிடப்படுபவர் 27வது பட்டமாகிய "ஜெகவீரராம வெங்கிடேசுர எட்டப்ப நாயக்கர்" அய்யன். இங்கு 885 எனக் குறிப்பிடப்படுவது ஆங்கில ஆண்டு அல்ல. இது நூலில் கொல்லம் ஆண்டு என்று குறிப்பிடப்படுகின்றது. ஆக ஆங்கில வருஷம் 1705லிருந்து 1725வரை பட்டத்து ராஜாவாக இருந்த ஜெகவீரராம வெங்கிடேசுர எட்டப்ப நாயக்கர் அய்யனவர்களால் இந்தக் கோயில் கட்டப்பட்டது. அரண்மனையிலிருந்து சற்று தள்ளியிருக்கும் இந்தக் கோயில் 300 வருடப் பழமை வாய்ந்தது.

தமிழக அரசின் இந்து சமய அறநிலையத் துறையின் கட்டுப்பாட்டில் உள்ள இந்தக் கோவிலுக்கு அறங்காவலர்களாக எட்டயபுரம் பாளையக்காரர் வாரிசுதாரர்கள் இருந்து வருகின்றனர்.

இந்தக் கோயிலில் தினசரி பூஜை செய்யப்பட்டு வருகின்றன. மார்கழி மாதம் நடக்கும் பஜனை, கிருஷ்ண ஜெயந்தி, புரட்டாசி மாதத்தில் வரும் சனிக்கிழமை போன்ற நாட்களில் சிறப்பு பூசைகள் நடத்தப் பெறுகின்றன.


</doc>
<doc id="118477" url="https://ta.wikipedia.org/wiki?curid=118477" title="ஹஸ்தி குல்">
ஹஸ்தி குல்

ஹஸ்தி குல் ("Hasti Gul", பிறப்பு: சனவரி 1, 1984), ஆப்கானித்தான் அணியின் துடுப்பாட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டிகளிலும், ஆறு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டிகளிலும் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118481" url="https://ta.wikipedia.org/wiki?curid=118481" title="இந்தியாவில் ஓலைச்சுவடிகள் உள்ள இடங்கள்">
இந்தியாவில் ஓலைச்சுவடிகள் உள்ள இடங்கள்

இந்தியாவிலும் அயல்நாடுகளிலும் சுமார் 30,000 ஓலைச்சுவடிகள் பதிப்பிக்கப்படாமல் உள்ளதாக ஆய்வுகள் கூறுகின்றன.
பின்வரும் விகிதத்தில் இந்தியாவில் ஓலைச்சுவடிகள் உள்ளன

இவற்றுள் 25% சுவடிகள் மட்டுமே பதிப்பிக்கப்பட்டவை. விகிதவகையில்

ஆதாரம்:





</doc>
<doc id="118489" url="https://ta.wikipedia.org/wiki?curid=118489" title="பிளோய் டூ டொயிட்">
பிளோய் டூ டொயிட்

பிளோய் டூ டொயிட் ("Flooi du Toit", பிறப்பு: ஏப்ரல் 2 1869, இறப்பு: சூலை 10 1909), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டியிலும் கலந்து கொண்டுள்ளார். இவர் 1892 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118490" url="https://ta.wikipedia.org/wiki?curid=118490" title="கிரிஸ் டக்வொர்த்">
கிரிஸ் டக்வொர்த்

கிரிஸ் டக்வோர்த் ("Chris Duckworth", பிறப்பு: மார்ச்சு 22 1933), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், 77 முதல்தர துடுப்பாட்டப் போட்டியிலும் கலந்து கொண்டுள்ளார். இவர் 1957 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118491" url="https://ta.wikipedia.org/wiki?curid=118491" title="இந்தியாவில் கடல் உற்பத்தி பொருள் ஏற்றுமதி">
இந்தியாவில் கடல் உற்பத்தி பொருள் ஏற்றுமதி

இந்தியாவின் பொருளாதாரத்தில் கடல் உற்பத்தி பொருள்களின் ஏற்றுமதி குறிப்பிட்டத்தக்கது. 
இந்தியாவில் 1938-39ல் கடல் உற்பத்திப் பொருட்களின் ஏற்றுமதி தொடங்கியது. உலர்ந்த, உப்பிட்ட, கடல் விலங்கு மற்றும் தாவரங்களின் உற்பத்தி பொருட்கள் ஆகியவை ஏற்றுமதி பொருட்களாகும்.ஹாங்காங், சிங்கப்பூர், பர்மா, மற்றும் இலங்கைக்கு அதிகமாக உலர்ந்த (அல்லது) காய்ந்த மீன்களை ஏற்றுமதி செய்கின்றனர். இந்த வருடத்தில் மட்டும் ரூ73.16 லட்சம் (21,874 டன்)க்கு ஏற்றுமதியாகியுள்ளது.  இதே அளவு 1945-46ல் ரூ269 லட்சம் மதிப்பில் (32,283 டன்) ஏற்றுமதியாகியுள்ளது. 1959ல் இலங்கைக்கு மட்டும் இந்தியாவிலிருந்து ரூ 4.43 கோடிக்கு மதிப்பில் (25,932 டன்) ஏற்றுமதியாகியுள்ளது. அதன் பிறகு படிப்படியாக குறைந்தது. இந்தியாவிலிருந்து 22 நாடுகளுக்கு 1962ல் காய்ந்த இறால் 3067 டன் அதாவது ரூ89.43 லட்சத்துக்கு ஏற்றுமதியாகியுள்ளது. இதில் பாதி பர்மாவிற்கு ஏற்றுமதி செய்யப்பட்டுள்ளது. அதற்கு அடுத்த வருடத்தில் இருந்து படிப்படியாக குறைந்தது இறால் ஏற்றுமதி. உலகிலேயே இந்தியா மீன் உற்பத்தியில் 8வது இடத்தில் உள்ளது. வருடத்துக்கு ஒரு கோடி டன் மீன் உற்பத்தியாகிறது. ஒரு வருடத்திற்கு ரூ600 கோடி தேசிய வருமானம் கிடைக்கிறது.

கடல்மீன் வளத்தில் நிறைய மீன் வகைகள் உள்ளன. அவை கானாங்கத்தி, சாளை மற்றம் இரால்கள். இன்னும் நிறைய விரும்பிய வகைகள் வவ்வல், நெய்மீன், சேல்மோன் இன்னும் பல. கடலோர பகுதிகளில் 6-10 மயில் தூரத்திற்கு கோடிக்கணக்கான மீனவர்கள் மீன் பிடிக்கின்றனர். கடலோர மீன்பிடிப்பில் பருவ காலங்களில் மீன் பிடிப்பு ஏற்றத்தாள குறைந்து காணப்படும். சில மாதங்களுக்கு மீன்கள் கிடைக்கும் சில மாதங்களுக்கு கிடைக்காது. இந்தியாவில் மேற்கு கடற்கரை பகுதியில் மட்டும் நான்கில் மூன்று பங்கு மீன் உற்பத்தியாகிறது. படிப்படியாக கடல் மீன் வளத்தின் முன்னேற்றத்தால் ஏற்றமதியில் புதிய திருப்பம் கிடைத்துள்ளது. இந்திய அரசு ஏற்றுமதியில் கடல் பொருட்களில் உயர்ந்த தரம் கொண்டுவர தரக்கட்டுப்பாடு மற்றம் கப்பல் ஏற்றமதியில் சோதனைகள் என கொண்டுவரப்பட்டது. 1964ல் கடல் பொருட்கள் சோதனை குழு அமைக்கப்பட்டது. இதன் மூலம் அரசுக்கு கடல் பொருட்களுக்கு கட்டாய தர கட்டுப்பாடு கொண்டுவர வேண்டும் என்று ஆணைபிரப்பிக்கப்பட்டது.

இந்திய அரசின் கீழ் வணிகம் மற்றும் தொழில் அமைச்சகம் மூலம் கலனடை மீன்கள் ஏற்றுமதிக்கு பதில் தகர தட்டு முறை என்று புதிய திட்டம் கொண்டுவரப்பட்டது. இந்த திட்டத்தின் மூலம் துணை கட்டுப்பாட்டு மேலாளர் இறக்குமதி மற்றும் ஏற்றுமதி எர்ணாகுளம் (கொச்சி), இவரின் கீழ் யார் எல்லாம் கலனடை மீன்கள் செய்கின்றார்களோ அவர்களுக்கு இந்த திட்டத்தை அறிமுகப்படுத்தி இதன் மூலம் உலகளவில் மீன் ஏற்றுமதி செய்கிறார்களோ அவர்கள் பதிவுசெய்ய வேண்டும். அப்படி பதிவு செய்யாவிட்டால் மீன் வள முன்னேற்ற ஆலோசகர், உணவு மற்றும் வேளாண்மை அமைச்சகம், புதுடில்லி, அவரிடம் பதிவு செய்யலாம்.

சில பொருட்களுக்கு ஏற்றுமதி மற்றும் இறக்குமதிக்கும் உள்வாரிய வரவு உள்ளது. உற்பத்தி பொருட்களை அதிகமாக ஏற்றுமதி செய்கின்றன. இதன் மூலம் ஏற்றுமதியாளர்கள் அல்லது உற்பத்தியாளர் உற்பத்திக்கு தேவையான பொருட்களை பெற முடிகிறது. இது போன்று பொருட்களை ஏற்றுமதி செய்ய புதிய திட்டம் கொண்டுவரப்பட்டுள்ளது. ஏற்றுமதி செய்யும் பொருட்களுக்கு பதில் மூலப் பொருட்களை இறக்குமதி செய்ய உரிமம் வழங்கப்பட்டுள்ளது. இந்திய கடல் பொருட்கள் ஏற்றுமதி வரலாற்றில, உறை குளிர்பதன கடல் பொருட்கள் ஏற்றுமதி ஒரு மைல்கல் பதித்துள்ளது. இந்தியாவில் தற்போது கடல் பொருட்கள் ஏற்றுமதி மூன்று மடங்கு அதிகரித்துள்ளது. உலக பகுதிகளில் இந்தியா 1950-51ல் கடல் பொருட்கள் ஏற்றுமதி மூலம் 19700 டனின் விலை ரூ2.46 கோடி கிடைத்துள்ளது. 1953ல் உறை குளிர்பதன இறால் ஏற்றமதிக்கு வந்தது. 1960-61ல் ஏற்றுமதி அளவு குறைந்தது. 15,700 டன். ஆனால் விலை உயர்ந்தது.ரூ3.92 கோடி அதிலிருந்து 1987-88ல் ஏற்றுமதி உயர்ந்தது. 97,200 டனின் விலை ரூ531 கோடி.1990-91 ல் ஏற்றுமதி நிலை 139,419 டன். இதன் விலை ரூ893 கோடியாகும்.


நம் நாட்டு ஏற்றுமதியில் உறை குளிர்பதன இறால் ஏற்றமதி ஒரு முக்கிய இடம் வகிக்கிறது. 1999-2000ல் மொத்த கடல் பொருட்கள் ஏற்றுமதியில் 71% உறை குளிர்பான இறால் ஏற்றுமதியாகும். 2007ல் உறை குளிர்பதன இறால் ஏற்றுமதியை மற்ற வருடங்களுடன் ஒப்பிடும் போது 33.83%ல் இருந்து 33.31% குறைந்துள்ளது. ஆனால் 7.21% அளவு மற்றும் 8.67% ரூபாயில் உயர்ந்துள்ளது. இதே போன்று டாலரிலும் 7.82%ல் இருந்து 7.69% உயர்ந்துள்ளது. இருந்தாலும் ஜப்பான் சந்தைக்கு இந்தியா ஏற்றுமதி செய்யும் இறாலில் எந்தவித மாற்றமும் இல்லாமல் முதல் நாடாக விற்பனை செய்கிறது. இரண்டாவதாக ஐரோப்பிய நாடுகளுக்கு ரூ155.66 கோடிக்கு விற்பனை செய்கிறது. மூன்றாவது நாடாக அமெரிக்காவிற்கு ஏற்றுமதி செய்கிறது. 21.391 மெ.டனின் விலை 633.73 கோடி 2007ல் ஏற்றுமதியாகியுள்ளது. இதுமட்டம் இல்லாமல் தென்கிழக்கு ஆசிய சந்தைகளுக்கு ஏற்றுமதி செய்கிறது. 1949-2000 வருடத்தில் ரூ326.38-330.85  இறால் ஏற்றுமதி உயர்ந்துள்ளது.

உறை குளிர்பதன மீன் ஏற்றுமதியின் பங்கு 38% அளவு மற்றும் 10.45% விலை இந்திய கடல் பொருட்கள் ஏற்றுமதியில் ஆகும். இதற்கு முந்தைய வருடதிதில் வாளை மீன் (30%). அதை தொடர்ந்து போரம்ஃப்ர்ட்(24.53%) கோர்கள் (8.55%) கானாங்கத்தி (7.75%) நெய்மீன் (5.73%). இது இல்லாமல் மதிப்பட்டால் பொருட்கள் மூலம் 3.80% பங்கு ஏற்றுமதியில் உயர்ந்துள்ளது. இந்த வருடத்தில் மட்டும் ரூ8.85 கோடி முதல் ரூ20.22 கோடி உயர்ந்துள்ளது. மொத்த உறை குளிர்பதன மீன் இறக்குமதியில் சீனா முதல் இடத்தில் உள்ளது. 57.69% அளவில் மற்றும் 46 விலையில் இறக்குமதியாகிறது.

இந்தியதவிலிருந்து ஐரோப்பிய நாடுகளுக்கு தான் பெரும்பாலான தலைக்காளிகள் ஏற்றமதி செய்யப்படுகிறது. இது மொத்த ஏற்றுமதியில் 53%. ஸ்பெயின் மொத்த ஏற்றுமதியில் 2.5% பங்கு உள்ளது. தலைக்காளியின் மொத்த ஏற்றுமதி மூலம் 2921 மெட்ரிக் டனின் விலை ரூ49.56 கோடி உயர்ந்துள்ளது. குளிர்ந்த பொருட்கள் ஏற்றுமதியில் 17.68% அளவு மற்றும் 54.11% விலை உயர்ந்துள்ளது. உலர்ந்த மற்றும் உயிருள்ள பொருட்களை ஏற்றுமதி குறைந்மு வருகின்றது. வண்ண மீன்களின் ஏற்றுமதி உயர்ந்துள்ளது. நண்டின் ஏற்றுமதி 64%. மற்ற பொருட்கள் இறால் பொடி, குளிர்ந்த நண்டு, நண்டு ஓடு, உயிருள்ள நத்தை இவை அனைத்தும் ஏற்றமதி செய்யப்படுகிறது.

இந்தியாவிலிருந்து ஏற்றமதி செய்யப்படுகின்ற முக்கியமான சந்தைகள் - ஜப்பான், ஐரோப்பிய, அமெரிக்க, தென்கிழக்கு ஆசியா மற்றும் மத்திய கிழக்கு நாடுகள். இந்த சந்தைகளில் ஜப்பான் முதல் இடம் வகிக்கிறது. இந்தியா ஜப்பானுக்கு 19.6% அளவில் ரூ2263.6 கோடியில் ஏற்றுமதி செய்கிறது.

இந்தியாவில் மொத்த ஏற்றுமதியில் நாடுகளின் பங்கு - ஜப்பான் 44%, அமெரிக்கா 15%, ஐரோப்பா 18%, தென்கிழக்கு ஆசியா 18%, மத்திய கிழக்கு நாடுகள் 2% மற்றும் மற்ற நாடுகள் 3%.


</doc>
<doc id="118496" url="https://ta.wikipedia.org/wiki?curid=118496" title="சியூ சியோங்">
சியூ சியோங்

சியூ சியோங் ("Chew Cheong", பிறப்பு: சூலை 28 1970), மலேசியா அணியின் துடுப்பாட்டக்காரர். இவர் நான்கு ஏ-தர துடுப்பாட்டப் போட்டிகளிலும், மூன்று ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப்போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.


</doc>
<doc id="118497" url="https://ta.wikipedia.org/wiki?curid=118497" title="சூரியபிரகாசு கணேசன்">
சூரியபிரகாசு கணேசன்

சூரியபிரகாசு கணேசன் ("Suriaprakash Ganesan", பிறப்பு: மார்ச்சு 26 1982), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில்கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.


</doc>
<doc id="118498" url="https://ta.wikipedia.org/wiki?curid=118498" title="சிஸ்வன்டூ ஹய்டி">
சிஸ்வன்டூ ஹய்டி

சிஸ்வன்டூ ஹய்டி ("Siswanto Haidi", பிறப்பு: பெப்ரவரி 22 1972), மலேசியா அணியின் துடுப்பாட்டக்காரர். இவர் நான்கு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118499" url="https://ta.wikipedia.org/wiki?curid=118499" title="ராகேஷ் மாதவன்">
ராகேஷ் மாதவன்

ராகேஸ் மாதவன் ("Rakesh Madhavan", பிறப்பு: பெப்ரவரி 23 1977), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், ஆறு ஏ-தர துடுப்பாட்டப் போட்டிகளிலும், , ஆறு ஐ.சீ.சீ துடுப்பாட்டப் போட்டிகளிலும், கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118502" url="https://ta.wikipedia.org/wiki?curid=118502" title="கழிவு நீர்">
கழிவு நீர்

கழிவு நீர் என்பது வீட்டுக்கழிவு, வணிகக் கட்டிடங்கள் மற்றும் தொழிற்சாலைகளின் கழிவுகளால் மாசடைந்த நீரினைக் குறிக்கும். பொதுவாக இது நகராட்சியின் கழிவு வாய்க்கால்களில் செல்லும் நீரைக் குறிக்கும். இது கழிவு நீரைப் பல வகையான மூலங்களில் இருந்தும் பெறுகிறது.




</doc>
<doc id="118503" url="https://ta.wikipedia.org/wiki?curid=118503" title="குறுமலை பொய்யாலப்பன் அய்யனார் கோவில்">
குறுமலை பொய்யாலப்பன் அய்யனார் கோவில்

பொய்யாலப்பன் அய்யனார் கோவில் தூத்துக்குடி மாவட்டம் கோவில்பட்டி பகுதியிலிருந்து 18 கி.மி.தொலைவில் அமைந்துள்ள குறுமலை பகுதியில், வனபகுதியில் தாழையுத்து ஓடைக்கரையில் அமைந்துள்ளது .

பொய்யாலப்பன் ( பொய்யாலப்படு) என்னும் தெலுங்கு சொல்லுக்கு அடுப்படி என்று பொருள். 500 ஆண்டுகளுக்கு முன்பு குறுமலை பகுதியை சுற்றி வாழும் 18 பட்டி ராஜகம்பளம் நாயக்கர் மக்கள் போர் காரணமாக பலர் இறந்து உள்ளனர் , அவர்களுக்கு உணவு கூட இல்லாமல் பலர் இறந்த காலத்தில் தமிழ் சமுதாயத்தை( மணியகாரர் இனத்தை ) சேர்ந்த ஒருவர் ராஜகம்பளம் மக்களுக்கு உணவு அளித்து பலரை இறப்பில் இருந்து காத்து வந்ததாகவும், அவர் பின் நாளில் இந்த மக்களுக்கு நிரந்தர உணவு செய்யும் மனிதராக நியமிக்கபட்டார் , அவர் பின் நாளில் இறந்ததால் , தங்கள் உயிரை உணவு கொடுத்து காப்பாற்றிய காரணத்தால் அவரையே 18 பட்டி ராஜகம்பளம் மக்கள் குல தெய்வமாக கொண்டார்கள் என்று இப்பகுதி மக்களின் கும்மி பாடல் மூலம் அறிய படுகிறது . அடுப்படியில் இருந்து காத்ததால் அடுப்படி அய்யனார் , தெலுங்கில் பொய்யாலப்பர் அய்யனார் என்று ஆனார் . எட்டயபுரம் பகுதியை ஆண்ட ஜெகவீர பாண்டிய நாயக்கரால் இக்கோவில் கட்டப்பட்டது .

ஒவ்வொரு தெய்வத்துக்கும் ஒரு ஒரு வரலாறு இக்கோவிலில் உள்ளது .

சித்திரை மாதம் முதல் தேதியில் நடைபெறும் பாரி வேட்டை ( வேட்டைக்கு செல்லும் ) திருவிழா இக்கோவிலில் மிக விமர்சியாக நடக்கும் . சித்திரை பவுர்ணமி தினத்தன்று நடக்கும் அய்யனார் பூஜையில் ஆடு பலியிடுவது மிக முக்கியமான சடங்காக செய்ய படுகிறது .

ராஜகம்பளம் சமுதாயத்தில் சில்லாவார் உட்பிரிவில் உள்ள இர்றி காரு வம்சத்தை சேர்ந்தவர்களின் குல தெய்வமாக இந்த அம்மன் உள்ளார் . இக்கோவிலில் சேவல் பலியிடுவது கிடையாது , அம்மனின் வாகனமாக சேவல் உள்ளதால் இங்கு ஆடு மட்டுமே பலியிட படுகிறது .

மலை பகுதிக்கு மேல் பகுதியில் அமைந்துள்ள இக்கோவில் 500 வருடம் பழமை கொண்டது . ஜங்கம்( பண்டாரம் ) இனத்தை சேர்ந்தவர்கள் இக்கோவிலில் பூசாரியாக உள்ளனர் .

எட்டயபுரம் பாளையக்காரர்கள் முருக பக்தர்களாக இருந்து வந்து உள்ளனர் எனவே இக்கோவிலை வீரபாண்டி நாயக்கர் அய்யனார் கட்டி உள்ளார் .

தொட்டிய நாயக்கர் சமுதாயத்தில் மக்கள் பிற இனத்தை சேர்ந்தவர்களுடன் பழக கூடாது , திருமணமோ வேறு எந்த வகையான தொடர்பும் வேய்திருக்க கூடாது என்ற நடைமுறை இருந்த காலத்தில் இதை மீறுபவர்கள் இம்மக்களால் கொலை செய்யபட்டுள்ளனர் , இவ்வாறாக இறந்த கன்னி பெண்களை இம்மக்களே வணங்கியும் வந்துள்ளனர் . இங்கு இது வரையில் 40 கன்னிமார்கள் தெய்வமாக வணங்க படுகிறார்கள் . ஒவ்வொரு குடும்பத்துக்கும் ஒரு கன்னிமார் இருப்பார் , சித்திரை நாளில் நடக்கும் விழாவில் கன்னியர்களுக்கு மஞ்சள் நீராட்டுவார்.

பள்ளர் , தேவர் இனத்தை சேர்ந்தவர்களுக்கு குல தெய்வமாக இங்குள்ள கருப்பசாமி திகழ்கிறார் . தை மாதத்தில் பள்ளர், தேவர் இனத்தை சேர்ந்தவர்கள் இங்கு கூடி பொங்கல் செய்து வழிபாடு செய்கின்றனர்.

இங்குள்ள இவ்வோடை என்றும் வற்றாத ஊற்றாக திகழ்கிறது . இங்கு வந்து ஓடை நீரை உண்டால் தோல் நோய்கள் தீரும் என்று நம்பபடுகிறது .

இங்கு ஆடு பலியிடுவது மிக முக்கியமான ஒன்று , ஒவ்வொரு குடும்பத்தினரும் ஒவ்வொரு ஆடு வெட்டி வழிபடுவர் .


</doc>
<doc id="118504" url="https://ta.wikipedia.org/wiki?curid=118504" title="ரமேஷ் மேனன்">
ரமேஷ் மேனன்

ரமேஸ் மேனன் ("Ramesh Menon", பிறப்பு: திசம்பர் 14 1963 ), மலேசியா அணியின் துடுப்பாட்டக்காரர். இவர் ஏழு ஏ-தர துடுப்பாட்டப் போட்டிகளிலும், 13 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118507" url="https://ta.wikipedia.org/wiki?curid=118507" title="நிலங்க பிரேமரத்ன">
நிலங்க பிரேமரத்ன

நிலங்க பிரேமரத்ன ("Nilanka Premaratne"), பிறப்பு: சூன் 17 1988, இலங்கை ராகமப் பிரதேச அணியின் துடுப்பாட்டக்காரர். இவர் 19 முதல்தர துடுப்பாட்டப் போட்டிகளிலும், ஆறு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10, 2010/11 பருவ ஆண்டில் இலங்கை ராகம அணி உறுப்பினராக பங்குகொண்டார்.


</doc>
<doc id="118510" url="https://ta.wikipedia.org/wiki?curid=118510" title="சீ. எஸ். பிரேமசிங்க">
சீ. எஸ். பிரேமசிங்க

சீ. எஸ். பிரேமசிங்க ("CS Premasinghe"), இலங்கை களுத்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டில் இலங்கை களுத்துறை அணி உறுப்பினராக பங்குகொண்டார்.



</doc>
<doc id="118512" url="https://ta.wikipedia.org/wiki?curid=118512" title="பிரயன் ராஜதுரை">
பிரயன் ராஜதுரை

பிரயன் ராஜதுரை ("Brian Rajadurai", பிறப்பு: ஆகத்து 24 1965), இலங்கை கொழும்புப் பிரதேச அணியின் துடுப்பாட்டக்காரர். இவர் 31 முதல்தர துடுப்பாட்டப் போட்டிகளிலும், 23 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1988/89-1990/91 பருவ ஆண்டில் இலங்கை சிங்களீஸ் அணி உறுப்பினராக பங்குகொண்டார்.


</doc>
<doc id="118513" url="https://ta.wikipedia.org/wiki?curid=118513" title="ஹம்சா ஹொடெக்">
ஹம்சா ஹொடெக்

ஹம்சா ஹொடெக் ("Hamza Hotak", பிறப்பு: ஆகத்து 15 1991), ஆப்கானித்தான் அணியின் துடுப்பாட்டக்காரர். ஒரு முதல்தர துடுப்பாட்டப் போட்டியில் கலந்து கொண்டுள்ளார், இவர் 2011 பருவ ஆண்டில் முதல்தர துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118514" url="https://ta.wikipedia.org/wiki?curid=118514" title="குல்புதீன் நயிப்">
குல்புதீன் நயிப்

குல்புதீன் நயிப் ("Gulbudeen Naib", பிறப்பு: சனவரி 1 1988), ஆப்கானித்தான் அணியின் துடுப்பாட்டக்காரர். இவர் இரண்டு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2011 பருவ ஆண்டில் ஏ-தர துடுப்பாட்டப் போட்டிகளில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118515" url="https://ta.wikipedia.org/wiki?curid=118515" title="தவ்லத் ஷத்ரன்">
தவ்லத் ஷத்ரன்

தவ்லத் ஷத்ரன் ("Dawlat Zadran"), ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், மூன்று ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2011 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="118516" url="https://ta.wikipedia.org/wiki?curid=118516" title="அஹ்மத் ஷா">
அஹ்மத் ஷா

அஹ்மத் ஷா ("Ahmed Shah", பிறப்பு: அக்டோபர் 20 1983), ஆப்கானித்தான் அணியின் துடுப்பாட்டக்காரர். இவர் ஒரு ஒருநாள் பன்னாட்டுத் துடுப்பாட்டப் போட்டியிலும், இரண்டு முதல்தர துடுப்பாட்டப் போட்டிகளிலும் , ஒரு ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2009/10 பருவ ஆண்டில் ஒருநாள் பன்னாட்டுத் துடுப்பாட்டப் போட்டியில் ஆப்கானித்தான் துடுப்பாட்ட அணியின் உறுப்பினராக பங்குகொண்டார்.


</doc>
<doc id="118517" url="https://ta.wikipedia.org/wiki?curid=118517" title="ஜே. ராமச்சந்திரா">
ஜே. ராமச்சந்திரா

ஜே. ராமச்சந்திரா ("J. Ramachandra"), இலங்கை காலிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1994/95 பருவ ஆண்டில் இலங்கை காலி அணி உறுப்பினராக பங்குகொண்டார்.



</doc>
<doc id="118518" url="https://ta.wikipedia.org/wiki?curid=118518" title="டெனிஸ் டயர்">
டெனிஸ் டயர்

டெனிஸ் டயர் ("Dennis Dyer", பிறப்பு: மே 2 1914, இறப்பு: சூன் 16 1990), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 34 முதல்தர துடுப்பாட்டப் போட்டிகளிலும் கலந்து கொண்டுள்ளார். 1947 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118519" url="https://ta.wikipedia.org/wiki?curid=118519" title="ஓவன் டனேல்">
ஓவன் டனேல்

ஓவன் டனேல் ("Owen Robert Dunell", பிறப்பு: சூலை 15 1856, இறப்பு: அக்டோபர் 21 1929), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 13 முதல்தர துடுப்பாட்டப் போட்டிகளிலும் கலந்து கொண்டுள்ளார். 1889 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118521" url="https://ta.wikipedia.org/wiki?curid=118521" title="என். ரம்படகல">
என். ரம்படகல

என். ரம்படகல ("N. Rambadagalla"), இலங்கை கண்டிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டில் இலங்கை கண்டி அணி உறுப்பினராக பங்குகொண்டார்.



</doc>
<doc id="118522" url="https://ta.wikipedia.org/wiki?curid=118522" title="ஜேகப்ஸ் டுமினி">
ஜேகப்ஸ் டுமினி

ஜேகப்ஸ் டுமினி ("Jacobus Duminy", பிறப்பு: திசம்பர் 16 1897, இறப்பு: சனவரி 31 1980), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 13 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1927 -1929 ம் ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118523" url="https://ta.wikipedia.org/wiki?curid=118523" title="ரிச்சர்ட் டம்பிரில்">
ரிச்சர்ட் டம்பிரில்

ரிச்சர்ட் டம்ப்ரில் ("Richard Dumbrill", பிறப்பு: நவம்பர் 19 1938), தென்னாப்பிரிக்க அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும் , 51 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1965 -1966 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="118532" url="https://ta.wikipedia.org/wiki?curid=118532" title="குடியரசுக் கட்சி">
குடியரசுக் கட்சி



</doc>
<doc id="118591" url="https://ta.wikipedia.org/wiki?curid=118591" title="எல்க்">
எல்க்

எல்க் (Elgg) என்பது ஒரு திறந்த கட்டற்ற சமூக வலைப்பின்னல் மென்பொருள் ஆகும். இதை தனிநபரோ அல்லது ஒர் அமைப்போ நிறுவி, ஒரு சமூக வலைப்பின்னல் கொண்ட ஒரு வலைத்தளத்தை உருவாக்க முடியும். இது குழுக்கள், வலைப்பதிவு, நுண்பதிவு, கோப்புப் பகிர்வு போன்ற அம்சங்களைக் கொண்டது. இது பி.எச்.பி, யாவாசிகிரிப்டு, மையெசுக்யூயெல் (மைசீக்குவல்) ஆகிய நுட்பங்களைக் கொண்டு ஆக்கப்பட்டுள்ளது. 



</doc>
<doc id="118592" url="https://ta.wikipedia.org/wiki?curid=118592" title="ரோர்">
ரோர்

ரோர் ("Tor", தமிழக வழக்கு: டோர்) என்பது இணையத்தை அடையாளமில்லாமல் பயன்படுத்த உதவும் மென்பொருள் ஆகும். ரோர் இணையப் போக்குவரத்தை தன்னார்வலர்கள் வழங்கிகள் ஊடாக திசைவித்து பயனர்களின் இடத்தை மறைக்கிறது. ரோரைப் பயன்படுத்துவதன் மூலம் இணையத்தில் ஒருவரைக் கண்கானிப்பதை கடினமாக்கிறது. 



</doc>
<doc id="118593" url="https://ta.wikipedia.org/wiki?curid=118593" title="அல்வாய்">
அல்வாய்

அல்வாய் ("Alvai") இலங்கையின் யாழ்ப்பாண மாவட்டத்தில் வடமராட்சியில் உள்ள ஓர் ஊர். இது வடமராட்சியில் உள்ள வடமராட்சி தெற்கு மேற்கு பிரதேச செயலகப் பிரிவு, வடமராட்சி வடக்குப் பிரதேச செயலகப் பிரிவு ஆகிய இரண்டு பிரதேச செயலகங்களின் எல்லைப்பிரதேசத்தில் உள்ள பல கிராமங்களை உள்ளடக்கியுள்ளது.

அல்வாய் (J/378), அல்வாய் தெற்கு (J/379), அல்வாய் கிழக்கு (J/380), அல்வாய் வடக்கு, அல்வாய் மேற்கு, அல்வாய் வடமேற்கு ஆகிய கிராம அலுவலர் பிரிவுகளை உள்ளடக்கியது.








</doc>
<doc id="118596" url="https://ta.wikipedia.org/wiki?curid=118596" title="தாங்கோ">
தாங்கோ

தாங்கோ அல்லது டாங்கோ ("Tango") நடனம் மற்றும் தாங்கோ இசை என்பது அர்ஜென்டினா மற்றும் உருகுவேயில் உருப்பெற்று உலகின் பிற பகுதிகளுக்குப் பரவிய ஒரு நடனவகை ஆகும். 2009 ஆம் ஆண்டு யுனெஸ்கோ தாங்கோ நடனத்தை யுனெஸ்கோ அளக்கமுடியாத பண்பாட்டுப் பாரம்பரியப் பட்டியலில் சேர்த்தது. 
தாங்கோ நடனம் ஆப்பிரிக்க மற்றும் ஐரோப்பிய கலாச்சாரக் கூறுகளைக் கொண்டுள்ளது. 


</doc>
<doc id="118597" url="https://ta.wikipedia.org/wiki?curid=118597" title="வெப் ஈ.ஆர்.பி">
வெப் ஈ.ஆர்.பி

வெப் ஈ.ஆர்.பி என்பது ஒரு கட்டற்ற நிறுவன வளம் திட்டமிடல் மென்பொருள் ஆகும். 




</doc>
<doc id="118598" url="https://ta.wikipedia.org/wiki?curid=118598" title="தர்மானந்த தாமோதர் கோசாம்பி">
தர்மானந்த தாமோதர் கோசாம்பி

ஆச்சாரிய தர்மானந்த தாமோதர் கோசாம்பி (அக்டோபர் 9, 1876- ஜூன் 24, 1947). இந்தியாவின் பௌத்த பேரறிஞர்களில் ஒருவர். பாலி மொழி அறிஞர். மார்க்ஸிய வரலாற்றறிஞரான டி.டி.கோசாம்பியின் தந்தை ஆவார்.

கோவாவின் ஷங்வால் கிராமத்தில் 1876 ல் பிறந்தார். பதினாறுவயதில் பாலாபாயை மணம்புரிந்துகொண்டார். துறவுபூண்டு ஞானம் தேடிப்போக வேண்டுமென ஆசை இருந்தாலும் பலமுறை அதற்கு முயன்று திரும்பி வந்தார். முதல் குழந்தையான மகள் மாணிக் பிறந்ததும் துறவியாக கிளம்பி நான்குவருடம் வரை திரும்பி வரவில்லை. பௌத்தம் மீது ஈடுபாடு கொண்ட கோஸாம்பி பௌத்தமும் பாலியும்பயில வாரணாசியிலும் கல்கத்தாவிலும் அலைந்தார். பின் இலங்கை சென்று அங்கே பௌத்தம் கற்று 1902ல் பௌத்த துறவியானார். பின்னர் பர்மா சென்று பர்மிய இலக்கியம் பௌத்தம் பற்றி ஆராய்ச்சி செய்தார். 

பின்னர் இந்தியா திரும்பிய கோசாம்பி கல்கத்தா பல்கலையில் பேராசிரியராக பணியாற்றலானார். 1907ல் அவருக்கு தர்மானந்த கோஸாம்பி பிறந்தார். பின்னர் கல்கத்தாவில் இருந்து பரோடா சென்று பௌத்தத்தில் ஆய்வுசெய்தார். பௌத்தம் பற்றிய சொற்பொழிவுகளைச் செய்ய ஆரம்பித்தார். கடைசியாக புனே ஃபெர்குஸன் கல்லூரியில் சேர்ந்தார்
மும்பையில் கோசாம்பி ஹார்வார்ட் பல்கலையைச்சேர்ந்த முனைவர் ஜேம்ஸ் வுட் ஐ சந்தித்தார். அவர் சம்ஸ்கிருதம், அர்த்தமாகதி மற்றும் பாலி மொழிகள் கற்பதற்காக வந்திருந்தார். வுட்டின் அழைப்பை ஏற்று கோஸாம்பி ஹார்வார்டு சென்றார். அங்கே விசுத்திமார்க என்ற தன்னுடைய புத்த தத்துவ நூலை முடித்தார். ஹார்வார்டில் கோஸாம்பின் ரஷ்யமொழி கற்றார். மார்க்ஸியத்தில் ஈடுபாடுகொண்டார். 1929ல் ரஷ்யாவுக்குச் சென்றார். 1929ல் லெனின்கிராட் பல்கலையில் பாலி மொழி ஆசிரியராக பணியாற்றினார்
இந்திய சுதந்திரப்போர் உச்சமடைந்தபோது கோசாம்பி இந்தியா திரும்பினார். குஜராத் பல்கலையில் ஊதியமில்லா பேராசிரியராக பணியாற்றினார். காந்திய போராட்டத்தில் ஈடுபாடு கொண்டார். உப்பு சத்தியாக்கிரகத்தில் ஈடுபட்டு சிறை சென்றார். 6 வருட சிறைவாசம் அவரது உடல்நலத்தை பெரிதும் சீரழித்தது
முனைவர் அம்பேத்காருடன் கோசாம்பிக்கு நெருக்கமான தொடர்பிருந்தது. அம்பேத்கார் பௌத்ததுக்கு மதம் மாறியதற்கு கோசாம்பி ஒரு முக்கியமான காரணம்

கோசாம்பிக்கு சமண மதத்திலும் ஆழமான ஈடுபாடு இருந்தது. பஹுஜனவிகாரம் என்ற அமைப்பை அவர் நிறுவினார். பௌத்த துறவிகள் தங்குவதற்கான இடமாக இது அமைந்தது. இன்றும் செயல்பட்டு வருகிறது. சமண மத பாதிப்பினால் சல்லேகனை [உண்ணாநோன்பு, வடக்கிருத்தல் என்று தொல்தமிழ் சொல்] இருந்து உயிர்துறக்கமுடிவு செய்தார்

ஆனால் மகாத்மா காந்தி அதற்கு ஒத்துக்கொள்ளவில்லை. வார்தா ஆசிரமத்துக்கு வந்து தன்னுடன் தங்கும்படி காந்தி அவரை அழைத்தார். ஆனால் வார்தாவில் உள்ள சேவா கிராம் ஆசிரமத்தில் தங்கியும் கோசாம்பி தன் உண்ணாநோன்பை கைவிடவில்லை. ஒரு நாள் ஒரு கரண்டி பழச்சாறு மட்டும் அருந்தியபடி அவர் தொடர்ந்து வாழ்ந்தார். 1947 ஜூன் மாதம் உயிர்துறந்தார். காந்தி கோஸாம்பிக்காக ஒரு சிறப்பு அஞ்சலிக்கூட்டத்தை நடத்தினார்




</doc>
<doc id="118602" url="https://ta.wikipedia.org/wiki?curid=118602" title="சித்பவானந்தர்">
சித்பவானந்தர்

சுவாமி சித்பவானந்தர் ("Swami Chidbhavananda", மார்ச் 11, 1898 - நவம்பர் 16, 1985) ராமகிருஷ்ண குருகுல மரபைச் சேர்ந்த துறவி. ராமகிருஷ்ண தபோவனம் என்ற அமைப்பை நிறுவினார். அதனூடாக விரிவான கல்விச்சேவைகளை நிகழ்த்தினார். பகவத்கீதை, திருவாசகம் போன்ற நூல்களுக்கு புகழ்பெற்ற உரைகளை எழுதியிருக்கிறார்.

தமிழ்நாடு கோவை மாவட்டம் பொள்ளாச்சியில் செங்குட்டைப்பாளையம் என்ற கிராமத்தில் பி. கே. பெரியண்ணக் கவுண்டர், நஞ்சம்மையார் ஆகியோருக்கு மகனாக சிபவானந்தர் பிறந்தார். இயற்பெயர் சின்னுக்கவுண்டர். ஆத்துப் பொள்ளாச்சி கிராமப் பள்ளியிலும், பொள்ளாச்சி கிராமப்பள்ளியிலும் ஆரம்பக்கல்வி கற்றார். கோவை ஸ்டேன்ஸ் ஆங்கிலப் பள்ளியில் உயர்நிலைப் பள்ளிக் கல்வி கற்றார்.

இக்காலகட்டத்தில் பொள்ளாச்சிக்கு வந்த பழனிச் சாது சுவாமிகள் அறிமுகம் இவருக்குக் கிடைத்தது. பழனிக்குச் சென்று வர ஆரம்பித்தார். சட்டிச் சுவாமிகள் அறிமுகமும் வாய்த்தது. 1918-இல் சீனியர் கேம்பிரிட்ஜ் தேர்வில் சென்னை மாகாணத்தில் 7-ஆம் இடம் பெற்றார். சென்னை மாநிலக் கல்லூரியில் எஃப்.ஏ. வகுப்பில் சேர்ந்தார்.

மேற்படிப்புக்காக இங்கிலாந்து செல்லும் நிலையில் சுவாமி விவேகானந்தரது "சென்னைச் சொற்பொழிவுகள்" என்ற நூலின் ஒரு கட்டுரையால் கவரப்பட்டு பயணத்தை நிறுத்தினார். சென்னை மாநிலக் கல்லூரியில் இளங்கலை படித்தார். அப்போது விக்டோரியா விடுதியில் தி. சு. அவிநாசிலிங்கம் செட்டியார் அவர்களுடன் தோழர் ஆனார். இருவரும் சென்னை ஸ்ரீ ராமகிருஷ்ண மடத்திற்குச் சென்று ஸ்ரீமத் சுவாமி சிவானந்தர், ஸ்ரீமத் சுவாமி பிரேமானந்தர் ஆகியோரின் அறிமுகம் பெற்றனர்.
1923-ல் இளங்கலை படிப்பை முடித்ததும் அகிலானந்த சுவாமிகளுடன் புவனேஸ்வரம் ஸ்ரீ ராமகிருஷ்ண மடம் சென்று சுவாமி சிவானந்தரிடம் பிரம்மச்சரியத் தீட்சை பெற்றார். திரையம்பக சைதன்யர் என்ற பெயருடன் அங்கே இருந்தார். சுவாமி சிவானந்தரின் அனுமதி பெற்றுத் தென்னாட்டில் பயணம்செய்த சேரன்மகாதேவியில் தேச பக்தர் வ. வே. சு. ஐயரைச் சந்தித்தார்.
1924 சூன் மாதம் சலவைத் தொழிலாளி ஒருவர் அளித்த நிலத்தில் சுவாமி சிவானந்தர் ஊட்டி ஆசிரமத்திற்கு அடிக்கல் நாட்டினார். திரையம்பக சைதன்யரின் குடும்பம் ஆசிரமம் அமைக்க உதவி செய்தனர். 1926 சூலை 25 இல் சுவாமி சிவானந்தர் இவருக்குச் சந்நியாச தீட்சை வழங்கி சுவாமி சித்பவானந்தர் என்று பெயரிட்டார்.

1930 முதல் 1940 வரை உதகை ஸ்ரீ ராமகிருஷ்ண மடத்தின் தலைவராக இருந்தார். அப்போது காந்தியடிகள், நாராயணகுரு ஆகியோர் அங்கே வருகை புரிந்தார்கள். சிவானந்தர் சமாதியடைந்த பின்னர் ராமகிருஷ்ண மடத்தில் இருந்து விலகிக் கைலாய யாத்திரை ஒன்றை மேற்கொண்டார்.

திருச்சி அருகே திருப்பராய்த்துறைக்குச் சென்ற சித்பவானந்தர் தாருகாவனேசுவரர் கோயிலில் 1940 ஆம் ஆண்டில் நடந்த குடமுழுக்கு விழாவில் பங்கேற்றார். அதை நடத்திய ராமநாதன் செட்டியார், கானாடுகாத்தான் அருணாசலம் செட்டியார் ஆகியோருடன் சந்திப்பு ஏற்பட்டது. திருப்பராய்த்துறையில் தங்க முடிவெடுத்தார். நூற்றுக்கால் மண்டபத்தில் ஆரம்பப் பள்ளி ஒன்றை ஆரம்பித்தார். திருச்சி மலைக்கோட்டை தாயுமானவர் கோயிலில் வாரம் ஒருமுறை தாயுமானவர் பாடலுக்கு விளக்கம் அளித்தார்.
1942-ல் திருப்பராய்த்துறை ராமகிருஷ்ண தபோவனத்தை நிறுவினார். குருகுல முறையில் விவேகானந்த வித்யாவன நடுநிலைப் பள்ளி மற்றும் விவேகானந்த மாணவர் விடுதி ஆகியவற்றைத் தொடங்கினார். உள்ளூர் மாணவர்களுக்காகத் திருப்பராய்த்துறையில் நடுநிலைப் பள்ளி தொடங்கினார். 1951 ல் தர்ம சக்கரம் மாத இதழை ஆரம்பித்தார். தொடர்ந்து பல கல்வி நிறுவனங்களை ஆரம்பித்தார்.
சேலத்தில் சாரதா வித்யாலயாப் பெண்கள் பள்ளி, விவேகானந்த ஆசிரியர் கல்லூரி ஆகியவை ஆரம்பிக்கப்பட்டன. 1964ல் மதுரை மாவட்டம் திருவேடகத்தில் ராமகிருஷ்ண ஆசிரமம் ஆரம்பிக்கப்பட்டது. கோவை மாவட்டம் சித்திரச் சாவடியில் இன்னொரு கிளை ஆரம்பிக்கப்பட்டது. 1967 இல் தமிழகத்தில் பெண்களுக்கெனத் துறவுத் தொண்டு நிறுவனமாக சேலத்தில் சாரதா தேவி சமிதி தொடங்கப்பட்டது. 1971-ல் திருவேடகத்தில் விவேகானந்த குருகுலக் கல்லூரி அமைக்கப்பட்டது.

1985 நவம்பர் 16 ஆம் தேதி மகாசமாதி அடைந்தார். அவரது சமாதி திருப்பராய்த்துறையில் உள்ளது.





</doc>
<doc id="118610" url="https://ta.wikipedia.org/wiki?curid=118610" title="லிசியே நகரின் தெரேசா">
லிசியே நகரின் தெரேசா

லிசியே நகரின் தெரேசா ("Thérèse of Lisieux")(2 ஜனவரி 1873 – 30 செப்டம்பர் 1897) என்பவர் ஒரு பிரஞ்சு கார்மேல் சபைத் துறவியும், கத்தோலிக்க புனிதரும் ஆவார். "மரி ஃப்ரான்சுவா தெரேஸ் மார்த்தின்" ("Marie-Françoise-Thérèse Martin") என்னும் இயற்பெயர் கொண்ட இவர் துறவற சபையில் குழந்தை இயேசு மற்றும் இயேசுவின் திருமுகத்தின் தெரேசா என்னும் பெயரைத் தேர்ந்துகொண்டார். "குழந்தை இயேசுவின் தெரேசா" என்னும் பெயரும், "இயேசுவின் சிறு மலர்" என்னும் பெயரும் இவருக்குச் சிறப்புப் பெயர்களாக அமைந்துள்ளன.

15 வயதே நிரம்பிய தெரேசா தம் இளம் பருவத்திலேயே இறை அழைத்தலுக்குச் செவிமடுத்து, 1888 இல், பல்வேறு தடைகளையும் தாண்டி, கார்மேல் சபையில் சேர்ந்தார். அவர் புகுந்த அடைப்புநிலை (cloistered) கார்மேல் சபை மடம் பிரான்சு நாட்டில் நோர்மாண்டி மாநிலத்தில் லிசியே (Lisieux) நகரில் அமைந்திருந்தது. அத்துறவற இல்லத்தில் தெரேசா ஒன்பது ஆண்டுகள் தங்கியிருந்தார். அங்கு திருப்பணிக் காப்பகப் பொறுப்பாளர்(sacristan), பயிற்சிநிலைத் துறவியரின் துணைப் பயிற்சியாளர் போன்ற பல பணிகளை ஆற்றினார். அவர்தம் வாழ்க்கையின் இறுதி பதினெட்டு மாதங்களில் அவர் "இறைநம்பிக்கையின் இருண்ட கால" வேதனையை அனுபவித்தார். அவர் காச நோயால் பீடிக்கப்பட்டு, தம் 24ஆம் அகவையில் இறையடி எய்தினார்.

இவரின் "ஓர் ஆன்மாவின் வரலாறு" என்னும் தன்வரலாற்று நூலை இவரின் இறப்புக்கு பின் சிறிதளவே அச்சிட்டு வெளியிட்டனர். ஆனாலும் அது பலராலும் படிக்கப்பட்டு, இவரை 20-ஆம் நூற்றாண்டின் மிகப்பெரும் புனிதருள் ஒருவராகப் பிறர் கண்டுணர வழிவகுத்தது. இவருக்கு முத்திப்பேறுபெற்ற பட்டம் 1923இலும், புனிதர் பட்டம் 1925இலும் வழங்கப்பட்டது. பதினொன்றாம் பயஸ் இவருக்கு புனிதர் பட்டம் வழங்கி, இவரைத் தம் ஆட்சியின் விண்மீன் ஆக்கினார் என்பர்.

குழந்தை இயேசுவின் புனித தெரேசாவுக்கு இன்று உலகம் முழுவதிலும் வணக்கம் செலுத்தப்படுகிறது.

தெரேசா ஒரு மறைந்த வாழ்க்கை வாழ்ந்து, "அறியப்படாமல் இருக்க வேண்டும்," என்றே விரும்பினார். ஆனால் இவரின் இறப்புக்கு பின் இவரின் தன்வரலாற்று நூல் இவரை வெளி உலகிற்கு காட்டியது. இவரின் கடிதங்கள், கவிதைகள், சமய நாடகங்களில், இறை வேண்டல்கள், மற்றும் இவரது கடைசி உரையாடல்கள், இவரது சகோதரிகள் பதிவு செய்த இவரின் ஓவியங்கள் மற்றும் புகைப்படங்கள் - (பெரும்பாலும் சகோதரி செலின்னால் செய்யப்பட்டவை) இவரைப் பலரும் கண்டுணர வழிவகுத்தது.

இவரது ஆன்மீக வாழ்வின் ஆழம், பலருக்கு ஊக்கமளிப்பதாக இருந்தது. இவர் அதனைப்பற்றி கூறும் போது, "என் வழி முழுவதும் நம்பிக்கை கொள்வதும் அன்பு செய்வதும் தான்" என்றார். தனது தாழ்ச்சியிலும் எளிமையிலும், இவர் கடவுளையே தனது புனிதமாக நம்பினார்.

புதியதொரு "சிறு வழியில்" ("little way") சென்று தெரேசா விண்ணகம் அடைய விரும்பினார். "இயேசுவைச் சென்று சேர்ந்திட ஒரு மின்தூக்கி (elevator) கண்டுபிடிக்க விரும்பினேன். சிறியவளான என்னைத் தூக்கி உயர்த்துகின்ற இயேசுவின் கைகளே அந்த மின்தூக்கி என அறிந்துகொண்டேன்" என்று தெரேசா குறிப்பிடுகின்றார்.

லிசியே நகரில் உள்ள, புனித தெரேசா பேராலயம், பிரான்சு நாட்டிலேயே, லூர்து நகருக்கு அடுத்து மிக அதிக திருப்பயணியர் வரும் இடமாக உள்ளது.
தெரசா பிரான்ஸ் நாட்டில் அலேசான் என்னும் இடத்தில் கி.பி. 1873-ம் ஆண்டு சனவரி திங்கள் 2-ம் நாள் லூயிஸ்-செலின் தம்பதியரின் 9-வது குழந்தையாக பிறந்தார். தனது சிறுவயதிலேயே தன் தாயை இழந்தார்.15 வயதே நிரம்பிய தெரேசா தம் இறை ஆர்வத்தால் திருதந்தையின் சிறப்பு அனுமதி பெற்று , 1888-ம் ஆண்டு ஏப்ரல் திங்கள் 9-ம் நாள், கார்மேல் சபையில் சேர்ந்தார். 

தெரேசா கார்மேல் மடம் புகுந்த வேளையில் ஒரு புனிதையாக மாறவேண்டும் என்னும் தீர்க்கமான முடிவோடுதான் சென்றார். ஆனால், ஆறு ஆண்டுகள் துறவியாக வாழ்ந்தபின்னும், 1894இல் தான் எத்துணை சிறியவள், வலுவற்றவள் என்பதை உணர்ந்தார். எவ்வளவுதான் முயன்றாலும் தன்னிடம் குறைபாடுகள் பல இருந்ததை அவர் கண்டார். அளவற்ற அன்பு காட்ட அவருக்கு விருப்பமாயிருந்தாலும் அவரது சிறுமை அவரை மேற்கொண்டது.

படிப்படியாகத் தன் சிறுமையே தன் வளர்ச்சிக்கு வழியாகும் என்றும், தன் சிறுமையில் கடவுளின் உதவியை நாடிச் செல்வதென்றும் முடிவுசெய்தார். தெரேசாவின் சகோதரி செலின் கொண்டுவந்திருந்த பழைய ஏற்பாட்டை தெரேசா புரட்டினார். அங்கே, நீதிமொழிகள் என்னும் நூலின் ஒரு பகுதி (9:4) அவரைக் கவர்ந்தது. 

என்று கடவுளின் "ஞானம்" பற்றி அந்நூலில் வரும் பகுதி தெரேசாவின் கண்களைத் திறந்தது.

அதுபோலவே, எசாயா இறைவாக்கினர் நூலில் வரும் 66:12-13 பகுதி தெரேசாவுக்குப் புதியதொரு பொருளை விளக்குவதாக அமைந்தது. இதோ அப்பகுதி:
கடவுளின் வார்த்தையை விவிலியத்தில் கண்ட தெரேசா தனக்குக் கடவுள் தரும் செய்தி என்னவென்று உணர்ந்தார். தன் சிறுமையும் வலுவின்மையும் ஒரு குறையல்ல, மாறாக, அவற்றின் வழியாகவே இயேசு தன்னைப் புனித நிலையின் உச்சிக்கு இட்டுச் செல்வார் என்று அறிந்தார். எனவே, உள்ளம் தளர்வதற்கு மாறாக மகிழ்ச்சியடைய வேண்டும். இது தெரேசாவுக்கு ஓர் அற்புதமான கண்டுபிடிப்பாக அமைந்தது.

இதையே அவர் "சிறு வழி" (little way; பிரஞ்சு மூலத்தில் petite voie) என்று அழைத்தார். 1895 பெப்ருவரி மாதத்திலிருந்து தான் எழுதிய மடல்களில் எல்லாம் தெரேசா தன் பெயருக்கு முன்னால் "மிகச் சிறிய" (toute petite) என்னும் அடைமொழியை இடத் தொடங்கினார்.

தன் குறைகளை வெல்வதற்குத் தன் சொந்த சக்தி போதும் என்று தெரேசா எண்ணவில்லை. மாறாக, கடவுளிடத்தில் நம்பிக்கை வைத்து, தன் கடமைகளைப் பொறுப்போடு ஆற்றி, நற்செயல்கள் புரிந்து வாழ்ந்தால் அதுவே கடவுளின் விருப்பம் என்னும் உறுதிப்பாடு அவரிடம் இருந்தது.

"ஆண்டவர் ஒரு தாயை விடவும் பாசம் கொண்டவர் என்பது எனக்கு நன்றாகத் தெரியும். தன் குழந்தை அறியாத்தன்மையால் தவறு செய்யும்போது அதைத் தாய் மன்னித்துவிடுவார். குழந்தைகள் எப்போதும் குறும்புத்தனம் செய்வார்கள், கீழே விழுவதும், அழுக்கில் புரள்வதும், பொருள்களை உடைப்பதும் அவர்கள் வேலை. ஆனால் இதெல்லாம் நிகழ்ந்தபிறகும் பெற்றோர் தம் குழந்தைகளை அன்புசெய்வதில் குறைபடுவதில்லை" 

தெரேசாவை வெளி உலகிற்கு தெரிவித்தது, அவரின் தன்வரலாற்று நூல் – "ஓர் ஆன்மாவின் வரலாறு" (L'histoire d'une âme) ஆகும். அதை அவர் தன் சபைத் தலைவியின் கட்டளைக்குப் பணிந்து எழுதினார். இதை 1985-இல் தன் இளம் பருவ நினைவுகளிலிருந்து எழுதலானார். மற்றும் 1986-இல் தன் சகோதரியும், அம்மடத்திலேயே கன்னியராகவும் இருந்த சகோ. திரு இருதயத்தின் மரியாளுக்கு எழுதிய கடிதத்தின் தொகுப்பும் சேர்த்து "ஓர் ஆன்மாவின் வரலாறு" என வெளியிடப்பட்டது.

இந்நூல் மறைத்திரு. பி.பி. சேவியரால் தமிழாக்கம் செய்யப்பட்டு, புதுவையில் உள்ள மிஷன் அச்சகத்தில் 1998-இல் வெளியிடப்பட்டது.
தெரசா இறக்கும் தருவாயில் இருந்த போதும் அவர் முகத்தில் புன்னகை குறையவே இல்லை.அவர் காச நோயால் பாதிக்கப்பட்டு,1897-ம் ஆண்டு செப்டம்பர் திங்கள் 30-ம் நாள் தம் 24ஆம் அகவையில் இறையடி எய்தினார். இவருக்கு முத்திப்பேறுபெற்ற பட்டம் 1923-ம் ஆண்டு ஏப்ரல் திங்கள் 29-ம் நாள் வழங்கப்பட்டது.புனிதர் பட்டம் 1925-ம் ஆண்டு மே திங்கள் 17-ம் நாள் திருதந்தை பதினொன்றாம் பயஸால் வழங்கப்பட்டது.
1927-இல் குழந்தை இயேசுவின் புனித தெரேசா மறை பரப்பு நாடுகளின் துணை பாதுகாவலியாக பிரான்சிஸ் சவேரியாருடன் அறிவிக்கப்பட்டார். 1944-இல் பிரான்சு நாட்டின் பாதுகாவலியாக ஜோன் ஆஃப் ஆர்கோடு அறிவிக்கப்பட்டார். 19 அக்டோபர் 1997-இல் இரண்டாம் யோவான் பவுல் இவரை கத்தோலிக்க திருச்சபையின் 33-ஆம் மறைவல்லுநராக அறிவித்தார். இவ்வாறு அறிவிக்கப்பட்டவர்களில் இவரே வயதால் மிக இளையவரும், மூன்றாவது பெண்ணும் ஆவார்.
தெரேசாவின் பெற்றோருக்கு புனிதர்பட்ட செயல்கள் துவங்கி உள்ளன. இவர்கள் திருத்தந்தை இரண்டாம் யோவான் பவுலால், 1994-இல் வணக்கத்திற்குரியவர் என அறிவிக்கப்பட்டனர். 2004-இல் மிலான் நகர பேராயர், நுரையீரலில் நோய் உள்ள ஒரு குழந்தைக்கு ஏற்பட்ட குணத்தை ஏற்றுக்கொண்டு, 12 ஜூலை 2008 அன்று, கார்தினால் சரைவா மார்டின்ஸ் முயற்சியால் இவர்களின் 150-ஆவது திருமண நாளன்று, திருத்தந்தை பதினாறாம் பெனடிக்டால் முத்திபேறுபட்டம் அளிக்கப்பட்டது.
இவர்களுக்கு புனிதர் பட்டம், 18 அக்டோபர் 2015 அன்று, திருதந்தை பிரான்சிஸால் அளிக்கப்பட்டது. 2011-இல் இவர்களின் கடிதங்கள் "A Call to a Deeper Love: The Family Correspondence of the Parents of Saint Thérèse of the Child Jesus, 1863-1885" என்னும் பெயரில் வெளியிடப்பட்டது.
புனித குழந்தை இயேசுவின் திரேசாள் ஆலயம், கண்டன்விளை



</doc>
<doc id="118633" url="https://ta.wikipedia.org/wiki?curid=118633" title="முகம்மது சுக்ரி">
முகம்மது சுக்ரி

முகம்மது சுக்ரி ("Mohammad Shukri", பிறப்பு: அக்டோபர் 6 1986), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118635" url="https://ta.wikipedia.org/wiki?curid=118635" title="இ. மு. வி. நாகநாதன்">
இ. மு. வி. நாகநாதன்

மரு. இ. மு. வி. நாகநாதன் ("E. M. V. Naganathan", சனவரி 31, 1906 - ஆகத்து 16, 1971) இலங்கையின் அரசியல்வாதியும், மருத்துவரும் ஆவார். இவர் 1960 முதல் 1970 வரை இலங்கை நாடாளுமன்றத்தில் நல்லூர் தேர்தல் தொகுதியின் இலங்கைத் தமிழரசுக் கட்சியின் உறுப்பினராகப் பதவியில் இருந்தார்.

ஜெபரத்தினம் ஜெ. ஹென்ஸ்மன், பொன்னம்மா (வண. ஆர். ஏ. வேதவனத்தின் மகள்) ஆகியோருக்கு நாகநாதன் பிறந்தார். தந்தை சென்னைப் பல்கலைக்கழகத்தில் பதிவாளராகப் பணியாற்றியவர்.

நாகநாதன் கொழும்பில் மருத்துவராகப் பணியாற்றினார். அகில இலங்கைத் தமிழ்க் காங்கிரஸ் கட்சியின் தலைவர் பொன்னம்பலத்தின் தீவிர ஆதரவாளராக இருந்த இவர் 1947 ஆம் ஆண்டில் அக்கட்சியின் செயலாளராகப் பணியாற்றினார். அதே ஆண்டில் மேலவை உறுப்பினராகத் தெரிவானார். எனினும், அவர் காங்கிரசுக் கட்சியில் இருந்து விலகி இலங்கைத் தமிழரசுக் கட்சியில் இணைந்து அக்கட்சியின் முக்கிய உறுப்பினரானார். அக்கட்சியின் செயலாளராகவும் சில காலம் பணியாற்றினார். 1952, மற்றும் 1956 தேர்தல்களில் யாழ்ப்பாணம் தேர்தல் தொகுதியில் ஜி. ஜி. பொன்னம்பலத்தை எதிர்த்துப் போட்டியிட்டுத் தோல்வி அடைந்தார். மார்ச் 1960 தேர்தலில் தமிழரசுக் கட்சியின் சார்பில் நல்லூர் தேர்தல் தொகுதியில் போட்டியிட்டு வெற்றி பெற்றார். தொடர்ந்து சூலை 1960, 1965 தேர்தல்களிலும் நல்லூர் தொகுதியில் போட்டியிட்டு வெற்றி பெற்றார். 1966 ஆம் ஆண்டில் தமிழரசுக் கட்சியின் தலைவராகத் தெரிவானார். நாடாளுமன்றத்தில் தமிழரசுக் கட்சியின் கொள்கைக்காக வீராவேசத்துடன் ஆங்கிலத்திலும், தமிழ் மொழியிலும் பேசும் சிறந்த பேச்சாளராக விளங்கினார். அன்று நல்ல உடற்கட்டுடன், வலுவான தோற்றத்தைக் கொண்டிருந்த நாகநாதனை தமிழ் மக்கள் "இரும்பு மனிதன்" என்று அன்புடன் அழைத்தார்கள். 1970 தேர்தலில் அகில இலங்கை தமிழ் காங்கிரஸ் கட்சியில் போட்டியிட்ட சி. அருளம்பலத்திடம் 508 வாக்குகள் வித்தியாசத்தில் தோற்றார்.

ஜோன் வேர்ட் பொன்னையா சேனாதிராஜா என்பவரின் மகள் ரத்தினவதி (இறப்பு: டிசம்பர் 11, 2006) என்பவரைத் திருமணம் புரிந்தார். இவர்களுக்கு மூன்று பெண்களும் இரண்டு ஆண்களும் பிள்ளைகள். இவரது மூத்த மகள் மேரி லட்சுமி நாகநாதன் இலங்கையின் தூதுவராகப் பல நாடுகளில் பணியாற்றியுள்ளார். இரண்டாவது மகள் ஆன் நிர்மலா தமிழரசுக் கட்சியின் தலைவர் சா. ஜே. வே. செல்வநாயகத்தின் மகன் சந்திரகாசனை மணம் புரிந்தார்.


</doc>
<doc id="118641" url="https://ta.wikipedia.org/wiki?curid=118641" title="கிருஷ்ணமூர்த்தி முனியாண்டி">
கிருஷ்ணமூர்த்தி முனியாண்டி

கிருஷ்ணமூர்த்தி முனியாண்டி ("Krishnamurthi Muniandy", பிறப்பு: சூலை 24 1980), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118642" url="https://ta.wikipedia.org/wiki?curid=118642" title="மாரிமுத்து முனியாண்டி">
மாரிமுத்து முனியாண்டி

மாரிமுத்து முனியாண்டி ("Marimuthu Muniandy", பிறப்பு: பெப்ரவரி 28 1971), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியிலும் , ஐந்து ஏ-தர துடுப்பாட்டப் போட்டிகளிலும், 25 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118643" url="https://ta.wikipedia.org/wiki?curid=118643" title="அனைவருக்கும் கல்வி இயக்கம்">
அனைவருக்கும் கல்வி இயக்கம்

அனைவருக்கும் கல்வி இயக்கம் ("Sarva Shiksha Abhiyan") இந்திய அரசால் 2000-ம் ஆம் ஆண்டு தொடங்கப்பட்டு இந்தியா முழுவதுமாக எல்லா மாநிலங்களிலும் செயல்பட்டுக் கொண்டு வருகிறது. இந்திய அரசியலமைப்பின் 86 ஆவது பிரிவின் படி 6 முதல் 14 வயதிற்குட்பட்ட அனைத்துக் குழந்தைகளுக்கும் (தோராயமாக 205 மில்லியன் குழந்தைகளுக்கு) கட்டாயக் கல்வி வழங்குவதை உறுதிசெய்யவும், ஆண் , பெண் என பாகுபாடின்றி கல்வி வழங்குவதை உறுதி செய்வதற்காக ஏற்படுத்தப்பட்ட அமைப்பே அனைவருக்கும் கல்வி இயக்கம் ஆகும். இதனை அப்போதைய பிரதமர் அடல் பிகாரி வாச்பாய் அவர்கள் இந்தத் திட்டத்தைக் கொண்டுவந்தார். 

அனைவருக்கும் கல்வி இயக்கமானது 2000-2001 ஆம் ஆண்டுகளில் தொடங்கப்பட்டது. இருந்தபோதிலும் இதற்கான அடித்தளமிட்டது டி பி எ பி எனப்படும் மாவட்டத் தொடக்கக் கல்வி இயக்கம் ஆகும். இதன் நோக்கம் அனைவருக்கும் சமமான கல்வி கிடைக்க வேண்டும் என்பதாகும். மாவட்டத் தொடக்கக் கல்வி இயக்கமானது நாடு முழுவதும் 272 மாவட்டங்கள், 18 மாநிலங்கள் ஆகியவற்றை உள்ளடக்கியது. இந்தத் திட்டத்திற்கான செலவை நடுவன் அரசு 85 விழுக்காடும் மீதி மாநில அரசும் கொடுக்கின்றன. 2001 ஆம் ஆண்டில் 1500 மில்லியன் டாலர்களுக்கும் மேலான தொகை இதில் பயன்படுத்தப்பட்டது. சுமார் 50 மில்லியன் குழந்தைகள் இதனால் பயனடைந்தனர். 

ஏப்ரல் 1, 2010 அன்று இந்திய கல்வி உரிமைச் சட்டம் நடைமுறைக்கு வந்தது. இதன் மூலம் அனைவருக்கும் கல்வி இயக்ககத்தின் கனவு நிறைவேற வாய்ப்புள்ளதாகக் கல்வியலாளர்கள் கருத்து தெரிவித்தனர்.

2010-2011 ஆம் ஆண்டில் இந்திய அரசு 21,000 கோடிரூபாயை இந்தத் திட்டத்திற்காக ஒதுக்கீடு செய்தது. 


அனைவருக்கும் கல்வி இயக்கத்தின் திட்டத்தின் கூறுகளாவன: தேவையான ஆசிரியர்களை நியமனம் செய்தல், அவர்களுக்குப் போதுமான பயிற்சிகளை வழங்குதல், தொடக்கக் கல்வியின் தரத்தை மேம்படுத்துதல், கற்றல், கற்பித்தலுக்கான கருவிகளை உருவாக்குதல், வட்டார வள மையம் மற்றும் தொகுதி வள மையங்களின் மூலம் கல்விச் செயல்களில் முன்னேற்றம் அடையச் செய்தல், தேவையான அளவு பள்ளிக்கூடம் மற்றும் வகுப்பறைகளை ஏற்படுத்துதல் போன்றவை ஆகும். 

தொடக்கக் கல்வி மற்றும் நடுநிலைப் பள்ளிகளிலும் 40 மாணவர்களுக்கு ஒரு ஆசிரியர் என்ற விகிதத்தில் இருக்கச் செய்தல். 

தொடக்கப்பள்ளிகளில் குறைந்தபட்சம் இரு ஆசிரியர்களாவது இருத்தல் வேண்டும்.

ஒரு கிலோமீட்டர் சுற்றளவில் (மக்கள் வசிப்பிடமாக ) ஒரு பள்ளிக்கூடம்எனும் அளவில் அமைதல் வேண்டும்.

தொடக்கப்பள்ளி மற்றும் நடுநிலைப்பள்ளிகளில் ஒரு ஆசிரியருக்கு ஒரு வகுப்பறை இருத்தல் வேண்டும்.

நடுநிலைப்பள்ளி எனில் தலைமை ஆசிரியருக்கு என ஒரு அறை இருத்தல் வேண்டும். 

அனைத்து மாணவர்களுக்கும் இலவச பாட நூல்கள்

பள்ளிக் கல்வி மேலாண்மைக்குழுவின் மூலமாக மட்டுமே இதனை மேற்கொள்ளல் வேண்டும். ஆண்டிற்கு 5000 ரூபாய் வரை பள்ளி மேலாண்மைக் குழுவின் மூலம் பெறலாம்.

தொடக்கக்கல்வி மற்றும் நடுநிலைக்கல்வி ஆசிரியர்களுக்கு தலா 500 ரூபாய் வீதம் வழங்கப்படும்.

20 நாள் பயிற்சியானது அனைத்து ஆசிரியர்களுக்கும் கொடுக்கப்படும். பயிற்சி பெறாத ஆசிரியர் எனில் 60 நாட்கள் கொடுக்கப்படும். 

முதன்மை கட்டுரை:வட்டார வள மையம்

வட்டார வள மையம் தேவையான இடங்களுக்கு அதிகபட்சமாக 6 கோடி ரூபாய் வழங்கப்படும்.தொகுதி வள மையங்கள் அமைக்க 2 இலட்சம் ரூபாய் வழங்கப்படுகிறது. தளபாடம் வாங்குவதற்காக வட்டார வள மையங்களுக்கு அதிகபட்சமாக ஒரு இலட்சம் ரூபாயும், தொகுதி வள மையங்களுக்கு 10 ஆயிரம் ரூபாயும் வழங்கப்படுகிறது. திடீரென்று ஏற்படும் செலவினங்களுக்காக வட்டார வள மையங்களுக்கு 12,000 ஆயிரம் ரூபாயும், தொகுதி வள மையங்களுக்கு 2,500 ரூபாயும் வழங்கப்படுகிறது. 



</doc>
<doc id="118645" url="https://ta.wikipedia.org/wiki?curid=118645" title="ஜீவேந்திரன் நாயர்">
ஜீவேந்திரன் நாயர்

ஜீவேந்திரன் நாயர் ("Jeevandran Nair", பிறப்பு: மார்ச்சு 18 1974), மலேசியா அணியின் துடுப்பாட்டக்காரர். இவர் ஐந்து ஏ-தர துடுப்பாட்டப் போட்டிகளிலும், ஏழு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118646" url="https://ta.wikipedia.org/wiki?curid=118646" title="நெடுங்குழு 8 தனிமங்கள்">
நெடுங்குழு 8 தனிமங்கள்

நெடுங்குழு 8 உள்ள தனிமங்களை இரும்பு தொகுதி தனிமங்கள் என்று அழைக்கப்படுகிறது. இக்குழுவில் இடை நிலை உலோகங்களான இரும்பு(Fe),ருத்தேனியம்(Ru) ,ஒஸ்மியம்(Os) ,ஹாசியம்(Hs) ஆகிய நான்கும் இருக்கின்றன. எல்லா நெடுங்குழுக்களை போலவே இங்கும் எதிர்மின்னி அமைப்பில், இறுதிக் கூட்டில் எல்லா தனிமங்களும் இரண்டு எதிர்மின்னிகளை கொண்டுள்ளது. அனால் அதிசயக்கும் விதமாக ருதெனியம் மட்டும் ஒரு எதிர்மின்னியை கொண்டுள்ளது. வாலன்சு கூடு என்று அழைக்கப்படும் இறுதிக் கூட்டில் 8 எதிர்மின்னிகளை கொண்டுள்ளதால் இந்த தனிமங்கள் அனைத்தும் நெடுங்குழு உள்ளன.


</doc>
<doc id="118650" url="https://ta.wikipedia.org/wiki?curid=118650" title="ஏ. ரணசிங்க">
ஏ. ரணசிங்க

ஏ. ரணசிங்க ("A. Ranasinghe", இலங்கை கண்டிப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1997-98பருவ ஆண்டில் இலங்கை அந்தோனியன் அணி உறுப்பினராக பங்குகொண்டார்.



</doc>
<doc id="118651" url="https://ta.wikipedia.org/wiki?curid=118651" title="நளிந்த ரணசிங்க">
நளிந்த ரணசிங்க

நளிந்த ரணசிங்க ("Nalinda Ranasinghe", பிறப்பு: சூலை 20 1989), இலங்கை காலிப் பிரதேச அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10-2010/11 பருவ ஆண்டில் இலங்கை சிங்க அணி உறுப்பினராக பங்குகொண்டார்.



</doc>
<doc id="118652" url="https://ta.wikipedia.org/wiki?curid=118652" title="நந்திக ரஞ்சித்">
நந்திக ரஞ்சித்

நந்திக ரஞ்சித் ("Nandika Ranjith", பிறப்பு: திசம்பர் 6 1972), இலங்கை கொழும்புப் பிரதேச அணியின் துடுப்பாட்டக்காரர். இவர் 95 முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1997/98-2009/10 பருவ ஆண்டில் இலங்கை முவர்ஸ் அணி, தமிழ்யூனியன் அணி உறுப்பினராக பங்குகொண்டார்.



</doc>
<doc id="118653" url="https://ta.wikipedia.org/wiki?curid=118653" title="கத்தாரி ரியால்">
கத்தாரி ரியால்

கத்தாரி ரியால் (அரபி: ريال, ISO 4217 குறியீடு: "QAR") என்பது கத்தார் நாட்டின் நாணயமாகும். இது 100 திர்கங்களாக (درهم) பிரிக்கபட்டுள்ளது. சுறுக்கமாக QR (ஆங்கிலம்) அல்லது ر.ق (அரபி).


</doc>
<doc id="118654" url="https://ta.wikipedia.org/wiki?curid=118654" title="கிறீஸ் மனிதன்">
கிறீஸ் மனிதன்

கிறீஸ் மனிதன், ("மர்ம மனிதன்" அல்லது "க்ரீஸ் பூதம்", "Grease devil") எனும் பெயரில் இலங்கையில் பல்வேறு மாவட்டங்களிலும் மக்களை அச்சுறுத்தலுக்கு உள்ளாக்கி, பொது மக்களிடையே பீதியை ஏற்படுத்தி வரும் பயங்கர நிகழ்வுகளாகும். இரத்தினபுரி கஹவத்தையில் தொடங்கிய கிறீஸ் மர்ம மனிதன் விவகாரம் ஒரு ஊரிலோ, ஒரு மாவட்டத்திலோ மட்டுமல்லாமல், இலங்கையின் பல்வேறு மாவட்டங்களிலும் நாடு தழுவிய வகையில் இடம்பெறுகின்றதனால், ஒரு கும்பலோ, அமைப்போ செய்யும் விடயமன்றி, குறிப்பிட்ட சில தரப்பினரால் நன்கு திட்டமிடப்பட்டு ஏதோ காரணத்திற்காக உள்நோக்கின் அடிப்படையிலேயே இந்நிகழ்வுகள் மேற்கொள்ளப்பட்டு வருகின்றன. "நாட்டின் அரசியல் மற்றும் அடிப்படைப் பிரச்சினைகளுக்குத் தீர்வைக் காணாத அரசாங்கம் கிறீஸ் பூதம் என்றதொரு மாயையைத் தோற்றுவித்து மக்களைத் திசைதிருப்பும் முயற்சிகளை மேற்கொண்டு வருகின்றது. கிறீஸ் பூதத்தின் பின்னணியில் அரசாங்கமே செயற்பட்டு வருகின்றது என்பது பல்வேறு நிகழ்வுகளின் பின்னனியில் தெளிவாகிறது." என்பதனை ஜே. வி. பி. யின் கொழும்பு மாவட்ட நாடாளுமன்ற உறுப்பினர் சுனில் ஹந்துன்னெத்தி என்பவரும் வெளிப்படுத்தியுள்ளார். நாடு முழுவதும் ஏற்பட்டுள்ள கிறீஸ் மர்ம மனித அச்சுறுத்தல், பாதுகாப்புச் செயலாளர் கோத்தபாய ராஜபக்ச தலைமையில், இராணுவப் புலனாய்வுப் பிரிவினரால் முன்னெடுக்கப்படும் செயற்றிட்டம் என்று ஐக்கிய தேசியக் கட்சியின் தொடர்பாடல் பிரிவுத் தலைவரும், நாடாளுமன்ற உறுப்பினருமான மங்கள சமரவீர தெரிவித்துள்ளார்.கிறீஸ் மனிதன் என்ற மாயை ஏற்படுத்தி நாட்டில் மீண்டும் பதற்றமான சூழலை ஏற்படுத்தி வருகிறது என்பதையும் வெளிப்படுத்தியுள்ளார்.

இவ்வாறான மர்ம மனிதன் அச்சுறுத்தல்கள் தமிழர், முஸ்லீம்கள் செறிந்து வாழும் பகுதியிலேயே தொடர்ந்து இடம் பெற்று வருகின்றன என்பது குறிப்பிடத்தக்கது. 

மர்ம மனிதன் அச்சுறுத்தல்களின் போது ஊர்ப் பொது மக்கள் ஒன்று திரண்டு விரட்டிப் பிடிக்க முற்பட்ட நிகழ்வுகளின் போது, மர்ம மனிதன் போர்வையில் மக்களை அச்சுறுத்தலில் ஈடுப்பட்ட நபர் அருகாமையில் உள்ள போலிஸ் மற்றும் இராணுவ முகாம்களுக்குள் நுழைந்து கொண்ட நிகழ்வுகளும் இடம்பெற்றுள்ளதாக அறியக்கிடைக்கின்றது. மர்ம மனிதன் பெயரில் அச்சுறுத்துவோரை பொது மக்கள் பிடித்து போலிஸிடம் ஒப்படைக்கப்பட்டதன் பின்னர், போலிஸாரால் அவர்கள் விடுவிக்கப்படுவதும் மக்களிடையே சந்தேகங்களை தோற்றுவித்து வருவதுடன், பொது மக்களுக்கும் பொலீஸ் மற்றும் இராணுவத்தினருக்கும் இடையே மோதல்கள் இடம் பெற்ற நிகழ்வுகளும் உள்ளன.

மர்ம மனிதன் எனப்படுவோர் பொது மக்களை அச்சுறுத்தலுக்கு உள்ளாக்கிய வேளையில் அவர்களைப் பொது மக்கள் மடக்கி பிடிக்கி முற்படும் போது வழுக்கி ஓடுவதற்கு வசதியாக உடம்பில் கிறீஸ் களிம்பு பூசிக்கொண்டிருப்பதனால் அவர்களைக் கிறீஸ் பூதங்கள் என்று பரவலாக அழைக்கின்றனர். கிரீசுக் களிம்பு பூசிய மர்ம மனிதர்களும், விதம்விதமான ஆடைக்கவசங்களை அணிந்த மர்ம மனிதர்களும் இரவு நேரங்களில் குறிப்பாக இலங்கையின் கிராமியப் புறங்களில் ஆங்காங்கே பெண்களை குறிவைத்து நடமாடி, மக்களை அச்சமடையச் செய்து வருகின்றனர். இவ்வாறான மர்ம மனிதர்கள் திருட்டு நடவடிக்கைகளில் ஈடுபட்டும் வருகின்றனர். 

கிழக்கு மாகாணம், மலையகம் மற்றும் நாட்டின் தெற்குப் பகுதிகளில் இத்தகைய நடவடிக்கைகளினால் மக்கள் மக்கள் பெரிதும் அச்சமடைந்தனர். இச்சம்பவங்கள் 2011 ஆம் ஆண்டு சூலையில் ஆரம்பித்து ஆகத்து மாதத்திலும் பரவியது. க்ரீஸ் பூதம் என்பது ஒரு திருடனாகும். அவன் வழமையில் உள்ளாடை மாத்திரமே அணிந்து கொண்டு உடல் பூராவும் க்ரீஸைப் பூசியிருப்பான். துரத்திச் செல்வோர் பிடிக்க முடியாமல் வழுக்கி விழக் கூடிய விதத்தில் க்ரீஸ் பூசப்படுவதுடன், திருடன் இலகுவாகத் தப்பிச் செல்வதற்கும் அது உதவியாக அமைந்துவிடும். 

மக்களிடையே பேசப்பட்டுவரும் கிரீசு மனிதன் எனும் வதந்தியைச் சாதகமாகப் பயன்படுத்திக் கொண்ட திருடர்களும், கொள்ளையர்களும், மனநிலை பாதிக்கப்பட்டவர்களுமே தாமே பூதம் போன்று வேடமிட்டு மக்களை ஏமாற்றி மிகவும் சாதுரியமாக தமது திட்டங்களை நிறைவேற்றி வருகின்றனரே தவிர, உண்மையில் நாட்டில் அவ்வாறான கிறிஸ் மனிதர்கள் இல்லையென இலங்கை காவல்துறைத் தலைவர் என். கே. இலங்கக்கோன் தெரிவித்தார்.
க்ரீஸ் பூதங்கள் எனப்படும் மர்ம மனிதர்கள் பற்றிய வதந்திகள் 2011 சூலை இறுதிப் பகுதியில் பரவ ஆரம்பித்து. ஆகத்து நடுப்பகுதியில் உச்சநிலையை அடைந்தது. ஆரம்பத்தில் க்ரீஸ் களிம்புகளைப் பூசிக்கொண்டு சில மர்ம மனிதர்கள் இரவு நேரங்களில் கிராமப் புறங்களில் நடமாடுவதாகவும் இவர்கள் பெண்களுடன் தகாத முறையில் நடக்க எத்தனிப்பதாகவும் வதந்திகள் பரவின.அதைத் தொடந்து இந்த மர்ம மனிதர்கள் பெண்களின் முகம், மற்றும் மார்பகப் பகுதிகளை நகங்களால் அல்லது கூரிய ஆயுதங்களால் காயப்படுத்துவதாக வதந்திகள் பரவின. இரவு நேரங்களில் வீட்டிலுள்ளவர்களை வெளியே எடுப்பதற்காக வெளியிலுள்ள நீர்க் குழாய்களில் தண்ணீர்த் திறந்து விடுவதாகவும் கதவுகளைத் தட்டுவதாகவும் இந்த வதந்திகள் அமைந்திருந்தன. இன்னும் ஒரு சாரார் இது இராணுவ பயிற்சி நடவடிக்கைக்காக மேற்கொள்ளப்படும் ஒரு விடயம் என்றும் தெரிவித்தனர். எவ்வாறாயினும் இத்தகைய வதந்திகளால் இலங்கையின் பல மாவட்டங்களிலும் கிராமப் புற மக்களின் இயல்பு வாழ்க்கை பாதிக்கப்பட்டது. இவ்வாறாகத்தாக்குதலுக்கு உள்ளான சில பெண்களும், மர்ம மனிதர்களைக்கண்டு அதிர்ச்சிக்குள்ளான சில பெண்களும் வைத்திய சாலைகளில் அனுமதிக்கப்பட்டனர்.
வீடுகளினுள் பெண்களை அமர்த்திவிட்டு இளைஞர்களும், ஆண்களும் இரகசியமாக தத்தமது வீடுகளிலும் பிரதேசங்களிலும் காவல் நடவடிக்கைகளில் ஈடுபட்டனர். இச்சந்தர்ப்பங்களில் சில மர்ம மனிதர்களின் நடமாட்டம் ஏற்பட்ட வேளையில் சந்தேக நபர்கள் மடக்கிப்பிடிக்கப்பட்டு இளைஞர்களால் நையப்புடையப்பட்டுப் பிரதேசக் காவல் நிலையத்தில் ஒப்படைக்கப்பட்டனர். இவ்வாறு சில பிரதேசங்களில் காவல் நிலையங்களில் ஒப்படைக்கப்பட்ட இத்தகைய சந்தேக நபர்களை காவல் நிலைய பொறுப்பதிகாரிகள் விடுவித்தது பலவிதமான சந்தேகத்தை ஏற்படுத்தியதுடன், மர்ம மனிதர்கள் பற்றிய செய்திகள் பலகோணங்களில் திரிவுபடுத்தப்பட்டு மக்கள் மத்தியில் வேகமாகப் பரவியன.
கிறீஸ் மனிதனின் ஊடுருவல் குறித்து கிராமங்கள் தோறும் செய்திகள் பரவியமையினால் மக்களின் இயல்பு நிலை பாதிக்கப்பட்டுள்ளது. முஸ்லிம்களின் ரமழான் மாதமாக இது இருப்பதனால் இரவு நேரத் தொழுகைக்காக பள்ளிவாசல்களுக்குச் செல்லும் பெண்களின் எண்ணிக்கை குறைவடைந்து வருகின்றது. குறிப்பாக இந்நிலை கண்டி மாவட்டத்தில் அக்குறணை, புளுகோஹத்தென்ன, நீரெல்ல, குருகொட, அலவதுகொடை போன்ற பிரதேசங்களிலும் கிழக்கு மாகாணத்தில் முஸ்லிம்கள் செறிவாக வாழும் பல பிரதேசங்களிலும் பாதிப்புக்கள் ஏற்பட்டன.
ஆகத்து 1ம் 2ம் வாரங்களில் மர்ம மனித நடமாட்டம் காரணமாக மலையக தோட்டப் பகுதிகளில் பல இடங்களில் முகங்களில் கீறல் காயங்களுடன் ஏனைய அதிர்ச்சி நிலைகளிலும் பாதிக்கப்பட்ட பெண்கள் அனுமதிக்கப்பட்டதுடன், தோட்டத் தொழிலாளர்கள் வேலைகளுக்குச் செல்லாமல் தமது பெண்களை பாதுகாப்பதில் முனைப்புடன் செயல்பட்டதினால் இயல்பு நிலை பெரிதும் பாதிக்கப்பட்டது.
நிலைமை உச்சகட்டத்திற்குச் சென்ற பிறகு மலையக அரசியல் தலைவர்கள் இவ்விடயத்தில் கூடிய கவனம் அக்கறை காட்டினர். குறிப்பாக இது விடயத்தை அரசியல் உயர்மட்டத்திற்கு எடுத்துச் சென்றனர். இவ்வாறு நிலைமை உச்சநிலைக்கு சென்ற பின்பே இலங்கைப் பாதுகாப்புச் செயலாளரும் பொலிஸ்மா அதிபரும் மர்ம மனிதர்கள் என்பது போலியாக சோடிக்கப்பட்ட ஒரு வதந்தி என்றும் அப்படிப்பட்ட மர்ம மனிதர்கள் இல்லையென்றும் திருடர்களும், காம வெறியர்களும் இவ்வாறு நடந்து கொள்கின்றனர் என்றும் இவர்களை கைது செய்ய காவல்துறையினர் உயரிய மேற்கொண்டுள்ளனர் என்றும் அறிக்கைகள் வெளியிட்டனர். 6 வாரங்ளாக நாட்டில் பல மாவட்டங்களில் கிறீஸ் பூதங்கள் தொடர்பான 30 முறைப்பாடுகள் தெரிவிக்கப்பட்டிருப்பதாகவும் இது வரை 47 பேர் கைது செய்யப்பட்டுள்ளதாகவும் பொலிஸார் தெரிவித்துள்ளனர். இந்த விடயம் குறித்து அரசாங்கம் துரித நடவடிக்கை எடுக்க வேண்டுமெனவும் மக்கள் மத்தியில் பீதியை இல்லாதொழிக்கமாறும் எதிர்க்கட்சிகள் வலியுறுத்தியுள்ளன. 


மர்ம மனித வதந்தி காரணமாக ஆகத்து 13 2011 திகதி வரை ஐவர்கொல்லப்பட்டுள்ளனர். மர்ம மனிதர்கள் என சந்தேகிக்கப்பட்ட இருவர் மலையகப் பகுதியில் பொது மக்களால் அடித்து கொலை செய்யப்பட்டனர். பொத்துவில், திருகோவில் பகுதிகளில் ஆகத்து 12 வெள்ளிக்கிழமை மர்ம மனிதர்கள் தொடர்பாக ஏற்பட்ட பிரச்சினைகளால் பொலிஸார் மேற்கொண்ட கண்ணீர்ப் புகைக்குண்டுப் பிரயோகம் மற்றும் துப்பாக்கிச் சூட்டு சம்பவத்தால் ஒருவர் உயிரிழந்ததுடன் நால்வர் படுகாயமடைந்தனர். இந்தக் கிறீஸ் பூதத்தை தேடிச்சென்ற 22 வயதுடைய இளைஞர் ஒருவர் காட்டுக்குள் மின்சாரம் தாக்கி இறந்துள்ளார். ஆகத்து 16 ஏறாவூர் பொலிஸ் பிரிவிற்குட்பட்ட வந்தாறுமூலை பகுதியில் மர்ம மனிதர் ஒருவர் ஊடுருவிய தகவல் ஒன்றினையடுத்து பாதுகாப்புத் தேடி ஓடிய பெண்மணி ஒருவர் மீது புகையிரத வண்டியொன்று மோதுண்டதால் அப்பெண்மணி ஸ்தலத்திலேயே பலியாகியுள்ளார்.

இவ்வாறான ஒரு வதந்தி நாட்டில் பல மாவட்டங்களிலும் ஒரே நேரத்தில் பரவியமை குறித்தும், பல மாவட்டங்களிலும் இடம்பெற்ற சம்பவங்கள் ஒரே மாதிரியாக இருப்பது குறித்தும் மக்கள் மத்தியில் பலவித சந்தேகங்கள் நிலவியன. இதன் பின்னணியை தெரிந்துகொள்ள பலரும் ஆர்வம் காட்டி வந்தனர்.அரசியல் இலாபத்தினை அடைந்து கொள்ளும் நோக்கிலான திட்டமிடப்பட்ட செயற்பாடே இதுவெனவும் மக்கள் சந்தேகிக்கின்றனர். எது எவ்வாறிருந்தும் இவ்விடயம் குறித்து இப்பிரதேசங்களை பிரதிநிதித்துவப்படுத்தும் அரசியல் தலைமைகள் குறித்தும் விமர்சனங்கள் தெரிவிக்கப்படுகின்றன. கிறீஸ் மனிதனின் பெயரால் வதந்திகளைப் பரப்புபவர்கள் மீது அவதானமாக இருக்குமாறு மத அமைப்புக்கள் வேண்டுகோள் விடுத்துள்ளன.
பொலிஸாரின் கையில் இருக்க வேண்டிய சட்டத்தை கையிலெடுத்து செயற்படும் பொதுமக்களுக்கு எதிராக சட்ட நடவடிக்கை எடுக்கப்படும் என பாதுகாப்பு செயலாளர் கோத்தபாய ராஜபக்ஷ தெரிவித்துள்ளார். இவ்வாறு பொதுமக்கள் சட்டத்தை கையிலெடுத்துக் கொள்வதால் பல்வேறு விபரீதங்கள் ஏற்படும் எனவும் அவர் குறிப்பிட்டுள்ளார். அதேநேரம் நாட்டில் கிறீஸ் பூதங்களோ மர்ம மனிதர்களோ இல்லை. சில இடங்களில் மனநோயாளிகள் ஏதாவது செயற்பாடுகளை மேற்கொள்ளலாம். அவ்வாறு யாராவது சந்தேகத்துக்கு இடமான முறையில் செயற்பட்டால் அவர்களை பொலிஸ் நிலையங்களில் ஒப்படைக்க வேண்டும். மாறாக, பிரதேச மக்கள் சட்டத்தை கையில் எடுக்கக்கூடாது என்று ஐக்கிய மக்கள் சுதந்திர முன்னணியின் செயலாளரும் அமைச்சருமான சுசில் பிரேம்ஜயந்த தெரிவித்தார். அதேநேரம் மர்ம மனிதர் விடயத்தில் சட்டத்தை கரத்தில் எடுக்க எவருக்கும் அனுமதியில்லை என அமைச்சர் ஹெகலிய ரம்புக்வெலயும் தெரிவித்துள்ளார்.

இலங்கையில் உக்கிரமடைந்து வரும் பல்துறை சார் பிரச்சினைகளை மூடி மறைக்கவும் பொது மக்களின் கவனத்தை திசை திருப்பவும் மர்ம மனிதர்களை அரசாங்கம் கைது செய்யாது உலாவ விடுகின்றது என்று ஜே.வி.பி.யின் தலைவர் சோமவன்ச அமரசிங்க குற்றம் சுமத்தியுள்ளார். அதே நேரம் "கிறீஸ் பூதம் சகல இடங்களிலும் காணப்படுகிறது. ஒரு மாதகாலத்திற்கும் மேலாக மகியங்கனை, கண்டி, கந்தளாய், ஹட்டன், இப்போது கிழக்கு என கிறீஸ் பூதங்கள் தொடர்பான செய்திகள் வெளிவந்துகொண்டிருக்கின்றன. இந்த நிலையை இதுவரை பொலிஸாரால் தடுத்து நிறுத்த முடியவில்லை. அந்தப் பகுதிகளில் வாழும் மக்கள் மத்தியில் சமாதானம் ஸ்திரத்தன்மை என்பவற்றை இந்த விடயம் மோசமாக பாதித்துக்கொண்டிருக்கின்றது" என்றும், நிலைமையைக் கட்டுப்பாட்டுக்குள் கொண்டு வராததற்கும் பொலிஸாரைக் கட்டுப்படுத்தி வைத்திராததற்கும் அரசாங்கமே பொறுப்பாகும் என்றும் ஜே.வி.பி. எம்.பி. விஜித ஹேரத் கூறியுள்ளார்.
மர்ம மனிதர் நடமாட்டம் தொடர்பில் பொத்துவில் பிரதேசத்திலும், ஏனைய இடங்களிலும் நடைபெற்றுள்ள அசம்பாவித சம்பவங்களையிட்டு பூரண விசாரணை நடாத்துமாறு நீதியமைச்சரும், ஸ்ரீலங்கா முஸ்லிம் காங்கிரஸ் தலைவருமான ரவூப் ஹக்கீம் விடுத்த வேண்டுகோளை ஜனாதிபதி மஹிந்த ராஜபக்ஷ ஏற்றுக்கொண்டுள்ளார்.நடந்துள்ள சம்பவங்களையிட்டு தாம் பெரிதும் கவலையடைவதாகத் தெரிவித்துள்ள ஜனாதிபதி, அவை தொடர்பான பூரண விசாரணைக்கு இணக்கம் தெரிவித்ததோடு அரசாங்கத்தை அபகீர்த்திக்கு உள்ளாக்குவதற்கு தீய சக்திகள் மேற்கொள்ளும் சதியாக இவை இருக்கலாம் எனவும் கூறியுள்ளார். 

சந்தேகத்திற்குரிய நபர்கள் பற்றிய தகவல் அறிந்தவர்கள் உடனடியாக அருகிலுள்ள காவல்துறை நிலையத்திற்கு அல்லது 119, 118 ன்ற இலக்கங்களுடன் தொடர்பு கொண்டு காவல்துறையினருக்கு தகவல் வழங்குமாறு காவல்துறை அவசர பிரிவு கேட்டுக்கொண்டுள்ளது.

காவல்துறையினர் பொதுமக்களை பாதுகாக்கின்றார்களா அல்லது மர்ம மனிதர்களைப் பாதுகாக்கின்றார்களா என்ற சந்தேகம் மக்கள் மத்தியில் ஏற்படுவதாலேயே காவல்துறையினருக்கும் பொதுமக்களுக்குமிடையில் மோதல் ஏற்படக் காரணமாக அமைவதாக தமிழ்த் தேசியக் கூட்டமைப்பின் பாராளுமன்ற உறுப்பினர் பி.அரியநேத்திரன் தெரிவித்துள்ளார். கிழக்கில் மர்ம மனிதரின் அச்சுறுத்தல் அதிகரிக்குமாயின் கவனயீர்ப்புப் போராட்டங்களை முன்னெடுக்க வேண்டிய நிலையேற்படுமெனவும் அவர் தெரிவித்தார்.
இலங்கையில் பல பகுதிகளிலும் கிறீஸ் பூதங்கள் என்ற பெயரில் தொடருகின்ற வன்செயல்கள் பெரும்பாலும் பெண்களையே இலக்குவைத்து நடத்தப்படுவதால், அவற்றை தடுக்க உரிய நடவடிக்கை எடுக்கப்பட வேண்டும் என்று பெண்கள் அமைப்புக்களின் பிரதிநிதிகளால் செய்தியாளர் சந்திப்பில் கோரப்பட்டுள்ளது. 
மர்ம மனிதன் பிரச்சினை ஒரு சக்தியின் பின்னணியில்லாமல் நடைபெறமாட்டாது. இவ்வாறான சம்பவங்கள் போரின் பின்னணியிலேயே தான் நடைபெற்றிருக்கின்றன. தற்போது சம்பவங்கள் ஏன் நடைபெறவேண்டும்? எதற்காக நடைபெறவேண்டும் என நாம் சிந்தித்தே ஆகவேண்டும். மர்ம மனிதன் பிரச்சினையில் அரசாங்கத்துக்கும் பங்கிருக்கிறது. இதனை அரசாங்கம் மறுக்கமுடியாது. இதற்கு ஜனாதிபதியும் அரசாங்கமும் விரைந்து நடவடிக்கை எடுக்கவேண்டும் என தமிழ் தேசியக்கூட்டமைப்பின் மட்டக்களப்பு மாவட்ட பாராளுமன்ற உறுப்பினர்கள் கோரிக்கை விடுத்துள்ளனர். 

கிழக்கு மாகாணத்தில் தற்போது ஏற்பட்டுள்ள மர்ம மனிதன் அச்ச நிலை காரணமாக அம்பாறை, மட்டு. மாவட்டங்களில் பொது மக்கள் பகலில் தூங்கி இரவில் விழிக்கும் போக்கைக் கடைப்பிடிக்கின்றனர். தொழிலுக்குச் செல்வோர் இரு வேளையும் விழித்திருக்க வேண்டிய நிலையில் சிறுவர்கள் பலமான பீதியிலும் மன அழுத்தத்துக்கும் உள்ளாகி வருவதாகவும், பெண்கள் தமது ஆண் துணைகளை வலுக்கட்டாயப்படுத்தி வீட்டுக்குள் முடக்குகின்றனர் எனவும், நோன்பு காலமாகையால் பள்ளிக்கு தொழுகைக்கு செல்ல முடியாத துர்ப்பாக்கிய நிலை எழுந்துள்ளதாகவும், 3 வருடங்கள் படித்த உயர் தர மாணவர்கள் திருப்தியாக பரீட்சை எழுத முடியாத நிலையில் உள்ளதாகவும் எங்கு பார்த்தாலும் மர்ம மனிதன் பற்றிய கதையே நடக்கிறது எனவும், மக்களின் மன நிலை வெகுவாக பாதிக்கப்பட்டு வருவதாகவும் கூறப்படுகிறது. தினமும் புதுப்புதுச் செய்திகள் உண்மையாகவோ, வதந்தியாகவோ குவிகின்றன. பலர் கேட்டுக் கேட்டு, அலுத்துப் போயுள்ளனர். 
மட்டக்களப்பு போதனா வைத்தியசாலையின் தாதியர் பயிற்சிக் கல்லூரிக்குள் மர்ம மனிதர்கள் இருவர் புகுந்ததாக தெரிவிக்கப்பட்டதையடுத்து அங்கு பதற்றம் நிலவியது. ஆகத்து 19 பிற்பகல் 12.30 மணியளவில் மட்டக்களப்பு தாதியர் பயிற்சி கல்லூரியின் சுற்று மதிலினால் மர்ம மனிதர்கள் பாய்ந்து ஓடியதை அங்கிருந்த தாதியர் மாணவியர் கண்டதையடுத்து அங்கு பதற்றம் ஏற்பட்டுள்ளது. இதையடுத்து வைத்தியசாலையின் பாதுகாப்பு உத்தியோகத்தர்கள் ஆண் தாதி மாணவர்கள் மற்றும் பொது மக்கள் மர்ம மனிதர்களை தேடியதுடன் மட்டக்களப்பு பொலிஸாரும் ஸ்தலத்திற்கு விரைந்து தேடுதல் நடவடிக்கையில் ஈடுபட்டனர். இதன் போது அச்சத்தினால் சில தாதி மாணவிகள் மயங்கி விழுந்ததாகவும் தெரிவிக்கப்படுகின்றது. இச்சம்பவத்தையடுத்து நேற்றைய பாடநெறிகள் இடை நிறுத்தப்பட்டன. எனினும் அங்கு மர்ம மனிதர்கள் எவரும் தென்படவில்லை. இதேவேளை மேற்படி சம்பவத்தை படமெடுக்கச் சென்ற ஊடகவியலாளர் ஒருவரின் வீடியோ கமரா மற்றும் ஊடகவியலாளருக்கான அடையாள அட்டை என்பன அங்கிருந்த பொலிஸாரினால் பறிமுதல் செய்யப்பட்டமையும் குறிப்பிடத்தக்கது.
விடுதலைப் புலிகள் இருந்த காலத்தில் நிலவிய அச்சமான சூழ்நிலையை விடவும் தற்போது கிறீஸ் பூதம் என்ற பிரச்சினையால் மக்கள் அதிகம் அச்சமடைந்துள்ளனர். எனவே, அரசாங்கம் மக்களின் அச்சத்தைப் போக்கி அவர்களின் பாதுகாப்பை உறுதிப்படுத்தும் வகையிலான நடவடிக்கைகளை எடுக்க வேண்டும் என்று ஐக்கிய தேசியக் கட்சியின் பாராளுமன்ற உறுப்பினர் கபீர் ஹாசீம் தெரிவித்தார். எதிர்க்கட்சித் தலைவர் அலுவலகத்தில் ஆகத்து 19 இடம்பெற்ற செய்தியாளர் மாநாட்டில் கலந்துகொண்டு உரையாற்றியபோதே அவர் இதனை தெரிவித்தார். அங்கு அவர் மேலும் தெரிவித்ததாவது. இந்த பிரச்சினையால் கிழக்கு மாகாணம் அதிர்ந்து போயுள்ளது. இயல்பு வாழ்க்கையும் பெரிதும் பாதிப்புக்குள்ளாகியுள்ளது. கிழக்கு மாகாணத்தில் மாத்திரமில்லாமல் தெற்கிலும் மலையகத்திலும் இந்த பிரச்சினையானது வியாபித்துள்ளது. தொடர்ச்சியாக பெண்கள் மீதான தாக்குதல்கள் நடந்தவண்ணம் உள்ளன. அதனால் மக்கள் செய்வதறியாது அரசாங்கத்துக்கெதிராகவும் பொலிஸாருக்கெதிராகவும் போராட்டங்களை மேற்கொண்டு வருகின்றனர். இதனால் சிலர் பலியாகியுமுள்ளனர். இது பெரும் கட்டுக்கதை இதில் உண்மைத் தன்மை இல்லை என கூறி விட்டு சாதாரணமாக இருந்து விட முடியாது இதனால் பலர் பாதிக்கப்பட்டுள்ளார்கள். தொடர்ந்தும் இந்த அசம்பாவிதம் நீடிக்காமல் அதனை முடிவுக்கு கொண்டு வர நடவடிக்கை எடுக்கப்பட வேண்டும் என்றார்.
சர்வதேசத்துக்கு எவ்வாறான கதைகளைக் கூறினாலும் அல்லது உறுதி மொழிகளை வழங்கினாலும் அவசர காலச் சட்டத்தை நீக்கிவிடுவதற்கோ, வடக்குகிழக்கை ஆக்கிரமித்துள்ள இராணுவத்தை அங்கிருந்து அகற்றுவதற்கோ அரசாங்கத்திடம் திட்டம் இல்லையெனத் தெரிவித்துள்ள தமிழ்த் தேசியக் கூட்டமைப்பு மேற்குறித்த இரண்டையும் தொடர்ந்தும் வைத்திருப்பதற்காகவே கிறீஸ் பூதம் இல்லாவிட்டால் மர்ம மனிதன் என்ற பயங்கரவாதத்தை அரசு நிர்மாணித்திருக்கின்றது என்றும் குற்றம் சாட்டியுள்ளது. 
நாட்டின் சில பகுதிகளில் நடமாடும் மர்ம மனிதர்கள் விடயத்தில் அரசாங்கத்துக்கு தொடர்பிருப்பதாகக் கூறப்படுவதில் எந்தவித உண்மையும் இல்லை என பாதுகாப்புச் செயலர் கோத்தபாய ராஜபக்ஷ தெரிவித்தார்.பாதுகாப்பு அமைச்சில் (ஆகத்து 23, 2011) நடைபெற்ற விசேட கூட்டத்தில் கலந்துகொண்டு உரையாற்றுகையில் "மர்ம மனிதர்கள் விவகாரத்தில் பாதுகாப்புத் தரப்பினருக்குத் தொடர்பிருப்பதாகக் கூறுகிறார்கள். அவசரகால சட்டத்தை நீடிப்பதற்காக இப்படியொரு மறைமுகமான திட்டம் வகுக்கப்பட்டுள்ளதாகக் கூறுகிறார்கள். நாட்டுத் தலைவருக்கு இரத்தம் தேவையாதலால் மர்ம மனிதர்களால் இரத்தம் உறிஞ்சப்படுவதாகக் கூறுகிறார்கள் இவற்றில் எந்த உண்மையும் இல்லை". என்று குறிப்பிட்டார். 

கிரீஸ் பூதம் தொடர்பில் ஆகத்து 23 இல் நாடாளுமன்றில் விவாதிப்போம் என தமிழ்த் தேசியக் கூட்டமைப்பு அறிவித்துள்ளது. தமிழ்த் தேசியக் கூட்டமைப்பு நாடாளுமன்ற உறுப்பினர் அரியனேந்திரன் குறித்த அறிவித்தலை விடுத்துள்ளார்.வடக்கு கிழக்கிலும் தமிழர்கள் செறிந்து வாழ்கின்ற பகுதிகளிலும் மர்ம மனிதர்களின் அட்டகாசம் நாளுக்கு நாள் அதிகரித்து வருகின்றது. கிளிநொச்சி மற்றும் பாரதிபுரம் பகுதிகளில் மர்ம மனிதர்கள் ஆயுதங்களுடன் நிர்வாணமாக திரிகின்றனர் என்று நாடாளுமன்றத்தில் தமிழ் தேசியக்கூட்டமைப்பு தெரிவித்ததை அடுத்து ஆளும் தரப்பினர் அக்கூற்றுக்கு கடும் எதிர்ப்பினை தெரிவித்தனர். நாடாளுமன்றத்தில் ஆகத்து 23 ம் திகதி துறைமுக விமான நிலைய அபிவிருத்தி அறவீட்டுச் சட்டத்தின் கட்டளைகள் தொடர்பான விவாதத்தில் கலந்து கொண்டு உரையாற்றும் போதே தமிழ் தேசியக்கூட்டமைப்பு எம்.பியான எஸ். ஸ்ரீதரன் மேற்கண்டவாறு குற்றஞ்சாட்டினார். மலையகத்தில் ஆரம்பித்த மர்ம மனிதனின் பீதி கிழக்கிற்கு சென்று தற்போது வடக்கிற்கு வியாபித்துள்ளது. மர்ம மனிதர்களை பிடிப்பதற்காக மக்கள் துரத்தி செல்கையில் அவர்கள் இராணுவ முகாம்களுக்குள்ளும் பொலிஸ் நிலையங்களுக்கும் புகுந்துவிடுகின்றனர். இறுதியில் துரத்தி செல்கின்ற பொதுமக்களுக்கு எதிராகவே படையினர் நடவடிக்கை எடுக்கின்றனர் இது நியாயமா எனவும் வினவினார்.கிறீஸ் மனிதர்கள் என்பவர்கள் இராணுவத்தைச் சேர்ந்தவர்கள் எனில் அவர்களின் பெயர்களைக் குறிப்பிடவேண்டும். அவ்வாறு குறிப்பிட்டால் அவர்கள் தொடர்பில் நடவடிக்கை எடுக்க அரசாங்கம் தயாராகவுள்ளதாக ஆளுங் கட்சியின் பிரதம கொரடா அமைச்சர் தினேஷ் குணவர்தன நாடாளுமன்றில் தெரிவித்தார். தமிழ்த் தேசிய கூட்டமைப்பு எம்.பியான எஸ். ஸ்ரீதரன் (ஆகத்து 23, 2011) சபையில் முன்வைத்த குற்றச்சாட்டுக்குப் பதிலளிக்கையிலேய அமைச்சர் இவ்வாறு தெரிவித்தார்.
நாவாந்துறையில் கிறீஸ் பூதத்தைப் பிடிக்க முடியாத பொலிஸார் பத்திரிகை புகைப்படப் பிடிப்பாளரைக் கைது செய்திருப்பதாக ஆகத்து 23ல் நாடாளுமன்றத்தில் தெரிவித்த எதிர்க்கட்சித் தலைவர் ரணில் விக்கிரமசிங்க கிறீஸ் பூதங்களைப் பிடிக்க அரசாங்கம் என்ன செய்யப்போகிறது என்றும் கேள்வி எழுப்பினார். எதிர்க்கட்சித் தலைவர் ரணில் விக்கிரமசிங்க எழுப்பிய இந்தக் கேள்விக்கு அரச தரப்பிலிருந்து எவரும் பதிலளிக்கவில்லை.

பேஸ்புக்கில் உலாவரும் கிறீஸ் மனிதன் குறித்து நூற்றுக்கணக்கான முறைப்பாடுகள் கிடைத்துள்ளதாகவும் இது தொடர்பில் பேஸ்புக் பாவனையாளர்கள் நிறுவனத்துக்கு நேரடியாக முறைப்பாடுகளை தெரிவிக்குமாறும் இலங்கை கணனி பயன்பாட்டாளர்களின் அவசர உதவி மற்றும் பொறுப்புகளுக்கான குழுவின் பிரதான பொறியியலாளர் ரோஹன பள்ளியகுருகே தெரிவித்துள்ளார்.
மர்ம மனிதர்கள் நடமாட்டம் தொடர்பில் இராணுவத்தினருக்கும் பொதுமக்களுக்கும் இடையே முறுகலும், மோதலும் உருவான சம்பவங்கள் தற்போது யாழ்ப்பாணத்திலும் நடந்துள்ளன. யாழ்ப்பாணம் நாவாந்துறையில் திங்கள் இரவு (ஆகத்து 22) மர்ம மனிதர்கள் மூவர் நடமாடியதாக தகவல்கள் பரவியதையடுத்து ஒன்று கூடிய பொதுமக்கள் அவர்களைப் பிடிப்பதற்காகத் துரத்திச் சென்றனர். அப்போது அம்மனிதர்கள் அருகில் உள்ள இராணுவ தளம் ஒன்றிற்குள் ஓடிச் சென்றுள்ளனர். அதனையடுத்து எதிர்ப்பு தெரிவிப்பதற்காகக் கூடிய பொதுமக்கள் மீது படையினர் தாக்கியதாகத் தெரிவிக்கப்படுகிறது. படையினர் 102 பேரைக் கைது செய்து தம்முடன் கொண்டு சென்றதாக ஊர்வாசிகள் தெரிவிக்கின்றனர்.இதேவேளை, வடமராட்சி பொலிகண்டி பகுதியிலும் இவ்வாறான மர்ம மனிதர்களின் நடமாட்டத்தை அவதானித்த ஊர்வாசிகள் அவர்களைப் பிடிப்பதற்காகத் துரத்திச் சென்றபோதும், அவர்களைப் பிடிக்க முடியாமல் போயுள்ளது. இவ்வாறு தப்பியோடியவர்கள் சிறிது தூரம் சென்றதும், அங்கு வந்த வாகனம் ஒன்றில் ஏறித் தப்பிச் சென்றதாக தெரிவிக்கப்படுகிறது. 

யாழ்ப்பாணம் நாவாந்துறை மற்றும் பாசையூர் பிரதேசத்தில் கைதுசெய்யப்பட்டவர்களை விடுவிக்கக் கோரி யாழ்ப்பாணத்திலுள்ள மனித உரிமைகள் ஆணைக் குழு அலுவலகத்துக்கு முன்பாகவும் யாழ் சிறைச்சாலைக்கு முன்பாகவும், மக்கள் ஆர்ப்பாட்டங்களை நடத்தியிருந்தனர். யாழ்ப்பாணம் நாவாந்துறை மற்றும் வடமராட்சி பொலிகண்டிப் பகுதியில் பாதுகாப்புத் தரப்பினருக்கும், பொதுமக்களுக்குமிடையில் ஏற்பட்ட பதற்ற நிலையைத் தொடர்ந்து நாவாந்துறை மற்றும் பாசையூர் பிரதேசத்தில் 102 பேர் கைது செய்யப்பட்டனர். இவர்களில் உயர்தரப் பரீட்சைக்குத் தோற்றும் மாணவர்கள் இருவர் விடுவிக்கப்பட்டுள்ள நிலையில் ஏனைய 100 பேரும் சட்டநடவடிக்கைக்கு உட்படுத்தப்பட்டுள்ளதாக யாழ். சிரேஷ்ட பொலிஸ் அத்தியட்சகர் நெவில் பத்மதேவா தெரிவித்தார்.

மர்ம மனிதன் பீதியை போக்க உடனடி நடவடிக்கைகள் அவசியம் என அரசிடமும் பாதுகாப்பு அமைச்சிடமும் மதத் தலைவர்கள் கூட்டாக வேண்டுகோள் வேண்டுகோள் விடுத்துள்ளனர். யுத்தம், இன்னோரன்ன அனர்த்தங்கள், பாதிப்புக்குப் பின்னர் மக்கள் சுதந்திரமாக வாழ முற்பட்டுள்ள இவ்வேளையில் மர்ம மனிதர்களின் செயற்பாடுகள் மீண்டும் மக்கள் மத்தியில் அச்சத்தையும், சந்தேகத்தையும் துயரத்தையும் தோற்றுவித்துள்ளன. இதனை உடனடியாகக் கட்டுப்படுத்தாவிட்டால் நிலமை மேலும் மோசமாகக் கூடும் எனவும், எவரும் அச்சம் கொள்ளவேண்டிய அவசியம் இல்லை என்று பாதுகாப்பு அதிகாரிகள் கூறி வருகின்ற வேளையில் தினந்தோறும் மர்ம மனிதர்களால் மக்கள் பாதிக்கப்படும் செய்திகள் வந்து கொண்டே இருக்கின்றன. இது மன நோயாளிகள் மற்றும் சமூக விரோதிகளின் செயல் என்று பாதுகாப்புத்துறையினரின் அறிக்கைகள் கூறினாலும், மக்கள் இதனை நம்பத் தயாரில்லை. மக்கள் தாமே மர்ம மனிதர்களுக்கு எதிராக நடவடிக்கைகளில் ஈடுபடும் சூழ்நிலையே இன்று காணப்படுகின்றது என்றும் சமயத் தலைவர்கள் தெரிவித்துள்ளனர்.
யாழ்.குடாநாட்டில் மர்ம மனிதர்களின் செயற்பாடுகளைக் கண்டித்து தடுத்தும் நிறுத்தக் கோரியும் ஜனாதிபதி உட்பட பல உயர்மட்ட அதிகாரிகளுக்கும் மகஜர் அனுப்பி வைப்பதற்கு யாழ்.மாநகர சபையில் தீர்மானம் நிறைவேற்றப்பட்டுள்ளது.
வடக்கு, கிழக்கில் இடம்பெற்று வரும் கிறீஸ் மனிதர்கள் விடயத்தை முடிவுக்கு கொண்டு வருவதற்கு இலங்கை ஜனாதிபதி மஹிந்த ராஜபக்ச இணக்கம் தெரிவித்துள்ளதையடுத்து செப்டெம்பர் 10, 2011 திகதியன்று யாழ்ப்பாணத்தில் தாம் நடத்தவிருந்த உண்ணாவிரதப் போராட்டத்தை பிற்போடுவதென்று தமிழ்க்கட்சிகள் தீர்மானித்துள்ளன. ஜனாதிபதிக்கும் தமிழ்க்கட்சிகளுக்கும் இடையில் இன்று இந்த விடயம் தொடர்பில் அலரி மாளிகையில் சந்திப்பு ஒன்று இடம்பெற்றது. இதில் தமிழ்த் தேசியக் கூட்டமைப்பின் நாடாளுமன்ற உறுப்பினர்கள், தமிழர் விடுதலைக் கூட்டணியின் தலைவர் வீ ஆனந்தசங்கரி, புளொட் அமைப்பின் தலைவர் சித்தார்த்தன் ஆகியோர் பங்கேற்றனர். இதன்போது வடக்கு, கிழக்கில் கிறீஸ் பூதங்கள் என்று கூறப்படுவோரின் செயற்பாடும் இதன் போது பொலிஸ் மற்றும் இராணுவத்தின் பிரசன்னங்களும் சந்தேகத்தை ஏற்படுத்துவதாக தமிழ்க்கட்சிகள் சுட்டிக்காட்டின. 



</doc>
<doc id="118693" url="https://ta.wikipedia.org/wiki?curid=118693" title="கூகிள் குரோம் நீட்சி">
கூகிள் குரோம் நீட்சி

கூகிள் குரோம் நீட்சி ("Google Chrome Extension") என்பது கூகிள் குரோம் உலாவியில் கூடுதலான வசதியைத் தரும் பிற்சேர்க்கையாகும். விரும்பிய நீட்சிகளைப் பொருத்திப் பயனருக்கு அனுகூலமான உலாவியாகப் பயன்படுத்தலாம். இந்த நீட்சிகள் எச்.டி.எம்.எல், ஜாவாஸ்கிரிப்ட் மற்றும் விழுத்தொடர் பாணித் தாள்கள் மூலமாக எழுதப்படுகின்றன. தேவையான நீட்சிகளைக் கூகிள் இணைய அங்காடியிலிருந்து குரோம் பயனர்கள் பெற்றுக்கொள்ளலாம். தமிழிற்கான பிரத்தியேக நீட்சிகளும் உள்ளன.



</doc>
<doc id="118697" url="https://ta.wikipedia.org/wiki?curid=118697" title="பிரகாஷ் ஜா">
பிரகாஷ் ஜா

பிரகாஷ் ஜா (Prakash Jha, பெப்ரவரி 27, 1952) இந்தியாவின் பீகாரைச் சேர்ந்த ஓர் திரைப்பட இயக்குனர், தயாரிப்பாளர் மற்றும் கதாசிரியர் ஆவார். இவரது சமூக, அரசியல் தொடர்புள்ள திரைப்படங்களினால் பரவலாக அறியப்பட்டவர். இவற்றில் "தாமுல்" (1984), "மிருத்யுதண்ட்" (1997) மற்றும் "கங்காஜல்" (2003) ஆகியன குறிப்பிடத்தக்கவை. மேலும் இவரது ஆவணப்படங்களான "ஃபேஸ் ஆஃப்டர் ஸ்டார்ம்" (1984) மற்றும் "சோனால்" (2002) ஆகியவை தேசியத் திரைப்பட விருது பெற்றுள்ளன. "பிரகாஷ் ஜா புரொடக்சன்ஸ்" என்ற பெயரில் தயாரிப்பு நிறுவனம் ஒன்றை நடத்தி வருகிறார்.

இவரது திரைப்படம் "ஆரக்சன்" இட ஒதுக்கீடு கொள்கையை மையப்படுத்தி வன்முறையைத் தூண்டுவதாக பஞ்சாப், உத்திரப் பிரதேசம் மற்றும் ஆந்திர மாநிலங்கள் வெளியிடத் தடை விதித்துள்ளன.
பிரகாஷ் ஜா பீகாரின் சிகார்பூரின் விவசாயக் குடும்பத்தில் பிறந்தவர். சைனிக் பள்ளியிலும் ராம்ஜி கல்லூரியிலும் துவக்கக் கல்வியைப் பயின்றார். பின்னர் தில்லி பல்கலைக்கழகத்தில் இயற்பியலில் படிக்கத் தொடங்கி ஒரு வருடத்திலேயே தனது ஓவியக் கனவுகளை நோக்கி மும்பைக்கு பயணமானார். நுண்கலைப் பள்ளியில் சேர்வதற்கு தயாரானநிலையிலேயே "தர்மா" என்ற திரைப்படம் உருவாவதை கண்டு திரைப்படத்துறையில் நாட்டம் கொண்டார். 1973ஆம் ஆண்டு புனேயின் இந்தியத் திரைப்பட மற்றும் தொலைக்காட்சி கழகத்தில் (FTII) இணைந்தார்.

திரைப்பட நடிகை தீப்தி நேவலை திருமணம் புரிந்து தற்போது பிரிந்து வாழ்கின்றனர்.




</doc>
<doc id="118701" url="https://ta.wikipedia.org/wiki?curid=118701" title="விருப்பாச்சி கோபால்">
விருப்பாச்சி கோபால்

ஆங்கிலேயரை எதிர்த்து படை திரட்டிப் புரட்சி செய்த காரணத்தால் ஆங்கிலக் கிழக்கிந்தியக் கம்பெனியரால் 1801-ம் ஆண்டு செப்டம்பரில் இவர் தூக்கில் இடப்பட்டுக் கொல்லப்பட்டார். இவரது நினைவாலயம் விருப்பாச்சி பகுதியில் அமைந்துள்ளது.

திண்டுக்கல் மாவட்டம் பழனிக்கு பக்கத்தில் உள்ள விருப்பாச்சி என்னும் ஊரில் கி.பி.1725 இல் ராஜகம்பளம் சமுதாயத்தைச் சேர்ந்த வீரையா நாயக்கருக்கும் , காமாட்சி அம்மாளுக்கும் மகனாகப் பிறந்தவர் (திருமலை குப்பள சின்னப்ப நாயக்கர்) திருமலை கோபால சின்னப்பா நாயக்கர் . விசுவநாத நாயக்கர் ஆட்சி காலத்தில் ஏற்பட்ட பாளையப்பட்டுகளில் ஒன்றான விருப்பாச்சியின், 19 ஆவது பாளையக்காரராக இவர் ஆட்சிக்கு வந்தார்.

நங்காஞ்சிப் பகுதிக்கு வந்த விசய நகரப் பேரரசின் மன்னர் கிருட்டிணத்தேவராயர் அப்பகுதி மக்களின் வீரத்தைப் பாராட்டி தனது மனைவியின் பெயரான ’விருப்பாச்சி’யை அவ்வூரின் பெயராக வைத்தார். அது முதல் நங்காஞ்சி என்ற ஊர் விருப்பாச்சி என மாறியது.

விருப்பாச்சி பாளையக்காரராக விளங்கிய கோபாலநாயக்கர் கண்காணிப்பில், திப்பு சுல்தான் படைத் துணையுடன் புரட்சிக்காரர்கள் ஆங்கில முகாம்களில் பாய்ந்து ஆயுதங்களையும் சேமிப்புப் பண்டங்களையும் பறித்தனர். மருதுபாண்டியருடனும் (அண்டை தேசத்து) கன்னட மராட்டிய பகுதி மன்னரான துந்தாசிவாக்குடனும் தொடர்பு கொண்டு ஒரு விரிவான கூட்டமைப்பு ஒன்றை உருவாக்கினார். இது தீபகற்ப கூட்டமைப்பு என்றழைக்கப்பட்டது, மருதுபாண்டியர்கள் தலைமையில் சிவகங்கைச் சீமையும், கோபால நாயக்கர் தலைமையில் திண்டுக்கல்லும் கூட்டமைப்புடன் சேர்ந்து வலுப்பெற்றன. கன்னட தேசத்தில் தூந்தாசிவாக்கும் கிருட்டிணப்பநாயக்கரும், மலபாரில் கேரளவர்மனும் புரட்சித்தலைவர்களாக உருவாகி கூட்டுப்படை மூலம் ஆங்கிலேயரை எதிர்த்தனர். கோயம்புத்தூரிலும் சேலத்திலும் தேசபக்தர்கள் இயங்கினர். ஈரோட்டு மூதார்சின்னனும், கானிசாகனும் தலைவர்களாகத் திகழ்ந்தார்கள். மணப்பாறை லட்சுமி நாயக்கரும் , தேவதானப்பட்டி பூசாரி நாயக்கரும் தங்களது போர் வீரர்களைக் கோபால நாயக்கருக்குக் கொடுத்து உதவி வந்து உள்ளனர் . பழனியில் இத்தலைவர்களின் தூதர்கள் கோபால நாயக்கர் தலைமையில் கூடிப் பேசினார்கள். விருப்பாட்சியில் தெற்கத்திச் சீமையின் சுமார் 3000 கிராமங்களின் பிரதிநிதிகள் ஒன்றுகூடி வெள்ளையர்களை விரட்டுவதற்குச் சபதம் எடுத்தார்கள். இந்த அறைகூவல் கிராமங்கள் தோறும் பனையோலை மூலம் எடுத்துச் செல்லப்பட்டது. தீபகற்பக் கூட்டமைப்பு தலைமையில் மக்கள் திரளாகப் பங்கேற்ற முதல் சுதந்திரப்போர் தொடங்கியது.

கி.பி.1799 மார்ச்சில் கோபால்நாயக்கர் வழி காட்டுதலின் படி மணப்பாறை லட்சுமிநாயக்கர், ஸ்ரீரங்கத்தில் திப்புசுல்தானை சந்தித்து உதவி கேட்டனர். திப்புசுல்தான் தனது தளபதி ஹாஜிகானை நியமித்து ஆங்கிலேயரை எதிர்த்து போரிட்டு நத்தம், மேலூர்,மணப்பாறை ஆகிய பகுதிகளை கைப்பற்றினர்.

கி.பி.1799 அக்டோபரில் கட்டபொம்மனைத் தூக்கிலிடப்பட்ட பின் விருப்பாச்சி அரண்மனைக்கு மேஜர் ஐ. ஏ. பானர்மேன் எச்சரிக்கை செப்புப் பட்டயம் ஒன்றை அனுப்பினார். அதில் "கும்பனியருக்கு எதிராகப் புரட்சியில் ஈடுபட்டால் கட்டபொம்மனைப் போல் தூக்கிலிட்டு கொள்ளப்படும்" என்ற செய்தி இருந்தது. தற்போது இடையகோட்டை ஜமீன் அரண்மனையில் இச்செப்புப் பட்டயம் உள்ளது.

ராணி வேலுநாச்சியாருக்கும், ஊமைத்துரைக்கும் அடைக்கலம் கொடுத்ததால் வெள்ளையர்கள், கோபால நாயக்கர் மீது ஆத்திரம் அடைந்தனர். இந்நிலையில், கி.பி.1800ல் வெள்ளையர்களை எதிர்த்து ஒரு அணி திரட்டி கோவை மீது படையெடுத்துச் சென்றார். 

கி.பி.1800 ஏப்ரலில் கோபால்நாயக்கர் தலைமையில் இறுதிக்கட்டப் போருக்கு திட்டமிட்டனர். இக்கூட்டத்தில் கேரளவர்மா, மைசூர் கிருட்டிணப்பா, சிவகங்கை சின்னமருது, கோவை ஹாஜிஹான், இராமநாதபுரம் கல்யாணித்தேவர், மற்றும் பெருமாள் பிள்ளை ஆகியோர் கலந்து கொண்டனர். கி.பி.1800 சூனில் கோவையிலுள்ள ஆங்கிலேயரின் ராணுவ முகாமை நாலாபுறமும் இருந்து ஒரே சமயத்தில் தாக்குவது என முடிவெடுத்தனர். அதன்படி ஓசூர் புட்டா முகமது, இச்சாபட்டி ராமனுல்லாகான், ஓசூர் முஹமது ஹாசன், பரமத்தி அப்பாவு, சேசையா ஆகியோர் தளபதிகளாக இருப்பது எனவும் முடிவெடுத்தனர். இச்செய்தி ஆங்கிலேயருக்கு எட்டியது. ஆங்கிலேயர் நாலாபுறமும் பீரங்கிப்படையை நிறுத்தி புரட்சிப்படைகளைச் சுற்றி வளைத்துக் கைது செய்தனர். அவர்கள் கொடுமையான முறையில் படுகொலை செய்யப்பட்டனர். தளபதி முகமதுஹாசன் சேலம் கலெக்டர் மக்லாய்டு செய்த சித்ரவதையினால் கூட்டணி இரகசியம் போய்விடக்கூடாது என எண்ணித் தனது கழுத்தைத் தானே அறுத்துக்கொண்டார்.

கோவை தாக்குதலுக்குப் பின் துணைத் தளபதிகள் சேசையா, புட்டாமுகமது, சேக் முகமது, இமானுல்லாகான் ஆகியோர் கைது செய்யப்பட்டனர். கி.பி.1800 அக்டோபரில், ஆங்கிலப்படை லெப்டினட் கர்னல் இன்னஸ் பெரும் படையுடன் விருப்பாச்சியை முற்றுகையிட்டான். விருப்பாச்சி, இடையகோட்டை, வேலுர், பாளையத்தைச்சேர்ந்த மக்களும் ஏனைய பாளையத்தின் போர் வீரர்களும்,சத்திரப்பட்டி பாளையத்தின் அரண்மனை முன்பு போர் புரிந்தனர். போரில் கோபால்நாயக்கரின் மூத்த மகன் முத்துவெள்ளைய நாயக்கர் கொல்லப்பட்டார். கோபால்நாயக்கர் தப்பிவிட்டார். கர்நாடக, மராட்டிய படைத் தளபதி தூந்தாசிவாக்கை கைது செய்து பீரங்கியின் வாயில் கட்டிவைத்தனர். தொடர்ந்து கோபால் நாயக்கரின் மனைவி பாப்பமாள், இளைய மகன் பொன்னப்ப நாயக்கர் உட்பட 22 பேரை திண்டுக்கல் காசிம்ராவுத்தர் பேட்டையில்(திண்டுக்கல்லில் இன்றும் உள்ளது)கி.பி.1816 வரை சிறைவைத்தனர். கோபால்நாயக்கர் தலைக்கு அந்த காலத்திலேயே 20,000 ரூபாய் என அறிவித்தனர். பணத்திற்காக துரோகிகள் காட்டிக் கொடுத்தனர். கி.பி.1801செப்டம்பர் மாதத்தில் திண்டுக்கல் ஊருக்கு வெளியே குளக்கரையில் புளிய மரத்தில் தூக்கிலிட்டனர். அந்தக் குளம் கோபாலசமுத்திரம் என நகரின் மத்தியில் இன்றுமுள்ளது.

கோபால்நாயக்கரின் அரண்மனையையும், அவரது மனைவிக்காக கட்டிய அந்தப்புரத்தையும் இடித்து தரைமட்டமாக்கினர். அரண்மனையின் சுவர்களின் அடித்தளம் 45 அடி நீளமுள்ளது மட்டும் இன்றும் உள்ளது. அரண்மனை முன்பு யானை கட்டும் நடு கல், குதிரைகள் தண்ணீர் குடிக்கும் கருங்கல் தொட்டி, இன்றும் காணமுடிகிறது.

கோபால நாயக்கர் வாழ்ந்த விருப்பாச்சி பகுதியில் தமிழக அரசின் சார்பில் கள ஆய்வு மேற்கொண்டு, அரண்மனை வளாக அமைவிடம் கண்டறியப்பட்டது. கள ஆய்வில் அரண்மனையின் எச்சங்கள், ஐந்து ஏக்கர் பரப்பளவில் பரவிக் கிடப்பது உறுதி செய்யப்பட்டது. இதில், கோவிலின் சிதிலங்கள், பயன்படுத்திய மண் பாண்டங்கள், பீங்கான்கள், கண்ணாடியால் ஆன பொருட்கள் ஆய்வில் சேகரிக்கப்பட்டன. இரும்பை உருக்கி ஆயுதங்கள் செய்ததற்கான தடயங்களும் சேகரிக்கப்பட்டன. இந்த ஆயுதங்களை வெள்ளையர்களுக்கு எதிரான போராட்டத்தில் பயன்படுத்தி இருக்கலாம் என்பது கள ஆய்வின் மூலம் அறியப்படுகிறது.

ஆங்கிலேயர்களை எதிர்க்க திண்டுக்கலில் இருந்து கூட்டமைப்பு திரட்டி , ராணி வேலுநாச்சியார்க்கும், ஊமைத்துரைக்கும் போராட்ட காலத்தில் உதவி வந்தும் படை வீரர்களை அவர்களுக்குக் கொடுத்து உதவியும் , கேரளா வர்மா , தூந்தாசிவாக் , திப்பு சுல்தான் என்று பலரிடமும் இணக்கத்தோடு இருந்து ஆங்கிலேயர்களை நாட்டை விட்டு விரட்ட வேண்டும் என்ற ஒரே நோக்கில் பாடுபட்ட திருமலை கோபால சின்னப்பா நாயக்கருக்குத் தமிழக அரசின் சார்பில் மணிமண்டபம் கட்டி உள்ளனர். திண்டுக்கல் - பழனி தேசிய நெடுஞ்சாலையில் அமைந்துள்ள இந்த மணிமண்டபம் 69 லட்சம் செலவில் 0.24.00 ஹெக்டேர் பரப்பளவில் அமைந்துள்ளது .



</doc>
<doc id="118708" url="https://ta.wikipedia.org/wiki?curid=118708" title="காபோன் சண்டை">
காபோன் சண்டை

காபோன் சண்டை ("Battle of Gabon") என்பது இரண்டாம் உலகப் போரின் போது நேச நாட்டுப் படைகள் விஷி பிரான்சின் கட்டுப்பாட்டில் இருந்த காபோன் உள்ளிட்ட பிரெஞ்சு நடுநிலக்கோடு பகுதிகளைக் கைப்பற்ற நடத்திய போர் நிகழ்வுகளைக் குறிக்கிறது. லிபர்வில் சண்டை என்றும் அழைக்கப்படும் இச்சண்டை நவம்பர் 8-12, 1940 காலகட்டத்தில் நடைபெற்றது

ஜூன் 1940 இல் பிரான்சு சண்டையில் தோல்வியடைந்த பிரான்சு நாசி ஜெர்மனியிடம் சரணடைந்தது. பிரெஞ்சு அரசியல்வாதிகளில் ஒரு பகுதியினர் நாசி ஜெர்மனியுடன் ஒத்துழைத்து அதன் ஆதரவுடன் விஷி அரசை உருவாக்கினர். இதனை ஏற்றுக் கொள்ளாத மற்றொரு பிரிவினர் சார்லஸ் டி கோல் தலைமையில் நாடுகடந்த விடுதலை பிரான்சு அரசை உருவாக்கினர். ஆசியா மற்றும் ஆப்பிரிக்காவிலிருந்த பிரெஞ்சு காலனிகள் அனைத்தும் இவ்விரு தரப்புகளுள் ஏதேனும் ஒன்றுக்கு ஆதரவு தெரிவித்தன. விஷி அரசின் கட்டுப்பாட்டிலிருந்த லிபியாவைத் தாக்க நேச நாட்டுப்படைகள் திட்டமிட்டன. இதற்காக பிரெஞ்சு நடுநிலக்கோடு பகுதிகளின் மீது படையெடுத்தன. அக்டோபர் 1940 இல் இப்படையெடுப்புக்கான ஆயத்தங்கள் டி கோல் தலைமையில் தொடங்கின. 

நவம்பர் 8 ஆம் தேதி நேச நாட்டுத் தாக்குதல் தொடங்கியது. கடல்வழியாகத் தரையிறங்கிய விடுதலை பிரான்சுப் படைகள் விரைவில் முன்னேறி கபோன் தலைநகர் லிபர்வில்லைக் கைப்பற்றின. நவம்பர் 12ம் தேதி பிரெஞ்சு நடுநிலக்கோடு பகுதிகளிலிருந்த விஷிப் படைகள் சரணடைந்தன. கபோன் மற்றும் பிற பிரெஞ்சு நடுநிலக்கோடு பகுதிகள் டி கோலின் படைகளின் கட்டுப்பாட்டில் வந்தன.



</doc>
<doc id="118709" url="https://ta.wikipedia.org/wiki?curid=118709" title="இருபடிச் சார்பு">
இருபடிச் சார்பு

கணிதத்தில், இருபடிச் சார்பு ("quadratic function") என்பது ஒரு பல்லுறுப்புக்கோவைச் சார்பு. இதன் பொதுவடிவம்:

இச் சார்பின் வரைபடம் ஒரு பரவளையமாகும். இப்பரவளையத்தின் சமச்சீர் அச்சு, "y"-அச்சுக்கு இணையானதாக அமையும். 

formula_2 என்ற கோவையின் மிக உயர்ந்த அடுக்கு 2 என்பதால் இருபடிச் சார்பு ஒரு இருபடி பல்லுறுப்புக்கோவையாகும்.

இருபடிச் சார்பை பூச்சியத்துக்குச் சமப்படுத்தினால் கிடைப்பது ஒரு இருபடிச் சமன்பாடாகும். இச்சமன்பாட்டின் தீர்வுகள் அதன் மூலங்கள் என அழைக்கப்படும்.

லத்தீன் மொழி சொல்லான "quadratum" -லிருந்து தோன்றியது "quadratic" (இருபடி) என்ற ஆங்கில உரிச்சொல். "quadratum" என்பது சதுரத்தைக் குறிக்கும் சொல்லாகும். 

பொதுவாக, முன்னொட்டு quadr(i) – என்பது எண் 4-ஐக் குறிக்கும். 

எடுத்துக்காட்டு: 
ஆங்கிலத்தில், நான்கு பக்கங்களையுடைய வடிவவியல் வடிவம் "quadrilateral" என்றும்; கார்ட்டீசிய ஆயமுறைமையில் நான்கு சமபாகங்களாகப் பிரிக்கப்படும் கார்ட்டீயன் தளத்தின் ஒவ்வொரு பாகமும் "quadrant" என்றும் அழைக்கப்படுகின்றன.

சதுரத்தின் பக்கங்கள் 4 என்பதால், "Quadratum" எனும் லத்தீன் சொல் சதுரத்தைக் குறிக்கிறது.

"x" பக்க அளவுகொண்ட சதுரத்தின் பரப்பளவைக் குறிப்பதால், இயற்கணிதத்தில் "x" என்பது "x" ஸ்கொயர் (square-சதுரம்) என அழைக்கப்படுகிறது.

இருபடிச் சார்பு : formula_3 -ன் மூலங்கள் என்பவை "f"("x") = 0 சமன்பாட்டைச் சரிசெய்யும் "x" -ன் மதிப்புகளாகும்..

கெழுக்கள் "a", "b", and "c" மெய்யெண்கள் அல்லது சிக்கலெண்களாக இருந்தால் இருபடிச் சார்பின் மூலங்கள்:

இங்கு formula_5 என்பது தன்மைகாட்டி (discriminant) எனப்படும்.

இருபடிச் சமன்பாட்டை மூன்றுவிதமான வடிவங்களில் எழுதலாம். 



இம்மூன்று வடிவங்களையும் ஒன்றிலிருந்து மற்றொன்றைப் பெறுதல் முடியும்:

பொது வடிவத்திலிருந்து காரணி வடிவத்திற்கு மாற்ற இருபடிச் சார்பின் இரு மூலங்கள், formula_8 மற்றும் formula_9-ஐக் கண்டுபிடித்தால் போதுமானது. வர்க்க நிரப்பி முறையைப் பயன்படுத்திப் பொது வடிவத்தைத் திட்ட வடிவத்துக்கு மாற்றலாம். காரணி வடிவிலிருந்து பொது வடிவத்திற்கு மாற்ற, பெருக்கி விரித்தெழுத வேண்டும். திட்ட வடிவிலிருந்து பொது வடிவத்திற்கு மாற்ற, வர்க்கத்தை விரித்து, a -ஆல் பெருக்கிச் சுருக்குதல் வேண்டும்

எந்தவடிவில் இருந்தாலும் இருபடிச் சார்பின் வரைபடம் மேலேயுள்ள படத்தில் தரப்பட்டுள்ளபடி ஒரு பரவளையமாகும்.

பரவளையம் உச்சிப்புள்ளியிலிருந்து கூடும்(குறையும்) வேகமானது, கெழு "a" -ன் மதிப்பைப் பொறுத்தது. "a" -ன் மதிப்பு பெரிய மிகை எண்ணாக இருந்தால் கூடும் வேகம் அதிகமாகவும் வரைபடம் அதிகமாக மூடியுள்ள மாதிரி அமையும்.

கெழுக்கள் "b" மற்றும் "a" இரண்டும் சேர்ந்து பரவளையத்தின் சமச்சீர் அச்சையும் உச்சிப்புள்ளியின் "x" அச்சு தூரத்தைத் தீர்மானிக்கின்றன. உச்சிப்புள்ளியின் "x" அச்சுதூரம்: formula_15.

y அச்சு வெட்டும்போது பரவளையத்தின் கீழ்முக சாய்வு, கெழு "b" ஆகும்.

கெழு "c", பரவளையத்தின் உயரத்தைக் கட்டுப்படுத்துகிறது. y = c புள்ளியில் பரவளையமானது y அச்சை சந்திக்கிறது.

பரவளைய வளைகோட்டின் திசைப்போக்கு உச்சிப்புள்ளியில் மாறுவதால் உச்சிப்புள்ளி, திருப்பு புள்ளி எனப்படும். இருபடிச் சார்பு உச்சி வடிவில் தரப்பட்டுள்ளபோது அதன் உச்சிப்புள்ளி formula_16 ஆகும். 

வர்க்க நிரப்பிமுறையைப் பயன்படுத்தி பொது வடிவம் 

உச்சிப்புள்ளியின் பொது வடிவம்:

இருபடிச் சார்பு காரணி வடிவிலிருக்கும்போது,

இருமூலங்களின் சராசரியான formula_21 என்பது உச்சிப்புள்ளியின் "x"-அச்சுதூரமாகும். எனவே உச்சிப்புள்ளி:

formula_14 எனில் உச்சிப்புள்ளி பெருமப் புள்ளியாகவும் formula_13 எனில் சிறுமப் புள்ளியாகவும் இருக்கும்.



இருபடிச் சார்பின் வகைக்கெழுச் சார்பின் மூலங்களைக் கண்டுபிடிப்பதன் மூலம் பெரும அல்லது சிறுமப் புள்ளியாக அமையும் உச்சிப்புள்ளியைப் காணலாம். 

இச்சார்பைப் பூச்சியத்துக்குச் சமப்படுத்த,

எனவே உச்சிப்புள்ளியின் அச்சுதூரங்கள்:

இருபடிச் சார்பின் வர்க்க மூலத்தின் வரைபடம் நீள்வட்டம் அல்லது அதிபரவளையமாக அமையும். 

y -அச்சுதூரம் எதிர்ம எண்ணாக இருந்தால் அதிபரவளையத்தின் அச்சு கிடைமட்டமாகவும் நேர்ம எண்ணாக இருந்தால் நிலைக்குத்தாகவும் இருக்கும். 


இருமாறி இருபடிச் சார்பு (bivariate quadratic function) என்பது பின்வரும் வடிவில் அமைந்த இருபடி பல்லுறுப்புக்கோவையாகும்.

இச்சார்பு ஒரு இருபடிப் பரப்பைக் குறிக்கும்.
formula_38 = 0 என்பது formula_39 எனும் தளத்தை இப்பரப்பு வெட்டுவதை விளக்கும். இந்த வெட்டுப்பகுதி கூம்பு வெட்டுக்குச் சமானமான இயங்குவரையாகும்.



பெரும அல்லது சிறுமப் புள்ளி: formula_42 




</doc>
<doc id="118715" url="https://ta.wikipedia.org/wiki?curid=118715" title="நெடுங்குழு 9 தனிமங்கள்">
நெடுங்குழு 9 தனிமங்கள்

நெடுங்குழு 9 உள்ள தனிமங்களை கோபால்ட் தொகுதி தனிமங்கள் என்று அழைக்கப்படுகிறது. இக்குழுவில் வலைக்குழுவின் இடை நிலை உலோகங்களான கோபால்ட்(Co),ரோடியம்(Rh) ,இரிடியம்(Ir) , மெய்ட்னீரியம் (Mt) ஆகிய நான்கும் இருக்கின்றன. இதில் மெய்ட்னீரியமின் எல்லா ஓரிடத்தான்களும் கதிரியக்கப் பண்புகளை கொண்டுள்ளது. இயற்கையாக கிடைக்கப்படாத இவை மிகச் சிறிய அளவில் உற்பத்தி செய்யப்பட்டுள்ளது.
எல்லா நெடுங்குழுக்களை போலவே இங்கும் எதிர்மின்னி அமைப்பில், இறுதிக் கூட்டில் எல்லா தனிமங்களும் இரண்டு எதிர்மின்னிகளை கொண்டுள்ளது. அனால் அதிசயக்கும் விதமாக ரோடியம் மட்டும் ஒரு எதிர்மின்னியை கொண்டுள்ளது. 
இவை பெரும்பாலும் மின்னியல் பயன்பாட்டிற்கும் , கலப்புலோகம் தயாரிக்கவும், தொழிற்சாலை வினைவேகமாற்றியாகவும் பயன்படுத்தப்படுகிறது.


</doc>
<doc id="118719" url="https://ta.wikipedia.org/wiki?curid=118719" title="நெடுங்குழு 10 தனிமங்கள்">
நெடுங்குழு 10 தனிமங்கள்

நெடுங்குழு 10 உள்ள தனிமங்களை நிக்கல் தொகுதி தனிமங்கள் என்று அழைக்கப்படுகிறது. இக்குழுவில் இடை நிலை உலோகங்களான நிக்கல்(Ni), பலேடியம்(Pd),பிளாட்டினம்(Pt), டார்ம்சிட்டாட்டியம்(Ds) ஆகிய நான்கும் இருக்கின்றன. இதில் மெய்ட்னீரியமின் எல்லா ஓரிடத்தான்களும் கதிரியக்கப் பண்புகளை கொண்டுள்ளது. இயற்கையாக கிடைக்கப்படாத இவை மிகச் சிறிய அளவில் உற்பத்தி செய்யப்பட்டுள்ளது.
எல்லா நெடுங்குழுக்களை போலவே இங்கும் எதிர்மின்னி அமைப்பில், இறுதிக் கூட்டில் எல்லா தனிமங்களும் ஒரு எதிர்மின்னியை கொண்டுள்ளது. அனால் அதிசயக்கும் விதமாக பலேடியம் மட்டும் பதினெட்டு எதிர்மின்னிகளை கொண்டுள்ளது. 

நெடுங்குழு 10 உள்ள தனிமங்கள் பெரும்பாலும் வெள்ளை அல்லது வெளிர் சாம்பல் நிறத்தில் உள்ளது. எளிதில் கருக்காத இவை மினுமினுக்கும் ஆற்றல் உடையது. இவை பெரும்பாலும் மின்னியல் பயன்பாட்டிற்கும் , கலப்புலோகம் தயாரிக்கவும், வேதியியல் வினைவேகமாற்றியாகவும், ஆபரணம் செய்யவும் பயன்படுத்தப்படுகிறது. 


</doc>
<doc id="118726" url="https://ta.wikipedia.org/wiki?curid=118726" title="சாம்பார்">
சாம்பார்

சாம்பார் என்பது தமிழ்நாடு, தென் இந்தியாவில் மிகவும் பிரபலமான ஒரு துணை உணவுப் பொருள் ஆகும். இது காய்கறிகள், பருப்புடன் கொத்தமல்லி தூள், மிளகாய்ப் பொடி போன்றவற்றால் செய்யப்பட்ட ஒரு குழம்பு வகை துணை உணவுப் பொருள். தென்னிந்தியாவில் சமைக்கப்படும் சாம்பாரின் ருசி தனி தான். தென்னிந்தியாவில் ஒவ்வொரு பகுதியிலும் இது ஒவ்வொரு விதமாக தயாரிக்கப்படுகின்றது. அடிப்படை மூலப் பொருட்கள் பருப்பு (துவரம் பருப்பு, கடலைப்பருப்பு, பயற்றம்பருப்பு), புளிக்கரைசல், காய்கறிகள் என்றாலும், தயாரிக்கப்படும் விதம் ஊருக்கு ஊர் வேறுபடுகின்றது. முருங்கைக்காய் சாம்பார் மிகவும் சுவையாக இருக்கும். அரைத்துவிட்ட வெங்காய சாம்பார் மிகவும் சிறப்பானது.
பருப்பை தேவையான அளவு எடுத்து வேக வைத்தப்பின்னர் அதனுடன் காய்கறிகள் சேர்த்து வேக வைக்க வேண்டும். பொதுவாக எதாவது ஒரு காய்கறி அல்லது பல காய்கறிகள் பயன்படுத்துவர். கூட்டுக் காய்கறிகளாக கத்தரிக்காய், வெள்ளரிக்காய், தடியங்காய், உருளைக்கிழங்கு போன்றவற்றுடன் சிறிய வெங்காயத்தையும் சேர்த்து வேகவைப்பர். அதனுடன் சாம்பார் பொடி, உப்பு சேர்ந்தால் சுவையான சாம்பார் தயார். பொதுவாக வத்தல் மிளகாய், கொத்தமல்லி, பூண்டு, மஞ்சள் மற்றும் பொருள்களை இடித்து சாம்பார் பொடியாக பயன்படுத்துவர்.

சாம்பார் என்றும் சாம்பரம் என்றும் அழைக்கப்படும் இந்த உணவு வகை தமிழகத்தில் பிறந்த ஒரு அறுசுவை உணவு.தமிழக கல்வெட்டு 1530 C.E பதிவின் வாயிலாக இது தமிழர்களின் பூர்வீக உணவு என்பது நமக்கு தெரிய வருகிறது அதாவது தஞ்சை வாழ் மாராத்தியர்களின் உணவு என்ற கருத்திலிருந்து முற்றிலும் விலகி நிற்க இந்த கல்வெட்டு அமைந்துள்ளது. 

“அமுதுபடி கறியமுது பல சம்பாரம் நெய்யமுதுள்ப்பட தளிகை ஒன்றுக்கு பணம் ஒன்றாக,”(South Indian Inscriptions, IV, 503, 1530 CE, Srirangam Temple, East Wall, Second Prakara, a Nayak Era Gift to Sri Ranga Natha)

என்பதே அந்த கல்வெட்டின் பதிவு.

"கறியமுது பல சம்பாரம"---- பல காய்கறிகளை கொண்டு உணவு படைத்தல் என்று பொருள்.

"நெய்யமுதுள்ப்பட தளிகை ஒன்றுக்கு பணம் ஒன்றாக"---- அதாவது நெய் சேர்ந்த உணவை பணம் ஒன்றுக்கு கொடு என்பதாக இந்த கல்வெட்டு அமைந்துள்ளது.

இப்போ மாராட்டியர்கள் கதைக்கு வருவோம் இவர்கள் ஆட்சி யின் கீழ் தஞ்சை 1675 காலம் தான் வந்தது இப்படி இருக்க சாம்பார் தஞ்சை மாராட்டியர்களால் கண்டுபிடிக்கப்பட்டதை முற்றிலும் மறுத்து கூறலாம் மாராட்டிய மாநிலத்தில் வேரும்பருப்பை தால் என கூறி உண்ணும் பழக்கமே இன்று வரை உள்ளது அங்கு சாம்பார் என்ற சொல்லே கிடையாது.தமிழில் சாம்பு என்றால் குறைத்தல் அரைத்தல் என்று பொருள் அரைத்த தேங்காய் அல்லது தானியங்கள் என்று கூறலாம்.


</doc>
<doc id="118727" url="https://ta.wikipedia.org/wiki?curid=118727" title="மயிலந்தனைப் படுகொலைகள்">
மயிலந்தனைப் படுகொலைகள்

மயிலந்தனைப் படுகொலைகள் ("Mylanthanai massacre") 1992 ஆம் ஆண்டு ஆகத்து 9 ஆம் நாள் இலங்கையின் மட்டக்களப்பு மாவட்டம், மயிலந்தனை என்ற கிராமத்தில் இடம்பெற்றது. 39 தமிழ் பொதுமக்கள் படுகொலை செய்யப்பட்டனர்.

நேரில் கண்ட சாட்சியங்களின் அடிப்படையில் புனாணை இராணுவ முகாமைச் சேர்ந்த இலங்கை இராணுவத்தினரே இப்படுகொலைகளை நிகழ்த்தியதாக வழக்குத் தொடுக்கப்பட்டது<ref name="sm1/9/07"></ref>, ஆனாலும் கொழும்பு நீதிமன்றம் ஒன்றில் சான்றாயர் குழு ஒன்று இவர்கள் அனைவரையும் குற்றமற்றவர்கள் எனக் கூறி விடுதலை செய்தது. இறந்தவர்களின் உறவினர்கள் சார்பில் மேன்முறையீடு செய்ய அனுமதிக்கப்படவில்லை.

1992, ஆகத்து 8 ஆம் நாள் சனிக்கிழமை அன்று யாழ்ப்பாண மாவட்டம், அராலித்துறையில் யாழ்ப்பாண மாவட்ட இராணுவக் கட்டளை அதிகாரி மேஜர் ஜெனரல் டென்சில் கொப்பேக்கடுவ கண்ணிவெடித் தாக்குதல் ஒன்றில் கொல்லப்பட்ட அடுத்த நாள் ஞாயிற்றுக்கிழமை ஆகத்து 9 ஆம் நாள் இராணுவத்தினர் மயிலந்தனைத் தாக்குதலை நடத்தினர். இந்திரகலா சின்னத்துரை (வயது 28) என்பவரின் நேரடிச் சாட்சியத்தின் படி, இராணுவத்தினர் துப்பாக்கிகள், கத்திகள், மற்றும் கோடாலிகள் கொண்டு பெண்கள், குழந்தைகள் உட்படப் பலரைத் தாக்கிக் கொன்றனர். ஒரு வயதுக் குழந்தை ஒன்றும் கொல்லப்பட்டது. 35 பேர் சம்பவ இடத்திலேயே கொல்லப்பட்டனர். மேலும் நால்வர் மருத்துவமனையில் இறந்தனர். 34 பேர் படுகாயமடைந்தனர்.

1993 ஆம் ஆண்டு ஏப்ரல் 2 ஆம் நாள் மட்டக்களப்பு மாவட்ட நீதிமன்றத்தில் அடையால அணிவகுப்பு இடம்பெற்று, 24 இராணுவத்தினர் உயிர் தப்பியோரினால் அடையாளம் காணப்பட்டனர்.

பின்னர் இவ்வழக்கு பொலன்னறுவை நீதிமன்றத்திற்கு மாற்றப்பட்டது. குற்றம் சாட்டப்பட்டவர்களின் பாதுகாப்புக் கருதி சட்டமா அதிபர் இவ்வழக்கை கொழும்பு நீதிமன்றத்துக்கு மாற்றினார். இதனால் சாட்சிகள் கொழும்பு சென்று சாட்சி சொல்வதற்குப் பெரும் சிரமப்பட்டனர். 199 செப்டம்பரில் குற்றப்பத்திரிக்கை தாக்கல் செய்யப்பட்டது.

மட்டக்களப்பில் இருந்து 30 இற்கும் அதிகமான சாட்சிகளுடன் பிண ஆய்வாளரும் விசாரணையில் கலந்து கொண்டனர். தீவிர விசாரணையின் பின்னர் தீர்ப்புக் கூறும் முடிவு சான்றாயர் (jury) குழுவுக்கு கொடுக்கப்பட்டது. வழக்கில் குற்றம்சாட்டப்பட்ட எந்த ஒரு இராணுவத்தினரும் குற்றம் இழைக்கவில்லை என சான்றாயர் குழு ஏகமனதாகத் தீர்ப்பளித்தது. மீண்டும் இதனைப் பரிசீலிக்குமாறு நீதிபதி கேட்டுக் கொண்ட போதும், சான்றாயர்கள் அவர்களைக் குற்றமற்றவர்கள் எனக் கூறினர். கொல்லப்பட்டவர்கள் சார்பாக மேன்முறையீடு செய்வதற்கு சட்டமா அதிபர் ஒப்புதல் அளிக்கவில்லை.

குற்றம் சாட்டப்பட்ட 18 இராணுவத்தினரும் நவம்பர் 27 ஆம் நாள் விடுதலை செய்யப்பட்டனர். மனித உரிமைக் குழுக்களும், கொல்லப்பட்டவர்களின் உறவினர்களும் இது குறித்து அதிருப்தி தெரிவித்தனர்.




</doc>
<doc id="118728" url="https://ta.wikipedia.org/wiki?curid=118728" title="நோக்கியா சி2-00">
நோக்கியா சி2-00

நோக்கியா சி2-00 என்பது ஒரு நோக்கியா நிறுவனத்தால் தயாரிக்கப்பட்ட கைப்பேசி ஆகும். இது தான் நோக்கியா நிறுவனம் முதன் முதலாக வெளியிட்ட இரண்டு சிம் கார்டுகளை இயக்கும் வசதி கொண்ட கைப்பேசி ஆகும்.

இந்த கைப்பேசியில் உள்ள முக்கிய சிறப்பு இதில் உள்ள இரட்டை சிம் வசதி ஆகும். மேலும் இந்த கைபேசியில் புகைப்படக்கருவி, புளுடூத், ஃப்ளாஷ் லைட் மற்றும் ஜாவா இயக்கம் போன்றவை அம்சங்களும் உள்ளன.


</doc>
<doc id="118731" url="https://ta.wikipedia.org/wiki?curid=118731" title="டிரெஸ்-2பி">
டிரெஸ்-2பி

ட்ரெஸ்-2பி ("TrES-2b") அல்லது கெப்லர்-1பி ("Kepler-1b") என்பது 750 ஒளி ஆண்டுகள் தொலைவில் ஜிஎஸ்சி 03549-02811 என்ற விண்மீனைச் சுற்றி வரும் ஒரு புறக்கோள் ஆகும். இதுவரையில் கண்டுபிடிக்கப்பட்ட புறக்கோள்களில் இதுவே மிகவும் இருண்டது என 2011 ஆம் ஆண்டில் கெப்லர் விண்கலம் கண்டுபிடித்தது. இதன் மீது படும் சூரிய ஒளியில் 1 விழுக்காட்டினையே வெளியே தெறிக்கிறது. இக்கோளின் திணிவு மற்றும் ஆரம் ஆகியவை இது வியாழனை ஒத்த ஒரு வளிமக் கோள் ஆக இருக்கலாம் எனக் கருதப்படுகிறது. ஆனாலும், வியாழன் போலல்லாது, இக்கோள் தனது சூரியனில் இருந்து கிட்டிய அளவு தூரத்திலேயே அமைந்துள்ளது. இதனால் சூடான வியாழன் வகைக் கோள்களுடன் இதனை வகைப்படுத்துகின்றனர்.

ட்ரெஸ்-2பி புறக்கோள் 2006 ஆம் ஆண்டு ஆகத்து 21 ஆம் நாள் ட்ரெஸ் (Trans-Atlantic Exoplanet Survey) என அழைக்கப்படும் டிரான்ஸ்-அத்திலாந்திக் புறக்கோள் ஆய்வு மையத்தினால் கண்டுபிடிக்கப்பட்டது. இக்கண்டுபிடிப்பு பின்னர் அதே ஆண்டு செப்டம்பர் 8 ஆம் நாள் கெக் அவதான நிலையத்தினால் உறுதிப்படுத்தப்பட்டது.

புறக்கோள்களை ஆய்வு செய்வதற்காக 2009 மார்ச்சில் நாசா நிறுவனம் கெப்லர் விண்கலத்தை ஏவியது. ஏப்ரல் 2009 இல் இது தனது முதலாவது தொகுதி படங்களை அனுப்பியது. இவற்றில் ட்ரெஸ்-2பி குறித்த தகவலும் அடங்கியிருந்தன.

ஆகத்து 2011 இல் ட்ரெஸ்-2பி பற்றிய முக்கிய தகவல்களை அது அனுப்பியது. புறக்கோள்களில் மிகவும் இருண்ட கோள் இதுவாகும். நிலக்கரியை விட மிகக்குறைந்தலவு ஒளியையே வெளியேற்றுகிறது. இக்கோள் அசாதாரணமாகக் கருப்பாக இருப்பது எதனால் என்று தெளிவாகத் தெரியவில்லை, ஆனாலும், ஆவியான நிலையில் சோடியம், மற்றும் பொட்டாசியம், வளிம நிலையில் டைட்டேனியம் ஒக்சைடு ஆகியன அதிக அளவில் காணப்படுகின்றன எனத் தெரிகிறது. இவை ஒளியை உறிஞ்சும் தன்மை கொண்டவை.

இது மஞ்சள் நிறத்திலான நட்சத்திரங்களின் இடையே பதுங்கி கிடக்கிறது. இது அளவில் பெரிய கிரகமான வியாழனை விட மிக பெரியதாக உள்ளது. இதன் மேற்பரப்பில் பல வாயுக்கள் இருப்பதும் கண்டுபிடிக்கப்பட்டுள்ளது.

வியாழன் கிரகத்தில் சூரியனின் வெளிச்சம் அதிக அளவில் விழுகிறது. அதனால் வெள்ளை மற்றும் சிவப்பு நிற மேகங்கள் படர்ந்திருப்பது தெரிகிறது. ஆனால் புதிதாக கண்டுபிடிக்கப்பட்டுள்ள ட்ரெஸ் 2 பி கிரகத்தில் சூரிய கதிர்களின் வெளிச்சம் விழாததால் அதுபோன்ற மேக மூட்டங்கள் படர்ந்திருப்பதை காண முடியவில்லை என விண்வெளி ஆராய்ச்சியாளர் டேவிட் கிப்பிங் தெரிவித்துள்ளார்.



</doc>
<doc id="118732" url="https://ta.wikipedia.org/wiki?curid=118732" title="மாதவன் என்ற சொற்பொருள்">
மாதவன் என்ற சொற்பொருள்

மாதவன் என்ற பெயர் இந்து சமயத் தோத்திரமான விஷ்ணு சஹஸ்ரநாமத்தில் 72-வது, 167-வது, 735-வது பெயராக மூன்றுமுறை வருகின்ற பெயர். விஷ்ணுவின் முக்கியமான பன்னிரு பெயர்களில் மூன்றாவது பெயர்.













</doc>
<doc id="118733" url="https://ta.wikipedia.org/wiki?curid=118733" title="நிலம்பூர்">
நிலம்பூர்

நிலம்பூர் ("Nilambur") தென் இந்தியாவில் கேரளாவின் மலப்புறம் மாவட்டத்தில் உள்ள ஓர் நகராட்சி மற்றும் தாலுகா. இது குறிப்பாக அதன் காடுகள், அதன் வன வாழ்விடங்கள், ஆறுகள், நீர் வீழ்ச்சிகள் மற்றும் தேக்கு தோட்டங்கள் போன்றவற்றுக்காக புகழ்பெற்றது. இது மேற்குத் தொடர்ச்சி மலைத்தொடரில் நீலகிரி அருகே சாலியர் நதி கரையில் அமைந்துள்ளது. இது கோழிக்கோடு-ஊட்டி சாலையில் மலப்புரம் நகரத்தில் இருந்து 40 கிலோமீட்டர் மற்றும் மஞ்சேரி 24 கிலோமீட்டர்கள் தொலைவில் இருக்கிறது. மேலும் நிலம்பூர் ஒரு சட்டமன்ற தொகுதியாகவும் இருக்கிறது. 



</doc>
<doc id="118734" url="https://ta.wikipedia.org/wiki?curid=118734" title="அஃப்ளாடாக்சின்">
அஃப்ளாடாக்சின்

அஃப்ளாடாக்சின்கள் (Aflatoxins) எனப்படுபவை ஆஸ்பெர்ஜிலஸ் (Aspergillus) என்னும் பேரினத்தைச் சேர்ந்த பூஞ்சைகளில் காணப்படும் ஒருவகை பூஞ்சை நஞ்சுகள் (Mycotoxin) ஆகும். சில இன பூஞ்சைகளால் உருவாக்கப்பட்டு, இயற்கையில் காணப்படும் இவ்வகை நஞ்சுகளை உருவாக்கும் முக்கியமான இனங்கள், "ஆஸ்பெர்ஜிலஸ் ஃப்ளேவஸ்" ("Aspergillus flavus") மற்றும் "ஆஸ்பெர்ஜிலஸ் பராசிட்டிக்கஸ்" ("Aspergillus parasiticus") ஆகும். இந்தபூஞ்சை நஞ்சுகள் இதுவரை கண்டறியப்பட்ட நஞ்சுத் தன்மைக் கொண்ட பொருட்களுள் மிகவும் சக்திவாய்ந்த புற்றுநோய் உருவாக்கும் பொருட்களாக அறியப்படுகிறது. இவை உடலுக்குள் நுழைந்தபின் கல்லீரலில் நிகழும் வளர்சிதைமாற்றம் காரணமாக, வினைபுரியும் ஈபாக்சைடு இடையினங்களாகவோ அல்லது ஹைட்ராக்சில் ஏற்றப்பட்டு குறைந்த தீங்கு விளைவிக்கும் அஃப்ளாடாக்சின் M ஆகவோ மாற்றம் பெறுகின்றன.

இவ்வகை பூஞ்சை நஞ்சுகளை உருவாக்கும் ஆஸ்பெர்ஜிலஸ் காளான்கள் (பூஞ்சைகள்) இயற்கையில் சாதாரணமாகவும், பெருமளவிலும் காணப்படுகின்றன. தானிய அறுவடைக்கு முன்பாகவோ அல்லது சேமிக்கும்போதோ இவ்வகை பூஞ்சைகள் வயல்களில் பரவிக் கலந்து விடுகின்றன. நீண்டகால ஈரப்பதத்திற்கோ அல்லது வறட்சி முதலிய சுற்றுச்சூழல்களுக்குப் பயிர்கள் உட்படும்போது ஆஸ்பெர்ஜிலஸ் காளான்கள் பரவத் தடைகள் குறைகிறது. எனவே பயிர்களும் ஆஸ்பெர்ஜிலஸ் பூஞ்சையால் பாதிக்கப்படுகின்றன.

மண், அழுகும் காய்கறிகள், மக்கிய வைக்கோல் மற்றும் நுண்ணுயிரிகளால் சீர்கெட்டத் தானியங்கள் ஆகியவை ஆஸ்பெர்ஜிலஸ் பூஞ்சைகளின் சாதாரண வாழ்விடங்களாக விளங்குகின்றன. அதிக அளவு ஈரப்பதம் (குறைந்த அளவு ஏழு சதவிகிதம்) மற்றும் மிதமான அல்லது உயர்ந்த வெப்பம் உருவாகும்போது எல்லாவிதமான இயற்கை கரிம தளப்பொருள்களிலும் இவை ஊடுருவுகின்றன. இவையே இவ்வகைப் பூஞ்சைகள் வளருவதற்கு இணக்கமான சூழல்கள் ஆகும்.
 
பூஞ்சைப் பிடித்த தானியங்கள் அல்லது பயிர்களை உட்கொள்ளும் பசுவின் பாலிலும் இந்த நச்சுக்கள் காணப்படுகின்றன.

அமெரிக்க உணவு மற்றும் கட்டுப்பாட்டுத் துறை (FDA) மனித மற்றும் விலங்குகளின் நலம் பேண உணவு மற்றும் தீவனங்களில் உள்ள பூஞ்சை நஞ்சின் அளவைத் தர நிர்ணயம் செய்கிறது.
உணவுப் பொருட்களில் அஃப்ளாடாக்சின்கள் அளவு கீழுள்ள அளவுகளை மீறக் கூடாது

அதிக அளவு அஃப்ளாடாக்சின்கள் உடலில் சேரும்போது திடீரெனத் தோன்றும் தீவிரமான கல்லீரல் இழையநசிவு ஏற்படுகிறது. பின்னர் இதுவே, கல்லீரலில் இழைநார் வளர்ச்சி மற்றும் கல்லீரல் புற்று தோன்றக் காரணமாகிறது. எந்தவொரு விலங்கு இனமும் (மனிதர்களையும் சேர்த்து) கடுமையான பூஞ்சை நச்சு விளைவுகளை எதிர்க்கும் பண்புகளைப் பெறவில்லை. என்றாலும் மனிதர்கள், அஃப்ளாடாக்சின்கள் விளைவுகளைப் பொறுத்துக்கொள்ளும் அபாரமான அதிக அளவு சகிப்புத் தன்மையைக் கொண்டுள்ளதால், அரிதாகவே கடின பூஞ்சை நச்சேற்றத்திற்கு உள்ளாகிறார்கள். நெடுங்காலம் தாழ்புலன் (குறைந்த அளவு) மருத்துவ நஞ்சு அளவிற்கு மனிதர்கள் உட்பட்டாலும், சடுதியில் (உடனே) கடின பூஞ்சை நச்சேற்ற நோய் அறிகுறிகள் தோன்றுவதில்லை. ஆனால் குறிப்பாகக் குழந்தைகள் பூஞ்சை நஞ்சிற்கு உட்படும்போது காலந்தாழ்ந்த வளர்ச்சி மற்றும் குறைவளர்ச்சிக்கு ஆளாகிறார்கள்.

நறுமணமிக்க உள்ளீடற்ற தண்டினையுடைய தாவரங்களைச் செம்மங்கி (கேரட்), பாசினிப் கிழங்கு, சிவரிக்கீரை (செலரி), வோக்கோசு (பார்ஸ்லே) சேர்த்த ஒழுங்கான உணவு வகைகளை உட்கொண்டால், பூஞ்சை நஞ்சினால் புற்றுநோய் உருவாகும் விளைவுகளைத் தடுக்க முடியும் என்பதை மருத்துவ ஆய்வுகள் தெரிவிக்கின்றன.

பாலூட்டிகளில் அஃப்ளாடாக்சின்களின் மைய இலக்கு உறுப்பு கல்லீரலாகும். எனவே, அஃப்ளாடாக்சின் நச்சேற்றம் முதன்மையாக, ஒரு கல்லீரல் நோயாகும்.

பூஞ்சை நச்சேற்றத்திற்கு மனிதர்கள் ஆட்படுவதற்கானக் காரணங்களாக,

சில நேரங்களில், அஃப்ளாடாக்சின்கள் உருமாற்ற விளைபொருள்கள் முட்டை, பால் மற்றும் இறைச்சி ஆகியவற்றில் காணப்படுகின்றன. பூஞ்சைப் பிடித்த தானியங்கள் அல்லது பயிர்களை விலங்குகள் உட்கொள்வதால் இது ஏற்படுகின்றது.

பூஞ்சை நஞ்சுக்களிலேயே மிகவும் முக்கியமானவை இந்த அஃப்ளாடாக்சின்கள் ஆகும். இவை ஆஸ்பெர்ஜிலஸ் என்னும் பேரினத்தைச் சேர்ந்த உயிரினக்களின் சில இனங்களில் மட்டுமே காணப்படுகின்றன. அந்த இனங்களில் மிகவும் ஆபத்தானவை "ஆஸ்பெர்ஜிலஸ் ஃப்ளேவஸ்" ("Aspergillus flavus") மற்றும் "ஆஸ்பெர்ஜிலஸ் பராசிடிகஸ்" ("Aspergillus parasiticus") ஆகிய இரண்டுமாகும். இப்பூஞ்சைகள் இலக்கு வைத்துத் தாக்கும் முலையூட்டிகளின் உறுப்பு கல்லீரல் ஆகும்.

அஃப்ளாடாக்சின் தொடர்பான நோய்களைத் தாக்கம் செலுத்தக்கூடிய காரணிகள், இனம் (பாலினம்), வயது, உணவு, வெறும் நஞ்சுகளுக்கு வெளிப்படுத்தப்படுதல் என்பனவகும் இந்த அஃப்ளாடாக்சின் தாக்கத்தை அதிகரிக்கக்கூடிய நிலைமைகளாக உணவுத் தட்டுப்பாடு, உணவுப் பொருட்களில் பூஞ்சைகளின் வளர்ச்சியை அதிகரிக்கக்கூடிய சூழல் காரணிகள், உடலில் அஃப்ளாடாக்சினை நெறிப்படுத்தி கட்டுப்படுத்தக்கூடிய ஒழுங்கு முறைமைகள் இல்லாமை என்பனவாகும்.

"ஆஸ்பெர்ஜிலஸ் ஃப்ளேவஸ்", "ஆஸ்பெர்ஜிலஸ் பராசிடிகஸ்" ஆகிய இரண்டும் எவ்வகையான தளப்பொருட்களிலும் வாழக்கூடிய, முக்கியமாக அதிக ஈரப்பதத்தில் வளரக்கூடிய ஒரு வகை களைப் பூஞ்சைகளாகும். மனித மற்றும் விலங்கு உணவுகளில் பலவற்றையும் இந்தப் பூஞ்சைகள் மாசுபடுத்த வல்லன. வளர்ப்பு விலங்குகளான ஆடு, மாடு, கோழி போன்றன அஃப்ளாடாக்சின் தொற்றுக்குட்பட்ட உணவை உண்ணும்போது, அஃப்ளாடாக்சினின் மாற்றத்துக்கு உட்பட்ட ஒரு வடிவம், அவ்விலங்குகளின் பால், முட்டை, இறைச்சி போன்றவற்றில் தோன்றுகின்றன..

மனிதர்களில் அஃப்ளாடாக்சினைக் கண்டறிய இரண்டு முதன்மையான வழிகள் உள்ளன.

முதலாவது முறையில், நோய்வாய்ப்பட்டவர்களின் சிறுநீரில் உள்ள அஃப்ளாடாக்சின் B-குவானிடின் கூட்டு விளைபொருளினைக் கண்டறிவதாகும். இச்சிதைவுப் பொருள் சிறுநீரில் இருந்தால், கடந்த இருபத்திநான்கு மணித்தியாலங்களுக்குள் நோய்வாய்ப்பட்டவர் அஃப்ளாடாக்சின் B இற்கு உட்பட்டதாகக் கருதப்படும். ஆனால், இந்த உத்தியானது அண்மையில் நஞ்சிற்கு உட்பட்டதை மட்டுமே கண்டறியப் பயன்படும். அஃப்ளாடாக்சின் B-குவானிடின் கூட்டு விளைபொருளின் குறைந்த அரைவாழ்வுக்காலத்தினால், இதன் தின அளவு மதிப்பீடு உணவு உட்கொள்ளுதலைப் பொறுத்து மாறிக் கொண்டேயிருக்கும். எனவே, இந்த உத்தியானது நீண்டகால நஞ்சுத் தாக்கத்தினை அறிய உபயோகிக்க முடியாது.

மற்றொரு உத்தியானது, இரத்தத்தில் உள்ள அஃப்ளாடாக்சின் B-வெண்புரதக் (அல்புமின்) கூட்டு விளைபொருளினைக் கண்டறிவது. இந்த உத்தியானது நீண்டகால (பல வார-மாத) நஞ்சுத் தாக்கத்தினை அறிய உபயோகப்படுத்தப்படுகின்றது.

அஃப்ளாடாக்சின்கள் நாய்களில் கல்லீரல் நோயினை உண்டாக்குவதாகக் கண்டறியப்பட்டுள்ளது. எனினும், அஃப்ளாடாக்சின்களுக்கு ஆட்பட்ட எல்லா நாய்களும் கல்லீரல் நோயினைப் பெறுவதில்லை. அஃப்ளாடாக்சின் நச்சேற்றம் உருவாவது உடலில் உள்ள அஃப்ளாடாக்சின்களின் அளவைப் பொறுத்ததாகும். குறைந்த அளவு அஃப்ளாடாக்சின்களுக்குத் தொடர்ந்து பல வாரங்கள்,மாதங்களுக்கு ஆட்பட்டு அதாவது அஃப்ளாடாக்சின்கள் கலந்த உணவுகளை உட்கொண்டு வந்தால் மட்டுமே கல்லீரல் செயலிழப்பு அறிகுறிகள் தோன்றும்.

நாய் உணவுகளில் ஒத்துக்கொள்ளத் தக்க அஃப்ளாடாக்சின் அளவு 100-300 பில்லியனில் ஒரு பகுதி (ppb) எனச் சில ஆய்வு முடிவுகள் அறிவிக்கின்றன. மேலும், இந்த அளவு நஞ்சினைக் கொண்ட உணவு வகைகளைச் சில வாரங்களோ, மாதங்களோ தொடர்ந்து உண்டு வந்தாலோதான் இந்த அஃப்ளாடாக்சின் நச்சேற்றம் உருவாகுமென அம்முடிவுகள் தெரிவிக்கின்றன.

இயற்கையில் குறைந்தபட்சம் 14 வெவ்வேறு வகையான பூஞ்சை நஞ்சுகள் காணப்படுகின்றன. இவற்றுள், அஃப்ளாடாக்சின் B மிகவும் நச்சுத் தன்மை உடையதாகும். ஆஸ்பெர்ஜிலஸ் ஃப்ளேவஸ் மற்றும் ஆஸ்பெர்ஜிலஸ் பராசிடிகஸ் என்னும் இரண்டுவகைப் பூஞ்சைகளாலும் அஃப்ளாடாக்சின் B உருவாக்கப்படுகிறது. அஃப்ளாடாக்சின் G மற்றும் G நச்சுகளை ஆஸ்பெர்ஜிலஸ் பராசிடிகஸ் என்ற பூஞ்சை மட்டுமே உருவாக்குகிறது. ஆஸ்பெர்ஜிலஸ் பூஞ்சை, உணவுப் பொருட்களில் இருக்கும் எல்லா நேரங்களிலும் ஊறு விளைவிக்கும் அளவிற்கு பூஞ்சை நஞ்சு இருப்பதாகக் கூற முடியாது. எனினும், இத்தகு பூஞ்சைப் பிடித்த உணவுகளை உட்கொள்ளுதல் குறிப்பிடத் தக்க இடரினை உடலுக்கு விளைவிக்கும் எனலாம்.

அஃப்ளாடாக்சின்கள் M மற்றும் M வகைகள், பூஞ்சைப் பிடித்த தானியங்களை உட்கொண்ட பசுவின் பாலில் உள்ளதாக முதன்முதலில் கண்டறியப்பட்டது. இந்த நஞ்சுகள், பசுவின் கல்லீரலில் நிகழும் வளர்சிதைமாற்ற செயல்முறையில் விளைந்த விளைபொருட்களாகும். எனினும், ஆஸ்பெர்ஜிலஸ் பராசிடிகஸ் பூஞ்சையின் புளிக்கும் மாங்கிசநீரில் அஃப்ளாடாக்சின் M காணப்படுகிறது.

அஃப்ளாடாக்சின் B உயிரியல் சேர்க்கை
இவ்வாறு தயாரித்த அஃப்ளாடாக்சின்களை, உணவில் உள்ள அஃப்ளாடாக்சினைக் கண்டறியும் ஆய்வின் உள் தரப்படுத்தலில் உபயோகப்படுத்துகிறார்கள்.



</doc>
<doc id="118735" url="https://ta.wikipedia.org/wiki?curid=118735" title="மங்கடா">
மங்கடா

மன்கட(Mankada) கேரள மாநிலம் மலப்புறம் மாவட்டத்தில் உள்ள மலைப்பக்கமுள்ள கிராமம். இதன் பொருளாதாரம் பாரம்பரியமான கிராம விவசாயம், சிறு தொழில் மற்றும் வெளிநாட்டிலிருந்து அனுப்பபடும் பணம் ஆகியவற்றை உள்ளடக்கியது. 


</doc>
<doc id="118737" url="https://ta.wikipedia.org/wiki?curid=118737" title="ஆதார் அடையாள அட்டை">
ஆதார் அடையாள அட்டை

ஆதார் அடையாள அட்டை என்பது இந்தியாவில் குறைந்தது 182 நாட்கள் வசித்த ஒருவருக்கு வழங்கப்பட்டு வரும் 12 இலக்க அடையாள எண் தாங்கிய அட்டை ஆகும். உலகின் இரண்டாவது பெரிய மக்கள் தொகை நாடான இந்தியாவில், நாட்டின் அனைத்து குடிமக்களுக்கும் தனித்தனி அடையாள எண் வழங்குவதன் மூலம் நாடுதழுவிய குடிமக்கள் தரவுத்தளத்தை உருவாக்குவதே ஆதார் அடையாள எண் முறையின் முதல் நோக்கம்.

இந்த திட்டத்திற்கு முன்னோடி திட்டமாக ஐக்கிய அமெரிக்க நாட்டின் குடிமக்களுக்கு வழங்கப்படும் எஸ்.எஸ்.என் எனப்படும் சமூக பாதுகாப்பு எண் திட்டம் கருதப்படுகிறது. இந்தியாவில் இந்த திட்டம் நந்தன் நீல்கேனியின் தலைமையில் 2009 பெப்ரவரி மாதம் துவக்கப்பட்டது.

கண்ணின் விழித்திரை, கைரேகை போன்ற உயிரியளவுகளும், இவற்றுடன் சேர்த்து பெயர், முகவரி, பிற சுய குறிப்புகளும், புள்ளி விவரங்களும் உள்ளீடு செய்யப்படும். பிற அடையாள அட்டைகளிலிருந்து முற்றிலும் தனிப்பட்டதாக வடிவமைக்கப்பட்டுள்ளது. 12 இலக்க எண் பொறித்த அட்டையாக வழங்கப்படும்.

மக்களிடம் திரட்டப்படும் தகவல்கள் மிகவும் இரகசியமாகப் பாதுகாக்கப்படும். பெரும்பாலும் உள்ளூர் அஞ்சல் அலுவலகங்கள் மூலமாகத் தகவல்கள் திரட்ட திட்டமிடப்பட்டிருகிறது. தகவல்கள் முதலில் "ஆஃப்லைன்"இல் உள்ளீடு செய்யப்பட்டு பிற சங்கேத மொழிகளில் மாற்றம் செய்யப்பட்டு மத்திய தரவுத்தளத்திற்கு அனுப்பப்படுகின்றன. எனவே தகவல் கசிவு இல்லாமல் பார்த்துக்கொள்ளப்படும்.
இந்திய அரசு 21 ஜூன் 2016 அன்று வெளியிட்ட அறிக்கையில் மாநில அரசுகள் சாதி, மற்றும் இருப்பிடச் சான்றுகளுடன் ஆதார் எண்ணையும் இணைக்க உத்தரவிட்டுள்ளது.

போதிய கல்வியறிவு இல்லாத மக்கள், தங்களிடம் எடுக்கப்படும் மக்கள் தொகை கணக்கெடுப்பு, புகைப்பட வாக்களர் அடையாள அட்டைக்கான விவரம் சேகரிப்பு போன்ற பிரதிபலன் இல்லாத கணக்கெடுப்புகளுக்கு காட்டும் அலட்சியம் சரியான தகவல் சேகரிக்க பெரும் சவாலாக உள்ளது. இதனை மனத்தில் வைத்து வறுமைக்கோட்டிற்கு கீழ் வாழும் மக்கள் இதுபோன்ற தேசிய முக்கியத்துவம் வாய்ந்த திட்டங்களைத் தவிர்த்து விடாமல் முழு ஒத்துழைப்பை வழங்க வேண்டும் என்ற நோக்கத்தில் ஒவ்வொருவருக்கும் தலா 100 ரூபாய் ஊக்கத் தொகையாக வழங்கவும் இந்திய அரசு முடிவுசெய்துள்ளது.

இந்த ஆதாரச்சான்றின் நகல்களைக் கொண்டே ஆதார அட்டை பதிவின் விவரநிலை மற்றும் ஆதார் அடையாள அட்டையை இணையதளம் மூலம் பதிவிறக்கம் செய்யமுடியும். ஆதார் அட்டையின் விவரங்களை அறிந்திட http://resident.uidai.net.in/check-aadhaar-status என்ற இணையதளத்தில் சென்று அறியலாம். 






சான்றுடன் ஆதார் இணைக்க வேண்டும்﻿: மாநில அரசுகளுக்கு மத்திய அரசு உத்தரவு தி இந்து தமிழ் 22 ஜூன் 2016


</doc>
<doc id="118744" url="https://ta.wikipedia.org/wiki?curid=118744" title="பினாகா">
பினாகா

பினாகா என்பது இந்திய பீரங்கிப்படை உபயோகிக்கும் பல குழல் உந்துகணை செலுத்தி. "பினாகா" என்றால் சிவனின் சூலம் என பொருள்படும். இதன் உந்துகணை மூலம் 44 நொடிகளில் 3.9 சதுர கிலோமீட்டர்கள் செயலிலக்க செய்ய முடியும். கார்கில் யுத்தத்தில் மலைகளில் பதுங்கியிருந்த எதிரிகளின் இராணுவ தளங்களை அழிக்க இந்தியாவால் இது உபயோகிக்கப்பட்டது. அதன் பிறகு இந்தியாவால் இது பரவலாக பயன்படுத்தப்பட்டு வருகிறது.







</doc>
<doc id="118745" url="https://ta.wikipedia.org/wiki?curid=118745" title="இந்திய அரசியலமைப்புச் சட்டம், உறுப்பு 14">
இந்திய அரசியலமைப்புச் சட்டம், உறுப்பு 14

இந்திய அரசியலமைப்புச் சட்டதின் 14ஆம் உறுப்பு இந்திய குடிமக்களின் சமத்துவத்தை கூறுகிறது.

"சட்டத்தின் முன் சம நிலை" மற்றும் "சட்டங்களின் சம பாதுகாப்பு" என்ற இரண்டு வரிகளும் ஒன்றையே குறிப்பதை போல் தோன்றினாலும், உண்மையில் இரு வேறு பொருளை சொல்கிறது.

ஆனால், "சட்டங்களின் சம பாதுகாப்பு" என்பது சூழ்நிலைகள் சமமாக இருக்கும்போது, சட்டத்தால் சமமாக நடத்தப்படுவதற்கான ஒருவரின் உரிமையை நேர்மறையாக எடுத்து இயம்புகிறது.

இந்த இரண்டு கருத்துக்களும், ஒரு அரசியல் மக்களாட்சியில் சமூக மற்றும் பொருளாதார நியதியை உள்ளடக்கியது (டால்மியா சிமென்ட் (பாரத்) லிட். எதிர். இந்திய அரசு, 1996, 10 எஸ்.சி.சி. 104)

"சட்டத்தின் முன் சம நிலை" என்ற கோட்பாடானது "சட்டத்தின் ஆட்சி" (பேராசிரியர் டைசியின் "அரசியலைப்புச் சட்டம்", 1885) என்ற கருத்தின் இயற்கையான விளைவாகும். எந்த ஒரு மனிதனும் நாட்டின் சட்டத்திற்கு மேலானவன் அல்ல, ஒவ்வொருவரும் சட்டத்திற்கு உட்பட்டவரே, என்பதையே "சட்டத்தின் ஆட்சி" என்ற கருத்து குறிக்கிறது. ஆனால், இத்தகைய சமத்துவமானது கட்டுப்பாடற்ற ஒன்று அல்ல, சில விதிவிலக்குகளுக்கு உட்பட்டதே ஆகும்.

உறுப்பு 14 ஒரு வகுப்பிற்காக சட்டம் இயற்றுவதை தடை செய்யும் அதே நேரத்தில், அறிவார்ந்த காரணங்களுக்காக வகைப்படுத்துவதை தடை செய்யவில்லை. மக்களை, சொத்துக்களை அல்லது பணிகளை வகைப்படுத்தி தனித்தனியான மற்றும் தகுதியான சட்டங்களுக்கு உட்படுத்துவது பொது நலனுக்கு கட்டாயமான ஒன்றாகும்.

ஒரு வகைப்பாடானது ஏற்கத்தக்கதா என்பதை கண்டறிய இந்திய உச்ச நீதிமன்றம் இரண்டு சோதனைகளை உருவாக்கியது (மேற்கு வங்க மாநிலம் எதிர். அன்வர் அலி சர்கார், ஏ.ஐ.ஆர். 1952 எஸ்.சி. 75):

(1) அறியக் கூடிய வேறுபாடு சோதனை:
எந்த நபர்களோ அல்லது பொருட்களோ அடங்கிய குழுவை வேறுபடுத்த விரும்புகிறோமோ அதற்கும் விடுபட்ட குழுவிற்கும் இடையே உள்ள அறியக்கூடிய வேறுபாட்டின் அடிப்படையில் வகைப்பாடானது அமைந்திருக்கிறதா?

(2) தொடர்பு சோதனை:
சோதனைக்கு உள்ளாகியுள்ள சட்டத்தின் நோக்கத்திற்கும், மேற்சொன்ன அறியக் கூடிய வேறுபாட்டிற்கும் அறிவார்ந்த தொடர்பு இருக்கிறதா?

உதாரணத்திற்கு, இந்திய ஒப்பந்த சட்டம், 1872 -ன் பிரிவு 11 -ன் படி இளவர்கள் ஒப்பந்தம் மேற்கொள்ள இயலாது. இங்கு இளவர்கள், வயது வந்தோர் என்ற வகைப்பாடு மேற்கொள்ளப்படுகிறது. வயதின் அடிப்படையிலான இந்த வகைப்பாடு அறியக் கூடிய ஒரு தகுதியான வேறுபாடாகும். வயதிற்கும் ஒருவரின் ஒப்பந்தம் மேற்கொள்ளக் கூடிய தகுதிக்கும் அறிவார்ந்த தொடர்பு இருக்கிறது. ஆகவே இந்த வகைப்பாடு செல்லத்தக்கது.

ஆனால், கருப்பு நிற தலைமுடி உள்ளவர் மட்டுமே ஒப்பந்தம் மேற்கொள்ள முடியும் என்று சொன்னால், அது ஏற்கத்தக்கது அல்ல. ஏனெனில் அத்தகைய வகைப்பாட்டிற்கும் சட்டத்தின் நோக்கத்திற்கும், அதாவது ஒப்பந்தம் மேற்கொள்பவரின் தகுதிக்கும் எந்தவொரு அறிவார்ந்த தொடர்பும் இல்லை.

1970 -ல் இருந்து உறுப்பு 14 -ற்கு ஒரு புதிய அணுகுமுறையை உச்ச நீதிமன்றம் கொடுக்கத் தொடங்கியது. இ.பி. ராயப்பா எதிர். தமிழ்நாடு மாநில அரசு (ஏ.ஐ.ஆர். 1974 எஸ்.சி. 555) என்ற வழக்கில் நீதியரசர் பகவதி சமத்துவம் என்பது ஒரு துடிப்பான கருத்து, அதனை விதிகளுக்குள் கட்டுப்படுத்த இயலாது என்றும் எந்தவொரு செயல் தன்னிச்சையானதாக இருக்கிறதோ அது உறுப்பு 14 -ஐ மீறுவதாகும் என்றும் குறிப்பிட்டுள்ளார்.

அவரே, மேனகா காந்தி எதிர். இந்திய அரசு (ஏ.ஐ.ஆர். 1978 எஸ்.சி. 597) என்ற வழக்கிலும் உறுப்பு 14 அரசின் தன்னிச்சையான செயல்பாட்டை தாக்குவதாகவும் நியாயத்தையும், சமமாக நடத்தப்படுவதையும் கட்டிக் காப்பதாகவும் உள்ளது என்கிறார்.

ஆகவே அரசின் செயல்பாடுகளில் நியாயத் தன்மை அமைந்திருக்க வேண்டும் என்பதே உறுப்பு 14 -ன் தேவையாகும்.

சமத்துவக் கொள்கையின் புதிய வளர்ச்சிகளில் ஒன்றாக அரசின் ஆக்கப்பூர்வ செயல்பாடுகளுக்கு முக்கியத்துவம் அளித்தலும் திகழ்கிறது. சமத்துவம் ஒரு ஆக்கப்பூர்வமான உரிமை, சமமற்ற நிலையை குறைத்து சமமற்றோருக்கும் வாய்ப்பில்லாதோருக்கும் சிறப்பு கவனம் செலுத்த அது அரசை பணிக்கிறது (இந்திரா சானி எதிர். இந்திய அரசு ஏ.ஐ.ஆர். 1992 எஸ்.சி. 477)


</doc>
<doc id="118750" url="https://ta.wikipedia.org/wiki?curid=118750" title="மாதிரி வடிவம் உருவாக்குதல்">
மாதிரி வடிவம் உருவாக்குதல்

மாதிரி வடிவம் உருவாக்குதல் ("Mathematical modelling") என்பது கணிதம் மற்றும் அதன் தொடர்பான பண்புகள், கலப்பெண்ணின் வடிவம் பற்றிய எண்முறையே ஆகும்.

செய்முறையை பயன்படுத்தி கணினிமயமான கணிதத்தின் மாதிரி மூலமாக உண்மையான தீர்மானத்தை சந்தேகத்தின் அடிப்படையில் உருவாக்குதலே மாதிரி வடிவம் உருவாக்குதலாகும்.மாதிரி வடிவம் உருவாக்குதலில் கலப்பெண் மூலமாக வரும் பிரச்சனைகளுக்கு தொடர் வரிசையாகவும், பொருள்களை கையாளுவதன் மூலமாகவும் தீர்மானம் எடுக்க வேண்டும்.

மாதிரி வடிவம் உருவாக்குதல் விரிவாக்கத்தை கீழ்க்கண்டவாறு ஷானான் தெரிவித்துள்ளார் :

மாதிரி வடிவம் உருவாக்குதல் முறையை பயன்படுத்தி ஆய்வாளர்கள் மாறிகள் மற்றும் மாறிலிகளை பிரச்சனைகளுக்கு ஏற்றவாறு அறிமுகப்படுத்தி தரப்படுத்தப்பட்ட அளவை பயன் தரக்கூடியவாறு கீழ்க்கண்ட பட்டியல் மூலமாக விவரிக்கிறார்;

(1) தக்க கருவிகளை பன்படுத்தி ஒரு ஆய்வின் உண்மை அமைப்பின் பிரச்சனைகளை தீர்க்க 


மாதிரி வடிவம் உருவாக்குதல் முறையை பயன்படுத்துவதற்கான முக்கிய காரணங்கள் பின்வருமாறு: 




மாதிரி வடிவம் உருவாக்குதல் உண்மையான, பலவேறுபட்ட திறனுடைய கருவியாக உள்ளது. மாதிரி வடிவம் உருவாக்குதல் கல்வி, வணிகம் என்று பல துறைகளிலும் இன்று பெரும் பங்கு வகிக்கிறது. மேலும் இம்முறை பொது நிதி மற்றும் ஆயுள் காப்பீட்டில் வரும் செய்முறை பிரச்சனைகளுக்கு உதவுகிறது. மாதிரி வடிவம் உருவாக்குதல் என்பது கடினமான செயல்முறைகளை எளிதில் செய்து முடிக்கவும், புரிந்து கொள்ளவும், பிழைகளை திருத்திக் கொள்ளவும் உதவுகிறது.


</doc>
<doc id="118752" url="https://ta.wikipedia.org/wiki?curid=118752" title="அசித்த ரத்னவீர">
அசித்த ரத்னவீர

அசித்த ரத்னவீர ("Asitha Rathnaweera"), இலங்கை பாணந்துறைப் பிரதேச அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1994/95 பருவ ஆண்டில் இலங்கை பாணந்துறை அணி உறுப்பினராக பங்குகொண்டார்.



</doc>
<doc id="118753" url="https://ta.wikipedia.org/wiki?curid=118753" title="தமிந்த ரத்னாயக்க">
தமிந்த ரத்னாயக்க

தமிந்த ரத்னாயக்க ("Damith Ratnayake"), இலங்கை அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2001/02 பருவ ஆண்டில் இலங்கை பாடசாலைகள் அணி உறுப்பினராக பங்குகொண்டார்.


</doc>
<doc id="118754" url="https://ta.wikipedia.org/wiki?curid=118754" title="மால்கம் ரோட்ரிகோ">
மால்கம் ரோட்ரிகோ

மால்கம் ரோட்ரிகோ ("Malcolm Rodrigo"), இலங்கை அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1992/93 பருவ ஆண்டில் இலங்கை அந்தோனியன் அணி உறுப்பினராக பங்குகொண்டார்.



</doc>
<doc id="118755" url="https://ta.wikipedia.org/wiki?curid=118755" title="வடுவூர் கே. துரைசாமி">
வடுவூர் கே. துரைசாமி

வடுவூர் கே. துரைசாமி ஐயங்கார் (1880-1942) ஒரு தமிழ் எழுத்தாளர். தமிழ்ப் புதின எழுத்தின் முன்னோடிகளில் ஒருவராகக் கருதப்படுகிறார்.

தஞ்சாவூர் மாவட்டத்தில் பிறந்த துரைசாமியின் தந்தையார் பெயர் கிருஷ்ணசாமி ஐயங்கார். பி.ஏ. பட்டம் பெற்று தாசில்தாராகப் பணியாற்றிய துரைசாமி, எழுதுவதற்காக வேலையைத் துறந்தார். இவரது மனைவி பெயர் நாமகிரி அம்மாள். தனது புதினங்களை அச்சிட சொந்தமாக அச்சகம் நடத்தினார். தன் படைப்புகளை வெளியிட ”மனோரஞ்சனி” என்ற மாத இதழையும் நடத்தினார். ஐரோப்பிய எழுத்தாளர்களின் படைப்புகளைத் தழுவி பல தமிழ் புதினங்களை எழுதினார். தமிழில் துப்பறியும் கதைகள் எழுதிய முன்னோடி எழுத்தாளர்களுள் இவரும் ஒருவர். இவரது மேனகா, திகம்பர சாமியார், மைனர் ராஜாமணி, பாலாமணி அல்லது பக்காத் திருடன், வித்யாபதி போன்ற புதினங்கள் திரைப்படமாக்கப்பட்டன. 2009ம் ஆண்டு இவரது படைப்புகள் தமிழக அரசால் நாட்டுடமையாக்கப்பட்டன.





</doc>
<doc id="118760" url="https://ta.wikipedia.org/wiki?curid=118760" title="ராமச்சந்திர நாயக்கர்">
ராமச்சந்திர நாயக்கர்

கொங்கு நாடு என்று சொல்லப்படும் சேலம் , நாமக்கல் பகுதியில் உள்ள சேந்தமங்கலத்தை தலைமையிடமாக கொண்டு பாளையத்தை 16 ஆம் நூற்றாண்டில் இருந்து ஆண்டு வந்தவர் ராமச்சந்திர நாயக்கர் .. கொங்கு நாடு பகுதியில் இருந்த பாளையங்களில் பெரியதாகவும் , வரலாற்று சிறப்பு வாய்ந்ததாகவும் சேந்தமங்கலம் பாளையம் இருந்து வந்துள்ளது .கொங்கு நாட்டில் 17ம் நூற்றண்ட்டில் மதுரை நாயக்கர்களின் ஆளூமை 1659 தொடங்கி 1672 முடிவடைந்தது.

விசுவநாத நாயக்கரால் பாளைய முறையை ஏற்படத்தி அதன்படி தென்தமிழகம் ,கொங்கு நாடு பகுதிகளில் பாளையங்களை பிரித்து குறுநில மன்னர்களாக பாளையக்காரர்கள் நியமிக்கபட்டுள்ளனர் . பெரும்பாலான பாளையங்கள் தெலுங்கு மொழி பேசும் ராஜகம்பளம் இனத்தவர்களாலே ஆளப்பட்டுள்ளது . அவ்வாறாக இருந்த கம்பளத்து பாளையத்தில் சேந்தமங்கலமும் ஒன்று . இப்பகுதியை ராமச்சந்திர நாயக்கர் ஆங்கில ஆட்சி நடைபெரும் வரையில் ஆட்சி செய்துள்ளார் .அதன் பின்னர் ஆங்கிலேயரை எதிர்த்தாலும் , திப்பு சுல்தானுக்கு உதவியதாலும் இப்பாளையத்தை ஆங்கிலேயர்கள் அழித்தனர்.

நாமக்கல் நகருக்கு பெருமையும் , புகழையும் சேர்ப்பது நாமக்கல் கோட்டை . இக்கோட்டையை இராமச்சந்திர நாயக்கர் 16 ஆம் நூற்றாண்டில் அமைத்தார் என கருதப்படுகிறது, இதை மைசூர் அரசின் அதிகாரி லட்சுமி நரசய்யா அமைத்தார் என்ற கருத்தும் நிலவுகிறது ஆங்கிலேயர்களுக்கு எதிரான போரில் இக்கோட்டையில் இருந்து ஆங்கிலேயர்களை திப்பு சுல்தான் எதிர்த்து போரிட்டார் .


<references>


</doc>
<doc id="118761" url="https://ta.wikipedia.org/wiki?curid=118761" title="பூரக்களி">
பூரக்களி

பூரக்களி என்பது தென்னிந்தியாவின் கேரள மாநிலத்தில் உள்ள வட மலபார் பகுதிகளில் ஒன்பது நாள் பூரத்திருவிழாவின் போது பகவதியம்மன் ஆலயங்களில் ஆடப்படும் ஒரு பாரம்பரிய நடனம் ஆகும். 

பூரத்திருவிழா மலையாள நாட்காட்டியின் மீனம் மாதத்தில் கார்த்திகை நட்சத்திரத்தில் துவங்கி பூர நட்சத்திரத்தில் முடிவடையும்.

சிங்க வேடமிட்ட வாலிபர்கள் பெரிய குத்துவிளக்கைச் சுற்றி ஆடிப் பாடுவதோடு தற்காப்புக் கலை அசைவுகளையும் செய்வர். இந்நிகழ்வில் பங்கேற்கும் வாலிபர்கள் ஒரு மாத காலம் கடும் விரதமும் பயிற்சியும் மேற்கொள்வர்.இதில் பாடப்படும் பாடலகள் பெரும்பாலும் இராமாயணம் மற்றும் ஸ்ரீமத்பாகவதத்தில் உள்ள பாடல்கள் ஆகும்.



</doc>
<doc id="118762" url="https://ta.wikipedia.org/wiki?curid=118762" title="நாமக்கல் கோட்டை">
நாமக்கல் கோட்டை

நாமக்கல் கோட்டை (Namakkal Fort) என்பது தமிழகத்தின், நாமக்கல் மாவட்டம், நாமக்கல்லில் உள்ள வரலாற்று சிறப்புமிக்க கோட்டையாகும். இந்தக்கோட்டை 75 மீட்டர் (246 அடி) உயரம் கொண்ட ஒரே கல்லாலான மலையின் உச்சியில் கட்டப்பட்டுள்ளது. இந்தக் கோட்டையில் ஓரு கோயிலும், மசூதியும் உள்ளன. இவை இரண்டும் நகரின் பிரபல சுற்றுலா தலங்களாக உள்ளன. தற்காலத்தில் இந்தக் கோட்டை தமிழக அரசின் தொல்லியல் துறையின் கட்டுப்பாட்டில் உள்ளது. 
இந்து மதத் தொண்மவியல் படி, கோட்டை அமைந்துள்ள இந்த மலையைக் கொண்டுவந்தது அனுமன் ஆவார். இந்த மலையின் வேறு பெயர்களாக நாமகிரி, சாலக்கிராமம் ஆகியவை வழங்கப்படுகின்றன. சாலக்கிராமம் என்பது விஷ்ணுவுக்கு உகந்த தெய்வீக கல் என அறியப்படுகிறது. அனுமன் இலங்கைக்கு சஞ்சீவி மலையை கொண்டு பறந்து இவ்வழியாக செல்லும்போது இங்குள்ள கமலாலயக் குளத்தைப்பார்த்து இங்கேயே அவரது காலை வழிபாட்டை செய்ய இறங்கினார். அவர் இமயமலையில் இருந்து கொண்டுவந்த சாலக்கிராமத்தை வைத்து வழிபட்ட பின்னர், அவர் கண்களைத் திறந்து பார்த்தபோது அவர் வைத்த சாலக்கிராமக் கல் தற்போதைய அளவில் வளர்ந்துவிட்டதைப் பார்த்தார். அப்போது ஒரு தெய்வீக குரல் கல்லை இவ்விடமே விட்டுவிடுமாறு அவரைக் கேட்டது. மற்றொரு தொண்மவியல் கதையின்படி விஷ்ணுவின் அவதாரமான நரசிம்மர் இரண்யனை அழித்தபின்பும் சினம் தணியாத நிலையில் இருந்தவரை அனுமன் இந்த இடத்திற்கு அவரை அழைத்துவந்து விஷ்ணுவை மணக்க தவம் செய்துவந்த மகாலட்சுமியை விஷ்ணுவின் மனைவியாக்கினார்.
இந்தக்கோட்டை நாமக்கல் நகரின் மையத்தில் நாமகிரி என்ற பெயரில் ஒரேகல்லில் அமைந்துள்ள மலையின்மீது கட்டப்பட்டுள்ளது. இம்மலை உச்சியில் இக்கோட்டை 75 மீட்டர் (246 அடி) உயரத்தில் அமைந்துள்ளது. இந்தக் கோட்டையில் ஒருநரசிம்மர் கோயிலும், ஒரு மசூதியும் உள்ளன இவையிரண்டும் இந்நகரத்தின் பிரபலமான சுற்றுலா தலங்களாக உள்ளன. மலை அடிவாரத்தில் உள்ள கமலாலயும் தொட்டியும், கோட்டையைச் சார்ந்து தொடர்புடையது. கமலாலயக் குளம் அடிவாரத்தில் இருந்தாலும் கோட்டையுடன் தொடர்புடையதாக உள்ளது. கோட்டை அந்த மலையில் இருந்த வெட்டப்பட்ட கற்கலைக்கொண்டே கட்டப்பட்டுள்ளது

இக்கோட்டை 16ஆம் நூற்றாண்டில் இருந்த சேந்தமங்கலம் பாளையக்காரான ராமச்சந்திர நாயக்கரால் கட்டப்பட்டது எனக் கருதப்படுகிறது, இதை கட்டியவர் மைசூர் அரசின் அதிகாரி லட்சுமி நரசய்யா என்ற கருத்தும் நிலவுகிறது . திப்பு சுல்தான் பிரித்தானிய கிழக்கிந்தியக் கம்பனியை எதிர்த்துப் போரிட இக்கோட்டையைப் பயன்படுத்தினார். கோட்டைக்கு அருகில் உள்ள கோட்டை மாரியம்மன் கோயில், ஆஞ்சநேயர் கோவில் ஆகியவை புகழ் பெற்றன. மிகப்பெரிய ஒற்றை பாறையின் (மலை) உச்சியில் கோட்டை உள்ளது. மலையை செதுக்கி குடைவரை கோவில்கள் செய்யப்பட்டுள்ளன. இங்குள்ள நரசிம்மர் கோயிலும் அரங்கநாதர் கோயிலும் மலையை குடைந்து செய்யப்பட்டவையாகும், மலையின் கிழக்கு பகுதியில் அரங்கநாதர் கோவிலும் மேற்கு பகுதியில் நரசிம்மர் கோவிலும் உள்ளன. இக்கோயில்கள் கிபி 784ல் அதியமான் மரபைச்சேர்ந்த குணசீலன் கட்டியதாக கல்வெட்டுகள் தெரிவிக்கின்றன. இக்கோயில்களின் மண்டபங்களும் பிற கோயில்களும் பின்னால் கட்டப்பட்டதாகும். நரசிம்மர் கோவிலுக்கு நேர் எதிரே ஆஞ்சனேயர் கோவில் உள்ளது. ஆஞ்சநேயருக்கு கோபுரம் இல்லை. இந்த கோட்டை தற்போது தொல்பொருள் துறையின் கீழ் பாதுகாக்கப்படுகிறது. மலையின் வடகிழக்கில் கமலாயக்குளம் உள்ளது. அதற்கு எதிரே நாமக்கல் நகரின் பேருந்து நிலையம் உள்ளது.


</doc>
<doc id="118763" url="https://ta.wikipedia.org/wiki?curid=118763" title="மனோஜ் ரோட்ரிகோ">
மனோஜ் ரோட்ரிகோ

மனோஜ் ரோட்ரிகோ‎ ("Manoj Rodrigo", பிறப்பு: நவம்பர் 1 1983), இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003-04 பருவ ஆண்டில் இலங்கை இராணுவ அணி உறுப்பினராக பங்குகொண்டார்.



</doc>
<doc id="118791" url="https://ta.wikipedia.org/wiki?curid=118791" title="ஆரக்சன்">
ஆரக்சன்

ஆரக்சன் (Aarakshan, , மொழிபெயர்ப்பு: "இட ஒதுக்கீடு") 2011ஆம் ஆண்டு வெளிவந்த இந்தித் திரைப்படம் ஆகும். பிரகாஷ் ஜா இயக்கி தயாரித்துள்ள இந்தப் படத்தில் சைஃப் அலி கானும் தீபிகா படுகோணும் முதன்மை வேடங்களில் நடித்துள்ளனர். முக்கிய வேடமொன்றில் அமிதாப் பச்சன் நடித்துள்ளார். இந்தப் படம் அரசுவேலைகளிலும் கல்வி நிலையங்களிலும் பின்பற்றப்படும் இட ஒதுக்கீட்டை மையமாகக் கொண்டு சமூக அரசியல் நாடகமாக தயாரிக்கப்பட்டுள்ளது. ஜாவின் முந்தைய திரைப்படங்களைப் போன்றே சமூக சிக்கல்களையும் அரசியல் விவகாரங்களையும் அலசுவதாக அமைந்துள்ளது. படப்பிடிப்பின் பெரும்பகுதி போபாலில் உள்ள அப்பர் லேக்கில் எடுக்கப்பட்டுள்ளது. இந்தப் படம் இட ஒதுக்கீட்டை எதிர்ப்பதாக பட வெளியீட்டை தடை செய்ய பல ஆர்பாட்டங்கள் நிகழ்ந்த நிலையில் காவல்துறை பாதுகாப்புடன் ஆகத்து12, 2011 அன்று வெளியானது. பஞ்சாப், உத்தரப் பிரதேசம் மற்றும் ஆந்திர மாநிலங்களில் தடை செய்யப்பட்டுள்ளது. இதனை எதிர்த்து பிரகாஷ் ஜா உச்ச நீதிமன்றத்தில் வழக்கு தொடுத்துள்ளார். 



</doc>
<doc id="118799" url="https://ta.wikipedia.org/wiki?curid=118799" title="பார்த்திபன் (எழுத்தாளர்)">
பார்த்திபன் (எழுத்தாளர்)

பார்த்திபன் ஒரு புலம்பெயர் தமிழ் எழுத்தாளர். 1984 செப்டம்பரில் இலங்கையிலிருந்து ஜேர்மனிக்குப் புலம்பெயர்ந்தவர். புகலிடத்திலிருந்து எழுதிய ஆரம்பகாலப் படைப்பாளிகளில் முதன்மையானவர். 

நாவல்கள் 


சிறுகதைகள்




</doc>
<doc id="118807" url="https://ta.wikipedia.org/wiki?curid=118807" title="எக்காளக் கூத்து">
எக்காளக் கூத்து

எக்காளம் என்பது ஒரு இசைக்கருவி , இவ்விசைக்கருவியை இசைத்துக்கொண்டே ஆடும் ஆட்டம் எக்காளக் கூத்து என்று அழைக்கபடுகிறது. நாயக்கர் மரபில் வரும் தொட்டிய நாயக்கர் இனத்தவர்களால் ஆடப்படுவது இந்த ஆட்டம்.வழக்கு ஒழிந்த ஒரு ஆட்டமாக, இக்கலை இருக்கிறது.

வனப்பகுதியில் உள்ள காட்டு எருமைகளின் கொம்பால் செய்யப்படும் ஒருவகையான கருவியால் இம்மக்கள் ஓசை எழுப்புவர் . இவ்வாறாக எழுப்பும் நேரத்தில் இசைக்கு தகுந்தவாறு ஆட்டம் ஆடுவர் . மற்றபடி இவ்வாட்டத்தை ஆட பெரிய விதமான கட்டுப்பாடுகள் இல்லை .

வேட்டையாடுவதை குலத்தொழிலாக கொண்டு இருக்கும் ராஜகம்பளம் மக்கள், தாங்கள் வேட்டையாடும் நேரத்தில் கிடைக்கும் விலங்குகளின் கொம்புகளை வைத்து இசை எழுப்புவர் , இவ்வாறாக இசைக்கும் நேரத்தில் மக்கள் அனைவரும் ஆட தொடங்குவர் . வேட்டைக்கு சென்று வந்த களைப்பை போக்கவும், புத்துணர்ச்சி அடையவும் இவ்வாறான கலை நிகழ்சிகளை செய்கின்றனர். மிகத் திறமையாக தொழில்நுட்பத்துடன் வேட்டையாடும் திறன்மிக்க இச்சமூக மக்கள் வில், அம்பு, கருக்கருவாள், ஈட்டி, தொரட்டி உள்ளிட்ட ஆதி பயன்பாட்டுப் பொருட்களைப் பயன்படுத்தியே வேட்டையாடுவார்கள்.

தாங்கள் வேட்டையாடும் விலங்குகளை அனைவருக்கும் கொடுக்கும் சமயத்தில் எக்காள இசை இசைத்துக்கொண்டு ஆட்டம் ஆடுவர், அப்பொழுது தேவராட்டம் , சேவயாட்டம் முதலியவையும் நடைபெறும் 


</doc>
<doc id="118810" url="https://ta.wikipedia.org/wiki?curid=118810" title="சேவயாட்டம்">
சேவயாட்டம்

செவையாட்டம் என்பது தென்னிந்தியாவில் வழங்கும் ஒரு நாட்டார் ஆடல் வடிவம் ஆகும். கம்பளத்துநாயக்கரால் ஆடப்படும் ஆட்டம் சேவையாட்டம் ஆகும்.

தெலுங்கு அல்லது தமிழ் மொழியில் ஒருவர் பாட்டு பாடுவார், கோமாளியை போல உடை அணிந்த ஒருவர் பாடலுக்கு தகுந்தவாறு சுற்றி வந்து ஆடுவார், இது தேவராட்டம் ஆடுபவர்கள் முடிக்கும் தருவாயில் கடவுளுக்கு நன்றி தெரிவிக்கும் தருவாயில் ஆடிமுடிப்பர். பெரும்பாலும் இராமாயணக்கதை, வீரபாண்டிய கட்டபொம்மன் கதை போன்றவற்றை பாடிக்கொண்டே ஆடுவர்.

தென் தமிழகம் மற்றும் கொங்கு நாடு பகுதிகளில் உள்ள பெருமாள் கோவில்களில் இவ்வாட்டம் நடைபெறும் . இது சங்ககால நூல்களில் குறிப்பிடும் பிந்தேறு குருவை எனப்படும் ஆட்டத்துக்கு சமமானதாக கருதப்படுகிறது . தேவராட்டம் ஆடும் மக்கள் கடைசியாக இந்த சேவையாட்டம் ஆடுவார்கள், இந்த ஆட்டத்தை ஆடுவதன் மூலம் தேவராட்டம் முழுமை பெறுகிறது என்பதை அறியலாம்.

திண்டுக்கல் மாவட்டத்தில் உள்ள இக்கோவிலில் நடைபெறும் சேவையாட்டம் புகழ் பெற்றது. தெலுங்கு மொழியில் அல்லது தமிழ் மொழியில் பாட்டுகளை பாடி கொண்டு ஒருவர் இருப்பார், உருமி மேளம் இசைக்கும், ராகத்தோடு பாடல் பாடும் பொழுது நையாண்டி வேஷம் போட்ட ஒருவர் சுற்றிச்சுற்றி வந்து ஆடுவார். ராஜகம்பளம் மக்கள் நடத்தும் சடங்கு , திருவிழா, திருமணம் போன்ற நிகழ்ச்சிகளில் தவறாமல் இவ்வாட்டம் இடம்பெறும். வீரபாண்டிய கட்டபொம்மன் குரு பூஜையில் சேவையாட்டம், தேவராட்டம் முக்கிய நிகழ்வாக ஆடப்படுகிறது.


</doc>
<doc id="118842" url="https://ta.wikipedia.org/wiki?curid=118842" title="பிரின்டிசி நகர லாரன்சு">
பிரின்டிசி நகர லாரன்சு

பிரிந்திசி இலரான்ஸ் ("Lawrence of Brindisi", இயற்பெயர்: கியுலியோ செசாரெ ரூசோ, சூலை 22, 1559 - சூலை 22, 1619), ஒரு கத்தோலிக்கக் குருவும், கப்புச்சின் சபைத் துறவியும் ஆவார்.

இவர், வெனிஸ் நகர வணிகர் குடும்பத்தில், பிரிந்திசி நேபிள்ஸ் மாகாணத்தில் பிறந்தவர். சிறுவன் ஜூலியஸ் ஒழுக்கமான, பக்தியான வாழ்வால் பிரிந்திசி நகர மக்களால் சின்ன சம்மனசு என்று அழைக்கப்பட்டார். சிறு வயதிலே பெற்றோர்களை இழந்ததால் தாய்மாமன் உதவியால் வளர்ந்தார். வெனிஸ் நகரில் உள்ள புனித மார்க் கல்லூரி கல்விபயின்ற பின்னர் சகோதரர் இலரான்ஸ் என்னும் பெயரோடு வெரோனா உள்ள கப்புச்சின் சபை சபையில் இணைந்தார். இவர் பதுவை நகர பல்கலைக்கழகத்தில் உயர்கல்வி பெற்றார். இவர் ஒரு திறமையான மொழியியலாளர், இவர் சரளமாக பெரும்பாலான ஐரோப்பிய மற்றும் செமித்திய மொழிகளை பேசுவார். 1582 இல் குருவாக அருட்பொழிவு செய்யப்பட்ட இலாரன்ஸ் ஒரு அறிவு செறிந்த குருவாக திகழ்ந்தார்.
1596-இல் உரோமில் உள்ள கப்புச்சின் சபைக்கு தள தலைவராக நியமிக்கப்பட்டார்; திருத்தந்தை எட்டாம் கிளமெண்ட் இவரை அந்த நகரத்தில் உள்ள யூதர்களிடம் மறைபணியாற்ற அனுப்பினார். 1599-இல் தொடங்கி, லாரன்ஸ் ஜெர்மனி மற்றும் ஆஸ்திரியாவில் பல கப்புசின் மடங்களை நிறுவுவதன் மூலம் கத்தோலிக்க மறுமலர்ச்சிக்கு பெரிது உதவினார்.

1601-இல் புனித ரோமானிய பேரரசர் இரண்டாம் ருடால்பின் படைக்கு ஆன்ம குருவாக பணியாற்றினார். அப்போது ஓட்டோமேன் டர்க்குகள் எதிராக போராட உதவ பிலிப் இம்மானுவலை அறிவுறுத்தினார் (). உதுமானியப் பேரரசிடமிருந்து என்னும் இடத்தை கைப்பற்ற நடந்த போரின் போது, சிலுவையை மட்டுமே கையில் கொண்டு படைக்கு முன் சென்றார்.

1602-இல் இவர் கப்புச்சின் சபையின் தலைவராக தேர்ந்தெடுக்கப்பட்டார். அவர் 1605-இல் மீண்டும் தேர்ந்தெடுக்கப்பட்டார், ஆனால் அதனை ஏற்க மறுத்துவிட்டார். பின்னர் திருப்பீட தூதுவராக பவேரியாவுக்கு பணியாற்றினார். பிறகு ஸ்பேயின் நாட்டின் திருப்பீட தூதுவராக பணியாற்றியபின்னர், இவர் 1618 இல் ஓய்வுபெற்றார். 1619-இல் ஸ்பெயின் அரசருக்கு நேபிள்ஸ் வைஸ்ராயாயின் நடவடிக்கைகள் குறித்த ஒரு சிறப்பு தூதராக இவர் அனுப்பப்பட்டார். இந்த பணியை முடித்த பிறகு, லிஸ்பனில் தனது பிறந்த நாள் அன்று இறந்தார்.

இவருக்கு 1783-இல் திருத்தந்தை ஆறாம் பயஸ் அருளாளர் பட்டமும், 1881-இல் திருத்தந்தை பதின்மூன்றாம் லியோவினால், புனிதர் பட்டமும் அளிக்கப்பட்டது. 1959-இல் இவர் மறைவல்லுநராக திருத்தந்தை இருபத்திமூன்றாம் யோவானால் அறிவிக்கப்பட்டார்.

இவரின் விழா நாள் ஜூலை 21.

ஆ.தைனிஸ், கப்புச்சின் சபையில் தூயவர்கள், தமிழக கப்புச்சின் சபை, கோயமுத்தூர், 2011, 37-43



</doc>
<doc id="118860" url="https://ta.wikipedia.org/wiki?curid=118860" title="செயின்ட் பீட்டர்ஸ்பேர்க் அணை">
செயின்ட் பீட்டர்ஸ்பேர்க் அணை

செயின்ட் பீட்டர்ஸ்பேர்க் வெள்ளத்தடுப்பு அமைப்பு (Saint Petersburg Flood Prevention Facility Complex, , "kompleks zashchitnykh sooruzheniy Sankt-Peterburga ot navodneniy"), பொதுவாக செயின்ட் பீட்டர்ஸ்பேர்க் அணை, உருசியாவின் செயின்ட் பீட்டர்ஸ்பேர்க் நகரின் அண்மையில் கட்டப்பட்டுள்ள நீளமுள்ள வெள்ளத் தடுப்பிற்கான அணைகளின் அமைப்பாகும். இந்த அணை லோமோலோசோவிலிருந்து வடக்கே கோட்லின் தீவின் குரோன்ஸ்டாட்ட் வரையும் பின்னர் கிழக்கே திரும்பி லிசிலி நோசு முனை வரை அமைந்துள்ளது.

நேவா விரிகுடாவை பின்லாந்து வளைகுடாவிலிருந்து தடுத்து வெள்ளநீரிலிருந்து செயின்ட் பீட்டர்ஸ்பேர்க் நகரை காப்பாற்றுவதற்காக இந்த கட்டமைப்பு ஏற்படுத்தப்பட்டுள்ளது. வரலாற்றுப்படி பின்லாந்து வளைகுடாவிலிருந்து கடல்நீர் 300 முறை இந்த நகரில் வெள்ளமாகத் திரண்டு பலத்த சேதங்களை ஏற்படுத்தியுள்ளது. இந்த அணைக்கட்டமைப்பு வரை எழும் நீர்மட்டத்திலிருந்து நகரைக் காப்பாற்றும்.

1978 ஆம் ஆண்டு துவங்கப்பட்ட இந்தக் கட்டமைப்பு உருசியாவின் மிக நீண்ட நாட்கள் எடுத்துக்கொண்ட திட்டமாக விளங்கியது. 1990களிலும் 2000களிலும் தொடர்ந்து தடைபட்டுவந்த இந்த்த் திட்டம் 2005ஆம் ஆண்டில் செயின்ட் பீட்டர்ஸ்பேர்க் நகரைச்சேர்ந்த விளாடிமிர் பூட்டின் உருசியத் தலைவராக பொறுப்பேற்றபின்னர் முழுவீச்சில் நடைபெறத் துவங்கியது. அனைத்து தென்பகுதியில் கட்டமைக்கப்பட்ட அமைப்புகளும் முடிவடைந்து நீளமுள்ள கடலடியில் செல்லும் சுரங்க சாலைப்பாதையும் தயாரானபிறகு இறுதியாக புடின் 2011ஆம் ஆண்டு இந்த அணைத்திட்டத்தை துவக்கி வைத்தார். இதுவே உருசியாவின் நீளமான கடலடி சுரங்க சாலைப்பாதையாகும்.

நேவா விரிகுடாவின் கடல்நீரை சுத்திகரித்து குடிநீர் வழங்கும் துணைத்திட்டமாக 30க்கும் மேற்பட்ட சுத்திகரிப்பு நிலையங்களும் அணையைச் சுற்றி அமைக்கப்பட்டுள்ளன.



</doc>
<doc id="118864" url="https://ta.wikipedia.org/wiki?curid=118864" title="ஜெனித் கம்ப்யூட்டர்ஸ்">
ஜெனித் கம்ப்யூட்டர்ஸ்

ஜெனித் கம்ப்யூட்டர்ஸ் லிமிடெட் (Zenith Computers Limited) இந்தியாவின் இரண்டாவது பெரிய மேசை கணினி தயாரிக்கும் நிறுவனம் ஆகும்.
இந்த நிறுவனம் டெஸ்க்டாப் மற்றும் மடிக்கணினிகள் போன்றவற்றை உருவாக்குகிறது. இது மும்பையை தலைமை இடமாகக் கொண்டு இந்தியா முழுவதும் 15 கிளைகளுடன் செயல்படுகின்றது.

இந்த நிறுவனத்தை 1980ல் திரு.ராஜ் சாரா பல புதிய தொழில்நுட்பங்களை புகுத்தி நிறுவி அதன் தயாரிப்பு பொருட்களை இந்திய சந்தைக்கு அறிமுகப்படுத்தினார்.


</doc>
<doc id="118873" url="https://ta.wikipedia.org/wiki?curid=118873" title="ஹேவாவிதாரண மகா வித்தியாலயம்">
ஹேவாவிதாரண மகா வித்தியாலயம்

ஹேவாவிதாரண மகா வித்தியாலயம் ("Hewavitharana Maha Vidyalaya", சிங்களம்: හේවාවිතාරණ මහා විද්‍යාලය) என்பது இலங்கையின் கொழும்பு மாவட்டத்தில் ராஜகிரிய என்னும் கொழும்பு புறநகர்ப் பகுதியில் அமைந்துள்ள ஒரு அரசுக் கலவன் பாடசாலை ஆகும். இப்பாடசாலை இரண்டு பகுதிகளைக் கொண்டிருக்கிறது. ஆரம்பப் பிரிவில் தரம் 1 முதல் 5 வரையும், மேல்நிலைப் பிரிவில் தரம் 6 முதல் 13 வரை மாணவர்கள் பயில்கின்றனர். இது ஒரு பௌத்த மதப் பாடசாலையாகும்.

இப்பாடசாலையில் முக்கியமாக தடகள விளையாட்டுக்கள், துடுப்பாட்டம், கைப்பந்து ஆகிய விளையாட்டுக்கள் விளையாடப்படுகின்றன.

கல்லூரி விளையாட்டு அணிகளின் நிறங்கள்:


</doc>
<doc id="118874" url="https://ta.wikipedia.org/wiki?curid=118874" title="நோக்கியா 1100">
நோக்கியா 1100

நோக்கியா 1100 என்பது மிகவும் எளிமைப்படுத்தப்பட்ட ஒர் நோக்கியா நிறுவனம் தயாரிப்பு நகர்பேசி ஆகும். இந்த வகை கைப்பேசியானது இதுவரை 250 மில்லியன் வரை விற்பனையாகியுள்ளது. இதுவே உலக அளவில் ஒரு நிறுவனத்தின் குறிப்பிட்ட வகை தொலைப்பேசி விற்பனைகளிலேயே அதிகமானது ஆகும். எனினும் இந்த வகை கைப்பேசி தயாரிப்பை தற்போது அந்த நிறுவனம் நிறுத்தி விட்டது.

நோக்கியா 1100 கலிபோர்னியாவில் உள்ள நோக்கியா வடிவமைப்பு மையத்தில் வடிவமைக்கப்பட்டது.


</doc>
<doc id="118875" url="https://ta.wikipedia.org/wiki?curid=118875" title="குவைத் தினார்">
குவைத் தினார்

குவைத்தி தினார் அல்லது குவைத் தினார் (அரபி: دينار, ISO 4217 குறியீடு "KWD") என்பது குவைத் நாட்டு நாணயமாகும். ஓரு தினார் என்பது 1000 பில்சுகளாகும். குவைத் தினார் உலகின் அதிக மதிப்புடைய நாணய அலகாக உள்ளது.

கல்ப் ரூபாய்க்கு மாற்றாக 1961 ல் தினார் அறிமுகப்படுத்தப்பட்டது. ஆரம்பத்தில் ஒரு பவுண்டு ஸ்டெர்லிங்க்கு இணையான மதிப்பை கொண்டிருந்தது. ஒரு ரூபாய் 1 சில்லிங் 6 பென்சு க்கு இணையாக இருந்தபோது, தினார் மதிப்பு 13⅓ ரூபாய்களாக இருந்தது.

ஈராக் 1990ல் குவைத்தை ஆக்ரமிப்பு செய்தபோது ஈராக்கி தினார் குவைத் தினாருக்கு மாற்றாக இருந்ததுடன், அதிக அளவிலான வங்கித் தாள்கள் ஆக்ரமிப்பு படைகளால் களவாடப்பட்டிருந்தன. ஆக்ரமிப்பு படை தோற்கடிக்கபட்டப் பின் குவைத் தினார் மறுபடியும் நாட்டின் நாணயமாக அறிவிக்கப்பட்டு புதிய வங்கித் தாள்கள் அறிமுகப்படுத்தப்பட்டன. திருடப்பட்ட பழைய வங்கித் தாள்கள் செல்லாதவையாக அறிவிக்கப்பட்டன.

கீழுள்ள நாணயங்கள் முதலில் 1961ல் அறிமுகப்படுத்தப்பட்டது


</doc>
<doc id="118888" url="https://ta.wikipedia.org/wiki?curid=118888" title="நோக்கியா என்95">
நோக்கியா என்95

நோக்கியா என்95 என்பது நோக்கியா நிறுவனத்தால் வடிவமைக்கப்பட்ட ஒரு நுண்ணறி பேசி வகை நகர்பேசி ஆகும். இந்த வகை கைப்பேசி 2007ம் ஆண்டு வெளியானது. மேலும் இந்த வகை தொலைப்பேசியில் புவியிடங்காட்டி (GPS), புளுடூத், வை-ஃபை போன்ற பல அதிகப்படியான வசதிகள் உள்ளன.



</doc>
<doc id="118889" url="https://ta.wikipedia.org/wiki?curid=118889" title="நினைவக அட்டை">
நினைவக அட்டை

நினைவக அட்டை அல்லது ஃபிளாஷ் அட்டை (Memory card) என்பது தரவுகளை சேமிக்கும் ஒரு சாதனம் ஆகும். இது டிஜிட்டல் தகவல்களை சேமிப்பதற்காக பயன்படுத்தப்படுகிறது. அவை பொதுவாக டிஜிட்டல் கேமராக்கள், கைப்பேசிகள், மடிக்கணினிகள், எம்பி 3 பிளேயர்கள், மற்றும் வீடியோ கேம் முனையங்கள் உட்பட பல மின்னணு சாதனங்களில் பயன்படுத்தப்படுகின்றன. அவை, சிறியதாக மீண்டும் பதிவுசெய்யக்கூடிய மற்றும் சக்தி இல்லாமல் தரவுகளை தக்க வைத்துக்கொள்ள கூடியதாக உள்ளன.



</doc>
<doc id="118890" url="https://ta.wikipedia.org/wiki?curid=118890" title="நெடுங்குழு 4 தனிமங்கள்">
நெடுங்குழு 4 தனிமங்கள்

நெடுங்குழு 4 "(Group 4)" இல் உள்ள நான்காவது தொகுதி தனிமங்கள் தைட்டானியம் தொகுதி தனிமங்கள் எனப்படும். இக்குழுவில் உலோகங்களான தைட்டானியம் (Ti), சிர்க்கோனியம் (Zr), ஆஃப்னியம் (Hf). ரூதர்போர்டியம் ஆகிய நான்கு தனிமங்களும் இடம்பெற்றுள்ளன. தனிம வரிசை அட்டவணையின் டி தொகுதியின் IV-பி குழுவில் இவை இடம்பெற்றுள்ளன. தைட்டானியம் தொகுதி என்பதைத் தவிர்த்து இக்குழு தனக்கென எந்தவிதமான பெயரையும் பெறவில்லை. இது இடைநிலைத் தனிமங்கள் என்ற பரந்த குழுவிற்கு சொந்தமானது ஆகும். இத்தனிமங்கள் யாவும் (n-1)d2,ns2 என்ற எலக்ட்ரான் அமைப்பைப் பெற்றுள்ளன. 
தொகுதி 4 உலோகங்களில் உள்ள தனிமங்களில் தைட்டானியம் சிர்க்கோனியம், ஆஃப்னியம் ஆகிய மூன்றும் இயற்கையாகத் தோன்றுகின்றன. முதல் மூன்று தனிமங்களும் ஒத்த பண்புகளை கொண்டுள்ளன. சாதாரண நிலைகளில் கடினமான எதற்கும் வளைந்து கொடுக்காத தன்மையை இவை பெற்றுள்ளன. ஆனால் நான்காவது தனிமமான ரூதர்போர்டியம் மட்டும் ஆராய்ச்சிக் கூடத்தில் தயாரிக்கப்படுகிறது. ரூதர்போர்டியத்தின் எல்லா ஓரிடத்தான்களும் கதிரியக்கப் பண்புகளை கொண்டுள்ளன. இத்தனிமத்தின் எந்தவொரு ஐசோடோப்பும் இயற்கையில் தோன்றுவதில்லை. இக்குழுவின் அடுத்த உறுப்பினராகக் கருதப்படும் அன்பென்டோக்டியம் இதுவரை தயாரிக்கப்படவில்லை. அதற்காக எந்தவிதமான துகள் முடுக்கி சோதனைகளும் இதுவரை மேற்கொள்ளப்படவில்லை. 

அதிகமாகக் கிடைக்கக்கூடிய தனிமங்களின் வரிசையில் தைட்டானியம் ஒன்பதாவது இடத்தைப் பிடிக்கிறது. சிர்க்கோனியம் தனிமமும் அதிக அளவில் கிடைக்கிறது. ஆஃபினியம் குறைந்த அளவில் தான் கிடைக்கிறது. 

அனைத்துப் பண்புகளும் முதல் மூன்று தனிமங்களை மட்டுமே ஒப்பிட்டு நோக்கப்படுகின்றன. ருதர்போர்டியத்தின் வேதியியல் முழுவதுமாக விவரிக்கப்படவில்லை. இத்தனிமங்கள் யாவும் உலோகப் பண்புகளைப் பெற்றுள்ளன. உயர்ந்த உருகுநிலையையும் கொதிநிலையையும் கொண்டுள்ளன. இவற்றின் அணு ஆரம், அயனி ஆரம் மற்றும் அடர்த்தி ஆகிய பண்புகள் சீராக அதிக்கரிக்கின்றது. அதேநேரத்தில் இவற்றின் எலக்ட்ரான் கவர்திறன் சீராகக் குறைகிறது. 

எல்லா நெடுங்குழுக்களை போலவே இக்குழுவிலும் எலக்ட்ரான் அமைப்பில், இறுதிக் கூட்டில் அனைத்துத் தனிமங்களும் இரண்டு எலக்ட்ரான்களைக் கொண்டுள்ளன. ஆனால் ரூதர்போர்டியம் பற்றி அதிக அளவு ஆராய்சிகள் எதுவும் நடத்த படாத காரணத்திலால் அதை பற்றி சிறு குறிப்புகளே உள்ளன.
முதல் மூன்று தனிமங்களும் தீவிர வினைத்திறன் கொண்ட தனிமங்களாகும். இவற்றின் உருகுநிலைகள் முறையே 1688 பாகை செல்சியசு, 1855 பாகை செல்சியசு, 2233 பாகை செல்சியசு என சீராக அதிகரிக்கிறது. ஒரு நிலையான ஆக்சைடு அடுக்கு விரைவாக உருவாகி விடுவதால் இவற்றின் வினைத்திறன் எப்போதும் வெளிப்படையாக இருப்பதில்லை. இந்த ஆக்சைடு அடுக்கு மேற்கொண்டு இவை வினைபுரிவதை தடுக்கின்றது. ஆக்சைடுகளான TiO2, ZrO2 மற்றும் HfO2 ஆகியவை உயர்ந்த உருகு நிலைகள் கொண்டு வெண்மை நிறத்தில் காணப்படுகின்றன. நீர்த்த அமிலங்களில் பெரும்பாலான அமிலங்களுக்கு எதிராக செயலற்றவையாக உள்ளன .இவற்றின் மீது ஆக்சைடு காப்புப் படலம் உருவாவதால் இவை காரங்களுடனும் வினைபடுவதில்லை.
தைட்டானியம் சூடான அடர் அமிலங்களில் மெதுவாகக் கரைகிறது. புகையும் நைட்ரிக் அமிலத்தில் அனைவுச் சேர்மம் உருவாதலால் இது வெடிக்க நேரிடலாம். 

சிர்க்கோனியம் அடர் கந்தக அமிலத்தில் குறைவாகக் கரைகிறது. இராச திராவகத்தில் இது கரையும். சிர்க்கோனியமும் அனைவுச் சேர்மமாக உருவாகிறது.

இத்தனிமங்கள் மூன்றும் +2, +3, +4 என்ற ஆக்சிசனேற்ற நிலைகளைக் கொண்டுள்ளன. இரண்டு எசு எலக்ட்ரான்களை மட்டும் இழக்கும் போது +2 ஆக்சிசனேற்ற நிலை காணப்படுகிறது. இத்துடன் ஒன்று அல்லது இரண்டு டி எலக்ட்ரான்களை இழந்தால் முறையே +3, +4 என்ற ஆக்சிசனேற்ற நிலைகள் காணப்படுகின்றன. ஒவ்வொரு தனிமத்திற்கும் +4 என்ற ஆக்சிசனேற்ற நிலையே நிரந்தரமானது ஆகும். ஆஃபினியம் +2, +3, என்ற ஆக்சிசனேற்ற நிலைகளை பொதுவாகக் கொண்டிருப்பதில்லை. +4 என்ற ஆக்சிசனேற்ற நிலையில் அனைத்து தனிமங்களும் பல்வேறு கனிமச் சேர்மங்களாக உருவாகின்றன. முதல் மூன்று தனிமங்களும் அடர் காரங்களால் பாதிக்கப்படுவதில்லை. ஆனால் இவை ஆலசன்களுடன் வினைபுரிந்து டெட்ரா ஆலைடுகளைக் கொடுக்கின்றன. உயர் வெப்ப நிலைகளில் இவை மூன்றும் ஆக்சிசன், நைட்ரசன், கார்பன், போரான், கந்தகம், சிலிக்கன் ஆகியவற்றுடன் வினைபுரிகின்றன. லாந்தனைடு குறுக்கத்தின் காரணமாக சிர்க்கோனியமும் ஆஃபினியமும் கிட்டத்தட்ட ஒரே அளவிலான அயனியையே பெற்றுள்ளன. சிர்க்கோனியத்தின் அயனி ஆரம் (Zr4+) 79 பைக்கோமீட்டர்கள் ஆகும். ஆஃபினியத்தின் (Hf4+) அயனி ஆரம் 78 பைக்கோமீட்டர்கள் ஆகும். இதன் காரணமாக இவை இரண்டும் ஒரே மாதிரியான வேதிப் பண்புகளையே கொண்டுள்ளன.

இந்த ஒற்றுமை கிட்டத்தட்ட ஒத்த வேதியியல் பண்புகளையும் இதே போன்ற இரசாயன சேர்மங்களையும் உருவாக்கும். ஆஃபினியத்தின் வேதியியல் என்பது சிர்கோனியத்தின் வேதியியலுடன் மிகவும் ஒத்ததாக இருக்கிறது, இவற்றின் வேதிப்பண்புகளை தனியாகப் பிரித்தெடுக்க முடியாததாக உள்ளது. இவற்றின் இயற்பியல் பண்புகள் மட்டுமே மாறுபடுகின்றன. உருகுநிலை, கொதிநிலை, கரைப்பான்களில் கரைதிறன் ஆகியவை மட்டுமே இந்த இரட்டை உலோகங்களுக்கு மாறுபடுகின்றன. தைட்டானியம் உலோகம் மட்டும் லாந்தனைடு குறுக்கத்தின் காரணமாக வேறுபட்ட பண்புகளைப் பெற்றுள்ளது. 
இத்தொகுதியில் உள்ள அனைத்துத் தனிமங்களும் MO2 வகையிலான ஆக்சைடுகளைக் கொடுக்கின்றன. தனிமத்தை 870 கெல்வின் வெப்பநிலைக்குச் சூடுபடுத்தும் போது இவ்வினை நிகழ்கிறது. ஆக்சைடுகள் அனைத்தும் நிலையானவையாகும். கரைப்பான்கள் எதிலும் இவை கரைவதில்லை.

 


</doc>
<doc id="118891" url="https://ta.wikipedia.org/wiki?curid=118891" title="கவ்சால் சில்வா">
கவ்சால் சில்வா

கவ்சால் சில்வா ("Kaushal Silva", பிறப்பு: மே 27 1986), இலங்கை கொழும்புப் பிரதேசஅணியின் துடுப்பாட்டக்காரர். இவர் 98 முதல்தர துடுப்பாட்டப் போட்டிகளிலும், 95 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2002/03-2011 பருவ ஆண்டுகளில், இலங்கை சிங்களீஸ் விளையாட்டுக்கழக அணி உறுப்பினராக பங்குகொண்டார்.


</doc>
<doc id="118892" url="https://ta.wikipedia.org/wiki?curid=118892" title="சுரேஷ் நவரத்தினம்">
சுரேஷ் நவரத்தினம்

சுரேஷ் நவரத்தினம் ("Suresh Navaratnam", பிறப்பு: அக்டோபர் 7 1975), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், மூன்று ஏ-தர துடுப்பாட்டப் போட்டிகளிலும், 19 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118893" url="https://ta.wikipedia.org/wiki?curid=118893" title="ஏ. ஆர். சில்வா">
ஏ. ஆர். சில்வா

ஏ. ஆர். சில்வா ("AR Silva"), இலங்கை களுத்துறைப் பிரதேசஅணியின் துடுப்பாட்டக்காரர். இவர் ஐந்து முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1991-92 பருவ ஆண்டுகளில், இலங்கை களுத்துறை விளையாட்டுக்கழக அணி உறுப்பினராக பங்குகொண்டார்.



</doc>
<doc id="118894" url="https://ta.wikipedia.org/wiki?curid=118894" title="அமில சில்வா">
அமில சில்வா

அமில சில்வா ("Amila Silva"), இலங்கை குருனாகலைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1997-98 பருவ ஆண்டுகளில், இலங்கை குருனாகலை விளையாட்டுக்கழக அணி உறுப்பினராக பங்குகொண்டார்.



</doc>
<doc id="118895" url="https://ta.wikipedia.org/wiki?curid=118895" title="எம். எஸ். எம். சியாம்">
எம். எஸ். எம். சியாம்

எம். எஸ். எம். சியாம் ("MSM Shiyam"), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1997/98 பருவ ஆண்டுகளில், இலங்கை முவர்ஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="118897" url="https://ta.wikipedia.org/wiki?curid=118897" title="ஜான் பிரகாஷ்">
ஜான் பிரகாஷ்

ஜான் பிரகாஷ் ("John Prakash", பிறப்பு: நவம்பர் 20 1974), மலேசியா அணியின் துடுப்பாட்டக்காரர். இவர் ஒரு ஏ-தர துடுப்பாட்டப் போட்டியில் கலந்து கொண்டுள்ளார். இவர் 1997/98 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118898" url="https://ta.wikipedia.org/wiki?curid=118898" title="கயான் சிரோமல்">
கயான் சிரோமல்

கயான் சிரோமல் ("Gayan Sheromal", பிறப்பு: நவம்பர் 16 1969), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1991/92 பருவ ஆண்டுகளில், இலங்கை முவர்ஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="118899" url="https://ta.wikipedia.org/wiki?curid=118899" title="வருண சாந்த">
வருண சாந்த

வருண சாந்த ("Waruna Shantha", பிறப்பு: திசம்பர் 16 1980), இலங்கை கொழும்புப் பிரதேசஅணியின் துடுப்பாட்டக்காரர். இவர் ஏழு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2005/06-2006/07 பருவ ஆண்டுகளில், இலங்கை லங்கன் விளையாட்டுக்கழக அணி உறுப்பினராக பங்குகொண்டார்.



</doc>
<doc id="118900" url="https://ta.wikipedia.org/wiki?curid=118900" title="டி. சாந்த">
டி. சாந்த

டி. சாந்த ("D. Shantha"), இலங்கை மொரட்டுவைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டுகளில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.



</doc>
<doc id="118901" url="https://ta.wikipedia.org/wiki?curid=118901" title="எஸ். சேனாதீர">
எஸ். சேனாதீர

எஸ். சேனாதீர ("S. Senadeera"), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2000/01 பருவ ஆண்டுகளில், இலங்கை கடற்படை விளையாட்டுக்கழக அணி உறுப்பினராக பங்குகொண்டார்.



</doc>
<doc id="118904" url="https://ta.wikipedia.org/wiki?curid=118904" title="குஞ்சிராமன் ராமதாஸ்">
குஞ்சிராமன் ராமதாஸ்

குஞ்சிராமன் ராமதாஸ் ("Kunjiraman Ramadas", பிறப்பு: மே 13 1970), மலேசியா அணியின் துடுப்பாட்டக்காரர். இவர் ஏழு ஏ-தர துடுப்பாட்டப் போட்டிகளிலும், 17 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118909" url="https://ta.wikipedia.org/wiki?curid=118909" title="வெளியீட்டு சாதனம்">
வெளியீட்டு சாதனம்

வெளியீட்டு சாதனம் (Output device) என்பது கணிப்பொறியில் தரவுகளை அல்லது செய்திகளை வெளியிட பயன்படுத்தப்படும் கணினி வன்பொருள் சாதனம் ஆகும். இது கணினியில் நடைபெறும் தரவு செயலாக்கத்தின் முடிவுகளை தெரிவிக்கப் பயன்படுகின்றது.



</doc>
<doc id="118911" url="https://ta.wikipedia.org/wiki?curid=118911" title="பி. செல்வம்">
பி. செல்வம்

பீ. செல்வம் ("P. Selvam"), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டுகளில், இலங்கை தமிழ்யூனியன் விளையாட்டுக்கழக அணி உறுப்பினராக பங்குகொண்டார்.



</doc>
<doc id="118913" url="https://ta.wikipedia.org/wiki?curid=118913" title="சந்திக சீமன்">
சந்திக சீமன்

சந்திக சீமன் ("Chandika Seeman", பிறப்பு: நவம்பர் 10 1977), இலங்கை களுத்துறைப் பிரதேசஅணியின் துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை களுத்துறை விளையாட்டுக்கழக அணி உறுப்பினராக பங்குகொண்டார்.



</doc>
<doc id="118915" url="https://ta.wikipedia.org/wiki?curid=118915" title="லசித் சுமேதா">
லசித் சுமேதா

லசித் சுமேதா ("Listh Saumedhe", பிறப்பு: சூன் 11 1981), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2000/01 பருவ ஆண்டுகளில், இலங்கை கொழும்பு புளும்பீல்ட் விளையாட்டுக்கழக அணி உறுப்பினராக பங்குகொண்டார்.



</doc>
<doc id="118918" url="https://ta.wikipedia.org/wiki?curid=118918" title="மகாதேவன் சதாசிவம்">
மகாதேவன் சதாசிவம்

சதா எனப் பிரபலமாக அழைக்கப்பட்ட மகாதேவன் சதாசிவம் ("Mahadevan Sathasivam", அக்டோபர் 18, 1915 - சூலை 9, 1977), இலங்கைத் துடுபாட்ட அணியின் துடுப்பாட்டக்காரர். இவர் முதல்தர துடுப்பாட்டப் போட்டிகளில் கலந்து கொண்டுள்ளார். காரி சோபர்சு இவரை "உலகின் அதி சிறந்த துடுப்பாட்டக்காரர்," எனக் குறிப்பிட்டுள்ளார். 1940கள் முதல் 1960கள் வரை சதாசிவம் துடுப்பாட்டத்தில் சிறந்து விளங்கினார். இவரே மூன்று தேசியத் துடுப்பாட்ட அணிகளுக்குத் தலைமை தாங்கி விளையாடிய முதலாவதும், ஒரேயொரு வீரரும் ஆவார். 1948 ஆம் ஆண்டில் இலங்கை அணிக்கும், பின்னர் சிங்கப்பூர் அணிக்கும், பின்னர் மலேசியா அணிக்கும் தலைமை தாங்கினார். இவர் தனது மனைவியைக் கொலை செய்ததாகக் குற்ரம் சாட்டப்பட்டுப் பின்னர் விடுவிக்கப்பட்டவர்.

சதாசிவம் கொழும்பு உவெசுலி கல்லூரியில் கல்வி கற்றவர். சேர் பொன். இராமநாதனின் பெயர்த்தியான பரிபூரணம் ஆனந்தம் இராஜேந்திரா என்பவரைத் திருமணம் புரிந்தார். இவர்களுக்கு நான்கு பெண் பிள்ளைகள். 1951 ஆம் ஆண்டில் தனது மனைவியைக் கொலை செய்ததாக இவர் மீது குற்றம் சாட்டப்பட்டது; கொல்வின் ஆர். டி சில்வா தலைமையிலான வழக்கறிஞர் குழு இவருக்காக வாதாடியது. ஐக்கிய இராச்சியத்தில் இருந்து தடயவியலாளர் சிட்னி சிமித் என்பவரும் இவருக்காக வாதாடினார். 20 மாதங்களாக இடம்பெற்ற இவ்வழக்கின் இறுதியில் சதாசிவம் குற்றமற்றவராக விடுவிக்கப்பட்டார். இவர் பின்னர் ஐவோன் ஸ்டீவென்சன் என்பவரைத் திருமணம் புரிந்தார்.

இதன் பின்னர் சதாசிவம் சிங்கப்பூருக்குக் குடி பெயர்ந்து அந்நாட்டுத் தேசியத் துடுப்பாட்ட அணியின் தலைவராக விளையாடினார். அதன் பின்னர் அந்நாடு மலேசியாவுடன் இணைக்கப்பட்ட பின்னர் மலேசிய அணிக்கும் தலைமை தாங்கி விளையாடினார்.




</doc>
<doc id="118919" url="https://ta.wikipedia.org/wiki?curid=118919" title="பிரெட்ரிக் டி சேரம்">
பிரெட்ரிக் டி சேரம்

பிரெட்ரிக் டி சேரம் ("Fredrick de Saram", செப்டம்பர் 5 1912 - ஏப்ரல் 11 1983), இலங்கை அணியின் துடுப்பாட்டக்காரர். இவர் 40 முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1930-1954 ஆண்டுகளில், இலங்கை அணி உறுப்பினராக பங்குகொண்டார்.



</doc>
<doc id="118920" url="https://ta.wikipedia.org/wiki?curid=118920" title="வை. சஞ்சிவ">
வை. சஞ்சிவ

வை. சஞ்சிவ ("Y. Sanjeewa"), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1990/91 பருவ ஆண்டுகளில், இலங்கை சிங்க அணி உறுப்பினராக பங்குகொண்டார்.


</doc>
<doc id="118921" url="https://ta.wikipedia.org/wiki?curid=118921" title="நுவன் சஞ்சீவ">
நுவன் சஞ்சீவ

நுவன் சஞ்சீவ ("Nuwan Sanjeewa", பிறப்பு: சூன் 1 1978), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2000-01 பருவ ஆண்டுகளில், இலங்கை விமானப்படை அணி உறுப்பினராக பங்குகொண்டார்.


</doc>
<doc id="118922" url="https://ta.wikipedia.org/wiki?curid=118922" title="சங்கர் ரத்னம்">
சங்கர் ரத்னம்

சங்கர் ரத்னம் ("Shankar Retinam", பிறப்பு: நவம்பர் 3 1975), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியிலும், மூன்று ஏ-தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118923" url="https://ta.wikipedia.org/wiki?curid=118923" title="காதொலிப்பான்">
காதொலிப்பான்

காதொலிப்பான் ("Headphones") என்பது இரண்டு சிறிய ஒலிபெருக்கிகள், அல்லது ஒரு சிறிய ஒலிபெருக்கியைக் குறிக்கும். இது ஒரு பயனரின் காதுகளை அருகில் வைக்கப்பட்டு ஒலி சமிக்ஞைகளை "வானொலி, குறுவட்டு இயக்கி அல்லது கையடக்க பல்லூடக இயக்கி" போன்ற மூலங்களில் இருந்து இணைக்கின்றது.

தொலைபேசி கேட்டற்றுண்டு, 20 ஆம் நூற்றாண்டின் ஆரம்பத்தில் பொதுவாக இருந்தது. காதொலிப்பான், கேட்டற்றுண்டு இருந்து உருவாக்கப்பட்டன. மற்றும் பெருக்கிகள் உருவாக்கப்பட்டதன் முன் மின் ஒலி சமிக்ஞைகளை கேட்க ஒரே வழியாக இது இருந்தது.

காதொலிப்பான் குறுவட்டு அல்லது டிவிடி பிளேயர்கள், ஹோம் தியேட்டர், னியாள் கணிப்பொறிகள் மற்றும் கையடக்க சாதனங்கள் (டிஜிட்டல் இசை இயக்கி / எம்பி 3 பிளேயர், கைபேசி) போன்ற சாதனங்களிலும் பயன்படுகின்றது.


</doc>
<doc id="118925" url="https://ta.wikipedia.org/wiki?curid=118925" title="புத்திக சந்தருவன்">
புத்திக சந்தருவன்

புத்திக சந்தருவன் ("Buddika Sandaruwan", பிறப்பு: சூலை 11 1989), இலங்கை காலிப் பிரதேச அணியின் துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009-10 பருவ ஆண்டுகளில், இலங்கை இராணுவ அணிஉறுப்பினராக பங்குகொண்டார்.



</doc>
<doc id="118926" url="https://ta.wikipedia.org/wiki?curid=118926" title="சீ. சந்தநாயக்க">
சீ. சந்தநாயக்க

சீ. சந்தநாயக்க ("C. Sandanayake)", இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை பாணந்துறை விளையாட்டுக்கழக அணிஉறுப்பினராக பங்குகொண்டார்.



</doc>
<doc id="118927" url="https://ta.wikipedia.org/wiki?curid=118927" title="சுரேஷ் சகாதேவன்">
சுரேஷ் சகாதேவன்

சுரேஷ் சகாதேவன் ("Suresh Sakadivan", பிறப்பு: மே 27 1981), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118928" url="https://ta.wikipedia.org/wiki?curid=118928" title="தர்சன சந்தகுளம்">
தர்சன சந்தகுளம்

தர்சன சந்தகுளம் ("Darshana Sandakalum", பிறப்பு: ஆகத்து 1 1986), இலங்கை கொழும்புப் பிரதேச அணியின் துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளிலும், இரண்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10-2010/11 பருவ ஆண்டுகளில், இலங்கை பதுரலியா விளையாட்டுக்கழக அணி, அந்தோனியன் விளையாட்டுக்கழக அணிஉறுப்பினராக பங்குகொண்டார்.



</doc>
<doc id="118929" url="https://ta.wikipedia.org/wiki?curid=118929" title="ஜயநாத் சந்தகன்">
ஜயநாத் சந்தகன்

ஜயநாத் சந்தகன் ("Jayanath Sandacan"), இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1998/99 பருவ ஆண்டில் இலங்கை பாணந்துறைப் அணி உறுப்பினராக பங்குகொண்டார்.



</doc>
<doc id="118931" url="https://ta.wikipedia.org/wiki?curid=118931" title="கிடைக்குழு 1 தனிமங்கள்">
கிடைக்குழு 1 தனிமங்கள்

கிடைக்குழு 1 தனிமங்கள் "(Period 1 elements)" என்பவை தனிம அட்டவணையில் உள்ள முதல் கிடை வரிசையில் உள்ள தனிமங்களை குறிக்கிறது. இவை முதல் தொடர் தனிமங்கள் என்றும் அழைக்கப்படுகின்றன. இத் தொடரில் அணு எண் உயர்வதற்கேற்ப அவற்றின் ஆற்றல் கூடுகள் எலக்ட்ரான்களால் ஒரு மந்தவாயு அமைப்பு வரும்வரை முறையாக நிரப்பப்படுகின்றன. இத்தொடரில் உள்ள தனிமங்களின் இயற்பியல் மற்றும் வேதியியல் பண்புகள் ஏறுவரிசையில் அமைந்துள்ள அவற்றின் அணு எண்களுக்கு ஏற்ப ஆவர்த்தன் முறையில் மாற்றமடைகின்றன. ஒரு கிடை வரிசையில் இருக்கும் ஒரு தனிமத்தை ஒத்த பண்புகளை உடைய மற்ற தனிமங்களும் அதே வரிசையில் அமைந்து இருப்பது குறிப்பிடத்தக்கது. கிடைக்குழு ஒன்றில் ஒன்று முதல் இரண்டு வரை அணு எண்களைக் கொண்ட ஐதரசன் மற்றும் ஈலியம் என்று இரண்டு தனிமங்கள் மட்டுமே உள்ளன. இவை இரண்டுமே எசு வலைக்குழுவை சார்ந்த தனிமங்களாகும். இவை இரண்டும் ஒரே கிடைவரிசையில் இருப்பினும் இவற்றின் பண்புகள் ஒன்றல்ல. ஒன்று அலோகமாகவும், மற்றொன்று அருமண் வாயுவாகவும் உள்ளது. இத்தொடரில் உள்ள தனிமங்களின் நிலையைக் அணுக்கட்டமைப்பு குறித்த நவீன கோட்பாடுகள் விவரிக்கின்றன. அணுக்கட்டமைப்பற்றி விவரிக்கும் குவாண்டம் இயக்கவியல் கொள்கை, 1எசு ஆர்பிட்டல்களில் எலக்ட்ரான்கள் நிரம்புவதுடன் இத்தொடர் தொடர்புடையது என்று கூறுகிறது. மேலும் இத்தொடரில் உள்ள தனிமங்கள் இரும விதியைப் பின்பற்றுகின்றன. இவ்விதியின்படி இணைதிறன் கூட்டை நிரப்புவதற்கு அவற்றுக்கு இரண்டு எலக்ட்ரான்கள் தேவைப்படுகின்றன. அதிகபட்சமாக இரண்டு எலக்ட்ரான்களுக்கு இத்தொடரில் உள்ள தனிமங்களால் இடமளிக்க முடியும். எனவே இத்தொடரில் மொத்தமாக இரண்டு தனிமங்கள் மட்டுமே உள்ளன.

தனிம வரிசை அட்டவணையில் இடம்பெற்றுள்ள தொடர்களில் இத்தொடரைத் தவிர மற்ற அனைத்துத் தொடர்களும் குறைந்தது எட்டு தனிமங்களைக் கொண்டுள்ளன. இந்த எண்ணிக்கை தொடரின் குறுக்காகச் செல்லும்போது ஆவர்த்தனப் பண்புகளின் போக்குகளை உணர உதவுகிறது. இத்தொடரில் இரண்டு தனிமங்கள் மட்டுமே உள்ளதால் இக்கோட்பாடு இங்கு பொருந்தவில்லை. 

நெடுங்க்குழுவில் இடம்பெற்றுள்ள தனிமங்களின் பண்புகள் அடிப்படையில் நோக்கினால் ஈலியம் 18 ஆவது நெடுங்குழுவில் இடம்பெற்று மந்த வாயுக்களின் வரிசையைத் தொடங்கி வைக்கிறது. இதே அடிப்படையில் நோக்கினாலும் ஐதரசன் எந்த குழுவிலும் சேராமல் தனித்து நிற்கிறது. ஐதரசனின் பண்புகள் தனித்த பண்புகளாக உள்ளன. எனவே ஐதரசனை எந்த வகையான குழுவாகவும் வகைப்படுத்த இயலாது. 

ஐதரசன் மற்றும் ஈலியம் இரண்டும் எசு-கூட்டுக்குள் இருந்தாலும் அவை எந்தவொரு எசு தொகுதி தனிமங்களுடனும் பண்புகளில் ஒத்து செயல்படாது. இவற்றின் நடத்தைகள் மற்ற எசு தொகுதி தனிமங்க்களிடமிருந்து மிகவும் வித்தியாசமானது, இந்த இரு தனிமங்க்களை தனிம வரிசை அட்டவணையில் வைக்கப்பட வேண்டுமா என்பதில் கணிசமான கருத்து வேறுபாடுகள் உள்ளன்.

ஐதரசன் சில சமயங்களில் தனிம வரிசை அட்டவணையில் இலித்தியத்திற்கு மேலாக , கார்பனுக்கு மேலாக , புளோரினுக்கு மேலாக வைக்கப்படுகிறது. இலித்தியம் மற்றும் புளோரினுக்கு மேலாக இரண்டுமுறை தோன்றும்படியும் வைக்கப்படுகிறது. மற்றும் சில சமயங்களில் இத்தனிமங்களுக்கு மேலாக தனித்து மிதக்கும்படி ஒதுக்கி எந்த குழுவிலும் வகைப்படுத்தாமல் தனித்து வைக்கப்படுகிறது.

ஈலியம் பெரும்பாலும் எப்போதும் பி தொகுதியில் இடம்பெற்றுள்ள நியான் வாயுவுக்கு மேலாக ஒரு மந்த வாயுவாக வைக்கப்படுகிறது. ஒரே மாதிரியான எலக்ட்ரான் ஒழுங்கமைப்பைக் கொண்டிருப்பதால் சில சமயங்களில் ஈலியத்தை பெரிலியத்துக்கு மேலாகவும் வைக்கிறார்கள். 

ஐதரசன் H என்ற மூலக்கூற்று வாய்ப்பாடு கொண்ட ஒரு தனிமமாகும். இதை நீரியம், நீரகம், ஐதரோசெனியம் என்று பல பெயர்களால் அழைக்கிறார்கள். இத்தனிமத்தின் அணு எண் 1, அணு எடை1.008. தனிமவரிசை அட்டவணையில் இடம் பெற்றுள்ள தனிமங்களில் மிகவும் இலேசான தனிமமாகக் கருதப்படுவது ஐதரசனாகும். பிரபஞ்சத்தில் அதிக அளவிலுள்ள ஒற்றை அணு தனிமம் ஐதரசனேயாகும். பிரபஞ்சத்தின் மொத்த அணுக்கூறு நிறையில் 75% ஐதரசன் ஒற்றையணு நிரம்பியுள்ளதாகக் கூறப்படுகிறது. சில விண்மீன்கள் பிரதானமாக பிளாசுமா நிலை ஐதரசன் நிரம்பிய விண்மீன்கள்களாகக் கருதப்படுகின்றன. 1H என்ற குறியீட்டால் குறிக்கப்படும் புரோட்டியம் என்ற ஐசோடோப்பு பெரும்பாலாகக் காணப்படும் ஐதரசனின் ஐசோடோப்பு ஆகும். இதன் உட்கருவில் நியூட்ரான் எதுவும் இல்லாமல் ஒரு புரோட்டான் மட்டுமே இருக்கும்.
ஐதரசனானது, சீர்நிலை வெப்ப அழுத்தத்தில், நிறமற்ற, சுவையற்ற, மணமற்ற, எளிதில் தீப்பிடிக்கக்கூடிய வளிமம் ஆகும். இத்தனிமத்தை ஓர் அலோகமாகவும் கருதுகிறார்கள். ஒற்றை, இரட்டை அயனிகளாக உருவாகும் தன்மையை ஐதரசன் கொண்டுள்ளது. 16 ஆம் நூற்றாண்டின் முற்பகுதியில் ஆக்சிசனை செயற்கை முறையிலும் தயாரித்து இருக்கிறார்கள். 

ஈலியம் என்பது He என்ற மூலக்கூற்று வாய்ப்பாடு கொண்ட தனிமமாகும். நிறமற்ற, மணமற்ற, சுவையற்ற, நச்சுத்தன்மையற்ற, கூடிய அளவில் வேதி வினையில் ஈடுபடாத ஒரு வளிமமுமாகும். இத்தனிமம் தனிம அட்டவணையில் இரண்டாமிடத்தில் இருக்கிறது. இதன் உருகுநிலையும் கொதிநிலையும் எல்லாத் தனிமங்களை விடவும் குறைவானதாகும்.
இதன் அணு எண் 2. இதுவே அண்டத்தில் மிகுந்து காணப்படும் தனிமங்களில் இரண்டாவது ஆகும். இதுவே நீரியத்திற்கு அடுத்து எளிய அமைப்புக் கொண்ட தனிமமும் ஆகும். பூமியின் கடல் மட்டத்தில் காற்றுமண்டலத்தில் ஈலியம் 6ஆவது இடத்தைப் பிடிக்கிறது. நைட்ரசன், ஆக்சிசன், ஆர்கான், காபன் டை ஆக்சைடு, நியான் என்பவை பிற சேர்மங்க்களாகும். இதன் செழுமை மில்லியனில் 5.2 பங்குகள் ஆகும். பூமியில் அரிதாகக் கிடைத்தாலும் அண்டப் பெருவெளியில் நீரியத்திற்கு அடுத்து மிகுதியாக இருப்பது ஈலியமாகும். இதன் பங்கு 7%. நீரியமும் ஈலியமும் சேர்ந்து அண்டப் பெருவெளியில் 99.9%ஆக உள்ளது. வாயு நிலையில் மட்டுமே காணப்படும் இத்தனிமத்தின் உருகு விலையும் கொதி நிலையும் மற்ற தனிமங்களுடன் ஒப்பிடும்போது மிகவும் குறைவு ஆகும். 


</doc>
<doc id="118933" url="https://ta.wikipedia.org/wiki?curid=118933" title="மு. செல்லையா">
மு. செல்லையா

அல்வாயூர் கவிஞர் மு. செல்லையா (அக்டோபர் 7, 1906 - பெப்ரவரி 9, 1966) 1930-1960 காலகட்ட ஈழத்துக் கவிதைப் பரப்பில் தவிர்க்கமுடியாத ஒரு கவிஞர். இவரது 'வளர்பிறை, 'புதிய வண்டுவிடு தூது' ஆகிய கவிதைகள் மிகவும் குறிப்பிடத்தக்கன.

யாழ்ப்பாணம் வடமராட்சி அல்வாய்க் கிராமத்தில் 1906.10.07 இல் கவிஞர் மு. செல்லையா பிறந்தார். தமிழாசிரியராக, கவிஞராக, காந்தியவாதியாக, சமூக சீர்திருத்தவாதியாக பல்பரிமாண ஆற்றலுள்ளவராகத் திகழ்ந்தார். தேவரையாளிச் சூரன் சிஷ்யப் பரம்பரையின் முதல் மாணக்கராக இருந்துள்ளார். 1966.02.09 இல் மறைந்தார்.

கவிதை, கட்டுரை, இலக்கண இலக்கியம் ஆகியவற்றில் தனது ஆளுமையைச் செலுத்தியுள்ளார். ஈழகேசரி வெளிவந்த காலப்பகுதியில் 'அனுசுயா' என்ற புனைபெயரில் பல நகைச்சுவைக் கட்டுரைகளை எழுதி வந்துள்ளார். சிறுகதைகள் சிலவற்றையும் எழுதியுள்ளார். இவர் எழுதிய பக்திப் பாசுரங்கள் சிறுசிறு பிரசுரங்களாக வெளிவந்துள்ளன. இவர் தலைசிறந்த குழந்தைக் கவிஞர் என்பதை நிறுவுவதற்கு வளர்பிறை தொகுப்பில் உள்ள 'அம்மா வெளியே வா அம்மா' என்ற கவிதை மிகச்சிறந்த சான்றாக அமைந்துள்ளது.




</doc>
<doc id="118934" url="https://ta.wikipedia.org/wiki?curid=118934" title="வின் டீசல்">
வின் டீசல்

வின் டீசல் (இயற்பெயர் மார்க் சின்க்ளேர் வின்சென்ட்; July 18, 1967) ஒரு அமெரிக்க நடிகர், எழுத்தாளர், இயக்குனர் மற்றும் தயாரிப்பாளர் ஆவார். அவர் 2000 ஆம் ஆண்டுகளின் துவக்கத்தில் பல வெற்றிபெற்ற ஹாலிவுட் திரைப்படங்களில் நடித்து பிரபலமானார். இவர் ஃபாஸ்ட் அண்ட் ஃப்யூரியஸ், தெ குரோனிக்கல்ஸ் ஆஃப் ரிட்டிக், xXx, ரிட்டிக், தெ பாசிஃபயர் போன்ற மிகப் பிரபலமான படங்களில் நடித்துள்ளார்.


</doc>
<doc id="118935" url="https://ta.wikipedia.org/wiki?curid=118935" title="தனுஸ்க சமரகோன்">
தனுஸ்க சமரகோன்

தனுஸ்க சமரகோன்‎ ("Danushka Samarakoon", பிறப்பு: அக்டோபர் 28 1983), இலங்கை கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003-04 பருவ ஆண்டில் இலங்கை பொலிஸ் அணி உறுப்பினராக பங்குகொண்டார்.



</doc>
<doc id="118936" url="https://ta.wikipedia.org/wiki?curid=118936" title="இந்திக ருவன்புர">
இந்திக ருவன்புர

இந்திக ருவன்புர‎ ("Indika Ruwanpura", பிறப்பு: சூலை 11 1980), இலங்கை சிலாபப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2001/02 பருவ ஆண்டில் இலங்கை சிலாபம் மரியன்ஸ் அணி உறுப்பினராக பங்குகொண்டார்.



</doc>
<doc id="118937" url="https://ta.wikipedia.org/wiki?curid=118937" title="நுவன் சமீர">
நுவன் சமீர

நுவன் சமீர ("Nuwan Sameera", பிறப்பு: பிப்ரவரி 13 1985), இலங்கை பாணந்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2001/02 பருவ ஆண்டில் இலங்கை ஷரசென்ட் அணி உறுப்பினராக பங்குகொண்டார்.



</doc>
<doc id="118938" url="https://ta.wikipedia.org/wiki?curid=118938" title="எம். சம்பத்">
எம். சம்பத்

எம். சம்பத் ("M. Sampath", இலங்கை களுத்துறைப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996-97 பருவ ஆண்டில் இலங்கை களுத்துறை அணி உறுப்பினராக பங்குகொண்டார்.



</doc>
<doc id="118939" url="https://ta.wikipedia.org/wiki?curid=118939" title="ரோகன் செல்வரத்தினம்">
ரோகன் செல்வரத்தினம்

ரோகன் செல்வரத்தினம் ("Rohan Selvaratnam", பிறப்பு: மார்ச்சு 12 1974), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், ஏழு ஏ-தர துடுப்பாட்டப் போட்டிகளிலும், 17 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118940" url="https://ta.wikipedia.org/wiki?curid=118940" title="மன்ரிக் சிங்">
மன்ரிக் சிங்

மன்ரிக் சிங் ("Manrick Singh", பிறப்பு: நவம்பர் 30 1986), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.


</doc>
<doc id="118941" url="https://ta.wikipedia.org/wiki?curid=118941" title="சுரேஷ் சிங்">
சுரேஷ் சிங்

சுரேஷ் சிங் ("Suresh Singh", பிறப்பு: செப்டம்பர் 27 1973), மலேசியா அணியின் துடுப்பாட்டக்காரர். இரண்டு ஏ-தர துடுப்பாட்டப் போட்டிகளிலும், ஆறு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118942" url="https://ta.wikipedia.org/wiki?curid=118942" title="அருள் சுப்பையா">
அருள் சுப்பையா

அருள் சுப்பையா ("Arul Suppiah", பிறப்பு: செப்டம்பர் 27 1973), மலேசியா அணியின் துடுப்பாட்டக்காரர். இவர் 73 முதல்தர துடுப்பாட்டப் போட்டிகளிலும், 74 ஏ-தர துடுப்பாட்டப் போட்டிகளிலும், 66 இருபது20 துடுப்பாட்டப் போட்டிகளிலும் கலந்து கொண்டுள்ளார். இவர் 2002/03 -2011 பருவ ஆண்டில் முதல்தர துடுப்பாட்டப் போட்டிகளில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118944" url="https://ta.wikipedia.org/wiki?curid=118944" title="ந. சுசீந்திரன்">
ந. சுசீந்திரன்

ந. சுசீந்திரன் ஒரு தமிழ் எழுத்தாளர். இலங்கையில் நெடுந்தீவில் பிறந்தவர். மனைவி இன்பா மகன் டினோ. ஜேர்மனியில் புலம்பெயர்ந்து வாழ்ந்து வருகிறார். 

1980களிலிருந்து ஜெர்மனியில் வசிக்கும் இவர் அரசு அங்கீகாரம் பெற்ற மொழிபெயர்ப்பாளர். புலம்பெயர்ந்த தமிழர் மத்தியில் ஜேர்மன் மொழிபெயர்ப்புத் துறையில் நன்கு அறியப்பட்டவர். கலை இலக்கியம் குறித்த கட்டுரைகளைப் புகலிடத்திலிருந்து வெளிவரும் சிற்றிதழ்களில் எழுதிவருகிறார்.

"இவர், கட்டுரைகள், சிறுகதைகள், கவிதைகள் பலவற்றை ஜெர்மன் மற்றும் ஆங்கிலத்திலிருந்து தமிழுக்கும், தமிழிலிருந்து ஜெர்மனுக்கும் மொழிபெயர்த்திருக்கிறார்."

அரசியல், இலக்கியம், மனிதகுல வரலாறு ஆகிய துறைகளில் தொடர்ந்து இயங்கி வருபவர். பெர்டொல்ட் பிறெஹ்ட், குந்தர் கிராஸ், ஹைன்றிஸ் பொல், எறிக் பிறீட் போன்றவர்களது படைப்புக்களைத் தமிழுக்கு மொழியாக்கம் செய்துள்ளார்.

தமிழ்ப் படைப்பாளிகளை ஜெர்மன் மொழிக்கு அறிமுகப்படுத்தி எழுத்துத்துறையில் ஈடுபட்டு வருகின்றார். 

பல்வேறு சர்வதேச மாநாடுகளில் கலந்துகொண்டு இலங்கையின் அரசியல் யாப்பு, சமஸ்டி அடிப்படையிலான நிரந்தரத் தீர்வு, மனித உரிமைமீறல்கள் குறித்து ஆய்வுக் கட்டுரைகளைச் சமர்ப்பித்துள்ளார்.

சுசீந்திரன் நேர்காணல்


</doc>
<doc id="118945" url="https://ta.wikipedia.org/wiki?curid=118945" title="திருமாவளவன் (கவிஞர்)">
திருமாவளவன் (கவிஞர்)

திருமாவளவன் (1955 - 5 அக்டோபர் 2015) ஒரு தமிழ் கவிஞர். இவரது இயற்பெயர் கனகசிங்கம் கருணாகரன். யாழ்ப்பாணம் வறுத்தலைவிளானைப் பிறப்பிடமாகக் கொண்டவர். யூனியன் கல்லூரியில் கல்வி கற்றார். இலங்கை சீமெந்துக் கூட்டுத்தாபனத்தில் கட்டிட தொழில்நுட்ப மேற்பார்வையாளராக பணிபுரிந்தார். மறைந்த கலைச்செல்வனின் சகோதரர். புலம்பெயர்ந்து கனடாவில் வாழ்ந்து வந்தவர்.


கனடாவில் இருந்து வெளிவந்த 'ழ'கரம் (1996-1997)சிற்றிதழின் இணையாசிரியராக இருந்தார்.

கனடாவில் இயங்கும் தமிழ்த்தோட்டம், திருமாவளவனின் 'இருள்யாழி' கவிதைநூலுக்கு பேராசிரியர் ஆ.வி. மயில்வாகனம் ஞாபகார்த்த விருது வழங்கியது.


</doc>
<doc id="118950" url="https://ta.wikipedia.org/wiki?curid=118950" title="ரோகன் சுப்பையா">
ரோகன் சுப்பையா

ரோகன் சுப்பையா ("Rohan Suppiah", பிறப்பு: மார்ச்சு 23 1981), மலேசியா அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டியிலும், நான்கு ஏ-தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04-2004/05 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="118952" url="https://ta.wikipedia.org/wiki?curid=118952" title="உயிரொலி">
உயிரொலி

ஒலிப்பியலில், உயிரொலி என்பது, தொண்டைக்குழியின் ஊடாக வெளியேறும் மூச்சுக்காற்று, பேச்சுக் குழலில் எவ்விதமான தங்கு தடைகளும் இன்றி வெளியேறும்போது உருவாகும் ஒலிகளுள் ஒன்றைக் குறிக்கும். அதாவது, உயிரொலிகளை ஒலிக்கும்போது தொண்டைக் குழிக்கு மேல் எவ்வித காற்று அழுத்தமும் ஏற்படுவதில்லை. இது மெய்யொலிகளின் ஒலிப்பில் இருந்து வேறுபட்டது. மெய்யொலிகளை ஒலிக்கும்போது பேச்சுக்குழலின் ஏதாவது ஒரு பகுதியில் முழுத்தடையோ அல்லது ஓரளவு தடையோ ஏற்படுகின்றது. உயிரொலி, அசையொலியும் ஆகும். உயிரொலியைப் போன்று திறந்த, ஆனால் அசையில் ஒலி அரையுயிரொலி எனப்படுகிறது.

உயிரொலிகளை வேறுபடுத்திக் கூறுவதற்குப் பின்வரும் மூன்று அடிப்படையான ஒலிப்பு இயல்புகள் பயன்படுகின்றன.


அருகில் உள்ள அனைத்துலக ஒலிப்பியல் அரிச்சுவடி வரைபடம் இம்மூன்று காரணிகளின் அடிப்படையில் உயிரொலிகளை வகைப்படுத்திக் காட்டுகிறது. இம்மூன்றும் தவிர உயிரொலிப் பண்புக்குக் காரணிகளாக அமையும் வேறு சிலவும் உள்ளன. மெல்லண்ண நிலை (மூக்கியல்பு), குரல்நாண் அதிர்வின் வகை, வேர்நா நிலை என்பன இவற்றுட் சில.

வாய்க்குள், நிலைக்குத்துத் திசையில் நாக்கின் வெவ்வேறு நிலைகளை உயிரொலியின் உயரம் என்று குறிப்பிடுகின்றனர். நாக்கு வாய்க்குள் அண்ணத்துக்கு அண்மையில் இருக்கும் நிலை மேல் நிலை ஆகும். [இ], [உ] ஆகிய உயிர்களை ஒலிக்கும்போது இவ்வாறு நிகழ்வதைக் காணலாம். அண்ணத்திலிருந்து கூடிய தூரத்தில் கீழே நாக்கு இருப்பது கீழ் நிலை. [அ] என்னும் உயிரை ஒலிக்கும்போது இவ்வாறு ஏற்படும். இவற்றுக்கு இடையில் இருப்பது இடை நிலை. நாக்கு மேல்நிலையில் இருக்கும்போது உருவாகும் உயிரொலிகளை மேலுயிர் என்றும், கீழ் நிலையில் இருக்கும்போது உருவாகும் உயிரொலிகளை கீழுயிர்கள் என்றும் அழைக்கின்றனர். இடைநிலையில் இருக்கும்போது உருவாகும் உயிரொலிகள் இடையுயிர்கள் எனப்படுகின்றன. மேலுயிர்களை ஒலிக்கும்போது தாடை மேலெழும்பி ஏறத்தாழ மூடிய நிலையை அடைகிறது. அவ்வாறே, கீழுயிர்களை ஒலிக்கும்போது தாடை கீழிறங்கித் திறந்த நிலையை அடைகிறது. இதனால், மேலுயிரை "மூடுயிர்" என்றும் கீழுயிரைத் "திறப்புயிர்" என்றும் அழைப்பதுண்டு. இந்தச் சொற் பயன்பாடுகளே அனைத்துலக ஒலிப்பியல் அரிச்சுவடியில் பயன்படுகிறது. உயிரொலி "உயரம்" என்பது "ஒலிப்புறுப்புப் பண்பு" என்பதைவிட அது ஒரு "ஒலியியல் பண்பு" என்பதே பொருத்தமானது. இதனால் தற்காலத்தில், உயிரொலி உயரம் என்பதை நாக்கின் நிலையைக் கொண்டோ அல்லது தாடையின் திறப்பு நிலையைக் கொண்டோ தீர்மானிப்பது இல்லை. முதல் ஒலியலைச்செறிவின் (F1) சார்பு அதிர்வெண்ணை அடிப்படையாகக் கொண்டே உயிரொலி "உயரம்" வரையறுக்கப்படுகின்றது. F1 இன் மதிப்புக் கூடும்போது, உயிரொலியின் "மேல் தன்மை" அல்லது "மூடு தன்மை" குறைகிறது. எனவே உயிரொலியின் உயரம் F1 உடன் நேர்மாறான தொடர்பைக் கொண்டுள்ளது.
அனைத்துலக ஒலிப்பியல் அரிச்சுவடி ஏழு வெவ்வேறு உயிரொலி உயரங்களைக் குறிப்பிடுகிறது.

எந்தவொரு மொழியிலும் உண்மையான இடையுயிர்கள், மேல்-இடையுயிரில் இருந்தோ கீழ்-இடையுயிரில் இருந்தோ வேறுபடுவது இல்லை. ஆகிய எழுத்துக்களை மேல்-இடையுயிருக்கோ இடையுயிருக்கோ பயன்படுத்துவது உண்டு.
ஆங்கில மொழியில் உயிரொலிகளில் ஆறு வெவ்வேறு உயர வேறுபாடுகள் இருப்பினும், அவை நாக்கின் முன்-பின் நிலைகளில் தங்கியிருப்பன ஆகும். அத்துடன் இவற்றுட் பல ஈருயிர்கள். செருமன் மொழியின் சில வகைகளில் வேறு காரணிகளில் தங்கியிராத ஐந்து வெவ்வேறு உயர வேறுபாடுகள் இருப்பதாகத் தெரிகிறது. ஆம்சுட்டெட்டெனின் பவேரிய மொழியின் கிளை மொழியில் பதின்மூன்று நெட்டுயிர்கள் உள்ளன. முன் இதழ்விரி நிலை, முன் இதழ்குவி நிலை, பின் இதழ்குவி நிலை ஆகிய வகைகள் ஒவ்வொன்றிலும் நான்கு வெவ்வேறு உயர வேறுபாடுகளுடன் (மேல், மேல்-இடை, இடை, மேல்-கீழ் என்பன) கூடிய 12 உயிர்களுடன், ஒரு கீழ் நடு உயிரையும் சேர்த்து ஆகிய 13 உயிர்கள் உருவாகின்றன. இவற்றில் காணப்படும் உயர வேறுபாடுகள் நான்கு மட்டுமே.
"உயிரொலி உயரம்" என்னும் இந்தக் காரணி மட்டுமே உயிரொலிகளுக்குரிய முதன்மை அம்சமாக உள்ளது. உலகின் எல்லா மொழிகளிலும் இக் காரணி உயிரொலிகளை வேறுபடுத்துவதற்குப் பயன்படுகின்றது. முன்-பின் இயல்பு, இதழ் குவிவு-இதழ் விரிவு இயல்பு போன்ற பிற இயல்புகள் எதுவும், உயிரொலிகளை வேறுபடுத்தும் காரணியாக எல்லா மொழிகளிலும் பயன்படுவதில்லை.

உயிர்களின் முன்-பின் இயல்பு என்பது உயிரொலிகளை ஒலிக்கும்போது வாய்க்குள் நாக்கின் சார்பு நிலையைக் குறிக்கப் பயன்படுவது. [இ] போன்ற முன்னுயிர்களை ஒலிக்கும்போது நாக்கு வாய்க்குள் முன்தள்ளி இருக்கும். ஆனால், [உ] போன்ற பின்னுயிர்களை ஒலிக்கும்போது, நாக்கு வாய்க்குள் பின்தள்ளி இருக்கும். எனினும், உயிர், பின்னுயிரா முன்னுயிரா என்பதை அதன் ஒலிப்புமுறையின் அடிப்படையில் தீர்மானிப்பது இல்லை. இரண்டாவது ஒலியலைச் செறிவின் (F2) சார்பு அதிர்வெண் அடிப்படையிலேயே இது வரையறுக்கப்படுகிறது. F2 இன் மதிப்புக் கூடும்போது உயிர் கூடிய முன் இயல்பு கொண்டதாக இருக்கும்.
அனைத்துலக ஒலிப்பியல் அரிச்சுவடி, ஐந்து வகையான "உயிர் முன்-பின் இயல்பு"களைக் குறிப்பிடுகின்றது.


ஆங்கில மொழியில் எல்லா முன்-பின் இயல்பு வகைகளையும் சேர்ந்த உயிரொலிகள் இருந்தாலும், எந்தவொரு மொழியிலும், "உயரம்", "இதழமைவு" போன்ற காரணிகளின் துணை இல்லாமல் இந்த ஐந்து இயல்புகளின் அடிப்படையில் மட்டும் உயிர்கள் வேறுபடுவது இல்லை.

இதழ்குவிவு இயல்பு என்பது ஒலிக்கும்போது இதழ் குவிந்த நிலையில் அமைகிறதா அல்லவா என்பதை விளக்குகிறது. பெரும்பாலான மொழிகளில் இதழ்குவிவு இயல்பு, இடையுயிர் முதல் மேல்-பின்னுயிர்கள் வரையான உயிரொலிகளை வலுப்படுத்துவதாக அமைகிறதேயன்றித் தனித்துவமான ஒரு அம்சமாக அது அமைவதில்லை. பொதுவாகப் பின்னுயிர்களில் உயரம் கூடுதலாக இருக்கும்போது இதழ் குவிவதும் கூடுதலாக இருக்கும். எனினும், பிரெஞ்சு, செருமன், பெரும்பாலான உராலிய மொழிகள், துருக்கிய மொழிகள், வியட்நாமிய மொழி, கொரிய மொழி போன்ற சில மொழிகள் இதழ்குவிவு இயல்பையும், பின்-முன் இயல்பையும் தனித்தனியாகவே கையாளுகின்றன.
இருந்தபோதிலும், செருமன், வியட்நாமியம் ஆகிய மொழிகளிலும் கூட, இதழ்குவிவு இயல்புக்கும், பின்னியல்புக்கும் இடையே ஓரளவு தொடர்பு இருப்பதைக் காணலாம். இவற்றில், முன் இதழ்குவி உயிர்கள், முன் இதழ்விரி உயிர்களிலும் குறைந்த முன்னியல்பு கொண்டவையாகவும், பின் இதழ்விரி உயிர்கள், பின் இதழ்குவி உயிர்களிலும் குறைந்த பின்னியல்பு கொண்டவையாகவும் இருக்கின்றன. அனைத்துலக ஒலிப்பியல் அரிச்சுவடியில், இதழ்விரி உயிர்கள், இதழ்குவி உயிர்களின் இடப்பக்கத்தில் வைக்கப்பட்டு இருப்பது இந்த நிலையைக் காட்டுவதாக உள்ளது.
பல்வேறு விதமான இதழினமாதலுக்கும் வாய்ப்புக்கள் உள்ளன. "இடை" தொடக்கம் "மேல்" வரையான இதழ்குவி பின்னுயிர்களில், பொதுவாக இதழ்கள் முன்புறம் நீள்கின்றன. இவ்வறு நிகழும்போது இதழ்களின் உட்புறம் வெளியே தெரியும். இது "புற இதழ் குவிவு" எனப்படுகின்றது. அதேவேளை, "இடை" தொடக்கம் "மேல்" வரையான இதழ்குவி முன்னுயிர்களில், இதழ்களின் விளிம்புகள் உட்புறமாக இழுக்கப்பட்டுக் குவிகின்றன. இது "அக இதழ் குவிவு" எனப்படும். எனினும் எல்லா மொழிகளிலும் இவ்வாறு அமைவதில்லை. எடுத்துக்காட்டாக, சப்பானிய மொழியில், "அக இதழ் குவி பின்னுயிர்" ஆகும். இது ஆங்கிலத்தில் உள்ள புற இதழ் குவி இலும் வேறுபட்டு ஒலிக்கும். சுவீடிய மொழி, நார்வேய மொழி ஆகிய இரண்டு மொழிகளில் மட்டுமே இந்த இரண்டு வேறுபாடுகளும் ஒருங்கே காணப்படுகின்றன. இம் மொழிகளில், மேல் முன் இதழ்குவி உயிர்களில் 'அக இதழ் குவிவும், மேல் நடு இதழ்குவி உயிர்களில் புற இதழ் குவிவும் காணப்படுகின்றன. ஒலிப்பியலில் பல இடங்களில் இவ்விரண்டையும் இதழ்குவிவின் வகைகளாகக் கருதுகின்றனர். ஆனால், சில ஒலிப்பியலாளர்கள், இதை ஏற்றுக்கொள்வதில்லை. அவர்கள், குவிவு (புற இதழ் குவிவு), அழுத்தம் (அக இதழ் குவிவு), விரிவு (இதழ்விரிவு) என்பவற்றை மூன்று தனித்தனியானவையாகக் கொள்ள விரும்புகின்றனர்.



</doc>
<doc id="118976" url="https://ta.wikipedia.org/wiki?curid=118976" title="க. சு. நவநீதகிருஷ்ண பாரதி">
க. சு. நவநீதகிருஷ்ண பாரதி

க. சு. நவநீதகிருஷ்ண பாரதி (1889 - 1954) ஈழத்துத் தமிழறிஞரும் புலவரும் ஆவார். இவர் இயற்றிய தனிச் செய்யுள்களின் தொகுப்பாகிய உலகியல் விளக்கம் என்னும் நூலின் பதிப்பாசிரியராய் விபுலானந்த அடிகள் பணியாற்றியுள்ளார். அடிகளின் பதிகத்தினையும், கடவுள் வாழ்த்தினையும் ஆங்கில மொழியில் எழுதப்பட்ட முன்னுரையினையும் கொண்டு 1922 இல் இந்நூல் வெளியிடப்பட்டது. சேர் பொன்னம்பலம் இராமநாதனின் வேண்டுகோளுக்கிணங்க யாழ்ப்பாணம் பரமேஸ்வராக் கல்லூரியிலும், இராமநாதன் கல்லூரியிலும் தமிழ் பண்டிதராகப் பணியாற்றினார். திருவாசகம், நன்னூல், திருமந்திரம் போன்ற நூல்களுக்கு உரை எழுதி இலங்கையில் மட்டுமன்றி இந்தியா, சிங்கப்பூர் போன்ற நாடுகளிலும் பாராட்டுப் பெற்றார்.

யாழ்ப்பாண மாவட்டம் மாவிட்டபுரத்தைச் சேர்ந்த நவநீதகிருஷ்ண பாரதி தமிழ்நாடு, கிருஷ்ணாபுரம், கரவட்டங்குடியில் சுப்பிரமணிய பாரதி என்பவருக்குப் பிறந்தார். இளம் வயதில் இலக்கணம், இலக்கியம், தருக்கம் ஆகியவற்றைக் கற்றுத் தேர்ந்தார். திருவாவடுதுறை ஆதீனத்தில் திருமுறை ஆய்வில் ஈடுபட்டார். 1917 ஆம் ஆண்டில் யாழ்ப்பாணம் இராமநாதன் மகளிர் கல்லூரியில் தமிழ்ப் பேராசானாகப் பணியாற்ற இலங்கை வந்தார். தேசநேசன் இதழில் ஆசிரியராகவும் பணியாற்றினார். இவரது மனைவி பெயர் சவுந்தரநாயகி. சமூகசேவகி காலஞ்சென்ற பத்மாவதி பூர்ணானந்தா இவர்களது மகள் ஆவார். 




</doc>
<doc id="118981" url="https://ta.wikipedia.org/wiki?curid=118981" title="சாலக்குடி ஆறு">
சாலக்குடி ஆறு

சாலக்குடி ஆறு தென் இந்தியாவில் உள்ள கேரள மாநிலத்தின் திருச்சூர் மாவட்டம் சாலக்குடி நகரம் வழியாகப் பாய்கின்றது. இந்த ஆற்றின் மொத்த வடிகால் பகுதி 1704 ச.கிமீ. இதில் 1404 ச.கிமீ கேரளாவிலும் மீதி தமிழ்நாட்டிலும் இருக்கிறது. இந்த ஆற்றின் நீளம் 145.5 கிமீ. பிரபல அருவிகளான அதிரப்பள்ளி அருவி மற்றும் வழச்சல் அருவி, இந்த ஆற்றில் அமைந்துள்ளன. சாலக்குடி நதியின் மேல் பிரபலமான நீர்மின்சாரத் திட்டங்களான சோலையார் நீர்மின்சாரத் திட்டம் மற்றும் பெரிங்கல்குட்டு நீர்மின்சாரத் திட்டம் ஆகியவை அமைந்துள்ளன.


</doc>
<doc id="118983" url="https://ta.wikipedia.org/wiki?curid=118983" title="சியன்னா நகர கத்ரீன்">
சியன்னா நகர கத்ரீன்

சியன்னா நகர புனித கத்ரீன் (25 மார்ச் 1347, சியன்னா - 29 ஏப்ரல் 1380, உரோம்) ஒரு தொமினிக்கன் மூன்றாம் சபையின் உறுப்பினரும், இறையியலாளரும், மெய்யியலாளரும் ஆவார். இவர் அவிஞ்ஞோன் நகரில் தங்கியிருந்த திருத்தந்தை பதினொன்றாம் கிரகோரி உரோமை நகருக்குத் திரும்பிச் செல்ல மிக முக்கிய காரணியாய் இருந்தார். 1970-இல் இவர் கத்தோலிக்க திருச்சபையின் மறைவல்லுநராக அறிவிக்கப்பட்டார். அசிசியின் புனித பிரான்சிசோடு இவரும் இத்தாலியின் பாதுகாவலராக கருதப்படுகின்றார்.

இவரின் இயற்பெயர் கத்ரோனா பெனின்கசா. இவர் இத்தாலியில் உள்ள சியன்னா என்னும் ஊரில், கியாகோமோ டி பெனின்கசாவுக்கும், லாப்பா பியகென்டியுக்கும் பிறந்தவர். இவர் பிறந்த வருடமான 1347-இல் கறுப்புச் சாவினால் மிகவும் பாதிக்கப்பட்டிருந்தது.

கத்ரீனுக்கு ஐந்து அல்லது ஆறு அகவையின் போது முதல் காட்சி கிடைத்தது. அதில் இயேசு தன்னை ஆசிர்வதித்தார் எனவும், தன்னைப் பார்த்து சிரித்தார் எனவும். இக்காட்சியின் முடிவில் பரவச நிலையை அடைந்தார் எனவும் கூறியுள்ளார். ஏழு வயதில் இவர் கற்பு வார்த்தைப்பாடை அளித்தார்.

இவரின் மூத்த சகோதரியின் மறைவுக்கு பின்னர், மூத்த சகோதரியின் கணவரை மணக்க இவரின் பெற்றோர், இவரைகட்டாயப்படுத்தினர். இதனால் தன் பெற்றோர் மனம் மாறும் வரை உண்ணா நோன்பிருந்தார். அப்போது தன் அழகை குறைக்க தன் நீண்ட கூந்தலை வெட்டினார். புனித தோமினிக் அவரின் கனவில் தோன்றி அவரைத் தேற்றினார்.

கத்ரீன் தொமினிக்கன் சபையில் சேர்ந்தார். இதனை அச்சபை உறுப்பினர்கள் பலர் எதிர்த்தனர். ஏனெனில் அதுவரை விதவைகள் மட்டுமே அச்சபையில் சேர அனுமதி இருந்தது.
1366-இல் அவருக்கு கிடைத்த பரவச நிலையில் இயேசு தன்னை ஆன்மீக முறையில் மணந்து கொண்டதாக இவர் நம்பினார். அப்போது கிறிஸ்து இவரை, மறைந்த வாழ்வினை விடுத்து, பொது வாழ்க்கைக்கு போக சொன்னதாக இவர் தன் ஆன்ம வழிகாட்டியிடம் கூறியுள்ளார். இவர் நோயுற்றோருக்கு உதவினார். இவரின் தொண்டு உள்ளம் சிலரைக் கவர்ந்ததால், மேலும் சிலரும் தொண்டு புரிவதில் இவரோடு இணைந்தனர். இதனால் 1374-இல் தொமினிக்கன் சபைத் தலைவர்களால் பிளாரன்சு நகரில் தப்பறைக்கொள்கைகளுக்காக விசாரிக்கப்பட்டு, குற்றமற்றவராக அறிவிக்கப்பட்டார். இதன் பின் வடக்கு மற்றும் மத்திய இத்தாலியில் பயணம் செய்து, கடவுளை அன்பு செய்து புரட்சிபடைக்க மக்களை ஊக்குவித்தார்.

1370-இன் முன் பகுதில் அவர் பலருக்கு கடிதம் எழுதினார். இக்கடிதங்களினால் இத்தாலியின் பெருங்குடியினர் மத்தியில் அமைதி பிறக்க அரும்பாடுபட்டார். இவர் திருத்தந்தை பதினொன்றாம் கிரகோரியுடன் மிக நீண்ட கடித தொடர்பு வைத்திருந்தார். அதில் அவர் திருத்தந்தை நாடுகளின் மேலாளர்களையும், குருக்களையும் கண்டித்து வழிநடத்த அறிவுறுத்தினார்.

ஜூன் 1376-இல் இவர் தாமாகவே முன்வந்து திருத்தந்தை நாடுகளில் அமைதி கொணர முயன்றார். அது பயன் அளிக்காததால், திருத்தந்தை பதினொன்றாம் கிரகோரியை மீண்டும் அவிஞ்ஞோனிலிருந்து உரோமைக்கு 1377, ஜனவரியில் திரும்பி வரச் செய்தார். இத்திருத்தந்தையின் மறைவுக்குப் பின், யாரைத் திருத்தந்தையாக ஏற்பது என்பது குறித்து மேற்கு திருச்சபையில் பிளவு ஏற்பட்டது ("பெரும் பிளவு" அல்லது Western Schism of 1378). அப்போது இவர் திருத்தந்தை ஆறாம் அர்பனுக்கு துணை புரிய உரோம் நகரில் சென்று தங்கினார். அங்கேயே சாகும் வரை இருந்தார். இந்தப் பெரும் பிளவினால் ஏற்பட்ட துன்பங்களினால் அவர் சாகும் வரை வாடினார்.

புனித கத்ரீனின் கடிதங்கள் ஆரம்பகால டஸ்கான் இலக்கியத்தின் சிறந்த படைப்புகளில் ஒன்றாக கருதப்படுகிறது. இக்கடிதங்களுல் 300 கிடைத்து உள்ளது. திருத்தந்தைக்கான தனது கடிதங்களில், அவர் அடிக்கடி அவரை papa (இத்தாலிய மொழியில் "திருத்தந்தை") என்று அன்பாக குறிப்பிடப்படுகின்றார். ஆன்ம குருக்கள், கபுவாவின் ரேமண்ட், பிரான்ஸ் மற்றும் ஹங்கேரி அரசர்கள், கூலிப்படையினனான ஜான் ஹாக்வுட், நேபிள்ஸ் ராணி, மிலனின் விஸ்கோன்தி (Visconti) குடும்ப உறுப்பினர்கள், மற்றும் பலருக்கு இக்கடிதங்கள் எழுதப்பட்டன. அவரது கடிதங்கள் சுமார் மூன்றில் ஒரு பங்கு பெண்களுக்கு எழுதப்பட்டது.

இவரின் "The Dialogue of Divine Providence," என்னும் நூல், 1377 - 1378 இவர் சொல்லச் சொல்ல எழுதப்பட்டதாகும். பெரும்பாலும் படிப்பறிவில்லாதவராக கருதப்பட்டாலும், லத்தீன் மற்றும் இத்தாலிய மொழிகளை படிக்கும் திறன் இருந்ததாக அவரின் ஆன்ம குரு ரேமண்ட் கூறியுள்ளார், அவரது எழுத்துக்கள் பெரும்பாலும் மற்றவரால் சொல்லச் சொல்ல எழுதப்பட்டது என்றாலும் அவருக்கு எழுதத் தெரியும் என்றும் அவர் கூறியுள்ளார்.

புனித கத்ரீனின் முப்பத்தி மூன்று வயதில் ரோம் நகரின் வசந்த காலத்தில், 1380-ஆம் ஆண்டு இறந்தார்.

கத்ரீனின் உணவு குறைவாகவே உண்டார். அதற்கு பதிலாக அவர் தினசரி நற்கருணை பெற்றார். இதனால் குருக்கள் மற்றும் அவரது சொந்த சபை சகோதரிகள் கண்களிலும் ஆரோக்கியமற்று தோற்றமளித்தார். இவரின் ஆன்ம குரு, ரோமண்டு, இவரை சரியான உணவு உண்ண அறிவுறித்திய போது, தன்னால் உண்ண முடியவில்லை எனவும், அவ்வாறு உண்டால் கடுமையான வயிற்று வலியால் அவதி உறுவதாகவும் கூறினார் என்பர்.

மினெர்வா மேல் புனித மரியா கோவிலின் அருகில் உள்ள கல்லறையில் இவர் அடக்கம் செய்யப்பட்டார். அங்கே பல புதுமைகள் நிகழ்ந்ததாக மக்கள் கூறியதால் இவரின் உடல் கோயிலினுள் அடக்கம் செய்யப்பட்டது. இவரின் தலை, உடலிலிருந்து பிரித்து எடுக்கப்பட்டு சியன்னா நகரில் உள்ள தொமினிக்கன் ஆலயத்தில் வைக்கப்பட்டுள்ளது.
திருத்தந்தை இரண்டாம் பயஸ் இவருக்கு 1461-இல் புனிதர் பட்டம் அளித்தார். இவரின் விழாநாள் ஏப்ரல் 29.

மே 5, 1940 அன்று திருத்தந்தை பன்னிரண்டாம் பயஸ் இத்தாலியின் பாதுகாவலராக அசிசியின் பிரான்சிசுவோடு சேர்த்து இவரையும் அறிவித்தார். திருத்தந்தை ஆறாம் பவுல் 1970-இல் இவரை மறைவல்லுநராக அறிவித்தார். அவிலாவின் புனித தெரேசாவுக்கு அடுத்தபடியாக ஒரு பெண் இப்பட்டத்தை பெறுவது இதுவே முதன் முறை. 1999-இல், இரண்டாம் யோவான் பவுல் இவரை ஐரோப்பிய நாடுகளின் பாதுகாவலராக அறிவித்தார்.

கத்ரீனின் பசியற்ற நோயால் () அவதிப்பட்டார் என்பர். இருப்பினும் இவர் தனது ஆன்மீக எழுத்துக்களுக்காகவும், அதிகாரம் உடையவர்களிடம் பணிந்து செல்லாமல் உண்மையை பேசயதற்காகவும் பெரிதாக மதிக்கப்படுகின்றார். இவரின் காலத்தில் இத்தகைய துணிச்சலோடு, ஒரு பெண் இருப்பது விதிவிலக்காகும். இதுவே இவர் அரசியல் மற்றும் உலக வரலாறு போன்றவற்றில் செல்வாக்கு செலுத்த முக்கிய காரணமாக இருந்தது.





</doc>
<doc id="118985" url="https://ta.wikipedia.org/wiki?curid=118985" title="கலாமோகன்">
கலாமோகன்

க. கலாமோகன் (பி.1960) ஒரு தமிழ் எழுத்தாளர். இலங்கையில் யாழ்ப்பாணத்தைப் பிறப்பிடமாகக் கொண்டவர். புலம்பெயர்ந்து பிரான்சில் வாழ்கிறார். கவிதை, சிறுகதை, நாடகம், மொழிபெயர்ப்பு ஆகியவற்றில் தனது ஆளுமையைச் செலுத்தி வருகிறார்.

இவரது கவிதைகள் டேனிசு மொழியில் மொழிபெயர்க்கப்பட்டு வெளிவந்துள்ளன.

கே.எல்.நேசமித்திரன் என்ற புனைபெயரிலும் எழுதியவர். புலம்பெயர முன்னர் கொழும்பில் பத்திரிகையாளராகப் பணியாற்றிவர். 1983 இல் இருந்து பிரான்சில் புலம்பெயர்ந்து வாழ்கிறார். 

பிரஞ்சுமொழியில் புலமையுடையவர். இவரின் சில கோட்டோவியங்கள் புகலிட இதழ்களில் வெளிவந்துள்ளன. எக்ஸில் சஞ்சிகையில் இவரின் பல கதைகள் வந்துள்ளன. அதே இதழில் பிரஞ்சுக் கவிதைகள் சிலவும் உள்ளன.



</doc>
<doc id="118987" url="https://ta.wikipedia.org/wiki?curid=118987" title="தெமர்லோ">
தெமர்லோ

தெமர்லோ ("Temerloh", ) பகாங் மாநிலத்தின் மத்தியப் பகுதியில் அமைந்து உள்ள ஒரு மாவட்டம் ஆகும். கோலாலம்பூரில் இருந்து சுமார் 130கீமி தூரத்தில் இந்த மாவட்டம் அமைந்து உள்ளது. குவாந்தானுக்கு அடுத்த மிகப் பெரிய பட்டணமாக தெமர்லோ விளங்குகிறது. மாநகர் ஆட்சியின் கீழ் உள்ள இந்த மாவட்டம், மெந்தகாப், லஞ்சாங், கோல கெராவ், மற்றும் கெர்டாவ் ஆகிய சிறு பட்டணங்களை உள்ளடக்கியது.

<br>
தெமர்லோ மாவட்ட பிரதிநிதிகளின் பட்டியல் (மக்களவை) 
<br>

தெமர்லோ மாவட்டத்தில் உள்ள சிறிய மாவட்டங்கள் கீழ் வருமாறு:



</doc>
<doc id="118989" url="https://ta.wikipedia.org/wiki?curid=118989" title="கிறிஸ்துவின் இரண்டாம் வருகை">
கிறிஸ்துவின் இரண்டாம் வருகை

கிறிஸ்துவின் இரண்டாம் வருகை என்பது இயேசு கிறிஸ்து, மீண்டும் வி்ண்ணுலகிலிருந்து மண்ணுலகிற்குத் திரும்பி வருவார் என எதிர் பார்க்கப்படும் நம்பிக்கையைக் குறிக்கும். இது மனிதர் எதிர்பாரா காலத்தில் நடக்கும் என நம்பப்படுவதால் இதனை இரகசிய வருகை என்றும் அழைப்பர். இந்த நிகழ்வினப்பற்றிய முன் அறிவிப்பு நற்செய்தி நூல்களில் உள்ளது. உலக முடிவினைப்பற்றிய எல்லா கிறித்தவப் பிரிவுகளின் நம்பிக்கையிலும் இந்த நிகழ்வு இடம் பெறுகின்றது. ஆனாலும் இது எவ்வாறு, எப்போது நிகழும் என்பதைப்பற்றிய ஒத்த கருத்து கிறித்தவ உட்பிரிவுகளினரிடையே இல்லை.

நைசின் விசுவாச அறிக்கையில் இது "(இயேசு) ... சீவியரையும் மரிதவரையும் நடுத்தீர்க்க வருவார்"' எனக் குறிக்கப்பட்டிருக்கின்றது. இது கிறித்தவ விசுவாசங்களில் அடிப்படையான ஒன்றாகக் கருதப்படுகின்றது.

திருத்தூதர் பணிகளின்படி:
மேலும் பெரும்பான்மையான கிறித்தவப் பிரிவுகள் இந்த நிகழ்வைப்பற்றி நம்புவது:

"அந்த(இரண்டாம் வருகை) நாளையும் வேளையையும் பற்றித் தந்தை ஒருவருக்குத் தவிர வேறு எவருக்கும் தெரியாது. விண்ணகத் தூதருக்கோ மகனுக்கோ கூடத் தெரியாது." என்று இயேசு மத்தேயு 24:36-இல் கூறியுள்ளார். எனினும் இரண்டாம் வருகை எப்போது நிகழும் என்பது குறித்து பல சபையினர் பலமுறை முன் அறிவித்தும் நடவாமல் போனது.


</doc>
<doc id="118997" url="https://ta.wikipedia.org/wiki?curid=118997" title="கிடைக்குழு 2 தனிமங்கள்">
கிடைக்குழு 2 தனிமங்கள்

கிடைக்குழு 2 தனிமங்கள் "(Period 2 elements)" தனிம அட்டவணையில் உள்ள இரண்டாவது கிடை வரிசையில் உள்ள தனிமங்களை குறிக்கிறது. இவற்றை இரண்டாவது தொடர் தனிமங்கள் என்றும் அழைக்கலாம். இத் தொடரில் அணு எண் உயர்வதற்கேற்ப அவற்றின் ஆற்றல் கூடுகள் எலக்ட்ரான்களால் ஒரு மந்தவாயு அமைப்பு வரும்வரை முறையாக நிரப்பப்படுகின்றன. 3 முதல் 10 வரை அணு எண்களைக் கொண்ட தனிமங்கள் இத்தொடரில் இடம்பெற்றுள்ளன. மேலும், இத்தொடரில் உள்ள தனிமங்களின் இயற்பியல் மற்றும் வேதியியல் பண்புகள் ஏறுவரிசையில் அமைந்துள்ள அவற்றின் அணு எண்களுக்கு ஏற்ப ஆவர்த்தன் முறையில் மாற்றமடைகின்றன. இத்தொடரில் உள்ள தனிமங்கள் அவை இடம்பெற்றுள்ள மேலிருந்து கீழாகச் செல்லும் குழுவில் உள்ள தனிமங்களுடன் ஒத்த பண்புகளைப் பெற்றுள்ளன.
கிடைக்குழு 2ல் லித்தியம்(Li), பெரிலியம்(Be),போரான்(B ) ,கார்பன்(C ),நைதரசன்(N ),ஆக்சிசன்(O ) ,புளோரின்(B),நியான்(Ne) என்று எட்டு தனிமங்கள் உள்ளன. இவை அனைத்தும் எசு மற்றும் பி-வலைக்குழுவை சார்ந்த தனிமங்களாகும். இத்தொடரில் உள்ள தனிமங்களின் நிலையைக் அணுக்கட்டமைப்பு குறித்த நவீன கோட்பாடுகள் விவரிக்கின்றன. அணுக்கட்டமைப்பற்றி விவரிக்கும் குவாண்டம் இயக்கவியல் கொள்கை, 2எசு மற்றும் 2பி ஆர்பிட்டல்களில் எலக்ட்ரான்கள் நிரம்புவதுடன் இத்தொடர் தொடர்புடையது என்று கூறுகிறது. இரண்டாவது தொடரில் இடம்பெற்றுள்ள தனிமங்கள் எண்ம விதியை பின்பற்றுகின்றன. இவ்விதியின்படி இணைதிறன் கூட்டை நிரப்புவதற்கு அவற்றுக்கு எட்டு எலக்ட்ரான்கள் தேவைப்படுகின்றன. 1எசு ஆர்பிட்டலில் 2 எலக்ட்ரான்கள், 2எசு ஆர்பிட்டலில் 2 எலக்ட்ரான்கள், 2பி ஆர்பிட்டலில் 6 எலக்ட்ரான்கள் என மொத்தம் 10 எலக்ட்ரான்களுக்கு இத்தொடரில் உள்ள தனிமங்களால் இடமளிக்க முடியும்.

இரண்டாவது தொடர் தனிமங்களில் இருந்துதான் தனிம வரிசை அட்டவணையின் ஆவர்த்தனப் போக்குகள் தோற்றம் கொள்கின்றன. மிகக் குறுகிய முதல் தொடரில் ஐதரசன் மற்றும் ஈலியம் என்ற இரண்டு தனிமங்கள் மட்டுமே இடம்பெற்றுள்ளதால் இவற்றிலிருந்து தீர்மானமான ஆவர்த்தனப் போக்குகள் எதையும் இறுதி செய்ய முடியவில்லை. ஏனெனில் இந்த இரண்டு தனிமங்களும் மற்ற எசு தொகுதி தனிமங்கள் எதைப்போலவும் பண்புகளை வெளிப்படுத்துவதில்லை . இரண்டாவது தொடர் தனிமங்களில் அதிக அளவுக்கு தீர்மானமான ஆவர்த்தனப் போக்குகளை உணரமுடிகிறது. இத்தொடரில் இடம்பெற்றுள்ள அனைத்து தனிமங்களின் அணு எண்களும் அதிகரிக்கின்றன. தனிமங்களின் அணு ஆரங்கள் குறைகின்றன. மின்னெதிர் தன்மையும், அயனியாக்கும் ஆற்றலும் அதிகரிக்கின்றன.

இலித்தியம், பெரிலியம் என்ற இரண்டு உலோகங்கள் மட்டும் இரண்டாவது தொடரில் இடம்பெற்றுள்ளன. குறைந்த உலோகங்களைப் பெற்றுள்ள தொடர் என்ற பெயரை இத்தொடருக்கு இவ்விரு உலோகங்களும் பெற்றுத்தருகின்றன. முதல் தொடரில் உலோகங்கள் எதுவும் கிடையாது. ஆனால் அதில் இரண்டு தனிமங்கள் மட்டுமே உள்ளன. இரண்டாவது தொடரில் இடம்பெற்றுள்ள தனிமங்களின் பண்புகள் பெரும்பாலும் அவை இடம்பெற்றுள்ள குழுவில் உள்ள தனிமங்களைக் காட்டிலும் உச்சகட்ட நிலையில் காணப்படுகின்றன. உதாரணமாக புளோரின் அதிக வினைத்திறன் கொண்ட ஆலசனாகும். நியான் வாயு உச்சமான மந்தவாயுப் பண்புகளைக் கொண்டுள்ளது. அதேபோல இலித்தியம் மிகக்குறைவான வினைத்திறன் கொண்ட கார உலோகமாகும்

இத்தொடரிலுள்ள அனைத்துத் தனிமங்களும் மேட்லங்கு விதியைப் பின்பற்றுகின்றன. 2எசு தொடரில் இலித்தியமும், பெரிலியமும் 2எசு துணைக்கூட்டை நிரப்புகின்றன. போரான், கார்பன், நைட்ரசன், ஆக்சிசன், புளோரின் மற்றும் நியான் போன்ற பிற தனிமங்கள் 2பி துனைக்கூட்டை நிரப்புகின்றன. இவ்விசேட பண்பை முதல் மற்றும் மூன்றாம் தொடருடன் இத்தொடர் பகிர்ந்து கொள்கிறது. இவ்விதியிலிருந்து மாறுபடும் இடை நிலைத்தனிமங்கள் மற்றும் உள்ளிடைத் தனிமங்கள் எதுவும் இத்தொடரில் இடம்பெறவில்லை.

இலித்தியம் Li என்ற மூலக்கூற்று வாய்ப்பாடு|மூலக்கூற்று வாய்ப்பாட்டுடன்]] வெள்ளி போலும் தோற்றம் உள்ள மென்மையான ஒரு மாழை (உலோகம்) ஆகும். இது தனிம அட்டவணையில் 3ஆவதாக உள்ள ஒரு தனிமம். இதன் அணுவெண் 3. இதன் அணுக்கருவில் மூன்று நேர்மின்னிகளும் நான்கு நொதுமிகளும் உள்ளன. இது மிகவும் மென்மையாக உள்ளதால், ஒரு கத்தியால் எளிதாக வெட்டலாம். உலோகங்கள் யாவற்றிலும் மிகக்குறைவான எடை கொண்ட உலோகம் இலித்தியம் ஆகும். இலித்தியத்தின் அடர்த்தி நீரின் அடர்த்தியில் பாதியளவு தான். இலித்தியம் மின்கலங்களில் பெருமளவு பயன்படுகின்றது. பெருவெடிப்பின் போது தோன்றிய தனிமங்களில் ஒன்றாக இலித்தியம் கருதப்படுகிறது. புவிப்பரப்பில் அதிகமாகக் கிடைக்கும் தனிமங்களின் வரிசையில் இலித்தியம் 33 ஆவது இடத்தைப் பிடிக்கிறது. அதிக வினைத்திறன் கொண்டது என்பதால் இலித்தியம் இயற்கையில் தனித்துக் கிடைப்பதில்லை. ஆனால் சேர்மங்களாகக் காணப்படுகிறது.

பெரிலியம் என்பது Be என்ற மூலக்கூற்று வாய்ப்பாடு கொண்ட ஒரு தனிமம் ஆகும். இதன் அணுவெண் 4. இது வெப்பத்தை நன்றாகக் கடத்தும் ஒரு தனிமம் ஆகும். செப்பு போன்ற உலோகங்களுக்கு உறுதியூட்ட சிறிதளவு பெரிலியம் சேர்க்கப்படுகின்றது. X-கதிர்கள் இவ்வுலோகத்தைக் கடந்து செல்லவல்லன. இத்தனிமம், காந்தத்தன்மை ஏதுமற்றது. நைட்டிரிக் காடியால் தாக்குண்டும் கரையாத பொருள் ஆகும். பெருவெடிப்பின் போது சிறிய அளவில் பெரிலியம் தோன்றியிருக்கலாம் எனக் கருதப்படுகிறது. பெரிலியமும் பெரிலியம் சேர்மங்களும் புற்று நோயை உண்டாக்கக் கூடியவை என்று வகைப்படுத்தப்பட்டுள்ளன. 


</doc>
<doc id="119006" url="https://ta.wikipedia.org/wiki?curid=119006" title="கிடைக்குழு 3 தனிமங்கள்">
கிடைக்குழு 3 தனிமங்கள்

கிடைக்குழு 3 தனிமங்கள் "(Period 3 elements)" தனிம வரிசை அட்டவணையில் மூன்றாவது கிடை வரிசையில் இடம்பெற்றுள்ள வேதித் தனிமங்களை குறிக்கிறது. இவை 3 ஆவது தொடர் தனிமங்கள் எனப்படுகின்றன. இது ஒரு குறுகிய தொடராகும். இத்தொடரில் அணு எண் 11 முதல் 18 வரை கொண்ட எட்டு தனிமங்கள் இடம்பெற்றுள்ளன. அவை சோடியம் Na, மக்னீசியம் Mg, அலுமீனியம் Al, சிலிக்கான் Si, பாசுபரசு P, கந்தகம் S, குளோரின் Cl , ஆர்கன் Ar என்பனவாகும். 
இத் தொடரில் அணு எண் உயர்வதற்கேற்ப அவற்றின் ஆற்றல் கூடுகள் எலக்ட்ரான்களால் ஒரு மந்தவாயு அமைப்பு வரும்வரை முறையாக நிரப்பப்படுகின்றன. இத்தொடரில் உள்ள தனிமங்களின் இயற்பியல் மற்றும் வேதியியல் பண்புகள் ஏறுவரிசையில் அமைந்துள்ள அவற்றின் அணு எண்களுக்கு ஏற்ப ஆவர்த்தன் முறையில் மாற்றமடைகின்றன. இத்தொடரில் உள்ள தனிமங்கள் அவை இடம்பெற்றுள்ள மேலிருந்து கீழாகச் செல்லும் குழுவில் உள்ள தனிமங்களுடன் ஒத்த பண்புகளைப் பெற்றுள்ளன. முதல் இரண்டு தனிமங்களான சோடியமும் மக்னீசியமும் தனிம வரிசை அட்டவனையில் எசு தொகுதி தனிமங்களாகும். மற்ற தனிமங்கள் பி தொகுதியில் இடம்பெறுகின்றன. இத்தொடரின் 3டி துணைக்கூடுகள் 4 ஆவது தொடர் வரையில் நிரப்பப்படாமல் உள்ளன. இதனால் தனிமவரிசை அட்டவணை அடுத்தடுத்த இரண்டு குழுக்கள் தோற்றத்தால் தனிச் சிறப்பு அமைப்பைப் பெறுகிறது. மூன்றாவது தொடரில் உள்ள அனைத்து தனிமங்களும் இயற்கையில் தோன்றுகின்றன. மேலும் இவை குறைந்தபட்சம் ஓர் ஐசோடோப்பையாவது கொண்டுள்ளன .

மூன்றாவது தொடரில் உள்ள தனிமங்களின் அணு எண்கள் அதிகரிக்கின்றன. அணு ஆரம் குறைகிறது.

மூன்றாவது தொடரில் உள்ள தனிமங்களின் அணு நிறை அதிகரிக்கிறது. இதனால் மின்னெதிர் தன்மையும் அதிகரிக்கிறது. 

மூன்றாவது தொடரில் உள்ள தனிமங்களின் அணு எண்கள் அதிகரிப்பதால் இவற்றின் எலக்ட்ரான்களை நீக்குவதற்குத் தேவையான அயனியாக்கும் ஆற்றலும் அதிகரிக்கிறது. 

இதன் மூலக்கூற்று வாய்ப்பாடு Na ஆகும். இது மெண்மையான வெள்ளியைப் போன்று மெண்மையான உலோகமாகும். கார உலோகம் என்று இதை வகைப்படுத்துகிறார்கள். அதிக வினைத்திறன் கொண்ட தனிமமாகவும் சோடியம் விளங்குகிறது. 23Na என்ற நிலைப்புத்தன்மை கொண்ட ஒரே ஒரு ஐசோடோப்பை இது கொண்டுள்ளது. பெல்சுபார், சோடாலைட்டு, பாறை உப்பு போன்ற கனிமங்களில் நிறைந்து இயற்கையில் அதிக அளவில் சோடியம் கிடைக்கிறது. சோடியம் உப்புகள் தண்ணீரில் எளிதில் கரையும் என்பதால் இவை பூமியில் உள்ள நீர் நிலைகளில் அதிக அளவில் கிடைக்கின்றன. குறிப்பாக கடல் நீரில் சோடியம் குளோரைடாக இது பெருமளவில் கிடைக்கிறது. 
சோடியம் சேர்மங்கள் பல்வேறு பயன்களைத் தருகின்றன. சோடியம் ஐதராக்சைடு சோப்பு தயாரித்தலில் பயன்படுகிறது. சோடியம் குளோரைடு உணவைப் பதப்படுத்தவும், ஊட்டச்சத்தாகவும் பயன்படுத்தப்படுகிறது. 
தனி உலோகமாக சோடியம் இயற்கையில் கிடைப்பதில்லை. ஆனால் சோடியம் சேர்மங்களில் இருந்து இதை தயாரிக்க முடியும். சர் அம்பரி டேவி 1807 ஆம் ஆண்டில் முதன்முதலில் தனிமநிலை சோடியத்தைப் பிரித்தெடுத்தார். இதற்காக இவர் சோடியம் ஐதராக்சைடை மின்னாற்பகுப்பு செய்தார். சொடியம் அயனி பல கனிமங்களின் பகுதிப்பொருளாக உள்ளது. 

மக்னீசியத்தின் மூலக்கூற்று வாய்ப்பாடு Mg ஆகும். இதன் அணு எண் 12 மற்றும் அணுநிறை 24.31 ஆகும். இது காரமண் உலோகம் என்று வகைப்படுத்தப்படுகிறது. பொதுவாக +2 என்ற ஆக்சிசனேற்ற நிலையில் காணப்படுகிறது. புவியின் மேலோட்டில் அதிகமாகக் கிடைக்கும் தனிமங்களில் இது எட்டாவது இடத்தைப் பெறுகிறது and ninth in the known universe as a whole.. ஒட்டுமொத்தமாக பிரபஞ்சத்தில் அதிகமாகக் கிடைக்கும் தனிமங்களில் ஒன்பதாவது இடத்தைப் பிடிக்கிறது. புவியின் நிறையில் இரும்பு, ஆக்சிசன், சிலிக்கான் ஆகிய தனிமங்களை அடுத்து நான்காவது பெரும்பான்மையான பகுதிப் பொருளாக மக்னீசியம் கலந்துள்ளது. மக்னீசியம் சேர்மங்கள் தண்ணிரில் நன்கு கரையும் என்பதால் கடல் நீரில் இது அதிகமாகக் கலந்துள்ளது.

அதிக வினைத்திறன் கொண்ட தனிமம் என்பதால் மக்னீசியம் இயற்கையில் தனித்துக் கிடைப்பதில்லை. காற்றில் வினைபுரிந்து தன்னைச் சுற்றி ஒரு வினையறுக்கும் அடுக்கை உருவாக்கிக் கொளவதால் மேற்கொண்டு வினைபுரியாமல் மக்னீசியம் பாதுகாக்கப்படுகிறது. தனி மக்னீசியம் உலோகம் பிரகாசமான வெள்ளை நிற ஒளியுடன் எரிகிறது. மக்னீசியம் உப்புகளை மின்னாற்பகுப்பு செய்வதன் மூலம் மக்னீசியம் தயாரிக்கப்படுகிறது. அலுமினியம் மக்னீசியம் கலப்புலோகங்கள் தயாரிப்பது மக்னீசியம் உலோகத்தின் முக்கியமான பயனாகும். இவை ஒப்பீட்டளவில் இலேசானதாகவும் வலிமை நிறைந்ததாகவும் உள்ளன. 

அலுமினியத்தின் மூலக்கூற்று வாய்ப்பாடு Al. வெள்ளியைப் போன்ற வெண்மை நிறத்துடன் இது காணப்படுகிறது. போரான் குழுவைச் சேர்ந்த இது பின் இடைநிலைத் தனிமம் என்று வகைப்படுத்தப்படுகிறது. சாதாராண வெப்ப நிலை மற்றும் அழுத்தத்தில் இது தண்ணிரில் கரைவதில்லை. ஆக்சிசன் மற்றும் சிலிக்கானை அடுத்து மூன்றாவது அதிகமாகக் கிடைக்கும் தனிமம் அலுமினியம் ஆகும். புவியின் நிறை அளவில் 8% அளவு ஆக்சிசன் நிறைந்துள்ளது. 270 வகையான கனிமங்களில் ஒன்றாக அலுமினியம் கலந்துள்ளது. அலுமினியத்தின் முக்கியமான தாது பாக்சைட்டு ஆகும். 

அலுமினியம் அடர்த்தி குறைவானதொரு தனிமம் ஆகும். அதனால் இதன் கலப்புலோகங்கள் ஆகாய விமானங்களின் பாகங்கள் செய்ய பயன்படுத்தப்படுகின்றன. அலுமினியத்தின் ஆக்சைடுகளும் சல்பேட்டுகளும் அதிக அளவில் பயன்படுகின்றன. 


</doc>
<doc id="119008" url="https://ta.wikipedia.org/wiki?curid=119008" title="கிடைக்குழு 4 தனிமங்கள்">
கிடைக்குழு 4 தனிமங்கள்

கிடைக்குழு 4 தனிமங்கள்(Period 4 elements) தனிம அட்டவணையில் உள்ள நான்காவது கிடை வரிசையில் உள்ள தனிமங்களை குறிக்கிறது. இந்த வரிசைகளில் தனிமங்கள் தம் அணு எண்களில் அதிகரித்தலை பொறுத்து வரிசைப் படுத்தப்பட்டுள்ளன. ஒரு கிடை வரிசையில் இருக்கும் ஒரு தனிமத்தை ஒத்த பண்புகளை உடைய மற்ற தனிமங்களும் அதே வரிசையில் அமைந்து இருப்பது குறிப்பிடத்தக்கது. 
கிடைக்குழு 4 ல் பொட்டாசியம் K,கால்சியம் Ca ,இசுக்காண்டியம் Sc ,டைட்டானியம் Ti ,வனேடியம் V, 
குரோமியம் Cr ,மாங்கனீசு Mn,இரும்பு Fe ,கோபால்ட் Co ,நிக்கல் Ni ,செப்பு Cu , 
துத்தநாகம் Zn,காலியம் Ga,செர்மானியம் Ge ,ஆர்செனிக் As ,செலீனியம் Se , 
புரோமின் Br ,கிருப்டான் Kr என்று பதினெட்டு தனிமங்கள் உள்ளன. இவை அனைத்தும் s ,p மற்றும் d-வலைக்குழுவை சார்ந்த தனிமங்களாகும்.


</doc>
<doc id="119017" url="https://ta.wikipedia.org/wiki?curid=119017" title="ஆரி பாட்டர் (திரைப்பட தொடர்)">
ஆரி பாட்டர் (திரைப்பட தொடர்)

ஆரி பாட்டர் திரைப்பட தொடர்கள் ஆரி பாட்டர் நாவல்களை அடிப்படையாக கொண்டு எடுக்கப்பட்ட திரைப்பட தொடர்கள் ஆகும். வார்னர் பிரதர்ஸ் நிறுவனம் இந்த படத்தின் வினியோகஸ்தராக செயல்பட்டது. இந்த திரைப்படம் மொத்தம் 8 கற்பனை பட (fantasy films) வரிசைகளாக வெளிவந்துள்ளன. இதில் "ஆரி பாட்டர் அண்ட் ஃபிலாசஃபர் ஸ்டோன்" (2001) முதல் படமாக வெளிவந்தது, மேலும் "ஆரி பாட்டர் அண்ட் தி டெத்லி ஹாலோஸ் - பகுதி 2" (2011) இறுதிப் படமாக வெளியானது.

இந்தத் திரைப்பட தொடர்களில் டேனியல் ராட்க்ளிஃப், ருபர்ட் க்ரிண்ட் மற்றும் எம்மா வாட்சன் போன்றோர் முறையே ஆரி பாட்டர், ரான் வீஸ்லி, ஹெர்மியான் கிரான்கர் என்ற மூன்று முக்கிய கதாப்பத்திரங்களில் நடித்துள்ளனர்.



</doc>
<doc id="119018" url="https://ta.wikipedia.org/wiki?curid=119018" title="சாந்தோக்கிய உபநிடதம்">
சாந்தோக்கிய உபநிடதம்

சாந்தோக்ய உபநிடதம் என்பது சாம வேதத்தைச் சார்ந்த உபநிடதம் ஆகும். முக்திகோபநிஷத்தில் ராமபிரான் ஆஞ்சனேயருக்கு உபதேசித்ததாகக் கூறப்படும் 108 உபநிஷத்துக்களில் இது 9-வது உபநிஷத்து. எல்லா உபநிடதங்களிலும் இரண்டாவது பெரிய உபநிடதம் ஆகும். இது ஸாமவேதத்தில் சாந்தோக்யப் பிராம்மணத்தைச் சேர்ந்தது.'சந்தோக:' என்றால் ஸாமகானம் செய்பவன் என்று பொருள். அதனிலிருந்து சாந்தோக்யம் என்ற பெயர் வந்தது. சாந்தோக்யப் பிராம்மணத்தில் உள்ள பத்து அத்தியாயங்களில் பின் எட்டு அத்தியாயங்கள் தான் சாந்தோக்ய உபநிடதம் ஆகும். பிரம்ம சூத்திரத்தின் பெரும் பகுதி இவ்வுபநிடதத்தின் மந்திரங்களை அடிப்படையாகக்கொண்டது. இதனிலிருந்து நூற்றுக்கு மேற்பட்ட மேற்கோள்களை பிரம்ம சூத்திரம் எடுத்துக் கையாள்கிறது. அதனால் இதற்குத் தனிச் சிறப்பு உண்டு.

பிரச்ன உபநிடதம், முண்டக உபநிடதம், கடோபநிடதம், இவைபோல் இது ஒரே ரிஷியின் உபதேசமாக அமையவில்லை. பிரகதாரண்யக உபநிடதம் போல் பல ரிஷிகளின் உபதேசங்களின் தொகுதியாக அமைந்துள்ளது. இதிலுள்ள பற்பல வித்தைகளின் ரிஷிகளின் பட்டியலை கீழே காணவும்:

எல்லா வேதாந்த நூல்களிலும் தொடக்கத்திலுள்ள வாக்கியங்கள் அந்நூலின் முக்கிய உட்கருத்துக்களை அதனுள் அடக்கியிருக்கவேண்டும் என்ற விதிப்படி, இந்நூலும் தொடக்கவாக்கியத்திலேயே அதனுடைய குறிக்கோளைக் காட்டிவிடுகிறது. ஈசாவாஸ்ய உபநிடதத்தின் முதல் வாக்கியம், கேன உபநிடதத்தின் முதல் சில வாக்கியங்கள், பிருகதாரண்யக உபநிடதத்தின் அசுவம் (குதிரை) முதலிய எல்லாமே அந்தந்த உபநிடதத்தின் உட்கருத்துக்களை உள்ளடக்கியுள்ளன.சாந்தோக்ய உபநிடதத்தில் பல உபாசனைகள் விவரிக்கப்பட்டிருக்கின்றன. அவைகளில் முக்கியமானது ஓங்கார உபாசனை. உபாசனை என்றால் தியானத்தின் மூலம் தியானப்பொருளின் தத்துவத்திலேயே நிலைத்திருப்பது.'ஸர்வம் கலு இதம் பிரம்ம', 'தத் த்வம் அஸி' 'ஆத்மா வா இதம் ஸர்வம்' முதலிய மஹாவாக்யங்களே இவ்வுபநிடதத்தின் சாராம்சம். மஹாவாக்கியங்களோ ஓங்காரத்தில் அடங்கியவை. படிப்படியாக ஓங்காரப் பொருளை விளங்க வைப்பதே இவ்வுபநிடதத்தின் முக்கிய நோக்கம்.'உத்கீதம்' எனப் பெயர் பெற்ற 'ஓம்' என்ற ஒற்றையெழுத்துச் சொல்லை உபாசிக்கவேண்டும் என்று தொடங்குகிறது உபநிடதம். ஓம் என்று தொடங்கியே அத்தனை வேதங்களும் கானம் செய்யப்படுகின்றன. பிரம்மத்தின் சின்னம் ஓம். சின்னம் மட்டுமல்ல, சின்னமே பிரம்மம். அதனால் பிரம்மத்தை தியானம் பண்ணுவதற்கு இதுவே வழி. இதுவே முடிவு.

ஆதிசங்கரருடைய விளக்க உரையே சாந்தோக்ய உபநிடதத்தின் எல்லா உரைகளிலும் முந்தியது.

பிரகதாரண்யக உபநிடதம்மும் சாந்தோக்ய உபநிடதமும் இரு மிகப்பெரிய உபநிடதங்கள். இரண்டிற்கும் ஆதிசங்கரரும் இன்னும் மற்ற ஆசாரியர்களும் விரிவாக உரை எழுதியிருக்கின்றனர். இவையிரண்டில் இல்லாத வேதாந்த தத்துவங்கள் வேறு எங்குமே இல்லை என்று சொல்ல முடியும். ஆனால் இரண்டையும் ஆழமாகப் பார்க்கும்போது ஒரு முக்கியமான வேறுபாட்டைக் காணலாம். சாந்தோக்யம் இப்பிரபஞ்சத்தில் நம் புலன்களுக்குப் புலனாவதில் தொடங்கி நம்மை பிரும்மத்திற்கு அழைத்துச்செல்ல முயற்சிக்கிறது. பிருகதாரண்யகம் நம் புலன்கள் அறியக்கூடியவைகளுக்கெல்லாம் அப்பாற்பட்ட பிரம்மத்தை நம்மறிவிற்கு உட்படுத்தமாட்டாமையை விளக்குகிறது. இதனால் சாந்தோக்யத்தை 'ஸப்பிரபஞ்ச உபநிடதம்' என்றும் பிரகதாரண்யகத்தை 'நிஷ்பிரபஞ்ச உபநிடதம்' என்றும் சொல்வதுண்டு .

ஓங்காரத்தின் மகிமையை அறிந்து, சிரத்தையுடனும் யோகமுறைப்படியும் செய்யப்படும் உபாசனையே வீரியமுடையதாகும். சூரியனிடம் போற்றப்படும் தெய்வம் எதுவோ அதுவே கண்ணில் ஒளியாயிருப்பது. இதுதான் அக்ஷி வித்தை. (அக்ஷி = கண்). இவ்வுலகிற்குப்புகலிடம் 'ஆகாசம்' (=வெளி). 'ஆகாசம்' என்ற வடமொழிச்சொல்லிற்கு 'எங்கும் விளங்கும் பொருள்' என்று தமிழில் சொல்லலாம். இதனால் 'ஆகாசம்' என்ற தத்துவத்தை 'அங்கிங்கெனாதபடி எங்கும் பிரகாசமாய்' விளங்கும் பரம்பொருள் என்றே அறிந்து கொள்ளலாம். இவ்விதம் அறிந்து கொள்வதைத்தான் 'ஆகாச வித்தை' என்பர்.

இதற்குப்பிறகு அத்தியாயத்தின் முடிவில் உஷஸ்தி என்பவருடைய கதை வருகிறது. இவர் கிராமம் ஒன்றில் சென்றுகொண்டிருந்தபோது, வேறு வழியில்லாமல் கொள்ளைத் தின்றுகொண்டிருந்த யானைக்காரன் ஒருவனிடம் பிச்சை கேட்டார். அவன் தான் தின்றுகொண்டிருந்த கொள்ளையே இவருக்குக் கொடுத்தான். கூடவே தண்ணீரும் கொடுத்தான். கொள்ளை ஏற்றுக்கொண்ட உஷஸ்தி தண்ணீரை ஏற்றுக் கொள்ள மறுத்தார். ஏனென்றால் அது ஒருவர் சாப்பிட்டமீதம் என்றார். அப்படியென்றால் கொள்ளை மாத்திரம் எப்படி ஏற்றுக்கொண்டீர் என்று கேட்டதற்கு 'அதை உண்ணாவிடில் என் உயிர் நிலைத்திருக்காது; குடி நீரோவெனின் காமமாகும்' என்றார். உயிருக்கு ஆபத்து இருக்கும்போது தன் ஆசாரத்தை மீறுவது தவறாகாது என்பது இதனால் தெரியப்படுத்தப்படுகிறது.


இவ்வத்தியாயத்தில் 24 'கண்டங்கள்' (= பாகங்கள்) உள்ளன. அவைகளில் முதல் 22 கண்டங்களில் ஸாமகானத்தை எப்படியெப்படியெல்லாம் தியானம் செய்யலாம், செய்யவேண்டும் என்பதைப்பற்றி விவரமாகச்சொல்லப்பட்டிருக்கின்றன. 23-வது கண்டத்தில் தருமத்தைப்பற்றிய ஒரு முக்கியமான விஷயத்தை எடுத்துச்சொல்லப்போக, ஆதிசங்கரர் தன்னுடைய பாஷ்யத்தில், இதையே ஒரு தாவுபலகையாகக்கொண்டு, பரம்பொருளுடன் ஒன்றிப்போக துறவறம் இன்றியமையாதது என்ற தன்னுடைய அத்வைதக் கூற்றை நிலைநிறுத்துவதற்காக ஒரு நீண்ட வாதப்பிரதிவாதத்தை தன்னுரையில் சேர்த்திருக்கிறார். 23-வது கண்டத்திலுள்ள மூன்று மந்திரங்களில் சொல்வது:


இவ்வத்தியாயத்தில் மது வித்தை, காயத்ரீ மந்திரத்தின் மஹிமை, சாண்டில்ய வித்தை, இரண்யகர்ப தியானம் மனித வாழ்க்கையே ஒரு யக்ஞம் என்ற பார்வை, முதலியன அடங்கும்.

மது என்றால் தேன். தேன் எப்படி களியூட்டுகிறதோ அப்படி சூரியன் எல்லா புலன்களுக்கும், புலன்களின் அதிதேவதைகளான தேவர்களுக்கும் களியூட்டுகிறான். தேவர்கள் இந்த சூரியனாகிற அமிர்தத்தைப் பார்த்தே திருப்தியடைந்துவிடுகின்றனர். இவ்வித்தையை பிரம்மா பிரஜாபதிக்கும், பிரஜாபதி மனுவுக்கும் மனு மற்ற மக்களுக்கும் உபதேசித்தார். இவ்விதம் பரம்பரையாக வந்த பிரம்மஞானத்தை உத்தாலக ஆருணிக்கு அவருடைய தந்தை உபதேசித்தார்.(3-1 இலிருந்து 3-11 வரை).

தோன்றியதாக இங்கு அசைவது அசையாதது எதெதெல்லாம் உண்டோ அது எல்லாம் காயத்ரியே. தோன்றிய இதையெல்லாம் பாடுவதாலும் ("காயதி"), இதையெல்லாம் பேரிட்டுப்பேசி க்காப்பாற்றுவதாலும் ("த்ராயதே ச") பேசும் புலனான வாக்கே காயத்ரீ.(3-12-1).

இது எல்லா உபநிடதங்களிலுமே ஓர் உயர்ந்த புகழ் பெற்ற தத்துவ வாக்கியம். இதன் பொருள்:

சாண்டில்யவித்தையின் வேர்க்கருத்தே இந்த தனிப்பட்ட ஜீவனும் அந்த வானளாவிய பிரம்மமும் ஒன்றே என்ற கருத்துதான். மூன்றாவது அத்தியாயத்தின் 14-வது கண்டத்தில் மீதமுள்ள 2,3,4 -வது மந்திரங்கள் இதைத் தெள்ளத் தெளிவாக்குகின்றன.





</doc>
<doc id="119035" url="https://ta.wikipedia.org/wiki?curid=119035" title="ரஞ்சன் சில்வா">
ரஞ்சன் சில்வா

ரஞ்சன் சில்வா ("Ranjan Silva", பிறப்பு: நவம்பர் 18 1988), இலங்கை களுத்துறைப் பிரதேசஅணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், இரண்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2008/09-2009/10 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119037" url="https://ta.wikipedia.org/wiki?curid=119037" title="சோமேசர் முதுமொழி வெண்பா">
சோமேசர் முதுமொழி வெண்பா

சோமேசர் முதுமொழி வெண்பா ஒரு தமிழ் நீதி நூல். இதனை இயற்றியவர் சிவஞான முனிவர். திருக்குறளில் சொல்லப்பட்டுள்ள நீதிகளை, எடுத்துக்காட்டுக் கதைகள் மற்றும் வரலாற்று நிகழ்வுகளைக் கொண்டு விளக்கும் வகையில் எழுதப்பட்டுள்ளது. திருக்குறளின் அதிகாரத்துக்கு ஒன்றாக 133 பாக்கள் இதில் உள்ளன. இதன் பாக்கள் வெண்பா வகையைச் சேர்ந்தன. 



</doc>
<doc id="119039" url="https://ta.wikipedia.org/wiki?curid=119039" title="ரோசான் சில்வா">
ரோசான் சில்வா

ரோசான் சில்வா ("Roshan Silva"), இலங்கை குருனாகலைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119040" url="https://ta.wikipedia.org/wiki?curid=119040" title="போல்க்ஸ்வேகன்">
போல்க்ஸ்வேகன்

ஃபோல்க்ஸ்வேகன் (வோல்ஸ்வேகன், "Volkswagen") எனபது வோல்ஸ்வேகன் குழும நிறுவனத்தின் ஒரு துணை நிறுவனம் ஆகும். இது கார் உற்பத்தியில் ஈடுபட்டுள்ளது. இந்த நிறுவனம் ஜெர்மனியில் உள்ள வுல்ஃப்ஸ்பர்கில் 28 மே 1937ல் தொடங்கப்பட்டது. வோல்ஸ்க்வேகன் என்ற சொல் ஜெர்மானிய மொழியில் மக்களுடைய கார் என்று பொருள்.

ஸ்கோடா ஆட்டோ நிறுவனத்துடன் இணைந்து வோல்ஸ்வேகன் இந்தியாவில் செப்டம்பர் 2007ம் ஆண்டு பஸட் மாதிரி காரை அறிமுகப்படுத்தியது.

வோல்க்ஸ்வகேன் முதன் முதலில் 1937ல் பெர்லினில் ஜெர்மானிய தொழிலாளர் முன்னணியால் உருவாக்கப்பட்டது. முற்பகுதிகளில் ஜெர்மன் வாகன தொழில் ஆடம்பர மாதிரிகளை கொண்டதாகவே அமைந்தது, சராசரி ஒரு ஜெர்மானியர் அரிதாக ஒரு மோட்டார் சைக்கிளை விட வேறு ஒன்றும் பெற்று விட முடியாது.இதன் விளைவாக ஜெர்மனியில் 5௦ பேருக்கும் குறைவானோரே கார் வைத்திருந்தனர்.புதிய புதிய சந்தையை தேடிக்கொண்ட சில கார் தயாரிப்பு நிறுவனங்கள் இந்த மக்கள் கார் தயாரிப்பு திட்டத்தை பயன்படுத்திக்கொண்டன மெர்சிடஸ் 170H, ஆட்லர் ஆட்டோபன், ஸ்டேர் 55, மற்றும் ஹனோமக் 1.3L ஆகியவை.


</doc>
<doc id="119041" url="https://ta.wikipedia.org/wiki?curid=119041" title="உலகநீதி">
உலகநீதி

உலகநீதி ஒரு தமிழ் நீதி நூல். 
இதனை இயற்றியவர் உலகநாதர்.
18ம் நூற்றாண்டைச் சேர்ந்த இந்நூலில் 13 விருத்தப்பாக்கள் உள்ளன. 
ஒவ்வொரு பாடலும் முருகனை வாழ்த்தி முடிவதாக அமைந்துள்ளது. 
இந்நூல் கூறும் அறிவுரைகள் எதனைச் செய்ய வேண்டாம் என்று எதிர்மறையாக அமைந்துள்ளன. (எ.கா. ஓதாமல் ஒரு நாளும் இருக்க வேண்டாம்)

16-ஆம் நூற்றாண்டில் வாழ்ந்த உலகநாத பண்டிதர் இந்த நூலை இயற்றினார் என்பர். 


</doc>
<doc id="119043" url="https://ta.wikipedia.org/wiki?curid=119043" title="சஞ்சீவ சில்வா">
சஞ்சீவ சில்வா

சஞ்சீவ சில்வா ("Sanjeewa Silva", பிறப்பு: ஏப்ரல் 9 1975), இலங்கை கொழும்புப் பிரதேசஅணியின் துடுப்பாட்டக்காரர். இவர் 125 முதல்தர துடுப்பாட்டப் போட்டிகளிலும், 60 ஏ-தர துடுப்பாட்டப் போட்டிகளிலும், ஏழு இருபது20 துடுப்பாட்டப் போட்டிகளிலும் கலந்து கொண்டுள்ளார். இவர் 1993/94 - 2007 பருவ ஆண்டுகளில், இலங்கை கொழும்பு விளையாட்டுக்கழக, சிங்களீஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119044" url="https://ta.wikipedia.org/wiki?curid=119044" title="சிரிபால் சில்வா">
சிரிபால் சில்வா

சிரிபால் சில்வா ("Sripal Silva"), இலங்கை மொரட்டுவைப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டுகளில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119046" url="https://ta.wikipedia.org/wiki?curid=119046" title="டேவிட் தலல்ல">
டேவிட் தலல்ல

டேவிட் தலல்ல ("David Thalalla", பிறப்பு: ஆகத்து 28 1963), மலேசியா அணியின் துடுப்பாட்டக்காரர். இவர் ஏழு முதல்தர துடுப்பாட்டப் போட்டியிலும், ஏழு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1997/98-1998/99 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="119048" url="https://ta.wikipedia.org/wiki?curid=119048" title="சந்தார வேலு">
சந்தார வேலு

சந்தார வேலு ("Santhara Vello", பிறப்பு: மே 19 1972), மலேசியா அணியின் துடுப்பாட்டக்காரர். இவர் ஐந்து ஏ-தர துடுப்பாட்டப் போட்டியிலும், 10 ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 997/98-1998/99 பருவ ஆண்டில் ஏ-தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="119049" url="https://ta.wikipedia.org/wiki?curid=119049" title="மேத்தியூ வில்லியம்">
மேத்தியூ வில்லியம்

மேத்தியூ வில்லியம் ("Matthew William", பிறப்பு: திசம்பர் 31 1976), மலேசியா அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியிலும், ஏழு ஏ-தர துடுப்பாட்டப் போட்டியிலும், ஒன்பது ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2003/04 பருவ ஆண்டில் முதல்தர துடுப்பாட்டப் போட்டியில் மலேசியா துடுப்பாட்ட அணியின் உறுப்பினராக பங்குகொண்டார்.



</doc>
<doc id="119050" url="https://ta.wikipedia.org/wiki?curid=119050" title="ஆதில் ஹனீப்">
ஆதில் ஹனீப்

ஆதில் ஹனீப் ("Adil Hanif", பிறப்பு: மே 25 1978), பாக்கித்தானைப் பிறப்பிடமாகக் கொண்ட இவர் பஹ்ரைன் அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டியிலும், ஏழு ஏ-தர துடுப்பாட்டப் போட்டியிலும் கலந்து கொண்டுள்ளார். 1999-2001 பருவ ஆண்டில் முதல்தர துடுப்பாட்டப் போட்டியில் பஹ்ரைன் துடுப்பாட்ட அணியின் உறுப்பினராக பங்குகொண்டார்.



</doc>
<doc id="119052" url="https://ta.wikipedia.org/wiki?curid=119052" title="ஆமிர் அலி">
ஆமிர் அலி

ஆமிர் அலி ("Aamer Ali", பிறப்பு: நவம்பர் 24 1978 ), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டியிலும், 14 ஏ-தர துடுப்பாட்டப் போட்டியிலும் கலந்து கொண்டுள்ளார். 1998/99-1999/00 பருவ ஆண்டில் முதல்தர துடுப்பாட்டப் போட்டியில் ஒமான் துடுப்பாட்ட அணியின் உறுப்பினராக பங்குகொண்டார்.



</doc>
<doc id="119055" url="https://ta.wikipedia.org/wiki?curid=119055" title="அப்பாஸ் ஜவாட்">
அப்பாஸ் ஜவாட்

அப்பாஸ் ஜவாட் ("Abbas Jawad", பிறப்பு: நவம்பர் 15 1986), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 17ன் கீழ் துடுப்பாட்டப் போட்டியில் ஒமான் துடுப்பாட்ட அணி உறுப்பினராக பங்குகொண்டார். இவர் வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119067" url="https://ta.wikipedia.org/wiki?curid=119067" title="அசார் அலி (ஒமானிய துடுப்பாட்டக்காரர்)">
அசார் அலி (ஒமானிய துடுப்பாட்டக்காரர்)

அசார் அலி ("Azhar Ali", பிறப்பு: பிப்ரவரி 2 1968), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 2005 இல் ஐ.சீ.சீ துடுப்பாட்டப் போட்டிகளில் ஒமான் துடுப்பாட்ட அணி உறுப்பினராக பங்குகொண்டார். இவர் வலதுகை துடுப்பாட்டக்காரர், வலதுகை மிதவேகப் பந்துவீச்சாளர்.


</doc>
<doc id="119068" url="https://ta.wikipedia.org/wiki?curid=119068" title="ரியால்">
ரியால்



</doc>
<doc id="119069" url="https://ta.wikipedia.org/wiki?curid=119069" title="முகம்மது ஆசிப் (ஒமானிய துடுப்பாட்டக்காரர்)">
முகம்மது ஆசிப் (ஒமானிய துடுப்பாட்டக்காரர்)

முகம்மது ஆசிப் ("Mohammad Asif" பிறப்பு: சனவரி 1 1970), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 11 ஏ-தர துடுப்பாட்டப் போட்டிகளிலும், ஏழு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2005-2007/08 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119071" url="https://ta.wikipedia.org/wiki?curid=119071" title="சவூதி ரியால்">
சவூதி ரியால்

ரியால் (அரபி: ريال, ISO 4217 குறியீடு: "SAR") என்பது சவூதி அரேபியாவின் நாணயமாகும். சுறுக்கமாக ر.س அல்லது SR "(சவூதி ரியால்)". ஒரு ரியால் என்பது 100 ஹலாலாவின் மதிப்பு (அரபி: هللة). சவூதி "கிர்ஸ்" என்பது 5 ஹலாலாக்களுக்கு சமம்.




</doc>
<doc id="119073" url="https://ta.wikipedia.org/wiki?curid=119073" title="முகம்மது அஸ்லம் (ஒமானிய துடுப்பாட்டக்காரர்)">
முகம்மது அஸ்லம் (ஒமானிய துடுப்பாட்டக்காரர்)

முகம்மது அஸ்லம் ("Mohammad Aslam" பிறப்பு: ஆகத்து 28 1975), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். ஏழு ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005/06 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 


</doc>
<doc id="119076" url="https://ta.wikipedia.org/wiki?curid=119076" title="ஹேமின் தேசாய்">
ஹேமின் தேசாய்

ஹேமின் தேசாய் ("Hemin Desai" பிறப்பு: செப்டம்பர் 10 1977), இந்தியாவைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 18 ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005-2008/09 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119077" url="https://ta.wikipedia.org/wiki?curid=119077" title="பர்ஹான் கான்">
பர்ஹான் கான்

பர்ஹான் கான் ("Farhan Khan" பிறப்பு: அக்டோபர் 19 1975), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 14 ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005-2008/09 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119078" url="https://ta.wikipedia.org/wiki?curid=119078" title="புடைநொடி">
புடைநொடி

புடைநொடி(parsec) என்பது "புடைபெயர்சியின் நொடி"(parallax of second) என்ற வாக்கியத்தின் குறுக்கம் ஆகும். புடைநொடி என்பது வானியல் அலகுகள் படி 3.26 ஒளியாண்டு ஆகும். இதை 1913ஆம் ஆண்டு ட(ர்)னர் என்ற வானியலார் கண்டறிந்தார். 




</doc>
<doc id="119079" url="https://ta.wikipedia.org/wiki?curid=119079" title="பொம்பெயி">
பொம்பெயி

பொம்பெயி மாநகரமானது இன்றைய இத்தாலியப் பெரும்பகுதியான நேப்பிள்சு என்பதில் அமைந்துள்ளதும் பகுதியளவிற் புதையுண்டு போயுள்ளதுமான பண்டைய உரோம நகராகும். கிபி 79 ஆம் ஆண்டில் தொடரச்சியாக இரு நாட்கள் ஏற்பட்ட வெசுவியுசு எரிமலையின் காரணமாக அருகிலுள்ள கெர்குலானெயும் நகருடன் சேர்த்து பொம்பெயி நகரம் முழுமையாக அழிந்து புதையுண்டு போனது. அந்த எரிமலை வெடிப்பின் காரணமாக வெளியான எரிமலைச் சாம்பல் மற்றும் இறுகிய தீக்குழம்புகளினுள் அகப்பட்டு பொம்பெயி நகரம் 4 முதல் 6 மீற்றர் வரை புதையுண்டு போனது. அதன் பின்னர் கிட்டத்தட்ட 18 ஆம் நூற்றாடளவிலான காலப்பகுதி வரையில் அதாவது 1749 ஆம் ஆண்டு தற்செயலாகக் கண்டறியப்படும் வரையில் இந்நகரம் தொலைந்து போயிருந்தது. அதன் பின்னர் நடந்த ஆய்வுகள் உரோமப் பேரரசு மிக உயர்வான நிலையிலிருந்த காலப்பகுதியில் மக்களின் வாழ்க்கை, பண்பாடுகள் எவ்வாறிருந்தன என்பது தொடர்பில் மிகக் கூடிய தகவல்களை அளித்துள்ளன. யுனெசுக்கோ உலக பாரம்பரியக் களமான இது இப்போது ஆண்டு தோறும் கிட்டத்தட்ட இரண்டரை மில்லியன் உல்லாசப் பயணிகளைக் கவரும் ஒரு இத்தாலிய சுற்றுலாத் தலமாகக் காணப்படுகிறது.

இலத்தீன் மொழியில் "பொம்பெயி" என்பது பலவும் எனப் பொருள் கொள்ளும். எனினும், “ஒசுக்கன் மொழியில் ஐந்து என்பதைக் குறிக்கும் பொம்பே என்பதிலிருந்தே இது தோன்றியிருக்கலாம். இச்சொல் பொம்பெயி நகரின் அமைவுக்கு அடிப்படையான ஐந்து சிறு கிராமங்கள் அல்லது அங்கு முதலில் குடியேறிய ஐந்து குடும்பங்கள் என்பதைக் குறிக்கலாம்.” என தியடோர் கிராவுசு குறிப்படுகிறார்.




</doc>
<doc id="119098" url="https://ta.wikipedia.org/wiki?curid=119098" title="அஸ்தானா">
அஸ்தானா

அஸ்தானா (, ), கசக்ஸ்தானின் தலைநகரமும் இரண்டாவது பெரிய நகரமும் ஆகும். இந்நகரம் முன்னர் "அக்மோலின்ஸ்க்" (, , 1961 வரை), "செலினோகிராட்" (, , 1992 வரை) மற்றும் "அக்மோலா" (, , 1998 வரை) ஆகிய பெயர்களால் அறியப்பட்டது. கசக்ஸ்தானின் மிகப்பெரிய நகரமாக அல்மாத்தி விளங்குகின்றது. 2010 ஆகஸ்ட் 1 இல் இதன் உத்தியோகபூர்வ மக்கட்தொகை 708,794 ஆகும். இது கசக்ஸ்தானின் வட மத்திய பகுதியில் அக்மோலா மாகாணத்தில் அமைந்துள்ளது.


</doc>
<doc id="119106" url="https://ta.wikipedia.org/wiki?curid=119106" title="பிரான்சிசு டி சேலசு">
பிரான்சிசு டி சேலசு

பிரான்சிசு டி சேலசு (, ஆகஸ்ட் 21, 1567 - டிசம்பர் 28, 1622) ஜெனீவா நகரின் முன்னாள் ஆயரும், உரோமன் கத்தோலிக்க திருச்சபையின் புனிதரும் ஆவார். இவர் சீர்திருத்தத் திருச்சபையினரை மீண்டும் கத்தோலிக்க திருச்சபையோடு சேர்க்க அரும்பாடுபட்டார். இவர் ஒரு சிறந்த மறை சொற்பொழிவாளர். இவரின் புத்தகங்கள், குறிப்பாக "Introduction to the Devout Life" மற்றும் "Treatise on the Love of God" ஆன்மீக உருவாக்கம் மற்றும் ஆன்மீக வழிகாட்டலுக்கு பெரிதும் பயன்படுகின்றன. இயேசுவின் திரு இருதயம், கன்னி மரியின் மாசற்ற இதயம் குறித்தான இவரின் படைப்புகள் ஜீன் யூட்ஸை இயேசு மற்றும் மரியாயின் இதயங்களுக்கான பக்தியை துவக்க காரணியாயிருந்தது.

21 ஆகஸ்டு 1597-இல் , பிரான்சு நாட்டில் உள்ள சாவாய் குடும்பத்தில் இவர் பிறந்தார். இவரின் தந்தை பிரான்சிசு டி பையோசி, தாய் பிரான்சிசு சியோன்ஸ். ஆறு பிள்ளைகளுள் தலைப் பேறு ஆனதால், இவருக்கு உயர்தர கல்வி இயேசு சபையினரின் மேற்பார்வையில் அளிக்கப்பட இவரின் தந்தை ஏற்பாடு செய்தார். 1583-இல் பாரிஸ் நகரில் உள்ள காலேஜ் தே கிலமோண்டில் மேற்கல்வி கற்க சென்ற போது, அங்கே மனிதனின் முடிவைக்குறித்த விவாதத்தில் ஈடுபட்டார். அப்போது தான் கண்டிப்பாக நரகத்திற்க்கு செல்வது உறுதி என எண்ணி மிகவும் வருந்தினார். அதனால் ஏற்ப்பட்ட துக்கத்தினால் டிசம்பர் 1586-இல் உடல் நலம் குன்றியது. 1587 சனவரியில் தெற்கு பிரான்சில் உள்ள ஆலயம் ஒன்றிற்கு திருப்பயணம் மேற்கொண்டார். அங்கே கடவுளுக்கு தன் வாழ்வினை அர்ப்பணிக்க முடிவு செய்து, "கடவுள் அன்பாய் இருகின்றார்" என விவிலியம் கூறுகின்றது, ஆதலினால், அவரிடம் முழு நம்பிக்கை வைத்து அவர் காட்டும் பாதையில் செல்ல தீர்மானித்தார்.

1592-இல் சட்டம் மற்றும் இறையியல் துறைகளில் முனைவர் பட்டத்தை பதுவா பல்கலைக்கழகத்தில் பெற்றார். இங்கே தான் தனக்கு இறை அழைத்தல் இருப்பதாக முதன் முதலில் உணர்ந்தார். படிப்பு முடிந்ததும், உடணே வீடு திரும்பாமல், லார்த்தோ, இத்தாலியில் உள்ள மரிஅன்னை திருத்தளத்திற்க்கு திருப்பயணம் சென்றார்.

மனித நேயம், சொல்லாட்சிக் கலை, இறையியல், மற்றும் சட்டம் படித்தப் பின்னர், தன் தந்தை பார்த்து வைத்திருந்த செல்வந்தக் குடும்பப்பெண்ணை மணக்காமல் குருவாக தீர்மானித்தார். அப்போதய ஜெனீவா நகர ஆயரின் அழைப்பை ஏற்று, குருமடத்தில் சேர்ந்து, குருவாகி, அம்மறை மாவட்ட கத்தீடிரலில் 1593-இல் பணிபுரிந்தார்.

1517-இல் கிறித்தவச் சீர்திருத்த இயக்கம் ஆரம்பமானதிலிருந்து, சுவிட்சர்லாந்தில் உள்ள ஜெனீவா நகரின் கத்தோலிக்க ஆயர்கள் பிரான்சில் உள்ள அன்னெசி என்னும் இடத்தில் தங்கியிருந்தனர், பிரான்சிசு கதிடிரலில் பணிசெய்து கொண்டுருந்ததால், சவாய் நகரில் இருந்த சீர்திருத்தத் திருச்சபையினரிடம் மறை பரப்பலானார், இவரின் முயர்ச்சியால் பலரும் கத்தோலிக்கத்திற்க்கு திரும்பலாயினர்.

இவர் உரோமை நகரம் மற்றும் பாரிஸ் நகருக்கு பயணம் செய்து திருத்தந்தை எட்டாம் கிளமெண்ட் மற்றும் பிரெஞ்சு அரசன் ஆறாம் ஹென்றியும் உடன்பாடு செய்ய வைத்தார்.

1602-இல் ஜெனீவா ஆயரின் இறப்புக்குப் பின், பிரான்சிசு டி சேலசு புதிய ஆயராக அருட்பொழிவு செய்யப்பட்டார். இவரின் ஆயத்துவ பணியின் போது, எல்லோரும் இவரை சிறந்த மறையுரையாளராகவும், ஏழை எளியவரின் நண்பராகவும் கண்டனர். இவரின் புத்தகங்களில் இவரின் பிரெஞ்சு மொழி, இத்தாலிய மொழி மற்றும் இலத்தீன் மொழியின் ஆற்றல் வெளிப்பட்டது.

6 ஜூன், 1610-இல் புனித ஜேன் பிரான்சிஸ் டி சன்டாலேடு சேர்ந்து, மாதா மிணவுதல் சபை என்னும் பெயரில், பெண்களுக்கான துறவர சபையினை துவக்கினார்.

அவர் 28 டிசம்பர் 1622 - இல் லியோன், பிரான்சில் இறந்தார், அப்போது சவாயின் பிரபு முதலாம் சார்லஸ் இம்மானுவலோடு பயணித்துக்கொண்டிருந்தார்.

திருத்தந்தை ஏழாம் அலெக்சாண்டர், பிரான்சிசு டி சேல்சுக்கு 1661-இல் அருளாளர் பட்டமும், மூன்று வருடத்துக்கு பின் புனிதர் பட்டமும் அளித்தார். 1877-இல் திருத்தந்தை ஒன்பதாம் பயஸ் இவருக்கு மறைவல்லுநர் பட்டம் வழங்கினார்.

அன்னெசி நகரில் உள்ள மரியாள் எலிசபெத்தை சந்தித்ததன் நினைவாக உள்ள பேராலயத்தில் இவரின் கல்லறை உள்ளது. பல புதுமைகள் அங்கே நிகழ்வதாக கூறப்படுகின்றது. இவரின் விழா நாள் சனவரி 24 ஆகும்.

1923-இல் திருத்தந்தை ஒன்பதாம் பயஸ் இவரை எழுத்தாளர்களுக்கும், செய்தியாளர்களுக்கும் பாதுகாவலராக அறிவித்தார்.

இவர் செவிடருக்கு மறைக்கல்வி போதிக்கும் வழிவகைகளை கண்டுபிடித்ததினால் இவரை செவிடருக்கு பாதுகாவலராக கொள்வர்.

புனித தொன் போஸ்கோ 1859-இல் துவங்கிய சபையை இவரின் பாதுகாவலில் வைத்து, "சலேசியர்கள்" எனப் பெயர் சூட்டினார்.




 


</doc>
<doc id="119110" url="https://ta.wikipedia.org/wiki?curid=119110" title="தீபை">
தீபை

தீபை (, "தீபை", , "தீபா") என்பது பண்டைய எகிப்து நாட்டில் நடுநிலக் கடலிலிருந்து 800 கிமீ தொலைவில் நைல் ஆற்றின் கிழக்குக் கரையில் இன்றை அல்-உக்சுர் நகரின் எல்லைக்குள் அமைந்திருந்த ஒரு பண்டைய நகரின் கிரேக்கப் பெயராகும். தீபையின் மயானம் அந்நகரின் அமைவுக்கு எதிர்ப் புறமாக நைல் ஆற்றுக்கு மேற்கே அமைந்திருந்தது.

தீபை நகரம் கிமு 3200 ஆம் ஆண்டளவிலிருந்தே மனிதக் குடியிருப்புக்களைக் கொண்டிருந்தது. உயர்நில எகிப்தின் நான்காவது மாகாணத்தின் புகழ் மிக்க தலைநகரமாக விளங்கியது வாசித் நகரின் மற்றொரு பெயரே தீபை என்பதாகும். 11 ஆம் அரச மரபு (நடுவரசு) ஆட்சி செய்த காலம் முழுவதிலும் அதன் பின்னர் 18 ஆம் அரச மரபு (புத்தரசு) ஆட்சியின் பெரும் பங்கும் வாசித் நகரமே தலைநகராக விளங்கியது. புத்தரசு காலப்பகுதியிலேயே "ஃகத்சிபுசுத்து" மன்னன் தீபையின் செங்கடற் துறைமுகமான "இலிம்", அதாவது இன்றைய காசிர் நகருக்கும் அகபா வளைகுடாவின் ஒரு முனையில் அமைந்திருந்த "ஈலாத்து" நகருக்கும் இடையில் வர்த்தகத்தை மேம்படுத்துவதற்காக செங்கடலில் கப்பற் தொகுதியொன்றை ஏற்படுத்தினான். இதன் மூலம் நறுமணப் பொருட்கள், கத்தூரி, மென் பட்டுக்கள், மணமான எண்ணெய்கள் மற்றும் ஈமச் சடங்குகளுக்காகப் பயன்படுத்தப்பட்ட செப்புத் தகடுகள் மற்றும் நூபியத் தங்கம் போன்றவற்றை வணிகர்கள் கொண்டு வந்தனர். 19 ஆம் அரச மரபின் ஆட்சியில் எகிப்தின் தலைநகரம் நைல் ஆற்றின் முகத்துவாரப் பகுதிக்கு மாற்றப்பட்டது. எகிப்திய நாகரிகம் அதன் உயர் நிலையில் எவ்வாறிருந்தது என்பதை நன்கு புலப்படுத்துவனவாகவே தீபையில் காணப்படும் தொல்பொருள் எச்சங்கள் உள்ளன. கிரேக்கக் கவி ஹோமர் தம் காவியமான இலியட் இன் 9 ஆம் பகுதியில் (கிமு 8 ஆம் நூற்றாண்டு): "... எகிப்தின் தீபையில் குவியல்களாய் உள்ளனவே அரிய பல மணிகள், ஆயிரம் வாயில்களைக் கொண்ட தீபை நகரே" என்று தீபையின் செல்வச் செழிப்பை வெகுவாகப் புகழ்கிறார்.
தீபை என்பது பண்டைய எகிப்தின் கிப்திய மொழியில் "கர்னக் ஆலயத்தைக்" (குறிப்பதற்காக வழங்கப்பட்ட தாப்பே என்பதன் கிரேக்க மொழி வடிவமாகும். அமூன், மூத், குன்சு ஆகிய கடவுளர்களைக் கொண்ட தீபையின் தொன்மக் கதையில் அந்நகரம் பண்டைய எகிப்திய மொழியில் "நிவுத்திமூன்" அதாவது "அமூனின் நகரம்" என்றே அழைக்கப்பட்டது. இதுவே எபிரேய விவிலியத்தில் נא אמון ("நோ ஆமொன்"), அதாவது "ஆமொனின் நகரம்" என தீபை நகரம் அழைக்கப்படக் காரணமாயிற்று. பண்டைய எபிரேய மொழியில் נא "நோ" என்பதன் பொருள் நகரம் என்பதாகும். மேற்படி கடவுளே எகிப்திய மொழியில் ஆமொன்-ரா எனவும் வழங்கப்பட்டது.

தற்காலத்தில், நைல் ஆற்றின் மேற்குக் கரையில் அமைந்துள்ள கல்லறை ஆலயங்கள் மற்றும் கல்லறைகள் என்பனவும் தீபை நகரின் ஒரு பகுதியாகவே கருதப்படுகின்றன.

1979 ஆம் ஆண்டு, பண்டைய தீபை நகரின் சிதைவுகள் உலக பாரம்பரியக் களமொன்றாக யுனெசுக்கோவினால் அறிவிக்கப்பட்டது. பண்டைய எகிப்தின் மிகப் பெரும் அடைவுகளில் இன்று அல-உக்சுர் ஆலயம் (அரபு மொழியில்: الأقصر, "அல்-உக்சுர்", அதாவது "அரண்மனைகள்") எனப்படும் அரசர் பள்ளத்தாக்கு மற்றும் அல்-கர்னக் (الكرنك) எனப்படும் அரசியர் பள்ளத்தாக்கு என்பன அடங்கும்.




<br>


</doc>
<doc id="119111" url="https://ta.wikipedia.org/wiki?curid=119111" title="மொறட்டுவை">
மொறட்டுவை

மொறட்டுவை ("Moratuwa") இலங்கையின் தென்மேற்குக் கரையிலுள்ள ஒரு நகரமாகும். இது கொழும்பிலிருந்து 18 கி.மீ. தெற்காக கொழும்பு-காலி நெடுஞ்சாலையிலுள்ளது. மொறட்டுவை வடக்கில் நிலத்தினாலும், மற்றைய மூன்று பக்கங்களும் இந்தியப் பெருங்கடல் மற்றும் பொல்கொட வாவி ஆகியவற்றாலும் சூழப்பட்டுள்ளது. 2001 ஆம் ஆண்டு மக்கட்தொகைக் கணக்கெடுப்பின் படி இதன் மக்கட்தொகை 177,190 ஆகும்.


</doc>
<doc id="119115" url="https://ta.wikipedia.org/wiki?curid=119115" title="மென்பொருட் சோதனை">
மென்பொருட் சோதனை

மென்பொருள் சோதனை ("Software testing") மென்பொருளின் தரத்தை உறுதிப்படுத்தும் ஓர் படிமுறையாகும். மென்பொருட் சோதனையானது அளந்தறிமுறையிலான மென் வழுக்களை ஆய்ந்தறியும் ஓர் வழிமுறையாகும். இப்படிமுறையில் மென்பொருள் அல்லது நிரலானது சோதிக்கப்படுவதுடன். சோதனை மூலம் எழுமாற்ற மென்பொருளின் பிழைகள் எல்லாவற்றையும் கண்டறிய இயலாது. 

காலஓட்டத்தில் மென்பொருளானது கூடுதல் வசதிகளுடனும் அளவிலும் பெருகி வந்துள்ளது. ஒவ்வொரு மென்பொருளும் அதற்குரிய வாடிக்கையாளர்களைக் கொண்டுள்ளது. எடுத்துக்காட்டாக கணினி விளையாட்டு மென்பொருளானது ஓர் வணிக வங்கி ஒன்றின் வாடிக்கையாளர்களை விட முற்றிலும் மாறுபட்ட வாடிக்கையாளர்களைக் கொண்டுள்ளது. மென்பொருட் சோதனையானது மென்பொருளை மதிப்பீடு செய்யும் ஓர் படிமுறையாகும். 

இப்படிமுறையானது மென்பொருட் தர உறுதிப்பாட்டு வழிமுறையில் ஓர் முக்கிய படிமுறையாகக் கருதப்படுகின்றது. ஏற்றுக் கொள்ளப்பட்ட வழுவீதம் ஆனது மென்பொருளுக்கு மென்பொருள் மாறுபடும். எடுத்துக்காட்டாக கணினி விளையாட்டு மென்பொருளில் விமானம் ஒன்றின் பறப்பில் பிழைகள் இருப்பின் பெரிதான விடயமாகக் கருதவேண்டியதில்லை ஆயினும் இது உண்மையான விமானம் ஒன்றை இயக்குவதோ அல்லது கண்காணிப்பதற்கான மென்பொருள் எனின் கூடுதல் கவனம் மேற்கொள்ள வேண்டும்.

பொதுவாக நிரலாக்கலின் பகுதிகள் சோதிக்கப்பட்டபின்னரே முழுமையான நிரலாக்கம் ஆனது சோதிக்கப்படும். பெரிய நிரலாக்கல்கள் பகுதிகளாகப் பிரிக்கப்படாவிட்டால் எங்கே பிழைகள் இருக்கின்றன எனக் கண்டறிவது கடினம் ஆகும். பொதுவாகப் பகுதிகளாகப் பிரித்தே நிரலாக்கர்கள் நிரலை எழுதுவதாக எடுத்துக்கொண்டு சோதனையைத் தொடங்கலாம். 

மேலிருந்து கீழான அணுகுமுறையில் முதலில் நிரலாக்கலில் மேலிருந்து சோதனையை ஆரம்பித்து ஒவ்வொரு பகுதிகள் (மாடியூல்கள் Modules) தேவைக்கேற்பக் கோரும் இடத்தில் சோதித்து முழுமையான தொகுதியையும் சோதிக்கலாம். இதன்போது பகுதிக்கான நிரலாக்கத்தை எழுதி அந்தப் பகுதியை அபிநயித்துக் காட்டுமாறு கோரப்படும். 

கீழிருந்து மேல்நோக்கிச் செல்லும் சோதனையில் கீழுழ்ள பகுதிகள் முதலில் சோதிக்கப்படும். முதலில் ஆகவும் கீழே உள்ள வேறு ஒரு பகுதியில் இல்லாதது தேர்ந்தெடுக்கப்பட்டு சோதிக்கப்படும். 



</doc>
<doc id="119149" url="https://ta.wikipedia.org/wiki?curid=119149" title="சகப் பிணைப்பு">
சகப் பிணைப்பு

சகப் பிணைப்பு அல்லது பங்கீட்டு வலுப்பிணைப்பு ("covalent bond") என்பது இரு அணுக்கள் எலக்ட்ரான்களை சமமாக வழங்கி சமமாகப் பகிர்ந்து கொள்வதால் உருவாகும் பிணைப்பு ஆகும்.

[வேதிப்பிணைப்பு]]களுள் ஒன்று. இரண்டு அணுக்கள் எதிரெதிர் சுழலெண் (spin) கொண்ட இணையான எதிர்மின்னிகளைத் தங்களுக்குள் பங்கிட்டுக் கொள்வதால் பகிர்வுப்பிணைப்பு அல்லது பகிர்பிணைப்பு அல்லது சகப்பிணைப்பு என்னும் வகையான வேதியியல் பிணைப்பு உண்டாகிறது. இப் பிணைப்பில் பங்கு கொள்ளும் இரு அணுக்களுமே எதிர்மின்னிகளை தங்கள் அணுக்கருவில் உள்ள நேர்மின்னிகளில் விசையால் கவர முயலும். இதனால் உருவாகும் நிகர விசை சகப் பிணைப்பை உண்டாக்குகிறது.

ஐதரசன் மூலக்கூறில் உள்ள இரண்டு ஐதரசன் அணுக்களுமே ஒரே மாதிரியான எதிர்மின்னிக் கவர்மை கொண்டவை. எனவே எதிர்மின்னிகள் (எலக்ட்ரான்கள்) உண்மையிலேயே இரு அணுக்களுக்கும் பொதுவாக இருக்கின்றன (இயங்குகின்றன). இங்கு சகப் பிணைப்பு உருவாகிறது. 

மேலும் ஒரு எடுத்துக்காட்டை நோக்குவோம்.

Cl + Cl ----> Cl2

குளோரின் அணு ஒவ்வொன்றும் 2,8,7 எலக்ட்ரான்களை மூன்று வட்டப்பாதைகளில் முறையே பெற்றுள்ளன. தங்களது கடைசி வட்டப்பாதையில் உள்ள 7 எலக்ட்ரான்களில் ஒன்றை ஒவ்வொரு குளொரின் அணுவும் வழங்கி, அவ்விரு எலக்ட்ரான்களை இரன்டு குளோரின் அணுக்களும் சமமாகப் பகிர்ந்து கொள்வதன் மூலம் சகப் பிணைப்பு உருவாகி குளோரின் மூலக்கூறு உருவாகிறது. ஆனால் 
ஓர் அணு எதிர்மின்னியை முழுமையாகத் தன்பக்கம் இழுத்துக் கொள்ளுமாயின், அது அயனிப் பிணைப்பு எனப்படும். எடுத்துக்காட்டு: சோடியம் குளோரைடு

சகப்பிணைப்பில் ஈடுபடும் அணுக்களின் மின்னெதிர்த்தன்மையைப் பொறுத்து மூலக்கூறுகள் முனைவாக்கமுடையனவாகவோ, முனைவாக்கமற்றதாகவோ காணப்படலாம். H-H பிணைப்பு போல அணுக்களிடையே மின்னெதிர்த்தன்மை சமமாக இருந்தால், அது முனைவாக்கமற்ற சகப்பிணைப்பாகும். H-Cl பிணைப்பு போல அணுக்களின் மின்னெதிர்த்தன்மை சமமற்றதாக இருந்தால், அது முனைவாக்கமுடைய சகப்பிணைப்பாகும்.


</doc>
<doc id="119151" url="https://ta.wikipedia.org/wiki?curid=119151" title="எஸ். எஸ். சில்வா">
எஸ். எஸ். சில்வா

எஸ். எஸ். சில்வா ("SS Silva"), இலங்கை, கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119155" url="https://ta.wikipedia.org/wiki?curid=119155" title="பிரான்சிஸ் டிரேக்">
பிரான்சிஸ் டிரேக்

சர் பிரான்சிஸ் டிரேக் ("Francis Drake", 1540- ஜனவரி 27, 1596) ஒரு ஆங்கிலேய கப்பல் தலைவர், மாலுமி, அடிமைகளை ஏற்றிச்செல்லும் கப்பலுக்குச் சொந்தக்காரர், இங்கிலாந்து கடற்படை துணைத் தளபதி மற்றும் எலிசபெத் காலத்திய அரசியல்வாதி. இங்கிலாந்தின் முதலாம் எலிசபெத், 1581-இல் டிராக்கை படைத்தளபதியாக நியமித்தார். 1588-இல் ஸ்பானிஷ் ஆர்மடாவிற்கு எதிரான ஆங்கிலேய கப்பற்படையில் இரண்டாம்நிலைத் தளபதியாக இருந்தார். அவர் 1577-1580 இடையே இரண்டாவதாக கப்பலில் உலகை வலம் வந்தவர் ஆவர். 1596-இல் போர்டோ ரிக்கோவின் சான் ஜுவானை தாக்குவதில் தோல்வியுற்ற பிறகு, பேதியால் இறந்து போனார்.

அவருடைய அத்துமீறல்கள் ஆங்கிலேயர்களால் பாராட்டப்பட்டது. ஆனால், ஸ்பானியர்கள் அவரை கடற்கொள்ளையர் என்று அழைத்தனர். ஸ்பானிய மொழியில் அவரது பெயர் எல் டிராக் "El Draque" எனவும் இலத்தீனில் "Franciscus Draco" எனவும் அழைக்கப்பட்டார். இரண்டாம் பிலிப் அரசர் இவரது உயிருக்கு 20,000 டுகாட்ஸை விலையாக வைத்தார். இன்றைக்கு அதன் மதிப்பு £4,000,000 (யுஎஸ் $6.5மில்லியன்) ஆகும்.

1540களில் (அவருடைய பிறந்த ஆண்டு சந்தேகத்திற்கு இடமின்றி அறியப்படவில்லை) டேவிஸ்டாக்கில் உள்ள டேவொனில் பிரான்சிஸ் டிரேக் பிறந்தார். ஆனால் பிரான்சிஸ் டிரேக்கின் பிறப்பு பற்றிய தகவல்கள் முறையாகப் பதிவு செய்யப்படவில்லை. நிக்கோலஸ் ஹில்லார்டு என்ற ஓவியர் 1581 இல் வரைந்த டிரேக்கின் ஓவியத்தின் அவருக்கு அப்போது 42 வயது என்கிறது. 1594 இல் தீட்டப்பட்ட இன்னொரு ஓவியம் அப்போது டிரேக்குக்கு 53 வயது என்கிறது. இத்தரவுகளில் இருந்து டிரேக்கின் பிறப்பு ஆண்டு 1540 என்று தீர்மானிக்கப்பட்டுள்ளது.

எட்மண்ட் டிரேக் கிருத்துவ புராட்டஸ்டன்டு வகுப்பைச் சேர்ந்த ஒரு விவசாயி. அவரது மனைவி மேரி மைல்வேய். இவர்களுக்கு 12 மகன்கள். இத்தம்பதியரின் மூத்த மகனே பிரான்சிஸ் டிரேக் ஆவார். அவரது ஞானத்தந்தையான் பிரான்சிஸ் ரஸ்ஸல் என்பவரின் பெயர் இவருக்கு இடப்பட்டது. 1549இல் நடந்த பிரேயர் புக் ரெபெலியன் எனப்படும் மத அடக்குமுறைக் கிளர்ச்சியால், டிரேக் குடும்பத்தினர் டெவோன்ஷயரில் இருந்து கெண்ட்டுக்கு தப்பியோடினர். அங்கு அவரது தந்தையார் இங்கிலாந்து கப்பற்படையில் சேர்ந்தார். பிரான்சுக்கு கப்பல்மூலமாக வாணிபம் செய்துவந்த பக்கத்து வீட்டுக்காரரிடம் பயிற்சிபெற டிரேக்கை அவரது தந்தை அனுப்பி வைத்தார். இளைஞன் டிரேக்கின் நடத்தை கப்பலின் எஜமானுக்கு மிகவும் திருப்தி அளித்ததால், அவர் தனது கப்பலை தான் இறந்த பின்னால் டிரேக்கிடம் ஒப்படைக்க உயில் எழுதி வைத்தார்.

பிரான்சிஸ் டிரேக், மேரி நியுமேன் என்பவரை 1569-இல் மணந்தார். 1585-இல் எலிசபெத் சிடென்ஹம் என்பவரை இரண்டாவதாக மணந்தார். டிரேக் இறந்த பிறகு, எலிசபெத் சர் வில்லியம் கோர்டெனெய் என்பவரை மறுமணம் செய்துகொண்டார். டிரேக்கிற்கு குழந்தை எதுவுமில்லை என்பதால், அவரது சொத்துகளும் உடைமைகளும் அவரது உடன்பிறந்தவர் ஒருவருடைய மகனுக்குச் சேர்ந்தது.

டிரேக் தமது 23ஆம் வயதில், தமது உறவினரான சர் ஜான் ஹாக்கின்ஸ் என்பவருடன், புதிய உலகத்திற்கு தமது முதல் கடற்பயணத்தை மேற்கொண்டார். அக்கப்பல் தமது உறவினரான ஹாக்கினஸ் குடும்பத்தாருக்குச் சொந்தமானது. மீண்டும் அவர் 1568-இல் ஜான் ஹாக்கின்ஸுடன் அதே கப்பலில் பயணம் செய்து மெக்சிகோவில் சான் ஜுவான் டி உலூவா துறைமுகத்தில் ஸ்பானியர்களிடம் மாட்டிக்கொண்டார். எப்படியோ ஹாக்கின்ஸுடன் தப்பித்துக் கொண்டார். அத்தோல்வியால், பழிவாங்க வேண்டும் என்று டிரேக் சபதம் ஏற்றுக்கொண்டார். அவர் 1570, 1571 ஆகிய ஆண்டுகளில் மேற்கிந்தியத் தீவுகளுக்கு இரண்டு கடற்பயணத்தை மேற்கொண்டார்.

1572-இல் ஆங்கிலேயர்களால் ஸ்பானிஷ் மெய்ன் என்று அழைக்கப்பட்ட பனாமா இடைநிலத்தை தாக்க திட்டமிட்டார். இந்த இடத்தில் இருந்துதான், பெரு நாட்டின் தங்கம், வெள்ளி பொக்கிஷங்கள் அனுப்பப்படும். நோம்ரு டி டயஸ் என்ற நகரில் இருந்து கப்பலில் ஸ்பானியர் ஏற்றிச் செல்வர். 24.5.1572-இல் இரண்டு சிறிய கப்பல்களில் 73 பேருடன் நோம்ரு டி டயஸைக் கைப்பற்ற டிரேக் பயணமானார்.

பனாமா இஸ்த்மஸ் தாக்குதலின் வெற்றிக்குப்பிறகு, 1577இல் இங்கிலாந்தின் முதலாம் எலிசபெத் இவரை அமெரிக்காவின் பசிபிக் கடற்கரையில் இருந்த எசுப்பனியர்களுக்கு எதிராக போர்புரிய அனுப்பினார். அவர் 15 நவம்பர் 1577 இல் பிளைமவுத் இருந்து தனது பயணத்தை துவங்கினார், ஆனால் மோசமான வானிலை அவரையும் அவரது கப்பற்படை அச்சுறுத்தியது. ஆதலால் ஃபலாமவுத், கார்ன்வாலில் தஞ்சம் எடுக்க வேண்டிய கட்டாயத்திற்கு தள்ளப்பட்டார்கள். அங்கிருந்து அவர்கள் கப்பலை பழுது பார்க்க பிளைமவுத் திரும்பினார்.

இப்பெரும் பின்னடைவின் பின்னர், அவர் "பெலிகன்" என்ற தனது கப்பலோடு மற்ற நான்கு கப்பல்கள் மற்றும் 164 ஆண்களோடு, டிசம்பர் 13 அன்று மீண்டும் புறப்பட்டார். அவர் விரைவில் ஆறாவது கப்பலாக, "மேரி"யினை (முன்பு சாண்டா மரியா) இனைத்தார். கேப் வேர்டே தீவுகள் அருகே ஆப்பிரிக்கா கடற்கரையில் கைப்பற்றப்பட்ட என்று ஒரு போர்த்துகீசியம் வணிக கப்பல் இது. அவர் தன் மாலுமி, நூனோ டா சில்வாவை தென் அமெரிக்க கடலில் அனுபவம் மிக்கவராக இருந்ததால் தனது படையில் சேர்த்துக்கொண்டார்.

டிரேகின் கப்பற்படையின் பெரும் ஆட்கள் பற்றாக்குரையினால் பாதிக்கப்பட்டது; அவர் தானாகவே தனது கப்பலான கிறிஸ்டோபர் மற்றும் ஸ்வான் ஆகியற்றை மூழ்கடித்தார். அட்லாண்டிக் கடப்பில் படையினர் பலரை இழந்தார். அவர் இப்போது அர்கெந்தீனா என இப்போது அழைக்கப்படும் சான் ஜூலியன் வளைகுடாவில் இவரின் கப்பல் தரைக்கட்டியது. டிராகின் படையினர் வானிலையாலும் மற்றும் குற்றவாளிகளின் எலும்புக்கூடுகளினையும் கண்டனர். அவர்கள் "மேரி" கப்பலின் மரம் அழுகிவருவதை அறிந்து, அக்கப்பலை கப்பல் எரித்தனர். டிரேக் மகெல்லன் நீரிணையினைக்கடப்பதற்கு முன் சான் ஜூலியனில் குளிர்காலத்தை கடத்த முடிவு செய்தார்.

டிரேகின் கடல் வாழ்க்கை அவரது 50 அகவைக்கும் மேல் தொடர்ந்தது. 1595ல், அவர் லாஸ் பல்மாஸ் துறைமுகப்போரில் அதனை கைப்பற்ற தவறினார். எசுப்பானிய அமெரிக்காவுக்கு எதிராக நடத்திய போர்களில் பல தோல்விகளை தழுவினார். 1595இல் சான் ஜூவான் போர்தோரிக்கோ போரில் தோல்வியினைத்தழுவினார்.

எல் மோரோ கோட்டையிலிருந்து எசுப்பானியர்கள் டிராகின் கப்பல் அறையினை ஒரு பீரங்கி குண்டு சுட்டனர். அவர் இத்தாக்குதலிலிருந்து பிழைத்தார். ஆயினும் ஜனவரி 1596இல், இவர் இரத்தக்கழிசலால் தனது 55ஆம் அகவையில் மறித்தார்.

அவரது இறப்பினை தொடர்ந்து, ஆங்கில கப்பற்படை இப்போரிலிருந்து விலகினார். இறக்கும் முன், அவர் தனக்கு முழு கவச உடையினை அணிவிக்க வேண்டும் என்றார். அவர் போர்த்தோபெல்லோ அருகே ஒரு ஈய சவப்பெட்டியில் கடலில் புதைக்கப்பட்டார். மூழ்காளர்கள் இன்றளவும் இவரின் சவப்பெட்டியின் தேடலினை தொடர்கின்றனர்.


</doc>
<doc id="119156" url="https://ta.wikipedia.org/wiki?curid=119156" title="டாட்டா ஸ்கை">
டாட்டா ஸ்கை

டாட்டா ஸ்கை என்பது இந்தியாவில் உள்ள ஒரு டி.டீ.எச் மற்றும் செயற்கைக்கோள் தொலைக்காட்சி ஆகிய சேவைகளை வழங்கும் நிறுவனம் ஆகும். இது இன்சாட் (INSAT) 4A செயற்கைக்கோள் உதவியுடன் எம்பெக்-4 தொழில்நுட்பத்தின் அடிப்படையில் இயங்குகிறது.

கேபிள் தொலைக்காட்சி, மற்றும் மற்ற டி.டீ.எச். சேவை வழங்கிகளான ஏர்டெல் டிஜிட்டல் டிவி, ரிலையன்ஸ் பிக் டிவி, டிடி டைரக்ட் +, டிஷ் டிவி, சன் டைரக்ட் மற்றும் வீடியோகான் டி2எச் போன்றவை அதன் முக்கிய போட்டி நிறுவனங்கள் ஆகும்.

இது டாட்டா குழுமம் நிறுவனமும், ஸ்டார் டிவி நிறுவனமும் இணைந்து உருவாக்கிய ஒரு கூட்டு நிறுவனம் ஆகும். இந்த நிறுவனம் 2004ல் ஒருங்கிணைக்கப்பட்டது. எனினும் இது 2006ல் தான் செயல்படத்தொடங்கியது. இது தற்போது 196 சேனல்களை (டிசம்பர் 2010 வரை) வழங்குகிறது.

டாட்டா ஸ்கை எச்டி ஜூன் 14, 2010, அன்று அறிமுகப்படுத்தப்பட்டது. இதன் மூலம் நிகழ்ச்சிகளை மிகத் தெளிவாகக் காண முடியும்.


</doc>
<doc id="119157" url="https://ta.wikipedia.org/wiki?curid=119157" title="பாண்டிருப்பு">
பாண்டிருப்பு

பாண்டிருப்பு ("Pandiruppu") இலங்கையின் கிழக்கு மாகாணத்தின் அம்பாறை மாவட்டத்திலுள்ள கல்முனை பிரதேசச் செயலாளர் பிரிவுக்குட்பட்ட ஒரு கரையோர கிராமமாகும். இது வடக்கே மருதமுனையையும், கிழக்கே இந்துப் பெருங்கடலையும் தெற்கே கல்முனை நகரத்தையும் எல்லையாகக் கொண்டது. தமிழ்க் கிராமமான இங்கு உள்ள அநேக மக்கள் இந்து சமயத்தைப் பின்பற்றுகின்றனர். அத்துடன் குறிப்பிட்ட அளவு கிறித்தவர்களும் உள்ளனர்.

மீன்பிடி, வேளாண்மை, நகைக் கைத்தொழில் போன்ற பல்வேறு தொழில்களை இங்குள்ள மக்கள் செய்து வருகின்றனர். 2004 சுனாமி தாக்குதலில் மிகவும் பாதிப்புக்குள்ளான கிழக்கு மாகாண கிராமங்களில் இதுவும் ஒன்று.

இங்குள்ள பாண்டிருப்பு திரோபதை அம்மன் கோயில் மிகவும் புகழ் பெற்றது.



</doc>
<doc id="119158" url="https://ta.wikipedia.org/wiki?curid=119158" title="சி. சிரிவர்தன">
சி. சிரிவர்தன

சி. சிரிவர்தன ("C. Siriwardene") இலங்கை கண்டிப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992/93 பருவ ஆண்டுகளில், இலங்கை கண்டி விளையாட்டுக்கழக அணி உறுப்பினராக பங்குகொண்டார்.



</doc>
<doc id="119160" url="https://ta.wikipedia.org/wiki?curid=119160" title="பிரதீப் சிரிவர்தன">
பிரதீப் சிரிவர்தன

பிரதீப் சிரிவர்தன ("Prathapa Siriwardene", பிறப்பு: சூலை 2 1989), இலங்கை காலிப் பிரதேசஅணியின் துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119161" url="https://ta.wikipedia.org/wiki?curid=119161" title="சத்துரங்க சோமபால">
சத்துரங்க சோமபால

சத்துரங்க சோமபால ("Chaturanga Somapala", பிறப்பு: சனவரி 18 1985), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2005/06 பருவ ஆண்டுகளில், இலங்கை கொழும்பு விளையாட்டுக்கழக அணி உறுப்பினராக பங்குகொண்டார்.



</doc>
<doc id="119162" url="https://ta.wikipedia.org/wiki?curid=119162" title="டொன் சோமசிரி">
டொன் சோமசிரி

டொன் சோமசிரி), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1989/90 பருவ ஆண்டுகளில், இலங்கை சிங்களீஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119165" url="https://ta.wikipedia.org/wiki?curid=119165" title="ருக்சான் சோசா">
ருக்சான் சோசா

ருக்சான் சோசா ("Rukshan Soza", பிறப்பு: திசம்பர் 24 1966), இலங்கை, கொழும்புப் பிரதேச அணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1996/97 பருவ ஆண்டுகளில், இலங்கை கொழும்பு விளையாட்டுக் கழக அணி உறுப்பினராகப் பங்குகொண்டார்.



</doc>
<doc id="119167" url="https://ta.wikipedia.org/wiki?curid=119167" title="டி. சுபசிங்க">
டி. சுபசிங்க

டி. சுபசிங்க ("D. Subasinghe"), இலங்கை கொழும்புப் பிரதேசஅணியின் துடுப்பாட்டக்காரர். இவர் குச்சக்காப்பாளர். ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995-96 பருவ ஆண்டுகளில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119168" url="https://ta.wikipedia.org/wiki?curid=119168" title="சுமுது சுரங்க">
சுமுது சுரங்க

சுமுது சுரங்க ("Sumudu Suranga", பிறப்பு: பிப்ரவரி 1 1982), இலங்கை மாத்தறைப் பிரதேசஅணியின் துடுப்பாட்டக்காரர். இவர் மூன்று முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2010/11பருவ ஆண்டுகளில், இலங்கை ஷரசென்ட் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119169" url="https://ta.wikipedia.org/wiki?curid=119169" title="தரங்க சுரேஷ்">
தரங்க சுரேஷ்

தரங்க சுரேஷ் ("Tharanga Suresh", பிறப்பு: அக்டோபர் 8 1981), இலங்கை கொழும்புப் பிரதேசஅணியின் துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003/04 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119171" url="https://ta.wikipedia.org/wiki?curid=119171" title="ஷரித் சில்வெஸ்டர்">
ஷரித் சில்வெஸ்டர்

ஷரித் சில்வெஸ்டர் ("Charith Sylvester", பிறப்பு: திசம்பர் 30 1982), இலங்கை பதுளைப் பிரதேசஅணியின் துடுப்பாட்டக்காரர், குச்சக்காப்பாளர். இவர் 87 முதல்தர துடுப்பாட்டப் போட்டிகளிலும், 70 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2001, 2001/02 பருவ ஆண்டுகளில், இலங்கை பதுளை, கொழும்பு,சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119172" url="https://ta.wikipedia.org/wiki?curid=119172" title="என். தளிரி">
என். தளிரி

என். தளிரி ("N. Thaliry"), இலங்கை குருனாகலைப் பிரதேசஅணியின் துடுப்பாட்டக்காரர், குச்சக்காப்பாளர். களத்தடுப்பிலும் இவரின் பணி குறிப்பிடத்தக்கது. இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1992-93 பருவ ஆண்டுகளில், இலங்கை குருனாகலை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119176" url="https://ta.wikipedia.org/wiki?curid=119176" title="இந்தோனேசியத் தமிழ்ச் சங்கம்">
இந்தோனேசியத் தமிழ்ச் சங்கம்

இந்தோனேசியத் தமிழ்ச் சங்கம் 2011 ம் ஆண்டு ஆகத்து மாதம் இந்தோனேசியத் தலைநகர் சகார்த்தாவில் உசுமர் இசுமாயில் அரங்கில் தொடங்கப்பட்டது. இத் தமிழ்ச் சங்கத்தின் முக்கிய நோக்கங்களில் ஒன்று தமிழ்மொழிக் கல்வி வளர்ச்சி ஆகும். இதன் தற்போதைய தலைவர் சந்திரசேகரன் ஆவார்.



</doc>
<doc id="119207" url="https://ta.wikipedia.org/wiki?curid=119207" title="திருத்தூதர்களின் நம்பிக்கை அறிக்கை">
திருத்தூதர்களின் நம்பிக்கை அறிக்கை

திருத்தூதர்களின் நம்பிக்கை அறிக்கை அல்லது அப்போஸ்தலர்களின் நம்பிக்கை அறிக்கை (Apostles' Creed = இலத்தீன்: "Symbolum Apostolorum" அல்லது "Symbolum Apostolicum") என்பது கிறித்தவ சமயத்தின் பண்டைக்காலக் கொள்கைத் தொகுப்புகளுள் ஒன்றாகும்.

இந்த நம்பிக்கைத் தொகுப்பு அப்போஸ்தலர்களின் விசுவாச அறிக்கை அல்லது அப்போஸ்தலர்களின் விசுவாசப் பிரமாணம் என்றும் பெயர்கொண்டுள்ளது.
பல கிறித்தவ சபைகள் இந்த நம்பிக்கை அறிக்கையைத் தம் வழிபாட்டு நிகழ்ச்சிகளிலும், மறைக்கல்விப் பாடங்களிலும் பயன்படுத்துகின்றன. உரோமன் கத்தோலிக்க திருச்சபை, ஆங்கிலிக்க சபை, லூதரன் சபை, மேற்கு மரபுவழித் திருச்சபை, மெதடிஸ்டு சபை, மூப்பர் சபை (Presbyterianism), மக்கள் சபை (Congregational Church) போன்றவை இந்த நம்பிக்கை அறிக்கையை ஏற்றுக்கொள்கின்றன.

இந்த நம்பிக்கை அறிக்கை கிறித்தவர்கள் ஏற்கின்ற திருவிவிலியத்தின் போதனைச் சுருக்கமாக உள்ளது. குறிப்பாக, புதிய ஏற்பாட்டின் நூல்களாகிய நற்செய்தி நூல்கள், திருமுகங்கள் என்பவற்றையும், குறைந்த அளவுக்கு பழைய ஏற்பாட்டு நூல்களையும் அடித்தளமாகக் கொண்டுள்ளது.

இந்த நம்பிக்கை அறிக்கை அதற்கு முற்பட்ட "உரோமை நம்பிக்கை அறிக்கை" என்னும் தொகுப்பைப் பின்பற்றுவதாகத் தெரிகிறது. கிறித்தவ சமய வரலாற்றின் பிற்காலத்தில் (4ஆம் நூற்றாண்டு) இயேசு கிறித்துவின் மனித இயல்பு, இறை இயல்பு போன்றவை பற்றிய விவாதங்களின் தடயங்கள் இந்தப் பண்டைய நம்பிக்கை அறிக்கையில் இல்லை. இருப்பினும், கிறித்தவ சமயம் கடவுள் பற்றி எடுத்துக்கூறுகின்ற "மூவொரு கடவுள் கொள்கை" (Trinity) இந்த நம்பிக்கை அறிக்கையில் அடங்கியுள்ளது.

இந்த நம்பிக்கை அறிக்கை "திருத்தூதர்களின்" ("அப்போஸ்தலர்களின்") நம்பிக்கை அறிக்கை என்று அழைக்கப்படுவதற்கு ஐந்தாம் நூற்றாண்டில் எழுந்த மரபுசார்ந்த ஒரு விளக்கம் உள்ளது. அதாவது, தூய ஆவியின் ஏவுதலால் இயேசு கிறித்துவின் பன்னிரு திருத்தூதர்களும் ஆளுக்கு ஒரு பகுதியாக இந்த நம்பிக்கை தொகுப்பின் பன்னிரு பகுதிகளையும் அறிக்கையிட்டதாக கூறப்படுகிறது.

கி.பி. 390இல் புனித அம்புரோசு என்பவர் இந்தக் கொள்கைத் தொகுப்பை "திருத்தூதர்களின் நம்பிக்கை அறிக்கை" என்னும் பெயரால் அழைக்கின்றார்.

திருத்தூதர்களின் நம்பிக்கை அறிக்கை என்னும் பெயரால் இன்று அழைக்கப்படுகின்ற இக்கொள்கைத் தொகுப்பு அதன் முழுவடிவத்தில் கி.பி. 710-714இல் புனித பிர்மீனியுஸ் எழுதிய ஒரு நூலில் தோன்றியது. அதற்கு முன்னரே, கி.பி. இரண்டாம் நூற்றாண்டிலிருந்தே இரனேயுஸ், தெர்த்தூல்லியன், நோவாசியன், மார்செல்லுஸ், ரூஃபீனுஸ், அம்புரோசு, அகுஸ்தீன் போன்ற கிறித்த அறிஞர்களின் நூல்களில் திருத்தூதர்களின் நம்பிக்கை அறிக்கையின் தனித்தனிப் பகுதிகள் உள்ளன.

உரோமன் கத்தோலிக்க திருச்சபையும் பிற கிறித்தவ சபைகளும் தம் வழிபாட்டில் பயன்படுத்துகின்ற இலத்தீன் மற்றும் ஆங்கில பாடங்களை இங்கே காண்க:

கத்தோலிக்க திருச்சபையும் பிற கிறித்தவ சபைகள் பலவும் ஏற்றுக்கொண்டு, தம் வழிபாட்டில் பயன்படுத்துகின்ற மற்றொரு பண்டைய கொள்கைத் தொகுப்பு நிசேயா நம்பிக்கை அறிக்கை (Nicene Creed) ஆகும்.

இது கி.பி. 325இல் நிசேயா நகரில் கூடிய பொதுச்சங்கத்தாலும், பின்னர் 381இல் காண்ஸ்டாண்டிநோபுள் நகரில் கூடிய பொதுச்சங்கத்தாலும் அறிக்கையிடப்பட்டதால் இப்பெயர் பெற்றது.

கத்தோலிக்க திருச்சபையின் வழிபாட்டு நூலாகிய "திருப்பலிப் புத்தகம்" தரும் பாடம் இதோ:

மேலே தரப்பட்ட தமிழ்ப் பெயர்ப்பில் வடமொழிச் சொற்கள் அதிகம் பயின்றுவருவதைத் தவிர்த்து, தூய தமிழில் கீழ்வரும் பெயர்ப்பு தமிழக ஆயர் குழுவால் செய்யப்பட்டது. அந்த "நம்பிக்கை அறிக்கை" பாடம் இதோ:

கத்தோலிக்க திருச்சபை மரபில் பொதுவாக நிசேயா நம்பிக்கை அறிக்கை ஞாயிறு மற்றும் பெருவிழாத் திருப்பலியின்போது அறிக்கையிடப்பட்டது. தற்போது திருத்தூதர் நம்பிக்கை அறிக்கையையும் பயன்படுத்தும் பழக்கம் உள்ளது.

கத்தோலிக்க திருச்சபை திருமுழுக்கு வழங்கும்போது திருமுழுக்குப் பெறுபவர் (அல்லது குழந்தையாக இருந்தால் அதன் பெற்றோர்/ஞானப்பெற்றோர் குழந்தையின் பெயரில்) தாம் கிறித்தவக் கொள்கைகளை ஏற்பதாக வாக்களிக்கும் விதத்தில் கேள்வி-பதில் வடிவில் அமைந்த நம்பிக்கை அறிக்கையும் உள்ளது. இதோ:






</doc>
<doc id="119211" url="https://ta.wikipedia.org/wiki?curid=119211" title="கட்டியம் (இதழ்)">
கட்டியம் (இதழ்)

கட்டியம் ) என்பது 2000 களில் சுவிசுலில் இருந்து வெளிவந்த நாடகவியல் மற்றும் அரங்கியவியல் தமிழ் ஆய்வேடு ஆகும். "புலம், ஈழம், தமிழகம் ஆகிய பெளதீகச் சூழல்களில் வாழும் தமிழர்களின் அரங்கக்கலை பற்றிய சிரத்தை என்பது தவிர்க்க இயலாமல் தமிழர்களின் சமூக வரலாற்றின் மிக முக்கியமான அம்சமாக அமைந்துபோகிறது. இவ்வரலாற்றைக் கல்வியாளர்களும் களப் பணியாளர்களும் அறிந்துகொள்வதும் ஆய்வுசெய்வதும் பதிவுசெய்வதும் இன்றைய தேவையாகிறது." என்று இதன் முதலில் இதழில் குறிப்பிட்டு வெளியானது. 


</doc>
<doc id="119218" url="https://ta.wikipedia.org/wiki?curid=119218" title="வடமராட்சி">
வடமராட்சி

வடமராட்சி ("Vadamaraadchi" அல்லது "Vadamarachchi"), என்பது இலங்கையின் வட முனையில் அமைந்துள்ள யாழ்ப்பாணக் குடாநாட்டில் உள்ள ஒரு புவியியற் பிரிவாகும். அண்ணளவாக 1262 சதுர மைல்கள் பரப்பளவைக் கொண்ட யாழ்ப்பாணக் குடாநாடு, குடியேற்றவாத ஆட்சிக்காலங்களுக்கு முன்பிருந்தே வலிகாமம், வடமராட்சி தென்மராட்சி, பச்சிலைப்பள்ளி என நான்கு பிரிவுகளாகப் பிரிக்கப்பட்டிருந்தது. குடாநாட்டின் வடக்குப் பகுதியில் அமைந்துள்ளது வடமராட்சிப் பிரிவாகும்.

வடமராட்சிப் பகுதி வடமாராட்சி வடக்கு (பருத்தித்துறை), வடமாராட்சி தென்மேற்கு (கரவெட்டி), மற்றும் வடமராட்சி கிழக்கு (மருதங்கேணி) என மூன்று பிரிவுகளாகப் பிரிக்கப்பட்டுள்ளன.

வடமராட்சி என்பது ""வடக்கு மக்களின் ஆட்சிப் பகுதி"" என்பது பொருள். வடமார் என்பது வடக்கு மக்களைக் குறிக்கும். இங்கு வசிக்கும் மக்கள் "வடமராட்சியார்" என அழைக்கப்படுகின்றனர். முன்னர் வடமறவர் என்ற குறுநில மன்னர் ஆட்சி செய்த இடமாக இருந்தமையால் வடமறவர் ஆட்சி என அழைக்கப்பட்டு வடமராட்சி என மருவிற்று.

வடமராட்சியில் பருத்தித்துறை, வல்வெட்டித்துறை போன்ற துறைமுகப் பட்டினங்களும், கற்கோவளம், அம்பன், குடத்தனை, நாகர்கோயில் போன்ற கடல்சார் கிராமங்களும், தும்பளை, புலோலி, அல்வாய், வதிரி, கரவெட்டி, கரணவாய், துன்னாலை, உடுப்பிட்டி, வல்வெட்டித்துறை, தொண்டைமானாறு போன்ற கிராமங்களும் உள்ளன.



</doc>
<doc id="119226" url="https://ta.wikipedia.org/wiki?curid=119226" title="1807">
1807

1807 (MDCCCVII) ஒரு வியாழக்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய ஜூலியன் நாட்காட்டியில் இது ஒரு செவ்வாய்க்கிழமையில் ஆரம்பமானது.






</doc>
<doc id="119227" url="https://ta.wikipedia.org/wiki?curid=119227" title="எரிவெள்ளி">
எரிவெள்ளி

எரி விண்மீன் "(Meteoroid)" என்பது புறவெளியில் இருக்கும் சிறிய பாறைகள் அல்லது உலோகங்கள் நிறைந்த ஒரு பொருளாகும். இதை எரிவெள்ளி என்றும் அழைக்கிறார்கள். 

எரிவெள்ளி என்பது மண்ணளவில் இருந்து பெரிய ஒரு மீட்டர் அகல கல்லளவு வரைக்கும் அளவு கொண்டு சூரிய மண்டலத்தில் இருக்கும் பொருள் ஆகும்.இதைவிட சிறிய அளவில் காணப்படும் எரிபொருள்களை நுண்ணிய எரிவிண்மீண் அல்லது விண்வெளி தூசு என்கிறார்கள் . அனைத்துலக வானியல் ஒன்றியத்தின் வரையறைப்படி இது சிறுகோளை விட மிகச் சிறியதாக இருக்க வேண்டும் என்கிறார்கள். இவை பூமியை நோக்கி வரும்போது, பூமியைச் சுற்றியுள்ள வாயுவோடு உரசி சூடேறி எரிந்துகொண்டே வந்து விழும். இவற்றில் பெரும்பாலானவை வால்மீன்கள் அல்லது நட்சத்திரங்களின் சிறு துண்டுகளாகும். மற்றவை சந்திரன் அல்லது செவ்வாய் போன்ற விண்பொருள்களின் மோதல்களால் தோன்றும் குப்பைகள் ஆகும் . 


</doc>
<doc id="119228" url="https://ta.wikipedia.org/wiki?curid=119228" title="புரோக்சிமா செண்ட்டாரி">
புரோக்சிமா செண்ட்டாரி

புரோக்சிமா செண்ட்டாரி (Proxima Centauri, அருகாமையில் இருப்பது) என்பது சூரிய மண்டலத்தின் சூரியனுக்கு மிக அருகில் இருக்கும் விண்மீன். இது ஒரு சிறு நட்சத்திரம் ஆகும். இது பூமியிலிருந்து 4.2 வெளிச்ச ஆண்டுகள் தூரத்தில் உள்ளது. புரோக்சிமா செண்ட்டாரி செங்குறளி (red dwarf) விண்மீன் வகையைச் சேர்ந்தது

 


</doc>
<doc id="119231" url="https://ta.wikipedia.org/wiki?curid=119231" title="அறிவியல் தமிழ் எழுத்தாளர்களின் பட்டியல்">
அறிவியல் தமிழ் எழுத்தாளர்களின் பட்டியல்

அறிவியல் தமிழ் எழுத்தாளர்கள் துறை வாரியாகப் பட்டியலிடப்பட்டுள்ளார்கள்:
























ப. அர. நக்கீரன்-முழுத்தர மேலாண்மை (நூல்)







</doc>
<doc id="119232" url="https://ta.wikipedia.org/wiki?curid=119232" title="ஈ. த. இராசேசுவரி">
ஈ. த. இராசேசுவரி

ஈ. த. இராசேசுவரி (1905 - 1955) அறிவியல் தமிழ் எழுத்தாளர். இவர் தமிழ் இலக்கிய நூல்களில் அறிவியல் குறிப்புகளை எடுத்துக் காட்டி எழுதினார். 



</doc>
<doc id="119243" url="https://ta.wikipedia.org/wiki?curid=119243" title="இருபடிச் சமன்பாடு">
இருபடிச் சமன்பாடு

கணிதத்தில், இருபடிச் சமன்பாடு ("Quadratic equation") என்பது ஒரு இருபடிப் பல்லுறுப்புக்கோவைச் சமன்பாடாகும். இதன் பொது வடிவம்:

இங்கு formula_2 ஒரு மாறி. "a", "b", மற்றும் "c" மாறிலிகள். மேலும் "a" ≠ 0. ஏனெனில் "a" = 0 -ஆக இருந்தால் இச்சமன்பாடு, ஒருபடிச் சமன்பாடாகிவிடும்.

மாறிலிகள் "a", "b", மற்றும் "c", முறையே இருபடிக் கெழு, ஒருபடிக் கெழு மற்றும் மாறியைச் சாரா உறுப்பு எனவும் அழைக்கப்படுகின்றன. "quadratic" என்ற வார்த்தை சதுரத்தைக் குறிக்கும் இலத்தீன் மொழிச் சொல்லான "quadratus", என்பதிலிருந்து பிறந்ததாகும். இருபடிச் சமன்பாட்டைக் காரணிப்படுத்துதல், வர்க்க நிரப்பி முறை, வரைபடம், நியூட்டன் முறை மற்றும் இருபடி வாய்ப்பாடு ஆகிய வழிகளில் தீர்க்கலாம்.
மெய்யெண் மற்றும் சிக்கலெண் கெழுக்களைக் கொண்ட இருபடிச் சமன்பாட்டிற்கு மூலங்களென அழைக்கப்படும் இரு தீர்வுகள் உண்டு. இவ்விரண்டு தீர்வுகளும் வெவ்வேறானவையாக இல்லாமல் இருக்கலாம். மேலும் அவையிரண்டும் மெய்யெண்களாகவோ அல்லது மெய்யெண்களாக இல்லாமலோ இருக்கலாம்.

மூலங்களைக் காணும் இருபடி வாய்ப்பாடு:

இங்கு "±" குறியீடானது, 

இரண்டுமே சமன்பாட்டின் தீர்வுகள் என்பதைக் காட்டுகிறது.

மேலுள்ள வாய்ப்பாட்டில் வர்க்க மூலக் குறியீட்டுக்குள் உள்ள கோவை, இருபடிச் சமன்பாட்டின் தன்மைகாட்டி எனப்படுகிறது. தன்மைகாட்டியின் குறியீடு, கிரேக்க மொழியின் பெரியஎழுத்தான டெல்ட்டா ஆகும். இந்த எழுத்து, கிரேக்க மொழிச் சொல்லான Διακρίνουσα, ("டயக்கிரினோசா") -ன் முதலெழுத்தாகும்.

மெய்யெண்களைக் கெழுக்களாகக் கொண்ட இருபடிச் சமன்பாட்டிற்கு, ஒன்று அல்லது வெவ்வேறான இரண்டு மெய் மூலங்கள் அல்லது இரண்டு சிக்கலெண் மூலங்கள் இருக்கலாம். மூலங்களின் தன்மையை, தன்மை காட்டி தீர்மானிக்கிறது.

முழு எண் கெழுக்கள் கொண்ட இருபடிச் சமன்பாடுகளின் தன்மை காட்டி முழு வர்க்கமாக இருக்கும்போது, மூலங்கள் விகிதமுறு எண்களாகவும் முழு வர்க்கமில்லையெனில் விகிதமுறா மூலங்களாகவும் (formula_7) இருக்கும்.


எனவே தன்மைகாட்டி பூச்சியமாக இல்லாமல் இருந்தால், இருந்தால் மட்டுமே மூலங்கள் வெவ்வேறானவையாக இருக்கும். மேலும் தன்மைகாட்டி நேர்மமாக இருந்தால், இருந்தால் மட்டுமே மூலங்கள் மெய்யெண்களாக இருக்கும்.

இருபடிச் சமன்பாட்டைக் கெழு "a" -ஆல் வகுத்தால் எளிமையாக்கப்பட்ட தலையொற்றை வடிவம் கிடைக்கும்.

இங்கு "p" = மற்றும் "q" = . இந்த வடிவ மாற்றம் சமன்பாட்டின் மூலங்களையும் தன்மைகாட்டியையும் எளிமையாக்குகிறது.

கிமு 2000 காலத்திலேயே பாபிலோனிய கணிதவியலாளர்கள் பின்வரும் வடிவிலான ஒருங்கமை சமன்பாடுகளைத் தீர்க்கும் முறையைக் கண்டறிந்திருக்கின்றனர்.

இச்சமன்பாடு,

முதல் வடிவில் உள்ள இரு சமன்பாடுகளைப் பின்வருமாறு தீர்க்கலாம்:


இக்கருத்து, மூன்றாவது ஊர் Ur III வம்ச காலத்திலேயே இருந்ததற்கான ஆதாரங்கள் உள்ளன. 

சுமார் கிமு 8 -ம் நூற்றாண்டில் பழங்கால இந்தியாவில் "சுல்ப சூத்திரங்களில்" "ax" = "c" மற்றும் "ax" + "bx" = "c" என்ற வடிவில் அமைந்த இருபடிச் சமன்பாடுகள் வடிவவியல் முறையில் ஆராயப்பட்டுள்ளன. கிமு 400 லிருந்து பாபிலோனிய கணிதவியலாளர்களும் கிமு 200 லிருந்து சீன கணிதவியலாளர்களும் நேர்ம மூலங்களுடைய இருபடிச் சமன்பாடுகளைத் தீர்க்க வர்க்க நிரப்பி முறையைப் பயன்படுத்தியிருக்கிறார்கள். ஆனால் தீர்க்கும் வழிமுறையைப் பொதுமையான வாய்ப்பாடாக உருவாக்கவில்லை.

கிமு 300 -களில் கிரேக்க கணிதவியலாளர் யூக்ளிட், இருபடிச் சமன்பாடுகளைத் தீர்ப்பதற்கு மேலும் பொருத்தமான வடிவவியல் முறையைத் தந்துள்ளார். கணிதவியலாளர்கள் பித்தாகரசும் யூக்ளிடும் இருபடிச் சமன்பாடுகளைத் தீர்ப்பதற்கு தனித்த வடிவவியல் முறையில் பொது வழிமுறையைக் கண்டுபிடித்துள்ளனர். கிரேக்க கணிதவியலாளர் டயோஃபாண்டசு தனது படைப்பான "அரித்மெட்டிக்கா" -வில் இருபடிச் சமன்பாட்டைத் தீர்க்கும் வழிமுறையைத் தந்துள்ளார். ஆனால் அந்த முறையில், சமன்பாட்டிற்கு இரு நேர்ம மூலங்கள் இருந்தாலும் ஒரேயொரு மூலத்தை மட்டுமே காணமுடிந்தது. 

கிமு 628 -ல் இந்திய கணிதவியலாளர் பிரம்மகுப்தர், 

இக்குறிப்பு,

இருபடிச் சமன்பாடுகளையும் இருபடி தேரா சமன்பாடுகளையும் ("ax"/"c" = "y" என்ற மூலவடிவம் கொண்டவை).
தீர்ப்பதற்கான இயற்கணித வாய்ப்பாடு, கிபி ஏழாம் நூற்றாண்டில் இந்தியாவில் எழுதப்பட்ட "பக்‌ஷாலி கையெழுத்துப் பிரதி"யில் உள்ளது.

பிரம்மகுப்தாவின் எண்ணக் கருத்துக்களால் ஊக்கமடைந்த 9 ஆம் நூற்றாண்டு பாரசீக கணிதவியலாளர் முகம்மத் இபின் மூசா அல் குவாரிஸ்மி, நேர்மத் தீர்வுகளைக் காணும் வாய்ப்பாடுகளின் தொகுப்பினை உருவாக்கினார். வடிவவியல் நிறுவல்களைத் தரும்போது ஒவ்வொரு இருபடிச் சமன்பாட்டிற்கும் ஒன்று அல்லது இரண்டு எண்மதிப்புகளைத் தீர்வுகளாக ஏற்றுக்கொள்வதன் மூலம் அல் குவாரிஸ்மி, பொது இருபடிச் சமன்பாட்டிற்கு முழுமையான தீர்வு காணும் வழிமுறையில் மேலும் கொஞ்சம் முன்னேறியுள்ளார். மேலும் அவர் வர்க்க நிரப்பி முறையையும் விளக்கியுள்ளார். அவரது சமகாலத்து மத்திய ஆசிய கணிதவியலாளர் இபுன் டர்க் நிரூபித்த, தன்மைகாட்டி நேர்ம எண்ணாக இருக்க வேண்டிய உண்மையை அவர் அங்கீகரித்தார். வடிவவியல் வரைபடங்கள்மூலம் இபுன் டர்க், தன்மைகாட்டி எதிர்மமாக இருந்தால் அந்த இருபடிச் சமன்பாட்டிற்குத் தீர்வுகள் கிடையாது என்பதை நிறுவியுள்ளார். அல்-குவாரிஸ்மி, இருபடிச் சமன்பாடுகளுக்கு எதிர்ம தீர்வுகளை ஒத்துக் கொள்ளவில்லை. ஆனால் அவரைத் தொடர்ந்து பின்னாளில் வந்த இஸ்லாமிய கணிதவியலாளர்கள் இருபடிச் சமன்பாடுகளின் எதிர்மத் தீர்வுகளையும் விகிதமுறா எண் தீர்வுகளையும் ஏற்றுக் கொண்டனர். முதன்முதலில் விகிதமுறா எண்களை(பெரும்பாலும் வர்க்க மூலம், முப்படி மூலம், நான்காம்படி மூலம் போன்ற வடிவில் இருக்கும்) இருபடிச் சமன்பாடுகளின் தீர்வுகளாகவோ அல்லது சமன்பாடுகளில் உள்ள கெழுக்களாகவோ ஏற்றுக் கொண்டது, 10-ம் நூற்றாண்டில் வாழ்ந்த எகிப்திய கணிதவியலாளர் அபு காமில் ஷுஜா இபுன் அஸ்லாம் ஆகும்.

12ம் நூற்றாண்டில் ஸ்பெயின் நாட்டு யூத கணிதவியலாளர் ஆபிரகாம் ஹாநாசி, இருபடிச் சமன்பாட்டின் முழுத்தீர்வும் கொண்ட முதல் ஆங்கிலப் புத்தகத்தை எழுதினார். அவரது தீர்வுகள் பெரும்பாலும் அல்-குவாரிஸ்மியின் கருத்துக்களின் அடிப்படையில் அமைந்திருந்தன. மாறி 'x' -ன் கெழுக்கள் எதிர்மக் குறிகொண்டதாக உள்ள இருபடிச் சமன்பாடுகள், யாங் ஹூய் என்ற சீன கணிதவியலாளரது (கிபி 1238-1298) கருத்துக்களில் முதன் முதலாவதாக அறிமுகமானாலும் அவர் அதனைக் கணிதவியலாளர் லியூ யீ -க்கு உரித்தானதாக்குகிறார். 

1545 -ல் ஜெரோலாமோ கார்டானோ, இருபடிச் சமன்பாடுகள் சம்பந்தப்பட்ட படைப்புகளைத் தொகுத்தளித்துள்ளார். 1594-ல் சைமன் ஸ்டீவன், அனைத்து வகைக்களுக்குமான இருபடி வாய்ப்பாடுகளையும் கண்டறிந்தார். 1637 -ல் ரெனே டேக்கார்ட் இன்று நாம் காணும் இருபடி வாய்ப்பாடு அடங்கிய "லா ஜியோமெட்ரி" என்ற புத்தகத்தை வெளியிட்டார். நவீன கணித இலக்கியத்தில் முதன் முதலாக இருபடிச் சமன்பாட்டின் பொதுத்தீர்வு 1896-ல் ஹென்றி ஹீட்டனின் ஆய்வுரையில்தான் வெளியானது. 

"a", "b" மற்றும் "c" மெய்யெண்களாகவும் "f" -ன் ஆட்களம் மெய்யெண் கணமாகவும் இருந்தால் "f" -ன் மூலங்கள், "f"-ன் வரைபடமானது "x"-அச்சைச் சந்திக்கும் புள்ளிகளின் "x"-அச்சுதூரங்களாகும்.

இதிலிருந்து, தன்மைகாட்டி 

எனவே,

(formula_28) எனில் இருபடிச் சமன்பாட்டுக்கு ஒரேயொரு தனித்ததீர்வு மட்டுமே உண்டு. (அ-து தன்மைகாட்டி பூச்சியம்) இந்நிலையில் இருபடி பல்லுறுப்புக் கோவையைப் பின் உள்ளபடி காரணிப்படுத்தலாம்:

சில குறிப்பிட்ட உயர் அடுக்குச் சமன்பாடுகளை இருபடிச் சமன்பாட்டு வடிவிற்கு மாற்றித் தீர்வு காண முடியும். 

எடுத்துக்காட்டாகப் பின்வரும் 6 அடுக்குச் சமன்பாட்டைத் தீர்க்கும் முறை:

இந்த இருபடிச் சமன்பாட்டைத் தீர்க்க,
ஃ formula_36
ஆய்லரின் வாய்ப்பாட்டைப் பயன்படுத்த,
(ஏனெனில் "e" = 1) 
மீண்டும் ஆயிலரின் வாய்ப்பாட்டையும் cos(π/12) = , போன்ற முக்கோணவியல் முற்றொருமைகளையும் பயன்படுத்தி சிக்கல் இணை எண்களையும் சேர்க்கக் கிடக்கும் தீர்வுகளின் முழுத் தொகுப்பு:

இச்சமன்பாட்டை "a" -ஆல் வகுக்க, ("a" பூச்சியமல்லாததால் வகுத்தல் சாத்தியம்.)

அல்லது

"ax" என்ற பரவளையத்தைக் குறிக்கிறது.

இச்சமன்பாட்டைத் தீர்க்க:
வியட்டாவின் வாய்ப்பாட்டின்படி உச்சிப் புள்ளியின் அச்சுதூரங்கள்: 

மற்றும்
இரண்டாவது சமன்பாட்டை
இப்பொழுது இரு சமன்பாடுகளின் ஒத்த கெழுக்களை ஒப்பிட,
இவற்றிலிருந்து "x" மற்றும் "y" -ன் மதிப்புகளைப் பெறலாம்.

இருபடி வாய்ப்பாட்டைக் காணும் மற்றொரு முறை லாக்ராஞ்சி கூறாக்கிகள் முறையாகும்.(Lagrange resolvents]) இது கால்வா கோட்பாட்டின் ஆரம்பப் பகுதியாகும்.
இம்முறையானது, முப்படி பல்லுறுப்புக்கோவைகளுக்கும் நான்குபடி பல்லுறுப்புக்கோவைகளுக்கும் தீர்வு காணும் முறையைப் பொதுமைப்படுத்துகிறது. எனவே, ஒரு பல்லுறுப்புக்கோவையின் அடுக்கு எத்தனையாக இருந்தாலும் அக்கோவையின் மூலங்களின் சமச்சீர் குலத்தின் வாயிலாக அம்மூலங்களைப் பற்றித் தெரிந்துகொள்ள வழிவகுக்கும் கால்வாகோட்பாட்டிற்கு இது ஆரம்பமாக அமைகிறது. மூலங்களின் சமச்சீர் குலம் கால்வா குலம் எனப்படும். 

இந்த அணுகுமுறை மூலச்சமன்பாட்டின் வடிவத்தை மாற்றி அமைப்பதை விட மூலங்களின் மேல் அதிக கவனம் கொண்டுள்ளது.

அதன் காரணிகள்,

வலதுபுறத்தை விரித்தெழுத,

இங்கு

மற்றும்

பெருக்கலில் உறுப்புகளின் வரிசை அவசியமில்லாததால் "α" மற்றும் "β" இரண்டையும் அவற்றுக்குள்ளாக மாற்றுவதால் "p" மற்றும் "q" -ன் மதிப்புகள் மாறாது. "p" மற்றும் "q" இரண்டும் "α" , "β" -ல் அமைந்த சமச்சீர் பல்லுறுப்புக்கோவைகள் எனப்படும். அவை அடிப்படை சமச்சீர் பல்லுறுப்புக்கோவைகள் ஆகும். "α", "β" -ல் அமைந்த எந்தவொரு பல்லுறுப்புக்கோவையையும் α + β மற்றும் "αβ" வாயிலாக எழுதலாம். 

பல்லுறுப்புக்கோவைகளைப் பகுப்பாய்தலுக்கும் தீர்ப்பதற்குமான கால்வா கோட்பாட்டின் அணுகுமுறை:

மூலங்களின் சமச்சீர் சார்புகளில் சமச்சீர்தன்மையை உடைத்து மூலங்களை மீளப்பெறமுடியக் கூடியவை எவை?

எனவே "n" படிகொண்ட பல்லுறுப்புக்கோவையைத் தீர்ப்பது என்பது, "n" எழுத்துக்களின் சமச்சீர் குலமான formula_66 -லுள்ள "n" உறுப்புகளை வரிசைமாற்றப்படுத்தும் வழிகளுடன் தொடர்புடையதாகும். இருபடி பல்லுறுப்புக்கோவையில் இரு உறுப்புகளை வரிசைமாற்றுவது என்பது அவற்றை ஒன்றுக்கொன்று மாற்றிக் கொள்வதாகும். எனவே இருபடி பல்லுறுப்புக்கோவையைத் தீர்ப்பது எளிதானது.

மூலங்கள் "α" , "β" காண:
இவை பல்லுறுப்புக்கோவையின் லெக்ரெஞ்சி கூறாக்கிகள் எனப்படும். மூலங்களின் வரிசை இதில் மிகவும் முக்கியம். இச்சமன்பாடுகளைத் தீர்த்து மூலங்களைப் பெறலாம்:
முன்பு இக்கூறாக்கிகள் இரண்டாம் வரிசை கொண்ட தனித்த வூரியே மாற்று என அழைக்கப்பட்டன.(discrete Fourier transform (DFT) of order 2) 

இம்மாற்றின் அணி வடிவம்: 

formula_69 

இந்த அணியின் நேர்மாறு:
formula_70 

formula_71 "α" , "β" -ல் அமைந்த சமச்சீர் சார்பாகும். எனவே அதை "p" , "q" வாயிலாக எழுத முடியும்.

formula_73 இதில் "α" , "β" இரண்டையும் ஒன்றுக்கொன்று மாற்றக் கிடைப்பது:
ஃ formula_75 சமச்சீர் சார்பு கிடையாது. 
எனவே மூலங்களின் சமச்சீர் சார்பாக அமையும் "p" , "q" வாயிலாக இதை எழுத முடியாது. எனினும் வரிசையை மாற்றுவதால் formula_75 ல் ஏற்படும் மாற்றம் காரணி formula_77 என்பதால்,
வர்க்கமூலம் காண,
நேர்ம வர்க்க மூலத்தைமட்டும் எடுத்துக்கொண்டால், 

எனவே மூலங்கள்:
இதுவே இருபடி வாய்ப்பாடு. 

கூறாக்கிகளைப் பின்வருமாறு கருதலாம். 
இதே போன்று, ஆனால் மிகவும் சிக்கலான முறை மூலம் ஒரு முப்படிச் சமன்பாட்டையும் தீர்க்க முடியும். இதற்கு மூன்று கூறாக்கிகள் மற்றும் ஒரு இருபடிச் சமன்பாடு தேவை(தீர்மானிக்கும் பல்லுறுப்புக்கோவை). அவ்விருபடிச் சமன்பாடு formula_75 மற்றும் formula_89 உடன் தொடர்புடையவை. இவ்விருபடிச் சமன்பாட்டைத் தீர்ப்பதன் மூலம் முப்படிச் சமன்பாட்டை தீர்க்கலாம். இதே போன்று நாற்படிச் சமன்பாட்டின்(4 அடுக்குச் சமன்பாடு) தீர்மானிக்கும் பல்லுறுப்புக்கோவை ஒரு முப்படிச் சமன்பாடு ஆகும். மேற்கூறிய முறைப்படி முப்படிச் சமன்பாட்டைத் தீர்ப்பதன் மூலம் நாற்படிச் சமன்பாட்டைத் தீர்க்க முடியும். எனினும், ஒரு ஐந்துபடிச் சமன்பாட்டை இதே முறையில் தீர்க்க இயலாது. ஏனெனில் அவ்வாறு தீர்ப்பதன் மூலம் அது எளிதில் தீர்க்க முடியாத ஒரு 24 அடுக்குப் பல்லுறுப்புக்கோவையைத் தரும். பொதுவாக ஐந்துபடிச் சமன்பாடுகளுக்கான தீர்வுகளை மூலங்களை மட்டுமே பயன்படுத்தி வெளிப்படுத்த முடியாது.

சில சூழ்நிலைகளில் மூலங்களை மாற்று வடிவத்தில் வெளிப்படுத்தலாம்.
இந்த மாற்று வடிவத்தில் மாறிலி c ≠ 0 ஆக இருக்க வேண்டும்; c =0 எனில், இவ்வாய்பாடு பூஜ்ஜியத்தை ஒரு மூலமாக கொடுக்கும், ஆனால் எந்த இரண்டாவது, பூஜ்ஜியமில்லா மூலங்களை கொடுக்காது. மாறாக, ∓ -ன் இரண்டில் ஒன்று வரையறுக்கப்படாத மற்றும் தேறப்பெறாத 0 / 0 படிவத்தை உருவாக்கும். எனினும், a = 0 என்ற நிலையில் இவ்வாய்பாட்டைப் பயன்படுத்தலாம்(இந்நிலையில் ஒரு மூலத்தைத் தனிப்பட்ட தீர்வு வாயிலாகவும் மற்றும் பூஜ்ஜியத்தால் வகுக்கப்பட்ட மற்றொரு மூலத்த்தையும் தரும்). இது சாதரண வடிவச் சமன்பாடு மூலம் கிடைக்காது. (அதற்குப் பதிலாக இரு முறையும் பூஜ்ஜியத்தால் வகுக்கப்பட்ட மூலமே கிடைக்கும்).

இரு முறைகளிலும் மூலங்கள் ஒன்றே. 
மாற்று வடிவம் மாற்று இயற்கணிதத்தின் ஒரு பொதுவான வடிவமாகும்.

ஏதேனும் ஒரு மூலம் மற்றொரு மூலத்தை விட தனிப்பருமனில்(absolute magnitude) சிறியதாக இருப்பின், இம்மாற்றுச் சூத்திரத்தைப் பயன்படுத்தி எண் மதிப்பீடு முறையின் மூலம் துல்லியமான மூல மதிப்பினைக் காணலாம். இம்முறையில், b யின் மதிப்பு formula_92 -க்கு மிக அருகில் உள்ளது. மேலும் தொகுதியில் உள்ள கழித்தல் மூலம் முக்கியத்துவ இழப்பு ஏற்படுகிறது. 

ஒரு கலவையான அணுகுமுறை வழியாக அனைத்து ரத்து பிரச்சினைகள் (ஒரே குறி உடைய எண்களின் கூட்டல் மட்டுமே), மற்றும் c = 0 என்ற இரண்டு பிரச்சினைகளை தவிர்க்கலாம்.

இங்கு sgn என்பது sign சார்பைக் குறிக்கிறது




</doc>
<doc id="119265" url="https://ta.wikipedia.org/wiki?curid=119265" title="வியூசோனிக்">
வியூசோனிக்

வியூசோனிக் ("ViewSonic") என்ற நிறுவனம் கணினி உதிரிப்பாகங்கள் தயாரிக்கும் ஒரு வன்பொருள் நிறுவனமாகும். இந்நிறுவனத்தின் விற்பனைப்பிரிவு இந்தியாவிலும் பிரத்தியேகமாக அறிமுகப்படுத்தப்பட்டுள்ளது. குறிப்பாக மூன்று வருட உத்திரவாதத்துடன் இந்த நிறுவன திரைகள் விற்பனையில் உள்ளன. இதன் உற்பத்தி தொழில் கூடம் தைவான் நாட்டில் இயங்கி வருகிறது.


</doc>
<doc id="119269" url="https://ta.wikipedia.org/wiki?curid=119269" title="உலகப் புகைப்பட நாள்">
உலகப் புகைப்பட நாள்

உலக புகைப்பட நாள் ("World photograph day") புகைப்படங்களின் சிறப்பையும், புகைப்படக்காரர்களின் திறமையும் கொண்டாடும் வகையில் ஒவ்வொரு ஆண்டும் ஆகஸ்ட் 19 ஆம் தேதி உலகம் முழுவதும் கொண்டாடப்படுகிறது.

20ம் நூற்றாண்டில் எடுக்கப்பட்ட சில புகைப்படங்கள் உலக வரலாற்றை மாற்றியுள்ளன. உதாரணமாக, சீனவீரர்களின் ராணுவ பீரங்கியை எதிர்த்து நின்ற டேங்க் மேன், வியட்நாம் போரை நிறுத்த காரணமாக இருந்த சிறுமியின் புகைப்படம், 1994ம் ஆண்டு, சூடானில் நிலவிய உணவுப் பஞ்சத்தை எடுத்துரைத்த குழந்தையின் போட்டோ ஆகியவற்றை சொல்லலாம்.

19ம் நூற்றாண்டின் துவக்கத்தில், லூயிசு டாகுவேரே என்பவர், "டாகுரியோடைப்' எனப்படும் புகைப்படத்தின் செயல்பாட்டு முறையை வடிவமைத்தார். 1839ம் ஆண்டு ஜனவரி 9ம் தேதி பிரான்ஸ் அகாடமி ஆப் சயின்ஸ் இம்முறைக்கு ஒப்புதல் அளித்தது. ஆகஸ்ட் 19ம் தேதி , பிரான்ஸ் நாட்டு அரசு "டாகுரியோடைப்' செயல்பாடுகளை ""ப்ரீ டூ தி வேர்ல்டு" என உலகம் முழுவதும் அறிவித்தது. இதை எடுத்துரைக்கும் வகையில் இன்றைய தினம் உலக புகைப்பட தினமாக கொண்டாடப்படுகிறது.

1826 ஆம் ஆண்டு பிரான்ஸ் நாட்டை சேர்ந்த ஜோசப் நைஸ்போர் நீப்ஸ் என்பவர் முதல் நிலையான நவீன புகைப்படத்தை எடுத்தார். இந்த புகைப்படம் நாளடைவில் அழிந்தது. இதன் பின், 1839ம் ஆண்டு லுõயிஸ் டாகுரே பாரிசில் உள்ள போல்வர்டு கோயிலை அருகில் உள்ள தெருவை புகைப்படமாக எடுத்தார். தனிநபர் எடுத்த முதல் புகைப்படம் இது.

சிறந்த புகைப்படங்களுக்கு ஆண்டு தோறும் பல்வேறு அமைப்புகளால் விருதுகள் வழங்கப்படுகின்றன. பத்திரிக்கை துறையில் சிறந்த புகைப்படங்களுக்கு "வேர்ல்டு பிரஸ் போட்டோ' ,"டைம்' இதழ் மற்றும் புலிட்சர் விருதுகள் வழங்கப்படுகின்றன.



</doc>
<doc id="119270" url="https://ta.wikipedia.org/wiki?curid=119270" title="பீரங்கி வண்டி மனிதன்">
பீரங்கி வண்டி மனிதன்

பீரங்கி வண்டி மனிதன் ("Tank Man") என்பவர் 1989 ஆம் ஆண்டு சூன் 5ஆம் நாள், சீனாவின் தியனன்மென் சதுக்க எதிர்ப்புப் எதிர்ப்புப் போராட்டத்தின் போது போராட்டக்காரர்களை ஒடுக்க அணிவகுத்து வந்த பீரங்கிகளை வழிமறித்த முகம் தெரியாத நபரைக் குறிக்கும் சொல். இவர் பீரங்கிகளை மறிக்கும் காட்சியடங்கிய புகைப்படம் மறுநாள் பத்திரிகைகளில் வெளியானதால் இவர் உலகப் புகழ் அடைந்தார். அவர் யார், அவர் பெயர், அவர் என்ன ஆனார் என்பது இன்றளவும் சர்ச்சைக்குரியதாக உள்ளது. இவர் பீரங்கிகளை மறிக்கும் புகைப்படம் 20ஆம் நூற்றாண்டின் சிறந்த புகைப்படங்களில் ஒன்றாக தேர்ந்தெடுக்கப்பட்டது.



</doc>
<doc id="119280" url="https://ta.wikipedia.org/wiki?curid=119280" title="மல்லிகா சாராபாய்">
மல்லிகா சாராபாய்

மல்லிகா சாராபாய் (பி.மே 9, 1954) ஒரு இந்திய சமூக ஆர்வலர் மற்றும் பிரபல நடனக் கலைஞர். இவர் மறைந்த இந்திய விண்வெளி ஆராய்ச்சி நிபுணர் விக்ரம் சாராபாய் - பிரபல நடனக் கலைஞர் மிருணாளினி சாராபாய் தம்பதியினரின் மகளாவார். 2009ஆம் ஆண்டு நாடாளுமன்றத் தேர்தலில் பாரதிய ஜனதா கட்சியின் மூத்த தலைவர் லால் கிருஷ்ண அத்வானியை எதிர்த்துப் போட்டியிட்டார். இதனால் நாடு முழுவதும் பிரபலம் அடைந்த மல்லிகா சாராபாய் அந்தத் தேர்தலில் வெற்றி பெறவில்லை.


</doc>
<doc id="119290" url="https://ta.wikipedia.org/wiki?curid=119290" title="பெரும் சமயப்பிளவு">
பெரும் சமயப்பிளவு

பெரும் சமயப்பிளவு ("Great Schism") என்பது உரோமைப் பேரரசின் ஏற்கப்பட்ட திருச்சபையாக இருந்த கிறித்தவ சமூகம் கிரேக்க மொழி வழங்கிய கிழக்கு சபை என்றும் இலத்தீன் மொழி வழங்கிய மேற்கு சபை என்றும் இரு கிளைகளாக அறுதியாகப் பிரிந்துபோன நிகழ்வைக் குறிக்கின்றது. இது சில வேளைகளில் "1054ஆம் ஆண்டு கீழை-மேலைப் பிளவு" ("East–West Schism of 1054") என்றும் அறியப்படுகிறது. இவ்வாறு பிரிந்த இரு கிளைகளும் முறையே "கிழக்கு மரபுவழி திருச்சபை" (Eastern Orthodox Church) என்றும் "உரோமன் கத்தோலிக்க திருச்சபை" (Roman Catholic Church) என்றும் பெயர் பெற்றன. 

உரோமை வழிபாட்டுமுறையை (Roman Catholic Rite) பின்பற்றாமல் கீழைத் திருச்சபை வழிபாட்டுமுறைகளை (Eastern Catholic Rites) பின்பற்றும் பல திருச்சபைகளும் கத்தோலிக்க திருச்சபையின் உள்ளடங்கும். இவை உரோமை ஆயராகிய போப்பாண்டவர் என்னும் திருத்தந்தையை அனைத்துலத் திருச்சபையின்மேல் முழு அதிகாரம் கொண்டவராக ஏற்கும் கிறித்தவ சபைகள் ஆகும்.

இப்பெரும் பிளவு ஏற்படக் காரணமாக அமைந்த வரலாற்றுப் பின்னணி பன்முகத்தது. உரோமைப் பேரரசின் மேற்குப் பகுதியில் இருந்த சபைக்கும் கிழக்குப் பகுதியில் இருந்த சபைக்கும் இடையே ஆட்சி அதிகாரம், இறையியல் கொள்கை தொடர்பான வேறுபாடுகள் தோன்றியதால் மனக்கசப்பு நிலவியது. கருத்து வேறுபாடுகள் முக்கியமாக நான்கு பொருள்கள் பற்றி அமைந்தன. அவை:

கி.பி. 11ஆம் நூற்றாண்டில் இலத்தீன் மொழி நிலவிய மேலைத் திருச்சபைப் பகுதியில் உரோமை ஆயரான ஒன்பதாம் லியோ திருத்தந்தையாகச் செயல்பட்டார். கிரேக்க மொழி நிலவிய கீழைத் திருச்சபைப் பகுதியில் கான்ஸ்டாண்டிநோபுள் மறைமுதுவராக மிக்கேல் செருலாரியுஸ் ஆட்சிசெய்தார். இலத்தீன் பகுதியில் கிரேக்க மொழியையும், கிரேக்கப் பகுதியில் இலத்தீன் மொழியையும் பயன்படுத்துவதை முறையே திருத்தந்தை லியோவும் மறைமுதுவர் செருலாரியுசும் ஆதரிக்கவில்லை.

எல்லாத் திருச்சபைகளுக்கும் தாயும் தலைமையுமாக உரோமைத் திருச்சபை உள்ளது என்பதை செருலாரியுஸ் ஏற்கவேண்டும் என்றும், அப்படி ஏற்காவிட்டால் அவருக்கு மறைமுதுவர் என்னும் பதவி மறுக்கப்படும் என்றும் கூறி, திருத்தந்தை லியோ கொடுத்தனுப்பிய செய்தியை எடுத்துக்கொண்டு அவருடைய தூதுவர் கர்தினால் ஹம்பெர்ட் காண்ஸ்டாண்டிநோபுள் வந்தார். செருலாரியுஸ் திருத்தந்தையின் கோரிக்கைக்கு இணங்கவில்லை. எனவே, ஹம்பெர்ட் செருலாரியுசைச் சபைநீக்கம் செய்தார். செருலாரியுசோ ஹம்பர்ட்டையும் அவரோடு தூதுவந்த பிறரையும் சபைநீக்கம் செய்தார்.

திருத்தந்தையின் தூதுவர் ஹம்பெர்ட் செருலாரியுசைச் சபைநீக்கம் செய்தது செல்லுமா என்றொரு கேள்வி எழுப்பப்படுகிறது. ஹம்பெர்ட் சபைநீக்க அறிக்கையை செருலாரியுசிடம் கொடுக்குமுன்னரே திருத்தந்தை ஒன்பதாம் லியோ இறந்துபோயிருந்தார். மேலும், சபை நீக்கம் செருலாரியுஸ் என்னும் தனி ஆளுக்கு மட்டுமே பொருத்தமானது. 

இருப்பினும், திருச்சபையில் ஏற்பட்ட பெரும்பிளவுக்கு அடிப்படைக் காரணங்களாகக் கொள்கை, இறையியல், புவியியல், மொழி, அரசியல் போன்றவை இருந்தன என்பதை மறுப்பதற்கில்லை. பிளவுக்கு வழிவகுத்தது யார் என்பது குறித்து இரு சபைகளும் ஒன்றையொன்று குற்றம் சாட்டுகின்றன. பிளவுக்குப் பின் நிகழ்ந்த சிலுவைப் போர்கள், 1182இல் இலத்தீன் சபையினர் படுகொலைசெய்யப்பட்டது, 1204இல் காண்ஸ்டாண்டிநோபுள் பிடிக்கப்பட்டு சூறையாடப்பட்டது, அங்கு இலத்தீன் மொழி மறைமுதுவர்கள் நியமிக்கப்பட்டது, அங்கிருந்த நூலகம் அழிக்கப்பட்டு திருப்பண்டங்கள் எடுத்துச்செல்லப்பட்டது போன்ற துயர நிகழ்வுகள் இரு சபையினருக்கும் இடையே மனக்கசப்பை வளர்த்துவந்துள்ளன. 

இரு சபைகளுக்கும் இடையே நல்லுறவு ஏற்படுத்த பல முயற்சிகள் மேற்கொள்ளப்பட்டன. 1274இல் நிகழ்ந்த இரண்டாம் லியோன் சங்கமும், 1439இல் நிகழ்ந்த புளோரன்சு சங்கமும் இரு சபைகளையும் சிறிது காலத்திற்கு இணைத்துவைத்தன. ஆயினும் அந்த இணைப்பு நீடிக்கவில்லை. 15ஆம் நூற்றாண்டில் காண்ஸ்டாண்டிநோபுள் ஓட்டோமான் துருக்கிய பேரரசின் கீழ் வந்தது. அதைத் தொடர்ந்து 1484இல் நிகழ்ந்த காண்ஸ்டாண்டிநோபுள் கூட்டம் (Synod of Constantinople) சபை இணைப்பைப் புறக்கணித்தது.

1962-1965இல் நிகழ்ந்த இரண்டாம் வத்திக்கான் பொதுச்சங்கம் பிளவுபட்ட கிறித்தவ சபைகளுக்கிடையே ஒற்றுமையை வளர்க்க தூண்டுதல் அளித்தது.

பல நூற்றாண்டு பிளவுக்குப் பின், 1964ஆம் ஆண்டில், உரோமை ஆயராகிய ஆறாம் பவுல் என்னும் திருத்தந்தை காண்ஸ்டாண்டிநோபுள் மறைமுதுவராகிய முதலாம் அத்தனாகோராஸ் என்பவரை எருசலேமில் சந்தித்து உரையாடினார். 1439க்குப் பின் உரோமைத் திருத்தந்தையும் காண்ஸ்டாண்டிநோபுள் மறைமுதுவரும் சந்தித்துக்கொண்டது இதுவே முதல்முறை.

1965இல் உரோமையில் நிகழ்ந்த வரலாற்றுச் சிறப்புமிக்க சந்திப்பின்போது சபைத் தலைவர்கள் இருவரும் 1054இல் வழங்கப்பட்ட சபைநீக்கங்களை விலக்கிக்கொண்டார்கள். இது ஆழ்ந்ததொரு நல்லெண்ண அடையாளமாக அமைந்தது. 

திருத்தந்தை இரண்டாம் யோவான் பவுல் மறைமுதுவர் முதலாம் பர்த்தொலொமேயு என்பவரைச் சந்தித்து உரையாடியிருக்கின்றார். அதுபோலவே, இன்றைய திருத்தந்தை பதினாறாம் பெனடிக்டும் கிறித்தவ ஒன்றிப்பு முயற்சியில் ஈடுபட்டுள்ளார்.
இரு தரப்பினருக்கும் இடையே தொடர்புகள் தொடர்கின்றன. ஒவ்வொரு ஆண்டும் சூன் 29ஆம் நாள் புனித பேதுரு மற்றும் புனித பவுல் பெருவிழா உரோமையில் நிகழும்போது கிரேக்க சபைத் தூதுக்குழு அதில் கலந்துகொள்கிறது. அதுபோல, ஒவ்வொரு ஆண்டும் புனித அந்திரேயா பெருவிழா காண்ஸ்டாண்டிநோபுளில் நிகழும்போது இலத்தீன் சபைத் தூதுக்குழு அதில் பங்கேற்கிறது. புனித பேதுருவும் புனித பவுலும் உரோமைச் சபையின் நிறுவுநர்களாகவும், புனித அந்திரேயா காண்ஸ்டாண்டிநோபுள் சபை நிறுவுநராகவும் கருதப்படுகிறார்கள் என்பது குறிப்பிடத்தக்கது.

கிறித்தவ சமய நம்பிக்கையின்படி, அருளடையாளங்கள் (sacraments) கடவுளின் அருளை மனிதர் பெற்றுக்கொள்ள வழிகளாக அமைகின்றன. கத்தோலிக்க திருச்சபை ஏழு அருளடையாளங்களை ஏற்கிறது. அவை: திருமுழுக்கு, உறுதிப்பூசுதல், நற்கருணை, ஒப்புரவு, நோயில் பூசுதல், குருத்துவம், திருமணம். இந்த அருளடையாளங்களைக் கொண்டாடுவதில் கத்தோலிக்க திருச்சபையும் மரபுவழித் திருச்சபையும் வேறுபட்டாலும், ஒன்றிப்பை உருவாக்கும் முயற்சிகள் தொடர்கின்றன.

கத்தோலிக்க திருச்சபையில் திருமுழுக்குப் பெற்ற ஒருவர் மரபுவழித் திருச்சபையைத் தழுவ விரும்பினால் அவருக்கு மீண்டும் ஒருமுறை திருமுழுக்கு கொடுக்கவேண்டியதில்லை என்பதே பெரும்பான்மையான மரபுவழித் திருச்சபைகளின் நிலைப்பாடாக உள்ளது. 

கத்தோலிக்கர் ஒருவருக்கும் மரபுவழித் திருச்சபையைச் சார்ந்த ஒருவருக்கும் திருமணம் நிகழ்வதைப் பெரும்பான்மையான மரபுவழித் திருச்சபைகள் ஆதரிப்பதில்லை. ஆயினும் ஒருசில மரபுவழித் திருச்சபைகள் இத்தகைய கலப்புத் திருமணத்தை ஏற்கின்றன.

கத்தோலிக்க திருச்சபையின் அதிகாரப்பூர்வமான "திருச்சபைச் சட்டத்தொகுப்பு" ("Code of Canon Law") "கத்தோலிக்கப் பணியாளர்கள் (ஆயர், குரு, திருத்தொண்டர்) அருளடையாளங்களைக் கத்தோலிக்க கிறித்தவ விசுவாசிகளுக்கு மட்டுமே சட்டமுறைப்படி வழங்கலாம்" என்று பொதுச் சட்டம் வகுத்துள்ளது. 

இருப்பினும், கிறித்தவ சபைகளுக்கிடையே ஒன்றிப்பை வளர்க்கும் நோக்கத்தில் கத்தோலிக்க சபை, கீழைத் திருச்சபையினருக்கு அருளடையாளங்கள் ஒருசில நிபந்தனைகளின் அடிப்படையில் வழங்குவதற்கு வழி செய்துள்ளது. அது தொடர்பாக கத்தோலிக்க திருச்சபை அளித்துள்ள சில சட்டங்கள் இதோ:

கத்தோலிக்கர் தகுதி வாய்ந்த அதிகாரியின் இசைவுடன் கீழைத் திருச்சபை உறுப்பினரை முறையாகத் திருமணம் செய்ய முடியும். 


</doc>
<doc id="119291" url="https://ta.wikipedia.org/wiki?curid=119291" title="கண்ணீர் புகை குண்டு">
கண்ணீர் புகை குண்டு

கண்ணீர் புகை குண்டு (ஆங்கிலம்:"Tear gas", formally known as a "lachrymatory agent" or "lachrymator") என்பது வேதியல் கலவையிலான உயிரைப் பறிக்காத ஒரு ஆயுதமாகும். இது மனிதனின் கண்ணில் உள்ள கருவிழிப்படலத்தில் எரிச்சலையும், வலியையும் ஏற்படுத்துகிறது. மேலும் தற்காலிக பார்வைக் கோளாறை உண்டு பண்ணுகிறது. 

பொதுவாக கண்ணீர் புகை குண்டுகளில் ஓசி, சிஎசு, சி ஆர், சிஎன், நானிவமைட், ப்ரோமோசிடோன், பினாசில் பிரோமைட், சிலில் பிரோமைட், மற்றும் சின்-பிரோப்அனதியல்-எசு-ஆக்சைட் (வெங்காயத்திலிருந்து கிடைப்பவை) ஆகிய கலவைகளை கொண்டுள்ளன. 

கண்ணீர் புகை குண்டுகள் கண், மூக்கு வாய், நுரையீரலை தாக்கி மனிதனை அழச்செய்கின்றன, தும்மலை வரவழைக்கின்றன, இருமல், மூச்சு விட சிரமம், கண்ணில் வலி, தற்காலிக கண் பார்வை போதல் ஆகியவற்றை ஏற்படுத்துகின்றன.

கண்ணீர் புகை குண்டுகள் கலவரக்காரர்களை கட்டுப்படுத்த பயன்படுத்தப்படுகிறது. முதலாம் உலகப் போரின் போது நச்சுக்கலந்த புகை குண்டுகள் அதிகம் பயன்படுத்தப்பட்டது. 



</doc>
<doc id="119292" url="https://ta.wikipedia.org/wiki?curid=119292" title="ஏ. வீரசிங்க">
ஏ. வீரசிங்க

ஏ. வீரசிங்க ("A. Weerasinghe"), இலங்கை களுத்துறையைப் பிறப்பிடமாகக் கொண்ட துடுப்பாட்டக்காரர். இவர் ஒரு போட்டியில் கலந்து கொண்டுள்ளார். இவர் 1991/92 பருவ ஆண்டுகளில், இலங்கை களுத்துறை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119293" url="https://ta.wikipedia.org/wiki?curid=119293" title="அனுர வீகொடபொல">
அனுர வீகொடபொல

அனுர வீகொடபொல ("Anura Wegodapola", பிறப்பு: மார்ச்சு 23 1981), இலங்கை பொல்கொல்லையைப் பிறப்பிடமாகக் கொண்ட துடுப்பாட்டக்காரர். இவர் இரண்டு போட்டிகளில் கலந்து கொண்டுள்ளார். இவர் 2010/11 பருவ ஆண்டுகளில், இலங்கைகடற்படை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119295" url="https://ta.wikipedia.org/wiki?curid=119295" title="இந்தியப் பிரதம மந்திரிகளின் பட்டியல்">
இந்தியப் பிரதம மந்திரிகளின் பட்டியல்

இது இந்தியப் பிரதம மந்திரிகளின் முழுப் பட்டியலாகும். இதில் 1947ல் இந்தியா சுதந்திரம் அடைந்தபோது இந்தியப் பிரதமராக பதவி ஏற்றவரும் இதில் அடங்கும். இந்திய பிரதம மந்திரி என்ற பதவியானது இந்திய அரசாங்கத்தின் தலைமையாகவும்,  தலைமைச் செயலதிகாரம் கொண்டதாகவும் உள்ள பதவியாகும். இந்தியாவின் பாராளுமன்ற அமைப்பில், இந்திய அரசியல் அமைப்பு இந்தியக் குடியரசுத் தலைவர் பதவியையே அரசின் தலைமையகாகக் குறிப்பிகிறது, ஆனால், நடைமுறையில், அவரது அதிகாரம் பிரதம மந்திரிக்கும், அவரது அமைச்சரவை சகாக்களுக்கும் வழங்கப்பட்டுள்ளது. இந்திய பாராளுமன்றத்தின் கீ்ழ் சபையான மக்களவையில் பெரும்பான்மை பெற்றுள்ள கட்சி அல்லது கூட்டணியின் தலைவர் பிரதம மந்திரியாக குடியரசுத் தலைவரால் பதவிப்பிரமாணம் செய்து வைக்கப்படுகிறார்.

1947 ஆம் ஆண்டிலிருந்து, இந்தியா பதினான்கு பிரதம மந்திரிகளைக் கொண்டிருந்துள்ளது, இந்த எண்ணிக்கை இரண்டு முறை இந்தப் பதவியில் செயல்பட்ட குல்சாரிலால் நந்தாவையும் உள்ளடக்கினால் பதினைந்தாகும். இந்தியாவின் முதல் பிரதம மந்திரி [[இந்திய தேசிய காங்கிரசு கட்சியைச் சார்ந்த [[ஜவகர்லால் நேரு]] ஆவார். இவர், இந்திய விடுதலைச் சட்டம் 1947 இன் படி பிரித்தானிய இராச்சியத்திலிருந்து இந்திய விடுதலை பெற்ற 15 ஆகத்து 1947 இல் பதவியேற்றுக் கொண்டு, மே 1964இல் அவரது இறப்பு வரை இந்தப் பதவியில் பணியாற்றினார்,  இந்தியாவில் நீண்ட காலம் பிரதம மந்திரியாகப் பணியாற்றியவராக நேரு இன்றளவும் நீடிக்கிறார். நேருவைத் தொடர்ந்து அவரது சகாவான இந்திய தேசிய காங்கிரசு இயக்கத்தைச் சார்ந்த [[லால் பகதூர் சாஸ்திரி]] பிரதமராகப் பதவியேற்றார். இவரது ஆட்சிக்காலமும் அன்னாரது இறப்பு வரையிலும் நீடித்தது, இவர் 19 மாத காலமே பிரதம மந்திரியாகப் பதவியிலிருந்தார். நேருவின் மகளான, [[இந்திரா காந்தி]], சாஸ்திரியைத் தொடர்ந்து 1966 ஆம் ஆண்டு இந்தியாவின் முதல் பெண் பிரதம மந்திரியானார். பதினோரு ஆண்டுகளுக்குப் பிறகு, இந்திரா காந்தி நம்பிக்கை வாக்கெடுப்பில் தோல்வியுற்று பிரதம மந்திரி பதவியிலிருந்து வெளியேறினார். 1977 ஆம் ஆண்டில், [[ஜனதா கட்சி]]யின் தலைவர், [[மொரார்ஜி தேசாய்]] இந்தியாவின் முதல் காங்கிரசு அல்லாத பிரதம மந்திரியானார். 1979 ஆம் ஆண்டில் அவர் பதவியைத் துறந்த போது, அவரது காலத்தில் துணை பிரதம மந்திரியாக இருந்த [[சரண் சிங்]], இந்திரா காந்தி 1980 ஆம் ஆண்டு இந்தியப் பொதுத் தேர்தலில் வென்று வரும் வரை  பிரதம அமைச்சராக பொறுப்பு வகித்தார். இந்திரா காந்தி பிரதம மந்திரியாக பதவியேற்று பணியாற்றிய இக்காலமானது, 31 அக்டோபர் 1984 இல் அவர் தனது மெய்க்காப்பாளர்களால் படுகொலை செய்யப்பட்டதோடு முடிவடைந்தது. அன்றைய நாளின் மாலைப் பொழுதில், இந்திரா காந்தியின் மகன், [[இராஜீவ் காந்தி]] இந்தியாவின் இளம் பிரதம மந்திரியாக பதவியேற்றுக் கொண்டார். இவர் நேரு குடும்பத்தின் மூன்றாவது பிரதம மந்திரியானார். அவரது காலம் வரையிலும், நேரு-காந்தி வம்ச பிரதம மந்திரிகளின் ஆட்சிககாலம் மொத்தமாக, 37 ஆண்டுகள் மற்றும் 303 நாட்களாகும்.

இராஜீவ் காந்தியின் ஐந்தாண்டு பதவிக்காலம் அவரது முன்னாள் அமைச்சரவை சகா, [[ஜனதா தளம்]] கட்சியைச் சார்ந்த, [[வி. பி. சிங்]] 1989 ஆம் ஆண்டில் கூட்டணி அரசாங்கம் அமைத்ததோடு முடிவடைந்தது. இந்த ஆட்சியானது, ஓராண்டு காலம் நீடித்திருந்தது. இடையிசைக் காலம் போன்று ஆறு மாத காலம் [[சந்திரசேகர்]] பிரதம மந்திரியாகத் தொடர்ந்த பிறகு, இந்திய தேசிய காங்கிரசு [[பி. வி. நரசிம்ம ராவ்]] தலைமையில் சூன் 1991 இல் ஆட்சிக்கு வந்தது. நரசிம்ம ராவின் ஐந்தாண்டுக் காலமானது நான்கு குறுகிய கால அரசாங்கங்களால் தொடரப்பட்டது. அவை, [[பாரதீய ஜனதா கட்சி]]யினுடைய [[அடல் பிகாரி வாச்பாய்|அடல் பிகாரி வாஜ்பேயி]] 1996 ஆம் ஆண்டில் 13 நாட்களும், ஐக்கிய முற்போக்கு கூட்டணியின் பிரதமர்களாக [[தேவ கௌடா|எச். டி. தேவகெளடா]] மற்றும் [[ஐ. கே. குஜ்ரால்]] தலா ஒரு ஆண்டும், மற்றும் 1998-99 ஆம் ஆண்டுகளில் வாஜ்பேயி மீண்டும் 19 மாதங்களும் ஆட்சி புரிந்த காலங்களாகும், இதன் பின், 1999 ஆம் ஆண்டில், வாஜ்பேயி மூன்றாது முறையாக பிரதமரானார். இம்முறை அவர் தனது தேசிய ஜனநாயகக் கூட்டணியின் அரசாங்கத்தை முழு ஐந்தாண்டுக் காலத்தையும் நிறைவு செய்தார். இவ்வாறு செய்த காங்கிரசு கட்சியைச் சாராத முதல் பிரதமர் இவரேயாவார்.

வாஜ்பேயியைத் தொடர்ந்து இந்திய தேசிய காங்கிரசைச் சார்ந்த [[மன்மோகன் சிங்]] பிரதம அமைச்சரானார், இவர் இப்பதவியிலமர்ந்த முதல் சீக்கியராவார். இவரது ஐக்கிய முற்போக்குக் கூட்டணி அரசாங்கமானது, 2004 மற்றும் 2014 ஆம் ஆண்டிற்கிடையிலான பத்தாண்டு காலம் ஆட்சியிலிருந்தது.

தற்போதைய பிரதம அமைச்சரான [[நரேந்திர மோடி]] பாரதீய ஜனதா கட்சியின் தலைமையிலான தேசிய ஜனநாயகக் கூட்டணியின் தலைவராவார். இவர், 26 மே 2014 முதல் இந்தியாவின் பிரதம மந்திரியாக உள்ளார். இந்த அரசாங்கமே காங்கிரஸ் அல்லாத முதல் தனித்த பெரும்பான்மை பெற்ற கட்சியின் அரசாகும், 

முக்கியமானவை:
எண்: பதவியில் எண்.
அ.எண்: அமைச்சரவை எண்

"பிரதமரின் கட்சி:"

"ஆளும் கூட்டணி:"


[[பகுப்பு:இந்தியப் பிரதமர்கள்|*]]
[[பகுப்பு:பிரதமர்களின் பட்டியல்|இந்தியா]]
[[பகுப்பு:இந்தியப் பட்டியல்கள்]]

</doc>
<doc id="119297" url="https://ta.wikipedia.org/wiki?curid=119297" title="ராஜ்னீஸ் வெலிங்டன்">
ராஜ்னீஸ் வெலிங்டன்

ராஜ்னீஸ் வெலிங்டன் ("Rajnesh Wellington", பிறப்பு: அக்டோபர் 5 1968), இலங்கை வத்தலையைப் பிறப்பிடமாகக் கொண்ட துடுப்பாட்டக்காரர். இவர் ஒரு போட்டியில் கலந்து கொண்டுள்ளார். இவர் 1988-89 பருவ ஆண்டுகளில், இலங்கை தமிழ்யூனியன் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119300" url="https://ta.wikipedia.org/wiki?curid=119300" title="தாரிக் உசைன்">
தாரிக் உசைன்

தாரிக் உசைன் ("Tariq Hussain" பிறப்பு: ஏப்ரல் 23 1976), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 11 முதல்தர துடுப்பாட்டப் போட்டிகளிலும், 24 ஏ-தர துடுப்பாட்டப் போட்டியிலும், ஏழு ஐ.சீ.சீ துடுப்பாட்டப் போட்டியிலும் கலந்து கொண்டுள்ளார். இவர் 1993/94-1995/96பருவ ஆண்டில் முதல்தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119301" url="https://ta.wikipedia.org/wiki?curid=119301" title="அத்னான் இல்யாஸ்">
அத்னான் இல்யாஸ்

அட்னன் இல்யாஸ் "Adnan Ilyas" பிறப்பு: திசம்பர் 30 1984), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 2005 இல் ஐ.சீ.சீ துடுப்பாட்ட ஏ-தர துடுப்பாட்டப் போட்டிகளில் ஒமான் துடுப்பாட்ட அணி உறுப்பினராக பங்குகொண்டார். இவர் வலதுகை துடுப்பாட்டக்காரர், வலதுகை மிதவேகப் பந்துவீச்சாளர்.



</doc>
<doc id="119303" url="https://ta.wikipedia.org/wiki?curid=119303" title="சஜீவ வீரகோன்">
சஜீவ வீரகோன்

சஜீவ வீரகூன் ("Sajeewa Weerakoon", பிறப்பு: பிப்ரவரி 17 1978), இலங்கை காலியைப் பிறப்பிடமாகக் கொண்ட துடுப்பாட்டக்காரர். இவர் 152 முதல்தர துடுப்பாட்டப் போட்டிகளிலும், 120 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1995/96, 2011 பருவ ஆண்டுகளில், இலங்கை காலி, தமிழ்யூனியன், விளையாட்டுக்கழக அணி உறுப்பினராக பங்குகொண்டார்.



</doc>
<doc id="119304" url="https://ta.wikipedia.org/wiki?curid=119304" title="சமிந்த வீரகோன்">
சமிந்த வீரகோன்

சமிந்த வீரகோன் ("Chamind Weerakoon", பிறப்பு: ஏப்ரல் 30 1972), இலங்கை குருனாகலையைப் பிறப்பிடமாகக் கொண்ட துடுப்பாட்டக்காரர். இவர் ஒரு போட்டியில் கலந்து கொண்டுள்ளார். இவர் 1992-93 பருவ ஆண்டுகளில், இலங்கை குருனாகலை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119305" url="https://ta.wikipedia.org/wiki?curid=119305" title="வருண வரகொட">
வருண வரகொட

வருண வரகொட ("Varuna Waragoda", பிறப்பு: பிப்ரவரி 18 1971), இலங்கை கொழும்பைப் பிறப்பிடமாகக் கொண்ட துடுப்பாட்டக்காரர். இவர் 108 முதல்தர துடுப்பாட்டப் போட்டிகளிலும், 40 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1990/91, 2008 பருவ ஆண்டுகளில், கொழும்பு, தமிழ்யூனியன், இலங்கை 19இன் கீழ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119306" url="https://ta.wikipedia.org/wiki?curid=119306" title="பசன் வனசிங்க">
பசன் வனசிங்க

பசன் வனசிங்க ("Pasan Wanasinghe", பிறப்பு: செப்டம்பர் 30 1970), இலங்கை கொழும்பைப் பிறப்பிடமாகக் கொண்ட துடுப்பாட்டக்காரர். இவர் 132 முதல்தர துடுப்பாட்டப் போட்டிகளிலும், 65 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1990/91, 2009 பருவ ஆண்டுகளில், அந்தோனியன், பாணந்துறை, காலி, இலங்கை 19இன் கீழ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119307" url="https://ta.wikipedia.org/wiki?curid=119307" title="சாமில் கஸ்மி">
சாமில் கஸ்மி

சாமில் கஸ்மி "Shameel Kazmi" பிறப்பு: ஏப்ரல் 20 1984), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 2000/01 இல் 17 இன் கீழ் போட்டிகளில் ஒமான் துடுப்பாட்ட அணி உறுப்பினராக பங்குகொண்டார். இவர் இடதுகை துடுப்பாட்டக்காரர், இடதுகை மிதவேகப் பந்துவீச்சாளர். 



</doc>
<doc id="119310" url="https://ta.wikipedia.org/wiki?curid=119310" title="இந்திய மாநிலப் போக்குவரத்துப் பதிவு எண்கள்">
இந்திய மாநிலப் போக்குவரத்துப் பதிவு எண்கள்

இந்தியாவில் உள்ள ஒவ்வொரு மாநிலத்திலும் வாகனங்களின் பதிவெண்களுக்கு இடப்படும் முன்னொட்டுகள் மாநிலத்தைப் பொறுத்து மாறுபடும். இவை மாநிலத்தின் ஆங்கிலப்பெயரின் சுருக்கமாக அமையும்.



</doc>
<doc id="119312" url="https://ta.wikipedia.org/wiki?curid=119312" title="அவல் கான்">
அவல் கான்

அவல் கான் "Awal Khan" பிறப்பு: பிப்ரவரி 1 1974), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 20 ஏ-தர துடுப்பாட்டப் போட்டியிலும், ஏழு ஐ.சீ.சீ துடுப்பாட்டப் போட்டியிலும் கலந்து கொண்டுள்ளார். இவர் 2005-2008/09 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119313" url="https://ta.wikipedia.org/wiki?curid=119313" title="ஹர்சா விதான">
ஹர்சா விதான

ஹர்சா விதான ("Harsha Vithana", பிறப்பு: ஆகத்து 15 1985), இலங்கை காலியைப் பிறப்பிடமாகக் கொண்ட துடுப்பாட்டக்காரர். இவர் 58 முதல்தர துடுப்பாட்டப் போட்டிகளிலும், 46 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2003/04, 2011 பருவ ஆண்டுகளில், காலி, ராகம, கோல்ட், இலங்கை 19இன் கீழ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119314" url="https://ta.wikipedia.org/wiki?curid=119314" title="நிலன் விமுக்தி">
நிலன் விமுக்தி

நிலன் விமுக்தி ("Nalin Vimukthi", பிறப்பு: பிப்ரவரி 28 1988), இலங்கை தலாவையைப் பிறப்பிடமாகக் கொண்ட துடுப்பாட்டக்காரர். இவர் ஆறு முதல்தர துடுப்பாட்டப் போட்டிகளிலும், நான்கு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10 பருவ ஆண்டுகளில், இலங்கை ராகம விளையாட்டுக்கழக அணி உறுப்பினராக பங்குகொண்டார்.



</doc>
<doc id="119315" url="https://ta.wikipedia.org/wiki?curid=119315" title="மரியோ வில்லவராயன்">
மரியோ வில்லவராயன்

மரியோ வில்லவராயன் ("Mario Villavarayan", பிறப்பு: ஆகத்து 22 1973), இலங்கை கொழும்பைப் பிறப்பிடமாகக் கொண்ட துடுப்பாட்டக்காரர். இவர் 116 முதல்தர துடுப்பாட்டப் போட்டிகளிலும், 58 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1998/99-2004/05 பருவ ஆண்டுகளில், இலங்கை சிங்களீஸ், புளும்பீல்ட், கொழும்புப் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119318" url="https://ta.wikipedia.org/wiki?curid=119318" title="சமிந்த விடனபதிரன">
சமிந்த விடனபதிரன

சமிந்த விடனபதிரன ("Chaminda Vidanapathirana", பிறப்பு: சனவரி 25 1983), இலங்கை மொரவக்கயைப் பிறப்பிடமாகக் கொண்ட துடுப்பாட்டக்காரர். இவர் 82 முதல்தர துடுப்பாட்டப் போட்டிகளிலும், 63 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2002/03, 2011 பருவ ஆண்டுகளில், இலங்கை சிங்களீஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119320" url="https://ta.wikipedia.org/wiki?curid=119320" title="கிரிசாந்த உக்வத்த">
கிரிசாந்த உக்வத்த

கிரிசாந்த உக்வத்த ("Krishantha Ukwatte", பிறப்பு: மே 13 1979), இலங்கை குருனாகலையைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2008/09 பருவ ஆண்டுகளில், இலங்கை இராணுவ விளையாட்டுக்கழக அணி உறுப்பினராக பங்குகொண்டார்.



</doc>
<doc id="119321" url="https://ta.wikipedia.org/wiki?curid=119321" title="சுமித் திலகரத்ன">
சுமித் திலகரத்ன

சுமித் திலகரத்ன ("Samith Tillakaratne", பிறப்பு: நவம்பர் 20 1978), இலங்கை காலியைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2000/01 பருவ ஆண்டுகளில், இலங்கை தமிழ்யூனியன் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119322" url="https://ta.wikipedia.org/wiki?curid=119322" title="சீ. துசார">
சீ. துசார

சீ. துசார ("C. Thusara"), இலங்கை மொரட்டுவையைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1995/96 பருவ ஆண்டுகளில், இலங்கை மொரட்டுவை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119323" url="https://ta.wikipedia.org/wiki?curid=119323" title="எஸ். தரங்க">
எஸ். தரங்க

எஸ். தரங்க ("S. Tharanga"), இலங்கை கொழும்பைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1998-99 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119324" url="https://ta.wikipedia.org/wiki?curid=119324" title="குளுமரக்கல தாரக">
குளுமரக்கல தாரக

குளுமரக்கல தாரக ("Kalumarakkala Tharaka", பிறப்பு: ஏப்ரல் 15 1982), இலங்கை காலியைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2003/04 பருவ ஆண்டுகளில், இலங்கை சிங்க விளையாட்டுக்கழக அணி உறுப்பினராக பங்குகொண்டார்.



</doc>
<doc id="119325" url="https://ta.wikipedia.org/wiki?curid=119325" title="மசார் கான்">
மசார் கான்

மசார் கான் ("Mazhar Khan" பிறப்பு: செப்டம்பர் 11 1964), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். ஐந்து ஏ-தர துடுப்பாட்டப் போட்டியிலும், ஐந்து ஐ.சீ.சீ துடுப்பாட்டப் போட்டியிலும் கலந்து கொண்டுள்ளார். இவர் 2005/06 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119326" url="https://ta.wikipedia.org/wiki?curid=119326" title="தமிழ்நாடு போக்குவரத்துப் பதிவெண்கள்">
தமிழ்நாடு போக்குவரத்துப் பதிவெண்கள்

தமிழ்நாட்டில் வாகனங்களுக்கு மாவட்டங்கள் மற்றும் போக்குவரத்து பிரிவுகள் அடிப்படையில் பதிவெண்கள் வழங்கப்படுகிறது. தமிழ்நாட்டில் பதிவு செய்யப்படும் அனைத்து வாகனங்களின் பதிவெண்களும் "TN-NN X NNNN" என்ற வடிவில் உள்ளன. TN என்ற எழுத்து முன்னொட்டு அனைத்து தமிழ்நாட்டு வாகனங்களுக்கும் பொதுவானது. இதையடுத்து வரும் இரு எண்கள் வாகனம் பதிவு செய்யப்படும் மாவட்டம் மற்றும் சாலைப் போக்குவரத்து அலுவலகத்தைப் பொறுத்து மாறும். அப்பதிவெண்களின் பட்டியல் பின்வருமாறு;


</doc>
<doc id="119327" url="https://ta.wikipedia.org/wiki?curid=119327" title="ஹேமல் மேத்தா">
ஹேமல் மேத்தா

ஹேமல் மேத்தா ("Hemal Mehta" பிறப்பு: மார்ச்சு 6 1974), இந்தியாவை ப்பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். 20 ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005/06, 2009 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். இடதுகை துடுப்பாட்டக்காரர், மிதவேகப் பந்துவீச்சாளர். 



</doc>
<doc id="119330" url="https://ta.wikipedia.org/wiki?curid=119330" title="ராகேஷ் சர்மா (ஒமானிய துடுப்பாட்டக்காரர்)">
ராகேஷ் சர்மா (ஒமானிய துடுப்பாட்டக்காரர்)

ராகேஷ் சர்மா ("Rakesh Sharma" பிறப்பு: சனவரி 24 1982), இந்தியாவை ப்பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். நான்கு ஏ-தர துடுப்பாட்டப் போட்டிகளிலும், நான்கு ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2005/06 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119331" url="https://ta.wikipedia.org/wiki?curid=119331" title="ஜீத்தேந்திரா ரெட்கார்">
ஜீத்தேந்திரா ரெட்கார்

ஜீத்தேந்திரா ரெட்கார் ("Jitendra Redkar" பிறப்பு: ஆகத்து 17 1967), இந்தியாவைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். களத்தடுப்பிலும் இவரின் பணி குறிப்பிடத்தக்கது. ஐந்து ஏ-தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2005/06 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119332" url="https://ta.wikipedia.org/wiki?curid=119332" title="சுல்தான் அகமது">
சுல்தான் அகமது

சுல்தான் அகமது ("Sultan Ahmed" பிறப்பு: சூன் 18 1977), பாக்கித்தானைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். ஒன்பது முதல்தர துடுப்பாட்டப் போட்டிகளிலும், 20 ஏ-தர துடுப்பாட்டப் போட்டிகளிலும், ஐந்து ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 1999/00 பருவ ஆண்டில் முதல்தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119333" url="https://ta.wikipedia.org/wiki?curid=119333" title="வைபவ் வடெகாவோன்கர்">
வைபவ் வடெகாவோன்கர்

வைபவ் வடெகாவோன்கர் ("Vaibhav Wategaonkar", பிறப்பு: ஆகத்து 30 1982), இந்தியாவைப் பிறப்பிடமாகக் கொண்ட இவர் ஒமான் அணியின் துடுப்பாட்டக்காரர். ஐந்து ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2007/08 பருவ ஆண்டில் ஏ-தர துடுப்பாட்டப் போட்டிகளில் ஒமான் துடுப்பாட்ட அணியின் உறுப்பினராக பங்குகொண்டார். 



</doc>
<doc id="119348" url="https://ta.wikipedia.org/wiki?curid=119348" title="தமிழ்க் கணிமைக்கான சுந்தர ராமசாமி விருது">
தமிழ்க் கணிமைக்கான சுந்தர ராமசாமி விருது

தமிழ்க் கணிமைக்கான சுந்தர ராமசாமி விருது என்பது காலச்சுவடு நிறுவனர் சுந்தர ராமசாமி பெயரில் காலச்சுவடு அறக்கட்டளை வழங்கும் விருது ஆகும். 2007ஆம் ஆண்டு முதல் இவ்விருது தமிழ்க் கணிமைத் துறையில் குறிப்பிடத்தக்க சாதனைகள் படைத்தோருக்கு ஆண்டு தோறும் வழங்கப்படுகிறது. இவ்விருது கனடாவின் தமிழ் இலக்கியத் தோட்டம் ஒவ்வொரு ஆண்டும் நடத்தும் இயல் விருது வழங்கும் விழாவில் அளிக்கப்படுகிறது. இவ்விருது பெறுபவர்களுக்கு ஆயிரம் கனேடிய டாலர்களும் விருதுப் பட்டயமும் அளிக்கப்படும்.

2010 - முத்து நெடுமாறன் (முரசு குழுமத்தின் தலைவர்), மலேசியா


</doc>
<doc id="119373" url="https://ta.wikipedia.org/wiki?curid=119373" title="சுக ரஹஸ்ய உபநிடதம்">
சுக ரஹஸ்ய உபநிடதம்

சுக ரஹஸ்ய உபநிடதம் என்பது கிருஷ்ணயஜுர் வேதத்தைச் சார்ந்த உபநிடதம் ஆகும். முக்திகோபநிஷத்தில் ராமபிரான் ஆஞ்சனேயருக்கு உபதேசித்ததாகக் கூறப்படும் 108 உபநிஷத்துக்களில் இது 37வது உபநிஷத்து. சாமானிய வேதாந்த உபநிடதங்கள் பகுப்பைச் சேர்ந்தது. வியாசருடைய புத்திரரான சுகருக்கு பரமசிவனே உபதேசித்ததும் அதன் பயனாக சுகர் சுகபிரம்மமாகவே ஆனதும் இதனில் சொல்லப்படுகிறது. இதன் இன்னொரு சிறப்பு, நான்கு வேதங்களின் மகாவாக்கியங்களின் பொருள்களும் சுருக்கமாகவும் தெளிவாகவும் இங்கே காணப்படுகிறது.












மஹாவாக்கியத்தின் பொருளை உணர சொற்களின் 'சொற்பொருள்' ("வாச்சியார்த்தம்"), 'உட்பொருள்' ("லக்ஷ்யார்த்தம்") ஆகிய இரண்டு வகையான பொருளையும் கவனிக்கவேண்டும். "த்வம்" என்ற சொல்லின் சொற்பொருள் ஐம்பூதங்களாலான உடலும் அதன் புலன் முதலியவைகளும். உட்பொருளோவெனின், உடல், மனது, புலன்கள் இவைகளுக்கபாற்பட்ட ஜீவன். "தத்" என்ற சொல்லின் சொற்பொருள் உலகை ஆளும் கடவுள்; உட்பொருளோ ஸச்சிதானந்த பிரம்மம். "அஸி" எனும் சொல், உட்பொருளில் இவையிரண்டும் ஒன்றே என்பதாகும்.

பரமசிவனாலேயே பிரம்மோபதேசம் செய்யப்பட்ட சுகர் தன்னுடையது, தான், என்ற எதுவுமில்லாது, துறந்தெழுந்து, கடவுளை வணங்கி உலகுடன் இரண்டறக்கலந்து மனதளவில் ஐக்கியமாகிவிட்டார். பிரம்மம் என்ற அமுதக்கடலில் மிதப்பவர்போல் துறவியாகச்செல்லும் அவரைப்பார்த்து அவர் தந்தை வியாசர் அவரைப்பின்தொடர்ந்து, பிள்ளையின் பிரிவாற்றாமையினால் 'மகனே' என்று கூவினார். அப்பொழுது அசைவது அசையாதது யாவும், உலகனைத்தும், 'ஏன், ஏன்' என்று எதிரொலி செய்தது. அவ்வொலியைக் கேட்டு வியாசர் தன் புத்திரனின் பிரம்ம அனுபவத்தை உணர்ந்து அதிசயித்தார்.


</doc>
<doc id="119381" url="https://ta.wikipedia.org/wiki?curid=119381" title="மோனீஷ் அரோரா">
மோனீஷ் அரோரா

மோனீஸ் அரோரா ("Monish Arora" பிறப்பு: மார்ச்சு 10 1971), இந்தியாவைப் பிறப்பிடமாகக் கொண்ட இவர் சிங்கப்பூர் அணியின் துடுப்பாட்டக்காரர். 12 முதல்தர துடுப்பாட்டப் போட்டிகளிலும், 10 ஏ-தர துடுப்பாட்டப் போட்டியிலும், இவர் 1990/91-1998/99 பருவ ஆண்டில் முதல்தர துடுப்பாட்டப் போட்டிகளில் சிங்கப்பூர் துடுப்பாட்ட அணியின் உறுப்பினராக பங்குகொண்டார். 



</doc>
<doc id="119394" url="https://ta.wikipedia.org/wiki?curid=119394" title="சாகர் குல்கர்னி">
சாகர் குல்கர்னி

சாகர் குல்கர்னி "Sagar Kulkarni" இந்தியாவைப் பிறப்பிடமாகக் கொண்ட இவர் சிங்கப்பூர் அணியின் துடுப்பாட்டக்காரர். இவர் இருபது20 போட்டிகளில் சிங்கப்பூர் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். இருபது20 போட்டிகளில் 56 பந்துகளில் 219 ஓட்டங்களைப் பெற்றமை இதுவரை உலகசாதனையாக உள்ளது. (2011.08.19)




</doc>
<doc id="119395" url="https://ta.wikipedia.org/wiki?curid=119395" title="கோபிநாத் பர்தலை">
கோபிநாத் பர்தலை

கோபிநாத் பர்தலை (Gopinath Bordoloi, 6 சூன் 1890–5 ஆகத்து 1950) இந்திய மாநிலமான அசாமின் முதலாவது முதலமைச்சராகப் பணியாற்றியவரும், இந்திய விடுதலை இயக்கத்தில் பெரும் பங்காற்றியவரும் ஆவார். அரசியல் கோட்பாடாக காந்தியின் வன்முறை தவிர்த்த வழியை ஏற்றுக்கொண்டவர். அசாம் மாநிலத்திற்கும் மக்களுக்கும் இவராற்றியப் பணியைப் பாராட்டி இவர் முதலமைச்சராக இருந்தபோது அசாமின் ஆளுநராக இருந்த ஜயராம் தாஸ் தௌலத்ராம் இவருக்கு "லோகபிரியா" என்றப் பட்டத்தை வழங்கினார். 1999 ஆம் ஆண்டு இந்தியாவின் உயரிய குடிமை விருதான பாரத ரத்னா இவருக்கு மரணத்திற்குப் பின்பு வழங்கப்பட்டது.

கோபிநாத் ராகாவில் 1890ஆம் ஆண்டின் சூன் 6 அன்று புத்தேசுவர் பர்தலைக்கும் பிராணேசுவரி பர்தலைக்கும் மகனாகப் பிறந்தார். பன்னிரெண்டாவது அகவையிலேயே தனது தாயை இழந்தார். 1907ஆம் ஆண்டில் மெட்றிக்கில் தேர்வானபிறகு காட்டன் கல்லூரியில் சேர்ந்தார். தனது இடைநிலை பட்டப்படிப்பை 1909ஆம் ஆண்டு முடித்து கொல்கத்தாவிலுள்ள இசுகாட்டிஷ் சர்ச் கல்லூரியில் பட்டப்படிப்பை 1911இல் முடித்தார். கொல்கத்தா பல்கலைக்கழகத்திலிருந்து 1914ஆம் ஆண்டு முதுகலைப் பட்டம் பெற்று சட்டம் படிக்கத் தொடங்கினார். ஆனால் மூன்றாண்டுகளிலேயே இறுதித் தேர்வு எழுதாது குவஹாத்தி திரும்பினார். சோனாராம் உயர்நிலைப்பள்ளியில் தற்காலிக தலைமையாசிரியராகப் பணியாற்றியபடியே தமது சட்ட படிப்பை 1917ஆம் ஆண்டு முடித்தார்; குவஹாத்தியில் வழக்கறிஞராகப் பணி புரியத் தொடங்கினார்.

1922 ஆம் ஆண்டு இந்திய தேசிய காங்கிரசின் அங்கமாக அசாம் காங்கிரசு உருவானபோது இவரது அரசியல் வாழ்வு துவங்கியது. அந்த ஆண்டு நடைபெற்ற ஒத்துழையாமை இயக்கத்தில் பங்கேற்று ஓராண்டு சிறை சென்றார். வெளிவந்தபிறகு தமது வழக்கறிஞர் தொழிலுக்குத் திரும்பினார். 

1936 ஆம் ஆண்டு பிராந்திய சட்டப்பேரவை தேர்தல்களில் காங்கிரசு பெரும்பான்மை இடங்களைப் பெற்றிருந்தபோதும் அமைச்சர்களுக்கு அதிகாரம் வழங்கப்படாத நிலையில் எதிர்கட்சியாகவே செயலாற்ற முடிவு எடுத்தது. போர்டோலாய் எதிர்கட்சித் தலைவராக தேர்ந்தெடுக்கப்பட்டார். சிறுபான்மை கட்சிகள் அமைத்த அரசு கவிழ்ந்தநிலையில் இவர் செப்டம்பர் 21, 1938ஆம் ஆண்டில் முதல்வராக பொறுப்பேற்றார். மகாத்மா காந்தியின் ஆணைப்படி 1940ஆம் ஆண்டில் தமது பதவியை துறந்தார். 1946ஆம் ஆண்டு நடைபெற்ற தேர்தல்களில் மீண்டும் வெற்றி பெற்று முதலமைச்சராக பொறுப்பேற்றார். 

இந்தியப் பிரிவினைக்கு முன்பாக நடந்த உரையாடல்களில் அசாமை வங்காளத்துடன் இணைத்து கருதப்படுவதை காங்கிரசுக்கு உள்ளேயும் பிரித்தானிய அரசினரிடத்தும் இவர் எதிர்த்தமையாலேயே பின்னாளில் அசாம் கிழக்கு வங்காளத்துடன் பாக்கித்தானின் பகுதியாக இணைக்கப்படாமல் இருந்தது எனச் சில அரசியலாளர்கள் கருதுகின்றனர்.

1999ஆம் ஆண்டு இவருக்கு மரணத்துக்குப் பிறகான பாரத ரத்னா வழங்கப்பட்டது.

குவஹாத்தியில் உள்ள விமான நிலையத்துக்கு இவர் நினைவாக லோக்பிரியா கோபிநாத் பர்தலை சர்வதேச விமான நிலையம் என்று பெயர் சூட்டப்பட்டுள்ளது.



</doc>
<doc id="119396" url="https://ta.wikipedia.org/wiki?curid=119396" title="புதிய ஆத்திசூடி">
புதிய ஆத்திசூடி

புதிய ஆத்திசூடி ஒரு தமிழ் நீதி நூல். ஔவையார் எழுதிய நீதி நூலான ஆத்திச்சூடியைப் போன்றே நல்ல அறிவுரைகளுடன் சுப்பிரமணிய பாரதியாரால் 20ம் நூற்றாண்டில் எழுதப்பட்டது. ஆத்திச்சூடியைப் போன்றே இதன் அமைப்பு உள்ளது. மொத்தம் 109 அறிவுரைகள் உள்ளன. இவை எளிதில் மனப்பாடம் செய்து கொள்ளும் சிறு சிறு சொற்றொடர்களாக அமைந்துள்ளன.இவரைத் தொடர்ந்து பாரதிதாசன்-ஆத்திசூடி, வ.சுப.மாணிக்கம்-தமிழ்சூடி,வாணிதாசன்,சுத்தானந்த பாரதி,டாக்டர் ந.சஞ்சீவி, மு.வரதராசன்ஆகியோரின் புதிய ஆத்திசூடி,ந.ரா.நாச்சியப்பன்-நெறிசூடி,ச.மெய்யப்பன்-அறவியல்சூடி,தமிழண்ணல்-ஆய்வுசூடி,ரெ.முத்துகணேசன்-முத்துசூடி,புலவர் சோ.ம.இளவரசு-நீதிசூடி என எழுதியுள்ளனர்.

ஆத்திசூடி ஆன்மீகப் பண்பு கொண்ட ஒழுக்கம் பற்றியதாக அமைய புதிய ஆத்திசூடி வீரமும் வீறும் உடையதான ஒழுக்கத்தை பேசுவதாயுள்ளது.

எ.கா:


1. அச்சம் தவிர்

2. ஆண்மை தவறேல்

3. இளைத்தல் இகழ்ச்சி

4. ஈகை திறன்

5. உடலினை உறுதிசெய்

6. ஊண் மிக விரும்பு

7. எண்ணுவது உயர்வு

8. ஏறுபோல் நட

9. ஐம்பொறி ஆட்சிகொள்

10. ஒற்றுமை வலிமையாம்

11. ஓய்தல் ஒழி

12. ஔடதம் குறை
சில எடுத்துக்காட்டுகள்:
அனைவரும் உறவினர்-பாரதிதாசன்
அகத்தமிழ் படி-வ.சுப.மாணிக்கம்
ஙவ்வினம் போல் இரேல்-ந.ரா.நாச்சியப்பன்
எழுத்தாளரைப் போற்று-ச.மெய்யப்பன்



</doc>
<doc id="119397" url="https://ta.wikipedia.org/wiki?curid=119397" title="சாத் ஜன்ஜுவா">
சாத் ஜன்ஜுவா

சாத் ஜன்ஜு ("Saad Janjua" பிறப்பு: நவம்பர் 7 1973), பாக்கித்தானைப் பிறப்பிடமாகக் கொண்ட இவர் சிங்கப்பூர் அணியின் துடுப்பாட்டக்காரர். 26 முதல்தர துடுப்பாட்டப் போட்டிகளிலும், 25 ஏ-தர துடுப்பாட்டப் போட்டியிலும், இவர் 1995/96-2004/05 பருவ ஆண்டில் முதல்தர துடுப்பாட்டப் போட்டிகளில் சிங்கப்பூர் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119398" url="https://ta.wikipedia.org/wiki?curid=119398" title="சேட்டன் சூரியவன்சி">
சேட்டன் சூரியவன்சி

சேட்டன் சூரியவன்சி ("Chetan Suryawanshi" பிறப்பு: பிப்ரவரி 24 1985), இந்தியாவைப் பிறப்பிடமாகக் கொண்ட இவர் சிங்கப்பூர் அணியின் துடுப்பாட்டக்காரர். 26 முதல்தர துடுப்பாட்டப் போட்டிகளிலும், 25 ஏ-தர துடுப்பாட்டப் போட்டியிலும், இவர் இருபது20 போட்டிகளில் சிங்கப்பூர் துடுப்பாட்ட அணியின் உறுப்பினராக பங்குகொண்டார். வலதுகை துடுப்பாட்டக்காரர், வலதுகை மிதவேகப் பந்துவீச்சாளர். 



</doc>
<doc id="119401" url="https://ta.wikipedia.org/wiki?curid=119401" title="அருணா ஆசஃப் அலி">
அருணா ஆசஃப் அலி

அருணா பிரித்தானிய பஞ்சாப் மாநிலத்தின் (இன்றைய அரியானா மாநிலம்) கல்காவில் வங்காளக் குடும்பத்தில் பிறந்தார். லாகூர் மற்றும் நைனிதாலில் படித்தவர். பட்டம் பெற்ற பின்னர் கொல்கத்தாவின் "கோபால கிருஷ்ண கோகலே நினைவு பள்ளி"யில் ஆசிரியையாகப் பணியாற்றினார். காங்கிரசுத் தலைவர்களில் ஒருவராக விளங்கிய ஆசஃப் அலியை 
அலகாபாத்தில் சந்தித்தப்பிறகு பெற்றோர்களின் எதிர்ப்பையும் சமயவாதிகளின் எதிர்ப்பையும் இருபது ஆண்டுகளுக்கும் கூடுதலான அகவை வேறுபாட்டையும் மீறி 1928ஆம் ஆண்டு அவரை திருமணம் புரிந்து கொண்டார்.

அருணா இந்திய தேசிய காங்கிரசின் துடிப்பான அங்கத்தினராக விளங்கினார். உப்பு சத்தியாக்கிரகத்தின்போது சிறை சென்றார். அரசியல் கைதிகளை விடுவித்தபோது இவரை விடுவிக்காததால் மக்கள் போராட்ட நடந்தது. அதன்பின்னரே விடுவிக்கப்பட்டார். 1942ஆம் ஆண்டு வெளையனே வெளியேறு இயக்கத்தின் போது பல தலைவர்கள் முன்னதாகவே கைது செய்யப்பட்டிருந்த நிலையில் மும்பையில் "கோவாலியா குள மைதானத்தில்" காங்கிரசின் கொடியை பலத்த தடைகளை மீறி ஏற்றினார். விடுதலைக்குப் பின்னர் காங்கிரசிலிருந்து வெளியேறி பல சோசலிச இயக்கங்களில் பங்காற்றி உள்ளார். 1958ஆம் ஆண்டு தில்லியின் முதல் மேயராக தேர்ந்தெடுக்கப்பட்டார். இந்த காலகட்டத்தில் எடதாதா நாராயணனுடன் இணைந்து பேட்ரியட் இதழையும் பல நூல்களை வெளியிட்டுள்ளார். 1964ஆம் ஆண்டு மீண்டும் காங்கிரசில் இணைந்தார். இருப்பினும் அரசியலில் முழுமையாக ஈடுபடவில்லை.

அருணா ஆசஃப் அலிக்கு 1997ஆம் ஆண்டு மறைவிற்கு பிந்தைய பாரத ரத்னா விருது வழங்கப்பட்டது.



</doc>
<doc id="119403" url="https://ta.wikipedia.org/wiki?curid=119403" title="ராபர்ட் அன்டசன்">
ராபர்ட் அன்டசன்

ராபர்ட் அன்டசன் ("Robert Anderson " பிறப்பு: சூலை 24 1893 , இறப்பு: தெரியாது) இவர் அமெரிக்க அணியின் துடுப்பாட்டக்காரர். மூன்று முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1912,1913 பருவ ஆண்டில் முதல்தர துடுப்பாட்டப் போட்டிகளில் அமெரிக்க துடுப்பாட்ட அணியின் உறுப்பினராக பங்குகொண்டார். 




</doc>
<doc id="119413" url="https://ta.wikipedia.org/wiki?curid=119413" title="லகிரு வீரகல">
லகிரு வீரகல

லகிரு வீரகல ("Lahiru Weragala", பிறப்பு: மார்ச்சு 12 1989), இலங்கை கொழும்புப் பிறப்பிடமாகக் கொண்ட துடுப்பாட்டக்காரர். இவர் 11 முதல்தர துடுப்பாட்டப் போட்டிகளிலும், 10 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2009/10-2010/11 பருவ ஆண்டுகளில், இலங்கை மரியன்ஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119414" url="https://ta.wikipedia.org/wiki?curid=119414" title="சாகான் விஜேசிரி">
சாகான் விஜேசிரி

சாகான் விஜேசிரி ("Sahan Wijesiri", பிறப்பு: சனவரி 9 1988), இலங்கை கொழும்புப் பிறப்பிடமாகக் கொண்ட துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளிலும், இரண்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2008/09 பருவ ஆண்டுகளில், இலங்கை தமிழ்யூனியன் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119415" url="https://ta.wikipedia.org/wiki?curid=119415" title="உதேஸ் விஜேசூரிய">
உதேஸ் விஜேசூரிய

உதேஸ் விஜேசூரிய ("Udesh Wijesuriya", பிறப்பு: சனவரி 9 1988), இலங்கை காலியைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1990/91 பருவ ஆண்டுகளில், இலங்கை காலி விளையாட்டுக்கழக அணி உறுப்பினராக பங்குகொண்டார்.



</doc>
<doc id="119416" url="https://ta.wikipedia.org/wiki?curid=119416" title="பீ. டபிள்யு. விஜேதுங்க">
பீ. டபிள்யு. விஜேதுங்க

பீ. டபிள்யு. விஜேதுங்க ("B. W. Wijetunge"), இலங்கை கொழும்பைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1990/91 பருவ ஆண்டுகளில், இலங்கை கோல்ட் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119417" url="https://ta.wikipedia.org/wiki?curid=119417" title="துமிந்த விஜேவீர">
துமிந்த விஜேவீர

துமிந்த விஜேவீர ("Duminda Wijeweera", பிறப்பு: திசம்பர் 9 1986), இலங்கை காலியைப் பிறப்பிடமாகக் கொண்ட துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10 பருவ ஆண்டுகளில், இலங்கை கடற்படை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119418" url="https://ta.wikipedia.org/wiki?curid=119418" title="மார்க் வில்லி">
மார்க் வில்லி

மார்க் வில்லி ("Mark Wille", பிறப்பு: சனவரி 24 1987), இலங்கை கொழும்பு வெள்ளவத்தையைப் பிறப்பிடமாகக் கொண்ட துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 2009/10 பருவ ஆண்டுகளில், இலங்கை கடற்படை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119437" url="https://ta.wikipedia.org/wiki?curid=119437" title="தரிந்து விமலதாச">
தரிந்து விமலதாச

தரிந்து விமலதாச ("Tharindu Wimaladasa", பிறப்பு: ஆகத்து 24 1985), இலங்கை ராகமயைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2002/03 பருவ ஆண்டுகளில், இலங்கை அந்தோனியன் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119438" url="https://ta.wikipedia.org/wiki?curid=119438" title="கயான் விமலசாந்த">
கயான் விமலசாந்த

கயான் விமலசாந்த ("Gayan Wimalashantha", பிறப்பு: ஏப்ரல் 23 1983), இலங்கை ராகமயைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 2005/06 பருவ ஆண்டுகளில், இலங்கை பொலிஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119440" url="https://ta.wikipedia.org/wiki?curid=119440" title="டிலான் வூட்டஸ்">
டிலான் வூட்டஸ்

டிலான் வூட்டஸ் ("Dilan Woutersz", பிறப்பு: அக்டோபர் 20 1977), இலங்கை கொழும்பைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1999/00 பருவ ஆண்டுகளில், இலங்கை நொன்டர்ஸ் கிரிப்ஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119441" url="https://ta.wikipedia.org/wiki?curid=119441" title="முகம்மது சரூக்">
முகம்மது சரூக்

முகம்மது சரூக் ("Mohamed Zarook", பிறப்பு: சூலை 25 1967), இலங்கை கொழும்பைப் பிறப்பிடமாகக் கொண்ட துடுப்பாட்டக்காரர். இவர் ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1988/89 பருவ ஆண்டுகளில், இலங்கை முவர்ஸ் விளையாட்டுக்கழக அணி உறுப்பினராக பங்குகொண்டார்.



</doc>
<doc id="119443" url="https://ta.wikipedia.org/wiki?curid=119443" title="சார்ல்சு கிளவர்-பிரவுண்">
சார்ல்சு கிளவர்-பிரவுண்

சார்ல்சு கிளவர்-பிரவுண் ("Charles Clover-Brown", பிறப்பு: செப்டம்பர் 18 1907, இறப்பு: அக்டோபர் 6 1982), இங்கிலாந்தைப் பிறப்பிடமாகக் கொண்ட இலங்கை துடுப்பாட்டக்காரர். இவர் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1930/31-1935/36 பருவ ஆண்டுகளில், இலங்கை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119445" url="https://ta.wikipedia.org/wiki?curid=119445" title="வால்ட்டர் பில்ப்ஸ்">
வால்ட்டர் பில்ப்ஸ்

வால்ட்டர் பிலிப்ஸ் ("Walter Philps", பிறப்பு: ஏப்ரல் 8 1903), இங்கிலாந்தைப் பிறப்பிடமாகக் கொண்ட இலங்கை துடுப்பாட்டக்காரர். இவர் ஒரு முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1926/27பருவ ஆண்டுகளில், இலங்கை விளையாட்டுக்கழக அணி உறுப்பினராக பங்குகொண்டார்.



</doc>
<doc id="119446" url="https://ta.wikipedia.org/wiki?curid=119446" title="வஜ்ர ஸூசிகா உபநிடதம்">
வஜ்ர ஸூசிகா உபநிடதம்

வஜ்ர ஸூசிகா உபநிடதம் என்பது சாம வேதத்தைச் சார்ந்த உபநிடதம் ஆகும். முக்திகோபநிஷத்தில் ராமபிரான் ஆஞ்சனேயருக்கு உபதேசித்ததாகக் கூறப்படும் 108 உபநிஷத்துக்களில் இது 38வது உபநிஷத்து. சாமானிய வேதாந்த உபநிடதங்கள் என்ற பகுப்பில் சேர்ந்தது. இதனுடைய தனிச்சிறப்பு 'பிராம்மணன்' என்ற சொல்லுக்கு முழு இலக்கணம் வரையறுப்பதுதான். மரபுவழியாகவும், இந்து சமயவாதிகளின் சாதிக்கொள்கை வழியாகவும் எதெல்லாம் பிராம்மணனுக்கு இலக்கணமாகக் கருதப்படுகிறதோ அவையெல்லாம் தவறு என்று சொல்லும் அளவுக்கு இவ்வுபநிடதம் சிறப்புடையது.

'வைர ஊசி' என்று பெயர் கொண்ட இவ்வுபநிடதம் முதல் சுலோகத்திலேயே தன்னுடைய பெயர்க்காரணத்தை எடுத்துரைக்கிறது. இது அஞ்ஞானம் என்ற இருளை, கடினமான தாதுப்பொருள்களில் துவாரம் செய்து நுழையும் வைர ஊசிபோல் பிளக்கும் சாத்திரம். மெய்யறிவு இல்லாதவர்க்கு இது ஒரு கண்டனமாகவும், மெய்யறிவு படைத்தவர்க்கு இது ஓர் அணிகலனாகவும் அமையும்.

நான்கு வர்ணங்களில், 'பிராம்மணன்' என்பவன் யார்? எதை ஆதாரமாகக்கொண்டு அவன் 'பிராம்மணன்' ஆகிறான்? ஜீவனா? தேகமா? ஜாதியா? ஞானமா? கருமமா? தருமமா?

ஏனென்றால்


ஏனென்றால்


ஏனென்றால்


பல சத்திரியர்கள் மெய்ஞ்ஞானம் பெற்ற அறிவாளிகளாக இருந்திருக்கின்றனர்.

எல்லா உயிர்களுக்கும் ஊழ்வினை, தொல்வினை, வருவினை என்ற வினைகளால் ஏற்படும் கருமங்கள் எல்லோருக்கும் பொது. அவரவர்கள் பூர்வகருமத்தல் தூண்டப்பட்டு இப்பிறவியில் செயல்களில் ஈடுபடுகிறார்கள்

க்ஷத்திரியர், வைசியர் முதலானோர்களில் பொன்னை தானதருமத்தில் வழங்கியவர் பலர் இருக்கிறார்கள். அதனால் தருமம் செய்பவன், அல்லது செய்தவன் தான் பிராம்மணன் என்பதும் பொருந்தாது.

பிராம்மணத் தன்மை என்பது இரண்டற்ற சச்சிதானந்த ஆன்மாவை உள்ளங்கை நெல்லிக் கனிபோல் அனுபவித்தறிவது. இவ்வான்மாவாகவே இருப்பது. அது ஜாதி, குணம், செயல் மூன்றும் அற்றது. 
பிறப்பு, இருப்பது, வளர்வது, மலர்வது, மெலிவடைவது, இறப்பது -- ஆகிய ஆறு மாறுதல்களும் இல்லாதது.
மற்றும் ஆறு 'ஊர்மிகளும்' -- அ-து, மூப்பு, மரணம், வியாதி, உலக மயக்கம், பசி, தாகம் ஆகிய ஆறு 'அலைகள்' -- அற்றது. குற்றங்குறைகளற்றது. சத்யம், ஞானம், அனந்தம், ஆனந்தம் என்ற வடிவுடையது. எல்லாக்கற்பனைகளுக்கும் ஆதாரமாயினும் ஒரு கற்பனையிலும் அட்ங்காதது. எல்லா உயிர்களுக்கும் உள்ளே நின்று இயக்குவது. ஆகாயத்தைப்போல உள்ளும் வெளியும் வியாபித்துப் பிளவுபடாமல் ஆனந்தவடிவாயிருப்பது. மனதிற்கெட்டாதது. அனுபவத்தால் மட்டும் அறியக்கூடியது. எவனொருவன் இப்பேர்ப்பட்ட ஆன்ம வடிவினனாகவே இருந்துகொண்டு, அதனாலேயே விருப்பு வெறுப்பு அற்றவனாகவும், சமம் தமம் முதலிய தன்னடக்கங்களுடன், அழுக்காறு, அவா, வெகுளி முதலியவை நீங்கியவனாகவும், டம்பம், அகந்தை முதலியவற்றால் தீண்டப்படாதவனாகவும், வீடுபெறத் தகுந்தவனாகவும் இருப்பவன் எவனோ அவனே பிராம்மணன் என்பது சுருதி, ஸ்ம்ருதி, இதிஹாஸ புராணங்களின் முடிவான கருத்து. இதற்குப் புறம்பாக பிராம்மணத் தன்மை இல்லவே இல்லை.



</doc>
<doc id="119449" url="https://ta.wikipedia.org/wiki?curid=119449" title="இம்ரான் அவான்">
இம்ரான் அவான்

இம்ரான் அவான் ("Imran Awan" பிறப்பு: சூன் 2 1979 ), இவர் அமெரிக்க அணியின் துடுப்பாட்டக்காரர். பாக்கித்தானைப் பிறப்பிடமாகக் கொண்டவர். ஐந்து ஏ-தர துடுப்பாட்டப் போட்டிகளில் கலந்து கொண்டுள்ளார். இவர் 2005-2008/09 பருவ ஆண்டில் ஏ-தர துடுப்பாட்டப் போட்டிகளில் அமெரிக்க துடுப்பாட்ட அணியின் உறுப்பினராக பங்குகொண்டார். 



</doc>
<doc id="119453" url="https://ta.wikipedia.org/wiki?curid=119453" title="உலகத் தமிழர் பொருளாதார மாநாடு">
உலகத் தமிழர் பொருளாதார மாநாடு

உலகத் தமிழர் பொருளாதார மாநாடு என்பது தமிழர்களுக்கும் உலகளாவிய வணிகச் சமூகத்துக்கும் இடையே ஒத்திசைவையும் கூட்டுத்தொழிலையும் ஊக்குவிப்பதை நோக்கமாகக் கொண்டு ஒழுங்கு செய்யப்படும் மாநாடு ஆகும். 




</doc>
<doc id="119454" url="https://ta.wikipedia.org/wiki?curid=119454" title="ஓமானில் தமிழர்">
ஓமானில் தமிழர்

ஓமானில் சுமார் 10 000 - 15 000 வரையான தமிழர்கள் வசிக்கிறார்கள். இவர்களில் பெரும்பாலானவர்கள் இந்தியத் தமிழர்கள் ஆவார்கள். தொழில் வாய்ப்புக்கள் தேடி தமிழர்கள் இங்கு வந்தார்கள். 

ஓமானுக்கு தமிழர்கள் பணி நிமித்தம் 1950 களுக்குப் பின்பு பெருமளவில் சென்றார்கள்.



</doc>
<doc id="119456" url="https://ta.wikipedia.org/wiki?curid=119456" title="மசுகட் தமிழ்ச் சங்கம்">
மசுகட் தமிழ்ச் சங்கம்

மசுகட் தமிழ்ச் சங்கம் ஒமானிய நகரமான மசுகட் தமிழ்ச் சமூகதின் சங்கம் ஆகும்.இது 1983 ம் ஆண்டு தொடங்ப்பட்டது. 





</doc>
<doc id="119457" url="https://ta.wikipedia.org/wiki?curid=119457" title="கத்தாரில் தமிழர்">
கத்தாரில் தமிழர்

கத்தாரில் ஒரு சிறிய தமிழ்ச் சமூகம் உள்ளது. இவர்களில் பெரும்பாலானவர்கள் தொழில்வாய்ப்புக்கள் தேடி தமிழகத்தில் இருந்து சென்றவர்கள் ஆவார். இங்கு கத்தார் தமிழ்ச் சங்கம் என்ற ஒரு தமிழர் அமைப்பும் உள்ளது.



</doc>
<doc id="119461" url="https://ta.wikipedia.org/wiki?curid=119461" title="ஐக்கிய அரபு அமீரக தமிழ்ச் சங்கம்">
ஐக்கிய அரபு அமீரக தமிழ்ச் சங்கம்

ஐக்கிய அரபு அமீரக தமிழ்ச் சங்கம் அல்லது யு. ஏ. இ தமிழ்ச் சங்கம் என்பது ஐக்கிய அரபு அமீரக வாழ் தமிழர்களை ஒருங்கிணைக்கும் தமிழ்ச் சங்கம் ஆகும். இது 2008 ம் ஆண்டு தொடங்கப்பட்டது. 




</doc>
<doc id="119463" url="https://ta.wikipedia.org/wiki?curid=119463" title="போட்சுவானா தமிழ்ப் பண்பாட்டு ஒன்றியம்">
போட்சுவானா தமிழ்ப் பண்பாட்டு ஒன்றியம்

போட்சுவானா தமிழ்ப் பண்பாட்டு ஒன்றியம் (Botswana Tamil Cultural Association) என்பது போட்சுவானா வாழ் தமிழர்களின் ஓரு பண்பாட்டு அமைப்பு ஆகும். இந்த அமைப்பு 1984 ம் ஆண்டு தொடங்கப்பட்டு, 1992 ம் ஆண்டு அந்த நாட்டில் பதியப்பட்டது. 




</doc>
<doc id="119466" url="https://ta.wikipedia.org/wiki?curid=119466" title="கென்யத் தமிழர்">
கென்யத் தமிழர்

கென்யாவில் வாழும் தமிழர்கள் கென்யத் தமிழர்கள் ஆவார்கள். கென்யாவில் ஏறத்தாழ 400 தமிழ்க் குடும்பங்கள் இருக்கின்றன. 



</doc>
<doc id="119475" url="https://ta.wikipedia.org/wiki?curid=119475" title="காங்கோ தமிழ் இளைஞர் பண்பாட்டு மன்றம்">
காங்கோ தமிழ் இளைஞர் பண்பாட்டு மன்றம்

காங்கோ தமிழ் இளைஞர் பண்பாட்டு மன்றம் ( TYCA Congo ) என்பது காங்கோ தமிழ்ச்சங்கம் ஆகும். இந்த மன்றமானது காங்கோ மக்களாட்சிக் குடியரசு நாட்டின் தலைநகர் கின்சாசா பெருநகரில் வசிக்கும் காங்கோத் தமிழர்கள் ஒன்று சேர்ந்து நடத்தும் தமிழ்ச்சங்கமாகும் . கடந்த 2011 ஆம் ஆண்டு ஆகத்து மாதம் இந்திய விடுதலை நாள் கொண்டாட்டத்தோடு ஆரம்பிக்கப்பட்ட இந்த மன்றம் கடந்த எட்டாண்டுகளில் எண்ணற்ற விழாக்கள், கொண்ட்டாட்டங்கள், இலக்கிய விழாக்கள்,தமிழ் முப்பெரும் விழாக்கள், புத்தக வெளியீட்டு விழாக்கள் போன்றவற்றை நடத்தி வருகிறது. இந்த மன்றத்தின் தற்போதைய தலைவர் திரு.சௌந்தரராசன் அவர்கள் . காங்கோ - கின்சாசா வாழ் தமிழ் மக்களை ஒருங்கிணைக்கும் பாலமாக இந்த மன்றம் செயற்படுகிறது. அதோடு தமிழ் மொழி,பண்பாடு இவற்றை அடுத்த தலைமுறையினருக்கு கொண்டு செல்லும் விதமாக கின்சாசா வாழ் தமிழர்களின் குழந்தைகளுக்கென்று சனி மற்றும் ஞாயிறு என்று இரண்டு அமர்வுகளில் காங்கோ தமிழ்ப்பள்ளி செயற்பட்டு வருகிறது.இங்குள்ள தமிழர்களின் எழுத்தாற்றல் மற்றும் டிக்கும் ஆர்வத்தை தூண்டும் விதமாக காங்கோ தமிழ்ச்சாரல் என்ற மாத இதழ் மின்னிதழ் வடிவிலும் அச்சு வடிவிலும் வெளியிடப்படுகிறது.

மன்றத்தின் தலைவர்கள் : 

2018 மற்றும் 2019 - திரு.சௌந்தரராசன் 

2017 - திரு.விக்டர் செயக்குமார் 

2016 - திரு. சுந்தர் ராசன் 

2015 - திரு.ராசக்குமார் 

2014 - திரு.சொக்கலிங்கம் 

2013 - திரு. செரால்டு முத்து 

2012 - திரு.சத்தியசீலன் 

2011 - திரு.ஆல்பர்ட் 

முக்கிய விழாக்கள் :

தமிழ்ப் புத்தாண்டு,பொங்கல் மற்றும் தமிழர்த்திருநாள் 

உலக மகளிர் தினம் 

TYCA விளையாட்டுத் திருவிழா 

சித்திரைப் புத்தாண்டு மற்றும் சித்திரைத் திருநாள் 

TYCA சுற்றுலா 

இந்திய விடுதலை நாள் 

தீபாவளி 

இந்திய மற்றும் உலக குழந்தைகள் தினம் 

கிறித்துமசு மற்றும் ஆங்கிலப்புத்தாண்டு 

சிறப்பு விழாக்கள் :

இலக்கிய விழா 

புத்தக வெளியீட்டு விழா 

தமிழ் முப்பெரும் விழா 

இன்னபிற 




</doc>
<doc id="119478" url="https://ta.wikipedia.org/wiki?curid=119478" title="நம்பிக்கை அறிக்கை">
நம்பிக்கை அறிக்கை

நம்பிக்கை அறிக்கை அல்லது விசுவாச அறிக்கை அல்லது விசுவாசப் பிரமாணம் ("creed") என்பது ஒரு சமயக் குழு தான் நம்பி ஏற்கின்ற சமய உண்மைகளை வெளிப்படுத்தவும், அதைச் சமயக் கொண்டாட்டங்களின்போது அறிக்கையிடவும் பயன்படுத்துகின்ற உரைக்கோப்பு ஆகும். 

"நம்புகிறேன்" ("I believe" ) எனப் பொருள்படுகின்ற "credo" என்னும் சொல் () கிறித்தவ நம்பிக்கை அறிக்கையைக் குறிக்க பொதுவாகப் பயன்படுகிறது. 

மிகப் பெரும்பான்மையான கிறித்தவ சபைகள் ஏற்றுக்கொள்கின்ற நிசேயா நம்பிக்கை அறிக்கை மற்றும் திருத்தூதர்களின் நம்பிக்கை அறிக்கை ஆகிய இரண்டும் "நம்புகிறேன்" () என்னும் சொல்லோடுதான் தொடங்குகின்றன. ஒரே சமய நம்பிக்கை கொண்டவர்கள் தம்மை "அடையாளம்" கண்டுகொள்ள உதவுகின்ற "உரைகல்லாக" நம்பிக்கை அறிக்கை உள்ளது. எனவேதான் நம்பிக்கை அறிக்கை "symbol" (, "sýmbolo[n]") எனவும் அழைக்கப்படுகிறது.

இத்தகைய நம்பிக்கை அறிக்கை போதனை அளிக்கும் வகையில், மறுப்புக்குப் பதில் தரும் முறையில் நீளமாக அமையும்போது அதற்கு "நம்பிக்கை உரைக்கூற்று" (confession of faith) என்னும் பெயர் அளிக்கப்படுவதுண்டு. நம்பிக்கை (creed) என்னும் சொல் சில வேளைகளில் "சமயம்", "மதம்", "மறை" (religion) என்று பொருள்படும். அரசியல் மற்றும் சமூகம் சார்ந்த கொள்கைகளும் சில சமயங்களில் "நம்பிக்கை" என்று அழைக்கப்படுவதுண்டு. 

கிறித்தவ சமயத்தில் பெரும்பான்மையாக வழக்கத்திலுள்ள நம்பிக்கை அறிக்கை நிசேயா நம்பிக்கை அறிக்கை ஆகும். இது கிபி 325இல் நிசேயாவில் கூடிய பொதுச்சங்கத்தால் உருவாக்கப்பட்டது. அது புதிய ஏற்பாட்டு நூல்களாகிய நற்செய்தி நூல்கள், திருமுகங்கள் ஆகியவற்றின் அடிப்படையிலும், ஓரளவுக்குப் பழைய ஏற்பாட்டு நூல்களின் அடிப்படையிலும் அமைந்தது. ஒரே கடவுள் தந்தை, மகன் (இயேசு கிறித்து), தூய ஆவி என்னும் மூன்று ஆள்களாக உள்ளார் என்னும் மூவொரு கடவுள் கொள்கை இந்நம்பிக்கை அறிக்கையில் அடங்கியுள்ளது. எனவே, ஒருவர் உண்மையிலேயே கிறித்தவ சமயத்தை ஏற்கிறாரா என்றறியும் உரைகல்லாக இந்த நம்பிக்கை அறிக்கையில் அடங்கியுள்ள கோட்பாடுகளை அவர் ஏற்கும்போது தெரியலாம். 

மிகப்பெரும்பான்மையான கிறித்தவ சபைப் பிரிவுகள் நிசேயா நம்பிக்கை அறிக்கையைத் தம் அடிப்படைக் கொள்கைத் தொகுப்பாக ஏற்றுக்கொண்டுள்ளன. இருப்பினும், ஒரு சில கிறித்தவப் பிரிவுகள் இந்நம்பிக்கை அறிக்கையை ஏற்பதில்லை.

யூத சமயத்தில் நம்பிக்கை அறிக்கை உளதா என்பது பற்றி சர்ச்சை நிலவுகிறது. சில யூத பிரிவுகளில் அடிப்படையான கொள்கைத் தொகுப்பு இல்லை. இருப்பினும், பிற யூத பிரிவுகள் இணைச் சட்டம் என்னும் பழைய ஏற்பாட்டு நூலில் வருகின்ற 

என்னும் அறிக்கையைத் தம் நம்பிக்கை அறிக்கையாகக் கொள்கின்றன.

இசுலாமியரின் நம்பிக்கை அறிக்கை கலிமா அல்லது ஷஹாதா (shahada) எனப்படுகிறது. "இறைவன் ஒருவனே. அவனே அல்லாஹ், முஹம்மது அவரது தூதர்" ( "()" என மனதளவில் ஒவ்வொரு முஸ்லிமும் நம்பவேண்டும். இது இறை நம்பிக்கை (ஈமான் ) என அழைக்கப்படுகிறது. இதுவே இசுலாமின் முதல் மற்றும் மிக முக்கியமான கடமை ஆகும். இந்த நம்பிக்கை கொண்ட ஒருவரே இசுலாமியர் ஆகிறார்.

இசுலாம், தன்னை பின்பற்றுபவர்களை கீழ்கண்ட விடயங்களின் மீது நம்பிக்கை வைப்பதை கட்டாயமாக்கியுள்ளது. இது "ஈமான்" என்ற அரபு சொல்லால் குறிக்கப்படுகின்றது.

நம்பிக்கை அறிக்கை என்னும் கருத்துருவகம் முதன்முதலில் தோன்றியது கிறித்தவ சமயத்தின் பின்னணியில்தான். கிறித்தவத்தில் தோன்றிய சில நம்பிக்கை அறிக்கைகளைக் கீழே காணலாம்:

புனித பவுல் கிறித்து இறந்து உயிர்பெற்றெழுந்த இருபது ஆண்டுகளுக்குள் (கிபி 54-55) கொரிந்தியருக்கு எழுதிய முதல் திருமுகத்தில் திருச்சபையின் தொடக்க ஆண்டுகளிலேயே கிறித்தவர்கள் தம்மை அடையாளம் காட்ட பயன்படுத்திய சுருக்கமான நம்பிக்கை அறிக்கையைத் தருகின்றார். இந்நம்பிக்கை அறிக்கை கிறித்து இறந்த பத்து ஆண்டுகளுக்குள் எருசலேம் கிறித்தவ சமூகத்தில் வழங்கப்பட்டிருக்க வேண்டும். அதன் வடிவம் இதோ:

இந்நம்பிக்கை அறிக்கை உரோமைத் திருச்சபையில் இரண்டாம் நூற்றாண்டில் திருமுழுக்குப் பெற்றோர் அறிக்கையிட்ட கொள்கை உரைக்கூற்றாக, கேள்வி-பதில் வடிவத்தில் அமைந்திருந்தது. இது கிபி 4ஆம் நூற்றாண்டளவில் மூன்று பகுதி கொண்ட அறிக்கையாக உருவெடுத்தது. அது மத்தேயு 28:19 பகுதியின் அடிப்படையில் அமைந்தது. 

இந்த நம்பிக்கை அறிக்கை "நம்பிக்கை வரிச்சட்டம்" (rule of faith) என்றும் "நம்பிக்கை ஒப்பீடு" (analogy of faith) என்றும் அழைக்கப்பட்டது. இது முதலில் கிரேக்க மொழியில் உருவாக்கப்பட்டு, பின்னர் அங்கீரா மார்செல்லுஸ் என்பவரால் இலத்தீனில் மொழிபெயர்க்கப்பட்டது.

பழைய உரோமை நம்பிக்கை அறிக்கை பின்னர் சிறிது விரித்து எழுதப்பட்டு, திருத்தூதர்களின் நம்பிக்கை அறிக்கை என்னும் பெயர் பெற்றது. 

கிபி 325இல் நிசேயா நகரில் கூடிய பொதுச்சங்கம் இந்த நம்பிக்கை அறிக்கையை உருவாக்கியது. கிறித்தவர்களின் அடிப்படை நம்பிக்கை இந்த அறிக்கையில் வெளிப்படுத்தப்படுகிறது. குறிப்பாக, இயேசுவின் இறைத்தன்மையும் அவர் ஒரு படைப்புப்பொருள் அல்ல, மாறாகக் கடவுளுக்கு நிகரானவர் என்னும் உண்மையும் இந்த அறிக்கையில் உள்ளது.

இந்த நம்பிக்கை அறிக்கை கிட்டத்தட்ட எல்லா கிறித்தவ சபைகளாலும் பயன்படுத்தப்படுகிறது. குறிப்பாக, திருவழிபாட்டின் போது இது அறிக்கையிடப்படும். கத்தோலிக்க திருச்சபையின் ஞாயிறு மற்றும் பெருவிழாத் திருப்பலியின்போது நிசேயா நம்பிக்கை அறிக்கைக்குப் பதிலாக இந்த அறிக்கை பல இடங்களில் அறிக்கையிடப்படுகிறது. இது மறைக்கல்வியிலும் பயன்படுகிறது. உரோமன் கத்தோலிக்க திருச்சபை லூதரன் சபை, ஆங்கிலிக்க சபை, மேற்கு மரபுவழி திருச்சபை, பிரஸ்பிட்டேரியன் சபை, மெதடிஸ்ட் சபை, காங்க்ரகேஷனலிஸ்டு சபை போன்ற பல கிறித்தவ சபைப்பிரிவுகள் இந்த நம்பிக்கை அறிக்கையை ஏற்று தம் வழிபாடுகளில் பயன்படுத்துகின்றன.

கிபி 451இல் கால்செதோனியா நகரில் நடந்த பொதுச்சங்கத்தில் இந்த நம்பிக்கை அறிக்கை உருவானது. இதில் இயேசு கிறித்து கடவுளாகவும் மனிதராகவும் உள்ளார் என்னும் உண்மையும் இரு தன்மைகள் இருப்பினும் ஒரே ஆளாக இருக்கிறார் என்னும் உண்மையும் தெளிவாகச் சேர்க்கப்பட்டன.

ஒரே கடவுள் தந்தை, மகன், தூய ஆவி என மூன்று ஆள்களாக உள்ளார் என்னும் மூவொரு கடவுள் கொள்கை (Trinitarian doctrine), மற்றும் இயேசு கிறித்து கடவுளும் மனிதரும் ஆவார் என்னும் கொள்கை இந்த நம்பிக்கை அறிக்கையில் விளக்கம் பெறுகின்றன. திரித்துவமாக விளங்கும் கடவுள் தந்தை, மகன், தூய ஆவி என்னும் மூன்று ஆள்களாக இருப்பினும் அம்மூவரும் தம்முள் சம மாண்பு கொண்டுள்ளனர் என்பது வெளிப்படையா இந்த நம்பிக்கை அறிக்கையில் உள்ளது. உண்மைக் கொள்கையை ஏற்காதோர் "புறம்பாக்கப்பட்டோர்" (anathema) என்னும் கூற்று இந்த நம்பிக்கை அறிக்கையில் உள்ளது. அக்கூற்று மேலே கூறப்பட்ட நிசேயா நம்பிக்கை அறிக்கையிலும் திருத்தூதர் நம்பிக்கை அறிக்கையிலும் காணப்படுவதில்லை என்பது குறிப்பிடத்தக்கது.

ஆரியுஸ் என்பவர் இயேசு கிறித்து பற்றிக் கூறிய தப்பறைக் கொள்கையை அத்தனாசியுஸ் (கிபி 296/298 - 373) தீவிரமாக எதிர்த்தார். அவரே இந்நம்பிக்கை அறிக்கையை உருவாக்கினார் என்றொரு மரபு உண்டு. ஆனால் அத்தனாசியுஸ் காலத்திற்கு ஒரு நூற்றாண்டுக்குப் பின்னரே அது உருவானது என வரலாற்றாசிரியர் கூறுகின்றனர். 

இந்த நம்பிக்கை அறிக்கையில், புரடஸ்தாந்து சீர்திருத்தத்திற்குப் பின் கத்தோலிக்க சபையில் சீர்திருத்தம் கொணரக் கூட்டப்பட்ட திரெந்து பொதுச்சங்கம் (1545-1563) தொகுத்தளித்த கொள்கை அடங்கியுள்ளது.

இப்பெயரில் திருத்தந்தை ஆறாம் பவுல் 1968, சூன் ஆம் நாள் நவீன காலத்துக்கு உரிய ஒரு நம்பிக்கை அறிக்கையை வெளியிட்டார். உரோமையில் கிறித்தவ சமயம் பரவிட துணைபுரிந்த புனித பேதுரு மற்றும் புனித பவுல் ஆகியோர் கிறித்துவின் பொருட்டு மறைச்சாட்சிகளாக கிபி 68இல் உயிர்துறந்தனர் என்னும் மரபின்படி 1968ஆம் ஆண்டு அவர்களின் வீர மரணத்தின் பத்தொன்பதாம் நூற்றாண்டு நினைவு கொண்டாடப்பட்டது. அக்கொண்டாட்டத்தின் இறுதியில் திருத்தந்தை ஆறாம் பவுல் "இறைமக்களின் நம்பிக்கை அறிக்கையை" வெளியிட்டார். அதை அறிமுகப்படுத்தும்போது, "இந்த நம்பிக்கை அறிக்கை நிசேயா நம்பிக்கை அறிக்கையைச் சிறிது விரித்துக் கூறுவதோடு, நவீன காலத்தின் தேவைக்கேற்ப சில புதிய கருத்துகளும் அதில் அடங்கியுள்ளன" என்று கூறினார் .


</doc>
<doc id="119483" url="https://ta.wikipedia.org/wiki?curid=119483" title="கிறித்தவ நம்பிக்கை அறிக்கை (பட்டியல்)">
கிறித்தவ நம்பிக்கை அறிக்கை (பட்டியல்)

கிறித்தவ சமயம் தொடங்கியதிலிருந்து குறிப்பாக முதல் சில நூற்றாண்டுகளில் சில நம்பிக்கை அறிக்கைகளை உருவாக்கித் தந்துள்ளது. கிறித்தவர்கள் எதை நம்பி ஏற்கின்றார்கள் என்பதை நிர்ணயிக்கின்ற உரைகல் போல இந்நம்பிக்கை அறிக்கைகள் இருந்துவந்துள்ளன. இவை மிகப் பெரும்பான்மையான கிறித்தவ சபைப் பிரிவுகளால் ஏற்கப்பட்டுள்ளன. முக்கிய நம்பிக்கை அறிக்கைகளின் பட்டியல் கீழே தரப்படுகிறது:


</doc>
<doc id="119493" url="https://ta.wikipedia.org/wiki?curid=119493" title="பல்பகுதியப் பொறியியல்">
பல்பகுதியப் பொறியியல்

பல்பகுதியப் பொறியியல் ("Polymer Engineering") என்பது பல்பகுதியப் பொருட்களின் வடிவமைப்பு, மூலக்கூறுகள், பயன்பாடு ஆகியவற்றை முழுவதுமாக ஆராய்ந்து படிக்கும் பொறியியல்துறையாகும். பொருளறிவியல் துறையில் வெகுவேகமாக வளர்ந்து வரும் பிரிவுகளில் ஒன்று பல்பகுதியப் பொறியியல் துறையாகும். வேகமாக அதிகரிக்கும் பாலிமரின் உற்பத்திக்கேற்ப, பணிபுரிபவர்களின் எண்ணிக்கையும் தொடர்ந்து அதிகரித்து வருகிறது.
பாலிமர்களை உற்பத்தி செய்வது மற்றும் பயன்படுத்துவது ஆகியவற்றில் கெமிக்கல் பொறியியலின் கோட்பாடுகளையும் விதிகளும் பயன்படுத்தப்படுகின்றன. இதற்காக தொழிற்சாலை வடிவமைப்பு, முறைமை வடிவமைப்பு, வெப்ப இயக்கவியல், போக்குவரத்து அம்சங்கள் ஆகிய கோட்பாடுகள் இத்துறை நிபுணர்களால் ஆராயப்படுகின்றன.


</doc>
<doc id="119495" url="https://ta.wikipedia.org/wiki?curid=119495" title="மேல் நடு இதழ்விரி உயிர்">
மேல் நடு இதழ்விரி உயிர்

மேல் நடு இதழ்விரி உயிர் என்பது சில பேச்சு மொழிகளில் பயன்படும் உயிரொலி வகைகளுள் ஒன்று. இதை, உயர் நடு இதழ்விரி உயிர், மூடிய நடு இதழ்விரி உயிர் ஆகிய பெயர்களாலும் அழைப்பது உண்டு. அனைத்துலக ஒலிப்பியல் அரிச்சுவடியில் "மூடிய நடு இதழ்விரி உயிர்" என்னும் பெயரே பயன்படுகிறது. எனினும் பெருமளவிலான மொழியியலாளர்கள் "மூடிய" என்ற பயன்பாட்டுக்குப் பதிலாக "மேல்" அல்லது "உயர்" என்ற சொற்களையே பயன்படுத்தி வருகின்றனர். இந்த ஒலிக்கான அனைத்துலக ஒலிப்பியல் அரிச்சுவடிக் குறியீடு ɨ என்பது. இது, "i" மீது ஒரு சிறிய கிடைக்கோட்டை இட்டுப் பெறப்படுகிறது. இவ்வொலியையும், அதன் குறியீட்டையும் "கோடிட்ட-ஐ" (barred-i) என்பர்.

இந்திய-ஐரோப்பியம், திராவிடம் போன்ற மொழிக் குடும்பங்களில் /ɨ / ஒரு ஒலியனாகக் காணப்படுவது மிகவும் அரிது. ஆனால், அமெரிக்கத் தாயக மக்களின் மொழிகளில் தனியான ஒரு ஒலியனாக இது பொதுவாகப் பயன்படுகிறது. தற்காலத்தனவும், மீட்டுருவாக்கியனவுமான இத்தகைய மொழிகள் பலவற்றில், இவ்வொலிக்கு நெருங்கிய , போன்ற உயிரொலிகளுடன் ஒலிப்பியல் அடிப்படையிலான வேறுபாட்டையும் இவ்வொலியன் கொண்டுள்ளது. கவுஃப்மன் கம்பெல், இசுட்டாக் சிமித் என்போர் எழுதிய நூலொன்றில், இந்த ஒலியன் இடையமெரிக்கப் பண்பாட்டுப் பகுதியில் ஒரு பொது அம்சமாக விளங்குவதை எடுத்துக் காட்டியுள்ளனர்.



</doc>
<doc id="119503" url="https://ta.wikipedia.org/wiki?curid=119503" title="மேல் நடு இதழ்குவி உயிர்">
மேல் நடு இதழ்குவி உயிர்

மேல் நடு இதழ்குவி உயிர் என்பது சில பேச்சு மொழிகளில் பயன்படும் உயிரொலி வகைகளுள் ஒன்று. இதை, உயர் நடு இதழ்குவி உயிர், மூடிய நடு இதழ்குவி உயிர் ஆகிய பெயர்களாலும் அழைப்பது உண்டு. அனைத்துலக ஒலிப்பியல் அரிச்சுவடியில் "மூடிய நடு இதழ்குவி உயிர்" என்னும் பெயரே பயன்படுகிறது. எனினும் பெருமளவிலான மொழியியலாளர்கள் "மூடிய" என்ற பயன்பாட்டுக்குப் பதிலாக "மேல்" அல்லது "உயர்" என்ற சொற்களையே பயன்படுத்தி வருகின்றனர். இந்த ஒலிக்கான அனைத்துலக ஒலிப்பியல் அரிச்சுவடிக் குறியீடு ʉ என்பது. இது, "u" மீது ஒரு சிறிய கிடைக்கோட்டை இட்டுப் பெறப்படுகிறது. இவ்வொலியையும், அதன் குறியீட்டையும் "கோடிட்ட-யூ" (barred-u) என்பர்.

பெரும்பாலான மொழிகளில் இந்த உயிரை, முன் நீட்டிய இதழ் அமைவுடன் (புற இதழ் குவிவு) ஒலிக்கின்றனர். முன் நீட்டாமல் அழுத்திக் குவிந்த (அக இதழ் குவிவு) உதடுகளுடனும் சில மொழிகளில் இதனை ஒலிப்பது உண்டு.




</doc>
<doc id="119504" url="https://ta.wikipedia.org/wiki?curid=119504" title="அபுல் கலாம் ஆசாத்">
அபுல் கலாம் ஆசாத்

மௌலானா அபுல் கலாம் முகியுத்தின் அகமது (11 நவம்பர் 1888 – 22 பெப்ரவரி 1958) (Abul Kalam Muhiyuddin Ahmed, , ) இந்திய விடுதலை இயக்கத்தின் மூத்த அரசியல் தலைவரும் இந்திய முசுலிம் அறிஞரும் ஆவார். சமய அடிப்படையிலான இந்தியப் பிரிவினையை எதிர்த்து இந்து- முசுலிம் ஒற்றுமையை வலியுறுத்திய முசுலிம் தலைவர்களில் முதன்மையானவர். இந்தியா விடுதலையடைந்த பிறகு அமைந்த முதல் இந்திய அரசில் கல்வி அமைச்சராகப் பணியாற்றியவர். பாக்கித்தான் பிரிவினையையும் அங்கு இராணுவ ஆட்சி ஏற்படப்போவதையும் முன்னரே தெரிவித்த பெருமை உடையவர். பரவலாக இவர் மௌலானா ஆசாத்என அறியப்படுகிறார்; "ஆசாத்" ("விடுதலை") என்பது இவர் வைத்துக்கொண்ட புனைப்பெயராகும். 

உயிரோடு இருந்த போது இவருக்கு பாரத ரத்னா விருது வழங்கப்பட முடிவெடுக்கப்பட்டது. ஆனால் தாம் பாரத ரத்னா விருதின் தேர்வுக்குழு உறுப்பினராக இருந்தமையால் விருது பெற மறுத்துவிட்டார் அபுல் கலாம் ஆசாத்.1992ஆம் ஆண்டு இவருக்கு இந்தியாவின் உயரிய குடிமை விருதான பாரத ரத்னா மறைந்த பிறகு வழங்கப்பட்டது. 

இந்தியாவில் கல்வித்துறைக்கு சரியான அடித்தளமிட்ட இவராற்றிய பணியை நினைவுகூரும் வகையில் இவரது பிறந்த நாள் தேசிய கல்வி நாளாகக் கொண்டாடப்படுகிறது. புதுதில்லியில் உள்ள மௌலானா ஆசாத் மருத்துவக் கல்லூரி மற்றும் பல் மருத்துவக் கல்லூரிகள் இவரது பெயரைத் தாங்கி உள்ளன.

இந்தியாவில் தேசிய அளவில் ஒருங்கிணைந்த கல்வி முறையை உருவாக்க பாடுபட்டார், மேலும் அனைவருக்கும் இலவச ஆரம்ப கல்வி கிடைக்கவும் நவீன கல்வி முறைக்கும் வித்திட்டவர் ஆசாத் தான். இந்திய தொழில்நுட்பக் கழகங்கள் நிறுவவதற்க்கும், பல்கலைக்கழக மானியக் குழு (இந்தியா) அமைவதற்க்கும் பாடுபட்டார்.

இவரது நினைவு தபால் தலை இந்திய அரசால் வெளியிடப்பட்டது.

மெளலானா ஆசாத் பிறந்த அதே தினத்தில் மிகச்சிறந்த விடுதலை வீரரான ஆச்சார்ய கிருபாளனியும் பிறந்தார். அவர் 1946 ஆம் ஆண்டு மீரட்டில் நடந்த இந்திய தேசிய காங்கிரஸ் மாநாட்டில் ஆசாத்தைப் பின்பற்றி காங்கிரஸ் கட்சியின் தலைவரானார்.

50 years after death, Maulana hasn't got his due, Times of India, Avijit Ghosh http://articles.timesofindia.indiatimes.com/2008-02-22/india/27750926_1_al-hilal-muslim-leader-maulana-abul-kalam-azad

motherchod


</doc>
<doc id="119508" url="https://ta.wikipedia.org/wiki?curid=119508" title="சௌராட்டிர மொழி">
சௌராட்டிர மொழி

சௌராட்டிர மொழி தமிழ் நாட்டின் சில பகுதிகளிற் பேசப்படும் ஒரு இந்திய-ஆரிய மொழியாகும். இதனைப் பேசுவோர் சௌராட்டிரர் எனப்படுகின்றனர். தமிழில் இவர்கள் பட்டுநூல்காரர் எனவும் அழைக்கப்படுவது உண்டு. எத்னோலாக் # அறிக்கையின்படி இம்மொழி பேசுவோர் 510,000 இருப்பதாகக் கருதப்படுகிறது. எனினும், எத்னோலாக் அறிக்கையின்படி இது 310,000 (1997) ஆகும். சௌராட்டிர மொழிக்கான உலகளாவிய மொழிக் குறியீட்டு எண் 639-3 ஆகும்.¶ 

சௌராஷ்டிர மொழி, இந்திய-ஐரோப்பிய மொழிக் குடும்பத்தின் துணைக் குடும்பமான இந்திய-ஈரானியக் குடும்பத்தில் உள்ள இந்திய-ஆரியப் பிரிவைச் சேர்ந்தது. இது இப் பிரிவில் உள்ள மேற்கு இந்திய-ஆரிய மொழிக் குழுவில் உள்ள பிராகிருத மொழிகளுள் ஒன்றாக வகைப்படுத்தப்பட்டு உள்ளது. ஆயினும் தற்போதைய குஜராதி மொழிக்கு முன் இருந்த நிலையில் சௌராட்டிரா மொழி பேசப்படுவதால் தனி மொழியாக அங்கீகரிக்க வேண்டும் என்ற கோரிக்கை உள்ளது.

இவர்கள் தமிழ் நாட்டின் கோயில் நகரம் எனப்படும் மதுரையில் பெருமளவில் வாழ்ந்து வருகிறார்கள். இந்நகரில் இச்சமுதாயத்தினரின் மொத்த மக்கள்தொகையில் 20 - 25% வரை வசிக்கிறார்கள் . மேலும் தமிழ் நாட்டில், திண்டுக்கல், பரமக்குடி, எமனேசுவரம், பெரியகுளம், கோவை, ஈரோடு, பழநி, காஞ்சிபுரம், ராஜபாளையம், நிலக்கோட்டை, சேலம், நாமக்கல், தஞ்சாவூர், திருச்சி, கும்பகோணம், திருவாரூர், அய்யம்பேட்டை, அம்மாப்பேட்டை, தாராசுரம், திருபுவனம், சிதம்பரம், புவனகிரி, அம்மையப்பன், வாலாஜா, திருவண்ணாமலை, வீரவநல்லூர், திருநெல்வேலி, நாகர்கோயிலில் உள்ள கோட்டாறு ஆகிய பகுதிகளிலும் வாழ்கிறார்கள். இவை தவிர ஆந்திரப் பிரதேசத்தில் திருப்பதியிலும் இவர்கள் உள்ளனர். இவர்கள் சென்னை மற்றும் பெங்களூர் போன்ற பெருநகரங்களிலும் தற்போது குறைந்த அளவில் காணப்படினும், இது அண்மைக் காலங்களில் ஏற்பட்ட சிறிய அளவிலான இடப்பெயர்வுகளினால் ஏற்பட்டது ஆகும்.

பல நூற்றாண்டுகளுக்கு முன்னர் இம் மொழி பேசுவோர் குஜராத் மாநிலத்தின் சௌராஷ்டிரப் பகுதியில் இருந்ததாகக் கூறப்படுகிறது. இதற்குப் போதிய வரலாற்றுச் சான்றுகள் இல்லாவிட்டாலும், மரபுவழித் தகவல்களும், தற்கால மொழியியல் ஆய்வுகளும் இதனை ஓரளவுக்கு உறுதி செய்கின்றன. எனினும் இம் மொழி தற்காலக் குஜராத்தி மொழியைவிட மராத்தி, கொங்கணி போன்ற மேற்கு இந்திய மொழிகளுடனேயே கூடிய ஒப்புமை உடையதாகக் காணப்படுகிறது. இதற்கான காரணத்தை மொழியியலாளர்கள் ஓரளவுக்கு விளக்கியுள்ளனர்.

சௌராஷ்டிர மொழியானது, பண்டைய பிராகிரத மொழியிலிருந்து தோன்றிய, ஸ்ரீகிருஷ்ணர் காலத்தில் பேசப்பட்ட சௌரஸேனி மொழியின் கிளையே சௌராஷ்ட்ரீ மொழியாகும். தற்போது குசராத்து மாநிலத்தில் பேசப்படும் குஜராத்தி மொழிக்கும், சௌராட்டிர மொழிக்கும் எவ்வித தொடர்பும் இல்லை. சமசுகிருதம் பேசுவது போன்ற ஒலி வடிவினை சௌரஷ்ட்ரீ மொழி பெற்று உள்ளது. எனினும் இம்மொழி பேசுவோரின் படிப்படியான இடப் பெயர்வு வேறு பல மொழிகளின் தொடர்புகளை அதற்கு ஏற்படுத்தியது. மராத்தி, கொங்கணி, கன்னடம், தெலுங்கு மற்றும் தமிழ் ஆகிய மொழிகள் சௌராட்டிர மொழியில் தாக்கத்தை ஏற்படுத்தி உள்ளன.

லண்டன் இந்தியா ஆபீஸ் நூலகர் டாக்டர் எச்.என்.ரேண்டேல் (Dr.H.N.Randle), என்பவர் இம்மொழியை ஆராய்ந்து இது குஜராதி மொழியின் வட்டார வழக்கு என்று கூற முடியாது என்று தனது கட்டுரையில் கூறியுள்ளார்.

இந்திய அரசு தனது ஜனத்தொகை 1961 அறிக்கையில் ஸௌராஷ்ட்ர மொழியை குஜராத்தியின் கிளை மொழியாக காண்பித்துள்ளது. மேலும் இது சம்பந்தமாக் மேலும் ஆய்வை மேற்கொள்ளவேண்டும் என்றும் கூறியுள்ளது. அதன் பின்பு 1971 ஜனத்தொகை அறிக்கையில் அகில இந்திய அளவில் 68-வது நிலையில் (Rank) ஸௌராஷ்ட்ர மொழியை தனி மொழியாக காட்டப் பட்டுள்ளது. ஆனால் 1991 மற்றும் 2001 ஆண்டு அறிக்கைகளில் ஸௌராஷ்ட்ர மொழியை குஜராத்தின் வட்டார வழக்கு மொழியாக காண்பித்து விட்டு, தமிழ்நாட்டில் குஜராத்தி மொழி பேசுவோரின் எண்ணிக்கையில் சேர்த்துவிட்டு ஸௌராஷ்ட்ரர்கள் எல்லோரும் குஜராத்திகள் என்று கூறியுள்ளது.

பல நூற்றாண்டுகளாக இம் மொழிக்குத் தனியான எழுத்து வடிவம் இருந்து வந்ததுடன், இம் மொழியில் பல இலக்கியங்களும் இருந்ததாகச் சொல்லப்படுகிறது. ஆனால் தற்போதைய நிலையில் சில அண்மைக்கால இலக்கியங்களைத் தவிர வேறெதுவும் கிடைக்கவில்லை. இம் மொழி பாடசாலைகளில் கற்பிக்கப்படாததால், இது ஒரு பேச்சு மொழியாக மட்டுமே இருந்து வருகிறது. அண்மையில் இந்திய மொழிகளுக்கான மத்திய அரசு நிறுவம் மைசூர் - தேவநாகரி எழுத்துக்களை சௌராட்டிரா மொழிக்கு பயன்படுத்த வரை முறைகளை உருவாக்கி வெளியிட்டுள்ளது. அதன் படி உயிர் எழுத்தில் இரு குறில் எழுத்துக்கள் சேர்க்கப்பட்டுள்ளது. மெய் எழுத்தில் நான்கு சௌராட்டிரா மொழிக்கே உரிய எழுத்துருக்கள் சேர்க்கப்பட்ள்ளது. இந்த எழுத்துரு இந்திய மத்திய அரசினால் அங்கீகரிக்கப்பட்டுள்ளது.

மேலும் தமிழ் எழுத்துக்களில் பக்தி இலக்கியங்கள், இதிகாசங்கள் மற்றும் பல நூல்கள் வெளிவந்துள்ளது. எடுத்துக்காட்டாக கசின் ஆனந்தம் அன்மையில் சௌராஷ்ட்ர மொழியில் எழுதிய பாண்டவுந் கெதோ எனும் பாண்டவர்களின் கதை பற்றிய சௌராட்டிர மொழி இதிகாசத்தை தமிழ் எழுத்து வடிவத்தில் எழுதியுள்ளார்.

சௌராட்டிரர்களில், சௌராட்டிர மொழியை எழுதப் படிக்கத் தெரிந்தவர்கள் மிகக்குறைவே. இருப்பினும் இம்மொழியில் புலமை பெற்றவகளில் சிலரின் விவரம்.

தற்போது இம் மொழி பேசுவோர் தமது இரண்டாம் மொழியாகத் தமிழையே கொண்டுள்ளனர். எல்லாவித நடைமுறைத் தேவைகளுக்கும் தமிழைப் பேசவும் எழுதவும் இவர்கள் வல்லவர்களாக உள்ளனர்.





</doc>
<doc id="119510" url="https://ta.wikipedia.org/wiki?curid=119510" title="ஆர்லாண்டோ பேக்கர்">
ஆர்லாண்டோ பேக்கர்

ஆர்லாண்டோ பேக்கர் ("Orlando Baker" பிறப்பு: செப்டம்பர் 15 1979 ), ஜமேய்காவைப் பிறப்பிடமாகக் கொண்ட அமெரிக்க அணியின் துடுப்பாட்டக்காரர். ஒரு முதல்தர துடுப்பாட்டப் போட்டிகளிலும், மூன்று ஏ-தர துடுப்பாட்டப் போட்டியிலும் கலந்து கொண்டுள்ளார். இவர் 2000/01 பருவ ஆண்டில் முதல்தர துடுப்பாட்டப் போட்டிகளில் அமெரிக்க துடுப்பாட்ட அணியின் உறுப்பினராக பங்குகொண்டார். 



</doc>
<doc id="119512" url="https://ta.wikipedia.org/wiki?curid=119512" title="மேல் பின் இதழ்விரி உயிர்">
மேல் பின் இதழ்விரி உயிர்

மேல் பின் இதழ்விரி உயிர் என்பது சில பேச்சு மொழிகளில் பயன்படும் உயிரொலி வகைகளுள் ஒன்று. இதை, உயர் பின் இதழ்விரி உயிர், மூடிய பின் இதழ்விரி உயிர் ஆகிய பெயர்களாலும் அழைப்பது உண்டு. அனைத்துலக ஒலிப்பியல் அரிச்சுவடியில் "மூடிய பின் இதழ்விரி உயிர்" என்னும் பெயரே பயன்படுகிறது. எனினும் பெருமளவிலான மொழியியலாளர்கள் "மூடிய" என்ற பயன்பாட்டுக்குப் பதிலாக "மேல்" அல்லது "உயர்" என்ற சொற்களையே பயன்படுத்தி வருகின்றனர். இந்த ஒலிக்கான அனைத்துலக ஒலிப்பியல் அரிச்சுவடிக் குறியீடு என்பது. இது, குறியீட்டளவில் ஆங்கில எழுத்தான "m" ஐ அரைவட்ட அளவு சுற்றிய நிலை போன்றது. "u" என்னும் குறியீட்டினால் குறிக்கப்படும் உயிரொலியுடன் தொடர்புள்ள இவ்வொலியைச் சில வேளைகளில் இதழ்விரி "u" என்பர்.



</doc>
<doc id="119513" url="https://ta.wikipedia.org/wiki?curid=119513" title="பாண்டுரங்க வாமன் காணே">
பாண்டுரங்க வாமன் காணே

முனைவர். பாண்டுரங்க வாமன் காணே (Dr. Pandurang Vaman Kane, ) (பிறப்பு : மே 7, 1880 - இறப்பு : மே 8, 1972) பரவலாக அறியப்பட்ட ஓர் இந்தியவியலாளரும் சமசுகிருத அறிஞரும் ஆவார். இந்திய மாநிலம் மகாராட்டிரத்தின் ரத்னகிரி மாவட்டத்தில் சித்பவன் என்ற சிற்றூரில் பழமைவாத பிராமணக் குடும்பத்தில் பிறந்தவர். இவரைப் பற்றி புகழ்பெற்ற வரலாற்றாளர் பேராசிரியர் ராம் சரண் சர்மா இவ்வாறு கூறியுள்ளார்:

""சமசுகிருதத்தில் புலமை வாய்ந்த சமூக சீர்த்திருத்தவாதி பாண்டுரங்க வாமன் காணே பழங்கால கல்வி வழக்கங்களை தொடர்ந்தார். இருபதாம் நூற்றாண்டில் ஐந்து பகுதிகளாக வெளியிடப்பட்டுள்ள இவரது "தர்மசாத்திரத்தின் வரலாறு" என்ற படைப்பு பழங்கால சமூக சட்டங்களையும் வழக்கங்களையும் தொகுத்த ஒரு கலைக்களஞ்சியமாகும். இது தொன்மை இந்தியாவின் சமூக செயல்பாடுகளை ஆய்வு செய்ய எமக்கு மிகவும் உதவியது"'.

முனைவர் காணே மகாமகோபாத்யாயர் (மகா+மகா+உபாத்தியாயர் = மிகச்சிறந்த ஆசிரியர்) என அறியப்பட்டார்.மும்பை பல்கலைக்கழகத்தின் துணை வேந்தராக பணியாற்றினார். இந்தியவியல் படிப்புக்களுக்கான குருக்சேத்திரா பல்கலைக்கழகத்தை துவங்க இவரது வழிகாட்டுதல் கோரப்பட்டது. 1956ஆம் ஆண்டில் இவரது "தர்ம சாத்திரத்தின் வரலாறு" என்ற நூலுக்கு சாகித்திய அகாதமி விருது வழங்கப்பட்டது. பாரதிய வித்யா பவனின் கௌரவ அங்கத்தினராக இருந்தார்.

கல்வித்துறையில் இவரது சீர்மிகு பங்களிப்புகளுக்காக மாநிலங்களவைக்கு நாடாளுமன்ற உறுப்பினராக நியமிக்கப்பட்டார். 1963ஆம் ஆண்டில் நாட்டின் மிக உயரிய குடிமை விருதான பாரத ரத்னா இவருக்கு வழங்கப்பட்டது.




</doc>
<doc id="119514" url="https://ta.wikipedia.org/wiki?curid=119514" title="டொனொவன் பிளேக்">
டொனொவன் பிளேக்

டொனொவன் பிளேக் ("Donovan Blake" பிறப்பு: திசம்பர் 4 1961 ), ஜமேய்காவைப் பிறப்பிடமாகக் கொண்ட அமெரிக்க அணியின் துடுப்பாட்டக்காரர். ஒரு ஒருநாள் பன்னாட்டுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டியிலும், ஒன்பது ஐ.சீ.சீ துடுப்பாட்டப் போட்டிகளிலும் கலந்து கொண்டுள்ளார். இவர் 2004/05 பருவ ஆண்டில் முதல்தர துடுப்பாட்டப் போட்டிகளில் அமெரிக்க துடுப்பாட்ட அணியின் உறுப்பினராக பங்குகொண்டார். 




</doc>
<doc id="119515" url="https://ta.wikipedia.org/wiki?curid=119515" title="புருசோத்தம் தாசு தாண்டன்">
புருசோத்தம் தாசு தாண்டன்

புருசாத்தம் தாசு தாண்டன் (Purushottam Das Tandon, पुरुषोत्तम दास टंडन ,ஆகத்து 1, 1882 – சூலை 1, 1962), உத்தரப் பிரதேசத்திலிருந்து இந்திய விடுதலை இயக்கத்தில் பங்கேற்ற பஞ்சாபி அரசியல்வாதி. இந்தி மொழி அரசியலமைப்புச் சட்டத்தில் "இந்தியாவின் ஆட்சிமொழி" என்ற நிலை பெறுவதற்கு இவராற்றிய பங்கிற்காகப் பரவலாக அறியப்படுபவர். இவர் "ராஜரிஷி" என்று வழமையாக அறியப்படுகிறார். 1961ஆம் ஆண்டில் இந்தியாவின் மிக உயரிய குடிமை விருதான பாரத ரத்னா இவருக்கு வழங்கப்பட்டது.



</doc>
<doc id="119516" url="https://ta.wikipedia.org/wiki?curid=119516" title="பெர்சி கிளார்க்">
பெர்சி கிளார்க்

பெர்சி கிளார்க் ("Percy Clark" பிறப்பு: ஆகத்து 7 1873 , இறப்பு: ஆகத்து 12 1965 ), அமெரிக்க அணியின் துடுப்பாட்டக்காரர். 53 முதல்தர துடுப்பாட்டப் போட்டிகளில் கலந்து கொண்டுள்ளார். இவர் 1894 - 1913/14 பருவ ஆண்டில் முதல்தர துடுப்பாட்டப் போட்டிகளில் அமெரிக்க துடுப்பாட்ட அணியின் உறுப்பினராக பங்குகொண்டார். 



</doc>
<doc id="119517" url="https://ta.wikipedia.org/wiki?curid=119517" title="டப்பாவாலா">
டப்பாவாலா

டப்பாவாலா (மராத்தி: डबेवाला) என்போர் இந்தியாவில் குறிப்பாக மும்பையில் அலுவலங்களில் பணி புரிவோரின் வீடுகளில் சமைக்கப்பட்ட உணவைப் பெற்று அவரவர்க்கு உரிய வகையில் உரிய நேரத்தில் வழங்கி காலி உணவு டப்பாக்களை மீண்டும் அவரவர் இல்லங்களில் வந்து சேர்க்கும் பணியைச் செய்யும் தொழிலாளர்கள் ஆவர். 
இதன் தலைவர் பவல்அகர்வால் ஐம்பது முக்கியத் தொழிலதிபர்களில் ஒருவர்.

டப்பாவாலா தொழிலில் ஈடுபடுவோர் பெரும்பாலும் காலணி கூட அணியாத படிப்பறிவற்றோரே. ஒருசில பெண்களோடு சேர்த்துப் பெரும்பாலும் ஆண்களே இத்தொழிலில் ஈடுபட்டுள்ளனர். இருசக்கர வாகனம், நடை, இரயில் என்று பல்வேறு வழிகளை உணவைச் சேகரிக்கவும், சேர்ப்பிக்கவும் அவர்கள் பின்பற்றுகின்றனர். தற்போது குறுஞ்செய்தி நுட்பத்தையும் தங்கள் தொழிலில் இவர்கள் பயன்படுத்துகின்றனர்.

இவர்களது பணியில் இடைவிடுப்பு என்பதே இல்லை. பருவமழைக் காலங்களிலும் இவர்கள் உரிய முறையில் பணிபுரிவர். டப்பாவாலாக்கள் அதே பகுதியைச் சேர்ந்தவர்கள் என்பதால் அவர்களுக்கு அந்தப் பகுதியில் உள்ள குறுக்கு வழிகள் அனைத்தும் தெரிந்திருக்கும்.
125 ஆண்டுகளாக நடைபெறும் டப்பாவாலா தொழில் ஆண்டுக்கு ஐந்து முதல் பத்து விழுக்காடு வளர்ச்சி அடைவதாக தி நியூயார்க் டைம்சு நாளிதழ் 2007ஆம் ஆண்டு தெரிவித்திருந்தது.
வேல்சு இளவரசர் சார்லசு இந்தியா வந்திருந்த போது டப்பாவாலாக்களைச் சந்தித்தார். பிபிசி நிறுவனம் டப்பாவாலாக்கள் குறித்த ஆவணப் படம் ஒன்றைத் தயாரித்து வெளியிட்டது.

125 ஆண்டு கால வரலாற்றில் ஒரு முறை கூட வேலை நிறுத்தத்தில் ஈடுபட்டிராத டப்பாவாலாக்கள் முதன் முறையாக ஆகஸ்டு 19, 2011 அன்று ஊழலுக்கு எதிரான இந்தியா இயக்கத்தை ஆதரித்தும் ஜன் லோக்பால் மசோதாவை நிறைவேற்றக் கோரியும் வேலைநிறுத்தத்தில் ஈடுபட்டனர்.



</doc>
<doc id="119518" url="https://ta.wikipedia.org/wiki?curid=119518" title="அல்பிரட் கூப்பர் (அமெரிக்கத் துடுப்பாட்டக்காரர்)">
அல்பிரட் கூப்பர் (அமெரிக்கத் துடுப்பாட்டக்காரர்)

அல்பிரட் கூப்பர் ("Alfred Cooper " பிறப்பு: சூன் 12 1932), அயர்லாந்தைப் பிறப்பிடமாகக் கொண்ட அமெரிக்க அணியின் துடுப்பாட்டக்காரர். ஒரு முதல்தர துடுப்பாட்டப் போட்டியில் கலந்து கொண்டுள்ளார். இவர் 1954/55 பருவ ஆண்டில் முதல்தர துடுப்பாட்டப் போட்டிகளில் அமெரிக்க துடுப்பாட்ட அணியின் உறுப்பினராக பங்குகொண்டார். 


</doc>
<doc id="119520" url="https://ta.wikipedia.org/wiki?curid=119520" title="காந்தி குல்லாய்">
காந்தி குல்லாய்

காந்தி குல்லாய் அல்லது காந்தி தொப்பி கதர் (காதி) துணியால் செய்யப்பட்ட முன்புறமும் பின்புறமும் குறுகி நடுவில் விரிந்திருக்கும் குல்லாய் ஆகும். இந்திய விடுதலைப் போராட்டத்தின் போது மகாத்மா காந்தி 1921ஆம் ஆண்டுவரை இதை அணிந்து பிரபலப்படுத்தியதால் இது "காந்தி குல்லாய்" என அறியப்பட்டது; காந்தியக் கொள்கையை பின்பற்றுவதை அறிவிக்கவும் தேசிய உணர்வை வெளிப்படுத்தவும் இது அடையாளமாக விளங்கியது ஜவஹர்லால் நேருவே இதை உண்மையில் பிரபலப்படுத்தியவர். இன்றும் இது காந்தியவாதிகளாலும் இந்தியாவின் அரசியல்வாதிகளாலும் குறிப்பாக காங்கிரசு கட்சியினரால் அணியப்படுகிறது. இது மட்டுமின்றி மும்பை டப்பாவாலாக்களின் தொழில்முறை அடையாளமாகவும் இது உள்ளது. குசராத் மற்றும் மராட்டிகளின் உடையின் ஓர் அங்கமாக விளங்குகிறது.



</doc>
<doc id="119521" url="https://ta.wikipedia.org/wiki?curid=119521" title="இடை முன் இதழ்விரி உயிர்">
இடை முன் இதழ்விரி உயிர்

இடை முன் இதழ்விரி உயிர் என்பது சில பேச்சு மொழிகளில் பயன்படும் உயிரொலி வகைகளுள் ஒன்று. மேல்-இடையுயிருக்கும் , கீழ்-இடையுயிருக்கும் , இடையில் சரியாக இந்த "இடை முன் இதழ்விரி உயிர்" ஒலியைக் குறிப்பதற்கு அனைத்துலக ஒலிப்பியல் அரிச்சுவடியில் தனியான குறியீடு கிடையாது. எந்த ஒரு மொழியிலும் மேற் குறிப்பிட்ட மூன்று ஒலிகளையும் வேறுபடுத்துவது இல்லை என்பதே இதற்கான காரணம். சில மொழியியலாளர்கள், குறிப்பாக சீனவியலாளர், ஒலிகளை அனைத்துலக ஒலிப்பியல் அரிச்சுவடிக் குறியீடுகளில் எழுதும்போது, இவ்வொலிக்கு என்னும் குறியீட்டைப் பயன்படுத்துகின்றனர். இல்லாவிட்டால், அல்லது போல ஏற்கனவே உள்ள குறியீடுகளுடன் கூடுதலான குறிகளைச் சேர்த்து எழுதுகின்றனர்.
எசுப்பானியம், சப்பானியம், கொரிய மொழி, கிரேக்கம், துருக்கியம் போன்ற பல மொழிகளில் மேலிடை, கீழிடை உயிர்களிலிருந்தும் ஒலிப்பியல் அடிப்படையில் வேறுபட்ட இடை-முன் இதழ்விரி உயிர்கள் உள்ளன. ஆங்கிலத்தின் கிளைமொழிகள் பலவற்றிலும் இந்த உயிரொலி காணப்படுகின்றது. 



</doc>
<doc id="119522" url="https://ta.wikipedia.org/wiki?curid=119522" title="காதி">
காதி

காதி அல்லது கதர் என்பது கைநூற்பு செய்யப்பட்டு கை நெசவு செய்யப்பட்ட பருத்தித் துணி. பொதுவாக காதி என்பது பருத்தித்துணியாக இருந்தாலும் இது பருத்தி, பட்டு மற்றும் ஆட்டு உரோமம்(உல்லன்) இம் மூன்றுள் ஏதேனும் ஒன்றாக இருக்கலாம். எதுவாக இருந்தாலும் கைநூற்பும் கைநெசவும் அவசியம். இயந்திரத்தால் செய்யப்பட்ட துணி காதித் துணி ஆகாது. மகாத்மா காந்தியால் [இந்திய விடுதலைப் போராட்டத்தின் போது அன்னிய உற்பத்தி துணிகளுக்கான உள்ளூர் மாற்றாக காதி முன்வைக்கப்பட்டு பிரபலப்படுத்தப்பட்டது. இந்தியா விடுதலை அடைந்த பின்னர் கதராடைகள் இந்திய அரசின் ஆதரவுடன் சந்தைப்படுத்தப்படுகின்றன.

காதித் துணி கோடையில் அணிகையில் குளிர்ச்சியும் குளிர் காலத்தில் அணியும் போது கதகதப்பும் தரும். ஆனால் இது எளிதில் சுருங்கக் கூடியது. இதைத் தவிர்க்கும் பொருட்டு கஞ்சி போடுவதன் மூலம் காதியின் மெருகைக் கூட்டலாம். 

இந்திய தேசியக்கொடி சட்டத்தின் படி தேசியக் கொடி காதியால் மட்டுமே செய்யப்பட வேண்டும். ஆகிய கைத்தறித் துணியில் மட்டுமே இருக்கவேண்டும். பருத்தி பட்டு மற்றும் ஆட்டு உரோமம்(உல்லன்)இவற்றில் ஒன்றால் நெய்யப்பட்ட கைத்தறித்துணியாகத்தான் இருக்கவேண்டும். கொடியின் முக்கிய மூவர்ண பாகம் காதி-பண்டிங் என்கிற நெசவாலும் பழுப்பு நிற கம்பத்தில் இணைக்கும் பாகம் காதி-டக் என்கிற நெசவு ஆகிய இரு வகை கைத்தறித்துணியால் உருவாக்கப்படுகிறது.


</doc>
<doc id="119524" url="https://ta.wikipedia.org/wiki?curid=119524" title="இடை முன் இதழ்குவி உயிர்">
இடை முன் இதழ்குவி உயிர்

இடை முன் இதழ்குவி உயிர் என்பது சில பேச்சு மொழிகளில் பயன்படும் உயிரொலி வகைகளுள் ஒன்று. மேல்-இடையுயிருக்கும் , கீழ்-இடையுயிருக்கும் , இடையில் சரியாக இந்த "இடை முன் இதழ்குவி உயிர்" ஒலியைக் குறிப்பதற்கு அனைத்துலக ஒலிப்பியல் அரிச்சுவடியில் தனியான குறியீடு கிடையாது. எந்த ஒரு மொழியிலும் மேற் குறிப்பிட்ட மூன்று ஒலிகளையும் வேறுபடுத்துவது இல்லை என்பதே இதற்கான காரணம். பொதுவாக, மேல் இடையுயிரைக் குறிக்கும் ‹› என்னும் குறியீடே இந்த ஒலியைக் குறிக்கவும் பயன்படுகிறது. துல்லியம் தேவைப்படும் இடங்களில், , என்பன போல், ஏற்கனவே உள்ள குறிகளுக்குத் துணைக் குறிகளை இட்டு எழுதுவது உண்டு.



</doc>
<doc id="119527" url="https://ta.wikipedia.org/wiki?curid=119527" title="ஜாதிக எல உறுமய">
ஜாதிக எல உறுமய

ஜாதிக ஹெல உறுமய ("Jathika Hela Urumaya", சிங்களம்: ජාතික හෙළ උරුමය, தேசிய மரபுக் கட்சி), என்பது இலங்கையின் ஒரு அரசியல் கட்சியாகும். இது பௌத்த பிக்குகளைத் தலைவர்களாகக் கொண்ட இக்கட்சி 2004 ஆம் ஆண்டு பெப்ரவரி மாதத்தில் சிங்கலத் தேசியவாதக் கட்சியான சிஹல உறுமய என்ற அமைப்பினால் உருவாக்கப்பட்டது. இதன் ஆரம்பகால உறுப்பினர்களாக கொலன்னாவ சுமங்கல தேரோ, உடுவே தம்மலோக்க தேரோ, எல்லாவல மெத்தானந்த தேரோ, டாக்டர். சோபித்த தேரோ, திலக் கருணாரத்தின ஆகியோர் உள்ளனர்.

2004, ஏப்ரல் 2 இல் நடந்த நாடாளுமன்ற தேர்தல்களில் முதல் தடவையாகப் போட்டியிட்டு மொத்தமாக 6.0% வாக்குகளைப் பெற்று 225 உறுப்பினர்கள் கொண்ட நாடாளுமன்றத்தில் 9 இடங்களைக் கைப்பற்றியது. இவர்களில் 8 உறுப்பினர்கள் 2007 ஆம் ஆண்டில் ஆளும் ஐக்கிய மக்கள் சுதந்திரக் கூட்டணியில் இணைந்தனர். 2010 நாடாளுமன்றத் தேர்தலில் தனித்துப் போட்டியிடாமல், ஐக்கிய மக்கள் சுதந்திரக் கூட்டணியின் கீழ் போட்டியிட்டது.



</doc>
<doc id="119529" url="https://ta.wikipedia.org/wiki?curid=119529" title="இடை-நடு உயிர்">
இடை-நடு உயிர்

இடை-நடு உயிர் என்பது சில பேச்சு மொழிகளில் பயன்படும் உயிரொலி வகைகளுள் ஒன்று. அனைத்துலக ஒலிப்பியல் அரிச்சுவடியில் இதற்கான குறியீடு . இது அரைவட்ட அளவுக்குச் சுழற்றப்பட்ட "e" எழுத்தின் வடிவம் கொண்டது. இதே குறியீட்டையே இடை-நடு உயிரின், இதழ்குவி வகைக்கும், இதழ்விரி வகைக்கும் பயன்படுத்துகின்றனர்.

இடை-நடு இதழ்விரி உயிர் பெரும்பாலும் என்னும் குறியீட்டினால் குறிக்கப்படுகின்றது. எனினும் இக் குறியீடு ஒரு இதழ்விரி உயிரைச் சிறப்பாகக் குறிப்பதில்லை. துல்லியம் தேவைப்படும்போது துணைக் குறியைப் பயன்படுத்தி என எழுதுவது உண்டு.


சில மொழிகளில், மேல்-நடுவுயிர், கீழ்-நடுவுயிர் ஆகியவற்றிலிருந்து வேறுபடுகின்ற இடை-நடு இதழ்குவி உயிர் (இதழ்குவி ) இருக்கக்கூடும். எனினும், இம்மூன்று ஒலிகளுக்கும் இடையே வேறுபாடு காட்டும் உயிர்களைக் கொண்ட மொழி எதையும் இதுவரை கண்டறியவில்லை. அதனால், மேல்-இடை நடு இதழ்குவி உயிரொலிக்கு உரிய என்னும் குறியீட்டைப் பயன்படுத்தலாம். துல்லியம் தேவைப்படும்போது துணைக் குறியைப் பயன்படுத்தி என எழுதுவது உண்டு.




</doc>
<doc id="119534" url="https://ta.wikipedia.org/wiki?curid=119534" title="கிளைவ் எக்ஸ்டீன்">
கிளைவ் எக்ஸ்டீன்

கிளைவ் எக்ஸ்டீன் ("Clive Eksteen", பிறப்பு: திசம்பர் 2 1966, தென்னாப்பிரிக்க அணியின் துடுப்பாட்டக்காரர். இவர் ஏழு தேர்வுத் துடுப்பாட்டப் போட்டிகளிலும் , ஆறு ஒருநாள் பன்னாட்டுத் துடுப்பாட்டப் போட்டிகளிலும், 142 முதல்தர துடுப்பாட்டப் போட்டிகளிலும், 162 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1993 -2000 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.
கிளைவ் எக்ஸ்டீன் - கிரிக்இன்ஃபோவில் இருந்து விளையாட்டுவீரர் விபரக்குறிப்பு


</doc>
<doc id="119535" url="https://ta.wikipedia.org/wiki?curid=119535" title="கிம் எல்கீ">
கிம் எல்கீ

கிம் எல்கீ ("Kim Elgie", பிறப்பு: மார்ச்சு 6 1933), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 32 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1961-1962 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.
கிம் எல்கீ - கிரிக்இன்ஃபோவில் இருந்து விளையாட்டுவீரர் விபரக்குறிப்பு


</doc>
<doc id="119536" url="https://ta.wikipedia.org/wiki?curid=119536" title="ஸ்டீவ் எல்வர்தி">
ஸ்டீவ் எல்வர்தி

ஸ்டீவ் எல்வர்தி ("Steve Elworthy", பிறப்பு: பிப்ரவரி 23 1965, தென்னாப்பிரிக்க அணியின் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டிகளிலும் , 39 ஒருநாள் பன்னாட்டுத் துடுப்பாட்டப் போட்டிகளிலும் 138 முதல்தர துடுப்பாட்டப் போட்டிகளிலும், 218 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1998 -2002 ஆண்டுகளில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.
ஸ்டீவ் எல்வர்தி - கிரிக்இன்ஃபோவில் இருந்து விளையாட்டுவீரர் விபரக்குறிப்பு


</doc>
<doc id="119537" url="https://ta.wikipedia.org/wiki?curid=119537" title="ரசல் என்டீன்">
ரசல் என்டீன்

ரசல் என்டீன் ("Russell Endean", பிறப்பு: மே 31 1924, இறப்பு: சூன் 28 2003), தென்னாப்பிரிக்க அணியின் துடுப்பாட்டக்காரர். இவர் 28 தேர்வுத் துடுப்பாட்டப் போட்டிகளிலும் , 134 முதல்தர துடுப்பாட்டப் போட்டிகளிலும் கலந்து கொண்டுள்ளார். 1951 -1958 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.

ரசல் என்டீன் - கிரிக்இன்ஃபோவில் இருந்து விளையாட்டுவீரர் விபரக்குறிப்பு


</doc>
<doc id="119538" url="https://ta.wikipedia.org/wiki?curid=119538" title="பஸ்டர் ஃபெரர்">
பஸ்டர் ஃபெரர்

பஸ்டர் ஃபெரர் ("Buster Farrer", பிறப்பு: திசம்பர் 8 1936), தென்னாப்பிரிக்க அணியின் துடுப்பாட்டக்காரர். இவர் ஆறு தேர்வுத் துடுப்பாட்டப் போட்டிகளிலும் , 69 முதல்தர துடுப்பாட்டப் போட்டிகளிலும் கலந்து கொண்டுள்ளார். 1962 -1964 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119540" url="https://ta.wikipedia.org/wiki?curid=119540" title="ஆப்ரே ஃபாக்னர்">
ஆப்ரே ஃபாக்னர்

ஆப்ரே ஃபாக்னர் ("Aubrey Faulkner", பிறப்பு: திசம்பர் 17 1881, இறப்பு: செப்டம்பர் 10 1930), தென்னாப்பிரிக்க அணியின் துடுப்பாட்டக்காரர். இவர் 25 தேர்வுத் துடுப்பாட்டப் போட்டிகளிலும் , 118 முதல்தர துடுப்பாட்டப் போட்டிகளிலும் கலந்து கொண்டுள்ளார். 1906 -1924 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119542" url="https://ta.wikipedia.org/wiki?curid=119542" title="ஜொனாதன் ஃபெலோஸ்-ஸ்மித்">
ஜொனாதன் ஃபெலோஸ்-ஸ்மித்

ஜொனாதன் ஃபெலோஸ் - ஸ்மித் ("Jonathan Fellows-Smith", பிறப்பு: பிப்ரவரி 3 1932), தென்னாப்பிரிக்க அணியின் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டிகளிலும் , 94 முதல்தர துடுப்பாட்டப் போட்டிகளிலும் கலந்து கொண்டுள்ளார். 1960 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119543" url="https://ta.wikipedia.org/wiki?curid=119543" title="தோண்டோ கேசவ் கார்வே">
தோண்டோ கேசவ் கார்வே

மகரிசி முனைவர். தோண்டு கேசவ் கார்வே (Maharshi Dr. Dhondu Keshav Karve, மராத்தி: महर्षी डॉ. धोंडो केशव कर्वे) (ஏப்ரல் 18, 1858 - நவம்பர் 9, 1962) இந்தியாவில் மகளிர் நலனுக்காக போராடிய சமூக சீர்திருத்தவாதி. இவரது நினைவாக மும்பையின் குயின்ஸ் சாலை "மகரிசி கார்வே சாலை" எனப் பெயரிடப்பட்டுள்ளது.

பெண்களுக்கான கல்வி மேம்பாட்டிற்கும் விதவைகள் மறுமணம் புரியும் உரிமைக்கான போராட்டத்திலும் முன்னோடியாக விளங்கினார். இவரது சேவையை பாராட்டும் விதமாக இந்திய அரசு நாட்டின் மிக உயரிய குடிமை விருதான பாரத ரத்னா விருதை இவரது நூறாவது அகவையில் 1958ஆம் ஆண்டு வழங்கி கௌரவித்தது.

மகாராட்டிரத்தின் ரத்னகிரி மாவட்டத்தில் முருத் என்ற சிற்றூரில் ஏப்ரல் 18, 1858 அன்று கேசவ் பாபுண்ணா கார்வேயின் மகனாகப் பிறந்தார். மும்பையின் எல்பின்ஸ்டன் கல்லூரியில் கணிதத்தில் இளங்கலைப் பட்டம் பெற்றார்..அவரது பதினான்காவது வயதிலேயே எட்டு வயது ராதாபாய்க்கு திருமணம் செய்து வைக்கப்பட்டார். 1891ஆம் ஆண்டில் தனது இரண்டாவது பிரசவத்தின்போது ராதாபாய் மரணமடைந்தார். இவர்களுக்குப் பிறந்த ரகுநாத் கார்வேயும் பின்னாளில் ஓர் சீர்திருத்தவாதியாக விளங்கினார்.

பெண்களுக்கு எதிரான வழக்கங்களைக் கண்டு சீர்திருத்தக் கருத்துக்களை முழங்கி வந்த கார்வே தன்னுடைய வாழ்விலும் அக்கொள்கைகளை கடைபிடிக்கும் வண்ணம் கோதுபாய் என்ற 23 வயதுடைய விதவையை இரண்டாவது திருமணம் செய்தார்.

1891–1914 காலகட்டத்தில் கார்வே புனேயின் ஃபெர்குசன் கல்லூரியில் கணித விரிவுரையாளராகப் பணியாற்றினார்.. ஈசுவர் சந்திர வித்தியா சாகர், ராதாபாய் மற்றும் எர்பெர்ட் ஸ்பென்சர் ஆகியோரின் தாக்கத்தால் பெண்களின் கல்வி, விதவைகளின் மறுவாழ்வு போன்றவற்றில் ஈடுபாடு கொண்டவராயிருந்தார்.




</doc>
<doc id="119544" url="https://ta.wikipedia.org/wiki?curid=119544" title="சாள்ஸ் ஃபிக்கார்ட்">
சாள்ஸ் ஃபிக்கார்ட்

சாள்ஸ் ஃபிக்கார்ட் ("Charles Fichardt", பிறப்பு: மார்ச்சு 20 1870, இறப்பு: மே 30 1923), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் , ஆறு முதல்தர துடுப்பாட்டப் போட்டிகளிலும் கலந்து கொண்டுள்ளார். 1892 -1896 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119546" url="https://ta.wikipedia.org/wiki?curid=119546" title="சார்லி ஃபின்லேசன்">
சார்லி ஃபின்லேசன்

சார்லி ஃபின்லேசன் ("Charlie Finlason", பிறப்பு: பிப்ரவரி 19 1860, இறப்பு: சூலை 31 1917), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும் , ஐந்து முதல்தர துடுப்பாட்டப் போட்டிகளிலும் கலந்து கொண்டுள்ளார். 1889 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119547" url="https://ta.wikipedia.org/wiki?curid=119547" title="ஜார்ஜ் பின்லே-பிஸ்செட்">
ஜார்ஜ் பின்லே-பிஸ்செட்

ஜார்ஜ் பின்லே - பிஸ்செட் ("George Finlay-Bissett", பிறப்பு: நவம்பர் 5 1905, இறப்பு: நவம்பர் 14 1965), தென்னாப்பிரிக்க அணியின் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டிகளிலும், 21 முதல்தர துடுப்பாட்டப் போட்டிகளிலும் கலந்து கொண்டுள்ளார். 1927-1928 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119549" url="https://ta.wikipedia.org/wiki?curid=119549" title="கிளோட் ஃபிளோக்கெட்">
கிளோட் ஃபிளோக்கெட்

கிளோட் ஃபிளோக்கெட் ("Claude Floquet", பிறப்பு: நவம்பர் 3 1884, இறப்பு: நவம்பர் 22 1963), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும் , ஆறு முதல்தர துடுப்பாட்டப் போட்டிகளிலும் கலந்து கொண்டுள்ளார். 1910 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119550" url="https://ta.wikipedia.org/wiki?curid=119550" title="ஹோவாட் பிரான்சிஸ்">
ஹோவாட் பிரான்சிஸ்

ஹோவாட் பிரான்சிஸ் ("Howard Francis", பிறப்பு: மே 26 1868, இறப்பு: சனவரி 7 1936), தென்னாப்பிரிக்க அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் , 25 முதல்தர துடுப்பாட்டப் போட்டிகளிலும் கலந்து கொண்டுள்ளார். 1899 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119551" url="https://ta.wikipedia.org/wiki?curid=119551" title="சிரில் பிரான்சுவா">
சிரில் பிரான்சுவா

சிரில் பிரான்சுவா ("Cyril Francois", பிறப்பு: சூன் 20 1897, இறப்பு: மே 26 1944), தென்னாப்பிரிக்க அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும் , 33 முதல்தர துடுப்பாட்டப் போட்டிகளிலும் கலந்து கொண்டுள்ளார். 1922 -1923 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119552" url="https://ta.wikipedia.org/wiki?curid=119552" title="பில்லி ஃபிராங்க்">
பில்லி ஃபிராங்க்

பில்லி ஃபிராங் ("Billy Frank", பிறப்பு: நவம்பர் 23 1872, இறப்பு: பிப்ரவரி 16 1945), தென்னாப்பிரிக்க அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும் , ஒரு முதல்தர துடுப்பாட்டப் போட்டியிலும் கலந்து கொண்டுள்ளார். 1896 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டியில் பங்குகொண்டார்.


</doc>
<doc id="119553" url="https://ta.wikipedia.org/wiki?curid=119553" title="சார்லி ஃபிராங்க்">
சார்லி ஃபிராங்க்

சார்லி ஃபிராங் ("Charlie Frank", பிறப்பு: சனவரி 27 1891, இறப்பு: திசம்பர் 25 1961), தென்னாப்பிரிக்க அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும் , 17 முதல்தர துடுப்பாட்டப் போட்டிகளிலும் கலந்து கொண்டுள்ளார். 1921 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119554" url="https://ta.wikipedia.org/wiki?curid=119554" title="எடீ ஃபுல்லர்">
எடீ ஃபுல்லர்

எடீ ஃபுல்லர் ("Eddie Fuller", பிறப்பு: ஆகத்து 2 1931, இறப்பு: சூலை 19 2008), தென்னாப்பிரிக்க அணியின் துடுப்பாட்டக்காரர். இவர் ஏழு தேர்வுத் துடுப்பாட்டப் போட்டிகளிலும் , 51 முதல்தர துடுப்பாட்டப் போட்டிகளிலும் கலந்து கொண்டுள்ளார். 1953 -1957 ம் ஆண்டில், தென்னாப்பிரிக்க தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="119558" url="https://ta.wikipedia.org/wiki?curid=119558" title="பக்வான் தாஸ்">
பக்வான் தாஸ்

பகவான் தாஸ் (Bhagwan Das, சனவரி 12, 1869 - செப்டம்பர் 18, 1958) ஓர் இந்திய இறை மெய்யியலாளர் மற்றும் அரசியல்வாதி ஆவார். பிரித்தானிய இந்தியாவில் நடுவண் சட்டப் பேரவையில் அங்கத்தினராக இருந்தவர். இந்துத்தானி பண்பாட்டு சமூகத்துடன் இணைந்திருந்த பகவான் தாசு, அரசியல் எதிர்ப்பைத் தெரிவிக்க "கலவரங்களில்" ஈடுபடுவதை கண்டித்தார். பிரித்தானிய அரசு இந்தியாவிற்கு விடுதலை வழங்க வேண்டும் என்ற தமது நிலைப்பாட்டால் பலமுறை ஆங்கிலேய அரசின் கொடுமைகளுக்கு ஆளானார்.

வாரணாசியில் பிறந்த பகவான் தாஸ் 1894ஆம் ஆண்டில் அன்னி பெசண்ட்டின் பேச்சால் கவரப்பட்டு இறை மெய்யியல் சங்கத்தில் இணைந்தார். 1895ஆம் ஆண்டு நிகழ்ந்த பிரிவின்போது அடையாறு இறை மெய்யியல் சங்கத்தில் சேர்ந்தார். இந்த சங்கத்தில் ஜிட்டு கிருஷ்ணமூர்த்திக்கு எதிரான குழுவில் செயல்பட்டார். ஒத்துழையாமை இயக்கத்தின்போது காங்கிரசில் இணைந்து இந்திய விடுதலைக்குப் பாடுபட்டார். 1955ஆம் ஆண்டில் இவரது சிறந்த தேசியப் பணிக்காக பாரத ரத்னா விருது வழங்கப்பட்டது. 




</doc>
<doc id="119560" url="https://ta.wikipedia.org/wiki?curid=119560" title="கோவிந்தன் என்ற சொற்பொருள்">
கோவிந்தன் என்ற சொற்பொருள்

கோவிந்தன் என்ற பெயர் இந்து சமயத் தோத்திரமான விஷ்ணு சஹஸ்ரநாமத்தில் 187-வது, 539-வது பெயர்களாக வருகின்ற பெயர். விஷ்ணுவின் முக்கியமான பன்னிரு பெயர்களில் நான்காவது பெயர்.இந்து சமயத்தில் கடவுளின் பெயர்களுக்குள் ஆன்மிகச் சிறப்பு மிக்க பெயர்களில் முக்கியமான ஒன்று. பிறப்பு இறப்பு என்ற கோரமான விஷத் தீண்டலைப் போக்கவல்ல பெயர் என்பன புராணங்கள்.








திருப்பாற்கடலில் இருந்த மகாவிஷ்ணு கண்ணனாக அவதரித்த கதை ஸ்ரீமத் பாகவதத்திலும் விஷ்ணு புராணத்திலும் விவரமாகச் சொல்லப்பட்டிருக்கிறது. கண்ணன் சிறுவனாக இருந்தபோதே தேவலோகத்து அரசனான இந்திரனுடைய கர்வத்தை அடக்குவதற்காக கோபர்களிடம், அவர்கள் வழக்கமாகச் செய்யும் இந்திரபூஜையை நிறுத்திவிட்டு கோவர்த்தன மலைக்குப் பூஜை செய்யச் சொன்னார். அப்படி அவர்கள் செய்தவுடன் இந்திரனுக்குக் கோபம் வந்து கோகுலத்தையே அடித்துக் கொண்டுபோகும் அளவில் மழையை உண்டுபண்ணிவிட்டான். அப்பொழுது கண்ணன் கோவர்த்தனமலையைத் தூக்கி, மக்களையும் பசு முதலிய பிராணிகளையும் காப்பாற்றினார். பிறகு தேவேந்திரன் கண்ணனிடம் மன்னிப்பு கேட்டுக்கொண்டு, எல்லா உயிர்களையும் காப்பாற்றுபவர் என்று பொருள் படும் 'கோவிந்தன்' என்ற பெயரை கண்ணனுக்குப் பட்டம் சூட்டி அபிஷேகமும் பண்ணிவைத்தான். இதற்கு 'கோவிந்த பட்டாபிஷேகம்' என்றே பெயர் .







</doc>
<doc id="119567" url="https://ta.wikipedia.org/wiki?curid=119567" title="குண்டலினி யோகம்">
குண்டலினி யோகம்

குண்டலினி யோகம் என்பது யோகாசனங்களில் அம்மக்களின் சீர்படுத்துவதற்காகச் செய்யும் பயிற்சியாகும். சீர்படுத்துவதற்காகச் =குண்டம்(நெருப்பு) + அலி(பாலின வேறுபாடுக்கு உட்படாத) + னி(உயிர்). இவ்வண்டம் எவ்வாறு ஐமூல சக்திகளால் (பஞ்சபூதங்கள்) ஆனதோ அதைப்போலவே மனித உடம்பும் ஐமூல சக்திகளால் ஆனது; ஐந்து முறைகளைக் கொண்டு இயங்குகிறதென்பது யோகக் கலையின் அடிப்படை. அதில் ஆகாய சக்திக்கு உரிய யோகாவே குண்டலினி.

குண்டலினி என்பது சரீரம் சார்ந்த சக்தி. இது முதுகெலும்பின் அடியில் இருக்கும். இதை மூலாதாரத்தில் இருந்து ஆக்கினைக்கு ஏற்றும் போது ஒரு குட்டிப்பாம்பு ஊர்வது போல் மேலே ஏறும்

பொதுவாக யோக சாஸ்திரங்களில் சிவபெருமான் பரம்பொருளின் உருவ வடிவமாகக் கருதப்படுகிறார். சிவனின் சக்தியாக அன்னை உமையன்னை பேரறிவிற்கும், மனத்தின் ஆற்றலுக்கும், செயலில் ஆற்றலுக்கும் அடையாளமாகக் கருதப்படுகிறார். இந்தச் சக்தி உடலில் குண்டலினி சக்தி என்றும் அறியப்படுகிறது. இதே சக்திதான் அண்ட சராசரங்களை இயக்கும் பிரபஞ்ச சக்தியாகவும் அவற்றிலுள்ள அனைத்து சேதன, அசேதனப் பொருள்களிலும் உறையும் சக்தியாகக் கருதப் படுகிறது. உமையன்னை இந்த பிரபஞ்சத்தின் தாயாகக் கருதப்படுகிறார். ஒவ்வொரு ஜீவனிலும் உறையும் இந்தச் சக்தி அதன் எல்லைகளால் தூங்கும் அரவமாய்ச் செயலற்றுக் கிடக்கிறது. உமையன்னை தன் சேயின்பால் கொண்ட அன்பால், ஜீவனது தளைகளைக் களையும் அறிவாக போதித்த நுட்பங்கள் தான் யோக சாத்திரங்கள் என சொல்லப்படுகிறது.

யோக சாத்திரங்களில் மனமானது கவனத்தினை ஒருமுகப் படுத்திடும் இடங்களாக "சக்கர"ங்கள் சொல்லப்படுகின்றன. சக்கரம் என்ற சொல் வட்டமான வடிவத்தினை குறித்தாலும், யோகாவில் அதற்கு பொருத்தமான சொல்லாக "சுழல் மையம்" என்று சொல்லலாம். ஆற்று நீரில் பார்க்கும் சுழல் போல - உடல் பகுதிகளில் ப்ராண சக்தியின் சுழல் ஏற்படுகையில் அச்சுழல் மையங்கள் சக்கரங்கள் என வழங்கப்படுகிறது. இச்சுழல் மையங்கள் சாதரணமாக மந்தமாகவும் செயலற்றும் இருக்கின்றன. யோகப் பயிற்சிகள் இந்த மையங்கள் மீது மனத்தினை ஒருமுகப் படுத்துகையில், ஏற்படும் சக்தி ஓட்டத்தினால், மன அமைப்புகளின் திறமைகள் விழிப்புறச் செய்வதனால், சாதாரண நிலையினில் அடைய முடியாத உயர் மட்ட உணர்வுகளை அனுபவிக்க இடமளிக்கிறது.

குண்டலினி சக்தி உடம்பில் சக்தி அம்சமாக உள்ளது (மூலாதாரம்). உச்சந்தலையில் சிவா அம்சம் (துரியம் அல்லது ஆக்கினை) உள்ளது. சக்தி சிவத்தைச் சேரும் இன்பமே பேரின்பமான குண்டலினி யோகம்.இந்த அனுபவத்தை சித்தர்கள் நிறையவே தங்கள் பாடல்களில் பதிந்துள்ளனர்.



மற்றும் பல உள்ளன.

=உசாத்துணை=



</doc>
<doc id="119595" url="https://ta.wikipedia.org/wiki?curid=119595" title="தலச்சேரி">
தலச்சேரி

தலச்சேரி ("Thalassery", ) என்பது இந்தியாவின் கேரளாவில் மலபார் கடற்கரையிலுள்ள ஒரு நகரம் ஆகும். மக்கள் தொகை அடிப்படையில் வடக்கு மலபார் பகுதில் இரண்டாவது பெரிய நகரமாக உள்ளது. இது கண்ணூரில் உள்ள மாவட்ட தலைமையகத்தில் இருந்து 22 கிமீ தொலைவில் உள்ளது. 


</doc>
<doc id="119601" url="https://ta.wikipedia.org/wiki?curid=119601" title="நாராயணமூர்த்தி">
நாராயணமூர்த்தி

நாராயணமூர்த்தி என்ற தலைப்பில் உள்ள கட்டுரைகள்:



</doc>
