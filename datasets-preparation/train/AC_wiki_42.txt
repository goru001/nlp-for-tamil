<doc id="176750" url="https://ta.wikipedia.org/wiki?curid=176750" title="அப்துல்லா ஓசுலான்">
அப்துல்லா ஓசுலான்

அப்துல்லா ஓசுலான் ("அப்துல்லா ஓஸ்லான்", குர்தி: Abdullah Ocala; துருக்கி: Abdullah Öcalan) குர்திசுத்தான் தொழிலாளர் கட்சியின் நிறுவனர்களில் ஒருவரும், குர்திசுத்தான் விடுதலைப் போராட்டத்தின் முக்கிய நபரும் ஆவார். 1978ல் இவரால் ஆரம்பிக்கப்பட்ட குர்திசுத்தான் தொழிலாளர்கள் கட்சி, துருக்கிய அரசுக்கு எதிரான ஆயுதப் போராட்டத்தை 1984ல் முன்னெடுத்தது. இதனைத் தொடர்ந்த துருக்கிய அரசின் நெருக்கடிகளின் காரணமாக சிரியா, இரசியா, இத்தாலி, கிரீசு போன்ற பல நாடுகளில் அரசியல் அகதியாகத் தஞ்சமடைந்திருந்த ஓசுலான், 1999ல் கென்யா தலைநகர் நைரோபி நகர விமான தளத்தில் வைத்து துருக்கியப் பாதுகாப்புப் படையினரால் கைது செய்யப்பட்டார். தொடர்ந்து இம்ராலி தீவில் உள்ள தனிமைச் சிறையில் இன்று வரை அடைக்கப்பட்டுள்ளார்.

அப்துல்லா ஓசுலான், 1949 ஏப்ரல் 4ல் தென்கிழக்கு துருக்கியில் உள்ள ஓமர்லி நகரில் பிறந்தவர். குர்திய இனத்தை சேர்ந்த தந்தைக்கும், துருக்கிய தாய்க்கும் பிறந்தவர். இவரின் உடன்பிறந்தோர் மொத்தம் ஏழு பேர். தொடக்கக் கல்வியைத் தனது சொந்த ஊரிலேயே முடித்த ஓசுலான், உயர் கல்வி மற்றும் ஆட்சி இயல் படிப்பை அங்காரா நகரில் முடித்தார்.தொடர்ந்த நாட்களில், குர்திய கலாச்சாரம் மற்றும் மொழியைப் புறக்கணிக்கும் துருக்கிய அரசின் நடவடிக்கைகளுக்கு எதிராகச் செயல்பட ஆரம்பித்தார்.

1970களில் அமெரிக்க மற்றும் சோவியத் ஒன்றியத்தின் பனிப்போர் தாக்கம் துருக்கியிலும் எதிரொலித்தது. தொடர்ந்த இடது மற்றும் வலது சாரிகளின் மோதலின் ஊடே 1980ல் அன்றைய துருக்கியின் இடதுசாரி அரசு ஒரு அரசியல் புரட்சியின் மூலம் கவிழ்க்கப்பட்டு, தளபதி கேனென் எவ்ரான் தலைமையில் வலதுசாரி அரசு அமைக்கப்பட்டது. இதற்கிடையில், 1978ல் பொதுவுடைமை, மார்க்சிய கொள்கைகளை அடிப்படையாகக் கொண்ட குர்திசுத்தான் தொழிலாளர் கட்சி தொடங்கப்பட்டது. ஓசுலான் இந்தக் கட்சியை ஆரம்பிப்பதில் முக்கியப் பங்காற்றினார். துருக்கி, சிரியா, இராக் மற்றும் இரான் ஆகிய நாடுகளில் உள்ள பூர்வீக குர்திய நிலங்களை ஒன்று சேர்த்து சுதந்திர குர்திசுத்தானை உருவாக்குவது இதன் முக்கியக் கொள்கையாகக் கொள்ளப்பட்டது. ஓசுலான் இதன் தலைவராகத் தேர்ந்தெடுக்கப் பட்டார்.

1980ல் அமைந்த தளபதி கேனென் எவ்ரான் தலைமையிலான துருக்கிய அரசு, சுதந்திர குர்திசுத்தான் கோரிக்கைகளை முற்றாக நிராகரித்தது. மேலும் இந்த கோரிக்கைகளைக் கொண்ட இயக்கங்கள் மற்றும் அரசியல் கட்சிகளின் மீதும் வன்முறையை கட்டவிழ்த்துவிட்டது. இதைத் தொடர்ந்து, 1984ல் குர்திசுத்தான் தொழிலாளர் கட்சி, துருக்கி அரசுக்கு எதிரான போரை ஆரம்பித்தது. நேரடியாகவும், தற்கொலைப் படைத் தாக்குதல்களாகவும் நடைபெற்ற இந்தப் போரினால் 40000க்கும் அதிகமான அளவில் உயிர்ச்சேதம் ஏற்பட்டது.

போரின் ஆரம்பம் தொட்டு 1998 வரை, சுமார் 15 வருடங்கள் ஓசுலான் சிரியாவில் தங்கி இருந்தார். இறுதியில், துருக்கிய அரசின் நெருக்குதல் காரனமாக நாட்டை விட்டு வெளியேறுமாறு ஓசுலானை சிரிய அரசு கேட்டுக் கொண்டது. இதைத் தொடர்ந்து, ஒரு மாதம் மாசுகோவில் தலைமறைவாகத் தங்கி இருந்தார். அங்கிருந்து உருசிய அரசினால் கட்டாயமாக வெளியேற்றப்பட்ட ஓசுலான் இத்தாலியில் தஞ்சமடைந்தார். தொடர்ந்த துருக்கிய அரசின் நெருக்கடி காரணமாக பெப்ரவரி 1999ல் அங்கிருந்து வெளியேறியவர், கென்ய தலைநகர் நைரோபியில் வைத்து கைது செய்யப்பட்டார். ஓசுலானின் இந்தக் கைதில் அமெரிக்காவின் சி.ஐ.ஏ மற்றும் இசுரேலின் மொசார்ட் ஆகியவற்றுக்கு முக்கிய பங்கு இருந்தன.

முன்னதாக இத்தாலியில் இருந்து வெளியேறிய ஓசுலான்., நெதர்லாந்து, சுவிட்சர்லாந்து, கிரீசு, செர்பியா மற்றும் ஆலந்து ஆகிய நாடுகளிடம் வேண்டிய அரசியல் தஞ்சம் நிராகரிக்கப்பட்டது. இதைத் தவிர, பெலாரசு நாட்டிலும் இவர் சிறிது காலம் உருசிய ஆதரவுடன் தங்கி இருந்ததாக துருக்கி குற்றம் சாட்டுகின்றது.

நைரோபில் துருக்கியப் பாதுகாப்புப் படையினரால் கைது செய்யப்பட்ட ஓசுலான், இம்ராலி தீவில் உள்ள தனிமைச் சிறையில் அடைக்கப்பட்டார். இதற்காக அந்த சிறையில் இருந்த கைதிகள் வெவ்வேறு சிறைகளுக்கு மாற்றப்பட்டதுடன் சிறையும் பலப்படுத்தப்பட்டது. நான்கு மாதங்கள் நடைபெற்ற நீதிமன்ற விசாரணைகளின் முடிவில் ஓசுலானுக்கு மரண தண்டனை வழங்கப்பட்டு தீர்ப்பளிக்கப்பட்டது. இருப்பினும் ஐரோப்பிய ஒன்றியத்தில் இணைய விரும்பும் துருக்கியின் ஆவல் காரனமாக, 2002ல் அந்நாட்டில் மரண தண்டனை ஒழிக்கப்பட்டதை அடுத்து, ஓசுலானின் தண்டனை பிணையில் வெளிவரமுடியாத ஆயுள் தண்டனையாக மாற்றப்பட்டது.அன்று முதல் இன்று வரை இம்ராலி தனிமைச் சிறையிலேயே ஓசுலான் அடைக்கப் பட்டுள்ளார்.

ஓசுலான் மார்க்சிய வழியில் ஒரு மக்கள் புரட்சியின் மூலம் சுதந்திர குர்திசுத்தானை உருவாக்க முனைந்தவர். தமக்கென ஒரு தாயகம் இல்லா நிலையில் குர்துக்களும், கிரேக்கர்கள் அர்மீனியர்கள் மற்றும் அசிரியர்கள் வரிசையில் தமது பாரம்பரியத்தை இழந்த மக்களாகிவிடுவர் என்பது இவரின் கருத்து. ஆயினும் இவரது குர்திசுத்தான் தொழிலாளர் கட்சி, துருக்கிய மக்களின் மீது மேற்கொண்ட தாக்குதல்களின் காரனமாக இவரின் மீது தீவிரவாத முத்திரை விழுந்தது. தங்கள் மக்கள் தொடர்ந்து தாக்கப்படும் போதும், குர்துக்களின் அரசியல் தீர்வுகள் எதையும் துருக்கிய அரசு ஏற்காத போதும், போர் என்பது அவசியமாகின்றது என்பது இவர் இதற்குக் கொடுக்கும் விளக்கம் ஆகும்.

ஓசுலானின் கைதுக்குப் பிறகு, குர்திசுத்தான் தொழிலாளர் கட்சி துருக்கியுடன் போர் நிறுத்தத்தை அறிவித்ததுடன், துருக்கியப் பகுதிகளில் இருந்து தமது படைகளைத் திரும்பப் பெற்றது. ஓசுலானும் இந்த முடிவுக்கு வரவேற்பு தெரிவித்ததுடன், குர்துக்களின் பிரட்சனைக்கு அரசியல் தீர்வு காண ஐரோப்பிய நாடுகள் தமக்கு உதவ வேண்டும் என கேட்டுக்கொண்டுள்ளார். அதோடு தாம் தமது தனிநாடு கோரிக்கையையும் கைவிட்டு, துருக்கிய அரசின் கீழ் தன்னாட்சி மாகாணமாக, குர்திசுத்தானை உருவாக்குவதற்கும் சம்மதம் தெரிவித்துள்ளார்.




</doc>
<doc id="176758" url="https://ta.wikipedia.org/wiki?curid=176758" title="மாற்கு (நற்செய்தியாளர்)">
மாற்கு (நற்செய்தியாளர்)

நற்செய்தியாளரான புனித மாற்கு (; ; ) என்பவர் பாரம்பரியப்படி மாற்கு நற்செய்தியின் ஆசிரியராகக் கருதப்படுபவர் ஆவார். மேலும் இவர் இயேசுவின் எழுபது சீடர்கலுள் ஒருவராகவும். கிறித்தவத்தின் மிகவும் பழைமையான நான்கு ஆயர்பீடங்களுல் ஒன்றான அலெக்சாந்திரியா திருச்சபையின் நிருவனராகவும் கருதப்படுகின்றார்.

வரலாற்றாசிரியரான யுசிபசின் ("Eccl. Hist." 2.24.1) படி, மாற்கு அனனியாசு என்பவருக்குப்பின்பு, நீரோ மன்னனின் ஆட்சியின் எட்டாம் ஆண்டில் (62/63) அலெக்சாந்திரியாவின் ஆயரானார். பாரம்பரியப்படி கி.பி 68 இல் இவர் மறைசாட்சியாக மரித்தார் என்பர்.

மாற்கு நற்செய்தி 14:51-52இல் கெத்சமனித் தோட்டத்தில் இயேசு கைதுசெய்யப்பட்டப்பின்பு அவர் பின்னே சென்ற இளைஞர் இவர் என்பது மரபு; இயேசுவை கைது செய்தவர்கள் இவரைப்பிடித்தபோது தம் வெறும் உடம்பின் மீது இருந்த நார்ப்பட்டுத் துணியைப் விட்டு விட்டு இவர் ஆடையின்றித் தப்பி ஓடினார்.

கத்தோலிக்க திருச்சபையின் பொது நாள்காட்டியில் இவரின் விழா ஏப்ரல் 25இல் கொண்டாடப்படுகின்றது. இவரை பொதுவாக இரண்டு இறக்கைகளை உடைய சிங்கத்தைக்கொண்டு கலைகளில் சித்தரிப்பர்.


</doc>
<doc id="176767" url="https://ta.wikipedia.org/wiki?curid=176767" title="நகுசன்">
நகுசன்

நகுசன் ("Nahusha", ) என்பவன் அத்தினாபுரத்தை தலைநகராகக்கொண்டு குரு நாட்டை ஆண்ட சந்திர குல அரசன். இவனின் தந்தை பெயர் "ஆயு" (ஆயுஸ்). பாட்டன் பெயர் புரூரவன். மகன் பெயர் "யதி" மற்றும் யயாதி. "யதி" துறவியானார். யயாதி அரசாண்டார்.

தேவ லோக இந்திர பதவி அடைய வேண்டி நகுசன் நூறு அசுவமேத யாகங்கள் செய்து முடித்த பின்பு, அவனை தேவ லோகத்திற்கு அழைத்துச் செல்ல பல்லக்குடன் சப்த ரிசிகள் வந்தனர். சப்த ரிசிகள் நகுசனை பல்லக்கில் ஏற்றி தேவலோகம் அழைத்து செல்கையில், நகுசன் முனிவர்களைப் பார்த்து, பல்லக்கை வேகமாக தூக்கிச் சென்றால் உங்கள் கால்கள் வலிக்கும் எனவே மெதுவாக செல்லுங்கள் என்று பணிவாக கேட்டுக்கொண்டான். அதற்கு முனிவர்கள், நாங்கள் வழக்கமான வேகத்துடன்தான் பல்லக்கை சுமந்து செல்கிறோம் என்றனர். 

நகுசனின் பல்லாக்கு தேவலோகத்தை நெருங்கிக் கொண்டிருக்கும் நேரத்தில், அங்கு நின்று கொண்டு இருந்த இந்திராணியை பார்த்தவுடன் அவள் மேல் ஏற்பட்ட காம வேட்கை மிகுதியால், விரைவில் இந்திராணியை அடையும் நோக்கில், பல்லக்கை வேகமாக சுமந்து செல்லுங்கள் என்று முனிவர்களை விரைவுப்படுத்தினான். முனிவர்களும் நாங்கள் வழக்கமான வேகத்தில்தான் பல்லாக்கை சுமந்து செல்கிறோம் என்றனர். 

சப்தரிசிகளில் குள்ளமான முனிவரான அகத்தியர் தான் பல்லக்கு மெதுவாக செல்லக்காரணம் என்று கருதிய நகுசன், அகத்திய முனிவரைப் பார்த்து "சர்ப்ப, சர்ப்ப" என்று (சமசுகிருதம் மொழியில் "வேகமாக, வேகமாக" என்ற பொருளும் உண்டு) என்று கூவிக்கொண்டு தன் கையில் இருந்த குச்சியால் அகத்திய முனிவரை நகுசன் அடித்தான். இந்திராணியின் மீது கொண்ட மையல் காரணமாக தன்னை அடித்த நகுசனை, பூவுலகத்தில் மலைப்பாம்பாக விழக்கடவாய் என சாபமிட்டார். நகுசன் பூவுலகில் பல்லாண்டுகள் மலைப்பாம்பாக வாழ்ந்து, தவமிருந்து மீண்டும் மனித உருவமடைந்து பின்னர் சொர்க்க லோகத்தை அடைந்தான்.

 


</doc>
<doc id="176768" url="https://ta.wikipedia.org/wiki?curid=176768" title="சொக்கநாத வெண்பா">
சொக்கநாத வெண்பா

சொக்கநாத வெண்பா என்னும் நூல் 16 ஆம் நூற்றாண்டில் வாழ்ந்த குருஞான சம்பந்தரால் இயற்றப்பட்டது. 

இந்த நூலில் 100 வெண்பாப் பாடல்கள் உள்ளன. இவை ‘சொக்கநாதா’ என முடிகின்றன. அதனால் இந்த நூலுக்குச் சொக்கநாத வெண்பா என்னும் பெயர் உண்டாயிற்று. மதுரைச் சொக்கந்தரைப் போற்றி இவை பாடப்பட்டவை. இந்த நூலில் உள்ள பாடல்கள் பொருள் தொடர்பு இல்லாமல் இருப்பதால் பல்வேறு காலக்கட்டங்களில் இவரால் பாடப்பட்டதாக அறிஞர்கள் கருதுகின்றனர். பாடல்களில் அருணகிரிநாதர் செய்த பேசா அனுபூதி, சிவஞான சித்தியார் முதலான நூல்கள் குறிப்பிடப்பட்டுள்ளன.

கருவிநூலாகத் தரப்பட்டுள்ள நூலில் இவரது பாடல்கள் 9 இடம்பெற்றுள்ளன. அவற்றில் 3 பாடல்கள் மட்டும் இங்கு எடுத்துக்காட்டாகத் தரப்படுகின்றன. 

அன்பர்க்கு அருள் புரிவது அல்லாமல் தேவரீர்
வன்பர்க்கு அருள் புரிய மாட்டீரேல் – உம்பர் தொழும்
நல்லார் புகழ் மதுரை நாதரே தேவரீர்க்கு
எல்லாமும் வல்ல சித்தர் ஏன். 

வாக்கில் உரை பொய்யே மனம் நினைப்பதும் கவடே
ஆக்கை தினம் செய்வது அகிர்த்தியமே – நோக்கில்
திரிவிதமும் இப்படி நீ செய்வித்தால் முத்தி
தரு விதம் என் சொக்கநாதா 

பேரன்பன் அல்லன் பிழை செய்யான் தான் அல்லன்
ஓர் அன்பும் இல்லா உலுத்தனேன் – பேரன்பு
காட்டி எனைக் காட்டி உனைக் காட்டி இன்பத் தொட்டிலிலே
ஆட்டி வளர் சொக்கநாதா 



</doc>
<doc id="176770" url="https://ta.wikipedia.org/wiki?curid=176770" title="தைத்திரீய உபநிடதம்">
தைத்திரீய உபநிடதம்

தைத்திரீய உபநிடதம் கிருட்டிண யசூர்வேதத்தில் அமைந்துள்ளது. இந்த உபநிடதம் 31 மந்திரங்கள் கொண்டது. இது மூன்று அத்தியாயங்கள் (வல்லிகள்) கொண்டது. வல்லிகள் பல பகுதிகளை கொண்டது. பகுதிகளுக்கு அனுவாகம் என்பர். இவ்வுபநிடதத்திற்கு ஆதிசங்கரர் மற்றும் மத்வர் ஆகியவர்கள் விளக்கவுரை எழுதியுள்ளனர்..

மித்திர தேவர், வருண தேவர், அர்யமா தேவர், இந்திர தேவர், பிரகசுபதி தேவர், நீண்ட கால்களுடைய விட்ணு தேவர் எங்களுக்கு மங்களத்தை கொடுப்பவர்களாக இருக்கட்டும். நேரில் காணக்கூடிய பிரம்மமாகவும், அறிவு வடிவாகவும், சத்ய வடிவாகவும் உள்ள இரண்யகர்ப்பதேவருக்கு எங்கள் வணக்கங்கள் உரித்தாகட்டும். அந்த இரண்யகர்ப்ப தத்துவம் என்னையும் என் குருவையும் காப்பாற்றட்டும். ஓம் சாந்தி சாந்தி சாந்தி.

இருபத்திநான்கு தேவதைகளை தியானம் அல்லது உபாசனைக்கு எடுத்துக்கொள்ளப்படுகிறது. இறைவனை ஓங்காரரூபமாக வர்ணித்து, ஓங்காரத்திடம் வேண்டுதல் விடுக்கப்படுகிறது. ஆரோக்கியமான உடல், நல்வாக்கு, ஞாபகசக்தி, குரு பரம்பரை காக்க நல்ல சீடர்கள் வேண்டப்பட்டு இறுதியில் இறைவனுடன் ஒன்றாக கலந்து விடவேண்டும் என்று வேண்டப்படுகிறது. ஓங்கார உபாசனம், சம்ஹிதா உபாசனம், வியாக்கிருதி உபாசனம், இரண்யகர்பர் உபாசனம், பாங்காத்த உபாசனம் விளக்கப்படுகிறது.

பிரம்மத்தை விளக்குகிறது. எது சத்தியமாகவும், ஞானமாகவும், எல்லையற்றதாகவும் இருக்கிறதோ அதுவே பிரம்மம். அந்த பிரம்மத்தை மனதுக்குள் அறிய வேண்டும். அந்த பிரம்மத்தை அறிந்தவன் பிரம்மாகவே இருந்து அனைத்தையும் அடைகிறான். பிரம்மத்தை ‘அத்யாரோபம் அபவாத நியாயம்’ தத்துவம் மூலம் விளக்கப்படுகிறது. 
பிரபஞ்சமும், சீவராசிகளும் பிரம்மத்திலிருந்து தோண்றியது என்று பிரம்மத்தைக் காட்டி, இப்படைப்பை காரியமாக காட்டுதல் ’அத்யாரோபம்’ ஆகும். பிறகு கார்யமான இந்த உலகம் காரணத்திலிருந்து வேறாக இல்லை என்று காரியத்தை நீக்குதல் ’அபவாதம்’ ஆகும். ஒரு சீவனின் அனாத்மாவாக இருக்கின்ற உடல் ஐந்து கோசங்களாக பிரிக்க்ப்படுகிறது. அவை 1 அன்னமய கோசம் 2 பிராணமய கோசம் 3 மனோமய கோசம் 4 விஞ்ஞானமய கோசம் 5 ஆனந்தமய கோசம். ஒவ்வொரு கோசத்தை நீக்கும்பொழுது அந்த கோசத்துடன் சேர்ந்து இவ்வுலகமும் நீக்கப்படுகிறது. உதாரணமாக அன்னமய கோசமான இந்த சட உடல் ஆத்மா அல்ல என்று அன்னமய கோசத்தை நீக்கும்பொழுது இந்த சட உலகமும் நீக்கப்படுகிறது. இவ்விதம் ஐந்து கோசஙகளும் நீக்கப்படும் பொழுது அனைத்துப் படைப்புகளும் உண்மையல்ல என்று உணர்த்தப்பட்டு, ஆனந்த வடிவாகவும், ஆத்மவாகவும் உள்ள பிரம்ம தத்துவம் விளக்கப்படுகிறது. 
ஈஸ்வரனே மாயையின் துணைகொண்டு இப்படைப்பிற்கு உபாதான காரணமாகவும், நிமித்த காரணமாகவும் விளக்கப்படுகிறது. பிரம்மம் அறியப்படாதபொழுது பயத்திற்கும், அறியப்படும்பொழுது அபயத்திற்கும் இருப்பிடமாகவும் விளங்குகிறது. இறுதியில் ஞானி பிரம்மத்தை அடைகிறான். ஆனால் அஞ்ஞானியோ பிரம்மத்தை அடைவதில்லை. இந்த விசாரணைக்கு ஆனந்த மீமாம்சை என்பர்.

அன்னதானம் வலியுறுத்தப்பட்டு, உணவை நாம் எவ்விதம் கொடுக்கிறோமோ அவ்விதமே நமக்கும் கிடைக்கிறது என்ற நியதி கூறப்படுகிறது. இறுதியாக சீவ - பிரம்மம ஐக்கியம் கூறி இந்த ஆத்ம ஞானம் அடைந்தவன் ஆனந்தத்தில் களிக்கிறான் என்பதுடன் இந்த உபநிடதம் முடிகிறது.





</doc>
<doc id="176775" url="https://ta.wikipedia.org/wiki?curid=176775" title="சொரூபசாரம்">
சொரூபசாரம்

சொரூபசாரம் என்னும் நூல் 15 ஆம் நூற்றாண்டில் தோன்றிய நூல்களில் ஒன்று. சொரூபானந்தர், தத்துவராயர் எனபவரின் குரு. நூலின் பெயருக்கும் சொரூபானந்தர் பெயருக்கும் உள்ள சொல் ஒப்புமையைக் கருத்தில் கொண்டு இந்த நூல் சொரூபானந்தரால் செய்யப்பட்டது எனக் கூறலாயினர். சொரூபானந்தர் எந்த நூலும் செய்யவில்லை. தம் மாணாக்கர் தத்துவராயரைக் கொண்டே பல நூல்களை உருவாக்கினார். எனவே இந்த நூல் சொருபானந்தரால் செய்யப்படவில்லை என்பது மு. அருணாசலம் கருத்து. 

இந்த நூலில் 100 வெண்பாக்கள் உள்ளன. இவை நல்ல எளிய நடையில் உள்ளன. அவற்றிலிருந்து இரண்டு பாடல்கள் எடுத்துக்காட்டாக இங்குத் தரப்படுகின்றன. 

எங்கும் பொதுவாக இருக்கும் ஒரு சீவன் முத்தர்
தங்கும் இடம்தானே தலவாசல் – அங்கு அவர்கள்
பார்வையே தீர்த்தம் அவர் பாதாரவிந்த மலர்ச்
சேவையே சாயுச்சயம் 

மெத்தென்ற சொல்லும் விருப்பம் அற்ற நோக்கும் எலாம்
சத்து என்ற நெசம் தளர் நடையும் - சித்தத்து 
அடங்கா மகிழ்வும் அனவரதம் பெற்றால்
திடந்தானே ஞானி செயல்.

மு. அருணாசலம், தமிழ் இலக்கிய வரலாறு, பதினைந்தாம் நூற்றாண்டு, பதிப்பு 2005


</doc>
<doc id="176779" url="https://ta.wikipedia.org/wiki?curid=176779" title="ஷேடோ (2013 திரைப்படம்)">
ஷேடோ (2013 திரைப்படம்)

ஷேடோ என்பது 2013 ஆம் ஆண்டில் வெளியான தெலுங்குத் திரைப்படம். இதை மெஹெர் ரமேஷ் இயக்கியுள்ளார். வெங்கடேஷ், டாப்சி, ஸ்ரீகாந்த், மதுமிதா ஆகியோர் முதன்மை வேடங்களில் நடித்துள்ளனர். இது ஏப்ரல் 26, 2013 அன்று வெளியானது. 


</doc>
<doc id="176781" url="https://ta.wikipedia.org/wiki?curid=176781" title="வெங்கடேஷ் (நடிகர்)">
வெங்கடேஷ் (நடிகர்)

வெங்கடேஷ் டக்குபாதி () என்பவர் இந்தியத் தெலுங்குத் திரைப்பட நடிகர் ஆவார். இவர் ஏழு நந்தி விருதுகளையும் நான்கு பிலிம்பேர் விருதுகளையும் பெற்றுள்ளார். இவர் ஏறத்தாழ எழுபது தெலுங்குத் திரைப்படங்களில் நடித்துள்ளார்.

வெங்கடேஷ் டக்குபாதி புகழ்பெற்ற இந்திய திரைப்பட தயாரிப்பாளரும் முன்னாள் நாடாளுமன்ற உறுப்பினருமான, ராமா நாயுடு டக்குபாதி மற்றும் ராஜேஸ்வரி தம்பதியினருக்கு டிசம்பர் 13, 1960 ஆம் ஆண்டு 
சென்னையில் பிறந்தார். இவருக்கு சுரேஷ் பாபு டக்குபாதி என்ற ஒரு மூத்த சகோதரரும் லட்சுமி என்கின்ற ஒரு இளைய சகோதரியும் உள்ளார்கள். இவரின் தங்கையை அகினேனி நாகார்ஜூனா 1984ல் மணந்தார், அவர்கள் 1990ல் திருமணமுறிவு பெற்றனர். வெங்கடேஷ் சென்னை எழும்பூரில் அமைந்துள்ள டான் போஸ்கோவில் பள்ளிப்படிப்பை முடித்த பின்னர் சென்னை லயோலா கல்லூரியில் இளநிலை வர்த்தகப் பட்டம் பெற்றார். தனது முதுகலை வணிக மேலாண்மை பட்டத்தை அமெரிக்காவில் அமைந்துள்ள மாண்டெர்ரி பல்கலைக்கழகத்தில் பெற்றார். படிப்பை முடித்து இந்தியா திரும்பிய இவர் திரைப்பட தயாரிப்பாளராக விரும்பியபோதிலும் தெலுங்கு திரைப்பட நடிகராக மாறினார்.



</doc>
<doc id="176783" url="https://ta.wikipedia.org/wiki?curid=176783" title="பிரிஸ்பேன் வரலாறு">
பிரிஸ்பேன் வரலாறு

ஆத்திரேலியாவின் பிரிஸ்பேன் நகரின் எழுதப்பட்ட வரலாறு 1799ஆம் ஆண்டு ஆரம்பிக்கிறது. இப்பகுதியில் பலகாலமாக ஜாகிரா மற்றும் டுர்ருபல் இனத்தைச் சார்ந்த பழங்குடி மக்கள் வசித்து வந்தனர். ஆனால் மேத்தியூ பிலிண்டர்சு என்பவர் போர்ட் ஜாக்சனிலிருந்து மொராட்டன் வளைகுடாப் பகுதியை ஆய்வு செய்ய வந்தது 1799 ஆம் ஆண்டு. முதன்முதலில் சிட்னியிலிருந்து கொண்டுவரப்பட்ட பிரித்தானியக் கைதிகளுக்கான சிறைக் குடியேற்றமாகவே பிரிஸ்பேன் உருவாக்கப்பட்டது. ஆனால் இந்தப் பகுதி வேளாண்மைக்கு உகந்ததாகவும், மரங்கள், மீன் மற்றும் பலதரப்பட்ட வளங்களையுடையதாகவும் இருந்ததால், 1838 ஆம் ஆண்டு முதல் இந்தப் பகுதி கைதிகள் அல்லாத ஏனையோரும் குடியேற அனுமதிக்கப்பட்டனர். 1859ல் பிரிஸ்பேன் நகராட்சியாக மாறியது. 1924ல் பெருநகரப் பகுதியாக அறிவிக்கப்பட்டது.

டுரூபல் மக்கள் பிரிஸ்பேன் பகுதியை மீயான்சின் (Meeaan-jin) என்ற பெயரில் அழைத்தனர். தற்போதைய பிரிஸ்பேன் நகரத்திற்கு சர் தாமஸ் பிரிஸ்பேன் (1773-1860) என்பவரின் பெயர் சூட்டப்பட்டது. சர் தாமஸ் பிரிஸ்பேன் ஸ்காட்லாந்து நாட்டின் ஐயர்சைர் என்ற ஊரில் பிறந்தவர். பிரித்தானியப் படைவீரராகவும், காலனி நிர்வாகியாவும் பணியாற்றியவர். பிரிஸ்பேன் நகரத்திற்குப் பெயர் சூட்டப்பட்டபோது அவர் நியூ சவுத் வேல்ஸ் மாநிலத்தின் ஆளுனராக இருந்தார்.


</doc>
<doc id="176784" url="https://ta.wikipedia.org/wiki?curid=176784" title="பாடிகார்டு (2012 திரைப்படம்)">
பாடிகார்டு (2012 திரைப்படம்)

பாடிகார்டு என்பது 2012 ஆம் ஆண்டில் வெளியான தெலுங்கு திரைப்படம். இதை இயக்கியவர் கோபிசந்து மலினெலி. தயாரித்தவர் பெல்லங்கொண்டா சுரேஷ். வெங்கடேஷ், திரிசா ஆகியோர் முன்னணி வேடங்களில் நடித்துள்ளனர் இது மலையாளத் திரைப்படமான பாடிகார்டு என்பதைத் தழுவி எடுக்கப்பட்டது. இதற்கு எஸ். தமன் இசையமைத்துள்ளார். இது ஜனவரி 14, 2012 அன்று வெளியானது.


</doc>
<doc id="176785" url="https://ta.wikipedia.org/wiki?curid=176785" title="பாடிகார்டு (2010 திரைப்படம்)">
பாடிகார்டு (2010 திரைப்படம்)

பாடிகார்டு என்பது 2010 ஆம் ஆண்டில் வெளியான மலையாளத் திரைப்படம். இதை சித்திக் இயக்கியுள்ளார். திலீப், நயன்தாரா ஆகியோர் முன்னணி வேடங்களில் நடித்துள்ளனர். பிரபுதேவா பாடல்களுக்கு நடன வடிவம் கொடுத்துள்ளார். இது ஜனவரி 23, 2010 அன்று வெளியானது. இத்திரைப்படம் தமிழ், தெலுங்கு, கன்னடம், இந்தி மொழிகளிலும் வெளியானது.


</doc>
<doc id="176786" url="https://ta.wikipedia.org/wiki?curid=176786" title="கிருஷ்ணம் வந்தே ஜகத்குரும்">
கிருஷ்ணம் வந்தே ஜகத்குரும்

கிருஷ்ணம் வந்தே ஜகத்குரும் என்பது 2012 ஆம் ஆண்டு வெளியான தெலுங்குத் திரைப்படம் ஆகும். இதன் பொருள் கிருஷ்ணனைப் போற்று, அவனே அண்டத்திற்கும் தலைவன் என்பதாகும். ராணா டக்குபாதி, நயன்தாரா ஆகியோர் முதன்மை வேடங்களில் நடித்துள்ளனர். இது தமிழில் ஓங்காரம் என்ற பெயரில் வெளியானது. இந்தியிலும் வெளியாகவுள்ளது.


</doc>
<doc id="176787" url="https://ta.wikipedia.org/wiki?curid=176787" title="ரானா தக்குபாடி">
ரானா தக்குபாடி

ரானா தக்குபாடி () (பிறப்பு: 14 டிசம்பர் 1984) இவர் ஒரு தமிழ், தெலுங்கு மற்றும் ஹிந்தி மொழித் திரைப்பட நடிகர் மற்றும் தயாரிப்பாளர் ஆவார். இவர் லீடர், கிருஷ்ணம் வந்தே ஜகத்குரும், ஆரம்பம் போன்ற திரைப்படங்களில் நடித்துள்ளார்.

ராணா 14 டிசம்பர் 1984ஆம் ஆண்டு சென்னை தமிழ்நாட்டில் பிறந்தார். இவர் பிரபல திரைப்பட தயாரிப்பாளர் டக்குபாதி சுரேஷ் பாபுவின் மகன் மற்றும் நடிகர் வெங்கடேசின் அண்ணன் (சுரேஷ் பாபு) மகன் ஆவார். பழம்பெரும் தயாரிப்பாளர் தக்குபாத்தி ராமாநாயுடு இவரின் தாத்தா ஆவார்.



</doc>
<doc id="176788" url="https://ta.wikipedia.org/wiki?curid=176788" title="புற்றுநோய் வகைப்பாடு">
புற்றுநோய் வகைப்பாடு

புற்றுநோய் வகைப்பாடு (Classification of cancer ) ;கதிர்உணர்திறனைப் பொறுத்து புற்றுநோய் மூன்று வகையாகப் பிரித்து ஆராயப்படுகின்றன. 

அதிக உணர்திறனுடையன( High radio sensitivity): இந்தவகை புற்றுதிசுக்களின் குணப்படும் விகிதம் (therapeutic ratio TR ) 4 முதல் 10 வரையிலுள்ளன. இதில் கருத்தொடர்புடைய புற்று, நீர்மநிலையிலுள்ளள புற்று- இரத்தப்புற்றுகள், முதலியன அடங்கும்.

குறைந்த ஆனால் முக்கியமான-உணர்திறனுடைய புற்றுநோய் திசுக்கள்.(Low sensitivity )இவைகளின் TR 1முதல் 2 வரையில் உள்ளன. இதில் தட்டைப்படை (SQumous cell ) உயிரணுக்களில் தோன்றும் புற்றும் தோல் அடிப்பகுதி (Basal cell ) புற்றும் முலைப்புற்று , நாக்கு,உதடு, தோல், கருப்பைவாய்,பெண்ணுறுப்பு, தொண்டைக்குழி முதலிய புற்றுகள் அடங்கும்.

கதிர்வீச்சால் குணப்படுத்த முடியாத கதிர் எதிர்ப்புக் குணமுடைய (Radio resistant ) புற்று. இதன் TR மதிப்பு 0 முதல் 1 வரையில் காணப்படும். இந்த தொகுதியில் வயிறு, குடல், எலும்பு, இழைப்புற்று, கொழுப்பபுத் தொடர்புடைய புற்றும் அடங்கும். 

BARC notes


</doc>
<doc id="176789" url="https://ta.wikipedia.org/wiki?curid=176789" title="அபிநவ காளமேகம்">
அபிநவ காளமேகம்

அபிநவ காளமேகம் என்னும் தமிழறிஞர் 1869 ஆம் ஆண்டில் தூத்துக்குடி மாவட்டத்தில் தென்திருப்பேரை என்னும் ஊரில் பிறந்தார்.

அபிநவ காளமேகம் பின்வரும் நூல்களை இயற்றி உள்ளார்.


</doc>
<doc id="176792" url="https://ta.wikipedia.org/wiki?curid=176792" title="பூண்டி அரங்கநாத முதலியார்">
பூண்டி அரங்கநாத முதலியார்

அரங்கநாத முதலியார் என்னும் தமிழறிஞர் 1837 ஆம் ஆண்டில் பூண்டியில் பிறந்தார். எனவே பூண்டி அரங்கநாத முதலியார் என அழைக்கப்பட்டார்.

கணிதத்தில் கலை முதுவர் பட்டம் (Master of Arts in Mathematics) பெற்றார்.

பெல்லாரி மாவட்டப் பள்ளி (Bellary Provincial School), கும்பகோணம் கல்லூரி, சென்னை மாநிலக் கல்லூரி ஆகியவற்றில் கணிதப் பேராசிரியராகவும் சென்னை மாகாண நிர்வாகத்தால் ஏற்பளிக்கப்பட்ட மொழிபெயர்ப்பாளராகவும் பணியாற்றினார்.

ஆங்கில அரசாங்கத்திடம் திவான் பகதூர் பட்டம் பெற்றவர்.

கச்சிக் கலம்பகம் என்னும் நூலை இயற்றினார்.

1893ஆம் ஆண்டில் மறைந்தார்.


</doc>
<doc id="176795" url="https://ta.wikipedia.org/wiki?curid=176795" title="குணப்படும் விகிதம்">
குணப்படும் விகிதம்

குணப்படும் விகிதம் (Therapeutic ratio -TR); திசுதாங்கும் கதிர் ஏற்பளவு (Tissue tolerance dose-TTD ) புற்றுக் கூற்றளவு (TUMOUR lethal dose-TLD) என்பன கதிர் மருத்துவத்தில் முக்கிய கலைச் சொற்களாகும். திசுத் தாங்கும் கதிர் ஏற்பளவிற்கும் புற்று கூற்றளவிற்கும் முள்ள விகிதம் குணப்படும் விகிதம் எனப்படுகிறது.


</doc>
<doc id="176797" url="https://ta.wikipedia.org/wiki?curid=176797" title="உடையார் பாளையம் (பாளையம்)">
உடையார் பாளையம் (பாளையம்)

தமிழ்நாட்டில் உள்ள பழைய பாளைய ஆட்சிகளுள் உடையார் பாளையம் பாளையமும் ஒன்று. இதன் ஆட்சியாளர்களாகிய 'காலாட்கள் சோழ உடையார்கள்' தங்கள் படைகளுடன் தங்கிய இடமாதலின் இதற்கு உடையார் பாளையம் என்னும் பெயருண்டாயிற்று. பல்லவர்களின் வழித்தோன்றல்களான "காலாட்கள் தோழ உடையார்" என்ற பட்டப் பெயருடன் அரியலூர் மாவட்டம் உடையார்பாளையம் பகுதியில் ஆட்சி செய்து வந்தனர். அதன் அடையாளமாக 30 ஏக்கர் பரப்பில் அரண்மனையும், பீரங்கி, துப்பாக்கி, வாள்கள், வேல் கம்புகள், அம்பாரி, பல்லக்கு உள்ளிட்ட பொருட்கள் அங்கு உள்ளன. உ. வே. சாமிநாத ஐயர் உள்ளிட்ட அறிஞர்களை உடையார் பாளையம் ஆட்சியாளர்கள் ஆதரித்தனர்.

வடதமிழகத்தின் மிகப்பெரிய 'பாளையம்' உடையார் பாளையம். நாயக்க மன்னர்கள் பற்றிய வரலாறுகளில் உடையார் பாளையம் பற்றிய பல குறிப்புகள் காணப்படுகின்றன.காஞ்சியைப் பூர்வீகமாகக் கொண்ட இவர்களை பிரம்ம சத்திரியர்கள் என்று விளந்தை கல்வெட்டு (கி.பி. 18-ஆம் நூற்றாண்டு) கூறுகிறது.காஞ்சிபுரத்தை பல படையெடுப்புகளில் இருந்து காத்தவர்கள்.இதனைப் போற்றும் வகையில் காஞ்சி திரு வரதராஜப்பெருமாள் கோயிலில் இன்று வரை 'உடையார் பாளையம் உற்சவம்' கொண்டாடப்படுகிறது. கங்கைகொண்டசோழபுரம் திரு பிரகதீசுவரர் ஆலயம் சுமார் 400 ஆண்டுகளாக இவர்களது ஆளுகையில் இருந்து வந்தது. அக்கோயிலின் கோபுரக் கலசங்கள் மற்றும் சிங்கமுகக் கிணறு ஆகியவை உடையார் பாளையம் ஆட்சியர்களின் கொடையாகும். இவர்கள் பழைமையான கோயில்கள் பலவற்றை புதுப்பித்ததுடன் புதிய ஆலயங்களையும் எழுப்பியுள்ளனர். 

தமிழ்நாட்டில் 600 ஆண்டுகளுக்கு முன்பு கட்டப்பட்டு இன்றும் இருந்துவரும் ஒரே அரண்மனை அரியலூர் மாவட்டம் உடையார்பாளையம் அரண்மனை மட்டுமே. கி.பி.1500-களின் தொடக்கத்தில் இந்த அரண்மனை கட்டப்பட்டது. அழகிய கலைநயமிக்க கட்டிடக்கலையுடன் கூடிய இந்த அரண்மனை 30 ஏக்கர் பரப்பளவில் பரந்து விரிந்து காணப்படுகிறது. இதனைச் சுற்றிலும் அகழி, கோட்டைச்சுவர் ஆகியவை கி.பி.1802 ஆண்டு வரை கட்டப்பட்டது. 64 அறைகள் இருந்த இந்த அரண்மனையில் 25 அறைகள் நன்றாக இருந்தன. சில அறைகள் தாஜ்மஹாலை போல் சிறந்த வேலைப்பாடுகளுடன் விளங்கின. அரண்மனையின் தர்பார் ஹால் மதுரை திருமலை நாயக்கர் அரண்மனை போன்று காணப்பட்டன. இச்செய்திகள் திரு கச்சி சின்ன நல்லப்ப காலாட்கள் தோழ உடையார்கள் காலத்தில் வெளியிடப்பட்ட 'உடையார்பாளையம் ஜமீன் சரித்திரம்' நூலில் கூறப்பட்டுள்ளன. இவரது தந்தை திரு கச்சி யுவரங்கப்ப காலாட்கள் தோழ உடையார் காலத்தில் (கிபி.1869-1918) இந்த அரண்மனை இரண்டு இலட்சம் ரூபாய் செலவில் பழுதுப்பார்க்கப்பட்டது. பழைமையும்,பெருமையும் மிகுந்த இந்த அரண்மனை தமிழக அரசின் ஆதரவின்றி தற்போது பொலிவிழந்து காணப்படுகிறது.

உடையார்பாளையம் 24-வது அரசரான திரு.கச்சி சின்ன நல்லப்ப காலாட்கள் தோழ உடையார் கல்வியறிவும்,தொலைநோக்குப் பார்வையும் கொண்டவர். கி.பி.20-ஆம் நூற்றாண்டின் தொடக்கத்தில் இவர் அரசராக முடிசூட்டிக்கொண்டபின் அரண்மனையில் தர்பார் கூடியபோது, சந்திரசேகர சரசுவதி சுவாமிகள் அருளாசி வழங்கியிருக்கிறார். சுமார் 600 ஆண்டுகள் பழைமையான கலைநயமிக்க உடையார்பாளையம் அரண்மனை இவரது தந்தையார் திரு கச்சி யுவரங்கப்ப காலாட்கள் தோழ உடையார் காலத்தில் புதுப்பிக்கப்பட்டது. அரும்பெரும் செயல்கள் செய்த தனது தந்தையார் நினைவாக 'கைலாச மஹால்' என்னும் கோயிலை சின்ன நல்லப்பர் எழுப்பினார். அரியலூர் மழவராயரின் மகளான ஒப்பாயாள் என்பவரை மணந்துகொண்டார். சின்ன நல்லப்பர் காலத்தில் தான் 'உடையார்பாளையம் சமஸ்தானத்தின் வரலாறு' ஆங்கிலத்தில் எழுதப்பட்டு நூலாக வெளியிடப்பட்டது. உடையார்பாளையம் அரசர்கள் விளந்தையை ஆட்சி செய்த வன்னியர்களான வாண்டையார்களுக்கு உறவினர்களாக விளங்கினார்கள் என்று கி.பி.18-ஆம் நூற்றாண்டின் விளந்தை கல்வெட்டு குறிப்பிடுகிறது.



</doc>
<doc id="176799" url="https://ta.wikipedia.org/wiki?curid=176799" title="சி. தியாகராசர்">
சி. தியாகராசர்

சி. தியாகராசச் செட்டியார் என்னும் தமிழறிஞர் கும்பகோணம் கல்லூரியில் தமிழாசிரியராக இருந்தவர்.

திருச்சி மாவட்டம் லால்குடி வட்டம், பூவாளூரில் 1826 ஆம் ஆண்டில் சிதம்பரம் செட்டியார் என்பவருக்கு மகனாகப் பிறந்தார். 

தியாகராசர் திண்ணைப் பள்ளிக்கூடம் ஒன்றில் எண்ணையும் எழுத்தையும் தொடக்கக் கல்வியாகப் பெற்றார். பின்னர் தனது ஊருக்கு அருகில் வாழ்ந்த தமிழறிஞர்களிடம் தமிழ் இலக்கண, இலக்கியங்களைக் கற்றார். 

1844 ஆம் ஆண்டில் மகாவித்துவான் திரிசிரபுரம் மீனாட்சிசுந்தரம் பிள்ளையிடம் மாணவராகச் சேர்ந்து இலக்கியமும் இலக்கணமும் பயின்றார். 

தமிழிலக்கியத்தில் போதிய பயிற்சி பெற்றதும் மீனாட்சி சுந்தரனாரிடமே ஓலை எழுதுவோராகவும் மாணவர்களுக்குத் தொடக்கப் பாடங்களைக் கற்பிக்கும் சட்டாம்பிள்ளையாகவும் பணியாற்றினார். 

1865 ஆம் ஆண்டில் கும்பகோணம் கல்லூரியில் தமிழாசிரியராகப் பணியாற்றினார். அக்கல்லூரியில் உ. வே. சாமிநாதையருக்கு தமிழாசிரியர் பணியைப் பெற்றுத் தந்தார். பனைவோலை எழுதுவதிலும் இலக்கணத்தைக் கற்பிப்பதிலும் விற்பனராகத் திகழ்ந்தார். 1888 ஆம் ஆண்டில் மறைந்தார். 

சி. தியாகராச செட்டியார் 1888 சனவரி 19 ஆம் நாள் மரணமடைந்தார்.

இவருடைய வாழ்க்கை வரலாற்றை வித்துவான் தியாகராச செட்டியார் என்னும் தலைப்பில் உ. வே. சாமிநாதையர் நூலாக எழுதியுள்ளார்.


</doc>
<doc id="176809" url="https://ta.wikipedia.org/wiki?curid=176809" title="வெ. ப. சுப்பிரமணிய முதலியார்">
வெ. ப. சுப்பிரமணிய முதலியார்

வெள்ளக்கால் பழனியப்ப சுப்பிரமணிய முதலியார் (ஆகத்து 14, 1857 - அக்டோபர் 12, 1946) கால்நடை மருத்துவர். அம்மருத்துவ நூல்களைத் தமிழில் முதன்முறையாக மொழிபெயர்த்தவர். தமிழ்க் கவிஞர்.

வெ. ப. சுப்பிரமணிய முதலியார் 1857 ஆகத்து 14 ஆம் நாள் வெள்ளக்கால் என்னும் ஊரில் பழனியப்ப முதலியாருக்கு மகனாகப் பிறந்தார்.

வெ. ப. சுப்பிரமணிய முதலியார் திருநெல்வேலி தெற்குப் புதுத்தெருவில் இருந்த கணபதி வாத்தியாரின் திண்ணைப் பள்ளியில் தொடக்கக் கல்வியைப் பெற்றார். பின்னர் நெல்லை அரசரடி கிறித்துவ மிஷன் பள்ளியில் இடைநிலைக் கல்வியைப் பெற்றார். நெல்லையில் உள்ள ம. தி. தா. இந்து கல்லூரியில் பயின்று மெட்ரிக்குலேஷன் தேறினார். பின்னர் சென்னை கிறித்துவக் கல்லூரியில் பயின்றார். பிறகு சைதாப்பேட்டையில் இருந்த அரசு வேளாண்மைக் கல்லூரியில் பயின்று 1884 ஆம் ஆண்டில் ஜி. எம். ஏ. சி. என்னும் வேளாண்மையில் பட்டம் பெற்றார்.

1895 ஆம் ஆண்டில் முதுநிலை கால்நடை மருத்துவ உதவியாளராகவும் 1911 ஆம் ஆண்டில் துணைக் கண்காணிப்பாளராகவும் பணியாற்றினார்.

பின்வரும் நூல்களை இவர் இயற்றியுள்ளார்.


வெ. ப. சுப்பிரமணிய முதலியார் 1916 ஆம் ஆண்டில் திருநெல்வேலி வட்டாட்சிக் கழகத்தில் உறுப்பினரானார். 1919 ஆம் ஆண்டில் அதன் துணைத்தலைவர் ஆனார். 1920 ஆம் ஆண்டில் அதன் தலைவராக ஆனார். 1922ஆம் ஆண்டில் தென்காசி நீதிமன்ற இருக்கையின் தலைவராக நியமிக்கப்பட்டார்.

ஆங்கிலேய அரசிடம் ராவ் பகதூர் சாகிப் என்னும் பட்டத்தை 1926ஆம் ஆண்டு பெற்றார்.

இவர் 1946 அக்டோபர் 12 ஆம் நாள் மறைந்தார்.


</doc>
<doc id="176816" url="https://ta.wikipedia.org/wiki?curid=176816" title="அமிர்தம்">
அமிர்தம்

இந்து தொன்மவியலின் அடிப்படையில் அமிர்தம் () (சமஸ்கிருதம்:अमृत;அமிர்தா) என்பது அமரத்துவத்தை தருகின்ற உணவாகும். இதற்கு அமுதம், அமிழ்தம், தேவாமிர்தம், தேவருணவு என்றும் பெயருண்டு.

தேவ உலகத்தில் வாழுகின்ற தேவர்களும், கடவுள்களும் அமிர்தத்தினை உணவாக அருந்துவதாக புராணங்கள் குறிப்பிடுகின்றன.

அமரத்துவத்தினை விரும்பிய தேவர்களும், அரக்கர்களும் பாற்கடலை கடைந்து அமுதத்தினை பெற்றனர்.


</doc>
<doc id="176821" url="https://ta.wikipedia.org/wiki?curid=176821" title="மாநில சீர்திருத்தக் கட்சி">
மாநில சீர்திருத்தக் கட்சி

மாநில சீர்திருத்தக் கட்சி ("State Reform Party", , ) என்பது 
போர்னியோவைத் தளமாகக் கொண்டு உருவாக்கப்பட்ட ஒரு தேசியக் கட்சியாகும். சபா, சரவாக் மாநிலங்களில் உள்ள அரசியல் கட்சிகளை ஒன்றிணைப்பதற்காக இந்தக் கட்சி தோற்றுவிக்கப்பட்டது. இந்தக் கட்சியைச் சுருக்கமாக "ஸ்டார்" என்று அழைப்பார்கள். போர்னியோ 7 அம்சத் திட்டத்தைச் செயல்படுத்துவதே அதன் தலையாய நோக்கமாகும்.

1995ஆம் ஆண்டு, சரவாக் மாநிலத்தின் அமைச்சரவையில் டாக்டர் பாத்தாவ் ரூபிஸ் ஓர் அமைச்சராக இருந்தபோது மலேசியப் பொதுத் தேர்தல் நடைபெற்றது. அதில் பாரிசான் நேசனல் கூட்டணிக்கு எதிராக, பாத்தாவ் ரூபிஸ் சுயேட்சை வேட்பாளர்களுக்கு ஆதரவு வழங்கினார் எனும் குற்றச்சாட்டின் பேரில், அவரை முதலமைச்சர் டத்தோ பாத்திங்கி ஹாஜி அப்துல் தாயிப் முகமட் பதவிநீக்கம் செய்தார். அப்போது சரவாக் தேசிய கட்சியில் "(Sarawak National Party)", பாத்தாவ் ரூபிஸ் முக்கிய பதவியில் இருந்தார்.

அதன் பின்னர், ஒரு புதிய அரசியல் கட்சியை உருவாக்க வேண்டும் எனும் நோக்கத்தில், ஜியென் அனாக் நியோகெக் "(Jien anak Nyokek)" என்பவருடன் இணைந்த பாத்தாவ் ரூபிஸ், மாநில சீர்திருத்தக் கட்சியைத் தோற்றுவித்தார். 1996ஆம் ஆண்டின் தொடக்கத்தில், மாநில சீர்திருத்தக் கட்சியைப் பதிவு செய்வதற்கு, கோலாலம்பூரில் இருக்கும் சங்கங்களின் பதிவதிகாரியிடம் விண்ணப்பம் செய்யப்பட்டது. 

சங்கங்களின் பதிவதிகாரியிடம் இருந்து அனுமதி கிடைப்பதற்கு காலதாமதமானது. அதனால், 1996 செப்டம்பர் மாதம் நடைபெற்ற சரவாக் மாநிலத் தேர்தலில் மாநில சீர்திருத்தக் கட்சி கலந்து கொள்ள முடியவில்லை. பாத்தாவ் ரூபிஸும் அவருடைய பங்காளிகளும் சுயேட்சைகளாகப் போட்டியிட்டனர். அந்தத் தேர்தலில் எவரும் வெற்றி பெறவில்லை. இருப்பினும், வைப்புத் தொகையை இழக்காத வகையில் கணிசமான வாக்குகளைப் அவர்கள் பெற்றனர்.

1996 அக்டோபர் 9ஆம் தேதி, மாநில சீர்திருத்தக் கட்சி, சங்கங்களின் பதிவதிகாரியால் அதிகாரப்பூர்வமாகப் பதிவு செய்யப்பட்டது. 1997 மார்ச் 9ஆம் தேதி, அக்கட்சியின் தலைவராக பாத்தாவ் ரூபிஸ் பொறுப்பேற்றார். இன்று வரை, சரவாக் மாநிலத்தில் ஒரே எதிர்க்கட்சியாக மாநில சீர்திருத்தக் கட்சி இருந்து வருகிறது. 2012 ஜனவரி 6இல் இக்கட்சியின் சபா மாநில அலுவலகம் திறக்கப்பட்டது. 2013 மே 5இல் நடைபெறவிருக்கும் மலேசியப் பொதுத்தேர்தலில், இந்தக் கட்சி 28 நாடாளுமன்ற 49 சட்டசபை இடங்களில் போட்டியிடுகிறது. 


</doc>
<doc id="176822" url="https://ta.wikipedia.org/wiki?curid=176822" title="சோம பானம்">
சோம பானம்

இந்து தொன்மவியலின் அடிப்படையில் சோம பானம் (சமஸ்கிருதம்: सोम, சோமா) என்பது ஆரியர்கள் அருந்தும் பானமாகும். மயக்கம் தரும் பானங்களில் வேதகால மக்களிடையே மிக விரிவாக பரவி இருந்தது. 

சந்திரக்கடவுளாகிய சோமன் வருகின்ற நள்ளிரவில் இந்த பானம் தயாரிக்கப்படுவதாகவும், இந்த பானத்தினை தயாரிக்க பயன்படும் தாவரம் சோம தாவரம் என்றுள்ளதாலும் இந்த பானம் "சோம பானம்" என்று அழைக்கப்படுகிறது. இந்த பானம் அமரத்துவத்தை தர வல்லதாகவும், மயக்கம் தர வல்லதாகவும் சித்தரிக்கப்படுகிறது.

இந்த சோம பானத்தினை தயாரிக்கின்ற முறைகள் பற்றி சாம வேதத்தில் குறிப்புகள் காணப்படுகின்றன. ரிக்வேதம் 9ஆம் அத்தியாயம் முழுமையும், மற்ற அத்தியாயங்களில் நூற்றுக்கணக்கான செய்யுட்களிலும் சோம பானம் தயாரிக்கும் முறை குறிப்பிடப்பட்டுள்ளது. உயர்ந்த மலைகளில் வளரும் சோமக்கொடிகளை பறித்து மரப்பாத்திரத்தில் வைத்து மரக்கட்டைகளால் இடித்து தூளாக்கப்பட்டு, நிழலில் உலர்த்தி, நீரில் கரைத்து கம்பளித்துணியில் வடிகட்டி, தேன், பால் அல்லது தயிருடன் கலந்து மரப்பாத்திரங்களிலும், உலேகப்பாத்திரங்களிலும் கலசங்களிலும் பாதுகாத்து வைக்க வேண்டும். இது மிகச்சுவையாகவும், மயக்கம் தரும் ஒரு வகை பானம். ”சோம பானம் அருந்தி நாங்கள் அமரர் ஆனோம்” என்று ரிக்வேதம் 8-48-3ல் குறிப்பிடப்பட்டுள்ளது. சோம பானம் தயாரிக்கப்படும் சோமக் கொடியை சந்திரனுடன் (சோமன்) இணைத்து சொல்லப் படுகிறது. சோமக்கொடிகள் சந்திரனைப் போலவே வளர்பிறை காலத்தில் சிறிது சறிதாக வளர்ந்து பெளர்ணமி அன்று நீண்டு வளர்ந்து முழு வளர்ச்சி அடைகிறது. தேய் பிறை காலத்தில் சோமக்கொடி சிறிது சிறிதாக செடியின் உயரம் குன்றி அமாவாசை அன்று மிகச் சிறிதாகி விடுகிறது. வேறு எந்த தாவரமும் சோமக் கொடிகள் போன்று இவ்வாறு வளர்பிறை மற்றும் தேய்பிறையின் போது மாற்றம் பெறுவதில்லை.

சோமபானம் தெய்வபூசைக்கு மிக முக்கியமான பூசைப் பொருள் ஆகும். இந்திரன், அக்னி, வருணன் போன்ற தேவர்களை சோமபானத்தை பருக வேண்டினர். சோமபானத்தை தேவர்களுக்கு படைத்த பின்பு தான் தாம் பருகுவர். தமது தேவர்களை மகிழ்விக்க சோமபானம் வலிமையான ஒன்று. சோமயாகத்தின் போது சோம பானத்தை பருக சிறப்பு விதிகள் உண்டு. மாலை வேளைகளில் அரசர்களும், அரசப்பிரதானிகளும் சோமபானம் அருந்துவர். போரின்போது படைத்தலைவர்கள், அணித்தலைவர்கள் சோம பானம் அருந்தி போர் செய்வார்கள். சோமத்தில் பாலும் தேனும் கலந்து ’சோமரசம்’ தயாரிக்கப்படுகிறது. வேதனையை மறக்கும், உடலுக்கு புத்துணர்ச்சி உண்டாக்கும். அதனால் முனிவர்கள் வேள்விகளின் போதும், படைத்தலைவர்கள், வீரர்கள் போரின் போதும் உடல் தளர்ச்சி அடையாமல் தொடர்ந்து சுறுசுறுப்பாகவும், மனவுறுதியுடன் செயல்பட உதவுகிறது. மேலும் உடலுக்கு குளிர்ச்சி தருவதுடன், நரம்புகளுக்கு புத்துணர்ச்சி அளிக்கிறது. 

ரிக்வேத கால முனிவர்கள் சோமபானத்தை பலவாறு சிறப்பித்து மந்திரங்கள் இயற்றியுள்ளனர். கண்வ முனிவரின் மகன் குசூதி என்ற முனிவர் இந்திரனுக்கு விருப்பமான சோம பானத்தைக் குறிப்பிடுகிறார் (ரிக்வேதம் 8-71-7 & 8). சோமத்தை பற்றி அதிக சூக்தங்கள் செய்தவர் காசியப அசித் தேவல் (ரிக்வேதம் 9-5-1). சோமம் குறித்த துதிப்பாடல்கள் மூன்று பாதங்கள் கொண்ட காயத்ரி சந்தத்தில்தான் உள்ளது. ரிக்வேதம் 9வது மண்டலத்தில் 114 சூக்தங்களில் சோமத்தின் பெருமை பாடப்பட்டுள்ளது. 



</doc>
<doc id="176828" url="https://ta.wikipedia.org/wiki?curid=176828" title="நாராயண ஐயங்கார்">
நாராயண ஐயங்கார்

அப்பனையங்கார் திரு நாராயண ஐயங்கார் இதழாசிரியர்; ஆய்வாளர்; நூலாசிரியர்.
தமிழ் இலக்கிய உலகில் திரு நாராயண ஐயங்கார் என்று அறியப்பட்ட அ. நாராயண ஐயங்கார் விருதுநகர் மாவட்டம், திருவில்லிபுத்தூர் வட்டத்தில் உள்ள எதிர்க்கோட்டை என்னும் சிற்றூரில் 1861 அக்டோபர் 31 ஆம் நாளில் கோ. அப்பனையங்கார் – செங்கமலவல்லி என்னும் இணையருக்கு இரண்டாவது மகனாகப் பிறந்தார். இவர் தமிழ், வடமொழி ஆகியவற்றில் புலமை பெற்றவர்.

நாராயணனார் உள்ளூரில் தொடக்கக் கல்வியைப் பெற்றார். பின்னர் இராமநாதபுரம் சென்று அங்கு வாழ்ந்த பந்தல்குடி வேங்கடாசாரியாரிடம் வடமொழியையும் சித்தாத்திக்காடு சிறீநிவாசாசாரியாரிடம் திவ்யப் பிரபந்தம் உள்ளிட்ட வைணவ நூல்களையும் சாமாசாரியாரிடம் ஏரணமுறை (தருக்கம்)யையும் பழனிக்குமார தம்பிரானிடம் சைவநூல்களையும் கற்றார். மேலும் சதாவதானம் முத்துசாமி ஐயங்காரிடம் குருகுலவாசம் செய்து பல நூல்களைக் கற்றறிந்தார்.

கல்வி கற்றல் நிறைவடைந்ததும் தன்னோடு பயின்ற பாண்டித்துரைத் தேவர் அரசவையில் அவைக்களப் புலவராகப் பணியாற்றினார். 24.5.1901 ல் தமிழ்ச்சங்கம் நிறுவப்பட்டபோதிருந்து தமிழ்ச்சங்கக் கலாசாலைத் தலைமை ஆசிரியராகப் பொறுப்பேற்று, தன் இறுதிக்காலம் வரை (ஏறத்தாழ நாற்பத்தாறு ஆண்டுகள்) அப்பதவியைத் திறம்பட நிர்வகித்தார்.

நாராயண ஐயங்கார் மதுரைத் தமிழ்ச் சங்கத்தால் வெளியிடப்படும் செந்தமிழ் இதழின் ஆசிரியராக 1911 ஆம் ஆண்டு முதல் 1947 ஆம் ஆண்டு வரை பணியாற்றினார். இவருக்கு முன்னர் அவ்விதழுக்கு 1902 முதல் 1907 வரை இரா. இராகவையங்காரும் 1907 முதல் 1911 வரை மு. இராகவையங்காரும் ஆசிரியர்களாக இருந்தனர்.

இவர் பின்வரும் நூல்களையும் கட்டுரைகளையும் எழுதியுள்ளார்:

இவை தவிர இலக்கணம். இலக்கியம். ஏரணம் (தருக்கம்), சோதிடம், வரலாறு, சமயம் தொடர்பாக ஐம்பதிற்கும் மேற்பட்ட கட்டுரைகளை எழுதியிருக்கிறார்.

நாராயண ஐயங்கார் பெற்ற விருதுகளும் பாராட்டுக்களும் பல. சில இங்கே வருமாறு:


நாராயண ஐயங்கார் 1947 சூலை 29 ஆம் நாள் மறைந்தார்.


</doc>
<doc id="176829" url="https://ta.wikipedia.org/wiki?curid=176829" title="குரவைக் கூத்து">
குரவைக் கூத்து

குரவைக்கூத்து என்பது கூத்தின் ஒரு வகையாகும். இவ்வகைக் கூத்து பழங்காலத் தமிழ்ச் சமூகம் தொட்டு இன்றுவரை வழக்கிலுள்ளது. போர் நிகழும் காலத்திலும், ஏதேனும் தீங்கு நிகழுமோ என்ற அச்சம் அலைக்கழிக்கும் வேளையிலும், பொழுது போக்குக்காகவும் குரவைக் கூத்து ஆடப்பட்டு வந்தது. குரவைக் கூத்தினை 'மலை நடனம்' என்று அபிதான சிந்தாமணி குறிக்கின்றது. தொடக்கக் காலத்தில் மக்களின் பொழுது போக்காகக் கூத்து விளங்கியது. காலப்போக்கில் கருத்துகளின் அடிப்படையில் ஆடப்பெறும் கூத்தாக உருப்பெற்றது எனலாம். குரவைக் கூத்திற்குத் தெற்றியாடல் என்ற பெயர் பிற்காலத்தில் வழங்கப்பட்டது.

போர்க்காலத்தில் ஆடப்படும் குரவைக் கூத்தில் கோபமும், வீரமும் மிக்குத் தோன்றும். இதனைச் 'சினமாந்த வெறிக்குரவை' எனப் புறநானூறு குறிப்பிடுகிறது.

போரில்லாத காலங்களில் அமைதியான முறையில் குரவைக் கூத்து நடைபெறும். இது தண்குரவை என அழைக்கப்பட்டது.

இதனை

<poem>'திண்திமில் வன்பரதவர்
வெப்புடைய மட்டுண்டு
தண்குரவைச் சீர்தூக்குந்து'</poem>

என்று புறநானூறு எடுத்துரைக்கின்றது.

தீங்கு நிகழுமோ என்ற அச்சம் அலைக்கழிக்கும் வேளையில் தீங்கு நிகழாமல் காக்கும் 'காப்பு'-ஆக குரவையைக் கருதினர். குடத்துப் பால் உறையாமை, இமிலேறு கண்ணீர் சொரிதல், வெண்ணெய் உருகாமை, மறி மடங்கி ஆடாமை முதலான தீ நிமித்தங்களால் ஏதேனும் தீங்கு நேருமோ என ஆயர்கள் அஞ்சினர். எனவே அனைவரும் ஒன்று கூடி குரவைக் கூத்தாடினர் என்று சிலப்பதிகாரம் கூறுகின்றது.


குரவைக் கூத்தாடும் போது ஒருவரை ஒருவர் தழுவியாடும் வழக்கம் உண்டு. கூத்தில் ஆடும் ஆடவரும் பெண்டிரும் இரண்டிரண்டு பேராகத் தழுவி ஆடுவர். இவ்வகைக் குரவையினை இலக்கியங்கள் தழூஉ என வகைப்படுத்துகின்றன.இருவராகத் தழுவி ஆடும் போது ஆடியபடியே தழுவும் தமது இணையை மாற்றுவர். ஒரே இணையோடு இறுதிவரை ஆடுவதில்லை ஆட்டத்தின் போக்கில் பிணைகள் மாறிக்கொண்டேயிருக்கும். இதனைப் 'பல் பிணைத் தழீஇ' எனத் திருமுருகாற்றுப்படை குறிப்பிடுகின்றது. 


</doc>
<doc id="176830" url="https://ta.wikipedia.org/wiki?curid=176830" title="திருமணம் கே. செல்வகேசவராய முதலியார்">
திருமணம் கே. செல்வகேசவராய முதலியார்

திருமணம் செல்வக் கேசவராய முதலியார் இலக்கியம், திறனாய்வு, மொழியியல், வரலாறு ஆகிய துறைகளில் அறிஞராகத் திகழ்ந்தார். அவர், தமிழ் தனித்தியங்கும் தன்மை உள்ள செம்மொழி என்பதனை நிறுவிய அறிஞர்களுள் ஒருவர் ஆவார்.

செல்வக்கேசவர், 1864 ஆம் ஆண்டில் சென்னைக்கு அருகிலுள்ள திருமணம் என்னும் ஊரில் கேசவ சுப்பராய முதலியார் – பாக்கியத்தம்மாள் என்னும் இணையருக்கு மகனாகப் பிறந்தார்.

பச்சையப்பன் கல்லூரிப் பேராசிரியருக்கு மகனாகப் பிறந்த செல்வகேசவர், முதலில் பச்சையப்பன் கல்லூரியிலும் பின்னர் மாநிலக் கல்லூரியிலும் பயின்று கலைமுதுவர் பட்டம் பெற்றார்.

சென்னை பச்சையப்பன் கல்லூரியில் தமிழ் விரிவுரையாளராகப் பணியாற்றினார்.

செல்வகேசவர் தமிழ்ப் பழமொழிகள் பலவற்றைத் தொகுத்து அவற்றுக்கு இணையான ஆங்கிலப் பழமொழிகளையும் தொகுத்து இணைப் பழமொழிகள் என்னும் நூலை 1898 ஆம் ஆண்டில் வெளியிட்டார்.

இவர் பின்வரும் நூல்களைப் படைத்துள்ளார்: 

செல்வகேசவர் தமிழ்மொழி வரலாறு என்னும் தலைப்பில் 15 கட்டுரைகளை சுதேசமித்திரன் இதழில் எழுதியிருக்கிறார்.

பஞ்சலட்சணம் என்னும் தமிழ் இலக்கண நூலை 1903ஆம் ஆண்டில் மாணவர்களுக்குப் புரியும் வண்ணம் எளியநடையில் இயற்றி இருக்கிறார்.

இலக்கியத்தில் மேனாட்டுமுறைகளை பரிசோதித்துப் பார்க்கும் புதுமைக் குணம் உடையவராக இருந்த இவர் வ. வே. சு. ஐயர் குளத்தங்கரை அரசமரம் என்னும் சிறுகதையை எழுதுவதற்கு முன்னரே சிறுகதை எழுதினார். இதுவே தமிழின் முதற் சிறுகதை என்கிறார் கமில் சுவெலபில். இவருடைய சிறுகதைகள் அபிநவக் கதைகள் என்னும் நூலாக வெளிவந்துள்ளன.

சுப்பிரமணிய பாரதியார் ஆசிரியராக இருந்த இந்தியா இதழில் கற்பலங்காரம் என்னும் புதினத்தை செல்வகேசவர் எழுதி இருக்கிறார்.

இவர் பதினெண் கீழ்க்கணக்கு நூல்களில் ஒன்றான பழமொழி என்னும் நூலை பழைய உரையோடு சந்தி பிரித்துப் பதிப்பித்தார். மேலும் ஆசாரக்கோவை, அறநெறிச்சாரம், அரிச்சந்திர புராணம், குசேலோபாக்கியம் ஆகிய நூல்களையும் பதிப்பித்தார்.

செல்வகேசவருக்கு பரிமேலழகர், சேனாவரையர், நச்சினார்க்கினியர் என்னும் மூன்று மகன்கள் இருந்தனர்.

செல்வகேசவர் சென்னை பெரம்பூரில் 1921 ஆம் ஆண்டில் மறைந்தார்.


</doc>
<doc id="176832" url="https://ta.wikipedia.org/wiki?curid=176832" title="கேன உபநிடதம்">
கேன உபநிடதம்

கேன உபநிடதம்சாமவேதத்தில் அமைந்துள்ள இந்த உபநிடதம் ”கேன” என துவங்குவதால் இதற்கு "கேன உபநிடதம்" என்று பெயர் ஆயிற்று. ’கேன’ என்பதற்கு சமஸ்கிருதத்தில் ’கேள்வி’ என்று பொருள். இவ்வுபநிடதம் கேள்வியுடன் துவங்குவதால் இதற்கு கேன உபநிடதம் பெயராயிற்று. இந்த உபநிடதம் 35 மந்திரங்களுடன், நான்கு பகுதிகள் கொண்டது. இந்த உபநிடதத்திற்கு ஆதிசங்கரர், மத்வர் ஆகிய மகான்கள் விளக்க உரை எழுதி உள்ளனர்..

எனது உடல் உறுப்புக்கள் ஆற்றல் பெறட்டும்.வாக்கு, பிராணன், கண், செவி, மற்றும் அனைத்து உடல் உறுப்புகளும் ஆற்றல் பெறட்டும். உபநிடதங்களால் மட்டும் அறியப்படும் பிரம்மம் அனனத்துமாக உள்ளது. நான் பிரம்மத்தை மறுக்காமல் இருப்பேனாக. பிரம்மம் என்னை மறுக்காமல் இருப்பாராக. அந்த ஆத்மாவை அறியும் வழியில் முழு ஈடுபாடுடைய என்னிடத்தில் உபநிடதங்களில் கூறப்பட்டுள்ள தகுதிகள் எவையோ அவைகள் என்னிடத்தில் இருக்கட்டும். ஓம் சாந்தி சாந்தி சாந்தி.

உடல் எப்படி சடமோ, அதுபோல் மாற்றத்தை அடைந்து கொண்டிருக்கும் மனமும் சடம் என உணர்ந்து, இவற்றுக்கு வேறான , மாறாத, நிலையான மெய்ப்பொருள் உள்ளதா? என்ற சீடனின் கேள்வியுடன் இவ்வுபநிடதம் துவங்குகிறது. 

அதற்கு குருவின் பதில்: எந்த பொருளை, வாக்கு, மனம், கண்கள் முதலியவைகளை விளக்காதோ, ஆனால் எந்த மெய்ப்பொருளால் மனம், பொருள், வாக்கு முதலியவைகளை விளக்குகின்றனவோ, அந்த மெய்ப்பொருளான பிரம்ம தத்துவத்தை அறிந்துகொள் என்று சீவனும் - பரமாத்மாவும் ஒன்றே (ஐக்கியம்) தத்துவத்தை கூறி , இதுவரை நீ எவற்றை வழிபட்டு வந்தாயோ, அவை அனைத்தும் உனக்கு உதவிய படிகளே தவிர மெய்ப்பொருள் அல்ல என்று உபதேசம் செய்கிறார். 

குருவின் அறிவுரையை புரிந்துகொண்ட சீடன், நான் பிரம்மத்தை அறிந்தும் உள்ளேன், அதே நேரத்தில் அறியவும் இல்லை. இதை யார் உணர்கிறார்களோ அவர்களே உண்மையை உணர்கிறார்கள். பிரம்ம தத்துவத்தை ஒரு பொருளாக அறியவில்லை. அந்த மெய்ப்பொருள் நானே என்று உணர்ந்துள்ளேன் என்று கூறினான். 

பிரம்மத்தை ஒரு பொருளாக அறிந்தவர்கள் உண்மையில் பிரம்மத்தை அறியவில்லை. பிரம்மத்தை பொருளாக அறியாதவர்கள் பிரம்மத்தை அறிகிறார்கள். எல்லா சீவராசிகளுக்குள்ளும், தீரர்கள்தான் இந்த பிரம்மத்தை அறிந்து, அகங்காரம், மமகாரத்திலிருந்தும் விலகி மரணமற்ற மேலான சீவ முக்தி நிலையை அடைகிறார்கள். புலனடக்கம், கர்ம யோகம், வாய்மை ஆகிய வழிகள் மூலம் பிரம்ம ஞானத்தை அடையலாம். மேலும் இந்த ஞானத்தின் பலனாக ஒருவன் மேலான சீவ முக்தி மற்றும் விதேக முக்தி அடைகிறான்.




</doc>
<doc id="176834" url="https://ta.wikipedia.org/wiki?curid=176834" title="கே. சாரங்கபாணி">
கே. சாரங்கபாணி

கே. சாரங்கபாணி ஒரு தமிழ்த் திரைப்பட நடிகர் ஆவார். பெரும்பாலும் நகைச்சுவை நடிகராகவே நடித்த இவர், ஒரு சில திரைப்படங்களில் கதாநாயகனாகவும் நடித்துள்ளார்.




</doc>
<doc id="176842" url="https://ta.wikipedia.org/wiki?curid=176842" title="பஞ்சபூதத் தலங்கள்">
பஞ்சபூதத் தலங்கள்

பஞ்சபூதத் தலங்கள் என்பவை நீர், நெருப்பு, காற்று, நிலம், ஆகாயம் எனும் பஞ்ச பூதங்களுக்கு உரிய சிவாலயங்களாகும். இத்தலங்களில் மூலவராக உள்ள சிவலிங்கங்கள் பஞ்சபூதங்களின் பெயர்களாலேயே அழைக்கப்பெறுகின்றன. இத்தலங்கள் அனைத்தும் தென்னிந்தியாவில் அமைந்துள்ளன. உலகிலுள்ள அனைத்து உயிர்களும் பொருட்களும் பஞ்ச பூதங்களில் ஐந்தும் கலந்தோ சிலவனவற்றைக் கொண்டோ உருவாக்கி விடலாம்.

பஞ்சம் என்பது ஐந்து என்ற எண்ணிக்கையைக் குறிக்கும். எடுத்துக்காட்டாக பஞ்சலோகம் என்பது 5 உலோகங்களின் கலவை எனலாம். இது போல முக்கியமான 5 கூறுகளினை 5 பூதங்கள் அல்லது பஞ்சபூதங்கள் என்பர். ஒவ்வொரு சிவத்தலமும் ஒரு வரலாறு காரணமாகவும், ஏதேனும் ஒரு தன்மையினாலும் அல்லது இயற்கையான நிலவரத்தினாலும் இப்பூதத்திற்குரிய கோயிலாக விளங்குகின்றன.

பஞ்சபூதங்களுக்கு உரிய 5 சிவத்தலங்கள் பின்வருமாறு:

Pancha Bhoota stalam Map


இந்த தத்துவத்தின் அடிப்படையில் பஞ்ச பூதங்கள் ஒளி பெற்றுச் சிறப்படைய வேண்டும் என்பதற்கு கோவில் வழிபாடுகளில் ஐந்து முக விளக்குகள் ஏற்றுவதும், தீபாராதனைகளும் நடைபெறுகின்றன.



காஞ்சிபுரத்தைப் பாடியோர்கள் / நெருங்கிய தொடர்புடையவர்கள்: நாயன்மார்கள்:
ஆழ்வார்கள்: 

அருணகிரிநாதர், கச்சியப்ப சிவாசாரியார், இராமனுஜர்










































</doc>
<doc id="176845" url="https://ta.wikipedia.org/wiki?curid=176845" title="கத்தாழை">
கத்தாழை

கத்தாழை தமிழ்நாடு மாநிலத்தின் கடலூர் மாவட்டத்தில் மேல்புவனகிரி வட்டத்தில் உள்ள ஒரு ஊர் ஆகும்.

கத்தாழை மேல்புவனகிரியில் இருந்து 12.6 கி.மீ. தொலைவில் உள்ளது. கடலூரில் இருந்து இருந்து 44.5 கி.மீ. தொலைவில் அமைந்துள்ளது. சென்னையில் இருந்து 194 கிமீ தொலைவில் அமைந்துள்ளது.
இதைச் சுற்றியுள்ள ஊர்கள் மும்முடிசோழகன் (.6 கிமீ), மேல்பாதி (4 கிமீ), சிறுவரப்பூர் (4.3 கிமீ),கிமீ), கம்மாபுரம்(5.1 கிமீ), மேல்புவனகிரி (12.6 கிமீ), விருத்தாச்சலம் (17 கிமீ), குறிஞ்சிப்பாடி (18.4 கிமீ) ஆகியவை


</doc>
<doc id="176847" url="https://ta.wikipedia.org/wiki?curid=176847" title="மாநிலக் கல்லூரி">
மாநிலக் கல்லூரி

மாநிலக் கல்லூரி என்பது பின்வருவனவற்றுள் ஒன்றைக் குறிக்கலாம்.


</doc>
<doc id="176848" url="https://ta.wikipedia.org/wiki?curid=176848" title="கடோபநிடதம்">
கடோபநிடதம்

கடோபநிடதம் கிருஷ்ண யசூர் வேதத்தில் அமைந்துள்ளது. இதற்கு ஆதிசங்கரர், மத்வர் ஆகியவர்கள் உரை எழுதி உள்ளனர். 119 மந்திரங்களைக் கொண்ட இந்த உபநிடதம் இரண்டு அத்தியாயங்களாகவும் ஒவ்வொரு அத்தியாயமும் மூன்று பகுதிகளாகவும் பிரிக்கப்பட்டுள்ளது. இங்கு பகுதிகளை வல்லிகள் என்று அழைக்கப்படுகின்றது. இந்த உபநிடதம் கதை வடிவில் அமைந்துள்ளதால் இதை கடோபநிடதம் என்பர்.

இது சுவாமி விவேகானந்தருக்கு மிகவும் பிரியமான உபநிடதம்.தமது சீடரிடம், "’உபநிடதங்களில் அதைப்போல அவ்வளவு அழகியது வேறு எதுவும் இல்லை. நீங்கள் எல்லோரும் அதை மனப்பாடம் செய்ய வேண்டுமென்று நான் விரும்புகிறேன். வெறுமனே படிப்பதால் என்ன பயன்? அதில் வரும் நசிகேதனின் நம்பிக்கை, தைரியம், விவேகம், துறவு முதலியவற்றை வாழ்வில் கடைபிடிக்க முயற்சி செய்’" என்று கூறியுள்ளார்.
<poem>
</poem>

அந்த இறைவன் குரு சீடர்களாகிய எங்கள் இருவரையும் காப்பாற்றட்டும். அந்த இறைவன் எங்கள் இருவரையும் காப்பாற்றட்டும். எங்களுக்குரிய முயற்சியை நாங்கள் இருவரும் சேர்ந்து செய்வோமாக. எங்கள் கல்வி ஒளி மிகுந்ததாக இருக்கட்டும். நாங்கள் ஒருவரையொருவர் வெறுக்காமல் இருப்போமாக.ஓம் சாந்தி சாந்தி சாந்தி.

"விச்வஜித்" என்ற யாகத்தை செய்த ஒருவன் யாக முடிவில் தனது அனைத்து செல்வங்களையும் தானமாக தர வேண்டும் என்பது அந்த யாக விதி. ஆனால் அந்த யாகத்தை செய்த வாஜச்ரவசு என்பவன், தனது கறவை நின்ற பசுக்களை மட்டும் தானமாக தருவதை கண்ட அவர் மகன் நசிகேதன் தன்னை யாருக்கு தானமாக கொடுப்பீர்கள் என அடிக்கடி தனது தந்தையை நோக்கி கேட்க, தந்தையும் எரிச்சலுடன் உன்னை எமனுக்கு தானமாக கொடுக்கிறேன் என்று கூறிவிட, உடனே நசிகேதன் எமலோகத்திற்கு சென்று, மூன்று பகல் இரவுகள் பசியுடன் காத்திருந்து யமதேவரை சந்திக்கின்றான்.

யமலோகத்திற்கு விருந்தாளியாக வந்த நசிகேதனை காக்க வைத்த காரணத்தால் யமன், நசிகேதனுக்கு மூன்று வரங்கள் தருகிறார். முதல் வரத்தின் மூலம் தனது தந்தை மனஅமைதி அடைந்து தன்னை மீண்டும் ஏற்றுக்கொள்ளவேண்டும் என்று வேண்டுகிறான். எந்த ஒரு யாகத்தை செய்தால் மக்கள் சுவர்க்க லோகம் அடையமுடியும் என்பதை இரண்டாம் வரத்தின் மூலம் நசிகேதன் தெரிந்து கொள்கிறான். மூன்றாவது வரத்தின் மூலமாக, உடல் அழிந்த பின்னும் அழியாது இருக்கின்ற ஆத்ம தத்துவத்தைப் பற்றிய அறிவை உபதேசிக்கும் படி வேண்டுகிறான். 

முதல் இரண்டு வரங்களை நசிகேதனுக்கு உடனே வழங்கிய யமன், மூன்றாவது வரத்தை தருவதற்கு முன் அதற்கான தகுதி நசிகேதனுக்கு உள்ளதா என யமதேவர் சோதிக்கிறார். சுவர்க்கலோகம், பிரம்மலோகம் செல்வதற்கு வழி சொல்கிறேன் என்று யமதேவர் கூறியும், நிலையற்ற அந்த லோகங்கள் வேண்டாம் என்று ஒதுக்கித்தள்ளி தனக்கு நிலையான ஆத்ம ஞானம் எனும் பிரம்ம தத்துவம் ஒன்றே போதும் என்று நசிகேதன் உறுதியாக கூறி விடுகிறான். 

இறுதியில் யமதர்மராசன் வைத்த அனைத்துச் சோதனைகளிலும் வெற்றி பெற்ற நசிகேதனுக்கு ஆத்ம தத்துவத்தை விளக்கமாக யமதேவர் எடுத்து கூறினார். இந்த ஆத்மதத்துவம் எனும் பிரம்ம தத்துவத்தை அறிந்தவர்கள் உயிருடன் இருக்கும் போதே சீவ முக்தி (மனநிறைவு) அடைந்து பின்பு மரணத்திற்குப்பின் விதேக முக்தி எனும் பிறப்பில்லாத பேரின்பப் பெருவாழ்வு அடைகிறார்கள் என்று யமதேவர் கூறினார்.





</doc>
<doc id="176850" url="https://ta.wikipedia.org/wiki?curid=176850" title="டி. எஸ். துரைராஜ்">
டி. எஸ். துரைராஜ்

டி. எஸ். துரைராஜ் (31 டிசம்பர் 1910 - 2 சூன் 1986) 1940 - 1960 காலகட்டத்தில் நடித்த ஒரு மேடைநாடக, தமிழ்த் திரைப்பட நகைச்சுவை நடிகராவார்.. தமிழ்த் திரைப்படங்களில் இயக்குனராகவும், தயாரிப்பாளராகவும் இருந்திருக்கிறார். கலைவாணர் என். எஸ். கிருஷ்ணனின் நகைச்சுவைக் கூட்டாளியாக பல படங்களில் நடித்தார்.

டி. எஸ். துரைராஜ் தஞ்சாவூரில் ராஜா நாயுடு, நாகலட்சுமி ஆகியோருக்கு மூன்றாவது குழந்தையாகப் பிறந்தவர் மூத்தவர்கள் இருவரும் பெண்கள். தந்தை உள்ளூரில் ஒரு எழுத்தராகப் பணியாற்றியவர். மூத்த சகோதரி மதுரையில் திருமணம் புரிந்ததை அடுத்து இவரும் தனது ஏழாவது வயதில் தாயாருடன் மதுரைக்குக் குடிபெயர்ந்தார்.

மதுரையில் அப்போது சங்கரதாசு சுவாமிகள் தனது நாடகக் கம்பனியை ஆரம்பித்து நடத்தி வந்தார். பள்ளிப் படிப்பில் நாட்டமில்லாமல் இருந்த துரைராஜ் சங்கரதாஸ் சுவாமிகளின் நாடகக் கம்பனியில் சேர்ந்தார். இவருக்கு நிறையப் பாடும் சந்தர்ப்பங்கள் கொடுக்கப்பட்டன. கோமாளி, மற்றும் பெண்கள் வேடங்களிலும் நடித்து வந்தார்.

துரைராஜின் இரண்டாவது சகோதரிக்கு இலங்கையில் திருமணம் நடந்தது. சகோதரியுடன் இலங்கை சென்ற துரைராஜ் அங்கு சிங்கள நாடகக் கம்பனி ஒன்றில் சேர்ந்து நாடகங்கள் நடித்தார். இரண்டாண்டுகளுக்குப் பின்னர் மதுரை திரும்பி மீண்டும் சங்கரதாசு சுவாமிகளின் கம்பனியில் இணைந்து நடித்தார். சில ஆண்டுகளில் அவர் அக்கம்பனியில் இருந்து விலகி சொந்தமாக திருப்பூரில் "மதுரை ஒரிஜினல் மணிவாசக பால சபா" என்ற நாடகக் கம்பனியைத் தொடங்கினார். கோவை, திருப்பூர், கேரளம் ஆகிய பகுதிகளில் இக்கம்பனிக்கு நல்ல வரவேற்பிருந்தது. ஆனாலும் நான்கு ஆண்டுகளில் கம்பனி பெரும் நட்டத்துக்குள்ளாகி மூடப்பட்டது. பின்னர் அவர் வேலுக்குட்டி நாயர் என்பவரின் மலையாள நாடகக் கம்பனியில் சேர்ந்து நல்ல புகழ் பெற்றார். இவர் பிற்காலத்தில் சொந்தமாகப் பட நிறுவனம் தொடங்கி சில படங்களைத் தயாரித்து இயக்கினார். அதில் குறிப்பிடத்தக்க திரைப்படம் 1958 இல் வெளிவந்த பானை பிடித்தவள் பாக்கியசாலி ஆகும். இதில் சாவித்திரியின் அண்ணனாக நடித்தார். இப்படத்தில் இவர் மணமாகப்போகும் தன் தங்கை சாவித்திரிக்கு அறிவுரை கூறுவதுபோல் பாடுவது போல் அமைந்த "புருசன் வீட்டில் வாழப் போகும் பெண்ணே தங்கச்சிக் கண்ணே சில புத்திமதிகள் சொல்லுறேன் கேளு முன்னே" என்ற பாடல் இன்றும் புகழ் பெற்றதாக உள்ளது.




</doc>
<doc id="176856" url="https://ta.wikipedia.org/wiki?curid=176856" title="பாசிம் யூசெப்">
பாசிம் யூசெப்

பாசிம் ராஃபற் முகமட் யூசெப் () ஒர் எகிப்திய அங்கத நகைச்சுவையாளர், மருத்துவர், தொலைக்காட்சி தொகுப்பாளர். இவரது அரசியல் அங்கததுக்காக பெரிதும் அறியப்படுகிறார். எகிப்தின் புதிய அரசை விமர்சித்த இவரது அங்கத தொலைக்காட்சி நிகழ்சிக்காக இவர் கைது செய்யப்பட்டும், இவர் மீது பல குற்றச்சாட்டுக்களுடன் வழக்குகளும் தொடரப்பட்டுள்ளன. 2011 எகிப்திய புரட்சியின் பின் எகிப்தில் மக்களாட்சிக்கும் கருத்து வெளிப்பாட்டுச் சுதந்திரத்துக்கும் ஒரு குறியீடாக இவர் பலரால் குறிப்பிடப்பட்டுள்ளார். 2013 இன் உலகின் நூறு செல்வாக்கு மிக்க மனிதர்களில் ஒருவராக ரைம் இதழால் அடையாளப்படுத்தப்பட்டுள்ளார். 

இவர் அமெரிக்க அங்கத நகைச்சுவையாளர் யோன் சுருவாட்டுடன் ஒப்பிடப்படுகிறார். யோன் சுருவாட்டின் நிகழ்ச்சி தனக்கு ஒர் ஊக்கியாக இருந்தாக இவர் கூறியுள்ளார். 


</doc>
<doc id="176859" url="https://ta.wikipedia.org/wiki?curid=176859" title="அலா அப்துல் பத்தாஹ்">
அலா அப்துல் பத்தாஹ்

அலா அப்துல் பத்தாஹ் ("Alaa Abd El-Fattah", ) ஒர் எகிப்திய மனித உரிமைகள் செயற்பாட்டாளர், வலைப்பதிவாளர், நிரலாளர். இவர் உள்ளடக்கத்தை தணிக்கை செய்யாத எகிப்திய வலைப்பதிவு திரட்டிகளை உருவாக்கியதற்காக அறியப்படுகிறார். இவர் பல்வேறு மென்பொருட்களின் அரபுமொழிப் பதிப்புக்களுக்கும் பங்களித்துள்ளார்.


</doc>
<doc id="176866" url="https://ta.wikipedia.org/wiki?curid=176866" title="சபா முற்போக்கு கட்சி">
சபா முற்போக்கு கட்சி

சபா முற்போக்கு கட்சி ("Sabah Progressive Party", , ) என்பது கிழக்கு மலேசியா, சபாமாநிலத்தைத் தளமாகக் கொண்டுள்ள ஒரு பல்லின அரசியல் கட்சியாகும். "பி.பி.எஸ்" என்று அழைக்கப்படும் ஐக்கிய சபா கட்சியில் இருந்து வெளியேறிய டத்தோ யோங் தெக் லீ என்பவரால், 1994 ஜனவரி 21இல் தோற்றுவிக்கப்பட்ட கட்சி. யோங் தெக் லீ சபா மாநிலத்தின் முன்னாள் முதலமைச்சராகப் பதவி வகித்தவர்.

"சாப்" என்று சுருக்கமாக அழைக்கப்படும் சபா முற்போக்கு கட்சி, முன்பு பாரிசான் நேசனல் கூட்டணியின் ஓர் உறுப்புக் கட்சியாக இருந்தது. 2008 செம்படம்பர் மாதம் பாரிசான் நேசனல் கூட்டணியில் இருந்து விலகி ஒரு சுயேட்சை கட்சியானது.

இந்தக் கட்சிக்கு மலேசிய நாடாளுமன்றத்தில் இரண்டு இடங்களும், சபா மாநிலச் சட்டசபையில் இரண்டு இடங்களும் உள்ளன. "ஒரு நாடு இரு முறைமைகள்" எனும் கொள்கையில் பிடிவாதமாக இருக்கும் இந்தக் கட்சி, கீழ்க்காணும் திட்டங்களை அமல்படுத்த, நடுவண் அரசை நெருக்கி வருகிறது.


மலேசியப் பொதுத் தேர்தல், 2008; மார்ச் 8ஆம் தேதி நடைபெற்றது. அந்தத் தேர்தலில் சபா முற்போக்கு கட்சி இரு நாடாளுமன்ற இடங்களில் வெற்றி பெற்றது. 2008 தேர்தலுக்குப் பின்னர், சபா மாநிலத்திற்கு கூடுதலான தன்னாட்சி உரிமைகள் வழங்க வேண்டும் என்று மலேசிய நடுவண் அரசாங்கத்திற்கு, சபா அரசியல் கட்சிகள் அறைகூவல்கள் விடுத்தன.

அதைத் தொடர்ந்து 2008 ஜூன் 18இல் மலேசிய நாடாளுமன்றத்தின் டேவான் ராக்யாட்டில், பிரதமர் டத்தோ ஸ்ரீ அப்துல்லா அகமது படாவிக்கு எதிராக நம்பிக்கையில்லா தீர்மானம் கொண்டு வரப்படும் என்றும், அவர் பதவியில் இருந்து விலக வேண்டும் என்றும் சபா முற்போக்கு கட்சியின் தலைவராக இருந்த டத்தோ யோங் தெக் லீ அறிவித்தார்.

மலேசிய நடுவண் அரசாங்கம், சபா மாநில மக்களின் உணர்வுகளைப் புரிந்துகொள்ளாத வகையில் நடந்து கொள்கிறது என்று சபா முற்போக்கு கட்சி குறை கூறியது. அத்துடன் சபாவிற்கு கூடுதலான தன்னாட்சி உரிமைகள் வழங்கப்பட வேண்டும்; லாபுவான் தீவை சபா அரசாங்கத்திடமே ஒப்படைக்க வேண்டும்; எண்னெய் உற்பத்தியில் கிடைக்கும் வருமானத்தில் 20 விழுக்காடு சபா மாநிலத்திற்கு வழங்கப்பட வேண்டும் எனும் கோரிக்கைகளையும் முன் வைத்தது.

சபா முற்போக்கு கட்சி, பிரதமர் டத்தோ ஸ்ரீ அப்துல்லா அகமது படாவிக்கு எதிராக நம்பிக்கையில்லா தீர்மானம் கொண்டு வருவதை பெரும்பாலான சபா மக்கள் பொதுவாக ஏற்றுக் கொண்டனர். ஏன் என்றால், அந்தச் சமயத்தில் அதிகாரத்தைத் தவறாகப் பயன்படுத்துவதாக அவர் மீது சில குறைகூறல்கள் இருக்கவே செய்தன.

இந்தக் கட்டத்தில் சபா முற்போக்கு கட்சியின் மீது ஒழுங்கு நடவடிக்கை எடுக்க பாரிசான் நேசனல் கூட்டணியின் உச்சமன்றம் தயாரானது. அதற்குள் 2008 செப்டம்பர் 17ஆம் தேதி, சபா முற்போக்கு கட்சி பாரிசான் நேசனல் கூட்டணியில் இருந்து வெளியேறியது. ஆனால், கட்சியின் துணைத் தலைவரும் உதவித் தலைவர்களில் ஒருவரும் பாரிசான் நேசனல் கூட்டணியில் இருந்து வெளியேறுவதை ஏற்றுக் கொள்லவில்லை. அவர்கள் பாரிசான் நேசனல் கூட்டணியிலேயே இருக்க விரும்புவதாக அறிவித்தனர்.

2013 மே 5இல் நடைபெறவிருக்கும் மலேசியப் பொதுத்தேர்தலில், சபா முற்போக்கு கட்சி 8 நாடாளுமன்ற 41 சட்டசபை இடங்களில் போட்டியிடுகிறது.




</doc>
<doc id="176867" url="https://ta.wikipedia.org/wiki?curid=176867" title="வெர்ஜின் குழுமம்">
வெர்ஜின் குழுமம்

வெர்ஜின் குழுமம் லிமிடெட் ("Virgin Group Ltd") ஓர் பிரித்தானிய பல நாட்டு வகைக்குறியிடப்பட்ட துணிகர மூலதன நிறுவனத் திரள் ஆகும். இது வணிகப் பெருந்தகை ரிச்சர்டு பிரான்சனால் நிறுவப்பட்டது. இக்குழுமத்தின் கருவ வணிகத்துறைகளாக பயணச்சேவைகள், மனமகிழ் சேவைகள் மற்றும் வாழ்வாங்கு பாணி பொருட்களும் சேவைகளும் உள்ளன. உலகளவில் 400 நிறுவனங்கள் இக்குழுமத்தில் அடங்கியுள்ளன. 

பிரித்தானிய வணிகத்துறை பதிவுகளின்படி இது ஓர் சார்புவைப்பு நிறுவனமாக 1989இல் பதியப்பட்டுள்ளது. ஆனால் இதன் வணிக மற்றும் விற்பனை செயல்பாடுகள் 1970களிலேயே இருந்துள்ளது. செப்டம்பர் 2008இல் இதன் நிகர சொத்துமதிப்பு £5.01 பில்லியனாக இருந்தது.


</doc>
<doc id="176871" url="https://ta.wikipedia.org/wiki?curid=176871" title="கண்டரமாணிக்கம்">
கண்டரமாணிக்கம்

கண்டரமாணிக்கம் (Kandaramanickam) இது இந்திய மாநிலமான தமிழ்நாட்டின் சிவகங்கை மாவட்டம், திருப்பத்தூர் வட்டம், கல்லல் ஊராட்சி ஒன்றியத்தில் உள்ள ஊர் ஆகும். 

மாணிக்கநாச்சியம்மன் கோயில், மஞ்சுவிரட்டு 


</doc>
<doc id="176872" url="https://ta.wikipedia.org/wiki?curid=176872" title="ஏர் கனடா">
ஏர் கனடா

ஏர் கனடா ("Air Canada", கனடாவின் தேசிய மற்றும் மிகப் பெரிய வான்வழிப் போக்குவரத்து நிறுவனம் ஆகும். 1936இல் நிறுவப்பட்ட இந்த நிறுவனம் உலகெங்கும் 178 சேரிடங்களுக்கு திட்டமிடப்பட்ட மற்றும் ஒப்பந்த பயணியர்/சரக்கு வான்வழிப் பயணச் சேவைகளை இயக்குகிறது. சேருமிடங்களைப் பொறுத்து உலகின் பத்தாவது மிகப் பெரும் வான்வழிப் போக்குவரத்து நிறுவனமாக உள்ளது. 1997இல் உருவான வான்வழிச் சேவையாளர்களின் கூட்டணியான இசுடார் அல்லையன்சின் நிறுவன உறுப்பினர் ஆகும். ஏர் கனடாவின் தலைமை அலுவலகம் கியூபெக்கின் மொண்ட்ரியாலில் அமைந்துள்ளது. இதன் மிகப் பெரும் முனைய மையம் ஒன்ராறியோ மாகாணத்தின் மிஸ்ஸிசாகாவில் உள்ள டொரோண்டோ பியர்சன் பன்னாட்டு வானூர்தி நிலையத்தில் அமைந்துள்ளது. ஏர் கனடாவின் பயணியர் வருமானம் 2011ஆம் ஆண்டில் CA$10.2 பில்லியனாக இருந்தது. இதன் வட்டார சேவைகளுக்கு "ஏர் கனடா எக்சுபிரசு" என்ற கிளை நிறுவனத்தை உருவாக்கி உள்ளது. இதன் தலைமையகம் கியூபெக்கின் மோன்ட்ரெல் எனும் பகுதியில் உள்ளது. ஏர் கனடாவின் பெரிய செயல்பாட்டு மையம் டொரொன்டோவின் பியர்சன் சர்வதேச விமான நிலையம் ஆகும். இந்த விமான நிலையம் ஆன்டரியோவின் மிசிசௌகா பகுதியில் அமைந்துள்ளது. ஏர் கனடா தனது பயணிகளின் மூலம் 2013 ஆம் ஆண்டு மட்டும் சுமார் 12.38 பில்லியன் கனடா டாலர்களை வருமானமாகப் பெற்றுள்ளது. கனடா நாட்டில் ஏர் கனடா எக்ஸ்பிரஸ் என்ற பெயரில் சேவைபுரிகிறது.

ஆரம்பத்தில் டிரான்ஸ் கனடா ஏர்லைன்ஸ் என்ற பெயருடன் 1936 ஆம் ஆண்டு கனடாவின் மத்திய அரசால் இந்நிறுவனம் உருவாக்கப்பட்டது. 1938 ஆம் ஆண்டு அடுத்த கண்டங்களுக்குச் செல்லக்கூடிய தனது முதல் விமானத்தினைச் செயல்படுத்தியது. கனடா நாட்டின் அரசு ஒப்புதலுடன் 1965 ஆம் ஆண்டு ‘ஏர் கனடா’ என்று இதன் பெயர் மாற்றப்பட்டது. 1980 ஆம் ஆண்டுகளில் விமானச் சேவைகளில் தளர்த்தப்பட்ட கட்டுப்பாடுகள் ஏற்பட்டதால், 1988 ஆம் ஆண்டு ஏர் கனடா தனியார் மயமாக்கப்பட்டது. 2000 ஆம் ஆண்டில் ஜனவரி 4 ஆம் தேதி தனது போட்டி நிறுவனமான கனடியன் ஏர்லைன்ஸினை ஏர் கனடா விலைக்கு வாங்கியது. 2006 ஆம் ஆண்டு ஏர் கனடா தனது 70 வது வருட முடிவினை வெகுவிமர்சையாகக் கொண்டாடியது. அதுவரை சுமார் 34 மில்லியன் மக்கள் ஏர் கனடா விமானச் சேவையின் மூலம் பறந்திருந்தனர். ஸ்கைடிராக்ஸினால் நான்கு நட்சத்திர மதிப்பு ஏர் கனடாவிற்கு வழங்கப்பட்டுள்ளது. 

ஏர் கனடாவின் விமானக் குழுவில் உள்ள ஏர்பஸ் ஏ330, போயிங்க் 767, போயிங்க் 777 மற்றும் போயிங்க் 787, அகல பாகங்களைக் கொண்ட ஜெட் விமானங்கள் போன்ற விமானங்கள் அதிக தூரம் கொண்ட பயணங்களுக்கு பயன்படுத்தப்படுகின்றன. ஏர்பஸ் ஏ320 விமானக் குடும்பமான ஏ319, ஏ320 மற்றும் ஏ321, எம்பரெர் ஈ170/ஈ190 விமானக் குடும்பங்கள் போன்றவை குறுந்தூரப் பயணங்களுக்கு பயன்படுத்தப்படுகின்றன. ஏர் கனடா கார்கோ, ஏர் கனடா எக்ஸ்பிரஸ் மற்றும் ஏர் கனடா ரௌஃக் போன்ற பெயர்களுடன் வெவ்வேறு பயன்பாடுகளுக்கென இதன் சேவைகள் பயன்படுத்தப்படுகின்றன. இதன் கிளை நிறுவனமான ஏர் கனடா வேகஷன்ஸ், விடுமுறை நாட்களுக்கான இலக்குகளைக் கொண்டுச் செயல்படுகிறது. இதற்குரிய திட்டங்களில் 90 நாடுகளுக்கும் அதிகமான இலக்குகளைக் கொண்டு, விடுமுறை காலத்தினை கொண்டாட வழிவகை செய்கின்றன. அந்தந்த பகுதிகளுக்குரிய பங்கீட்டாளர்களுடன் செய்யப்பட்ட ஒப்பந்தங்களின் மூலம் இதன் விமானச்சேவை சராசரியாக 1530 விமானங்களை தினமும் இயக்குகிறது. 

ஏர் கனடா தனது கோட்ஷேர் ஒப்பந்தங்களைப் பின்வரும் விமானச் சேவை நிறுவனங்களுடன் பகிர்ந்துள்ளது. 

ஏர் கனடா 21 உள்நாட்டு இலக்குகளையும், 81 சர்வதேச இலக்குகளையும் கொண்டுள்ளது. இந்த சர்வதேச இலக்குகளில் இங்கிலாந்து வெளிநாட்டு பிரதேசங்கள், நெதர்லாந்து பகுதிகள், பிரான்ஸ் மற்றும் அமெரிக்காவின் பகுதிகள் ஆகியவை அடங்கும். அத்துடன் ஆசியா, அமெரிக்கா, ஐரோப்பா மற்றும் ஓசியானியா ஆகிய கண்டங்கள் முழுவதும் அந்தந்த பகுதிகளில் உள்ள விமானச் சேவை நிறுவனங்களுடன் ஒப்பந்தங்களைக் கொண்டுள்ளது. இதன் மூலம் உலகின் ஐந்து கண்டங்களின் 46 நாடுகளில் 181 இலக்குகளை இலக்குகளாகக் கொண்டு ஏர் கனடா செயல்பட முடிகிறது. 

</br>

ஏர் கனடா டொரன்டோ – மான்ட்ரெல், நியூயார்க் – டொரன்டோ, மான்ட்ரெல் – டொரன்டோ மற்றும் வாங்கௌவெர் – விக்டோரியா போன்ற வழித்தடங்களை உயர்தர வழித்தடங்களாகக் கொண்டு செயல்படுகிறது. இந்த வழித்தடங்களுக்கு வாரத்திற்கு முறையே 158, 148, 143 மற்றும் 109 விமானங்களை இயக்குகிறது. இவை தவிர தனிப்பட்ட தேவைகள் மற்றும் சிறப்புப் பயன்பாடுகளுக்கென புரோவிடென்சியல்ஸ் – ஓட்டவா மற்றும் மெரிடா – ஹௌவுஸ்டன் வழித்தடங்களில் விமானங்களை செயல்படுத்துகிறது.




</doc>
<doc id="176873" url="https://ta.wikipedia.org/wiki?curid=176873" title="சீமன் விளைவு">
சீமன் விளைவு

சீமன் விளைவு ("Zeeman effect") என்பது ஒளிமூலம் ஒரு காந்தப்புலத்தில் உள்ள போது நிறமாலைக் கோடுகள் (Spectral lines) பலவாகப் பிரிந்து தோற்றமளிக்கும் விளைவாகும். இவ்விளைவு முதலில் பீட்டர் சீமன் எனும் டச்சு இயற்பியலாளரால் 1896-ல் கண்டுபிடிக்கப்பட்டது. இதன் துணையுடன் மிக முக்கியமான நிறமாலை பற்றிய ஆய்விற்கான செய்திகள் கிடைக்கின்றன. மேலும் இலத்திரன்களின் மின்னூட்டத்திற்கும் நிறைக்கும் உள்ள விகிதத்தினை (Charge to mass ratio) கணிக்க முடியும். அதன் காந்த சுழல்திறனை (Magnetic moment) மிகத் துல்லியமாகத் தெரிந்து கொள்ள முடியும்.


</doc>
<doc id="176875" url="https://ta.wikipedia.org/wiki?curid=176875" title="கசுடா சியம்ப்ரே, கொமண்டெடே">
கசுடா சியம்ப்ரே, கொமண்டெடே

கசுடா சியம்ப்ரே, கொமண்டெடே அல்லது கசுடா சியம்ப்ரே ("ஹஸ்டா சியம்ப்ரே", எசுப்பானியம்: Hasta Siempre, Comandante), என்பது 1965ல் கூப இசையமைப்பாளர் கார்லோசு பவுலோவினால் எழுதப்பட்ட எசுப்பானிய பாடல் ஆகும். காங்கோவில் புரட்சியை ஏற்படுத்தும் முயற்சியில் கூபாவை விட்டு சேகுவேரா வேளியேறியபோது, அவர் விட்டுச் சென்ற கடிதத்திற்கு பதில் கொடுக்கும் வன்னம் இதன் பாடல் வரிகள் அமைக்கப்பட்டுள்ளன. மேலும் கூப புரட்சியில் சேகுவேராவின் பங்கையும், அவரது வீரத்தையும் இந்த பாடல் நினைவுகூறுகின்றது. பாடலின் தலைப்பு அவரின் புகழ் பெற்ற வாக்கியமான ""¡Hasta la Victoria Siempre!"" என்பதில் இருந்து எடுத்தாளப்பட்டுள்ளது.

சேவின் மறைவுக்கு பிறகு, இந்த பாடல் மிகவும் புகழ் பெற்றது. சேகுவேராவின் இசை அடையாளமாகவே மாறிய இந்த பாடல் இதுவரை 200க்கும் மேலான கலைஞர்களால் மீளாக்கம் செய்யப்பட்டுள்ளது.



</doc>
<doc id="176878" url="https://ta.wikipedia.org/wiki?curid=176878" title="அனேடா வானூர்தி நிலையம்">
அனேடா வானூர்தி நிலையம்

, பொதுவாக அல்லது , சப்பானின் தோக்கியோ பெருநகரப் பகுதியில் அமைந்துள்ள இரண்டு முதன்மை வானூர்தி நிலையங்களில் ஒன்றாகும். இது தோக்கியோவின் ஓட்டா பகுதியில் தோக்கியோ தொடர்வண்டி நிலையத்திலிருந்து தெற்கே தொலைவில் அமைந்துள்ளது.

தோக்கியோவின் அனைத்து உள்ளூர் பறப்புகளும் அனேடா நிலையத்தில் இருந்தும் பெரும்பான்மையான பன்னாட்டு பறப்புக்களை நரிட்டா பன்னாட்டு வானூர்தி நிலையத்தில் இருந்தும் இயக்கப்படுகின்றன. 2010ஆம் ஆண்டில் அனேடாவில் நான்காவது ஓடுபாதை அமைக்கப்பட்ட போது, ஓர் தனிப்பட்ட பன்னாட்டு முனையமும் திறக்கப்பட்டது. இதன்பின்னர் அனேடாவிலிருந்து இயங்கும் பன்னாட்டுச் சேவைகளில் பெரும் முன்னேற்றம் ஏற்பட்டது. இதற்கு முன்னதாக இங்கிருந்து சியோல், சாங்காய், ஹொங்கொங் மற்றும் தாய்பெய்யிற்கு மட்டுமே ஒப்பந்த அடிப்படையிலான வான்பயணங்கள் மேற்கொள்ளப்பட்டிருந்தன. சப்பானிய அரசு அனேடா வானூர்தி நிலையத்தின் பன்னாட்டு பங்கை மேலும் விரிவுபடுத்தத் திட்டமிட்டுள்ளனர்.

2012ஆம் ஆண்டில் 66,795,178 பயணியர் பயன்படுத்தி உள்ளனர். பயணிகள் போக்குவரத்தில் இது ஆசியாவில் இரண்டாவதாகவும் அட்லான்டாவின் ஹார்ட்ஸ்ஃபீல்ட்-ஜாக்சன் அட்லான்டா பன்னாட்டு விமான நிலையம், பெய்ஜிங் தலைநகர் பன்னாட்டு விமான நிலையம் மற்றும் இலண்டன் ஹீத்ரோ வானூர்தி நிலையங்களை அடுத்து உலகில் நான்காவதாகவும் உள்ளது. அனேடாவும் நரிட்டாவும் இணைந்த தோக்கியோவின் நகரமைப்பு வானூர்தி நிலையப் போக்குவரத்து இலண்டன், நியூயார்க் நகரங்களை அடுத்து உலகின் மூன்றாவது நிலையில் உள்ளது. 

சப்பானின் இரண்டு பெரிய வான்வழிப் போக்குவரத்து நிறுவனங்களான சப்பான் ஏர்லைன்ஸ் (முனையம் 1) மற்றும் ஆல் நிப்பான் ஏர்வேஸ் (முனையம் 2), ஆகியவற்றின் அடித்தளமாக அனேடா நிலையம் உள்ளது. 

திசம்பர் 2009இல் போர்பசுடிராவெல்லர்.கொம் அனேடா வானூர்தி நிலையத்தை உலகிலேயே மிகவும் நேர ஒழுங்குள்ள வானூர்தி நிலையமாக மதிப்பிட்டுள்ளது. புறப்படும் சேவைகள் 94.3% சரியான நேரத்திலும் வந்துசேரும் சேவைகள் 88.6% சரியான நேரத்திலும் இயங்கின.



</doc>
<doc id="176883" url="https://ta.wikipedia.org/wiki?curid=176883" title="இயக்கச் சமன்பாடுகள்">
இயக்கச் சமன்பாடுகள்

இயற்பியலில், இயக்கச் சமன்பாடுகள் ("equations of motion") எனப்படுபவை திசைவேக வளர்ச்சியுடன் நகரும் அல்லது இயங்கும் ஒரு பொருளின் நிலையினை நேரம் சார்பாக விளக்கும் சமன்பாடுகளாகும்.

U என்பதை தொடக்கத் திசைவேகமாகவும், V என்பதை கடைசித் திசைவேகமாகவும், t என்பதை இந்த திசைவேக மாற்றம் நிகழ தேவையான கால அளவு வினாடிகளிலும், a என்பது வேகவளர்ச்சி அல்லது வேகத்தளர்ச்சி என்றும், S என்பது இந்த t என்கிற கால அளவில் நகர்ந்த தூரம் என்றும் கொண்டால்

ஆகியவைகளே இயக்கச் சமன்பாடுகள் ஆகும். 


</doc>
<doc id="176884" url="https://ta.wikipedia.org/wiki?curid=176884" title="விசையிணை">
விசையிணை

விசையிணை அல்லது இணைவிசை அல்லது இரட்டை (Couple ) என்பது சமமான ஆனால் ஒன்றிற்கொன்று எதிர்திசைகளில் செயல்படும் இரு இணையான விசைகள் ஆகும். இவை யாதேனும் ஒரு பொருளில் தாக்கும் எதிரெதிர் திசைகளும் சம பருமனும் கொண்ட சமாந்தரமான இரு விசைகள் ஆகும். இரட்டையின் சுழல்திறன் (Moment) இவ்விரு விசையில் ஒன்றினை அவ்விரு விசைகளுக்கு இடையேயுள்ள செங்குத்து தூரத்தால் பெருக்கி வரும் பெருக்குத் தொகைக்குச் சமமாகும்.


</doc>
<doc id="176886" url="https://ta.wikipedia.org/wiki?curid=176886" title="சமநிலையாக்கி">
சமநிலையாக்கி

எந்த ஒரு விசை பலவிசைகளுடன் செயல்பட்டு, ஒரு புள்ளியைச் சமநிலைக்குக் கொண்டு வருகிறதோ அந்த விசை சமநிலையாக்கி (Equilibrant) எனப்படும். ஒன்றுக்கு மேற்பட்ட விசைகளைத் திசையன் முறையில் கூட்டும் போது தொகுபயன் விசை (அல்லது விளைவு விசை) கிடைக்கிறது. தொகுபயன் விசையும் (Resultant) சமநிலையாக்கியும் ஒன்றுக்கொன்று சமமாகவும் எதிரெதிர் திசையிலும் செயல்படுகின்றன.

ஒரு தொகுதி விசைகளின் (F, F, ...) சமநிலையாக்கி (F) அவ்விசைகளின் தொகுபயன் விசைக்குச் (F) சமனும் எதிரும் என்பதால் தொகுபயன் விசையைக் கணிப்பதன் மூலம் சமநிலையாக்கி விசையைக் கண்டறியலாம். 

விசைகள் ஒன்றுக்கொன்று இணையாக இருக்கும் நிலையில், அவை ஒரே திசையிலா, எதிரெதிர்த் திசையிலா உள்ளது என்பதைப் பொறுத்து அவற்றை வெறுமனே கூட்டுவதன் மூலம் அல்லது கழிப்பதன் மூலம் தொகுபயன் விசையைக் கண்டறியலாம்.

அதேவேளை விசைகள் ஒன்றுக்கொன்று செங்குத்தாக இருக்கும்போது அதைக் கணிப்பதற்கான சமன்பாடுகள் பின்வருமாறு:



</doc>
<doc id="176894" url="https://ta.wikipedia.org/wiki?curid=176894" title="இரு நிலை பெட்டி">
இரு நிலை பெட்டி

இரு நிலை பெட்டி (Bilevel rail car/ double-decker coach) அல்லது இரட்டை அடுக்கு பெட்டி என்ற இது இரு நிலைகளில் பயணிகளை இடம் அமர்த்த வசதியுள்ள தொடருந்துப் பெட்டி ஆகும். இதன் மூலம், ஒரு பெட்டியில் 57% பயணிகளை கூடுதலாக இடம் அமர்த்த முடியும்.

இந்தியாவில் மும்பை - சூரத் இடையே இந்திய இரயில்வே நிறுவனம் 1970 ல் இரட்டை அடுக்கு தொடருந்து துவக்கப்பட்டது. நவீன சொகுசு தொடருந்து சென்னை - பெங்களூரு இடையே ஏப்ரல் 25 2013 முதல் இயக்கப்படுகின்றது.


</doc>
<doc id="176895" url="https://ta.wikipedia.org/wiki?curid=176895" title="பிராசாத நூல்கள்">
பிராசாத நூல்கள்

இந்து சமயத்தில், பிராசாத நூல்கள் இறைவனின் இருக்கை நிலைகளை மனத்தில் கொண்டு அவனை அடைவதற்கு உரிய நெறிகளைக் காட்டுகின்றன. பிராசாதம் என்னும் சொல் இறைவனின் கோலத்தைக் குறிக்கும். இது கலைக்கோலம். இதனை யோகமுத்திரை எனவும் கூறுவர். இந்த யோகமுத்திரைக் கலையை யோகநெறி எனவும் கூறுவர். இது ஓர் அகநெறி. மனப்பக்குவம். மனப்பயிற்சியும் ஆம். தத்துவப் பிரகாசம் என்னும் நூலில் இது விளக்கமாகக் கூறப்பட்டுள்ளது.

இக்காலத்தில் இறைவனின் கோலமான திருநீறு போன்ற பொருள்களையும், இறைவனுக்குப் படையல் செய்த பொருள்களையும் குறிக்கும் வகையில் ‘பிரசாதம்’ என்னும் சொல்லைப் பயன்படுத்திவருகின்றனர். பிராசாதம் வேறு. பிரசாதம் வேறு.

திருமந்திரம் பிராசாதத்தை ‘மேதாதி ஈரெட்டு’ என்று குறிப்பிடுகிறது.

கோபப் பிரசாதம் என்னும் நூல் நூலாசிரியரின் சினக்கோலத்தை விரித்துரைக்கிறது.

அடுத்து இறைவனை அடைவதற்கு உரிய பிரசாதத்தை விளக்கும் நூல்கள் தோன்றின.
உணவுப் பொருள்களைச் சாத(க)ம் செய்து உண்கிறோம். அதுபோல பிராண வாயுவைச் சாத(க)ம் செய்து உடலுக்கு வலிமையாக்கிக்கொள்வது 'யோகப் பிராசாதம்'

இறைவனை அடைவதற்கு உரிய வழிகள் இந்து மதத்தில் பலவாறாகச் சொல்லப்பட்டுள்ளன. அவற்றுள் சைவ சித்தாந்தம் சரியை, கிரியை, யோகம், ஞானம் என்னும் நான்கு நெறிகளைக் காட்டுகிறது. 13 ஆம் நூற்றாண்டில் தோன்றிய சிவஞான சித்தியாரரை வழிமொழிந்து பல நூல்கள் இவற்றை விளக்குகின்றன. அவை இவற்றின் ஒரு பகுதியாகிய யோகத்தை மட்டும் பிராசாதம் என்னும் பெயரில் விளக்குகின்றன.

சிவஞான சித்தியார் யோகத்தை 'சகமார்க்கம்' எனக் கூறுகிறது. இது புலனை ஒடுக்கும் நெறி. இதனை அட்டாங்க யோகம் என்பர். இதனைப் பதஞ்சலியின் யோகம் எனச் சைவ சித்தாந்தம் கருதுவதில்லை. இறைவனை அடைவதற்கு உரிய படிகளாகவே கொள்கின்றன.

சைவத்தில் சொல்லப்படுவது பிராசாத யோகம். இது 16 கலை உறுப்புகளைக் கொண்டது.

<poem>மேதை
அருக்கீசம்
விடகலை
விந்து
அர்த்தசந்திரன்
நிரோதினி
நாதம்
நாதாந்தம்
சத்தி
வியாபினை
வியோமரூபினி
அனந்தை
அனாதை
அனாசிருதை
சமனை
உன்மனை</poem>


</doc>
<doc id="176899" url="https://ta.wikipedia.org/wiki?curid=176899" title="வினைமுற்று">
வினைமுற்று

தமிழில் வினைச்சொற்கள் முற்றாகவும் எச்சமாகவும் வரும். எச்சமானது பெயரெச்சமாகவோ, வினையெச்சமாகவோ இருக்கும். முற்றோ, எச்சமோ எதுவாயினும் காலம் காட்டும். காலம் காட்டாத வினைப்பகுதியோடு இணைந்து நிற்கும் தொடரை வினைத்தொகை என்பர்.
தமிழில் வினைமுற்றுகள் இரு வகையில் அமையும். தெரிநிலை வினைமுற்று, குறிப்பு வினைமுற்று என்பன அவை. 
ஒரு வினை (செயல்) முற்றுப் பெற்ற சொல்லாயின் அது வினைமுற்று. (எடுத்துக்காட்டு) அவன் கற்றான். அவள் நின்றாள். அவர் சென்றார். அது வந்தது. அவை வந்தன. - என்பனவற்றில் தடித்து எழுத்துக்களில் காட்டப்பட்டுள்ளவை ஐம்பால் தெரிநிலை வினைமுற்றுகள்

அவன் நல்லன். அவள் நல்லள். அவர் (அவர்கள்) நல்லர். அது நன்று. அவை நல்ல. - என்பனவற்றில் தடித்த எழுத்துக்களில் காட்டப்பட்டுள்ளவை ஐம்பால் குறிப்பு வினைமுற்றுகள்.

இவை.()


</doc>
<doc id="176902" url="https://ta.wikipedia.org/wiki?curid=176902" title="சாவார் உள் மாவட்டம்">
சாவார் உள் மாவட்டம்

சாவார் ("Savar", ) வங்காளதேசத்தில் தாக்கா கோட்டத்தில் தாக்கா மாவட்டத்தில் உள்ள ஓர் உள் மாவட்டம் ஆகும். இது டாக்கா நகரத்திலிருந்து வடமேற்கே ஏறத்தாழ 24 கிமீ தொலைவில் அமைந்துள்ளது. இங்கு அமைக்கப்பட்டுள்ள வங்காளதேச விடுதலைப் போர் தியாகிகளுக்கான நினைவுச் சின்னம், "ஜாதியோ இசுமிருதி" சௌதோ மிகவும் புகழ்பெற்றது.


</doc>
<doc id="176903" url="https://ta.wikipedia.org/wiki?curid=176903" title="ரியா சக்ரபோர்த்தி">
ரியா சக்ரபோர்த்தி

ரியா சக்கரபோர்த்தி (ரியா சக்கரவர்த்தி) என்பவர் ஓர் இந்தியத் திரைப்பட நடிகை. இவர் அழகியும் தொலைக்காட்சித் தொகுப்பாளினியும் ஆவார்.


</doc>
<doc id="176912" url="https://ta.wikipedia.org/wiki?curid=176912" title="சித்திக் (இயக்குநர்)">
சித்திக் (இயக்குநர்)

சித்திக் என்பவர் மலையாளத் திரைப்பட இயக்குனரும் திரைக்கதை எழுத்தாளரும் ஆவார்.



</doc>
<doc id="176916" url="https://ta.wikipedia.org/wiki?curid=176916" title="லேடீஸ் அண்டு ஜென்டில்மேன்">
லேடீஸ் அண்டு ஜென்டில்மேன்

இந்த பெயரில் உள்ள கட்டுரைகள் கீழே தரப்பட்டுள்ளன.


</doc>
<doc id="176918" url="https://ta.wikipedia.org/wiki?curid=176918" title="லேடீஸ் அண்டு ஜென்டில்மேன் (மலையாளத் திரைப்படம்)">
லேடீஸ் அண்டு ஜென்டில்மேன் (மலையாளத் திரைப்படம்)

லேடீஸ் அண்டு ஜென்டில்மேன் என்பது 2013 ஆம் ஆண்டு வெளியான மலையாளத் திரைப்படம். இதை சித்திக் இயக்கியுள்ளார். மோகன்லால், மீரா ஜாஸ்மீன், பத்மபிரியா ஆகியோர் முன்னணி வேடங்களில் நடித்துள்ளனர். முக்கியக் காட்சிகள் கொச்சியிலும் துபாயிலும் படம் பிடிக்கப்பட்டன.


</doc>
<doc id="176919" url="https://ta.wikipedia.org/wiki?curid=176919" title="கொழும்புத் தமிழ்ச் சங்கம்">
கொழும்புத் தமிழ்ச் சங்கம்

கொழும்புத் தமிழ்ச் சங்கம், இலங்கையில் உள்ள கொழும்பு நகரில் உள்ள தமிழர் பண்பாட்டு அமைப்பு. இது 1942ல் தொடங்கப்பட்டது. ஏறத்தாழ ஐம்பதினாயிரம் தமிழ் நூல்களை உள்ளடக்கிய விசாலமான நூலகம் ஒன்று இங்கு அமைந்துள்ளது.

1942 முதல் தமிழ்ச் சங்கத்தின் தலைவர்களாக இருந்தோர் வருமாறு:


</doc>
<doc id="176921" url="https://ta.wikipedia.org/wiki?curid=176921" title="நரிட்டா பன்னாட்டு வானூர்தி நிலையம்">
நரிட்டா பன்னாட்டு வானூர்தி நிலையம்

நரிட்டா நிலையம் சப்பானின் பெரும்பான்மையான பன்னாட்டு வான்பயணச் சேவைகளை மேற்கொள்கிறது; ஆசியாவிற்கும் அமெரிக்காக்களுக்கும் இடையேயான வான் போக்குவரத்திற்கு முதன்மை இணைப்புப் பாலமாகவும் விளங்குகிறது. 2007ஆம் ஆண்டில் இந்த நிலையத்தை 35,478,146 பயணிகள் பயன்படுத்தி உள்ளனர். இது சப்பானின் இரண்டாவது போக்குவரத்து மிக்க வானூர்தி நிலையமாக விளங்குகிறது.சப்பானின் வான் சரக்கு மையங்களில் மிகவும் நெருக்கடி மிகுந்ததாக உள்ளது. உலகளவில் மிகுந்த வான் சரக்கு கொண்டு செல்லும் வானூர்தி நிலையங்களில் ஒன்பதாவதாக உள்ளது. சப்பானின் தேசிய வான்வழிப் போக்குவரத்து நிறுவனமான சப்பான் ஏர்லைன்ஸ், ஆல் நிப்பான் ஏர்வேஸ், நிப்பான் கார்கோ ஏர்லைன்ஸ், மற்றும் குறைந்த கட்டண வான்பயணச் சேவையாளர்களான ஜெட்ஸ்டார் சப்பான் மற்றும் ஏர் ஆசியா சப்பான் நிறுவனங்களுக்கு பன்னாட்டு முனைய மையத்தளமாக விளங்குகிறது. மேலும் அமெரிக்க வான்வழிப் போக்குவரத்து நிறுவனங்களான டெல்டா ஏர்லைன்ஸ் மற்றும் யுனைடெட் ஏர்லைன்சுக்கு ஆசியாவிற்கான முனைய மையமாக அமைந்துள்ளது.


</doc>
<doc id="176925" url="https://ta.wikipedia.org/wiki?curid=176925" title="லேடீஸ் அண்டு ஜென்டில்மேன் (இந்தித் திரைப்படம்)">
லேடீஸ் அண்டு ஜென்டில்மேன் (இந்தித் திரைப்படம்)

லேடீஸ் அண்டு ஜென்டில்மேன் என்பது 2013 ஆம் ஆண்டின் ஜூலை மாதம் வெளிவரவிருக்கும் திரைப்படம். இதை ராஜ்குமார் சந்தோஷி தயாரித்து, இயக்கியுள்ளார். ஐஸ்வர்யா ராய், அபிஷேக் பச்சன் ஆகியோர் முன்னணி வேடங்களில் நடித்துள்ளனர்.


</doc>
<doc id="176935" url="https://ta.wikipedia.org/wiki?curid=176935" title="பட்டி (புராண மிருகம்)">
பட்டி (புராண மிருகம்)

பட்டி என்பது இந்து தொன்மவியலின் அடிப்படையில் தேவ லோகத்தில் வாழ்கின்ற பசுவான காமதேனுவின் மகளாவாள். காமதேனுவிற்கு நந்தினி என்ற மற்றொரு மகளும் உண்டு.

பிரம்மாவினைப் போல காமதேனுவிற்கும் படைக்கும் தொழில் செய்யும் ஆசை வந்தது. எனவே காமதேனு புற்றுக்குள் இருந்த சிவலிங்கத்தினை பால்சொரிந்து வணங்கி வந்தது. ஒருநாள் காமதேனுவுடன் வந்த பட்டி விளையாடியபடியே புற்றினை உதைத்து உடைத்தது. அதனைக் கண்ட காமதேனு சிவபெருமானிடம் மன்னிப்புக் கோரியது.

அதன் பின் பட்டியின் குளம்படியை சிவபெருமான் ஏற்றுக்கொள்வதாகவும், அத்தலம் பட்டீஸ்வரம், பட்டிபுரி என்றும் அழைக்கப்பெறுவதாகவும் வரமளித்தார். அத்தலம் இப்போது கோவை மாவட்டத்திலுள்ள பேரூரில் பட்டீசுவரர் திருக்கோயில் என்ற பெயரில் உள்ளது.



</doc>
<doc id="176936" url="https://ta.wikipedia.org/wiki?curid=176936" title="பட்டி">
பட்டி

பட்டி என்ற பெயரில் உள்ள கட்டுரைகள்:



</doc>
<doc id="176937" url="https://ta.wikipedia.org/wiki?curid=176937" title="நந்தினி (புராண மிருகம்)">
நந்தினி (புராண மிருகம்)

நந்தினி என்பது இந்து தொன்மவியலின் அடிப்படையில் தேவ லோகத்தில் வாழ்கின்ற பசுவான காமதேனுவின் மகளாவள். காமதேனுவிற்கு பட்டி என்ற மற்றொரு மகளும் உண்டு.

பஞ்சத்திலிருந்து ஊரினை மீட்க ஜபாலி முனிவர் என்பவர் இந்திரனை நோக்கி யாகம் செய்தார். தேவலோகத்தில் வாழும் கேட்டதைத் தருகின்ற பசுவான காமதேனுவினால் பஞ்சம் அழியும் என்று, காமதேனுவினை பூமிக்கு அனுப்புமாறு வேண்டினார். காமதேனு வருணலோகம் சென்றிருந்ததால், அதன் மகளான நந்தினியை இந்திரன் பூலோகம் செல்லுமாறு பணித்தார்.

ஆனால் நந்தினி பூலோகத்திற்கு செல்ல மறுத்துவிட்டது. இந்திரன் பணித்தும், நந்தினி பூமிக்கு வர மறுத்தமையால், ஜபாலி கோபம் கொண்டு நதியாக மாறி பூலோகத்திற்கு வருமாறு சாபமிட்டார். அதனால் நந்தினி நதியாக மாறி பூமிக்கு வந்தார். 

கட்டீல் தலபுராணம்

புராணம்


</doc>
<doc id="176939" url="https://ta.wikipedia.org/wiki?curid=176939" title="லகாட் டத்து">
லகாட் டத்து

லகாட் டத்து ("Lahad Datu") மலேசியா, போர்னியோ, சபா மாநிலத்தில் உள்ள பிரதான நகரங்களில் ஒன்றாகும். இது தாவாவ்
மாவட்டத்தில் ஒரு துணை மாவட்டமாகவும் விளங்குகிறது. சபா மாநிலத்தின் தலைநகரமான கோத்தா கினபாலுவில் இருந்து 430 கி.மீ. தென் கிழக்கே இருக்கும் இந்த நகரில், இந்தோனேசியாவின் தாக்கத்தை அதிகமாகக் காண முடியும்.

இங்கு டூசுன் பூர்வீக இனத்தைச் சேர்ந்த மக்கள் மிகுதியாக வாழ்கின்றனர். லகாட் டத்துவின் சுற்றுப் பகுதிகளில் ஏராளமான கொக்கோ, எண்ணெய்ப் பனை தோட்டங்கள் உள்ளன. காட்டு மரங்கள் ஏற்றுமதிக்கு முக்கியத் துறைமுகமாகவும் விளங்குகிறது. உள்ளூர் பயணப் போக்குவரத்திற்காக இங்கு ஒரு விமான நிலையமும் உள்ளது.

2013 பிப்ரவரி 13ஆம் தேதி, இந்த லகாட் டத்து பட்டணத்திற்கு அருகில் இருக்கும் தண்டுவோ () எனும் கிராமத்தை, சூலு சுல்தானகத்தைச் சேர்ந்தவர்கள் என்று கூறிக் கொண்ட சிலர் ஆக்கிரமித்துக் கொண்டனர். இரு வாரங்கள் போராட்டத்திற்குப் பின்னர் மலேசியப் பாதுகாப்பு படையினர் அந்தக் கிராமத்தை மீட்டனர்.


</doc>
<doc id="176940" url="https://ta.wikipedia.org/wiki?curid=176940" title="ஊசித்துளை காமரா">
ஊசித்துளை காமரா

ஊசிதுளை காமரா (Pin hole camera) ஒளி நேர்கோட்டில் செல்வதை விளக்க உதவும் எளிய கருவி. ஒருபக்கத்தில் தேய்த்தக் கண்ணாடியும் மறுபக்கத்தில் சிறு துளையும் உள்ள ஒரு ஒளிபுகாப் பெட்டியாகும். படிமத்தின் புறக் கோட்டினை (Outline ) எளிதில் பெற இது உதவுகிறது. இப்படிப் பட்ட கருவியுடன் எக்சு கதிர் கருவியின் குவியத்தினை (Focus) மிக இலகுவாக அதிக செலவில்லாமல் சோதனை மூலம் காணலாம்.


</doc>
<doc id="176941" url="https://ta.wikipedia.org/wiki?curid=176941" title="பட்டி (தொழுவம்)">
பட்டி (தொழுவம்)

பட்டி அல்லது தொழுவம் என்பது விலங்குகளுக்கு வாழுமிடமாக அமைக்கப்படும் வீடு. தொழுவம் என்பது பெரும்பாலும், ஆடு, மாடுகளுக்காக அமைக்கப்படுவதைக் குறிக்கிறது. இவற்றிற்கான உணவும் நீரும் தொழுவத்திலேயே வழங்கப்படுகின்றன. பொதுவாக, தொழுவம் கூரைகளால் வேயப்பட்ட கொட்டகை அமைப்பில் இருக்கும். உறைவிடமாகவே கருதப்படுகிறது. இதை கொட்டில் எனவும் அழைப்பர்.


</doc>
<doc id="176948" url="https://ta.wikipedia.org/wiki?curid=176948" title="சுமனை">
சுமனை

சைவ சமய நம்பிக்கைப்படி சுமனை என்பது சிவபெருமானால் தோற்றுவிக்கப்பட்ட பஞ்ச பசுக்களில் ஒன்றாகும். இப்பசுவானது சிவனது ஈசானிய முகத்திலிருந்து தோன்றியதாகும். அத்துடன் இப்பசுவானது சிவப்பு நிறத்தினை உடையது. இப்பசுவின் சானத்திலிருந்து தயாரிக்கப்படும் திருநீறு ரட்சை என்று அழைக்கப்பெறுகிறது.


</doc>
<doc id="176949" url="https://ta.wikipedia.org/wiki?curid=176949" title="சுசீலை">
சுசீலை

சைவ சமயத்தின் நம்பிக்கைப்படி சுசீலை என்பது சிவபெருமானால் தோற்றுவிக்கப்பட்ட பஞ்ச பசுக்களில் ஒன்றாகும். இப்பசுவானது சிவனது தற்புருச முகத்திலிருந்து தோன்றியதாகும். அத்துடன் இப்பசுவானது வெண்ணிறத்தினை உடையது. இப்பசுவின் சாணத்திலிருந்து தயாரிக்கப்படும் திருநீறு சாரம் என்று அழைக்கப்பெறுகிறது.


</doc>
<doc id="176950" url="https://ta.wikipedia.org/wiki?curid=176950" title="தந்தை (பசு)">
தந்தை (பசு)

சைவ சமயத்தின் நம்பிக்கைப் படி தந்தை என்பது சிவபெருமானால் தோற்றுவிக்கப்பட்ட பஞ்ச பசுக்களில் ஒன்றாகும்.

இப்பசுவானது சிவனது சத்தியோசாத முகத்திலிருந்து தோன்றியதாகும். அத்துடன் இப்பசுவானது கபில நிறத்தினை உடையது. இப்பசுவின் சாணத்திலிருந்து தயாரிக்கப்படும் திருநீறு விபூதி என்று அழைக்கப்பெறுகிறது. 


</doc>
<doc id="176951" url="https://ta.wikipedia.org/wiki?curid=176951" title="பத்திரை">
பத்திரை

சைவ சமய நம்பிக்கைப்படி பத்திரை என்பது சிவபெருமானால் தோற்றுவிக்கப்பட்ட பஞ்ச பசுக்களில் ஒன்றாகும். இப்பசுவானது சிவனது வாமதேவ முகத்திலிருந்து தோன்றியதாகும். அத்துடன் இப்பசுவானது வெண்ணிறத்தினை உடையது. இப்பசுவின் சாணத்திலிருந்து தயாரிக்கப்படும் திருநீறு பசிதம் என்று அழைக்கப்பெறுகிறது.


</doc>
<doc id="176952" url="https://ta.wikipedia.org/wiki?curid=176952" title="சுரபி">
சுரபி

சைவ சமய நம்பிக்கைப்படி சுரபி என்பது சிவபெருமானால் தோற்றுவிக்கப்பட்ட பஞ்ச பசுக்களில் ஒன்றாகும். இப்பசுவானது சிவனது அகோர முகத்திலிருந்து தோன்றியதாகும். அத்துடன் இப்பசுவானது வெண்ணிறத்தினை உடையது. இப்பசுவின் இன்னொரு பெயர் 'காமதேனு' என்பதாகும். இப்பசுவின் சாணத்திலிருந்து தயாரிக்கப்படும் திருநீறு பஸ்மம் என்று அழைக்கப்பெறுகிறது.


</doc>
<doc id="176957" url="https://ta.wikipedia.org/wiki?curid=176957" title="சங்கன்">
சங்கன்

இந்து தொன்மவியலின் அடிப்படையில் சங்கன் என்பவர் நாக லோகத்தின் அரசராவார். இவர் சிவபெருமானிடம் இருந்த பற்றுதல் காணமாக சிவனை முழுமுதற் கடவுளாக வழிபட்டு வந்தார். 

பத்மன் என்ற விஷ்ணுவினை வழிபடும் நாக லோக அரசனுக்கும் இவருக்கும் சிவபெருமான் பெரியவரா, விஷ்ணு பெரியவரா என்ற போட்டி ஏற்பட்டது. இந்த போட்டினை அறிந்த பார்வதி தேவி சிவனும், விஷ்ணுவும் இணைந்து காட்சிதரும்படி வேண்டினார். அதனால் சிவபெருமான் சங்கலிங்கமாக காட்சி தந்ததாக சங்கரன்கோவில் தலபுராணம் கூறுகிறது.



</doc>
<doc id="176958" url="https://ta.wikipedia.org/wiki?curid=176958" title="பத்மன்">
பத்மன்

இந்து தொன்மவியலின் அடிப்படையில் பத்மன் என்பவர் நாக லோகத்தின் அரசராவார். காசிபர்-கத்ரு தம்பதியரின் மகன். இவர் பதுமன் என்றும் அறியப்படுகிறார். இவர் திருமாலிடம் இருந்த பற்றுதல் காணமாக அவரையே முழுமுதற் கடவுளாக வழிபட்டு வந்தார். 

சங்கன் என்ற சிவபெருமானை வழிபடும் நாக லோக அரசனுக்கும் இவருக்கும் சிவபெருமான் பெரியவரா, விஷ்ணு பெரியவரா என்ற போட்டி ஏற்பட்டது. இந்த போட்டினை அறிந்த பார்வதி தேவி சிவனும், விஷ்ணுவும் இணைந்து காட்சிதரும்படி வேண்டினார். அதனால் சிவபெருமான் சங்க லிங்கமாக காட்சி தந்ததாக சங்கரன்கோவில் தலபுராணம் கூறுகிறது.



</doc>
<doc id="176967" url="https://ta.wikipedia.org/wiki?curid=176967" title="சிவ தனுசு">
சிவ தனுசு

இந்து தொன்மவியலின் அடிப்படையில் சிவதனுசு என்பது சிவபெருமானுடைய ஆயுதமாகும். ஜனகரின் மூதாதையர்களுக்கு சிவபெருமான் இந்த தனுசை அளித்தார். பல தலைமுறைகள் கடந்தபின்பு ஜனகர் தன்னுடைய மகளான சீதாவின் சுயம்வரத்தில் சிவதனுசில் நாண் பூட்டுகின்றவருக்கு சீதையை திருமணம் செய்து வைக்க எண்ணி போட்டி வைத்தார். சுயம்வரத்தில் கலந்து கொண்ட இராமர் சிவதனுசை நாண்பூட்டி உடைத்தார் என்கிறது இராமாயணம்.

விஸ்வகர்மா எனும் தேவலோகத்தில் இருக்கின்ற தச்சர் இரு மகோன்னத தனுசுகளைச் செய்தார். அந்த தனுசுகள் இரண்டுமே மிகவும் வலிமை வாய்ந்ததாகவும், மேரு மலையை போல உறுதியானதாகவும் இருந்தன. அந்த தனுசுகளைச் சிறப்பிக்கும் வண்ணம் ஒரு தனுசைச் சிவபெருமான் எடுத்துக் கொண்டார். பின்னர் மற்றொரு தனுசு திருமாலிடம் கொடுக்கப்பட்டது. இந்த ஆயுதங்களில் எது சிறந்தது என தேவர்களுக்குள் ஐயம் எழுந்தது. அவர்கள் பிரம்மாவிடம் சென்று இந்த விற்களில் சிறந்தது சிவதுனுசா, திருமால் தனுசா என்று வினவினார்கள். பிரம்மா இவ்விருவரும் சண்டையிடும் போதே தெரியுமென கூற, சிவபெருமானும் திருமாலும் அந்த விற்களை வைத்து சண்டையிட்டுக் கொண்டார்கள்.

முடிவுராத சண்டையில் இருவரும் விலகிட தேவர்கள் வேண்டிக் கொண்டதால், சிவபெருமானும், திருமாலும் சண்டையே விடுத்தர். சிவபெருமான் தன்னுடைய வில்லை இந்திரனிடம் தந்தார். அந்த வில்லில் சிறிது விரிசல் இருப்பதைக் கண்டு இந்திரன் அதனைப் பயன்படுத்தாமல் வைத்திருந்தான். தன்னை பராமரிக்காமல் இந்திரனும், தேவர்களும் இருப்பதைக் கண்ட சிவதனுசு சிவபெருமானை நோக்கி தவமிருந்தது. அதன் பலனாக சிவபெருமானை மீண்டும் அடைந்த சிவதனுசு, தன்னை மதியாத தேவர்களை பழிதீர்ப்பேன் என சபதம் ஏற்றது.

தட்சனின் யாகத்தில் தாட்சாயிணி விழுந்து இறந்திட, சிவபெருமான் ஆவேசம் கொண்டு யாகத்தில் கலந்து கொண்ட தேவர்களைச் சிவதனுசினாலேயே தண்டித்தார். அதன் பிறகு தேவநாதன் என்பவரிடம் இந்த சிவதனுசை கொடுத்துவிட்டார்.

சிவதனுசை பராமரித்தும், பூஜித்தும் வந்ததால், தேவநாதனுக்கு ஜனகர் எனும் முனிவரைப் போன்ற ஜனகர் பிறந்ததார். ஜனகரும் சிவதனுசை போற்றி வந்தமையால், திருமகளே சீதாவாக அவருக்குப் பிறந்தார். 

சிவதனுசை சீதையால் மட்டுமே கையாள முடிந்தது. அதனால் ஜனகர் தன்னுடைய மகளின் சுயம்வரத்திற்கு சிவதனுசிற்கு நாண் ஏற்றுவதையே போட்டியாக வைத்திருந்தார். சிவதனுசின் பழமை காரணமாகவும், பயன்படுத்தப்படாமல் இருந்தமையாலும், இராமன் சிவதனுசில் நாண் ஏற்றும் போது தனுசு உடைந்தது.

சிவபெருமானுடைய தனுசை உடைத்தமைக்கு ராமனோடு சண்டையிட்டார் பரசுராமர். 

காண்டீபம்


</doc>
<doc id="176971" url="https://ta.wikipedia.org/wiki?curid=176971" title="கட்வங்கம்">
கட்வங்கம்

கட்வங்கம் (ஆங்கிலம்:Katvangam) என்பது சிவபெருமானுடைய ஆயுதங்களில் ஒன்றாகும். இந்த ஆயுதம் எலும்பினால் செய்யப்பட்ட தண்டுப்பகுதியையும், முன்பக்கத்தில் மண்டையோட்டினையும் பெற்று காணப்படுகிறது.

இந்த வகை ஆயுதங்களை சைவ சமயத்தின் பிரிவான காபாலிக சமயத்தினை பின் பற்றுகின்றவர்கள் வைத்திருக்கிறார்கள்.

தமிழகத்தில் லால்குடி சப்தரிஷீஸ்வரர் திருக்கோயில், திருச்சி , காஞ்சி ஏகாம்பர நாதர் கோயில், வாலீஸ்வரர் கோயில் ஆகிய கோயில்களில் இந்த கட்வங்க ஆயுதத்துடன் சிவ வடிவங்கள் காணப்படுகின்றன.

காண்டீபம்

http://poetryinstone.in/lang/ta/tag/katvangam


</doc>
<doc id="176972" url="https://ta.wikipedia.org/wiki?curid=176972" title="பாசக்கயிறு">
பாசக்கயிறு

இந்து தொன்மவியலின் அடிப்படையில் பாசக்கயிறு என்பது யமனின் ஆயுதமாகும். இந்த ஆயுதத்தினை பயன்படுத்தி உலக உயிர்களின் வாழ்நாள் முடியும் எமன் உயிரினை உடலிருந்து எடுப்பதாக நம்பப்படுகிறது.

சிவ தனுசு


</doc>
<doc id="176973" url="https://ta.wikipedia.org/wiki?curid=176973" title="கதை (ஆயுதம்)">
கதை (ஆயுதம்)

கதாயுதம் அல்லது கதை என்பது பழங்காலத்தில் பயன்படுத்தப்பட்ட போர்க் கருவியாகும். 

முன்பாகம் கனம் நிரம்பியதாகவும், பருத்தும் காணப்படுகிறது. அதனுடன் நீளமான கைப்பிடி பகுதியும் இணைந்துள்ளது.

இந்து தொன்மவியலின் அடிப்படையில் அனுமார், திருமால், பைரவர், எமன், குபேரன் என பல கடவுள்கள் இந்த ஆயுதத்தினைப் பயன்படுத்துபவர்களாக உள்ளார்கள்.

இராமாயணத்தில் இராவணன் மற்றும் வானரர்களும்; மகாபாரதத்தில் வீமன் மற்றும் துரியோதனன் முதலியவரகளும் பயன்படுத்தினார்கள்.

சிவ தனுசு


</doc>
<doc id="176974" url="https://ta.wikipedia.org/wiki?curid=176974" title="சோடச கலாப் பிராசாத சட்கம்">
சோடச கலாப் பிராசாத சட்கம்

சோடச கலாப் பிரசாத சட்கம் என்னும் நூல் பிரசாத நூல்களில் ஒன்று. திருமந்திரம் இதனை ‘மேதாதி ஈரெட்டு’ என்று குறிப்பிடுகிறது. 16 ஆம் நூற்றாண்டில் வாழ்ந்த குருஞான சம்பந்தர் இயற்றிய நூல். சோடசம் என்னும் வடசொல் 16 என்னும் எண்ணைக் குறிக்கும். இந்த நூலில் 16 கலைகள் கூறப்பட்டுஇள்ளன. இவை பிரசாதம் என்னும் யோகக் கலைகள். யோகம் என்பது ஒருமை-ஒடுக்கம். அதாவது ஒரு நிலையில் குறிப்பிட்ட கால அளவு உள்ளத்தையும் உடலையும் ஒருநிலைப்படுத்தி ஒடுங்கியிருத்தல். மூச்சை இவ்வாறு ஒடுக்குதலும் ஒரு யோகப் பிரசாதம். 

இந்த நூலில் 

முதலானவை கூறப்பட்டுள்ளன.
சிற்றம்பல நாடிகள் வழியே வந்த பரம்பரையினர் இந்த 16 நெறியைக் கூறுகின்றனர். பிற சைவ சித்தாந்தக் குருமார்களும் மாணாக்கர்களும் இதனைக் காட்டவில்லை. தருமபுரத்தில் இதற்கென்று 16 பகுதி கொண்ட மண்டபம் ஒன்று உண்டு. இதில் இந்தப் பரம்பரையினர் இந்த 16 கலைகளைப் பயிற்சி செய்து காட்டிக் கற்பித்துவந்தனர். 

இந்த நூல் தரும்புரம் ஆதீனத்தால் 1972-ல் அச்சிடப்பட்டுள்ளது. 
மு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005


</doc>
<doc id="176977" url="https://ta.wikipedia.org/wiki?curid=176977" title="சோதிட நூல்கள்">
சோதிட நூல்கள்

சோதிட நூல்கள் இருந்தன என்பதைப் பதினோராம் நூற்றாண்டில் எழுதப்பட்ட யாப்பருங்கல விருத்தி உரைக் குறிப்புகளிலிருந்து அறிய முடிகிறது. ஒருவர் பிறந்த கணப் பொழுதில் வானத்திலுள்ள சோதி மண்டலத்தில் இருக்கும் கோள்களை மையமாக வைத்துக் கணிக்கப்படும் ஒருவகை எதிர்காலக் கணிப்பு. சோதியை மையமாகக் கொண்டு கணிக்கப்படுவதால் இது சோதிடம் எனப்படுகிறது. 


முதலானவை இந்த உரையால் தெரியவரும் நூல்கள். இவை இக்காலத்தில் கிடைக்கவில்லை. 
முதலானவை கிடைத்துள்ள நூல்கள்.
மு. அருணாசலம், தமிழ் இலக்கிய வரலாறு, பத்தாம் நூற்றாண்டு, பதிப்பு 2005


</doc>
<doc id="176978" url="https://ta.wikipedia.org/wiki?curid=176978" title="சம்சாத் பேகம்">
சம்சாத் பேகம்

சம்சாத் பேகம் ("Shamshad Begum", "ஷம்ஷாத் பேகம்", ஏப்ரல் 14, 1919 – ஏப்ரல் 23, 2013) இந்தித் திரையுலகின் முதல் பின்னணிப் பாடகர்களில் ஒருவராவார். தனித்தன்மை வாய்ந்த குரல்வளம் பெற்றிருந்த இவர் பலவகையானப் பாடல்களை பாடியுள்ளார். இந்தி, பெங்காலி, மராத்தி, குசராத்தி,தமிழ் மற்றும் பஞ்சாபி மொழிகளில் 6000க்கும் கூடுதலான திரைப்பாடல்களைப் பாடியுள்ளார். இந்தித் திரையுலகின் புகழ்பெற்ற இசையமைப்பாளர்களான நௌசத், எஸ். டி. பர்மன், சி. இராமச்சந்திரா , ஓ. பி. நய்யார் போன்றவர்களின் இசையமைப்பில் பாடியுள்ளார். 1940களிலிருந்து 1970கள் வரையில் சம்சாத்தின் பாடல்கள் பரவலான வரவேற்பைப் பெற்றிருந்தன. இன்றும் அவரது புகழ்பெற்ற பாடல்கள் மீள்கலப்பு செய்யப்பட்டு வருகின்றன.


</doc>
<doc id="176981" url="https://ta.wikipedia.org/wiki?curid=176981" title="பு. வெ. சிந்து">
பு. வெ. சிந்து

புசார்லா வெங்கட சிந்து ("Pusarla Venkata Sindhu", , பிறப்பு: 5 சூலை 1995) ஒரு இந்திய இறகுப்பந்தாட்ட வீரர். 2016 ஆகத்து மாதம் பிரேசிலின் ரியோ-டி-ஜெனிரோவில் நடைபெற்ற ஒலிம்பிக் போட்டிகளில் வெள்ளிப் பதக்கத்தை வென்றுள்ளார். சிந்து ஐதராபாத்தில் உள்ள கோபிசந்த் இறகுப்பந்தாட்ட அகாதமியில் பயிற்சி பெற்று வருபவர். இந்திய விளையாட்டுவீரர்களில் ஒலிம்பிக்கில் பங்கு பெறத்தக்கவர்களை அடையாளம் கண்டு ஆதரிக்கும் இலாப நோக்கற்ற அமைப்பான "ஒலிம்பிக் தங்க வேட்டை" (Olympic Gold Quest) இவரை ஆதரிக்கிறது. இறகுப்பந்தாட்ட உலகக் கூட்டமைப்பின் உயர்ந்த 20 தரவரிசையாளர்களில் ஒருவராக செப்டம்பர் 21, 2012இல் வெளியிடப்பட்ட பட்டியலில் இடம் பெற்றுள்ளார். தற்போது பத்தாவது இடத்தில் இவர் உள்ளார். இக்கூட்டமைப்பின் இளநிலை ஆட்டக்காரர்களில் மூன்றாவதாக தரப்படுத்தப்பட்டுள்ளார். ஹாங்காங் அருகே உள்ள மக்காவ் நகரில் நடைபெற்ற 2013 ஆம் ஆண்டுக்கான மக்காவ் கிராண்ட் பிரீஸ் ஓபன் போட்டியில் சிந்து சாம்பியன் பட்டம் வென்றார். 

பி.வி.சிந்து பி. வி. ரமணா மற்றும் பி.விஜயா தம்பதியினருக்கு ஜூலை மாதம் 5, 1995 வருடம் பிறந்தார். இவரின் பெற்றோர் இருவரும் கைபந்து வீரர்களாவர்.இவரது தந்தை அர்சுனா விருது வென்றவராவார்.

இவர் 2016 ஆகத்து மாதம் நடைபெற்ற ரியோ ஒலிம்பிக்கில் பங்கு பெற்று வெள்ளிப் பதக்கம் வென்றுள்ளார். இதன் மூலம் இவர் ஒலிம்பிக் இறகுப்பந்து போட்டிகளில் இறுதிச்சுற்றுக்கு சென்ற முதல் இந்தியர் ஆவார். சிந்து காலிறுதியில் உலகதர வரிசையில் இரண்டாம் இடத்தில் உள்ள சீனாவின் வாங்யிகானையும், அரையிறுதியில் உலக தரவரிசையில் ஆறாம் இடத்தில் உள்ள ஜப்பானின் நஜோமி ஓகுஹாராவை வீழ்த்தி இறுதிச்சுற்றுக்கு முன்னேறி, எசுப்பானியாவின் கரோலினா மாரினிடம் தோல்வியைத் தழுவினார். இறுதிப்போட்டியில் இரண்டாம் இடத்தைப் பிடித்து, வெள்ளிப்பதக்கத்தை வென்றார்.



</doc>
<doc id="176984" url="https://ta.wikipedia.org/wiki?curid=176984" title="உசேன் ஓன்">
உசேன் ஓன்

உசேன் பின் டத்தோ ஓன் ("Hussein bin Dato' Onn", பெப்ரவரி 12, 1922 — மே 29, 1990) என்பவர் மலேசியாவின் மூன்றாவது பிரதமர். 1976 லிருந்து 1981 வரை பிரதமர் பதவியை வகித்தவர். மலேசியாவின் "ஒருமைப்பாட்டுத் தந்தை" ("Father of Unity", ) என்று புகழப்படுகிறவர்.

இவர் ஜொகூர் மாநிலத் தலைநகரமான ஜொகூர் பாரு நகரில் 1922 பிப்ரவரி 12ஆம் தேதி பிறந்தவர். தகப்பனாரின் பெயர் டத்தோ ஓன் ஜாபார். தாயாரின் பெயர் டத்தின் ஹலிமா உசேன். மலேசியாவில் பிரசித்தி பெற்று விளங்கும் கோலாலம்பூர் துன் உசேன் ஓன் கண் மருத்துவமனை தோற்றுவிக்கப்படுவதில் முக்கிய பங்கு வகித்தவர். 

மலேசியாவின் பல்லின மக்களிடையே ஐக்கிய உணர்வை மேம்படுத்த பெரும் போராட்டம் செய்த பிரதமர் எனும் தனிச் சிறப்பு இவருக்கு உண்டு. நாட்டில் இனங்களிடையே அமைதியின்மையையும் குழப்பத்தையும் ஏற்படுத்துபவர் யாராக இருந்தாலும் அவரைத் தண்டிக்கும் உறுதியான கொள்கையைக் கொண்டவர். 

அதனால்தான், அவரை மலேசியாவின் "ஒருமைப்பாட்டுத் தந்தை" என்று இன்றும் பெருமையாக அழைக்கிறார்கள். மலேசியப் பாட நூல்களிலும் சிறப்பு செய்யப்படுகிறார். இவருடைய பெயரில் துன் உசேன் ஓன் மலேசியப் பல்கலைக்கழகமும் "(Universiti Tun Hussein Onn Malaysia)" 2006ஆம் ஆண்டில் உருவாக்கப்பட்டுள்ளது. 

துன் உசேன் ஓன், தன்னுடைய தொடக்கக் கல்வியை சிங்கப்பூர், தெலுக் குராவ் பள்ளியில் பயின்றார். உயர்நிலைக் கல்வியை ஜொகூர், ஆங்கிலக் கல்லூரியில் பெற்றார். 1940இல் ஜொகூர் இராணுவப் படையில் பயிற்சி மாணவராக சேர்ந்தார். அதன் பின்னர் ஓர் ஆண்டு கழித்து அவர் வட இந்தியா, உத்தராகண்டம், டேராடூன் நகரில் இருக்கும் இந்திய இராணுவக் கழகத்திற்கு, மேல் பயிற்சிகளுக்காக அனுப்பி வைக்கப்பட்டார். 

இராணுவக் கழகத்தில் மேல் பயிற்சிகளை முடித்துக் கொண்டதும் அவர் இந்திய இராணுவத்தில் சேர்க்கப்பட்டார். இரண்டாம் உலகப் போரின் போது அவர் மத்திய கிழக்கு நாடுகளுக்கு அனுப்பி வைக்கப்பட்டார். போருக்குப் பின்னர், ராவல்பிண்டியில் இருந்த மலாயா காவல் துறை பயிற்சி முகாமில் பயிற்றுநகராகவும் சேவை செய்தார். 

1945இல் மலாயாவுக்குத் திரும்பிய அவர், ஜொகூர் பாரு காவல் முகாமில் படைத் தலைவராக நியமிக்கப்பட்டார். மறுவருடம் அவர் மலாயா குடிமைப் பணித் துறையில் "(Malaya Civil Service)" சேர்ந்து, ஜொகூர், சிகாமட்டில் துணை நிர்வாக அதிகாரியாகப் பொறுப்பேற்றார். அடுத்து அவர், சிலாங்கூர், கிள்ளான், கோலா சிலாங்கூர் பகுதிகளுக்கு மாவட்ட அதிகாரியாகவும் நியமிக்கப்பட்டார்.

ஆழமான தேசிய உணர்வுகளையும், அரசியல் பின்னணிகளையும் கொண்ட குடும்பத்தில் இருந்து துன் உசேன் ஓன் வந்தவர். அந்த அரசியல் பின்னணிகள் இவரையும் விட்டு வைக்கவில்லை. அரசாங்கப் பொதுச் சேவைகளில் இருந்து வெளியேறிய இவர் அரசியலில் ஈடுபடத் தொடங்கினார். 1949இல் தேசிய ஐக்கிய மலாய்க்காரர்கள் அமைப்பு என்று அழைக்கப்படும் அம்னோவில் சேர்ந்து, அதன் இளைஞர் அணியின் முதல் தலைவராகப் பொறுப்பு ஏற்றார்.

மலாயாவில் தேசிய ஐக்கிய மலாய்க்காரர்கள் அமைப்பை உருவாக்குவதில் துன் உசேன் ஓன் அவர்களின் தந்தையார் டத்தோ ஓன் ஜாபார் மிக முக்கிய பங்காற்றியுள்ளார். 1950இல் துன் உசேன் ஓன், அம்னோவின் பொதுச் செயலாளராகத் தேர்வு செய்யப்பட்டார். இருப்பினும் 1951இல், அம்னோவை விட்டு விலகி, தன் தந்தை டத்தோ ஓன் ஜாபார் உருவாக்கிய மலாயா விடுதலை கட்சியில் இணைந்தார்.

துன் உசேன் ஓன், மலாயா விடுதலை கட்சியில் சேர்ந்த காலத்தில், அக்கட்சியின் செல்வாக்கு குறைந்து வந்தது. இந்தக் கட்டத்தில் அவர் லண்டன் லிங்கன்ஸ் இன் "(Lincoln's Inn)" சட்டக் கல்லூரியில் சட்டம் பயில சென்றார். மாவழக்கறிஞர் பட்டத்தையும் "(Barrister-at-Law)" பெற்றார். நாடு திரும்பிய அவர் மலாயா, கோலாலம்பூரில் வழக்குரைஞராகச் சேவை செய்தார்.

அதன் பின்னர் இவர் பல ஆண்டு காலம் அரசியலில் ஈடுபடவில்லை. 1968ஆம் ஆண்டில், அப்போது பிரதமராக துன் அப்துல் ரசாக் உசேன், இவரை அம்னோவில் மறுபடியும் சேருமாறு கேட்டுக் கொண்டார். அதன் விளைவாக, 1969 மலேசியப் பொதுத் தேர்தலில் நின்று வெற்றி பெற்றார். தொடர்ந்து அவர் மலேசியக் கல்வி அமைச்சராக நியமிக்கப்பட்டார்.

மலேசிய அரசியலில் துன் உசேன் ஓன் மிகத் துரிதமான வளர்ச்சிகளைக் கண்டு வந்தார். 1973 ஆகஸ்ட் 13இல் துன் டாக்டர் இஸ்மாயில் அப்துல் ரஹ்மான் காலமானதையொட்டி, அவர் மலேசியாவின் மலேசிய துணைப் பிரதமராக நியமிக்கப்பட்டார்.

மூன்று ஆண்டுகள் கழித்து, 1976 ஜனவரி 15இல் அப்போதைய பிரதமர் துன் அப்துல் ரசாக் இரத்தப் புற்று நோய் காரணமாக லண்டனில் காலமானார். துன் அப்துல் ரசாக்கின் இறப்பிற்குப் பின்னர், துன் உசேன் ஓன் மலேசியாவின் பிரதமரானார்.

அந்நிய நாட்டு முதலீட்டாளர்களைக் கவருவதற்கு மலேசியாவின் அரசியல் நிலைத்தன்மையைச் சீராக வைத்திருப்பதில் துன் உசேன் ஓன் வெற்றி கண்டார். அவருடைய அயராத முயற்சியினால் அந்நிய நாட்டவர்களின் முதலீடும் பெருகியது. அவருடைய தலைமைத்துவத்தில் மலேசியா துரித வளர்ச்சி கண்டு வந்தது. எனினும், உடல்நிலை காரணமாக அவர் 1981 மே 15 ஆம் தேதி பிரதமர் பதவியில் இருந்து விலகினார்.

துன் உசேன் ஓன், மலேசியாவின் பல்வேறு சமூகங்களுக்கிடையே ஒற்றுமையையும், புரிந்துணர்வையும் வளர்ப்பதில் வெற்றி கண்டதுடன், நாட்டின் வளர்ச்சிக்கும் பெரும் பங்காற்றியுள்ளார். நாட்டின் உள்விவகாரங்கள் தொடர்பாக முடிவுகளை எடுக்கும் போது அவர் பல்லின மக்களின் உணர்வுகளுக்கு முக்கியத்துவம் கொடுத்து, மிகவும் கவனமாக முடிவுகள் எடுத்தார். 

இராணுவத்தில் பணியாற்றிய காரணத்தினால், நேரத்தைக் கடைப்பிடிப்பதிலும், ஒழுக்கத்தைப் பேணுவதிலும் மிகவும் உறுதியாக இருந்தார். மிக மிக சுத்தமான அரசியல்வாதி என்று இன்றும் பாராட்டப்படுகிறார். 

அவர் மலேசியாவின் பத்திரிகைகளுக்கு அதிக சுதந்திரம் கொடுத்ததால், அவருடைய நிர்வாகம் அனைவராலும் பாராட்டப்பட்டது. நாட்டில் யார் இனப் பிரச்சினையைத் தூண்டினாலோ, எழுப்பினாலோ அவர்களுக்கு எதிராகக் கடும் நடவடிக்கை எடுப்பதில் துன் உசேன் ஓன் பின் ஒரு போதும் வாங்கியதில்லை.

துன் உசேன் ஓன் அவர்களின் தகப்பனாரின் பெயர் டத்தோ ஓன் ஜாபார். இவர் மலாயாவின் ஒரு விடுதலைப் போராட்டவாதி. அம்னோ எனும் தேசிய ஐக்கிய மலாய்க்காரர்கள் அமைப்பை உருவாக்கியவர். துன் உசேன் ஓனின் தாத்தா டத்தோ ஜாபார் ஹாஜி முகமட் என்பவர் ஜொகூர் மாநிலத்தின் முதலாவது முதலமைச்சர் ஆகும்.

இவருடைய தாயார் ஹனீம் ரொகாயா துருக்கியில் இருக்கும் ஸ்கார்சியா மாவட்டத்தைச் சேர்ந்தவர். துன் உசேன் ஓனின் மனைவியின் பெயர் சுகைலா நோ. டேவான் ராக்யாட்டின் முதல் சபாநாயகரும், முன்னாள் உள்துறை அமைச்சருமான டான் ஸ்ரீ ஹாஜி முகமட் நோ ஓமார் அவர்களின் புதல்விதான் சுகைலா நோ. துன் உசேன் ஓன், மலேசியாவின் இரண்டாவது பிரதமரான துன் அப்துல் ரசாக் உசேன், அவர்களின் மைத்துனர் ஆவார். 

பிரதமர் பதவியில் இருந்து விலகினாலும், அவர் தொடர்ந்து சமூகநலத் திட்டங்களில் அதிக அக்கறை காட்டி வந்தார். மலேசியாவில் மட்டும் அல்லாமல். உலகளாவிய நிலையில் பிரசித்தி பெற்று விளங்கும் கோலாலம்பூர் துன் உசேன் ஓன் கண் மருத்துவமனை உருவாக்கப்படுவதில் முக்கியப் பங்காற்றினார். இந்தக் கண் மருத்துவமனை உலகிலேயே மூன்றாவது பெரிய கண் மருத்துவமனையாகும். 

மாரடைப்பு காரணமாக அமெரிக்காவில் உள்ள சான் பிரான்சிஸ்கோ சீட்டோன் மருத்துவமனையில் 1990 மே 29இல் காலமானார். அப்போது அவருக்கு வயது 68. மலேசிய மக்களுக்கு அவர் ஆற்றி வந்த சேவை இன்னும் நாட்டு மக்களால் போற்றப்பட்டு வருகிறது. அவருடைய மகன் டத்தோ ஸ்ரீ ஹிஷாமுடின் உசேன் ஓன், தற்போது மலேசிய அமைச்சரவையில் தற்காப்பு அமைச்சராகப் பொறுப்பேற்றுள்ளார்.


</doc>
<doc id="176985" url="https://ta.wikipedia.org/wiki?curid=176985" title="பிறிசிலியன்">
பிறிசிலியன்

பிறிசிலியன் ("Priscillian", இறப்பு: 385) பண்டைய உரோமையைச் சேர்ந்த இறையியலாளரும், எசுப்பானியாவின் ஆவிலா நகரின் ஆயராக இருந்தவரும் ஆவார்.

இவர் கிறித்தவ திருச்சபையால் திரிபுக் கொள்கைக்காக (Heresy) மரண தண்டனை விதிக்கப்பட்டுக் கொல்லப்பட்டார். முதன் முதலில் திரிபுக் கொள்கைக்காக கிறித்தவர்களால் கொல்லப்பட்டவர் இவரே. இவர் சூனியம், மாந்திரீகம் போன்றவற்றில் ஈடுபட்டார் எனக் குற்றம் சாட்டப்பட்டு அரசனின் அவையால் மரண தண்டனை விதிக்கப்பட்டார். இத்தண்டனையினை டிரயர், செருமணியில் கூடிய மன்றம் உறுதிசெய்தது. 

கிறித்துவ நம்பிக்கை சார்ந்தவற்றில் ஓர் ஆயரைத் தீர்ப்பிட அரசனுக்கோ, மன்றத்துக்கோ உரிமையில்லை எனக்கூறி மிலன் நகரின் ஆயரான அம்புரோசு, திருத்தந்தை சிரீசியஸ் மற்றும் தூர் நகர மார்ட்டின் ஆகியோர் தண்டனையைக் குறைக்க முயன்றனர். ஆயினும் இவரும் இவரைப் பின்பற்றியவர்களும் கிபி 385 அல்லது 386 இல் தலை வெட்டிக் கொல்லப்பட்டார்கள். இவர்களது மரணதண்டனை பின்னர் பல நூற்றாண்டுகளாக கிறித்துவ சமயத் திரிபுக் கொள்கையினருக்கு தண்டனையாக மரண தண்டனை விதிக்க முன்மாதிரியாக அமைந்தது.


</doc>
<doc id="176990" url="https://ta.wikipedia.org/wiki?curid=176990" title="திரிபுக் கொள்கை விசாரணை">
திரிபுக் கொள்கை விசாரணை

திரிபுக் கொள்கை விசாரணை ("Inquisition") என்பது கத்தோலிக்க திருச்சபையின் சட்ட அமைப்பின் ஒருபிரிவு ஆகும். இதன் நோக்கம் திரிபுக் கொள்கையை எதிர்ப்பது. இது 12ஆம் நூற்றாண்டில் பிரான்சில் கிறித்தவ பிரிவினையாளர்களுக்கெதிராக, குறிப்பாக கத்தார்கள் மற்றும் வால்டென்சியர்களுக்கு எதிராக துவங்கப்பட்டது. இது 14ஆம் நூற்றாண்டுவரை நடப்பில் இருந்தது. 1250கள் முதல் இது தொமினிக்கன் சபையோடு தொடர்புடையதாயிற்று. 14ஆம் நூற்றாண்டில் நைட் டெம்பிளர் மற்றும் பெகுயின்ஸ் ஆகியோர் இவ்வமைப்பால் விசாரிக்கப்பட்டனர் என்பது குறிக்கத்தக்கது.

மத்தியக்காலத்தின் முடிவில் சீர்திருத்த இயக்கமும் கத்தோலிக்க மறுமலர்ச்சியும் தோன்றியபோது இதன் அவசியமும் தேவையும் மாறியது. இது அவ்வமையம் பிற ஐரோப்பிய நாடுகளிலும், ஆசியாவிலும், அமெரிக்காக்களிலும் நிறுவப்பட்டது.

இவ்வமைப்பு 18ஆம் நூற்றாண்டுவரை நடப்பில் இருந்ததென்றாலும், திருத்தந்தை நாடுகளுக்கு வெளியே நெப்போலியப் போர்களுக்குப் பின் இல்லமல் போயிற்று. 1904இல் இவ்வமைப்பின் பெயர் "நம்பிக்கை கோட்பாடுகளுக்கான ஆணைக்குழு" (Congregation for the Doctrine of the Faith) என பெயர் மாற்றப்பட்டது.

இவ்வமைப்பால் குற்றவாளிகளாக அறிவிக்கப்படவர்கள் அவர்களின் நாட்டு அரசர்களால் சித்தரவதை, உரிமை மறுப்புகள், பொருளாதார தடைகள், மரண தண்டனை என்று பல்வேறு வகைகளில் துன்புறுத்தப்பட்டார்கள். இந்த நடவைக்கைகளால் கருத்து வெளிப்பாட்டுச் சுதந்திரம் வெகுவாகப் பாதிக்கப்பட்டு மத்திய காலத்தில் ஐரோப்பாவின் இரண்ட காலத்துக்கு ஒரு முக்கிய காரணமாக அமைந்தது.


</doc>
<doc id="176997" url="https://ta.wikipedia.org/wiki?curid=176997" title="ஜுவாலா குட்டா">
ஜுவாலா குட்டா

ஜுவாலா குட்டா ("Jwala Gutta", ) ஒரு இந்திய இடக்கை இறகுப்பந்தாட்ட வீரர் ஆவார். இந்திய சீன கலப்பினராகிய குட்டா தேசிய இறகுப்பந்தாட்ட போட்டிகளில் 2010 வரை 13 முறை வென்றுள்ளார். இரட்டையர் ஆட்டக்காரரான இவருடன் சுருதி குரியனும் பின்னர் அசுவினி பொன்னப்பாவும் இணைந்து ஆடியுள்ளனர். அருச்சுனா விருது பெற்ற சேத்தன் ஆனந்தை திருமணம் புரிந்திருந்த குட்டா 2011இல் மணமுறிவு பெற்றார்.குண்டே ஜாரி கல்லந்தய்யிண்டே என்ற தெலுங்குத் திரைப்படத்தில் சிறப்புத் தோற்றத்தில் நடித்துள்ளார்.

ஜுவாலா குட்டா செப்டம்பர் 7, 1983 இல் மகாராட்டிரத்தில் பிறந்து ஆந்திர பிரதேசத்தின் ஹைதராபாதில் வளர்ந்தார். இவரின் தந்தை தெலுங்கர், தாய் சீனர். 


</doc>
<doc id="177003" url="https://ta.wikipedia.org/wiki?curid=177003" title="அதோமுகம்">
அதோமுகம்

அதோமுகம் என்பது சிவனது ஆறாவது முகமாகும். அம்முகம் ஆறாவது முகம் என்றும் அறியப்படுகிறது. 

சிவபெருமான் சதாசிவ மூர்த்தியின் உருவத்தில் ஈசானம், தற்புருடம், வாமதேவம், அகோரம், சத்யோ சோதம், அதோமுகம் ஆகிய ஐந்து முகங்களுடன் இருக்கிறார். ஆனால் ஆறாவது முகமான அதோமுகம் சூட்சும முகமாக கூறப்படுகிறது. இம்முகம் வெளிதெரிவதில்லை என்றும் அக முகமாகவே அமைந்துள்ளது என்றும் கூறப்படுகிறது.

பொதுவாக ஐந்து முகங்களை கொண்டு அறியப்படும் சிவன் இரண்டு முறைகள் மட்டும் மறைத்து வைத்திருக்கும் ஆறாவது முகத்தை வெளிப்படுத்தி உள்ளார். குருமூர்த்தியின் கோலத்தில் நான் முனிவர்களுக்கு காட்சி தந்த போதும், சூரபதுமன் என்பவனை அழிக்க முருகனை தோற்றுவிக்கும் போதும் மட்டும் இந்த ஆறாவது முகம் வெளிப்பட்டது.

அதோமுகத்தைக் கொண்ட சிவன் ஊழியின் தலைவனாவான். இவன் சூரபதுமன் என்பவனை அழிக்க தன் அதோமுகத்தை வெளிப்படுத்திய போது உமையும் அதை கண்டு அஞ்சி ஓடினாள். இந்த அதொமுகத்தை ஊழியின் போதும் முருகனை படைத்த போதும் மட்டும் உக்கிரமாக வெளிப்படுத்தும் சிவன் சனகாதி முனிவர்களுக்கு அருளும் போது மட்டும் சாந்தமாகவே வெளிப்படுத்தினார்.

அதோமுக தரிசனம் என்பது திருமூலர் இயற்றிய திருமந்திரத்தில் இருபதாம் பகுதியாகும். இதில் அதோமுகமானது எட்டு திசைகளையும், அகிலாண்டத்தினையும் தாங்கியிருப்பதாக திருமூலர் கூறுகிறார். 

அதோமுகம் என்பது கீழே பிரணவமாகிய அண்டத்தில் பழமையாக உள்ளது. அது சூக்கும உடலில் எங்கும் செல்லும் ஆற்றலை யுடையது. சத்தாகிய ஓம் என்னும் பிரணவ வடிவாயுள்ள ஒளி பொருந்திய பராசத்தியுடன் கூடிய பிரனும் அதோ முகனாயும் ஊழியைச் செய்பவனாயும் உள்ளான்.




</doc>
<doc id="177006" url="https://ta.wikipedia.org/wiki?curid=177006" title="புல்லேலா கோபிசந்த்">
புல்லேலா கோபிசந்த்

புல்லேலா கோபிசந்த் ("Pullela Gopichand", தெலுங்கு: పుల్లెల గొపీచంద్) (பிறப்பு நவம்பர் 16, 1973, பிரகாசம் மாவட்டம், ஆந்திரப் பிரதேசம்) ஒரு இந்திய இறகுப்பந்தாட்ட வீரர்.

2001ஆம் ஆண்டில் அனைத்து இங்கிலாந்து ஓப்பன் இறகுப்பந்தாட்டப் போட்டிகளில் இறுதி ஆட்டத்தில் சீன மக்கள் குடியரசின் சென் ஹாங்கை நேர் ஆட்டங்களில் வென்று கட்டத்தைக் கைப்பற்றினார். 1980இல் இச்சாதனையைப் புரிந்த பிரகாஷ் பதுகோனேக்கு அடுத்த இந்தியராக விளங்கினார்.. இதற்காக 2001ஆம் ஆண்டுக்கான ராஜீவ் காந்தி கேல் ரத்னா விருது இவருக்கு வழங்கப்பட்டது. பின்னர் இவரது ஆட்டம் காயங்களால் பாதிக்கப்பட்டதால் 2003ஆம் ஆண்டில் தரவரிசையில் 126ஆவதாக கீழிறங்கினார். 2005ஆம் ஆண்டில் இவருக்கு பத்மசிறீ விருது வழங்கப்பட்டது.

தற்போது தான் நிறுவிய கோபிசந்த் இறகுப்பந்தாட்ட அகாதமியில் இளம் ஆட்டக்காரர்களுக்கு பயிற்சிகள் அளித்து வருகிறார். இறகுப்பந்தாட்டத்தில் புகழ்பெற்ற பயிற்சியாளராக விளங்கும் இவருக்கு துரோணாச்சார்யா விருது வழங்கப்பட்டுள்ளது. சாய்னா நேவால், பி.வி.சிந்து, பாருபள்ளி காசியப் ஆகியோரின் முன்னேற்றத்தில் பெரும் பங்கு வகித்துள்ளார். இவரது வாழ்க்கை வரலாற்றை முன்னாள் இந்திய இறகுப்பந்தாட்ட வீரர்களான சஞ்சய் சர்மாவும் சாச்சி சர்மாவும் இணைந்து ""புல்லேலா கோபிசந்த்: உலகம் அவரது காலடியில்"" என்ற நூலாக வெளியிட்டுள்ளனர்.



</doc>
<doc id="177007" url="https://ta.wikipedia.org/wiki?curid=177007" title="உட்குலம் (கணிதம்)">
உட்குலம் (கணிதம்)

கணிதத்தில் ஈருறுப்புச் செயலி * ஐப் பொறுத்த ஒரு குலம் "G" இன் உட்கணம் "H" ஆனது அதே ஈருறுப்புச் செயலி  * ஐப் பொறுத்து குலமாக அமையுமானால் "G" இன் உட்குலம் ("subgroup") எனப்படும். இது குறியீட்டில் "H" ≤ "G" எனக் குறிக்கப்பட்டு, ""H" ஆனது "G" இன் உட்குலம்" என வாசிக்கப்படுகிறது.

"G" இன் தகு உட்கணமாக "H" ("H" ≠ "G") இருந்தால், "H" ஒரு தகு உட்குலம் எனப்படும். எந்த ஒரு குலத்துக்கும் அதன் முற்றொருமை உறுப்பை மட்டும் கொண்ட கணம் {"e"} மிக எளியதொரு உட்குலமாகும் (trivial subgroup).











இக்குலத்திற்கு மிகஎளியதல்லாத இரு உட்குலங்கள் J = {0,4} , "H" = {0,2,4,6} உள்ளன. இவற்றுள் "H" இன் உட்குலமாக "J" உள்ளது. மேலுள்ள கெய்லி அட்டவணையின் இடதுமேற் காற்பகுதி "H" இன் கெய்லி அட்டவணையாகும். "G" ஒரு சுழற் குலமாக இருப்பதால் "H," "J" இரண்டும் சுழற் குலங்கள். பொதுவாக ஒரு சுழற் குலத்தின் உட்குலங்கள் எல்லாம் சுழற் குலங்களாகவே இருக்கும்.

ஒரு குலத்திற்கு அதன் கெய்லி அட்டவணையின் முதன்மை மூலைவிட்டத்திலுள்ள முற்றொருமை உறுப்புகளின் எண்ணிக்கையளவு உட்குலங்கள் இருக்கும்.

<br clear=all>

<br clear=all>

<br clear=all>

<br clear=all>

<br clear=all>

<br clear=all>


</doc>
<doc id="177009" url="https://ta.wikipedia.org/wiki?curid=177009" title="கவிராச பிள்ளை">
கவிராச பிள்ளை



</doc>
<doc id="177013" url="https://ta.wikipedia.org/wiki?curid=177013" title="பாஜன்சு-சாடி கதிரியக்க இடப்பெயர்ச்சி விதி">
பாஜன்சு-சாடி கதிரியக்க இடப்பெயர்ச்சி விதி

அணுக்கருவியலில் கதிரியக்க இடப்பெயர்ச்சி விதி ("law of radioactive displacements") அல்லது பாஜன்சு-சாடி விதி ("Fajans and Soddy law") என்பது கதிரியக்கத்தின் போது தனிமங்களின் அணுக்கரு மாற்றம் நிகழவை வரையறுக்கும் விதி ஆகும். பிரடெரிக் சாடி, காசிமிர் பாயன்சு ஆகியோர் தனித்தனியே 1913 ஆம் ஆண்டில் இவ்விதியைக் கண்டுபிடித்தனர்.

ஒரு குறிப்பிட்ட வகை கதிரியக்கத்தின் போது எவ்வகையான தனிமம், மற்றும் ஓரிடத்தான் தோற்றுவிக்கப்படுகின்றன எனபதை இவ்விதி கூறுகிறது:




</doc>
<doc id="177014" url="https://ta.wikipedia.org/wiki?curid=177014" title="பாப்பரம்பாக்கம்">
பாப்பரம்பாக்கம்

பாப்பரம்பாக்கம், (Papparambakkam) திருவள்ளூர் மாவட்டம் கடம்பத்தூர் ஒன்றியத்தைச் சேர்ந்த ஒரு கிராமம். இது திருவள்ளூர் சட்டமன்றத் தொகுதியின் கீழுள்ளது.

இக்கிராமம் சிறந்த ஊராட்சிக்கான தேசிய விருதினை ஏப்ரல் மாதம் 2013 ஆம் ஆண்டு பெற்றுள்ளது. கழிப்பிட வசதி, குடிநீர் வசதி, ஒவ்வொரு பிரிவினருக்கும் தனித்தனி இடுகாடுகள், சோலார் கருவிகள் மூலம் மின்சக்தியில் தன்னிறைவு போன்ற சிறப்புகளே இக்கிராமம் தேசிய விருதுபெறக் காரணங்களாகும்.




</doc>
<doc id="177015" url="https://ta.wikipedia.org/wiki?curid=177015" title="ஏக் தி தாயன்">
ஏக் தி தாயன்

ஏக் தி தாயன் என்பது 2013 ஆம் ஆண்டு ஏப்ரல் மாதம் வெளியான இந்தித் திரைப்படம். இதை கண்ணன் ஐயர் இயக்கியுள்ளார். இம்ரான் ஹாஷ்மி, கொங்கோனா சென் சர்மா, ஹுமா குரேஷி ஆகியோர் முன்னணி வேடங்களில் நடித்துள்ளனர், ஏக்தா கபூர், ஷோபா கபூர், விஷால் பரத்வாஜ், ரேகா பரத்வாஜ் ஆகியோர் இணைந்து தயாரித்துள்ளனர். மாயமந்திரங்களையும் பேய்களையும் கொண்டு திரைக்கதை நகர்கிறது,


</doc>
<doc id="177019" url="https://ta.wikipedia.org/wiki?curid=177019" title="ஆப்பிரிக்கக் குள்ளத் தவளை">
ஆப்பிரிக்கக் குள்ளத் தவளை

ஆப்பிரிக்கக் குள்ளத் தவளைகள் ("African dwarf frogs") ஆப்பிரிக்காவின் சில பகுதிகளில் வாழும் சிறிய வகை நீர்த் தவளைகள். இவை முக்கியமாக காங்கோ ஆற்றுப் பகுதியில் வெப்ப வலயம் முதல் அயன அயல் மண்டலம் வரையான இடங்களில் வாழ்கின்றன.

ஆப்பிரிக்கக் குள்ள தவளைகள் தங்கள் வாழ்நாள் முழுவதையும் நீருக்கடியில் வாழும். இந்த தவளைகள் அளவு சிறிய மற்றும் ஒரு சில கிராம் எடையை உள்ளன. அவை ஆலிவ் பச்சை இருந்து கருப்பு புள்ளிகள் கொண்ட பழுப்பு நிறம் . இந்த தவளைகள் சராசரி வாழ்நாள் ஐந்து ஆண்டுகள் ஆகிறது, ஆனால் அவை நீண்ட 20 ஆண்டுகளுக்கு வாழ முடியும், அவைகள் நீண்ட 6,35 சென்டிமீட்டர் (2.5 அங்குலம்) வளர முடியும்.


</doc>
<doc id="177020" url="https://ta.wikipedia.org/wiki?curid=177020" title="ஏக்தா கபூர்">
ஏக்தா கபூர்

ஏக்தா கபூர் என்பவர் ஓர் இந்தியத் திரைப்பட தயாரிப்பாளர். இவர் இந்தியத் திரைப்படத்துறையிலும், தொலைக்காட்சித் துறையிலும் பல்வேறு விருதுகளைப் பெற்றுள்ளார். இந்தியில் ஏறத்தாழ 30 திரைப்படங்களைத் தயாரித்துள்ளார்.



</doc>
<doc id="177021" url="https://ta.wikipedia.org/wiki?curid=177021" title="கௌரவம் (2013 திரைப்படம்)">
கௌரவம் (2013 திரைப்படம்)

கௌரவம் என்பது 2013 ஆம் ஆண்டில் வெளியான இந்தியத் திரைப்படம். இது தமிழ், தெலுங்கு என இரு மொழிகளிலும் வெளியானது. இதை டூயட் மூவீஸ் என்ற பதாகையின் கீழ் பிரகாஷ்ராஜ் தயாரித்துள்ளார்.


</doc>
<doc id="177024" url="https://ta.wikipedia.org/wiki?curid=177024" title="ஓஹேர் பன்னாட்டு வானூர்தி நிலையம்">
ஓஹேர் பன்னாட்டு வானூர்தி நிலையம்

சிகாகோ ஓ'ஹேர் பன்னாட்டு வானூர்தி நிலையம் ("Chicago O'Hare International Airport", ) அல்லது ஓ'ஹேர் வானூர்தி நிலையம், ஓ'ஹேர் வான்தளம், சிகாகோ பன்னாட்டு வானூர்தி நிலையம், சுருங்க ஓ'ஹேர், ஐக்கிய அமெரிக்காவின் இலினொய் மாகாணத்தில் சிகாகோ நகரத்தின் வடமேற்கு மூலையில் அமைந்துள்ள ஓர் முக்கிய வானூர்தி நிலையம் ஆகும். இது சிகாகோ லூப் எனப்படும் மைய வணிகப் பகுதியிலிருந்து தொலைவில் உள்ளது. இதுவே சிகாகோ பகுதிக்கான முதன்மை வானூர்தி நிலையமாக விளங்குகிறது. லூப்பிலிருந்து தொலைவில் அருகாமையிலுள்ள சிகாகோ மிட்வே பன்னாட்டு வானூர்தி நிலையம் இரண்டாம்நிலை வானூர்தி நிலையமாக அமெரிக்கப் பெருநிலப்பரப்பினுக்குள்ளான பறப்புக்களுக்கு பயன்படுத்தப்படுகிறது. 

ஓஹேரைப் பயன்படுத்தும் பயணிகளில் 45% பேர்கள் (யுனைட்டெட் எக்சுபிரசு உள்ளிட்ட) யுனைட்டெட் ஏர்லைன்ஸ் வான்போக்குவரத்து நிறுவனத்தைப் பயன்படுத்துகின்றனர். யுனைட்டெட் ஏர்லைன்சிற்கு "ஹூஸ்டன்-புஷ் கண்டமிடை வானூர்தி நிலையத்திற்கு" அடுத்த இரண்டாவது பெரிய முனைய மையமாக இது விளங்குகிறது. அமெரிக்கன் ஈகிள் உள்ளிட்ட அமெரிக்கன் எயர்லைன்ஸ் வான்போக்குவரத்து நிறுவனம் ஓஹேரைப் பயன்படுத்தும் இரண்டாவது பெரிய நிறுவனமாக உள்ளது; ஓஹேரின் 37.08% பயணிகள் இந்த வான்போக்குவரத்து நிறுவனத்தைப் பயன்படுத்துவோராகும். அமெரிக்கன் ஏர்லைன்சிற்கு "டல்லசு-வொர்த் கோட்டை வானூர்தி நிலையத்தை" அடுத்து இரண்டாவது பெரிய முனைய மையமாக இது விளங்குகிறது.



</doc>
<doc id="177029" url="https://ta.wikipedia.org/wiki?curid=177029" title="மேரு (மலை)">
மேரு (மலை)

மேரு (சமஸ்கிருதம்: मेरु) என்பது இந்து தொன்மவியல் புராணங்களிலும், காவியங்களிலும் குறிப்பிடப்படும் ஒரு மலையாகும். மகாமேரு, மந்திர மலை என்றும் இம்மலை அழைக்கப்பெறுகிறது.

தேவர்களும், அசுரர்களும் இணைந்து பாற்கடலை கடைவதற்கு இம்மலையை மத்தாக பயன்படுத்தினார்கள் என்கிறது கூர்ம புராணம்.

சடைச்சங்க காலத்தில் குமரியாறு பஃறுளியாறு ஆகிய ஆறுகள் மேருமலையில் உற்பத்தியாகியமைக்கான சான்றுகள் சீன பழங்கதைகளில் (CHRONICLES)தென்படுகின்றன.




</doc>
<doc id="177033" url="https://ta.wikipedia.org/wiki?curid=177033" title="லாசு ஏஞ்சலசு பன்னாட்டு வானூர்தி நிலையம்">
லாசு ஏஞ்சலசு பன்னாட்டு வானூர்தி நிலையம்

லாசு ஏஞ்சலசு பன்னாட்டு வானூர்தி நிலையம் ("Los Angeles International Airport", ) ஐக்கிய அமெரிக்காவின் மிகுந்த மக்கள்தொகை கொண்ட பெருநகரப் பகுதிகளில் இரண்டாவதாக விளங்கும் லாசு ஏஞ்சலசு பெருநகரப் பகுதியில் அமைந்துள்ள முதன்மையான வானூர்தி நிலையம் ஆகும். பெரும்பான்மையான நேரங்களில் இந்த நிலையம் இதன் [பன்னாட்டு வான் போக்குவரத்து சங்கக் குறியீடான LAX (எல்ஏஎக்ஸ்) என அழைக்கப்படுகிறது. இது லாசு ஏஞ்சலசு நகரத்தின் தென்மேற்கில் பசுபிக் பெருங்கடலின் கடற்கரையில் அமைந்துள்ளது. நகர மையத்திலிருந்து தொலைவிலுள்ள வெஸ்ட்செஸ்டரில் அமைந்துள்ளது. 

2011இல் 61,862,052 பயணிகள் பயன்படுத்திய இந்த நிலையம் ஹார்ட்ஸ்ஃபீல்ட்-ஜாக்சன் அட்லான்டா பன்னாட்டு விமான நிலையம், பெய்ஜிங் தலைநகர் பன்னாட்டு விமான நிலையம், இலண்டன் ஹீத்ரோ வானூர்தி நிலையம், ஓஹேர் பன்னாட்டு வானூர்தி நிலையம், மற்றும் தோக்கியோ அனேடா பன்னாட்டு வானூர்தி நிலையங்களை அடுத்து உலகின் ஆறாவது போக்குவரத்து மிக்க வானூர்தி நிலையமாக விளங்குகிறது. மேலும் 2011இல் "உலகிலேயே மிகுந்த கிளம்புகின்ற மற்றும் வந்து சேர்கின்ற (O & D) வானூர்தி நிலையமாகவும்" கருதப்படுகிறது. பயணிகள் மற்றும் சரக்கு போக்குவரத்து இரண்டிற்குமான தரவரிசையில் முதல் ஐந்து இடங்களில் உள்ள அமெரிக்க வானூர்தி நிலையங்களில் ஒன்றாகவும் உள்ளது.. கலிபோர்னியாவிலும் மேற்கு கடற்கரையோரங்களிலும் உள்ள வானூர்தி நிலையங்களில் பறப்புகள், பயணிகள், சரக்குப் போக்குவரத்து போன்றவற்றில் முதன்மை வகிப்பதால் இதனை "பசிபிக் விளிம்பின் நுழைவாயில்" என அழைக்கப்படுகிறது.



</doc>
<doc id="177036" url="https://ta.wikipedia.org/wiki?curid=177036" title="தீபிகா பள்ளிக்கல்">
தீபிகா பள்ளிக்கல்

தீபிகா பள்ளிக்கல் ஒரு இந்திய ஸ்குவாஷ் விளையாட்டு வீரர் ஆவார். உலக மகளிர் ஸ்குவாஷ் போட்டி தரவரிசையில் முதல் 10 இடத்திற்குள் வந்த முதல் இந்திய விளையாட்டு வீரர் ஆவார். இவர் 2011-ம் ஆண்டு 3 WISPA பட்டங்களைப் பெற்று தன் விளையாட்டு வாழ்வில் சிறந்த தரவரிசை இடமாக 13-ம் இடம் பெற்றார். அதன் பின்னர்2012-ம் ஆண்டு அந்த தரவரிசை இடத்தையும் தாண்டி முதல் 10 இடத்திற்குள் வந்தார்.

தீபிகா பள்ளிக்கல் என்று அறியப்படும் தீபிகா ரெபக்கா பள்ளிக்கல் 21 செப்டம்பர் 1991-ம் ஆண்டு கேரளாவைச் சேர்ந்த சிரியன் கிறித்தவ பெற்றோருக்கு மகளாக சென்னையில் பிறந்தார். நவம்பர் 15, 2013 ஆம் ஆண்டு கிரிக்கெட் வீரர் தினேஷ் கார்த்திக் மற்றும் தீபிக்கா இருவரும் திருமண நிச்சயம் செய்து கொண்டனர். இவர் தனது முதல் பன்னாட்டு பந்தய விளையாட்டை லண்டனில் விளையாடினார்.
இதுவரை ஜெர்மன் ஓபன், டட்ச் ஓபன், பிரெஞ்சு ஓபன், ஆஸ்திரேலியன் ஓபன், ஸ்காட்டிஷ் ஓபன் ஆகியவற்றில் பட்டம் வென்றுள்ளார்.

தீபிகா பள்ளிக்கல் 2006-ம் ஆண்டு முதல் தொழில்முறை ஸ்குவாஷ் விளையாட்டு வீரரானார். தொடக்க காலத்தில் பல ஏற்றத் தாழ்வுகளுடன் இருந்த இவரது தொழில் வாழ்க்கை, 2011-ல் எகிப்தில் இவர் எடுத்துக்கொண்ட பயிற்சிக்குப் பிறகு சீரானதாகவும், பல வெற்றிகளுடையதாவும் மாறியது.

2014ஆம் ஆண்டு நடந்த இங்கிலாந்தில் கிளாஸ்கோ நகரில் நடந்த காமன் வெல்த் போட்டியில் தங்கப்பதக்கம் வென்றார். 

தேசிய ஸ்குவாஷ் சாம்பியன்ஷிப் போட்டியில் ஆண்களுக்கும் பெண்களுக்கும் உள்ள பரிசு தொகை வேறுபாட்டை களைய வலியுறுத்தி தீபிக்கா பள்ளிக்கல் நான்காவது ஆண்டாக போட்டிகளில் பங்கேற்காமல் புறக்கணித்துள்ளார். .


</doc>
<doc id="177037" url="https://ta.wikipedia.org/wiki?curid=177037" title="ஒளியிழை">
ஒளியிழை

ஒளியிழை அல்லது ஒளிநார் அல்லது கண்ணாடி ஒளியிழை ("optical fibre" அல்லது "optical fiber") என்பது மயிரிழை போன்ற மெல்லிய நீளமான பொருளின் நடுவே அதன் அச்சுப்பகுதியில் மட்டுமே சென்று ஒளியைக் கடத்தும் இழை. இது ஓர் அலைநடத்தி போன்று தொழிற்பட்டு இழையின் இரு முனைகளுக்கிடையேயும் ஒளியைக் கடத்தும் தன்மையுடையது. பயன்பாட்டு அறிவியல், பொறியியல் ஆகிய நெறிகளில் ஒளியிழைகளின் வடிவமைப்பு மற்றும் பயன்பாடுகள் இழை ஒளியியல் ("fiber optics") என அழைக்கப்படுகின்றது. இதன் பயன்பாடு கணினியின் தரவுகளையும், தொலைபேசியின் குறிகைகளையும் (குறிப்பலைகளையும்) ஒளியின் பண்புகளில் மாற்றங்களாக ஏற்றி, நெடுந்தொலைவு கடத்திச் செல்ல இன்று மிகவும் பயன்படுகின்றது. ஒளியலைகளின் மீது ஏற்றப்பட்ட செய்தி, அல்லது தரவுக்குறிபலைகள், கடலடியே கண்டம் விட்டு கண்டம் தாண்டியும் செலுத்தப் பெறுகின்றன. அதே போல உடலின் உள்ளுறுப்புகளின் பகுதியைச் சோதனை செய்யவும், பிற கருவிகளின் உட்பகுதியைச் சோதனை செய்யவும் படம் எடுத்து அந்தத் தரவுகளை வெளிக்கொணரவும் பயன்படும் ஒளியிழைநோக்கி (fibrescope) போன்ற கருவிகளிலும் இந்த ஒளியிழை (ஒளிநார்) பயன்படுகின்றது. 

ஒளியலைகள் மிகுந்த அதிர்வெண் கொண்டவை ஆகையால், கூடுதலான குறிகைகளை ஏற்றி செலுத்த இயலும். இதனால் ஒளியிழைகள் பெரும்பாலும் அதிக கற்றையகலம் (தரவு வேகம்) கொண்டதான, ஒளியிழை தொலைதொடர்புகளில் பயன்படுத்தப்படுகிறது. 2010 ஆம் ஆண்டில் கூகுள் நிறுவனம் ஒளியிழை தொலை தொடர்பு தொழில்நுட்பத்தைக்கொண்டு அதிவேக இணைய தொடர்புகள் (அதாவது 1 Gb/s தரவு வேக தொடர்புகள்) கொண்டுவர சில சோதனைகள் செய்துவருகிறது.

இங்கு செப்புக் கம்பிகள் போன்ற மாழைக் கம்பிகளுக்கு மாறாக கண்ணாடியிழைகள் பயன்படுத்தப்படுகிறன, ஏனென்றால் குறிகைகள் ("signals") இதனுள் பயணிக்கும் பொழுது அதன் ஆற்றல் குறைவாகவே இழக்கிறது; மேலும் இவை மின்காந்த விளைவுகள் தடுப்பு திறன் கொண்டவையாகும். இவை ஒளியூட்டுவதற்காகவும் பயன்படுத்துவார்கள்; கோவையாக சேர்த்து இவைகளை ஒரு ஒளியுருவுவை (பிம்பத்தை) கடத்தவும் பயன்படும். இதனை சிறப்பாக வடிவமைத்து தயாரித்தால் பல்வேறு பயன்பாடுகளில் இவை துணை புரியும், எடுத்துக்காட்டாக, ஒளியிழை உணரிகள் மற்றும் இழைச் சீரொளிகள்.

ஒளியிழைகள், முழு அக எதிரொளிப்பு கொண்டதான உள்ளகம் என்ற மையப்பகுதியில் தான் ஒளியை ஓரிடத்தில் இருந்து மற்றையிடங்களுக்கு கடத்தும். இதனாலேயே ஒளியிழைகள் அலைநடத்திகளாக செயலாற்றுகிறது. கண்ணாடி ஒளியிழைகளில் ஒளி பரவும் முறை பொருத்து அதை ஒருமுக பரவல் ஒளியிழைகள் என்றும், பன்முக பரவல் ஒளியிழைகள் என்றும் கூறலாம். பன்முக பரவல் ஒளியிழைகள் பெரும்பாலும் அதிக உள்ளக விட்டம் கொண்டதாகவும், சிறு தொலைவு தொடர்புகளுக்கு மட்டுமே பயன்படுத்துவதாகவும், உயர் ஆற்றலை கடத்துவதாகவும் அமைந்து உள்ளது. ஒருமுக பரவல் ஒளியிழைகள் நெடுதூர அதாவது 550 மீ (1800 அங்குலம்) அளவுக்கு மேற்ப்பட்ட தூரத்திற்கு தகவல் (ஒளி) கடத்தும் பொருளாக பயன்படும்.

ஒளிவடங்களின் நீளத்தை சேர்ப்பது மின் கம்பிகளை காட்டிலும் மிக கடினமானது ஆகும். அதன் முனைகளை கவனமாக பிளவு செய்யவேண்டியதும், அவைகளை இணைப்பதற்கு மின்பாய்வினால் அதனை உருக்கவோ அல்லது வேறு இயந்திரங் கொண்டோ செய்தல் வேண்டும். களட்டக்கூடிய இணைப்புகளுக்கு தனி வட இணைப்பிகள் பயன்படுத்துவர்.

ஒளியிழைகள் நவீன உலகில் விசாலமாக பயன்படுத்தினாலும், அது மிகவும் எளிதான தொழில்நுட்பம். 1840களின் ஆரம்பத்திலேயே ஒளியை ஒளிவிலகளால் வழிவகுக்குகையில், ஒளியிழை சாத்தியக் கூறுகளை முதலில் செய்து காட்டியவர்கள் டேனியல் கோள்ளடோன் மற்றும் சாக்கச் பபிநெட் ஆகிய இருவர். ஒரு பன்னிரண்டு ஆண்டுகள் கழிந்து, ஜான் டின்டால் என்பவர் இதனை லண்டன் பொதுச்சபை ஒன்றில் விவரித்தார். ஜான் டின்டால் 1870 ஆம் ஆண்டில் எழுதிய ஒளியின் இயல்பு குறித்த ஒரு அறிமுக நூலில் முழு அக எதிரொளிப்பின் தன்மையை விளக்கியவை பின்வருமாறு : "ஒளியானது வாயுவில் இருந்து நீரினுள் கடக்கும் பொழுது , விலகிய ஒளிக்கதிர் செங்குத்தான பகுதியை நோக்கி வளையும் ... ஒளிக்கதிர் நீரில் இருந்து வாயுவினுள் கடந்து செல்லும் பொழுது , செங்குத்தான பகுதியில் இருந்து வளைந்து செல்லும் ."

இருபதாம் நூற்றாண்டின் முற்பகுதியில் ஒளியிழைகள் நடைமுறை பயன்பாட்டில் இடம்பெற்றது , உதாரணமாக பல்மருத்துவம் செய்யும் பொழுது பயன்படுத்தப்படும் நெருக்கமான உட்புற ஒளியூட்டம் போன்றவை . கிளாரென்சு கான்செல் மற்றும் தொலைக்காட்சியின் முன்னோடி ஜான் லாகி பார்ட் ஆகியோர்களால் 1920 களில் குழாய் வழி பிம்ப பரிமாற்றமும் செயல்முறை செய்து காட்டப்பட்டது. இந்தக் கொள்கையை பிறகாலத்தில் ஹயின்றிச் லாம் என்பவர் உள்மருத்துவ தேர்வுகளில் பயன்படுத்தினார் . 1952 ஆம் ஆண்டில் நாரிந்தர் கப்பானி என்பவர் நடத்திய சோதனைகளின் விளைவாக ஒளியிழைகள் வடிவமைக்கப்பட்டது . அதன் பிற்காலத்தில் ஒளி ஊடுருவும் ஒளியுறைகளில் பொருத்தமான ஒளிவிலகல் குறிப்பெண் உடையனவாக இருப்பதற்காக கண்ணாடியிழைகளால் இந்த ஒளிவடங்களை பூசினார்கள் . இதன் வளர்ச்சி பின் பிம்ப பரிமாற்றங்களை நோக்கி சென்றது . 1956 ஆம் ஆண்டு , மிச்சிக்கன் பல்கலைக்கழகத்தின் ஆய்வாளர்கள் அரை வளைவுத்தன்மை கொண்ட முதல் கண்ணாடி ஒளியிழை ஒளிப்படக்கருவியை கண்டறிந்தனர் . இந்த கண்ணாடியிழை ஒளிப்படக்கருவியின் வளர்ச்சியில் கர்டிஸ் என்பவர் முதல் கண்ணாடியுறை ஒளியிழைகளை தயாரித்தார் ; வேறு முந்தைய ஒளியிழைகள் சோதிக்கா எண்ணெயகளினாலும் , மெழுகுகளினாலும் உருவாக்கப்பட்ட குறைந்த ஒளிவிலகல் குறிப்பெண் கொண்டனவாகும் . அதன் பின் பலதரப்பட்ட பிம்ப பரிமாற்ற பயன்பாடுகள் தொடர்ந்தன .

கண்ணாடி ஒளியிழைகளை தொலைதொடர்பு தேவைகளுக்கு முதன்முதலில் மேற்கு ஐரோப்பாவில் 19 ஆம் நூற்றாண்டின் பிற்பகுதியிலும் இருபதாம் நூற்றாண்டின் முற்ப்பகுதியிலும் பயன்படுத்தினார்கள் . அதாவது நோயாளிகளின் வயிற்றில் இருந்து படம் எடுத்து அதனை மருத்துவர்கள் ஆராய்வதற்காக வாகும் . மருத்துவ மற்றும் தொலைக்காட்சிகளின் பற்றாக்குறையினால் 20 ஆம் நூற்றாண்டின் தொடக்கத்தில் பிம்ப பரிமாற்றங்கள் வெகுவாக வளர்ந்து வந்தது.

தொகொகூ பல்கலைக்கழக்கத்தில் சப்பானிய ஆராட்சியாளர் ஒருவர் 1963 ஆம் ஆண்டில் தொலைதொடர்புகளுக்கு கண்ணாடியிழைகளை பயன்படுத்துவது பற்றி வெளியிட்டுள்ளார் என்று 2004 ஆம் ஆண்டில் இந்தியாவில் வெளிவந்த அவரது புத்தகத்தில் குறிப்பிடப்பட்டுள்ளது .

ஒளியிழை என்பது கணினி வலையிணைப்பு களிலும், தொலைதொடர்புத் துறைகளிலும் ஒரு ஊடகமாக பயன்படுகிறது, ஏனென்றால் இவை எளிய முறையில் ஒளிவடம் செய்வதாகவும் உள்ளது. இது குறிப்பாக வெகு தூர கடத்திகளாக பயன்படுத்தப்படுகிறது. ஏனென்றால் இவை ஒளியை கடத்தும் பொழுது மின்சார வடத்தினை காட்டிலும் சிதறல்கள் (ஆற்றல் குறைதல்) குறைவாகவே உள்ளது. இவை குறைந்த மீட்டுருவாக்கிகளை கொண்டே வெகு தொலைவு ஒளியை கடத்த பயன்படுகின்றன . இதனோடு , ஒளியிழைகளில் பரவிய ஒற்றை-புகுபாதை ஒளிக் குறிகைகள் கடத்து வீதத்தை உயர்வான 111 Gbps வரை வீச்ச மாற்றங்கள் (modulation) செய்யமுடியும் என்று நிப்பான் தொலைத்தந்தி மற்றும் தொலைப்பேசி நிறுவனம் குறிப்பிட்டுள்ளது . ஆயினும் 10 அல்லது 40 Gbps உள்ள ஒரு தொடர்பு குறிப்பாக பிரித்த அமைப்புகளாகும் . ஒவ்வொரு ஒளியிழையிலும் எத்தனை புகுபாதைகளை (channels) வேண்டுமானாலும் அமைக்கலாம் ; ஒவ்வொன்றும் வெவ்வேறு ஒளி அலைநீளத்தை பயன்படுத்தும் ( அலைநீள பகு பன்னமைப்பு (Wavelength-division Mutiplexing)) . ஒற்றை புகுபாதை தரவு விகிதம் FEC Overhead குறைத்து , புகுபாதையின் எண்ணிக்கையை பெருக்குவது ஒரு ஒளியிழையின் சராசரி தரவு விகிதம் ஆகும் . பெல் ஆய்வகத்தில் நடக்கும் நடப்பு ஆய்வக ஒளியிழை தரவு விகிதம் 155 புகுபாதைகளை அமைத்து சுமார் 7000 கி.மீ தொலைவை 100 Gb/s வேகம் கொண்டதாக உள்ளது .

சிறு தொலைவு பயன்பாடுகளில் , அதாவது ஒரு அலுவலகத்திக்குள் உருவாக்கும் வலையிணைப்பு போன்றவற்றில் , ஒளியிழை வட அமைப்பானது வட நாளங்களின் இடத்தை சேமிப்பதற்காக பயன்படுத்தப்படுகிறது . இது எதனால் என்றால் , நாளிணை காட்-5 ஈத்தர்நெட் வட அமைப்பு போன்று , ஒரு ஒளியிழை மின் வடங்களை காட்டிலும் பன்மடங்கு தரவுகளை எடுத்துச்செல்லும். மேலும் இவை மின்சார விளைவுகள் தடுப்பு திறன் கொண்டவை ; வெவ்வேறு வடங்களின் குறிகைகளுக்கிடையில் குறுக்கு பரிமாற்றங்கள் ஏற்ப்படாது ; சூழல் சத்தம் குறிக்கிடாது .

ஒளியிழை உணரிகள் வெப்பம், அழுத்தம், முதலியவற்றை உணரக்கூடிய கருவியாகும் . அவ்வாறு உணரும் தன்மையை வைத்து நாம் உணர்ந்தவையை அளக்கப் பயன்படுத்துகிறோம் . இவ்வகையான ஒளியிழை பெரிதும் ஒளியினை உணர்கின்றன . ஆகையால் இதைக்கொண்டு தரவுகளை , பிம்பங்களை உணரும் அறியும் ஒரு கருவியாக பயன்படுகின்றன .

ஒளியிழைகளை பல்வேறு துறைகளில் பல்வேறு பயன்பாடுகளில் பயன்படுத்துகின்றனர் . இயற்கை மற்றும் செயற்கை மரங்களுக்கு ஒளியூட்டமாகவும் பயன்படுத்துகின்றனர் . பாதுகாப்பு சாதனமாகவும் , தரவு சரிபார்ப்புகளுக்கும் இதனை பயன்படுத்துகின்றனர் . மின்னூலகத்தில் இதன் பயன்பாடு அலாதியாகும் .

கண்ணாடி ஒளியிழை என்பது மொத்த உட்புற எதிரொளிப்பினால் ஒளியை தனது நேரச்சில் கடத்தும் உருளையான மின்காப்பு அலைநடத்தி ஆகும் . ஒளியிழை மின்காப்பு பொருளினால் உருவாக்கிய அச்சுள்ளையும் , அதை சுற்றிய மின்காப்பு அச்சுறையையும் கொண்டிருக்கும் . ஒளிக் குறிகையை ஒளியிழையின் அச்சுள்ளிற்குள்ளேயே வைத்திருக்க வேண்டுமென்றால் , அச்சுறையை விட அச்சுள்ளிற்கு ஒளிவிலகல் குறிப்பெண் அதிகமாக இருக்க வேண்டும் . அச்சுளிற்கும் அச்சுறைக்கும் இடையில் உள்ள எல்லைப்பகுதி படிமாற்று ஒளியிழையில் உள்ளார்ப்போல் படிப்படியாகவும் ,சீர்மாற்று ஒளியிழையில் உள்ளார்ப்போல் சீராகவும் இருக்கலாம் .

ஒளிவிலகல் குறிப்பெண் என்பது ஒரு பொருளில் ஊடுருவும் ஒளியின் வேகத்தை கணிப்பதற்கான வழி ஆகும் . ஒளி வெற்றிடத்தில் தான் வேகமாக செல்ல முடியும் . வெற்றிடத்தில் ஒளியின் வேகம் நொடிக்கு சுமார் 300,000 கி.மீ இருக்கும் . ஒளியிழையின் அச்சுள்ளில் செல்லும் ஒளியானது அச்சுறையின் சுவர்களில் முன்னும் பின்னுமாக மோதி மோதிச்செல்லும் . அவ்வாறு செல்லும் ஒளியானது தனது எல்லையை சரியாக கடக்க வேண்டும் ஆனால் ஒளியானது மாறுநிலைக் கோணத்தை விட அதிகளவு கோணத்தில் செலுத்தப்படவேண்டும் . இல்லையேல் அவ்வொளி கசிந்து வேறு எல்லைக்கு சென்று விடும் . இந்த குறிப்பிட்ட கோணங்களுக்கு இடையில் உள்ளப் பகுதியை ஏற்புக்கூம்பு என்றழைக்கப்படும் .

ஒளி அதிக அடர்த்தி பொருளில் இருந்தது குறைந்த அடர்த்தி பொருளுக்கு செல்லும் போது ஒளி விலகல் ஏற்படுகிறது. இந்த ஒளி விலகல் ஒளி விழும் கோணத்தை (Angle of Incidence) பொருத்து வேறுபடுகிறது. இந்த கோணம் அதிகரிக்க அதிகரிக்க விலகு கோணமும் அதிகரிகின்றது. ஒரு குறிபிட்ட விழும் கோணத்திற்கு விலகு கோணம் 90 டிக்ரி அடைகிறது. அதற்கு மேல் விழும் கோணம் அதிகரிக்கும் பொழுது ஒளி அதே ஊடகத்தினுள் எதிரொளிகப்படுகிறது. இதை மொதத் உட்புற எதிரோளிப்பு (Total Internal Reflection) எனபடுகிறது. 



</doc>
<doc id="177038" url="https://ta.wikipedia.org/wiki?curid=177038" title="ஒளிமின்னழுத்தியம்">
ஒளிமின்னழுத்தியம்

ஒளிமின்னழுத்தியம் ("Photovoltaics" அல்லது "PV") என்பது சூரியக் கதிரை நேரடியாக மின்சாரமாக மாற்றும் ஒளிமின்கலங்களைப் பற்றியும் அவற்றை இணைத்து மின்னாற்றலை வழங்கும் கலை, தொழில், ஆய்வைப் பற்றியும் குறிக்கும். கதிரவனில் இருந்து கதிரொளி நாளும் கிடைப்பதால், வற்றாத ஆற்றல்வாயாக இது கருதப்படுகின்றது. நகரும் பொருள்கள் ஏதும் இன்றியும், சூழலுக்குக் கேடுதரும் வெளிக்கழிவுகள் ஏதும் இல்லாமலும் நேரடியாக மின்னாற்றல் உருவாக்கப்படுவதால் இவை வரவேற்கப்படுகின்றன. மின்னாற்றலைத் தனியாக ஓரிடத்தில் உருவாக்கி மற்ற இடங்களுக்கு கம்பி வழியாக செலுத்தி வழங்க வேண்டிய தேவை இல்லாமல் எங்கு வேண்டுமோ அங்கு தனித்து இயங்கி மின்னாற்றல் பெறமுடியும் ஆகையால் இவற்றின் பயன்பாடு, படகுகளிலும், தீவுகளிலும் கூடக் காணக்கூடியது. மின் ஆற்றல் பற்றாக்குறை கூடுவதால், அண்மைக் காலமாக கதிரொளி மின்கலங்களின் உற்பத்தியும், கதிரொளி படல்களின் உற்பத்தியும் உயர்ந்துள்ளது.

ஒளிமின்னழுத்தியத் தயாரிப்பு ஒவ்வொரு இரண்டு ஆண்டுகளுக்கும் இருமடங்காக உயர்வதினால், அதில் 2002 ஆம் ஆண்டு முதல் ஒவ்வோர் ஆண்டும் சராசரியாக 48 விழுக்காடாக உயருவதால், இதுவே உலகில் மிக விரைவாக உயர்ந்த மின்னாற்றல் தொழில்நுட்பமாக உருவாகி உள்ளது.

குறிப்பிட்ட அலைநீளம் கொண்ட ஒளி ஒரு குறைக்கடத்தியின் மீது விழுந்தால் அக்குறைக்கடத்தியில் உள்ள அணுக்களைப் பிணைத்திருக்கும் எதிர்மின்னிகள் விடுபட்டு மின்னோட்டம் அல்லது மின்னழுத்தம் ஏற்படும். நேர்வகை-எதிர்வகைக் குறைக்கடத்தி இணைப்பால் உருவான இருமுனையம் என்னும் ஈரி ஒன்றில் ஒளிக்கதிர் விழுந்தால், அக்கருவியில் மின்னழுத்தம் ஏற்படுகின்றது. ஒளியின் ஆற்றலால் அக் குறைக்கடத்தி ஈரியில் விடுபடும் எதிர்மின்னிகளும், நேர்மின்மம் உடைய புரைமின்னிகளும் (holes) அந்த ஈரியின் இணைப்பு முகத்தை ஒட்டி இருக்கும் பகுதியில் உள்ள மின்புலப் பகுதியை அடைந்து அங்கே பிரிக்கப்படுகின்றன. ஆகவே இருமுனைகளுக்கும் இடையே மின்னழுத்தம் ஏற்படுகின்றது. இவ்விளைவு ஒளிமின்னழுத்திய விளைவு( photovoltaic effect) எனப்படுகின்றது. ஒளியால் தூண்டப்பட்டு ஓர் ஈரியில் மின்னோட்டம் பாயும் கருவியை ஒளிமின் ஈரி அல்லது ஒளிமின் இருமுனையம் (photodiode) என்று அழைப்பர். ஆனால் இந்த ஒளிமின் ஈரிகளுக்குத் தனியாக வெளியிருந்து மின்னழுத்தம் தருவது வழக்கம். கதிரொளி மின்னழுத்தியக் கருவியில் தனியாக வெளியிருந்து மின்னழுத்தம் ஏதும் தரவேண்டியதில்லை. ஒளியின் தூண்டுதலாக் தோன்றும் மின்னழுத்தமே இக்கருவியை இயக்கி மின்னோட்டம் தருகின்றது. இதனால் சில நேரங்களில் கதிரொளி மின்கலத்தை புற மின்னழுத்தச் சாய்வுதராத ஒளிமின் ஈரி (இருமுனையம்) என்பர்.

ஒளிமின்படலங்களின் (solar panels) மிக முக்கிய இடுவு என்னவென்றால் முதலீட்டு தொகை ( பொருத்துதல் மற்றும் மூலப்பொருட்களுக்கான தொகை ).


</doc>
<doc id="177047" url="https://ta.wikipedia.org/wiki?curid=177047" title="சத்ய லோகம்">
சத்ய லோகம்

இந்து தொன்மவியலின் அடிப்படையில் சத்ய லோகம் அல்லது சத்திய லோகம் என்பது பிரம்மனின் உலகமாகும். பிரம்ம லோகம் என்றும் இந்த உலகம் அழைக்கப்பெறுகிறது. இங்கு பிரம்மன் தனது தொழிலான படைக்கும் தொழிலினை செய்கிறார். கலைமகளான சரஸ்வதி தேவி வீணையை மீட்டி இசையில் திளைக்கிறார்.

இங்கு இறப்பினை கடந்த முனிவர்களும், ரிசிகளும் தவமியற்றுவதாகவும் நம்பப்படுகிறது.



</doc>
<doc id="177052" url="https://ta.wikipedia.org/wiki?curid=177052" title="மதுராந்தகம் ஏரி">
மதுராந்தகம் ஏரி

மதுராந்தகம் ஏரி என்பது காஞ்சிபுரம் மாவட்டத்தில் உள்ள மதுராந்தகம் நகராட்சியில் உள்ள ஏரியாகும். இதுவே காஞ்சிபுர மாவட்டத்தின் பெரிய ஏரியாகும். 

அது உத்தம சோழன் காலத்தில் கட்டப்பட்டது . ஆங்கிலேயர் ஆட்சி காலத்தில் மாவட்ட ஆட்சியர் லியோனலால் 1798ம் ஆண்டு கரைகள் வழுப்படுத்தப்பட்டது . 
இதன் வரப்பின் (கரையின் நீளம் 12,960 அடிகள், மற்றும் இது 2908 ஏக்கர்கள் பரப்பளவு கொண்டது. நீர் 2231.48 ஏக்கர்கள் பரவியும், 609 மெட்ரிக் கன அடிகள் கொள்ளளவும் கொண்டது.


</doc>
<doc id="177054" url="https://ta.wikipedia.org/wiki?curid=177054" title="வேட்டைக்காரர்">
வேட்டைக்காரர்

விலங்குகளை வேட்டையாடிப் புசிப்போர் வேட்டைக்காரர்.
வேறு :



</doc>
<doc id="177060" url="https://ta.wikipedia.org/wiki?curid=177060" title="மே 2013 சந்திர கிரகணம்">
மே 2013 சந்திர கிரகணம்

பகுதியான சந்திர கிரகணம் அல்லது நிலவு மறைப்பு என்பது 2013-ம் ஆண்டில் மே 25-ஆம் நாள் நடைபெரும். இது முழு நிலவு மறைப்பாக இல்லாததனால் வெறும் நிழல் மட்டும் புவியில் பட்டு, சரிவர தெரியாமல் போகக்கூடும்.

2013 ஏப்ரல் மற்றும் மே மாதங்களின் சிறப்பு (30 நாட்களிடையே) 3 கிரகணங்கள் தெரியும். 
தொடர்ந்து வரக்கூடிய இரு சந்திர கிரகணங்களில் இது இரண்டாவதாகும்.

இது சரோஸ் 150 தொடரின் முதல் சந்திர கிரகணமாகும்.


</doc>
<doc id="177061" url="https://ta.wikipedia.org/wiki?curid=177061" title="சௌந்தரிய லகரி உரை">
சௌந்தரிய லகரி உரை

சௌந்தரிய லகரி உரை என்னும் உரைநூலானது சௌந்தர்ய லகரி என்னும் நூல் தோன்றிய 16 நூற்றாண்டிலேயே எழுதப்பட்டது. இந்த உரையின் சிறப்புப் பாயிரப் பாடலில் இந்த உரையாசிரியரின் பெயர் தாழைநகர் எல்லான் எனக் குறிபிடப்பட்டுள்ளது. இந்த எல்லானே எல்லப்ப நாவலர் என அறிஞர் மு. அருணாசலம் குறிப்பிட்டுக் காட்டுகிறார். 

சௌந்தரியம் என்பது இங்குத் தேவியின் அழகினைக் குறிக்கும். 
சௌவுந்தரிய லகரி எல்லப்ப நாவலர் உரை என்னும் பெயரோடு இந்த உரைநூல் 1897 ஆம் ஆண்டு நல்லூர் ஆறுமுக நாவலரால் பரிசோதிக்கப்பட்டதை, சென்னை இட்டா பார்த்தசாரதி நாயுடு அவர்களால் தமது ஸ்ரீ பதமநாப விலாச அச்சகத்தில் பதிப்பிக்கப்பட்டது. 1907 அனவரதம்பிள்ளை பதிப்பு இதன் சிறப்பான பதிப்பு.

மு. அருணாசலம், தமிழ் இலக்கிய வரலாறு, பதினாறாம் நூற்றாண்டு, மூன்றாம் பாகம், பதிப்பு 2005


</doc>
<doc id="177062" url="https://ta.wikipedia.org/wiki?curid=177062" title="ஸ்ரீ சாரதா வித்யாலயா பெண்கள் மேனிலைப் பள்ளி">
ஸ்ரீ சாரதா வித்யாலயா பெண்கள் மேனிலைப் பள்ளி

ஸ்ரீ சாரதா வித்யாலயா பெண்கள் மேனிலைப் பள்ளி என்பது தமிழ்நாட்டின் சேலம் மாவட்டத்தில் உள்ள புகழ் பெற்ற பள்ளி ஆகும். சாரதா கல்லூரிச் சாலையில் அமைந்துள்ள இப்பள்ளி ராமகிருஷ்ண மடத்தினரால் நிருவாகிக்கப்பட்டு வருகின்றது.


</doc>
<doc id="177064" url="https://ta.wikipedia.org/wiki?curid=177064" title="அயன் மேன் 3">
அயன் மேன் 3

அயன் மேன் 3 ("Iron Man 3") என்பது 2013 ஆம் ஆண்டு வெளியான அமெரிக்க திரைப்படம். மார்வெல் காமிக்ஸ்
நிறுவனத்தின் வரைகதைகளில் தோன்றும் அயன் மேன் என்ற கதாபாத்திரத்தை மையமாகக் கொண்டு எடுக்கப்பட்டது. இது ஏப்ரல் 25, 2013 அன்று வெளியிடப்பட்டது. இப்படத்தை தமிழிலும் வெளியிட்டுள்ளனர். ஷேன்பிளாக் இயக்கியுள்ளார். ராபர்ட் டவுனி ஜூனியர் மூன்றாவது தடவையாக அயன்மேன் கேரக்டரில் நடித்துள்ளார்.



ஏப்ரல் 26 ஆம் திகதி ஆங்கிலத்தில் மட்டுமன்றி தமிழும் வெளியானது. ஆங்கிலத்தில் 30 திரையரங்குகளில் 3D இலும், தமிழில் 100 திரையரங்களில் 2D இலும் வெளியானது.



</doc>
<doc id="177065" url="https://ta.wikipedia.org/wiki?curid=177065" title="சக்ராயுதம்">
சக்ராயுதம்

இந்து தொன்மவியலின் அடிப்படியில் சக்ராயுதம் என்பது விஷ்ணுவின் ஆயுதமாகும். இந்த ஆயுதத்தினை சக்கரத்தாழ்வார் என வடிவமிட்டு வைணவர்கள் வணங்குகிறார்கள்.

சுதரிசனம்,சுதர்சனம் என பல பெயர்களில் இவ்வாயுதம் வழங்கப்படுகிறது.

சிவபெருமானை திருவீழிமிழலை தலத்தில் விஷ்ணு ஆயிரம் தாமரைப் பூக்களை கொண்டு தினம் அர்ச்சனை செய்து வந்தார். ஒருநாள் ஆயிரம் தாமரைப் பூக்களில் ஒன்று குறைந்தது காணப்பட்டது. அதனை அர்ச்சனையின் போது அறிந்த விஷ்ணு தன் கண்களில் ஒன்றினை தாமரையாக்கி ஆயிரம்பூவாக முழுமையான பூஜை செய்தார். அதனால் சிவபெருமான் மகிழ்ந்து சக்ராயுதத்தினை விஷ்ணுவிக்கு வழங்கினார் என்று திருவீழிமிழலை தலபுராணம் கூறுகிறது.


</doc>
<doc id="177074" url="https://ta.wikipedia.org/wiki?curid=177074" title="திருநெல்லி மகாவிஷ்ணு கோயில்">
திருநெல்லி மகாவிஷ்ணு கோயில்

திருநெல்லி மகா விஷ்ணு கோயில் என்பது கேரளத்தில் அமைந்துள்ள பழைமையான விஷ்ணு கோயில்களில் ஒன்று. இது பிரம்மகிரி மலைக்குன்றை அடுத்த திருநெல்லியில் அமைந்துள்ளது. 



</doc>
<doc id="177076" url="https://ta.wikipedia.org/wiki?curid=177076" title="பிரம்மகிரி">
பிரம்மகிரி

பிரம்மகிரி மலைத்தொடர் மேற்குத் தொடர்ச்சி மலையில் உள்ளது. இது கர்நாடகத்தின் குடகு மாவட்டத்திற்கும், கேரளத்தின் வயநாடு மாவட்டத்திற்கும் உள்ள எல்லையில் அமைந்துள்ளது. இதன் மேற்பகுதியில் அதிகளவிலான மரங்கள் உள்ளன. வனவாழ் உயிரினங்களும் மிகுந்து காணப்படுகின்றன.
திருநெல்லி கோவில் என்னும் திருமால் கோவில் இம்மலையின் கேரளப் பகுதியில் அமைந்துள்ளது.


</doc>
<doc id="177077" url="https://ta.wikipedia.org/wiki?curid=177077" title="திருநெல்லி">
திருநெல்லி

திருநெல்லி என்பது கேரளத்தின் வயநாடு மாவட்டத்தில் அமைந்துள்ளது. இங்குள்ள திருநெல்லி மகாவிஷ்ணு கோயில்‎ பழைமையான விஷ்ணு கோயில்களில் ஒன்றாகும். 


</doc>
<doc id="177084" url="https://ta.wikipedia.org/wiki?curid=177084" title="மரீசி">
மரீசி

மரீசி என்பவர் இந்து தொன்மவியலின் அடிப்படையில் பிரம்மாவின் குமாரன் ஆவார். மரீசி மகரிஷியின் மனைவிக்கு கலை என்று பெயர். இவர்களுக்கு காசிபர் என்ற மகனும், பூர்ணிமா என்ற மகளும் உள்ளனர். மேலும் மரீசி சப்த ரிஷிகள் எனப்படும் ஏழு பெரும் ரிசிகளுள் ஒருவரும், பிரம்மாவின் படைப்பு தொழிலை செய்ய உருவாக்கப்பெற்ற பிரஜாபதிகளுள் ஒருவருமாவார்

பிரம்மா தன் படைப்புத் தொழிலுக்கு உதவியாக இருக்க சனத்குமாரர் முதலிய சனகாதி முனிவர்கள் ஆகியோரைத் தோற்றுவித்தார். ஆனால், அவர்கள் சிவபெருமானை நோக்கி தவமிருந்து மெய்ஞானத்தினை அடையச் சென்றதால், நாரதர், தட்சன், வசிட்டர், பிருகு, கிரது, புலஸ்தியர், அங்கரிசர், அத்திரி, மரீசி ஆகியோரை பிரம்மா தோற்றுவித்து தனக்கு உதவியாக இருக்கும்படி செய்தார்.

ஒரு முறை மரீசி சிவபெருமானை 12 ஆண்டுகள் தாந்திரீக முறைப்படி வணங்க முடிவுசெய்தார். ஆனால் கையிலை முழுவதும் நீர்நிலைகள் பனியாக உறைந்து நின்றன. தாந்திரீக முறைப்படி குளித்து ஈர உடையுடனே வழிபடவேண்டும் என்ற நியதியுள்ளதால் மரீசியால் சிவபெருமானை வணங்க இயலவில்லை. எனவே தனது தந்தையான பிரம்மாவிடம் அபயம் வேண்டினார். 

பிரம்மாவும் கைலாயம் மலையிலுள்ள பனிக்கட்டிகளை உருகச் செய்து அதிலிருந்து மானசரோவர் என்ற ஏரியை உருவாக்கி தந்தார்.



</doc>
<doc id="177104" url="https://ta.wikipedia.org/wiki?curid=177104" title="ஆனந்தம் ஆனந்தமே...">
ஆனந்தம் ஆனந்தமே...

சீத்தம்மா வகிட்லோ சிரிமல்லே செட்டு என்பது 2013 ஆம் ஆண்டில் வெளியான தெலுங்குத் திரைப்படம் ஆகும். இதை ஸ்ரீகாந்து அடலா என்பவர் இயக்கியுள்ளார். வெங்கடேஷ் (நடிகர்), மகேஷ் பாபு, அஞ்சலி, சமந்தா ஆகியோர் முதன்மை வேடங்களில் நடித்துள்ளனர். பிரகாஷ்ராஜ், ஜெயசுதா ஆகியோர் துணை வேடங்களில் நடித்துள்ளனர். இது ஜனவரி 11, 2013 அன்று வெளியானது.

இது தமிழில், ஆனந்தம் ஆனந்தமே என்ற பெயரில் வெளியாகவுள்ளது.


</doc>
<doc id="177108" url="https://ta.wikipedia.org/wiki?curid=177108" title="பி. ஜி. வுட்ஹவுஸ்">
பி. ஜி. வுட்ஹவுஸ்

சர் பெல்ஹம் கிரென்வில் வுட்ஹவுஸ் (15 அக்டோபர் 1881 - 14 பிப்ரவரி 1975) ஓர் ஆங்கில நகைச்சுவை எழுத்தாளர். அவருடைய எழுத்துகளில் புதினங்கள், சிறுகதைகள், நாடகங்கள், கவிதைகள், பாடல்கள், கட்டுரைகள் உட்பட்ட அனைத்தும் அடங்கும். எழுபது ஆண்டு காலம் தொடர்ந்து எழுதியவர். அவர் எழுத்துகள் இன்றும் பரவலாக வாசிக்கப்படுகின்றன. அரசியல் ரீதியாகவும், சமுதாய ரீதியாகவும் பல தடுமாற்றங்களைத் தன் வாழ்வில் சந்தித்ததால், ஃபிரான்சிலும் அமெரிக்காவிலும் அவர் மிகுதியான வாழ்க்கையைக் கழித்தார். ஆனாலும் இவரது முக்கிய எழுத்துக்களம், பிறப்பு, படிப்பு, இளமைகாலம் என இவரது வாழ்க்கையைப் பிரதிபலிக்கும் வகையில், முதலாம் உலகப்போருக்கு முன்னும் பின்னும் இருந்த ஆங்கிலேய மேல்தட்டு மக்கள் வாழ்க்கையைச் சார்ந்ததாக இருந்தது.

ஓர் அங்கீகரிக்கப்பட்ட ஆங்கில உரைநடை விற்பன்னரான வுட்ஹவுஸ், அவருடைய சமகாலத்தவர்களான ஹிலாய்ரெ பெல்லாக், எவெலைன் வாக் மற்றும் ரட்யார்ட் கிப்ளிங் அவர்களிடையேயும், அண்மைய எழுத்தாளர்களான ஸ்டீபன் ஃபிரை, டக்லஸ் ஆடம்ஸ், ஜே. கே. ரௌலிங் மற்றும் ஜான் லெ கர்ரே போன்றோரிடையேயும் நன்மதிப்பு பெற்றவர்.

இன்று ஜீவ்ஸ் மற்றும் பிலான்டிங்ஸ் காஸ்ட்ல் புதினங்களாலும், சிறுகதைகளினாலும் அறியப்படுபவர். வுட்ஹவுஸ் மேலும் ஒரு நாடககர்த்தாவும், பாடலாசிரியரும் ஆவார். அவர் பதினைந்து மேடை நாடகங்களுக்கு பகுதி எழுத்தாளர் ஆவார். முப்பது இசை-நகைச்சுவை நாடகங்களில், இருநூற்றைம்பது பாடல்களில் பங்குகொண்டிருக்கிறார். இவை பெரும்பாலும் ஜெரோம் கெர்னும் கய் போல்டனும் தயாரித்த நாடகங்களாகும். அவர் கோல் போர்ட்டருடன் "எனிதிங் கோஸ்"(1934) என்ற இசை நாடகத்தில் பணிபுரிந்திருக்கிறார். கெர்ன்ஸ் இசையில் புகழ்பெற்ற "ஷோ போட்" இசை நாடகத்தில் வரும் "பில்" பாடல் வரிகளை எழுதியிருக்கிறார். கெர்ஷ்வின் - ராம்பர்க் அவர்களின் நாடகமான "ரோசலி"யில்(1928), சிக்மன்ட் ராம்பர்க் இசைக்கு வரிகள் புனைந்திருக்கிறார். ருடால்ஃப் ஃப்ரிம்லுடன் அவருடைய இசைநாடகமான "தி த்ரீ மஸ்கெட்டியர்சில்" (1928) பணிபுரிந்திருக்கிறார். அவர் பாடலாசிரியர்களின் காட்சியகத்தில் இடம் வகிக்கிறார்.


</doc>
<doc id="177118" url="https://ta.wikipedia.org/wiki?curid=177118" title="கந்தர்வர்">
கந்தர்வர்

கந்தர்வர்கள் என்போர் இந்து தொன்மவியலின் அடிப்படையில் பதினான்கு கணங்களில் ஒரு இனக்குழுவாவர்.

இவர்கள் கந்தவர் லோகத்தில் வசிக்கின்றார்கள்.

இவர்கள் மனிதர்களுக்கும், தேவர்களுக்கும் தொடர்பாக இருப்பவர்கள். இவர்கள் எப்பொழுதும் மகிழ்வாக பாடிக்கொண்டும், ஆடிக்கொண்டும் இருப்பார்கள். ஆடல் கலையில் வல்லவர்களாகவும், யாழ் போன்ற இசைக்கருவிகளை மீட்கும் சக்தி படைத்தவர்களாகவும் கருதப்படுகின்றனர். சித்தரம், நடனம், இசை போன்ற கலைகள் கந்தர்வ வேதம் என்று அழைக்கப்பெற இவர்களே காரணமாகும். அரம்பையர்கள், கந்தவர்களுடன் ஆடல் பாடல்களில் ஈடுபடுவர்.




</doc>
<doc id="177119" url="https://ta.wikipedia.org/wiki?curid=177119" title="ஆர். எஸ். சுபலட்சுமி">
ஆர். எஸ். சுபலட்சுமி

சகோதரி சுபலட்சுமி ("R. S. Subbalakshmi", ஆகத்து 18, 1886 - திசம்பர் 20, 1969) என்றழைக்கப்பட்ட ஆர். எஸ். சுபலட்சுமி பெண்ணியத்திற்காகப் பாடுபட்ட சமூக சீர்திருத்த சிந்தனையாளரும் தென்னகத்தின் முதல் பட்டதாரிப் பெண்மணியுமாவார்.. 

சென்னையில் மயிலாப்பூரில் ஒரு பிராமணக் குடும்பத்தில் பிறந்தவர். இவருடைய தந்தை சுப்பிரமணிய அய்யர். அரசுப் பொதுப்பணித்துறையில் பொறியாளராகப் பணியாற்றியவர். தாயார் விசாலாட்சி. இவர்களது முதல் குழந்தையாகப் பிறந்தவர் சுபலட்சுமி. இவரது குடும்பம் தஞ்சை வைகளத்தூர் என்ற ஊரைச் சேர்ந்த பிராமணக் குடும்பமாகும். சைதாப்பேட்டையில் தனது ஆரம்பக்கல்வியைப் பயின்றார் 1898 இல் சுபலட்சுமியின் 11 ஆவது வயதில் இவர்களது குலமுறைப்படி திருமணம் நடைபெற்றது. ஆனால் உடனே தனது கணவனை இழந்தார். கல்வியின் மீதுள்ள ஆர்வத்தால் எழும்பூரிலிருந்த பிரசிடென்சி மேல்நிலை மற்றும் பயிற்சிப்பள்ளியில் தனது கல்வியைத் தொடர்ந்தார். 1905 மெட்ரிகுலேசன் தேர்வில் எல்லாப்பாடங்களிலும் ( முதலாவதாத் தேறினார். கல்வி மட்டுமின்றி வீணை மீட்டுவதிலும் பயிற்சியெடுத்துக் கொண்டார். 1898 இல் பின்னர் ஜார்ஜ் டவுனிலிருந்த பிரசன்டேசன் கான்வென்டில் எப். ஏ வகுப்பில் சேர்ந்தார். 1908 இல் பி. ஏ வகுப்பில் சேர்ந்து 1911 ஆம் வருடம்முதல் பிராமணக் குடும்பத்துப் பட்டதாரியாகவும் தென்னகத்தின் முதல் பட்டதாரிப் பெண்மணியாகவும் தேர்வு பெற்றார். 


</doc>
<doc id="177123" url="https://ta.wikipedia.org/wiki?curid=177123" title="கணங்கள்">
கணங்கள்

கணங்கள் என்போர் இந்து தொன்மவியலின் அடிப்படையில் பதினெட்டு இனக்குழுக்கள் ஆவர்.

இவர்களை பதினெண் கணங்கள் என்பர். இவர்களுக்கு அதிபதியான காரணத்தினால் சிவமைந்தனான விநாயகர் "கணபதி" என்று அழைக்கப்பெறுகிறார்.





</doc>
<doc id="177129" url="https://ta.wikipedia.org/wiki?curid=177129" title="தி. த. சரவணமுத்துப்பிள்ளை">
தி. த. சரவணமுத்துப்பிள்ளை

தி. த. சரவணமுத்துப்பிள்ளை (1865 - 1902) ஈழத்து எழுத்தாளர், தமிழறிஞர். தமிழின் முதல் வரலாற்றுப் புதினமான மோகனாங்கி என்ற புதினத்தை 1895 ஆம் ஆண்டில் எழுதி வெளியிட்டவர்.

இலங்கையின் திருகோணமலையைப் பிறப்பிடமாகக் கொண்ட சரவணமுத்துப்பிள்ளை, தனது 15வது அகவையில் சென்னை சென்று பச்சையப்பன் கல்லூரியிலும், சென்னை மாநிலக் கல்லூரியிலும் கல்வி கற்றார். மோகனாங்கி, தத்தைவிடு தூது என்ற பெண் விடுதலைச் செய்யுள்களையும் எழுதினார்



</doc>
<doc id="177130" url="https://ta.wikipedia.org/wiki?curid=177130" title="தேசிங்கு">
தேசிங்கு

இராஜா தேசிங்கு அல்லது இராஜா தேஜசிங் என்பவர் சொருப்சிங்கின் வீரமகன் ஆவார். பொந்தில் ராஜ்புத் வம்சாவளியான இவர் கி.பி. 1714 ஆம் ஆண்டில் செஞ்சியை ஆட்சி செய்தார். 

இவர் ஆற்காடு நவாபின் மேலதிகாரத்தை ஏற்க மறுத்து, அவருக்குக் கப்பம் கட்டவில்லை. இதனால் ஆற்காடு நவாப் சதயத் உல்லாகான்-I கி.பி. 1714 ஆம் ஆண்டு செஞ்சி மீது படையெடுத்தார். செஞ்சி நகருக்கு அருகில் ஒரு முக்கிய போர் நடந்தது. தேசிங்குராஜன் வீரமாக அவருடைய "நீலவேணி" என்னும் குதிரையுடன் போரிட்டார். அவருக்கு முகமது கான் என்ற நண்பர் தன்னுடைய "பஞ்ச கல்யாணி" என்ற குதிரையுடன் உதவினார். நவாப்பின் 85,000 குதிரைவீரர்களை கொண்ட படையை எதிர்த்து தேசிங்கின் 350 குதிரைவீரர்கள் கொண்ட படை போரிட்டது. 

அப்போது பீரங்கி குண்டுகள் பொழிய, நடந்த போரில் "நீலவேணிக்குதிரை" கால் வெட்டப்பட்டு கொல்லப்பட்டது. தன்னை எப்படியும் கொன்றுவிடுவார்கள், முதுகில் குண்டு பாய்ந்து இறந்தால் புறமுதுகுகாட்டி ஓடிய மன்னன் என வரலாறு சொல்லும் என கருதிய ராஜா தேசிங்கு, தன் வாளை வானத்தில் எறிந்து மார்பைக்காட்டி வீரமரணம் அடைந்தார். 18 வயதேயான தேசிங்குராஜன் போரில் மரணமடைந்து அவரது குறுகிய கால ஆட்சி வீழ்ந்தது. ஆற்காடு நவாப் செஞ்சியைக் கைப்பற்றினார். தேசிங்கின் புதிதாய் திருமணமான மனைவி ராணிபாய் உடன் கட்டையேறினார். அவ்வரசியின் வீரத்தைப் பாராட்டி ஆற்காடு நவாப் இராணிப்பேட்டை என்ற ஊரை ஆற்காட்டுக்கு அருகில் உண்டாக்கினார்.

வீரமரணம் அடைந்த ராஜா தேசிங்குவின் உடலை அப்படியே விட்டுவிட்டு செல்லாத ஆற்காடு நவாப் சதயத் உல்லாகான், செஞ்சிக்கு கொண்டு வந்து அரசு மரியாதையுடன் அடக்கம் செய்தார்.

இம்மன்னனின் கதையை மையமாகக் கொண்டு 1936 ஆம் ஆண்டு "ராஜா தேசிங்கு" என்னும் தமிழ்த் திரைப்படம் வெளியானது. ராஜா சந்திரசேகர் இயக்கத்தில் வெளிவந்த இத்திரைப்படத்தில் டி. கே. சுந்தரப்பர், வி. எஸ். மணி மற்றும் பலரும் நடித்துள்ளனர்.


</doc>
<doc id="177133" url="https://ta.wikipedia.org/wiki?curid=177133" title="ராஜா தேசிங்கு (1960 திரைப்படம்)">
ராஜா தேசிங்கு (1960 திரைப்படம்)

ராஜா தேசிங்கு 1960 ஆம் ஆண்டு வெளிவந்த தமிழ்த் திரைப்படமாகும். டி. ஆர். ரகுநாத் இயக்கத்தில் வெளிவந்த இத்திரைப்படத்தில் எம். ஜி. இராமச்சந்திரன், எஸ். எஸ். ராஜேந்திரன், பி. பானுமதி மற்றும் பலரும் நடித்திருந்தனர். இப்படம் வரலாற்று வீரர் தேசிங்கு ராஜாவை பற்றியது. இதே கதையினை ஒட்டி 1936-ஆம் ஆண்டும் இதே தலைப்பில் "ராஜா தேசிங்கு" என்ற படம் வெளியாயிற்று.



</doc>
<doc id="177140" url="https://ta.wikipedia.org/wiki?curid=177140" title="அலெப்போ">
அலெப்போ

அலெப்போ ("Aleppo", / "ஹலப்"), சிரியாவின் வடமேற்குப் பகுதியில் திமிஷ்கிலிருந்து 310 கிலோமீட்டர்கள் (193 மைல்கள்) தொலைவிலுள்ள ஓர் பெரிய நகரமாகும். சிரியாவின் மிகுந்த மக்கள்தொகை உள்ள ஆளுநகரகமான (மாநிலம்) அலெப்போ ஆளுநகரத்தின் தலைநகரமாகவும் விளங்குகிறது. 2,132,100 (2004 கணக்கெடுப்பு) மக்கள்தொகை உள்ள இந்தநகரம் "பெரிய சிரியா" அல்லது "சாம்" என அழைக்கப்படும் இப்பகுதியிலேயே மிகப் பெரிய நகரமாகவும் உள்ளது. பல நூற்றாண்டுகளாகவே, அலெப்போ பெரிய சிரியாவின் மிகப்பெரும் நகரமாகவும் உதுமானியப் பேரரசில் இசுதான்புல், கெய்ரோ அடுத்து மூன்றாவது பெரிய நகரமாகவும் இருந்து வந்துள்ளது.



</doc>
<doc id="177142" url="https://ta.wikipedia.org/wiki?curid=177142" title="திரையக் காணம்">
திரையக் காணம்

திரையக் காணம் என்பது ஒரு சோதிட நூல். இதன் காலம் 10 ஆம் நூற்றாண்டு. யாப்பருங்கல விருத்தி உரையிலும், பெருந்தேவனார் எழுதிய வீரசோழிய உரையிலும் திரையக்காணப் பாடல்கள் என்னும் குறிப்போடு ஆறு பாடல்கள் உள்ளன. அந்தப் பாடல்களுக்கான சிறு விளக்கங்களும் அந்தந்த உரைகளில் உள்ளன. இந்தப் பாடல்கள் அந்த உரைநூலில் நிரல்நிறை அணிக்கு எடுத்துக்காட்டுகளாகத் தரப்பட்டுள்ளன. 

எடுத்துக்காட்டு பாடல்கள் 

சேய் புகர் பால் மதி ஆளும் முன் நாளினைக்
காய் கதிர் மால் பகர் சேயிடை நாளினை
மாசறு பொன் சனி காரி பொன்னாம் கடை
ஆசறு நாள்களை அஞ்சக ஓணே 

செவ்வாய் புகர் புத்தி திங்கள் கதிர் புத்தி
செவ்வாய் பொன் காரி சனி மந்த்ரி செவ்வாய் – வெவ் வாயும்
மேடம் முதல் ஈர் ஆறு வீட்டுக்கு இறை என்று
நீடு ஆய்ந்து சொன்னார் நிலத்து. 

மு. அருணாசலம், தமிழ் இலக்கிய வரலாறு, பத்தாம் நூற்றாண்டு, பதிப்பு 2005


</doc>
<doc id="177143" url="https://ta.wikipedia.org/wiki?curid=177143" title="அலெப்போ பெரிய பள்ளிவாசல்">
அலெப்போ பெரிய பள்ளிவாசல்

அலெப்போ பெரிய பள்ளிவாசல் ( "Jāmi‘ Halab al-Kabīr") அல்லது அலெப்போ உமாய்யது பள்ளிவாசல் ( "Jāmi‘ al-Umawi al-Kabīr") சிரியாவின் அலெப்போ நகரத்தில் உள்ள மிகப்பெரிய மற்றும் தொன்மையான பள்ளிவாசல் ஆகும். உலகப் பாரம்பரியக் களமான இந்தப் பள்ளிவாசல் அலெப்போ பழைய நகரத்தில் அல்-ஜலோம் மாவட்டத்தில் அல்-மதீனா சவுக்கிற்கு நுழைவாயிலில் அமைந்துள்ளது. இந்தப் பள்ளிவாசலில் திருமுழுக்கு யோவானின் தந்தையான செக்காரியாவின் உடலடக்கம் செய்யப்பட்டுள்ளதாக அறியப்படுகிறது. துவக்கத்தில் 8ஆம் நூற்றாண்டில் கட்டப்பட்டிருந்தாலும் தற்போதைய கட்டடம் 11வதிலிருந்து 14ஆம் நூற்றாண்டு வரை கட்டப்பட்டுள்ளது. 1090இல் கட்டப்பட்ட மினார், சிரியா உள்நாட்டுப் போரின் போது ஏப்ரல் 24, 2013இல் அழிக்கப்பட்டது.



</doc>
<doc id="177144" url="https://ta.wikipedia.org/wiki?curid=177144" title="பஞ்சகன்னிகை">
பஞ்சகன்னிகை

இந்து தொன்மவியலில் ஐந்து புராணப் பெண்கள் பஞ்சகன்னிகைகள் (சமஸ்கிருதம்:पञ्चकन्या, pañcakanyā, பஞ்சகன்னியா) என்று அழைக்கப்பெறுகின்றார்கள். இவர்களே மிகச்சிறந்த தர்மப்பத்தினிகளாகவும், இல்லற வழிகாட்டிகளாகவும் குறிக்கப்பெறுகிறார்கள்.

இவர்கள் அகலிகை, துரோபதை, சீதை, தாரை, மண்டோதரி என்பவர்களாவர். இவர்களில் அகலிகை, சீதை,தாரை மற்றும் மண்டோதரி ஆகியோர் இராமயாண காலத்தில் வாழ்ந்தவர்கள். துரோபதி மகாபார காலத்தில் வாழ்ந்தவர். 

இவர்களைத்தவிற குந்தி தேவிக்கும் பஞ்சகன்னிகள் பட்டியலில் இடமளிக்கின்றனர்.


திருமாலின் மோகினி அவதாரத்தினை அறிந்த பிரம்மன், மோகினையைப் போன்ற அழகுடைய பெண்ணை படைக்க எண்ணினார். அழகில் எவருக்கும் ஈடு இணை இல்லாத அகலியை அவர் தோற்றுவித்தார். பின் அவளை கௌதம மகரிஷிக்கு திருமணம் செய்துவைத்தார். அழகில் மிக உயர்ந்தவளான அகலிகை மீது இந்திரன் மோகம் கொண்டார்.

அதனால் சேவலாக மாறி கூவி கௌதமரை ஆற்றங்கரைக்கு அனுப்பிவைத்து அகலியை வன்புணர்வு செய்தார். அந்நேரம் குடிலுக்கு திரும்பிய கௌதமர், அகலிகையை கல்லாக மாற சாபமிட்டார். இவ்வாறு கல்லாக மாறிய அகலியை ராமனின் கால்பட்டதால் மீண்டும் மனிதவுருவம் பெற்றதாக இந்து சமய நூல்கள் பல சொல்லுகின்றன.

திரௌபதி இதிகாசமான மகாபாரதத்தின் கதைநாயகியாவர். இவர் பாண்டவர்களான தர்மன் (யுதிஷ்டிரன்), பீமன், அர்ஜூனன், நகுலன், சகாதேவன் ஆகியோருக்கு பொதுவான மனைவியாவர். கௌரவர்களின் அரண்மனையில் தருமரும் சகுனியும் ஆடிய சூதாட்டத்தில் தருமன் நாடு, நகரம், அரண்மனை என அனைத்தையும் இழந்துவிட்டபின் திரௌபதியை வைத்து சூதாடினார். அப்பொழுதும் தோல்வியடைந்தமையால் திரௌபதி கௌரவர்களின் அரசனான துரியோதனால் ஆடை களையப்பெற்றார்.

அதனால் அவமானமடைந்த திரௌபதி கௌரவர்களை அழித்து முடித்தப்பின்பே தன் கூந்தலை முடிவது என்று சபதமேற்றார். இதனை பாஞ்சாலி சபதம் என்பர். இதுவே பாரதப் போருக்கு மூலமாக அமைந்தது.

இராமயண இதிகாசத்தின் நாயகி சீதை. மிதிலை மன்னனான ஜனகர், குழந்தை சீதையை பூமியில் புதைந்திருந்த பெட்டியிலிருந்து கண்டெடுத்து வளர்த்தார். இதனால் சீதை பூமாதேவியின் புதல்வியாகக் கருதப் படுகிறார். சீதை வயதுக்கு வந்தவுடன் அவரை மணமுடித்துக் கொடுக்க சுயம்வரம் நடத்திய ஜனகர், தனக்கு சிவனால் வழங்கப்பட்ட வில்லில் வெற்றியுடன் நாண் ஏற்றுபவருக்கு சீதையை திருமணம் செய்து வைப்பதாக அறிவித்தார். இந்த சுயம்வரத்தில் இராமர் உட்பட பல ராஜகுமாரர்கள் கலந்து கொண்டனர். எவராலும் அசைக்கக்கூட முடியாத வில்லை இராமர் நாணேற்ற முற்படும் போது பெரும் ஓசையுடன் வில் முறிந்தே விட்டது. இதனால் சீதை இராமரின் மனைவியானார்.

இராமனுடன் வனவாசம் சென்ற சீதையை, இராவணன் கவர்ந்து சென்றார். அவரை மீட்க இராமன், அனுமன் மற்றும் வானரப்படையுடன் இலங்கை சென்றார். இராவணனுடன் போரிட்டு சீதையை மீட்டார். அதன்பின் இராவணனுடன் இருந்த சீதையின் கற்பில் சந்தேகம் கொண்டு இலக்குவனை விட்டு சீதையை காட்டில் விடச் செய்தார். காட்டில் சீதை லவன், குசன் இரு மைந்தர்களை பெற்றார். அதன்பின் அவர்களை இராமரிடன் ஒப்படைத்து பூமாதேவியை சரணடைந்தார்.

தாரா இராமாயணக் கதையின் படி வாலியின் மனைவி. இவர்களது மகன் அங்கதன். இவர் வானர மருத்துவர் சுசேனரின் மகள் என்றும் கூறப்படுகிறார்.

மண்டோதரி ராவணனின் மனைவி. பேரழகு படைத்தவள். இலங்கைக்கு சென்ற அனுமன், முதலில் இவளை பார்த்து சீதை என்றே நினைத்து விடுகிறார். இந்திரசித்தன் இவளது மகன். சம்சுகிருதத்தில் மண்டோதரி என்ற சொல்லுக்கு “மெல்லிய வயிறாள்” என்று பொருள்

வேதகாலப் பெண்கள்


</doc>
<doc id="177151" url="https://ta.wikipedia.org/wiki?curid=177151" title="தேசிகமாலை">
தேசிகமாலை

தேசிக மாலை என்னும் பெயர் கொண்ட நூல் ஒன்று இருந்தது என்பதை உரைநூல்கள் குறிப்பிடுகின்றன. இது 10 ஆம் நூற்றாண்டில் தோன்றியது.

இந்த நூலின் பாடல்கள் அந்தாதித் தொடையால் அமைந்திருந்தன. 
இந்த நூலின் பாடல்கள் பஃறொடை வெண்பாக்களால் ஆனவை. 
மு. அருணாசலம், தமிழ் இலக்கிய வரலாறு, பத்தாம் நூற்றாண்டு, பதிப்பு 2005


</doc>
<doc id="177153" url="https://ta.wikipedia.org/wiki?curid=177153" title="மோகினி">
மோகினி

மோகினி (சமஸ்கிருதம்:मोहिनी, மோஹினி) என்பது இந்து சமயக் கடவுள் விஷ்ணு எடுத்த பெண் அவதாரமாகும். மோகினி என்ற பெயருக்கு மோகனத்தினால் மயக்கும் வல்லமையுடையவள் என்று பொருள்.

மோகினி அவதாரம் பற்றி மகாபாரதம் மற்றும் பாகவதம் ஆகிய நூல்களில் குறிப்பு உள்ளது. பாற்கடலில் இருந்து கிடைத்த அமுதத்தினை தேவர்களுக்கு மட்டும் பிரித்து தருவதற்காகவும், பிட்சாடனுடருடன் இணைந்து தருகாவன ரிசிகளின் ஆணவம் அழிக்கவும், பசுமாசுரனை அழிக்கவும் எனப் பல முறை விஷ்ணு, மோகினியாக அவதாரம் எடுத்ததாக புராணங்கள் கூறுகின்றன.

மோகினி, சிவனுடன் உடலுறவில் ஈடுபட்டு ஐயப்பன் என்ற குழந்தையைப் பெற்றெடுத்ததாகவும் கூறப்படுகிறது. கிருஷ்ணர், மகாபுாரதத்தில் கூறப்படும் அரவான் என்பவரின் வரத்தை நிறைவேற்ற மோகினி அவதாரம் எடுத்து அரவானை மணந்து கொண்டதாகவும் நாட்டுப்புற வழக்கில் கூறப்படுகிறது.

தேவர்களும், அசுரர்களும் இணைந்து மேரு மலையை மத்தாகவும், வாசுகி பாம்பினை கயிறாகவும் கொண்டு பாற்கடலை கடைந்தார்கள். அந்நிகழ்வில் வெளிபட்ட ஆலகாலத்தினை சிவன் உண்டபின்பு, பாற்கடலிருந்து, லட்சுமி, அரம்பையர்கள், ஐராவதம், உச்சைசிரவம் போன்றவை தோன்றின. இறுதியாக அமுதம் தோன்றியது.

அமுதம் இறவாமையை தரவல்லது என்பதால் அசுரர்கள் அருந்துவதைத் தடுக்க விஷ்ணு மோகினியாக அவதாரம் எடுத்தார். தன் அழகில் மயக்கி அசுரர்களை ஏமாற்றிய மோகினி, தேவர்களுக்கு அமுதத்தை வழங்கினார். இதற்கிடையில் தேவர்கள் போல் வேடமிட்டு இருந்த ஒரு அசுரன் அமிர்தத்தை பருகியதை அறிந்த சூரிய-சந்திரர்கள், இவ்விடயத்தை மோகினியிடம் கூறினர். உடனே மோகினி தன் சக்ராயுதத்தால் அந்த அசுரனின் தலையை உடலில் இருந்து துண்டித்தார். இதனால் அவ்வசுரனின் தலை இராகுவாகவும், உடல் கேதுவாகவும் மாறியது.

விஷ்ணு புராணத்தில் மோகினி பஸ்மாசுரனை அழித்தமை பற்றி கூறப்பட்டுள்ளது.

அசுரர்களின் அரசனான பஸ்மாசுரன் என்பவர் சிவபெருமானை நோக்கி தவமியற்றி, தான் யார் தலையில் கைவைத்தாலும் அவர்கள் சாம்பல் ஆகும்படி வரம் கேட்டுப் பெற்றார். அதனை சிவபெருமானிடம் சோதிக்க எண்ணி அவரை துரத்தினார்.

அந்நேரத்தில் விஷ்ணு மோகினி அவதாரம் எடுத்து பஸ்மாசுரனை தனது அழகினால் மயக்கி மோகம் கொள்ளச் செய்தார். மோகம் கொண்ட பஸ்மாசுரனை தன்னுடன் ஆடும் படி மோகினி கூறினார். அவளுடைய நடன முறைகளை பின்பற்றி ஆடிய பஸ்மாசுரன் தான் பெற்ற வரத்தினை மறந்து தன் தலையிலேயே கைவத்தார். ஆகவே சிவபெருமான் தந்த வரத்தின்படி பஸ்மாசுரன் சாம்பலானார்.

பாற்கடல் அமுதம் கடைந்து அதை தேவர்களுக்கு மோகினி உருவத்தில் இருந்த விஷ்ணு பகிர்ந்தளித்த லீலையின் போது சிவபெருமான் ஆழ்ந்த யோகத்தில் இருந்ததால் அந்த மோகினி அவதாரத்தினை தரிசிக்க இயலாமல் போனது. பின்னர் யோகம் களைந்து எழுந்த பொழுது சிவபெருமான் விஷ்ணுவின் அந்த மோகினி அவதாரத்தை தரிசிக்க வேண்டினார்.

காண்போரை மோகத்தில் ஆழ்த்தும் வல்லமையுடைய மோகினி அவதாரத்தினை விஷ்ணு மீண்டும் எடுத்தார். அத்துடன் ஒரு வனத்தில் சென்று மறைந்தார். மோகினியினை காண சென்ற சிவபெருமான் வனத்தின் ஒரு மரத்தில் விளையாடிக்கொண்டிருந்த மோகினியை கண்டார். அவருக்கும் மோகம் வந்தது. உடனிருக்கும் பார்வதியை மறந்து மோகினி அடைய எண்ணினார். அப்பொழுது சிவனும் மோகினியும் உடலுறவு கொண்டார்கள். அவர்களுக்கு பிறந்தவரே ஐயப்பன் ஆவார்.

மகாபாரதத்தில் கூறப்படும் அரவான் என்பவர், கிருஷ்ணரிடம் மூன்று வரங்கள் கேட்டதாக நாட்டுப்புற மரபில் கூறப்படுகிறது. அதில் மூன்றாவது வரம் பற்றி கூவாக மரபில் மட்டுமே கூறப்படுகிறது. அதன்படி அரவான், தான் இறப்பதற்கு முன்பு திருமணம் செய்து கொள்ள வேண்டும் என்று வரம் கேட்டதாகவும் அதற்கு கிருஷ்ணர் மோகினி அவதாரம் எடுத்து அரவானை மணந்து கொண்டதாகவும் கூறப்படுகிறது. 



</doc>
<doc id="177163" url="https://ta.wikipedia.org/wiki?curid=177163" title="அப்துல் ரசாக் உசேன்">
அப்துல் ரசாக் உசேன்

அப்துல் ரசாக் உசேன் ("Abdul Razak bin Hussein Al-Haj", மார்ச் 12, 1922 — ஜனவரி 14, 1976) என்பவர் மலேசியாவின் இரண்டாவது பிரதமர். 1970 லிருந்து 1976 வரை பிரதமர் பதவியை வகித்தவர். மலேசியாவின் "மேம்பாட்டுத் தந்தை" ("Father of Development", ) என்று பாராட்டப்படுகிறவர்.

இவர் பகாங் மாநில அரச நகரமான பெக்கான் நகரில், புலாவ் கெலாடி எனும் கிராமத்தில் 1922 பிப்ரவரி 12ஆம் தேதி பிறந்தவர். மலேசியாவில் வாழும் பல இன மக்களின் பொருளாதார, சமூகவியலைச் சமப்படுத்தும் வகையில் 1971ஆம் ஆண்டு புதிய பொருளாதாரக் கொள்கையை உருவாக்கியவர்.

புறநகர் வாழ்மக்களின் வாழ்க்கைத் தரத்தை உயர்த்துவதற்கும், வறுமை நிலையை அகற்றுவதற்கும், 1974ஆம் ஆண்டு மலேசிய பச்சைப் புத்தகத் திட்டத்தைத் தொடங்கியவர். மலேசியாவில் பெல்டா, பெல்க்ரா திட்டங்களை அறிமுகப்படுத்தியவர். கிராமப்புறங்களிலும், உட்புறப் பகுதிகளிலும் வாழும் மக்களின் வாழ்க்கைத் தரத்தை மேம்படுத்துவதற்கு அயராது உழைத்த பிரதமர் என்று புகழப்படுகின்றார்.


</doc>
<doc id="177164" url="https://ta.wikipedia.org/wiki?curid=177164" title="பியூ திங்க்ஸ் லெப்ட் அன்செட்">
பியூ திங்க்ஸ் லெப்ட் அன்செட்

பியூ திங்க்ஸ் லெப்ட் அன்செட் ("Few Things Left Unsaid") என்பது எழுத்தாளரும், பொறியியலாளருமான சுதீப் நகர்க்கர் என்பவரால் எழுதப்பட்டு 2011-ம் ஆண்டு வெளிவந்த நாவலாகும். சுதீப்பிற்கு தினந்தோறும் நாட்குறிப்பு எழுதும் பழக்கம் உண்டு. அவருடைய தோழர் அதை வாசித்துவிட்டு, புத்தகமாக வெளியிட வேண்டுகோள் விடுத்தார்.

இப்புத்தகமானது, 2011-ம் ஆண்டு சூலை 13-ம் நாள் இந்திய மத்திய அமைச்சர் சுரேஷ் செட்டியால் வெளியிடப்பட்டது. சுதீப், ஸ்டேக் யுவர் ரேக் மாதாந்த்திர இதழிலும் ரேடியோ மிர்ச்சி பண்பலையிலும் நேர்காணல் அளித்துள்ளார்.

டைம்ஸ் ஆப் இந்தியா இப்புத்தகம் ஒரே நாளில் 8,000-ற்க்கும் மேற்பட்ட பிரதிகள் விற்பனையானதை குறிப்பிட்டிருந்தது.

ஆதித்யா, ரியா என்ற இருவருக்கும் நடக்கும் உறவுப்போராட்டத்தினை மையமாக வைத்து இப்புத்தகம் எழுதப்பட்டுள்ளது. இருவருக்கும் நடக்கும் ஊடல்கள், அதன் பிறகு வரும் பிரச்சனைகள், என இக்கதை நகர்கின்றது. இருவரும் இறுதியில் பிரிகின்றனர். இக்கதை தன்னுடைய வாழ்க்கையில் நடந்த கதை என இப்புத்தகத்தின் ஆரம்பத்தில் சுதீப் தெரிவித்துள்ளார்.




</doc>
<doc id="177166" url="https://ta.wikipedia.org/wiki?curid=177166" title="கூறிட்டு கதிர்மருத்துவம்">
கூறிட்டு கதிர்மருத்துவம்

கூறிட்டு கதிர்மருத்துவம் (Fractionated RT ) என்பது, கதிர்மருத்துவம் ஒரு முழுமையான மருத்துவ அறிவியல் பகுதியாக நிலைபெற்ற போது 6 வாரத்திற்கு, வாரம் 5 நாட்கள் வீதம் தினமும் 2 கிரே அளவில் மொத்தம் 60 கிரே 42 நாட்களில், 30 கூறுகளாக ,மருத்துவம் மேற்கொள்ளப்பட்டது. இது பொதுவாக எல்லா மருத்துவ மனைகளிலும் நடைமுறையில் உள்ளது. இதுவே கூறிட்டு கதிர்மருத்துவம் மேற்கொள்ளும் முறையாகும். சில சமயங்களில் ஆய்விற்காக ஒரே நாளில் 2 அல்லது 3 கூறுகளாக மருத்துவம் மேற் கொள்ளப்படுகிறது. இது அதிகரித்த கூறுகளுடன் கதிர்மருத்துவம். (Hyperfractionated RT ) எனப்படும். அதுபோல் வாரத்திற்கு 5 கூறுகளுக்குப் பதில் 6 கூறுகளுடன் மருத்துவம் செய்யப்படும் போது அது விரைந்த கதிர் மருத்துவம் (Accelerated RT ) எனப்படுகிறது. அது மேலும் வரிவுபடுத்தி, இடைவெளி இல்லாமல் தொடர்ந்து ஒரு வாரத்தில் 7 நாட்களும் மருத்துவம் கொடுக்கும் போது அது தொடர் கதிர்மருத்துவம் (Continuous RT ) எனப்பட்டது. இம்முறைகள் அனைத்தும் இணைத்து மருத்துவம் மேற்கொள்ளும் போது அம்முறை 'சார்ட்' (CHART_ continuous hyperfractionated accelerated RT ) எனப்படுகிறது. இம்முறைகள் எல்லா மருத்துவ மனைகளிலும் பின்பற்றப்படுவதில்லை. வசதியைப் பொறுத்தும் ஆய்விற்காகவும் மேற்கொள்ளப்படுகிறன..

</doc>
<doc id="177167" url="https://ta.wikipedia.org/wiki?curid=177167" title="இருக்கு வேத கால முனிவர்கள்">
இருக்கு வேத கால முனிவர்கள்

இருக்கு வேத கால முனிவர்கள் கிமு 1500 - 1100↑ கால கட்டத்தில் வாழ்ந்த ரிஷிகள் ஆவர். இவர்களின் எண்ணிக்கை 350க்குச் சற்று அதிகமாக உள்ளது. இருக்கு வேத கால ரிஷிகள் 10647 இருக்குகள், 2024 வர்க்கங்கள், 1028 சூக்தங்கள், 85 அனுவாகம், 64 அத்தியாயம் மற்றும் 10 மண்டலங்கள் கொண்ட ரித் வேதத்தைப் படைத்துள்ளனர். மரீசியின் மகன் காசியபரும் தலா எட்டு சூக்தங்களைப் படைத்துள்ளனர். ‘அபாலா’ என்ற பெண் முனி ஒரு சூக்தம் படைத்துள்ளார். முனிவர்களின் முன்னோர்களான வருண புத்திரன் பிருகு, இசிரத்தின் மகன் குசிக் தலா ஒரு சூக்தம் படைத்துள்ளனர்.

வசிட்டரின் தந்தை மித்ரவர்ணன், சகோதரர் அகத்தியர், மகன் சக்தி. விசுவாமித்ரரின் தந்தை காத்தி, தாத்தா குஷிகர், கொள்ளுத்தாத்தா இசிரத். பிருகுவின் தந்தை வருணன். பரத்துவாசரின் தந்தை பிரகசுபதி, தாத்தா லோகநாமா. கண்வரின் தந்தை கோரர், தாத்தா அங்கிரஸ் ஆவார்.காசிபரின் தந்தை மரீசி. கோதமரின் தந்தை ரகூகன். ரிக்வேதத்தில் குறிப்பிட்டுள்ள வசிட்டர், விசுவாமித்திரர், கண்வர் அகத்தியர், வாமதேவர் மற்றும் பாரத்துவாசர் இதிகாச, புராணங்களில் வரும் முனிவர்கள் அல்ல.

வேதம் ஓதுதல், ஓதுவித்தல், வேள்விகள் செய்தல், செய்வித்தல், தவம் செய்தல், தானம் பெறுதல், அரசனுக்கு குருவாக இருந்து அரசியல், குடிமக்கள், எதிரி நாட்டு மன்னர்கள் விசயங்களில் ஆலோசனை சொல்லுதல், மற்றும் வர்ணாசிரம தர்மத்தைக் காத்தல், வரி விதித்தல், சட்டங்கள் இயற்றுவது தொடர்பாக அரசனுக்கு ஆலோசனை கூறுதல் மற்றும் புரோகிதம் செய்தல் ஆகியன ரிஷிகளின் கடமைகள் ஆகும். 

இருக்கு வேதத்தின் ஏழாவது மண்டலத்தைச் சேர்ந்தவர் வசிட்டர்.இவர் மற்ற ரிஷிகளை விட அதிகமாக, 103 சூக்தங்கள் இயற்றியுள்ளார். இவரின் தந்தை மித்ரவர்ண தேவர். இவரது மகன்களான சக்தி, சித்ரமகா, ம்ருலீக், கெளரவீதி, மற்றும் பேரன் பராசரர் ரிக் வேத கால ரிஷிகளே. 

வசிட்டரின் சூக்தங்களால் ரிக்வேதகாலத்திய வரலாறு, நிலவியல், தெளிவாகத் தெரிகிறது. இவருக்கு விருப்பமான வாக்கியம்: ‘நீ மங்கள ஆசியுடன் எப்போதும் எங்களை காப்பாற்றும்’ என்று இந்திரன், வருணன், மித்திரன், சூரியன், அக்னி, விசுவதேவர், அஸ்வித்வய, உஷா, சரசுவதி ஆகிய தேவர்களை வேண்டுகிறார். வசிட்டர் வாழ்வில் நடந்த மாபெரும் நிகழ்ச்சியும், வெற்றியும் பத்து அரசர்களின் போரில் மன்னன் சுதாசின் வெற்றியால் சப்தசிந்து பகுதியில் சிதறி கிடந்த ஆரிய மக்களை ஒன்று படுத்தியதாகும். (ரிக்வேதம் 7-33-107).

விசுவாமித்திரர் காயத்திரி மந்திரத்தை இயற்றியவர். இவர் காத்தியரின் மகன், குசிகரின் பேரன், இசிரத்தின் கொள்ளுப்பேரன். இவர் இந்திரன், வருணன், பிரகசுபதி, பூசா, சவிதா, சோமதேவன், மித்திரன் ஆகிய தேவர்களை துதி செய்து சூக்தங்கள் இயற்றியுள்ளார். 33 கோடி தேவர்கள் அல்ல, 33 தேவர்கள் மட்டுமே என இவர் முதன் முதலில் குறிப்பிட்டுள்ளார் (ரிக்வேதம் 3-9-90). ரிக்வேதத்தில் 48 மந்திரங்களை செய்தவர்.

பாரத்துவாசர் பிரகஸ்பதியின் மகன். ரிக்வேதத்தில் 60 சூக்தங்கள் செய்தவர். ஆன்மீக சக்தியை ஆதரிப்பவர் அல்ல. “எங்கள் உடல் பாறையைப் போன்று இருக்கட்டும்! என வேண்டுகிறார் (ரிக்வேதம் 6-75-12). இவர் ரிக்வேத கால மன்னர்களான திவோதாசு மற்றும் சுதாசு ஆகியவர்களின் புரோகிதர். திவோதாசின் மகன் சுதாசுவின் மூலம் வசிட்டரைக் கொண்டு அசுவமேதயாகத்தை செய்வித்தார். (ஐதரேய பிரமாணம் 8-4-21). இதுவே அசுவமேதயாகத்தைப் பற்றிய மிகப் பழைய குறிப்பாகும். இவரது சூக்தங்கள் மூலம் அக்காலத்தில் வேள்விகளும், பசு தானமும் அதிக அளவில் செய்யப்பட்டது என்றும் மக்கள் அதிகமான குதிரைகளையும், பசுக்களையும் விரும்பினர் என்றும், மன்னன் திவோதாசு அளித்த சோமபான அரங்கங்களில் தான் கலந்து கொண்டதாக பரத்துவாசர் ரிக்வேதம் 6-16-5 ல் குறிப்பிட்டுள்ளார். மன்னன் திவோதாசு 60,000 அசுரர்களை கொன்றதையும், மன்னர் புரு அசுரர்களின் எழு கோட்டைகளை நாசமாக்கியதை ரிக்வேதம் 6-20-10இல் குறிப்பிட்டுள்ளார்.

கோதம முனிவரின் மகன் வாமதேவர். ரிக்வேதத்தில் 55 சூக்தங்கள் இயற்றியவர். வசிட்டர், விசுவாமித்திரர் ஆகியவர்களுக்கு பிந்தைய தலைமுறையை சேர்ந்தவர். இவரின் புகழ் அவர்களுக்கு குறைந்தது அல்ல. விசுவாமித்திரரின் சூக்தங்களை பரவச் செய்தவர். மன்னன் திவோதசு மற்றும் அவன் மகன் சுதாசுவின் வெற்றிகளை விவரிக்கிறார். ‘திவோதசு,அசுரர்களின் நூறு புரங்களை (கோட்டைகள்) வெற்றி கொண்டார் (ரி.வே.4-26-3); இந்த நூறு கோட்டைகளும் தாமிரத்தால் கட்ட்ப்பட்டவை (ரி.வே.4-27-1). திவோதசுக்காக நூறு மலைக்கோட்டைகளை இந்திரன் வெற்றி கொண்டார் (4-30-20). போரில் முப்பதாயிரம் அடிமைகள் மயக்கம் அடைந்தனர். (4-22-2).ஐம்பதாயிரம் கிருஷ்ணர்கள் (கறுப்பு அசுரர்கள்கள்) கொல்லப்பட்டதாகவும் வாமதேவர் குறிப்பிடுகிறார். (ரி.வே.4-16-13). வாமதேவரின் சகோதரன் நோதா, தந்தை கோதமர், பாட்டனார் ரகூகண். வாமதேவரின் மகன்கள் மூர்த்தன்வா, பிரகத்திவ், பிரகதுக்த ஆகியவர்களும் முனிவர்களே.

அகத்தியர், மித்ரவருணரின் மகனும் வசிட்டரின் சகோதரரும் ஆவார். ரிக்வேதத்தில் 26 சூக்தங்களை இயற்றியவர். இவரது மனைவியின் பெயர் லோபாமுத்திரை. இவர் தினை மாவு, பயனளிக்கும் தானியங்கள், விசம் தோய்ந்த அம்புகள், தர்ப்பைப்புல் ஆகியவைகள் பற்றி கூறியுள்ளார் (ரிக்வேதம் 1-189-10; 1-191-30)

வத்சயன் - மமதாவின் மகனான தீர்க்கதமஸ் [ரி.வே.1-158-1]. பிறவியிலேயே பார்வை அற்றவர். ரிக் வேதத்தில் 25 சூக்தங்களை செய்துள்ளார். வேள்விகளில் பலி இடப்படும் குதிரைகள் சாவதில்லை, சுவர்க்கத்திற்கு செல்கிறது [ரி.வே. 1-162-1]. இவரும் அடிமைகளைப் பற்றி ரி.வே. 1-158-5 ல் கூறுகிறார்.

ரிக்வேதத்தில் 20 சூக்தங்களைச் செய்துள்ளார். இவர் முனிவர் இரகூகனின் மகன் ஆவார்.

சௌனகரின் மகன். ரிக்வேதத்தில் 10 சூக்தங்களை இயற்றி உள்ளார். திவோதாசு-சம்பராசுரன் ஆகியவர்களுக்கிடையே நடந்த போரைப் பற்றி வர்ணித்துள்ளார் [ரி.வே.2-8-5]. சம்பரன் என்ற அசுரனின் 99 கோட்டைகளையும், நூறு நகரங்களை திவோதாசு அழித்தான் என்று ரி.வே.2-19-6 மற்றும் 2-14-6&7ல் குறிப்பிட்டுள்ளார். சம்பரனைத் தவிர சுவசுன, சூஷ்ண, அசுசு, வியன்சு, பிங்கு, நமுசி, சுமுரி, துனி, குயவ், போன்ற அடிமை மன்னர்களை இவர் குறிப்பிடுகிறார் [ரி.வே. 2-14-15].

ரிக்வேதத்தில் 20 சூக்தங்கள் படைத்தவர். கண்வ முனிவரின் மகன்.பாட்டன் கோரர். முப்பாட்டன் அங்கிரா. தம் வழித்தோண்றலகளை இவர் ’கண்வரின் மக்கள்’ என்று நினைவு கூறுகிறார்.

ரிக்வேதத்தில் 15 சூக்தங்களைப் படைத்தவர். அத்திரி முனிவரின் மகன். இவர் அழகான தானம் அளிப்பதற்கு ‘அர்ஹத்’ எனும் சொல்லை பயன்படுத்தினார் ரி.வே.5-25-5. ’அர்ஹத’ எனில் அழகிய மூக்கை உடையவன் என்று பொருள். இவர் சப்தசிந்து பள்ளத்தாக்கு பகுதிக்கு கிழக்கே ஓடும் யமுனை நதியைப் பற்றி குறிப்பிட்டுள்ளார் (ரி.வே.5-52-17). சப்த சிந்துவின் வடக்கு பகுதியில் பாயும் குபா [காபுல்], கிரமு [குர்ரம்], சரயு, ஆகிய நதிகளைப்பற்றி ரிக்வேதத்தில் குறிப்பிட்டுள்ளார்.அத்திரி முனிவரின் வம்சத்தவரில் இவர் மற்ற எல்லோரையும் விட பெரிய முனிவர் ஆவர்.

இவர் விசுவாமித்திரரின் மகன். ரிக்வேதத்தில் 10 சூக்தங்களைப் படைத்தவர். [முஷ்டி ஹத்யா] எனும்
’முழங்கையால் கொல்லுதல்’ என்ற சொல்லை பயன்படுத்தி உள்ளார். (ரி.வே. 1-8-2) அத்துடன் சோம பானத்தை குறிப்பிடுகிறார் (ரி.வே. 9-1-1) இவருக்கு ஜேதா, அகமர்சணன் என்ற இரண்டு முனி குமாரர்கள் இருந்தனர்.

ரிக்வேதத்தில் காணப்படும் ஒரே பெண் முனிவர் இவர், ரிக்வேதத்தில் ஒரு சூக்தம் மட்டுமே படைத்துள்ளார். அபாலாவின் வேண்டுதலுக்கு இரங்கி தேவர்கள் அவரது தோல் நோய்யை அகற்றி ஒளிரச் செய்தனர்.

இவர் விசிவாமித்திரரின் மகன். ரிக்வேத்தில் ஒரே சூக்தம் மட்டுமே படைத்துள்ளார். ரி.வே. 1-0-104. சப்தசிந்துவின் எழு நதிகளும், ஒன்பது கிளை நதிகளும், தொண்னூறு கால்வாய்களும் குறிப்பிட்டுள்ளார் ரி.வே.10-104-8.

இவர் தீர்க்கதமா-அவுசத்யாவின் மகன். இவரும் மன்னன் திவோதசுவைப் பற்றி குறிப்பிடுகிறார். [ரிக்வேதம் 1-116-15,16,18]. இவர் நூறு கட்டைகள் கொண்ட ஓடம் பற்றி குறிப்பிட்டுள்ளார் [ரி.வே.1-116-5]. இதிலிருந்து அக்காலத்தில் கடலில் செல்லும் கப்பல்களும் சப்தசிந்து பகுதிகளில் இருந்ததாக தெரியவருகிறது. விசுபலா, கோசா, போன்ற மேதாவி பெண்களையும் குறிப்பிடுகிறார் [ரி.வே.1-117-7,11]. மன்னர் ‘பாவ்யா’ புரோகிதருக்கு எவ்வளவு பொருட்கள் தானம் அளித்தார் என்று ரி.வே.1-126-14ல் குறிப்பிடுகிறார். ’காந்தார செம்மறி ஆடுகள்’ பற்றி 1-126-7ல் குறித்துள்ளார்.

ரிக்வேதத்தில் 15 சூக்தங்களை இயற்றிய இவர், முனி அங்கிராவின் மகன். இவரும் ‘அர்கத்’ [தானம்] என்ற சொல்லை [1-195-1] பயன்படுத்தியதுடன், அசுர மன்னர்களில் சுஷ்ண, பிப்ரு, விருத்திரசூரன், சம்பராசூரன் போன்றவர்களின் பெயர்களை தம் சூக்தங்களில் கூறியுள்ளார்ரி. (ரி. வே.1-103-8).

கண்வ ரிஷியின் மகன். ரிக்வேதத்தில் பத்து சூக்தங்களைச் செய்துள்ளார். துர்வசுக்களுக்கும், யது குலத்தவர்களுக்கும் கண்வ முனிவரும், பிரசுகண்வரும் புரோகிதர்களாக இருந்துள்ளனர். துர்வசு--யது இன மக்களுக்கும், மன்னன் சுதாசுக்கும் இடையே நடந்த போர் பற்றி தனது மந்திரங்களில் 
குறிப்பிட்டுள்ளார்.

கோஷை, கோதை, விசுவவரஸ், அபாலை, உபநிஷதை, மைத்ரேயி,
நிசதை, பிரமாஜயை, அதிதி, இந்திராணி, சராமை, ரோமஸை, ஊர்வசி, லோபாமுத்திரை, நதிகள், யமி,
ஸ்ரீ, இலக்க்ஷை, ரஜினி, வாக்தேவி, சிரத்தா, மேதை, தட்சினை, இராத்திரி மற்றும் சூரிய சவிதா.



</doc>
<doc id="177169" url="https://ta.wikipedia.org/wiki?curid=177169" title="ஞான சாரம்">
ஞான சாரம்

ஞான சாரம் என்னும் பெயரில் பல நூல்கள் உள்ளன. வேதாந்தம், வைணவம், வீரசைவம் சமயம் சார்ந்த நூல்கள் அவை.
இவை இரண்டும் வேதாந்த நூல்கள்

இவை 15 ஆம் நூற்றாண்டில் வாழ்ந்த ஆசிரியரும் மாணாக்கரும் செய்தவை. ஆசிரியர் கண்ணுடைய வள்ளல்.. இவரோடு கருத்து மாறுபாடு கொண்டு இவரிடமிருந்து விலகி நூல் செய்தவர் இவரது மாணாக்கர் ‘திருநெறி விளக்குடையார்’ என்பவர்.
இந்த நூல். 118 கட்டளைக் கலித்துறைப் பாடல்களைக் கொண்டது. இந்த நூல் சிவப்பிரகாசர் இயற்றிய நூலின் அமைப்பினை ஒத்துள்ளது. நூலின் பெரும்பகுதி மாணக்கன் வினாவுதலுக்கு ஆசிரியர் விடை கூறுவது போல அமைந்துள்ளது. 

பாடல் எடுத்துக்காட்டு 

மிக்க வேதாந்த சைவ மெய்ப்பொருள் பயனாய் மூவர்
தொக்க செந்தமிழ் சேர் வாய்மைச் சுருக்கமாய் வாதவூர-
ருக்கு நின்றோதும் உண்மைக்கு உரியதாய்இந்த நூற்குத்
தக்கது ஓர் உரைக்கின் ஞான சாரமாம் பெயரது ஆமே.

பொய்கைச் சாருவாகன் புகழ் சிவாத்துவிதி சிவ அத்துவிதி ஈறாய்
உய்பொருள் இது என்று எண்ணி இன்றளவு உணர ஒண்ணா
மெய் தரு பொருளாய் இன்ப வீட்டில் வேதாந்தமான
சைவ அத்துவிதம் தன்னைத் தமிழினால் சாற்றலுற்றாம்
கண்ணுடைய வள்ளல் தன்னைத் ‘திருநெறிக் காவலன்’ என் கூறிக்கொண்டார். இதனை ஏற்றுக்கொள்ள மனமில்லாத இவரது மாணவர் ஆசிரியர் இயற்றிய ‘ஞானசாரம்’ என்னும் நூலைக் குறை சொல்ல முடியாமல் ‘திருநெறி விளக்கம்’ என்னும் பெயரில் ஞானசார நூல் இயற்றியுள்ளார். 

மு. அருணாசலம், தமிழ் இலக்கிய வரலாறு, பதினைந்தாம் நூற்றாண்டு, பதிப்பு 2005


</doc>
<doc id="177170" url="https://ta.wikipedia.org/wiki?curid=177170" title="வகையுளி">
வகையுளி

வகையுளி என்பது ஒரு செய்யுளிலக்கணக் குறியீடு. 

செய்யுளில் தளை தட்டுப்படாமல் இருக்கச் ஒரே சொல்லைப் பிரித்துச் சீர்நிலை ஆக்கிக்கொள்ளும் முறைமைக்கு வகையுளி என்று பெயர். 

பிறவிப் பெருங்கடல் நீந்துவர் நீந்தார்
இறைவன் அடிசேரா தார். 

படரும் பனைஈன்ற மாவும் சுடர்இழை
நல்கியாள் நல்கி யவை 

ஒன்றிரண்டு மூன்றுநான் கைந்தாறு வேழெட்டு
ஒன்பது பத்துப் பதினோன்று - பன்னி
ரண்டுபதின் மூன்றுபதின் நான்குபதி னைந்துபதி
னாறுபதி னேழுபதி னெட்டு. 


</doc>
<doc id="177176" url="https://ta.wikipedia.org/wiki?curid=177176" title="துப்புரவு">
துப்புரவு

துப்புரவு (Sanitation) என்பது கழிவுகளையும், பேரிடர் பொருள்களையும் முறையாக மேலாண்மை செய்து நலத்தை ஊக்குவிக்கப் பயன்படும் செயலேற்பாடுகள் ஆகும். மலம், சிறுநீர், கழிவு நீர், திடக்கழிவு போன்றவற்றை அகற்றி தூய்மிப்புச் செய்வது பல்வேறு வகை நோய்கள் நலக் கேடுகள் உருவாவதையும், பரவுவதையும் தடுக்கும். இது அடிப்படை மனிதத் தேவைகளில் ஒன்றாகக் கருதப்படுகிறது.

ஒருவருக்கு நோய் தொற்றுகிறது என்றால் அங்கு நோய்க்காரணி, ஓம்புயிர், சுற்றுச்சூழல் ஆகியவற்றிடையே இடைவினை நிகழ்ந்திருக்கிறது என்று பொருளாகும். நோய்க்காரணி இடம் பெயர்வதற்கு முக்கியமான காரணம் சுற்றுச்சூழல் எனலாம். எனவே, சுற்றுச்சூழலை ஆரோக்கியமாக வைத்திருப்பது தேவையாகிறது.


</doc>
<doc id="177179" url="https://ta.wikipedia.org/wiki?curid=177179" title="உரப்படுத்தல் மலசலகூடம்">
உரப்படுத்தல் மலசலகூடம்

உரப்படுத்தல் மலசலகூடம் (ஆங்கிலம்: Composting toilet) என்பது ஒர் உலர் கழிவறை ஆகும். இது உயிர்வளி செயலாக்க முறையில் (aerobic processing system) உடற் கழிவை திண்ம திரவமாகப் பிரித்து, திண்மத்தை சிதைத்து உரமாக்கும். 




</doc>
<doc id="177180" url="https://ta.wikipedia.org/wiki?curid=177180" title="சார்லசு டிகால் வானூர்தி நிலையம்">
சார்லசு டிகால் வானூர்தி நிலையம்

பாரிசு சார்லசு டிகால் வானூர்தி நிலையம் ("Paris Charles de Gaulle Airport", , ), மேலும் ருவாய்சி வானூர்தி நிலையம் (அல்லது பிரான்சியத்தில் சுருக்கமாக "ருவாய்சி") என அறியப்படும் இந்த வானூர்தி நிலையம் பிரான்சின் மிகப்பெரும் வானூர்தி நிலையமும் உலகின் முதன்மை வான்வழி மையங்களில் ஒன்றும் ஆகும். இது ஐந்தாவது பிரெஞ்சு குடியரசின் நிறுவனரும் "கட்டற்ற பிரெஞ்சுப் படை"யின் தலைவருமான சார்லஸ் டி கோல் (1890–1970) நினைவாகப் பெயரிடப்பட்டுள்ளது. இது பாரிசின் வடகிழக்கே தொலைவில் அமைந்துள்ளது. ஏர் பிரான்சின் முதன்மை முனைய நடுவமாக சேவையாற்றுகிறது. 

2012இல் இந்த நிலையம் 61,556,202 பயணிகளையும் 497,763 வானூர்தி இயக்கங்களையும் கையாண்டுள்ளது. உலகின் ஏழாவது போக்குவரத்து மிக்க வானூர்தி நிலையமாகவும் ஐரோப்பாவில் இலண்டன் ஹீத்ரோ வானூர்தி நிலையத்தை அடுத்து இரண்டாவது போக்குவரத்து மிக்க வானூர்தி நிலையமாகவும் விளங்குகிறது. வானூர்தி இயக்கங்களை அடிப்படையாகக் கொண்ட தரவரிசையில் உலகின் பத்தாவதாகவும் ஐரோப்பாவில் முதலாவதாகவும் விளங்குகிறது. 2011இல் சரக்கு போக்குவரத்தில் 2,087,952 மெட்றிக் டன்களை கையாண்ட இந்த நிலையம் உலகளவில் ஐந்தாவதாகவும் ஐரோப்பாவில் பிராங்க்புர்ட் வானூர்தி நிலையத்தை அடுத்து இரண்டாவதாகவும் உள்ளது.



</doc>
<doc id="177187" url="https://ta.wikipedia.org/wiki?curid=177187" title="பனிவரகு">
பனிவரகு

பனிவரகு ("Panicum Miliaceum") ஒரு புன் செய் தானியம். இதில் ஈரப்பதம், புரதம், கொழுப்பு, நார்ச்சத்து, தாது உப்புக்கள் மற்றும் மாவுச்சத்து போன்ற ஊட்டச்சத்துகள் அடங்கியுள்ளன. முறுக்கு, சீடை, அதிரசம் போன்ற தின்பண்டங்களை பனிவரகால் செய்யலாம். பனிவரகு உடலில் சர்க்கரை அளவினை குறைக்கிறது.

சிறுதானியங்களில் மிகவும் குறைந்த வயதுடையது பனிவரகு. இது 65 நாட்களில் மகசூல் கொடுத்துவிடும்.


</doc>
<doc id="177192" url="https://ta.wikipedia.org/wiki?curid=177192" title="ஞானப்பிரகாச மாலை">
ஞானப்பிரகாச மாலை

ஞானப்பிரகாச மாலை என்பது 16 ஆம் நூற்றாண்டில் வாழ்ந்த குருஞான சம்பந்தர் இயற்றிய நூல். குருஞான சம்பந்தரின் ஆசிரியர் கமலை ஞானப்பிரகாசர். இது ஆசிரியரைப் போற்றி மாணாக்கர் எழுதிய நூல். இந்த நூலுக்குப் பண்டாரக் கலித்துறை என்னும் பெயரும் உண்டு. 

இது 46 கட்டளைக் கலித்துறைப் பாடல்களைக் கொண்ட நூல். இது நூலாசிரியர் தம் குருவாசிரியரைப் போற்றி அவ்வப்போது கானப்பட்ட பாடல்களின் தொகுப்பு. 


ஆரார் பகைக்கினும் ஆரார் நகைக்கினும் ஆவதென்ன
சீரார் கமலையுள் ஞானப்ரகாசன் என் சிந்தையுள்ளே
பேரா(து) இருந்து சிவானுபவம் தரப் பெற்றுளனால்
வாராது சென்மமும் போகாது பேரின்ப வாரியுமே.
மு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005


</doc>
<doc id="177193" url="https://ta.wikipedia.org/wiki?curid=177193" title="பத்மா சுப்ரமணியம்">
பத்மா சுப்ரமணியம்

பத்மா சுப்ரமணியம் (பிறப்பு: 4 பிப்ரவரி 1943, சென்னை) தமிழ்நாட்டைச் சேர்ந்த பரத நாட்டியக் கலைஞர் ஆவார். பரதநாட்டியத்தில் ஆய்வு செய்து முனைவர் பட்டம் பெற்றுள்ள இவர், நடன அமைப்பாளர், இசையமைப்பாளர், எழுத்தாளர், ஆசிரியர் என பல துறைகளிலும் பங்களித்து வருகிறார். இவர் இந்தியாவைப் போன்றே உலக நாடுகளிலும் மிகப் பிரபலமானவர்; இவருடைய சிறப்பைக் குறிக்கும் வகையிலும், மரியாதையின் பொருட்டும் ரஷ்யா, ஆஸ்திரேலியா மற்றும் ஜப்பான் போன்ற நாடுகள் இவர் குறித்து ஆவணப்படங்கள், குறும்படங்கள் எடுத்துள்ளன.

பத்மா சுப்ரமணியம் தமிழ்த் திரைப்பட இயக்குனர் கே. சுப்ரமணியம் - மீனாட்சி தம்பதியினரின் மகளாவார். இவரது தாயார் மீனாட்சி ஒரு இசையமைப்பாளர், தமிழ் மற்றும் சமஸ்கிருதத்தில் பாடல் எழுதக்கூடியவர். பத்மா, வழுவூர் பி. இராமையா பிள்ளையிடம் பரதம் பயின்றார்.

பத்மா இசையில் இளங்கலையும், மரபிசையியலில் (Ethno-Musicology) முதுகலைப் பட்டமும், நாட்டியத்தில் ஆராய்ச்சி செய்து முனைவர் பட்டமும் பெற்றுள்ளார். இவர் பரதம் குறித்து பல புத்தகங்கள், கட்டுரைகள், ஆய்வுக் கட்டுரைகள் பலவும் எழுதியுள்ளார். மேலும், கல்வி மற்றும் கலாச்சாரத்திற்கான இந்தியத் துணைக்கண்டக் குழுவில்(Indo-Sub-Commision) அதிகாரப்பூர்வமற்ற (Non-Official) உறுப்பினராகவும் இருந்துள்ளார்.




</doc>
<doc id="177195" url="https://ta.wikipedia.org/wiki?curid=177195" title="வானகம் (பண்ணை)">
வானகம் (பண்ணை)

வானகம் என்பது தமிழ்நாட்டில் கரூர் மாவட்டத்தின் கடவூர் வட்டத்தில் சுருமான்பட்டி எனும் ஊரில் அமைந்துள்ள ஒரு தன்னார்வ மாதிரி பண்ணை ஆகும். இது இயற்கை வேளாண் அறிவியலாளர் நம்மாழ்வாரின் வழிகாட்டலில் செயற்படுத்தப்படுகிறது. வறண்ட பாறை நிலப்பரப்பை மூன்று ஆண்டுகளில் இயற்கை வேளாண் முறைகளைப் பயன்படுத்தி பல்லுயிர் வாழும் கானகமாக மாற்றியுள்ளனர்.


வானகம் தன்னார்வளர்களுக்கு தங்க இடமும், உணவும் தந்து இயற்கை வேளாண்மையை கற்றுக் கொடுக்கின்றது. உடன் இருநாள் பயிற்சி, நான்கு நாள் பயிற்சி, மூன்று மாத பயிற்சி ஆகியவற்றை நன்கொடைப் பெற்றுக் கொண்டும் நடத்தி வருகிறது.



</doc>
<doc id="177197" url="https://ta.wikipedia.org/wiki?curid=177197" title="முத்துமல்லா">
முத்துமல்லா

முத்துமல்லா ரெட்டியார் (1910? - 2013) என்பவர் தமிழ்நாட்டின் அறியப்பட்ட வேளாண்மையாளர், வேளாண் செயற்பாட்டளார் ஆக விளங்கியவர். இவர் காஞ்சிபுரம் மாவட்டத்திலுள்ள வறண்ட புலம்பாக்கம் என்ற ஊரில் குமரன் பண்ணை என அறியப்படும் ஒரு பசுமையான பாலையை உருவாக்கினார். இவரது செயற்பாடுகளுக்காக இவர் "வேளாண்மைச் செம்மல்" என்று தமிழக அரசால் பாராட்டப் பெற்றார். இவரது பண்ணையை "பாலையில் ஒரு பசுஞ்சோலை" என்று ஐ.நா உலக தொழிலாளர் நிறுவனம் பாராட்டியுள்ளது.



</doc>
<doc id="177206" url="https://ta.wikipedia.org/wiki?curid=177206" title="ஞானாமிர்தம்">
ஞானாமிர்தம்

ஞானாமிர்தம் என்னும் நூல் 12 ஆம் நூற்றாண்டில் வாழ்ந்த வாகீச முனிவர் என்பவரால் எழுதப்பட்டது. சைவ சித்தாந்தக் கொள்கைகளை விளக்கும் நூல். இந்நூல் சைவ சித்தாந்த சாத்திரங்கள் அல்லது மெய்கண்ட சாத்திரங்கள் தோன்றுவதற்கு முன்பே சைவ சித்தாந்த மெய்ப்பொருளியல் கொள்கைகளை விளக்குகின்ற வகையில் எழுதப்பட்டது. 

இந்த நூலில் 75 அகவல் பாடல்கள் உள்ளன. அவை 4 முதல் 56 அடிகள் கொண்ட பாடல்களால் ஆனவை. சில பதிப்புகளில் விநாயகரைப் போற்றும் 2 வெண்பாக்கள் முகப்புப் பாடல்களாக அமைந்துள்ளன. பாயிரப் பாடல்களை அடுத்து இந்த நூலில் 8 பகுதிகள் உள்ளன. 


என்பன அவை

<poem>இருள்தீர் காட்சி அருளொடு புணர்தல்
அரும்பொறை தாங்கல், பிறர் பொருள் விழையாமை,
செய்த நன்று அறிதல், கைதவம் கடிதல்,
பால் கோடாது பகலில் தோன்றல்
மானம் மதாணி ஆணிற் தாங்கல்
அழுக்காறு இன்மை அவாவின் தீர்தல், 
அருந்துயர் உயிர்கட்கு இருந்தகாலை
அழல் தோய்வு அன்னர் ஆகி ஆனாக் 
கழலும் நெஞ்சிற் கையற்று இனைதல் 
பன்னரும் சிறப்பின் மன்னுயிர்த் தெகைகட்கு
அறிவும் பொறியும் கழிபெருங் கவினும்
பெறற்கு அரு துறக்கம் தம்மின் ஊங்கு
இறப்ப வேண்டும் என்று எண்ணரும் பெருங்குணம் </poem>

மு. அருணாசலம், தமிழ் இலக்கிய வரலாறு, பன்னிரண்டாம் நூற்றாண்டு, இரண்டாம் பாகம், பதிப்பு 2005


</doc>
<doc id="177210" url="https://ta.wikipedia.org/wiki?curid=177210" title="வாகீச முனிவர்">
வாகீச முனிவர்

வாகீச முனிவர் சைவ சித்தாந்தக் குருமார்களில் ஒருவர். 12 ஆம் நூற்றாண்டில் வாழ்ந்தவர். ஞானாமிர்தம் என்னும் நூலை இயற்றியவர். பரமானந்தர் இவரது ஞானாசிரியர். பரமானந்தர் கோடம்பாகை என்னும் ஊரில் வாழ்ந்துவந்தார். இவ்வூர் வேதாரணியத்துக்கு அருகில் உள்ளது. வாகீசரின் இளமைப்பெயர் ‘அருண்மொழித் தேவன்’. 

பாகை முனிவர், ஞானாமிர்த ஆசிரியர் என்றெல்லாம் இவரை வழங்குவர். வாகீசரின் குடிப்பெயர் அம்பர் கிழான். 

இவர் திருவொற்றியூர் சென்று சில காலம் வாழ்ந்துவந்தார். இவர் இங்கு வாழ்ந்தபோது ‘சோம சித்தாந்தம்’ என்னும் புதிய கோட்பாட்டைக் கூறி வளர்த்துவந்தார். 

பின்னர் திருநெல்வேலி நாட்டுக்குத் திருவாலீச்சுரம் சென்று அங்கிருந்த ‘கோளகி’ மடத்தில் சில காலம் வாழ்ந்தார். 


</doc>
<doc id="177212" url="https://ta.wikipedia.org/wiki?curid=177212" title="சுகர்ணோ-ஹத்தா பன்னாட்டு வானூர்தி நிலையம்">
சுகர்ணோ-ஹத்தா பன்னாட்டு வானூர்தி நிலையம்

சுகர்ணோ-ஹத்தா பன்னாட்டு வானூர்தி நிலையம் ("Soekarno–Hatta International Airport",) , சுருக்கமாக SHIA அல்லது சொயேட்டா இந்தோனேசியாவின் சாவகத் தீவில் ஜகார்த்தா பெருநகரப்பகுதியின் முதன்மையான வானூர்தி நிலையம் ஆகும். இந்த வானூர்தி நிலையம் இந்தோனேசியாவின் முதல் அரசுத்தலைவராக இருந்த சுகர்னோ மற்றும் துணைத் தலைவராக இருந்த மொகமது ஹத்தா ஆகியோரின் நினைவாகப் பெயரிடப்பட்டுள்ளது. இதன் ஐஏடிஏ குறியீடான, சிஜிகே, நகரின் வடமேற்கேயுள்ள செங்கரெங் மாவட்டப் பெயரிலிருந்து பெறப்பட்டுள்ளது. இந்தோனேசியர்கள் இந்த நிலையத்தை பொதுவாக செங்கரெங் வானூர்தி நிலையம் என்றே அழைத்தாலும், டாங்கெரெங் நிர்வாகப் பகுதியிலேயே உள்ளது.
ஜகார்த்தாவின் மேற்கே 20 கிமீ தொலைவில் அமைந்துள்ள இந்த வானூர்தி நிலையம் 1985ஆம் ஆண்டில் திறக்கப்பட்டது; அதுவரை உள்நாட்டு பறப்புக்களுக்கு மத்திய ஜகார்த்தாவிலிருந்த "கெமயோரன் வானூர்தி நிலையமும்" கிழக்கு ஜகார்த்தாவிலிருந்த அலிம் பெர்டனகுசும பன்னாட்டு வானூர்தி நிலையமும் பயன்படுத்தப்படு வந்தன. கெமயோரன் வானூர்தி நிலையம் பொதுவிடமாக மாற்றப்பட்டது. அலிம் பெர்டனகுசும நிலையம் இன்னமும் இயக்கத்தில் உள்ளது; பெரும்பாலும் மிக முக்கியமான நபர்கள், ஒப்பந்த வானூர்திகள் மற்றும் படைத்துறை இயக்கங்களுக்குப் பயன்படுத்தப்படுகிறது. 1992இல் இரண்டாவது முனையமும் 2009இல் மூன்றாவது முனையமும் திறக்கப்பட்டன. ஆனால் 2010இல் திட்டமிடப்பட்ட 38 மில்லியன்களை விட மொத்த பயணிகளின் தொகை 43.7 மில்லியனை எட்டியது. 2012இல் பயணிக்கும் மக்கள்தொகை 57.8 மில்லியன் பயணிகளாக உயர்ந்து உலகின் ஒன்பதாவது போக்குவரத்து மிக்க வானூர்தி நிலையமாக விளங்கியது.


</doc>
<doc id="177213" url="https://ta.wikipedia.org/wiki?curid=177213" title="ஞானாமிர்த உரை">
ஞானாமிர்த உரை

ஞானாமிர்த உரை 16 ஆம் நூற்றாண்டில் எழுதப்பட்டது. இது 12 ஆம் நூற்றாண்டில் எழுதப்பட்ட ஞானாமிர்தம் என்னும் நூலுக்கு எழுதப்பட்ட உரை. இதனை எழுதியவர் இன்னார் எனத் தெரியவில்லை. இவர் ஞானாமிர்தம் நூல் எழுதிய வாகீசர் பரம்பரையில் வந்து உபதேசம் பெற்ற ஒரு ‘பக்குவி’ எனலாம்.

இவரது உரை கடினமான இலக்கிய நூல்நடையை விளங்கிக்கொள்ளுமாறு எழுதப்பட்டுள்ளது. ஞானாமிர்த நூலை இந்த உரை ‘தமிழாகமம்’ என்று குறிப்பிடுகிறது. தானம் தரும் பொருள் என இந்த உரை குறிப்பிடுவன: சுவைநீர், குதிரை, ஒளிதரும் விளக்கு, ஆடை, அணிகலன், வட்டமான விசிறி, பொன், நெல், போர்வை முதலானவை.

மு. அருணாசலம், தமிழ் இலக்கிய வரலாறு, பன்னிரண்டாம் நூற்றாண்டு, இரண்டாம் பாகம், பதிப்பு 2005


</doc>
<doc id="177243" url="https://ta.wikipedia.org/wiki?curid=177243" title="சீமாறு">
சீமாறு

சீமாறு என்பது வீட்டில் உள்ள குப்பைகளைக் கூட்ட அல்லது பெருக்கப் பயன்படுத்தும் ஒரு பொருள் ஆகும். இதனை விளக்குமாறு, துடைப்பம் என்றும் கூறுவர். தமிழகத்தில் உள்ள வெவ்வேறு வட்டார மொழிகளில் வெவ்வேறு சொற்களை பயன்படுத்துகின்றனர். விளக்கமாறு என்ற சொல்லை விளக்கமாத்து எனவும், துடைப்பம் என்ற சொல்லை தொடப்பம் எனவும் பேச்சுத் தமிழில் மாற்றி மொழியப்படுகிறது.

சீமாறை தயாரிக்கப் பயன்படுத்தப்படும் மூலப்பொருளான புல்லை சீமாறு புல் அல்லது சீமாற்றுப் புல் என அழைப்படுகிறது. 

பவானி வட்டம், பர்கூர் மலை, கடம்பூர் மலை, தாளவாடி உள்ளிட்ட பகுதிகளில் இரண்டு லட்சத்துக்கும் மேற்பட்ட மலைவாழ் மக்கள் வாழ்கின்றனர். இம்மலைப்பகுதிகளில் சோளகா, ஊராளி, மலையாளி இனத்தவர்கள் அதிகம் வசிக்கின்றனர். மலைவாழ் மக்களின் நலன் கருதி, கடந்த, 2006ல் சிறு வனப் பொருட்களை சேகரித்து விற்பனை செய்திட, மத்திய அரசு அனுமதி வழங்கியது. இதனால் இம்மக்கள் இந்த சீமாறு புல்லை பறிக்கும் தொழில் புரிந்து வருகின்றனர் என்பது குறிப்பிடத்தக்கது.

இதே பொருளைக்கொண்ட வேறு பக்கங்கள் பின்வருமாறு:



</doc>
<doc id="177252" url="https://ta.wikipedia.org/wiki?curid=177252" title="படுகத் திரைப்படத்துறை">
படுகத் திரைப்படத்துறை

படுகத் திரைப்படத்துறை என்பது படுக மொழியில் வெளியாகும் திரைப்படங்களையும் அதைச் சார்ந்த தொழில்துறையையும் குறிக்கிறது. இதன் தலைமையகம் தமிழ்நாட்டில் உள்ள ஊட்டியில் உள்ளது. படுகர்கள் ஊட்டியிலும் அதைச் சார்ந்த மலைப்பகுதிகளிலும் அதிகம் வாழ்கிறார்கள். இதை படக சினிமா என்றும் அழைப்பர். இதுவரை நான்கு திரைப்படங்கள் வெளியாகியுள்ளன.




</doc>
<doc id="177254" url="https://ta.wikipedia.org/wiki?curid=177254" title="சுதர்சன் தேவநேசன்">
சுதர்சன் தேவநேசன்

சுதர்சன் தேவநேசன் என்பவர் கனடாவில் வசிக்கும் இந்திய மருத்துவரும் கல்வியாலரும் ஆவார். இவர் பெங்களூரில் உள்ள காட்டன் பாய்சு பள்ளியில் படித்தார்.பின்னர் மெட்ராசு கிறிஸ்தவக் கல்லூரியிலும், சென்னைப் பல்கலைக்கழகத்திலும், வேலூரில் உள்ள கிறிஸ்தவ மெடிக்கல் கல்லூரியில் பயின்றார். சில காலம், தமிழ்நாட்டிலும், இராஜஸ்தானிலும் மருத்துவராகப் பணியாற்றினார்.
பின்னர், 1972 ஆம் ஆண்டில் கனடாவிற்கு குடிபெயர்ந்தார். நியுபவுண்ட்லாண்டில் உள்ள ஜேன்வே குழந்தைகள் மருத்துவமனையிலும் பணியாற்றினார். பின்னர் ரொறன்ரோவிற்கு குடிபெயர்ந்து குடும்ப மருத்துவராகத் தொடர்ந்தார். இவர் ஆர்டர் ஆஃப் கனடா என்ற கனடாவின் அமைப்பில் உறுப்பினராக உள்ளார். 


</doc>
<doc id="177256" url="https://ta.wikipedia.org/wiki?curid=177256" title="பசுந்தாள் உரப்பயிர்கள்">
பசுந்தாள் உரப்பயிர்கள்

மண்ணில் கனிமச் சத்தினைச் சேர்ப்பதற்காக, தமிழக உழவர்கள் பயறுவகைப்பயிர் குடும்பத்தைச்சார்ந்த பயிர்களை வயலில் விதைத்து, அவை நன்கு வளர்ந்தவுடன், பூப்பதற்கு முன், வயலில் நன்கு மடக்கி உழப்படும் பயிர்களே பசுந்தாள் உரப்பயிர்கள் எனப்படும்.

பசுந்தாள் உரப்பயிரின் வேரிலுள்ள வேர்முடிச்சுகள் வளிமண்டிலத்திலுள்ள கிட்டா நிலையிலுள்ள நைட்ரஜனை, கிட்டும் நிலையிலான நைட்ரஜனாக மாற்றி இயற்கை வேளாண்மைக்கு உறுதுணை செய்கின்றது .

தமிழகத்தில் இயற்கை வேளாண்மை செய்பவர்கள் சங்குப்பூ, சணப்பை, அகத்தி, சூபாபுல் ஆகிய பசுந்தாள் உரப்பயிர்களை மண்ணிற்கு வளம் சேர்க்க பயன்படுத்துகின்றர். உளுந்து, பாசிப்பயறு, காராமணி, துவரைஆகியவற்றையும் விதைத்து மண்ணில் கனிமச்சத்தினைச்சேர்க்கும் உத்தியை தமிழக உழவர்கள் பின்பற்றி வருகின்றனர். 


</doc>
<doc id="177277" url="https://ta.wikipedia.org/wiki?curid=177277" title="தத்தினேனி பிரகாஷ் ராவ்">
தத்தினேனி பிரகாஷ் ராவ்

தத்தினேனி பிரகாஷ் ராவ் என்பவர் இந்தியத் திரைப்படத்துறையில் பல திரைப்படங்களை இயக்கியவர். இவர் தமிழ், தெலுங்கு, இந்தி ஆகிய மொழிகளில் திரைப்படங்களை இயக்கியுள்ளார். 



</doc>
<doc id="177282" url="https://ta.wikipedia.org/wiki?curid=177282" title="பிரான்சிஸ்கன் சபை">
பிரான்சிஸ்கன் சபை

பிரான்சிஸ்கன் சபை புனித அசிசியின் பிரான்சிசினால் 1209 ஆம் ஆண்டு இத்தாலியில் தோற்றுவிக்கப்பட்ட கத்தோலிக்க திருச்சபையில் ஒரு மாபெரும் துறவற சபையாகும். எளிய துறவிகளின் சபை என்ற பெயரில் தொடங்கப்பட்டது பின்னாளில் தூய அசிசி பிரான்சிசின் பெயரால் பிரான்சிஸ்கன் சபை என அழைக்கப்படுகிறது. புனித பிரான்சிசால் தொடங்கப்பட்ட இச்சபை பிரான்சிஸ்கன் அப்செர்வன்ட்ஸ் (பிரான்சிஸ்கன் சபை), பிரான்சிஸ்கன் கன்வென்ட்சுவெல்ஸ் மற்றும் பிரான்சிஸ்கன் கப்புச்சின் சபை என்று இன்று மூன்று தனி சபைகளாக உள்ளது ஆனால் பிரான்சிஸ்கன் குடும்பம் என்ற ஒற்றை குடையின் கீழ் இயங்குகிறது. பிரான்சிஸ்கன் சபை என்றால் அது நேரடியாக பிரான்சிஸ்கன் அப்செர்வன்ட்ஸ் சபையையே குறிக்கும்.

இத்தாலி நாட்டில் அசிசி நகரில் மிகவும் வசதியான குடுமபத்தில் பிரான்சிஸ் 1182 இல் பிறந்தார். தாய் பீக்காவின் புனித வளர்ப்பில் பிரான்சிஸ் ஏழை இயேசுவின் ஊழியனாக உருவெடுத்தார். சமூகத்தில் அடித்தட்டு மக்களோடு தோழமைக்கொண்டு திருச்சபையில் கிறிஸ்துவின் நற்செய்தி வாழ்வை புதுப்பித்தார். தன்னுடன் இணைந்த சக நண்பர்களை கொண்டு எளிய துறவிகள் சபையை 1209 இல் தோற்றுவித்தார். ஏழைகள், தொழுநோயாளிகள் மற்றும் சமூகத்தில் ஒதுக்கப்பட்ட மக்களின் வாழ்வுக்கு இயேசுவின் பெயரால் தங்கள் வாழ்வை அர்ப்பணித்தனர். ஐரோப்பா முழுவதும் பிரான்சிசின் புகழ் பரவியதால் ஏராளமான இளையோர் இணைந்தனர், பெண்களும் இணைய அவர்களுக்கு புனித அசிசி கிளாரா உதவியுடன் ஒரு துறவற சபையை ஆரம்பித்தார்.திருமணமான ஆண்களும் பெண்களும் குடும்பத்தில் நற்செய்தி வாழ்வை வாழ புனித பிரான்சிசை நாட அவர்களுக்கும் ஒரு சபையை ஆரம்பித்தார் அதுவே இன்று பிரான்சிஸ்கன் மூன்றாம் சபை அல்லது பிரான்சிஸ்கன் பொதுநிலையினர் இயக்கம் என்று அழைக்கப்படுகிறது.

புனித பிரான்சிசால் ஆரம்பிக்கப்பட்ட எளிய துறவிகள் சபை அவரது இறப்பிற்குப் பிறகு பல குழுக்களாக செயல்பட்டது அதை அனைத்தையும் 1517 இல் திருத்தந்தை பத்தாம் சிங்கராயர் பிரான்சிஸ்கன் அப்செர்வன்ட்ஸ் மற்றும் பிரான்சிஸ்கன் கன்வென்ட்சுவெல்ஸ் ஆகிய இரு குழுக்களில் இணைத்து தனி சபைகளாக அங்கீகரித்தார். பிரான்சிஸ்கன் சபையில் மறுமலர்ச்சியாக உருவெடுத்த கப்புச்சின் சபையை திருத்தந்தை ஏழாம் கிளமென்ட் 1528 இல் பிரான்சிஸ்கன் சபையின் மூன்று பிரிவுகளில் ஒன்றாக அங்கீகரித்து தனி சபையாக இயங்கிட அனுமதித்தார். பெண்களுக்கான உருவான சபை மற்றும் பொதுநிலையினர்க்கான ஒழுங்குகளை நூற்றுக்கணக்கான பல புதிய துறவற சபைகள் பின்பற்றி புனித பிரான்சிசின் ஆன்மிகத்தில் இணைந்தனர் இச்சபைகள் அனைத்தும் பிரான்சிஸ்கன் குடும்பம் என்ற ஒரு குடையின் கீழ் இயங்குகின்றன. திருச்சபையில் அதிகமான துறவிகளை கொண்ட துறவற குடும்பமாக இயங்குவது பிரான்சிஸ்கன் சபையாகும். இக்குடும்பத்தில் புகழ்பெற்ற பல புனிதர்கள் உண்டு அவர்களில் குறிப்பிடத்தக்கவர்கள் புனித அசிசியின் பிரான்சிசு, அசிசியின் புனித கிளாரா, புனித பதுவை நகர அந்தோனியார் புனித பொனவெந்தூர், புனித ஹங்கேரியின் எலிசபெத், புனித சீயன்னா பெர்னார்டின், புனித சிக்மரிங்ஞன் பிதேலிஸ், புனித பிரின்டிசி நகர லாரன்சு, புனித வெரோனிக்கா ஜூலியானி, புனித லியோபோல்டு மேன்டிக், புனித மாக்சிமிலியன் கோல்பே, புனித பியட்ரல்சினாவின் பியோ ஆகியோர் ஆவர். 

கிறிஸ்துவின் நற்செய்தியை உலகெங்கும் எடுத்துச் சென்ற முதல் துறவற சபை என்ற பெருமை பிரான்சிஸ்கன் சபைக்கே உண்டு. புனித பிரான்சிஸ் தனது சகோதரர்களை மொராக்கோ நாட்டுக்கு அனுப்பி நற்செய்தி அறிவிப்பு பணியை தொடங்கி வைத்தார். ஆசிய, ஆப்ரிக்கா, இலத்தின் அமெரிக்கா, வட அமெரிக்கா, ஆஸ்திரேலியா என அணைத்து கண்டகளுக்கும் கிறிஸ்துவின் நற்செய்தியை முதலில் எடுத்து சென்று விதைத்த பெருமை பிரான்சிஸ்கன் துறவற குடும்பத்துக்கு உண்டு. இன்று ஒரு இலட்சத்திற்கும் மேலான இருபால் பிரான்சிஸ்கன் துறவியர் உலகின் பல இடங்களில் இயேசுவின் புனித பணியை எளிய பிரான்சிசின் வழியில் செய்து வருகின்றனர்.

ஜான் மோந்தே கொர்வினோ என்ற பிரான்சிஸ்கன் துறவி சீனாவின் பெக்கிங்க் முதல் ஆயராக நியமிக்கப்பட்டார். சீனாவிற்கு செல்லும் வழியில் 1291-1292 ஆகிய ஆண்டுகளில் மயிலையில் தங்கி பல இடங்களுக்குச் சென்று பலருக்கு திருமுழுக்கு தந்தார். இந்தியாவிற்கு வாஸ் கோடாகாமா வருகைக்கு பிறகு 1500 இல் சில போர்த்துக்கீசிய பிரான்சிஸ்கன் துறவிகள் கோவா வருகை தந்து கிறிஸ்தவத்தை போதித்தனர். இந்தியாவில் முதன் முதலில் கால் பதித்த துறவற சபை பிரான்சிஸ்கன் சபையினர் ஆவர். போர்த்துக்கீசியர் இந்தியாவில் நிறுவிய அனைத்து குடியிருப்புகளின் ஆன்மிக பணியை இவர்களே ஏற்றனர், இந்தியாவில் புனித பதுவை அந்தோனியார் பக்தியை வளர்த்த பெருமைகுரியவர்களும் பிரான்சிஸ்கன் துறவிகளே ஆவர். பிரான்சிஸ்கன் கப்புச்சின் சபையினர் 1632 முதல் இந்தியாவில் மறைப்பணி ஆற்றி வருகின்றனர், மேலும் 20ம் நூற்றாண்டின் இறுதியில் பிரான்சிஸ்கன் கன்வென்ட்சுவல் துறவிகளும் இந்தியாவில் துறவற இல்லங்களை அமைத்து ஆன்மீகப் பணியாற்றுகின்றனர். பிரான்சிஸ்கன் கன்னியர் மற்றும் பிரான்சிஸ்கன் பொதுநிலையினர் என ஏராளமானயோர் புனித பிரான்சிசின் வழியில் இறைப்பணி ஆற்றுகின்றனர். இந்தியாவை சேர்ந்த புனித கொன்சாலோ கார்சியா மற்றும் புனித அல்ஃ‌போன்சா ஆகிய இருவரும் பிரான்சிஸ்கன் சபையை சேர்ந்தவர்கள் ஆவர்.

போர்த்துக்கீசியர் மயிலாப்பூரில் வணிகத்தளம் அமைத்தவுடன் முதலில் குடியேறி துறவற இல்லம் அமைத்தவர்கள் போர்த்துக்கீசிய பிரான்சிஸ்கன் துறவிகள். சாந்தோம் அருகில் புனித பிரகாச அன்னையின் (லஸ் சர்ச்) பெயரால் ஆலயம் நிறுவி மறைப்பரப்பு பணியை 1526 களில் தமிழ் மண்ணில் தொடங்கினர். பின் கடலூர், நாகப்பட்டினம், வேளாங்கண்ணி, மணப்பாடு, தூத்துக்குடி என தமிழக கடற்கரையோரங்களில் முதலில் கிறித்தவப்பணியை தொடங்கியவர்கள். தென்கோடி தமிழகத்தில் வாழும் பரதவர் இன மக்களை முதலில் கிறிஸ்தவத்திற்கு கொண்டு வந்தவர்கள் பிரான்சிஸ்கன் துறவிகளே ஆவர். புனித ஆரோக்கிய அன்னை காட்சி தந்த வேளை நகர் எனப்படும் வேளாங்கண்ணியின் முதல் மறைப்பணியாளர்கள், இங்கு அன்னையின் பக்தியை புகழை முதலில் பரப்பியவர்களும் இவர்களே ஆவர், 300 ஆண்டுகளுக்கு மேலாக தூய ஆரோக்கிய அன்னை திருத்தலம், வேளாங்கண்ணி பங்கின் பொறுப்பை ஏற்று திருத்தலமாக உயர உழைத்தவர்களும் இவர்களே. பிரான்சிஸ்கன் கப்புச்சின் சபையினர் 1632 முதல் தமிழ் மண்ணில் மறைபரப்பு பணியாற்றி புதுச்சேரி,சென்னை மற்றும் செங்கல்பட்டு மறைமவட்டங்களுக்கு கிறிஸ்தவ அடித்தளம் அமைத்தனர். இன்று 300 கப்புச்சின் தமிழ் துறவிகள் பல்வேறு புனித பணிகளை மேற்கொண்டுள்ளனர். பல பிரான்சிஸ்கன் கன்னியர் சபைகள் கல்விப் பணி, மருத்துவப்பணி தமிழகம் எங்கும் செய்து வருகின்றனர். பிரான்சிஸ்கன் பொதுநிலையினரும் தமிழத்தின் அணைத்து மறைமாவட்டங்களில் பிரான்சிசின் எளிய வாழ்வை மேற்கொண்டுள்ளனர். பிரான்சிஸ்கன் மூன்றாம் சபையை சேர்ந்த ஜோசப் தம்பி மற்றும் பரதேசி பீட்டர் ஆகியோர் திருச்சபையில் இறையடியார் நிலைக்கு உயர்த்தப்பட்டுள்ளனர் என்பது குறிப்பிடத்தக்கது.


</doc>
<doc id="177283" url="https://ta.wikipedia.org/wiki?curid=177283" title="பழம் வீதி ஞான வைரவர் ஆலயம்">
பழம் வீதி ஞான வைரவர் ஆலயம்

பழம் வீதி ஞான வைரவர் ஆலயம் யாழ்ப்பாணத்திற்கு வடக்கே அமைந்துள்ள கந்தர்மடம் என்ற இடத்தில் உள்ள ஒரு வைரவர் ஆலயமாகும். இது பல காலங்களாக ஒரு குடிசையில் வைத்து ஊர் மக்களால் குல தெய்வமாக வணங்கப்பட்டு வந்தது. பின் அடியார்களின் விருப்பத்திற்கேற்ப ஒரு கோயிலாக கட்டியெழுப்பப்பட்டது. பரிவாரதெய்வங்களாக முருகன், பிள்ளையார், காளி ஆகியவற்றையும் அமைத்துள்ளனர். 


</doc>
<doc id="177287" url="https://ta.wikipedia.org/wiki?curid=177287" title="அனந்த பத்மநாப நாடார்">
அனந்த பத்மநாப நாடார்

அனந்த பத்மநாப நாடார் கன்னியாகுமரி மாவட்டத்தில் வேர்கிளம்பிக்கு அருகில் உள்ள தச்சன்விளை என்ற ஊரில் பிறந்தார். இவரது காலம் கி.பி. 1698-1750 ஆகும். இவர் திருவிதாங்கூர் மன்னன் மார்த்தாண்ட வர்மா அரியணை ஏற உதவியர். மார்த்தாண்ட வர்மா ஆட்சியில் முதன்மை தளபதியாக பணியாற்றியுள்ளார். 1741-இல் குளச்சலில் நடைபெற்ற குளச்சல் சண்டையில் மார்த்தாண்டவர்மா ஆரசுக்கும் - டச்சுப் படைக்கும் இடையே நடைபெற்ற போரில் டச்சுக்காரர்களைத் தோற்கடித்து அவர்களின் படைத்தலைவன் டிலனாயைக் கைது செய்தார். இப்போரில் அனந்த பத்மநாப நாடார் தலைமையில் அன்றைய காலகட்டத்தில் வாழ்ந்த 108 நாடார் ஆசான்களின் துணைக் கொண்டு டச்சுப் படையினரை தோற்கடித்தார். தனது ஆட்சியைக் காப்பாற்றிய அனந்த பத்மநாபன் நாடாருக்கு, மார்த்தாண்டவர்மா ஏராளமான ஊர்களையும், விளை நிலங்களையும், ஏலாக்களையும் வழங்கியதற்கான செப்புப்பட்டயங்கள் பல உள்ளது. 💙💚

குளச்சல் சண்டையில் வெற்றி பெற்றதற்காக அவரை பாராட்டி அவர் பெயரில் பல நினைவிடங்களை அமைத்த மன்னன் மார்த்தாண்ட வர்மன், பல ஊர்களுக்கு அனந்த பத்மநாபனின் பெயரைச் சூட்டினார். குமரி மாவட்டத்தில் உள்ள பத்மநாபபுரம் அரண்மனையின் பெயர் இவரை கவுதவிக்கும் விதமாக சூட்டப்பட்டது. பின்னர் வந்த திருவிதாங்கூர் மன்னர்கள் வருணாசிரம கோட்பாட்டை நிலை நாட்டுவதற்காக கொண்டு வந்த தீண்டாமை, காணாமை, நடவாமை போன்ற தீட்டுகளை நாடார் மக்களின் மீது திணித்தனர். இதில் “சாணார்(நாடார்) அல்லது ஈழவ இனத்தைச் சார்ந்த ஒருவன் பிராமனிடமிருந்து 36 அடி தொலைவிற்கப்பாலும், நாயரிடமிருந்து 12 அடி தூரத்திற்கப்பாலுமே நிற்க வேண்டும் என்ற கட்டுப்பாடுகள் உருவாக்கப்பட்டது. மேலும் நாடார் பெண்கள் மார்பகத்தை திறந்து போடுவதுதான் உயர் சாதியினருக்குத் தரும் மரியாதை என்று திருவாங்கூர் நாடு ஒரு நடைமுறையை வகுத்ததின் காரணமாக நாடார்களுக்கும் நாயர்களுக்கும் இடையே பெரும் கலவரம் மூண்டது. இதில் வெற்றி பெற்ற நாயர்கள் அனந்த பத்மநாப நாடாரின் நினைவை சுமந்து கொண்டிருந்த கட்டிடங்கள் அனைத்தையும் அழித்தனர் என்பது பெரும்பாலானோர் கூற்று. பெண்கள் உயர் சாதி என்று கருதப்பட்ட மக்கள் முன் மேலாடை அணியக்கூடாது என்ற சட்டம் நடைமுறைக்கு வந்தது.

அனந்த பத்மநாப நாடாருக்கு பின் வந்த வேலுதம்பி தளவாய், நாடார் வீழ்ச்சிக்கு முக்கிய காரணமாக இருந்தவர். அனந்த பத்மநாப நாடாருக்கு பின் திருவிதாங்கூர் ஆட்சியின் தளபதியாக பொறுப்பு வகித்த இவர் 1809ஆம் ஆண்டில் 3 ஆயிரத்திற்கும் மேற்பட்ட நாடார்களை வெட்டிப் படுகொலை செய்து கடலில் வீசினார். நாடார்களுக்கான வரியை இரட்டிப்பாக்கி கொடுமைப் படுத்தினார். வீரபாண்டிய கட்டபொம்மனை வீழ்த்த ஆங்கிலேயர்களுக்கு உதவி செய்தார். இவர் காலத்தில் அனந்த பத்மநாப நாடாரின் வரலாறு திரித்தல் மற்றும் நினைவிடங்கள் சிதைத்தல் நடைபெற்றது.

ஏப்ரல் 16,2013 அன்று நாளேடுகளில் வெளியிட்ட அறிக்கையில் அனந்த பத்மநாப நாடாருக்கு தச்சன்விளையில் நினைவுச்சின்னம் அமைக்க வேண்டும் என்று கோரிக்கை விடுத்துள்ளார்.

வி.நாகம் அய்யா, திருவிதாங்கூர் நாட்டு கையேடு

டி.கே. வேலுபிள்ளை அவர்கள் எழுதிய திருவிதாங்கூர் நாட்டு கையேடு, பக்கம் 304-305,347


</doc>
<doc id="177292" url="https://ta.wikipedia.org/wiki?curid=177292" title="ஐக்கிய பாசோக்மோமோகான் கடாசான் மூருட் அமைப்பு">
ஐக்கிய பாசோக்மோமோகான் கடாசான் மூருட் அமைப்பு

ஐக்கிய பாசோக்மோமோகான் கடாசான் மூருட் அமைப்பு "(United Pasokmomogun Kadazandusun Murut Organisation)", (), என்பது கிழக்கு மலேசியா, சபாவைச் சேர்ந்த கடாசான், டூசுன், மூருட் இன மக்களையும் தீபகற்ப மலேசியாவில் பூர்வீக மக்களையும் பிரதிநிதிக்கும் ஓர் அரசியல் கட்சியாகும்.

"யுப்கோ" என்று அழைக்கப்படும் இந்தக் கட்சி டான் ஸ்ரீ பெர்னர்ட் டொம்போக் என்பவரால், 1964 இல் தோற்றுவிக்கப்பட்டது. சபாவில் வாழும் கடாசான், டூசுன், மூருட் இன மக்களின் உரிமைகளுக்காகவும், அவர்களின் மேம்பாட்டிற்காகவும் அந்தக் கட்சி அமைக்கப்பட்டது.

அண்மைய காலங்களில் இக்கட்சி தீபகற்ப மலேசியாவிலும் கிளைகளைத் திறந்துள்ளது. பாரிசான் நேசனல் கூட்டணியின் உறுப்புக் கட்சியாக இருக்கும் இந்தக் கட்சிக்கு, மலேசிய நாடாளுமன்றத்தில் நான்கு இடங்கள் உள்ளன.



</doc>
<doc id="177305" url="https://ta.wikipedia.org/wiki?curid=177305" title="பசுமாசுரன்">
பசுமாசுரன்

இந்து தொன்மவியலின் அடிப்படையில் பசுமாசுரன் (சஸ்கிருதம்:भस्मासुर, பஸ்மாசுரன்) என்பவர் சிவனிடம் வரம் பெற்ற அரக்கனாவார்.

விஷ்ணு புராணத்தில் மோகினி பஸ்மாசுரனை அழித்தமை பற்றி கூறப்பட்டுள்ளது. 

அசுரர்களின் அரசனான பஸ்மாசுரன் என்பவர் சிவபெருமானை நோக்கி தவமியற்றி, தான் யார் தலையில் கைவைத்தால் அவர்கல் சாம்பல் ஆகும் வரம் பெற்றார். அதனை சிவபெருமானிடம் சோதிக்க எண்ணி அவரை துரத்தினார். 

அந்நேரத்தில் திருமால் மோகினி அவதாரம் எடுத்து பசுமாசுரனை தனது அழகினால் மயக்கி காமம் கொள்ளச் செய்தார். மோகம் கொண்ட பஸ்மாசுரனை தன்னுடன் ஆடும் படி கூறி, மோகினி ஆடினாள். அவளுடைய நடன முறைகளை பின்பற்றி ஆடிய பஸ்மாசுரன் தான் பெற்ற வரத்தினை மறந்து தலையில் கைவத்தார். சிவபெருமான் தந்த வரத்தின்படி பஸ்மாசுரன் அழிந்தார்.


</doc>
<doc id="177324" url="https://ta.wikipedia.org/wiki?curid=177324" title="ஞானாவரண விளக்கம்">
ஞானாவரண விளக்கம்

ஞானாவரண விளக்கம என்பது ஒரு உரைவிளக்க நூல். இது தோன்றிய காலம் 16 ஆம் நூற்றாண்டு. நூலாசிரியர் குருஞான சம்பந்தர். சிவஞான சித்தியார் என்னும் நூலை இது ‘ஞானாவரணம்’ எனக் குறிப்பிட்டுக்கொண்டு உரை எழுதுவதால் இந்த உரைநூலுக்கு இப் பெயர் அமைந்தது. இது பொருளுரையும் விரிவுரையுமாக அமைந்துள்ளது. சிவஞான சித்தியார் நூலில் உள்ள பரபக்கம், சுபபக்கம் என்னும் இரு பகுதிகளுக்கும் இந்த உரைவிளக்கம் உள்ளது. இந்த உரைவிளக்க நூல் முழுமையும் கிடைக்கவில்லை. சில சில பகுதிகள் மட்டுமே கிடைத்து அச்சிடப்பட்டுள்ளன. 

இந்த நூல் இரண்டு பிரிப்பாக அச்சிடப்பட்டுள்ளது. 

இதில் சிவஞான சித்தியார் பாடல்களை விளக்க இந்த விளக்கவுரையின் ஆசிரியர் சில பாடல்களைத் தாமே இயற்றி இணைத்துள்ளார். 

இந்த விளக்கவுரைக்கு உரையாக வெள்ளியம்பலத் தம்பிரான் என்பவர் ‘அரும்பத விவேகம்’ என்னும் பெயரில் மேலும் ஒரு உரை எழுதியுள்ளார். இவர் ஞானாவரண விளக்கம் என்னும் நூலை ‘ஞானாவரண தீபிகை’ என்றும், தமது உரையை ‘அஸ்பஷ்ட பத போதனீயம்’ என்றும் குறிப்பிடுகிறார். திருவாரூர் நிர்மலமணி தேசிகரிடம் இவர் அருட்பேறு பெற்று இந்தப் பதவுரை நூலைச் செய்தாராம். 

ஞானாவரண விளக்கத்தில் 1161 செய்யுடகளுக்கு விளக்கங்கள் தரப்பட்டுள்ளன. விளக்கங்களின் ஊடே அருள்நமச்சுவாயர் செய்த ஞானபூசைத் திருவிருத்தம், தத்துவப் பிரகாசம், திருவாய்மொழிப் பாடல் ஆகியவை மேற்கோள் பாடல்களாகச் சேர்க்கப்பட்டுள்ளன. 


கருது உயிர் அசத்தனுந்தான் கணிசம் என்பவரைப் போலத்
தரும் உயிர், சிவன் போல், என்று சைவம் ஓரிடத்தில் சொல்லும்,
பொருளை முற்றுவமை ஆக்கிப் புகல்பவர்க்கு என்றும் ஈசன்
அருள் செயான், அவரைக் கண்டால், அம்ம நாம் அஞ்சுமாறே. 

மு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005


</doc>
<doc id="177326" url="https://ta.wikipedia.org/wiki?curid=177326" title="பகற்கனவு">
பகற்கனவு

பகற்கனவு ("Daydream") என்பது சுற்றுச் சூழல் மற்றும் உண்மை நிலையிலிருந்து தெளிவற்ற தொடர்பு, மிகுபுனைவு தன்மையுடன் கூடிய நோக்கு மூலம் குறுகிய கால தொடர்பற்றிருக்கும் நிலையாகும். இது பொதுவாக மகிழ்ச்சி, இனிமையான சிந்தனைகள், நம்பிக்கைகள், கற்பனையாக ஒரு விடயத்தைக் கடத்தல் போன்றவற்றை விழித்திருக்கும்போதே அனுபவிப்பதாகும்.

பல வகையாக பகற்கனவுகள் உள்ளன. உளவியளாலர்களிடையேல் அவற்றுக்கும் குறிப்பிடத்தக்க பொதுவாக விளங்கங்களும் இல்லை. ஆயினும், பண்புகள் மேலோட்டமான ஆளுமைச் சிதைவுவின் பொது வடிவங்களாகவுள்ளன.



</doc>
<doc id="177330" url="https://ta.wikipedia.org/wiki?curid=177330" title="டாலசு- வொர்த் கோட்டை பன்னாட்டு வானூர்தி நிலையம்">
டாலசு- வொர்த் கோட்டை பன்னாட்டு வானூர்தி நிலையம்

டாலசு/வொர்த் கோட்டை பன்னாட்டு வானூர்தி நிலையம் ("Dallas/Fort Worth International Airport", ) டாலஸ் நகருக்கும் வொர்த் கோட்டை நகருக்கும் இடையில் அமைந்துள்ள டெக்சஸ் மாநிலத்தின் மிகுந்த போக்குவரத்துடைய வானூர்தி நிலையமாகும். இது பொதுவாக டாலசு–வொர்த் கோட்டை பெருநகரப் பகுதிகள் இணைந்த கூட்டு நகரப் பகுதிக்கு சேவை வழங்குகிறது.

டிஎஃப்டபுள்யூ என்ற ஆங்கிலச் சுருக்கத்தினால் அறியப்படும் இந்த வானூர்தி நிலையம் உலகின் வானூர்தி இயக்கப் போக்குவரத்து மிகுந்த நிலையங்களில் நான்காவதாக உள்ளது. பயணிகள் போக்குவரத்தின் அடிப்படையில் இது உலகின் எட்டாவது போக்குவரத்து மிகுந்த வானூர்தி நிலையமாக விளங்குகிறது. அமெரிக்கன் எயர்லைன்ஸ் நிறுவனத்தின் மிகப்பெரும் முனைய மையமாக விளங்குகிறது. 

டிஎஃப்டபுள்யூ நிலையம் ஒரு வானூர்தி நிலைய நகரம் எனக் கருதப்படுகிறது. தனியான அஞ்சலக சுட்டெண்ணைக் கொண்ட இந்நிலையத்தின் பொதுச்சேவைகளுக்கு தனி அமைப்பு உள்ளது. ஐக்கிய அமெரிக்க அஞ்சல்துறை இதற்கெனத் தனியாக "டிஎஃப்டபுள்யூ ஏர்போர்ட், டிஎக்ஸ்" என்ற அடையாளத்தை வழங்கியுள்ளது.

இந்த வானூர்தி நிலையத்தின் நிர்வாகத்தை டிஎஃப்டபுள்யூ வானூர்தி நிலைய வாரியம் மேற்கொள்கிறது. இதன் வாரிய உறுப்பினர்களை இந்த நிலையத்தின் "உரிமையாளர் நகரங்களான" டாலசும் வொர்த் கோட்டையும் நியமிக்கின்றன. இந்த வானூர்தி நிலையம் நான்கு புறநகர் பகுதிகளில் அமைந்துள்ளதால், ஆளுமை குறித்த பல சட்டபூர்வ வழக்குகள் எழுந்துள்ளன. தனது அண்மைப் பகுதிகளுடன் சுமுக உறவை மேற்கொள்ள நிலைய வாரியம் இர்விங், யூலெசு, கிரேப்வைன், கொப்பல் புறநகர்ப் பகுதிகளிலிருந்து வாக்களிக்க உரிமை இல்லா உறுப்பினர்களை ஏற்றுள்ளது.



</doc>
<doc id="177333" url="https://ta.wikipedia.org/wiki?curid=177333" title="ரேணிகுண்டா">
ரேணிகுண்டா

ரேணிகுண்டா என்பது திருப்பதியின் புறநகர் பகுதியாகும். இந்த பகுதியையும் அருகில் உள்ளவற்றையும் இணைத்து, ரேணிகுண்டா மண்டலம் உருவாக்கப்பட்டது. இதை திருப்பதியின் வாயிலாகக் கருதுகின்றனர்.

இது முற்காலத்தில் ஒரு தொடர்வண்டி இணைப்பாக திருப்பதிக்கு வரும் மக்கள் நெருக்கடியை தவிர்க்க கிழக்குப் பகுதியின் தொடர்வண்டி நிலையமாக இருந்தது. பின்னர் 1970-களில், திருப்பதி விமானத்தளம் நிருவப்பெற்றது. இது முதலில் உருவாக்கப்பட்ட தொடர்வண்டி இணைப்பு (ஆந்திர பிரதேசத்தின் புடி என்ற பகுதியுடன் இணைப்பு) என்பதால் இதனை ஆங்கிலேயர் ஒரு வணிகத்தளமாகவும் உபயோகித்தனர்.

இங்கு 78000 மக்கள் வசிக்கின்றனர். இதில் ஆண்கள் 52 சதவிகிதமும், பெண்கள் 48 சதவிகிதமும் உள்ளனர். 

இவர்களில் சராசரியாக 77 சதவிகிதம் மக்கள் கல்வியறிவு பெற்றுள்ளனர். இது நாட்டின் மொத்தன் சராசரியான 59.5% விட அதிகம். ஆண்களின் கற்றோர் விகிதம் 83%, பெண்களில் 70 சதவிகிதமாகவும் உள்ளது. 11 சதவிகித மக்கள் 6 வயதிற்குட்பட்டவர்கள்..

இந்த மண்டலத்தின் எண் 12. இது ஆந்திர சட்டமன்றத்திற்கு ஸ்ரீகாளஹஸ்தி சட்டமன்றத் தொகுதியிலும், இந்திய பாராளுமன்றத்திற்கு திருப்பதி மக்களவைத் தொகுதியிலும் உட்படுத்தப்பட்டுள்ளது.

ரேணிகுண்டா மண்டலத்தில் 31 ஊர்கள் உள்ளன. 




</doc>
<doc id="177335" url="https://ta.wikipedia.org/wiki?curid=177335" title="கரும்புச்சாறு">
கரும்புச்சாறு

கரும்புச்சாறு என்றும் கருப்பஞ்சாறு என்றும் கரும்புப்பால் என்றும் வழங்கப்படும் சாறு கரும்பினை பிழிவதினால் வெளிப்படும் இனிமையான தாகத்தினை தணிக்கும் சாறாகும்.

கரும்புச்சாற்றினை காய வைத்துவிட்டால் சக்திமிக்க குளுக்கோஸ் மற்றும் ஃப்ரக்டோஸ் போன்றவை கிடைக்கும். சத்துக்கள் அருதியாக இருப்பினும் இது சக்கரையின் அளவினை ஒத்த சக்தியினை அளிக்கிறது.


</doc>
<doc id="177336" url="https://ta.wikipedia.org/wiki?curid=177336" title="பிராங்க்ஃபுர்ட் வானூர்தி நிலையம்">
பிராங்க்ஃபுர்ட் வானூர்தி நிலையம்

பொதுவாக பிராங்ஃபுர்ட் வானூர்தி நிலையம் ("Frankfurt Airport") எனப்படும் பிராங்ஃபுர்ட் அம் மைன் வானூர்தி நிலையம் ("Frankfurt am Main Airport", ,இடாய்ச்சு மொழி:"Flughafen Frankfurt am Main" அல்லது "Rhein-Main-Flughafen") செருமனியின் பிராங்க்ஃபுர்ட்டில் அமைந்துள்ள முதன்மையான பன்னாட்டு வானூர்தி நிலையம் ஆகும்.

பிராபோர்ட் போக்குவரத்து நிறுவனத்தால் நிர்வகிக்கப்படும் இந்த வானூர்தி நிலையம் செருமனியின் மிகுந்த பயணிகள் போக்குவரத்தைக் கொண்ட வானூர்தி நிலையமாக உள்ளது. பயணிகள் போக்குவரத்தில் 2012இல் ஐரோப்பாவில் இலண்டன் ஹீத்ரோ வானூர்தி நிலையம், சார்லசு டிகால் வானூர்தி நிலையங்களை அடுத்து மூன்றாவதாகவும் உலகளவில் 11வதாகவும் விளங்குகிறது. 2012இல் இந்த வானூர்தி நிலையத்தை பயன்படுத்திய பயணிகளின் எண்ணிக்கை 57.5 மில்லியனாக இருந்தது. இங்கிருந்து உலகிலேயே மிகக் கூடுதலாக 113 நாடுகளிலுள்ள 264 சேரிடங்களுக்கு வான்வழிச் சேவைகள் இயக்கப்படுகின்றன. 2012இல் இந்த நிலையம் 2.07 மில்லியன் மெட்றிக் டன்களை கையாண்டுள்ளது. 

பிராங்புர்ட் வானூர்தி நிலையம் சருமனியின் தேசிய வான் போக்குவரத்து நிறுவனமான லுஃப்தான்சா, மற்றும் கேண்டர் பிளுக்டின்ஸ்ட் நிறுவனங்களின் முனைய நடுவமாக உள்ளது. இங்குள்ள இட நெருக்கடியால் லுஃப்தான்சா தனது இரண்டாவது முனைய நடுவத்தை மியூனிக் வானூர்திநிலையத்தில் அமைத்துள்ளது. 

1936ஆம் ஆண்டில் துவக்கப்பட்ட இந்நிலையம் பலமுறை விரிவாக்கப்பட்டுள்ளது. தற்போது இங்கு இரண்டு பெரிய முனையங்கள் (முனையம் 1 மற்றும் முனையம் 2) உள்ளன. நான்கு ஓடுபாதைகளுடன் ஆண்டுக்கு 65 மில்லியன் பயணிகளை ஏற்கும் அளவுத்திறன் கொண்டதாக விளங்குகிறது. அண்மையில் புதிய ஏர்பஸ் ஏ380 வந்து செல்வதற்கேற்ப கட்டமைப்புப் பணிகள் மேற்கொள்ளப்பட்டன. ஏ380 வானூர்திகளுக்கான பராமரிப்பு மையமும் அமைக்கப்பட்டுள்ளது. அக்டோபர் 20, 2011 அன்று நான்காவது ஓடுபாதையும் செயலாக்கத்திற்கு விடப்பட்டது. இதன்மூலம் 2020ஆம் ஆண்டுவாக்கில் எதிர்பார்க்கப்படும் 700,000 வானூர்தி இயக்கங்களின் தேவையை நிறைவேற்ற இயலும். 2020இல் எதிர்பார்க்கப்படும் 90 மில்லியன் பயணிகளுக்காக, முனையம் 1இன் விரிவாக்கமாக 6 மில்லியன் பயணிகளுக்கான புதிய முனைய விரிவாக்கம் அண்மையில் கட்டப்பட்டு அக்டோபர் 10, 2012இல் திறக்கப்பட்டது. 2013இலிருந்து 25 மில்லியன் பயணிகளுக்கான புதிய முனையம் 3 கட்டப்படுவது துவங்கும்.


</doc>
<doc id="177340" url="https://ta.wikipedia.org/wiki?curid=177340" title="மோபியஸ் நாடா">
மோபியஸ் நாடா

மோபியஸ் நாடா அல்லது மோபியஸ் பட்டை (UK /ˈmɜrbiəs/ or US /ˈmoʊbiəs/; German: [ˈmøːbi̯ʊs]) என்பது ஒரு பக்கம் மட்டுமே இருக்கும் ஒருவகை பட்டையாகும். இது எப்பக்கம் ஆரம்பித்து தொடர்ந்தாலும் இது முடிவில்லா தன்மை உடையதென காணலாம். 

இது தனித்தனியாக செருமனி சார்ந்த கணிதவியல் நிபுனர்களான ஆகஸ்ட் ஃபெர்டிணாண்டு மோபியஸ் (August Ferdinand Möbius) மற்றும் ஜோஹான் பெனடிக்டு லிஸ்கிங்கு (Johann Benedict Listing) என்பவர்களால் கண்டறியப்பட்டதாகும்
. எனினும் மோபியஸ் அவர்களின் பெயரினையே இதற்கு சூட்டியுள்ளனர்.

இதனை எளிதில் உருவாக்கலாம். ஒரு காகித நாடாவினை எடுத்துக்கொண்டு, ஒரு முனையினை திருப்பி பின் மறு முனையோடு இணைத்தால் மோபியஸ் நாடா உருவாகிவிடும்.


</doc>
<doc id="177341" url="https://ta.wikipedia.org/wiki?curid=177341" title="எலுமிச்சைச்சாறு">
எலுமிச்சைச்சாறு

எலுமிச்சைச்சாறு என்பது எலுமிச்சையைப் பிழிவதினால் வெளிப்படும் தாகத்தினை தணிக்கும் சாறாகும். இதில் புளிப்புத்தன்மை மிகுதியாக இருக்கும்.

பல நன்மைகளை மனித உடலுக்கு எலுமிச்சைச்சாறு அளிக்கிறது. சில பின்வருமாறு:



</doc>
<doc id="177342" url="https://ta.wikipedia.org/wiki?curid=177342" title="டென்வர் பன்னாட்டு வானூர்தி நிலையம்">
டென்வர் பன்னாட்டு வானூர்தி நிலையம்

டென்வர் பன்னாட்டு வானூர்தி நிலையம் ("Denver International Airport", ) டென்வர், கொலராடோவில் அமைந்துள்ள ஓர் வானூர்தி நிலையம் ஆகும். பரப்பளவில் அமைந்துள்ள இந்த வானூர்தி நிலையமே ஐக்கிய அமெரிக்க நாட்டில் பரப்பளவில் மிகப் பெரிய வானூர்தி நிலையமாக உள்ளது. உலகளவில் மன்னர் ஃபாட் பன்னாட்டு வானூர்தி நிலையத்தை அடுத்து இரண்டாவது பெரிய வானூர்தி நிலையமாக விளங்குகிறது. இங்குள்ள ஓடுபாதை 16R/34L தான் ஐக்கிய அமெரிக்காவில் பொதுப் பயன்பாட்டிற்கான மிக நீளமான ஓடுபாதையாகும். 2012இல் உலகின் 13வது பயணிகள் போக்குவரத்து மிக்க வானூர்தி நிலையமாக உள்ளது; 53,156,278 பயணிகள் இதன் வழியாகப் பயணித்துள்ளனர்.



</doc>
<doc id="177345" url="https://ta.wikipedia.org/wiki?curid=177345" title="தொண்டை">
தொண்டை

தொண்டை(Throat) என்பது தலையினையும் உடலினையும் இணைக்கும் கழுத்தின் முன்புற பகுதியாகும். 

தொண்டைக்குழி என்பது தொண்டையின் அடிப்பகுதி, அதாவது மார்பின் மேற்பகுதியை குறிக்கிறது.


</doc>
<doc id="177350" url="https://ta.wikipedia.org/wiki?curid=177350" title="கழுத்து">
கழுத்து

கழுத்து என்பது தலை மற்றும் உடலை இணைக்கும் பகுதியாகும். 

முதுகுநாணிகளில் C-1 முதல் C-7 வரையிலான முதல் 7 முதுகெலும்புகள் கழுத்தில் உள்ளன. சிறு எலி முதல் மிகவும் நீளமான கழுத்தினை உடைய ஒட்டகச்சிவிங்கியிற்கும் இவ்விதி பொருந்தும். மூளைக்கும் உடலிற்கும் இடையேயான பரிமாற்றங்கள் இதன் வழியே நடைபெறுகின்றன.



</doc>
<doc id="177355" url="https://ta.wikipedia.org/wiki?curid=177355" title="மூச்சுக்குழாய் (முதுகுநாணி)">
மூச்சுக்குழாய் (முதுகுநாணி)

மூச்சுக்குழாய், மூச்சுப்பாதை அல்லது காற்றுக்குநாய் என்பது மூக்கின் அடிப்பகுதியினையும், நுரையீரலையும் இணைக்கும் பாதையாகும்.


</doc>
<doc id="177356" url="https://ta.wikipedia.org/wiki?curid=177356" title="ரோதை முனி">
ரோதை முனி

ரோதை முனி என்பது இலங்கையில் மலையகத் தேயிலைத் தோட்டங்களில் வழிபடப்படும் சிறு தெய்வமாகும். தேயிலைத் தோட்டங்களில் பணியாற்றும் தமிழ்த் தொழிலாளர்களால் நீண்டகாலமாக இச்சிறுதெய்வம் வழிபடப்பட்டு வருகிறது.

ரோதை என்பது "சில்லு" என்ற பொருளில் தமிழில் வழங்கும் ஒரு திசைச் சொல்லாகும். பிரித்தானியக் குடியேற்றக் காலத்தில் தேயிலைத் தொழிற்சாலைகளில் பயன்படுத்தப்பட்ட அரைக்கும் பொறிகளும் ஏனைய பொறிகளும் பாதுகாப்பற்றனவாக இருந்தன. இதனால் தொழிற்சாலைத் தொழிலாளர்கள் அடிக்கடி விபத்துக்குள்ளாகி வந்தனர். இவ்வாறான விபத்துக்களைத் தவிர்க்கும் முகமாக, தொழிற்சாலையில் தொழிலைத் தொடங்குவதற்கு முன்னர், பொறிகளின் சில்லுகளையும் வெட்டும் சுழற்பொறிகளையும் உருவகப்படுத்தும் ரோதை முனியை வழிபடும் வழக்கம் ஏற்பட்டது. 

விடுமுறைக்குப் பின்னர் தொழிற்சாலையைக் கழுவிச் சுத்தப்படுத்தி புதிதாகப் பணிகளைத் தொடங்குவதற்கு முன்னர் ரோதை முனிக்கு படையல் வைக்கும் வழக்கம் இருந்து வந்ததாக அறியப்படுகிறது.



</doc>
<doc id="177361" url="https://ta.wikipedia.org/wiki?curid=177361" title="இலை சுருட்டி">
இலை சுருட்டி

இலை சுருட்டி அல்லது இலை சுருட்டி வண்டு (Leaf-Rolling Weevil Beetle or Leaf Roller) என்பது சிவப்பு உடல் கொண்ட வண்டினம். 

இவற்றின் இனப்பகுப்பு பின்வருமாறு:
இவை இலைகளின் சாறினை உண்ணும். ஒருவகை படரும் தாவரத்தினை மட்டும் உண்கின்றன என்பதால் இவற்றின் முழுமையான வாழ்வும் அச்செடிகளிலேயே நடைபெறுகிறது.

இனப்பெருக்கத்தின் போது ஆண் ஒரு இலையினை தேர்ந்தெடுக்க பெண் அதன் மீது வந்து அமரும். இனப்பெருக்கத்திற்கு பின் பெண் இலையும் தண்டும் சேரும் இடத்தில் முட்டைகள் வைக்கும். ஆண் இலை சுருட்டி வண்டு அவ்விலையினை சுருட்டி வெற்றிலை போன்று உருளை வடிவமைக்கும். 



</doc>
<doc id="177371" url="https://ta.wikipedia.org/wiki?curid=177371" title="திருக்குற்றால மாலை">
திருக்குற்றால மாலை

திருக்குற்றால மாலை என்பது திரிகூடராசப்பரின் பதினான்கு படைப்புகளில் ஒன்றாகும். 

என்று காப்பினை கொண்டு தொடங்கும் இந்நூல் திருக்குற்றாலநாதரை பாராட்டி பாட அவரின் இரு பிள்ளைகளான கணபதியையும், முருகனையும் பாடியிருக்கிறார்.

இதில் 100 செய்யுள்கள் கலித்துறையால் இயற்றப் பெற்றுள்ளன. நெடிலடி அடியளவில் புனையப்பட்டு நான்கடிகளில் எதுகைத்தொடை கொண்டுள்ள எல்லா பாடல்களும் "குற்றாலத் துறைபவனே" என்று முடிகின்றன.



</doc>
<doc id="177379" url="https://ta.wikipedia.org/wiki?curid=177379" title="தொழில்துறை கதிரியல்">
தொழில்துறை கதிரியல்

தொழில்துறை கதிரியல் (Industrial radiology) என்பது எக்சு மற்றும் காமா கதிர்களின் பண்புகளைப் பயன்படுத்தி தொழில்துறையில் உற்பத்திப் பொருட்களின் உள்ளே காணப்படும் பழுதுகளை எந்தவித சேதமுமில்லாமல் (Non destructive testing) கண்டறியும் முறையும் முடிந்த நிலையில் பெறும் பொருட்கள் ஒரே கனமுடன் உள்ளதா என காணவும் கன அளவுகளைக் கட்டுப்படுத்தவும் பயன்படும் கதிரியல் துறையாகும். இத்துறையிலும் கதிரியல் காப்பு நடவடிக்கைகள் எடுக்கப்பட வேண்டும்


</doc>
<doc id="177380" url="https://ta.wikipedia.org/wiki?curid=177380" title="ஆம்ஸ்டர்டம் வானூர்தி நிலையம் ஸ்கைபோல்">
ஆம்ஸ்டர்டம் வானூர்தி நிலையம் ஸ்கைபோல்

ஆம்ஸ்டர்டம் வானூர்தி நிலையம் ("Amsterdam Airport Schiphol" ) நெதர்லாந்தின் முதன்மை பன்னாட்டு வானூர்தி நிலையம் ஆகும். ஆம்ஸ்டர்டம் நகரின் தென்மேற்கில் 20 நிமிடங்கள் () தொலைவில் ஹார்லெம்மர்மீர் நகராட்சியில் அமைந்துள்ளது. இந்த வானூர்தி நிலையம் கேஎல்எம், ஏர்கேபிளை, கொரென்டன் டச்சு ஏர்லைன்ஸ், மார்ட்டின் ஏர், டிரான்சாவியா போன்ற வான் போக்குவரத்து நிறுவனங்களுக்கு முனைய நடுவமாக அமைந்துள்ளது. மேலும் டெல்டா ஏர்லைன்சிற்கு ஐரோப்பிய முனைய நடுவமாகவும் விளங்குகிறது. இது ஒரு வானூர்தி நிலைய நகரம் எனக் கருதப்படுகிறது.



</doc>
<doc id="177384" url="https://ta.wikipedia.org/wiki?curid=177384" title="இணைக்கணம்">
இணைக்கணம்

"G" ஒரு குலம்; அதன் ஒரு உட்குலம் "H" ; "g" என்பது "G" இன் ஒரு உறுப்பு எனில்:

"H" இன் ஒவ்வொரு இடது இணைக்கணமும் அதன் வலது இணைக்கணத்துடன் பொருந்தினால், "H" இயல்நிலை உட்குலமாகும். உட்குலத்திலிருந்து வரையறுக்கப்பட்டாலும் வலது மற்றும் இடது இணைக்கணங்கள் "G" இன் உட்குலங்களாக இல்லாமல், உட்கணங்களாக மட்டுமே இருக்கும். "G" இன் எந்தவொரு உட்குலத்தின் வலது இணைக்கணம் அல்லது இடது இணைக்கணமானது பொதுவில் இணைக்கணம் என அழைக்கப்படுகிறது. 

இதில் இடப்புறமானது "H" இன் வலது இணைக்கணமாகவும், வலப்புறமானது "H" இன் இணையிய உட்குலமான "g""Hg" ) இன் இடது இணைக்கணமாகவும் இருக்கிறது. எனவே ஒரு உட்குலத்தின் வலது இணைக்கணம், வேறொரு உட்குலத்தின் இடது இணைக்கணமாகவும் இருக்கலாம். ஒரே உட்குலத்தின் ஒவ்வொரு வலது இணைக்கணமும் அதன் இடது இணைக்கணத்துக்குச் சமமாக இருப்பின் அந்த உட்குலம் இயல்நிலை உட்குலமாகும். அத்தகைய இணைக்கணங்கள் அனைத்தும் அடங்கிய குலம் காரணி குலம் எனப்படும்.

முற்றொருமை உறுப்பு ஏதாவதொரு வலது அல்லது இடது இணைக்கணத்தில் இருக்க வேண்டும். "H" உட்குலமாகையால் முற்றொருமை உறுப்பு "H" இல் இருக்கும். எனவே "H" தனக்குத்தானே ஒரு இடது மற்றும் வலது இணைக்கணமாக அமையும்.



"G" இல் "H" இன் "m" இணைக்கணங்கள்: 

இங்கு, 

"mZ+"m" = "m"(Z+1) = "mZ என்பதால் "m" இணைக்கணங்களுக்கு மேல் கிடையாது. இணைக்கணம் "m"Z+"a" , "a" மாடுலோ "m" இன் சமானத் தொகுப்பு.


திசையன் வெளி "V", அதன் உள்வெளி "W", "V" இன் ஒரு குறிப்பிட்ட திசையன் "a" எனில் கீழ்க்காணும் கணம் "V" இல் "W" இன் இணைக்கணங்களைத் தரும்:

குலம் "G" இன் இரு உட்கணங்கள் "H" , "K" எனில், "G" இல் "H" மற்றும் "K" இன் இரட்டை இணைக்கணங்கள்: 

இவை "h" = 1; "k" = 1 எனும்போது, "K" இன் இடது இணைக்கணங்களாகவும் "H" இன் வலது இணைக்கணங்களாகவும் அமைகின்றன.

குலம் "G" இன் இரு உட்கணங்கள் "H" , "K" எனில்:




"H" இன் இடது இணக்கணங்கள் மற்றும் வலது இணைக்கணங்கள் ஒவ்வொன்றின் உறுப்புகளின் எண்ணிக்கையும் "H" -இன் உறுப்புகளின் எண்ணிக்கைக்குச் சமமாகும். மேலும் "H" இன் இடது இணக்கணங்களின் எண்ணிக்கையும் வலது இணைக்கணங்களின் எண்ணிக்கையும் சமம். அந்த எண் "G" இல் "H" இன் குறியெண் என அழைக்கப்படுகிறது. இக்குறியெண்ணின் குறியீடு: ["G" : "H" ]. "G" , "H" இரண்டும் முடிவுறு குலங்களாக இருந்தால் லாக்ராஞ்சியின் தேற்றம் மூலம் பின்வரும் வாய்ப்பாட்டால் இக்குறியெண்ணைக் காணலாம்:

"G" இல் "H" இன் ஒவ்வொரு இடது இணைக்கணமும் அதன் வலது இணைக்கணத்திற்குச் சமமாக இருந்தால் "H" இயல்நிலை உட்குலம் எனப்படும். 
அதாவது "G" இன் ஒரு உட்குலம் "N" எனில்: 
என இருந்தால், இருந்தால் மட்டுமே "N" ஒரு இயல்நிலை உட்குலமாக இருக்க முடியும். 

இந்நிலையில் அனைத்து இணைக்கணங்களின் கணம், ("aN" )∗("bN" ) = "abN" என வரையறுக்கப்படும் ஈருறுப்புச் செயலியிடன் சேர்ந்து ஒரு குலமாக அமையும். அக்குலம் ("G" / "N") காரணி குலம் என அழைக்கப்படும். ஒவ்வொரு வலது இணைக்கணமும் இடது இணைக்கணமாகவும் உள்ளபடியால் வலது, இடது இணைக்கணங்களென வேறுபடுத்திச் சொல்ல வேண்டிய அவசியம் இல்லை.




</doc>
<doc id="177386" url="https://ta.wikipedia.org/wiki?curid=177386" title="திரிகூடராசப்பர்">
திரிகூடராசப்பர்

திரிகூடராசப்பர் அல்லது திரிகூடராசப்பக் கவிராயர் என்பவர் திருக்குற்றாலக் குறவஞ்சி என்ற இசை நாடகத்தின் ஆசிரியர் ஆவார்.

திரிகூடராசப்பர் திருநெல்வேலி மாவட்டத்தில் தென்காசியை அடுத்துள்ள மேலகரம் என்னும் ஊரில் ஏறக்குறைய 18ஆம் நூற்றாண்டில் பிறந்தவராவார்.

இவர் சைவ வேளாளர் குலம் என்றும்; திருவாவடுதுறை ஆதீன மடத்தின் தலைவராக இலகியிருந்த மறைத்திரு சுப்பிரமணிய சுவாமிகளின் மரபு வழியினர் என்றும் செப்பேடுகள் மூலம் அறியப்படுகிறது.

இவர் தம் இளம் பருவத்திலேயே தமிழ்க்கல்வி பயின்று அதில் நன்கு தேர்ச்சி பெற்றார்; செய்யுள் இயற்றும் திறனும் கைவரப் பெற்றார்; அவற்றுள், மடக்கு திரிபு சிலேடை முதலிய சொல்லணிகளும், உவமை முதலிய பொருளணிகளும் சிறப்பப் பாடுதலில் வல்லுநர். விரைந்து பாடும் பேராற்றலும் கொண்டவர். திருக்குற்றாலத்தில் எழுந்தருளியிருக்கின்ற திருக்குற்றால நாதராகிய திரிகூடராசப் பெருமான் மீது பதினான்கு நூல்கள் பாடினார்.



</doc>
<doc id="177388" url="https://ta.wikipedia.org/wiki?curid=177388" title="எஸ். எம். ஆர். வி மேல்நிலைப் பள்ளி">
எஸ். எம். ஆர். வி மேல்நிலைப் பள்ளி

எஸ். எம். ஆர். வி மேல்நிலை பள்ளி ("S. M. R. V. Higher Secondary School", "சிறீ மூலம்திருநாள் இராம வர்மா மேல்நிலைப் பள்ளி") கன்னியாகுமரி மாவட்டத் தலைநகர் நாகர்கோவிலின் வடசேரி பகுதியில் இயங்கிவரும் ஒரு அரசு உதவிபெறும் மேல்நிலைப் பள்ளியாகும். இப்பள்ளி 1919ம் ஆண்டு இப்பகுதியில் உள்ள சாலியர் சமுதாயத்தைச் சார்ந்தவர்களால் ஆரம்பிக்கப்பட்டது.

1985-ல் மாநில அளவில் முதல் மாணவியை உருவாக்கிய பெருமைக்குரிய பள்ளியாகும் இது.

அப்பகுதி மக்கள் மிகுந்த அரசபக்தி உடையவர்கள். தங்களை ஆதரித்த அரசர் சிறீ மூலம் திருநாள் இராம வர்மா பெயரில் இப்பள்ளியை தொடங்கினார்கள். 2011 ஆம் ஆண்டில் மாநில அளவில் மூன்றாவது த்ரம் பெற்ற பள்ளிக்கூடமிது. பிரசிடன்ட் நாயனார், போன்றவர்களின் பெருமுயற்சியால் தொடங்கப்பட்டது.

வ.ந.இ.வ.சா.அ.நிதியின் நூற்றாண்டு விழா சிறப்பிதழ் 2008


</doc>
<doc id="177389" url="https://ta.wikipedia.org/wiki?curid=177389" title="திருக்குற்றால நாதர் உலா">
திருக்குற்றால நாதர் உலா

திருக்குற்றால நாதர் உலா என்னும் நூல் திரிகூடராசப்பரின் பதினான்கு படைப்புகளில் ஒன்றாகும். 

திருக்குற்றால நாதர் உலா என்பது சிற்றிலக்கிய வகைகளில் ஒன்றான "உலா" என்ற வகையில் பாடப்பெற்றுள்ளது. பாட்டுடைத் தலைவர் வீதியில் உலா வருகையில் அவரைக்காணப்பெறும் பெண்கள் அவர் மீது மையல் கொண்டு அவரது அழகினையும், புகழினையும், தன் காதலை அவர் உணராது தமக்கு பசலை நோய் வரும் தன்மையினையும் பாடுவதாக இருக்கும்.

இந்நூலின் பாட்டுடைத் தலைவரான குற்றாலத்தில் எழுந்தருளியிருக்கும் திருக்குற்றால நாதர் உலா வருகிறார். இதை கட்டியக்காரன் பறை சாற்றி அறிவிக்கிறான். அவரைக் கண்ட பெண்டிர் அவர் மீது காதல் கொண்டு தன் நிலையினை உரைப்பது போலவும், அவர்கள் அவர்பால் பசலை கொள்வது போன்றும் செய்யுள் நடையில் இயம்பியுள்ளார் ஆசிரியர் .

இதில் பல பா வகைகளினை எளிய நடையில் திரிகூடராசப்பர் கையாண்டுள்ளார்.


</doc>
<doc id="177390" url="https://ta.wikipedia.org/wiki?curid=177390" title="அவசரச் சட்டம் (இந்தியா)">
அவசரச் சட்டம் (இந்தியா)

அவசரச் சட்டம் என்பது இந்திய நாடாளுமன்றம், மாநில சட்டமன்றங்கள் நடைபெறாத நேரங்களில் குடியரசுத் தலைவராலோ அல்லது மாநில ஆளுநராலோ பிறப்பிக்கப்படும் சட்டமாகும். இச்சட்டங்கள் நாடாளுமன்றம் மற்றும் சட்டமன்றங்களால் பிறப்பிக்கப்படும் சட்டத்தைப் போன்றவை. ஆனால் இச்சட்டங்களுக்கு 6 வாரத்திற்குள் அல்லது 60 நட்களுக்குள் நாடாளுமன்றம் அல்லது மாநில சட்டமன்றங்களின் ஏற்பைப் பெற வேண்டும். 

இந்தியாவில் மே 26, 2014 முதல் நரேந்திர மோதி தலைமையிலான அரசு செயல்படத் தொடங்கியது. 20 சனவரி , 2015 வரை , 8 முறைஅவசரச் சட்டங்கள் பிறப்பிக்கப்பட்டுள்ளன.அவற்றுள் சில 


</doc>
<doc id="177391" url="https://ta.wikipedia.org/wiki?curid=177391" title="கன்னொருவ போர்">
கன்னொருவ போர்

கன்னொருவ போர் ("Battle of Gannoruwa") என்பது போர்த்துக்கேயருக்கும் இலங்கையின் கண்டி இராச்சியத்திற்கும் இடையில் நிகழ்ந்த போராகும். போர்த்துக்கேயர் கி. பி. 1638 இல் தியோகோ த மெலோ கஸ்ரோ தலைமையில் கண்டி இராச்சியத்தை ஆக்கிரமித்தனர். கன்னொருவவில் ஏற்பட்ட போரில் போர்த்துக்கேயர் தோல்வியடைந்ததுடன் தியோகோ த மெலோ கஸ்ரோவும் கொல்லப்பட்டார். இதுவே போர்த்துக்கேயரால் கண்டி மீது மேற்கொள்ளப்பட்ட இறுதிப் போராகும்.


</doc>
<doc id="177394" url="https://ta.wikipedia.org/wiki?curid=177394" title="கனேடிய அவசரச் சட்டம்">
கனேடிய அவசரச் சட்டம்

கனேடிய அவசரச் சட்டம் என்பது கனேடிய பாராளுமன்றத்தால் நிறைவேற்றப்பட்ட சட்டம். இது கனடாவின் பாதுகாப்பினை உறுதிப்படுத்த தேவையான செயற்பாடுகளை செய்யவும், மேலும் சட்டங்கள் வகுக்கவும் துணை புரிகிறது. இது ஜூலை21, 1988 அன்று பாராளுமன்றத்தில் ஏற்பு பெற்றது



</doc>
<doc id="177409" url="https://ta.wikipedia.org/wiki?curid=177409" title="பூசாரிக் கைச்சிலம்பு">
பூசாரிக் கைச்சிலம்பு

பூசாரிக் கைச் சிலம்பாட்டம் அல்லது கைச்சிலம்பு ஆட்டம் என்பது இரண்டு சிலம்புகளை வைத்துக்கொண்டு ஆடும் தமிழக நாட்டுப்புற ஆட்டமாகும். மாரியம்மன் திருவிழாக்களிலும், கிராமிய தேவதைகளின் முன்பும் இவ்வாட்டம் ஆடப்படுகிறது. 'சக்தி கரகம்' எடுத்து வரும்பொழுது மாரியம்மன் தாலாட்டுப் பாடல்களைப் பாடிக்கொண்டே இச்சிலம்பாட்டம் ஆடி வருவர். மூன்று பம்பைகள், ஒரு உடுக்கை, நான்கு ஆட்டக்காரர்கள் இவை மூன்றும் சேர்ந்தே இந்தக் கூத்துவர், இதில் எது குறைந்தாலும் கூத்து நடக்காது. கையில் "பூசாரிக் கைச்சிலம்பு" என்ற இரண்டு வெண்கலத்தால் செய்யப்பட்ட சிலம்பு இசைக்கருவியை வைத்து ஆட்டுவர். காலில் சதங்கையும் கட்டியிருப்பர். பம்பை இசைக்கும், தவில் நாதசுர இசைக்கும் கூட இவர்கள் சிலம்பாட்டம் ஆடுகின்றனர். குருவின் துணையுடன் நையாண்டி, நடநையாண்டி போன்ற மெட்டுகளுக்கு ஏதுவாக ஆடுவர். சிலம்பின் ஒலியும், கால்களின் சதங்கை ஒலியும் நாட்டுப்புற பாடலின் இசையுடன் இணைந்து காண்பவரை ஈர்க்கும் தன்மையுடையது பூசாரி கைச் சிலம்பாட்டமாகும்.



</doc>
<doc id="177414" url="https://ta.wikipedia.org/wiki?curid=177414" title="குடீ பாடவா">
குடீ பாடவா

குடீ பாடவா என்பது மராத்தியரின் பண்டிகைகளில் ஒன்று. பத்வா என்ற சொல் சமசுகிருதத்தின் பிரதிபாத் என்ற சொல்லில் இருந்து தோன்றியது. பிரதிபாத் என்றால், நிலவு ஆண்டின் முதல் நாள். கயானா, திரினிடாட் போன்ற நாடுகளில் ஹோலி பண்டிகையை பக்வா என்று அழைக்கின்றனர்.
குதி என்றால் வெற்றிக் கம்பம் என்று பொருள். இந்து நாட்காட்டியின் சித்திரை மாதத்தின் முதல் நாள் (பெரும்பாலும் இந்நாள் மார்ச்சு மாதத்தில் வருகிறது) மராத்தியர்களின் புத்தாண்டின் முதல் நாளாக கொண்டாடப்படுகிறது. (இந்த நாள் தான் கன்னட, தெலுங்கு வருடப் புத்தாண்டு நாள் யுகாதியும் ஆகும்.) மராத்தியர்களின் வழக்கப்படி இந்த நாளில் இராமர் இராவணனைக் கொன்று சீதையுடன் அயோத்தி திரும்பினார். அயோத்தி மக்கள் இராமனின் வரவை குதி (வெற்றி கம்பம்) நட்டுக் கொண்டாடியதாகவும் கருதகின்றனர்.. ஆனால் வட இந்தியாவில் இந்நிகழ்ச்சி, தீபாவளி அன்று நடைபெற்றதாகக் கூறுவர். இந்த நாளில் மக்கள் புதுத் துணிகள், நகைகள் வாங்குவர். புதிய செயல்களைத் தொடங்க நன்னாளாக இந்நாள் உள்ளது. இந்நாளில் குழந்தைகள் சரசுவதிக்குப் பூசை செய்வர். இந்த நாளில் பிரம்மன் உலகைப் படைத்ததாகவும் நம்புகின்றனர். இந்நாளில் புரான் போலி, புந்து பாக் போன்ற சிறப்பு இனிப்புகளும் செய்யப்படுகின்றன.




</doc>
<doc id="177421" url="https://ta.wikipedia.org/wiki?curid=177421" title="சோம சூக்தப் பிரதட்சணம்">
சோம சூக்தப் பிரதட்சணம்

சோம சூக்தப் பிரதட்சணம் என்பது பிரதோச நாளில் சிவாலயத்தினை வலம் வரும் முறையாகும். 

அமுதம் வேண்டி தேவர்களும் அசுரர்களும் பாற்கடலை கடைய திட்டமிட்டார்கள். அதற்காக மேரு மலையை மத்தாகவும் வாசுகி பாம்பினை கயிறாகவும் உபயோகம் செய்து பாற்கடலை கடைந்தார்கள். ஒரு கட்டத்தில் வலி பொறுக்க இயலாத வாசுகி பாம்பு ஆலகாலம் எனும் விசத்தினை கக்கியது.

அந்த ஆலகாலம் தேவர்களையும், அசுரர்களையும் துரத்தியது. சிவபெருமான் இருக்கும் இமயமலையை தேவர்கள் வலமாக சுற்றும் போது ஆலகாலம் வழிமறைத்தது. அதனால் தேவர்கள் வந்த வழியே திரும்பி சுற்ற இம்முறை ஆலகாலம் இடப்புறம் வந்து எதிர்த்தது. இவ்வாறு வலமும் இடமுமாக மாறி மாறி பயமுருத்திய ஆலகாலத்தினை சிவபெருமான் உண்டு தேவர்களை காத்தார். 

ஆலகாலம் துரத்த தேவர்கள் கையிலாயத்தினை சுற்றிய விதத்தினை சோம சூக்தப் பிரதட்சணம் என்கிறார்கள் சைவர்கள். 

பாற்கடல்


</doc>
<doc id="177427" url="https://ta.wikipedia.org/wiki?curid=177427" title="நாகராஜ சோழன் (திரைப்படம்)">
நாகராஜ சோழன் (திரைப்படம்)

நாகராஜ சோழன் எம்.ஏ, எம்.எல்.ஏ மணிவண்ணன் இயக்கத்தில் வெளிவந்த தமிழ்த்திரைப்படமாகும். 1994 ஆம் ஆண்டில் வெளிவந்து பெரும் வரவேற்பைப் பெற்ற அமைதிப்படை திரைப்படத்தின் இரண்டாம் பாகமாக இப்படம் வெளிவந்தது, இது மணிவண்ணன் இயக்கிய 50வது திரைப்படமாகும். இதில் சத்யராஜ், மணிவண்ணன், சீமான், ரகு மணிவண்ணன், கோமல் சர்மா, வர்ஷா ஆகியோர் முன்னணி வேடங்களில் நடித்துள்ளனர். படத்திற்கு ஜேம்ஸ் வசந்தன் இசையமைக்க, வி ஹவுசு புரொடக்சன்சு சார்பில் எஸ். ரவிச்சந்திரன், கே. சுரேஷ் ஆகியோர் படத்தை தயாரித்தனர்.



</doc>
<doc id="177436" url="https://ta.wikipedia.org/wiki?curid=177436" title="மேரி அன்னிங்">
மேரி அன்னிங்

மேரி அன்னிங் (Mary Anning) (1799 மே 21 - 1847 மார்ச்சு 21) என்பவர் பிரித்தானிய ஆய்வாளரும் தொல்பொருள் ஆய்வாளரும் ஆவார். இவர் பல புதைபடிவங்களைச் சேகரித்துள்ளார். புவியின் வரலாற்றைப் பற்றியும், முற்கால வரலாறு பற்றியும் நிறைய தெரிவித்துள்ளார்.

இவர் பெண்ணாக இருந்தமையினாலும், வறுமையான குடும்பத்தில் பிறந்தவர் என்பதாலும், இவரால் ஆய்வுகளில் வெகுவாகப் பங்கேற்க முடியவில்லை. பின்னர், இவரது ஆய்வுகளின் மூலம், பிரித்தானியா, ஐரோப்பா, அமெரிக்கா ஆகிய இடங்களில் இருந்து பல்வேறு ஆய்வாளர்கள் புதைபடிவங்க்ள் பற்றிய சந்தேகங்களைக் கேட்டுத் தெளிந்தனர். இவரது இறப்பிற்கு 163 ஆண்டுகளுக்குப் பின்னர், பிரித்தானியாவில் அறிவியல் வளர்ச்சிக்குப் பாடுபட்ட பத்து பெண்களின் பட்டியலில் இவரது பெயரும் சேர்க்கப்பட்டுள்ளது.


</doc>
<doc id="177442" url="https://ta.wikipedia.org/wiki?curid=177442" title="குவாங்சோ பையுன் பன்னாட்டு வானூர்தி நிலையம்">
குவாங்சோ பையுன் பன்னாட்டு வானூர்தி நிலையம்

குவாங்சோ பையுன் பன்னாட்டு வானூர்தி நிலையம் ("Guangzhou Baiyun International Airport", ) சீனாவின் குவாங்டோங் மாகாணத்தின் தலைநகர் குவாங்சோவின் முதன்மை வானூர்தி நிலையமாகும். இதன் இரண்டு நிலையக் குறியீடுகளும் முன்பிருந்த பழைய வானூர்தி நிலையத்தினுடையதாகும். இரண்டும் உரோமானியப் பெயரான "கன்டன்" என்பதைப் பிரதிபலிக்கிறது. இந்த வானூர்தி நிலையம் சீனா சதர்ன் ஏர்லைன்ஸ் நிறுவனத்திற்கு முனைய நடுவமாக விளங்குகிறது. 

2011ஆம் ஆண்டுத் தரவுகளின்படி குவாங்சோ பையுன் பன்னாட்டு வானூர்தி நிலையம் சீனாவின் இரண்டாவது போக்குவரத்து மிகுந்த வானூர்தி நிலையமாகவும் உலகின் 19வது போக்குவரத்து மிகுந்த நிலையமாகவும் விளங்குகிறது; இங்கு பயணித்தவர்களின் எண்ணிக்கை 45,040,340 ஆக இருந்தது. சரக்குப் போக்குவரத்தில் இந்த வானூர்தி நிலையம் சீனாவில் மூன்றாவதாகவும் உலகில் 21வதாகவும் உள்ளது. இயக்கப்படும் வானூர்திகளில் இது சீனாவில் இரண்டாமிடத்தில் உள்ளது.



</doc>
<doc id="177447" url="https://ta.wikipedia.org/wiki?curid=177447" title="பூமாதேவி">
பூமாதேவி

பூமாதேவி என்பது புவியைத் தாயாகக் கருதி வணங்கும் உருவத்தைக் குறிக்கிறது. இவரை பூமிதேவி, பூதேவி என்றும் அழைக்கின்றனர். இந்து புராணங்களின் படி, இவர் திருமால் வராக அவதாரம் எடுத்த போது அவருக்கு மனைவியாக ஆனார். நரகாசுரனின் தாய். சத்தியபாமா, பூமாதேவியின் இன்னொரு வடிவமாகக் கருதுகின்றனர். சீதையின் தாயாகவும் கருதுவர்.



</doc>
<doc id="177449" url="https://ta.wikipedia.org/wiki?curid=177449" title="இயற்பியலின் விந்தை எண்கள்">
இயற்பியலின் விந்தை எண்கள்

மந்திரஎண்கள் அல்லது விந்தைஎண்கள் "(Magic numbers)" என்று அணுக்கரு இயற்பியலில் 2,8,20,28,50,82 மற்றும் 126 போன்ற சில எண்கள் குறிப்பிடப்படுகின்றன. அணுகருவிலுள்ள புரோட்டான்கள் அல்லது நியூட்ரான்களின் எண்ணிக்கை இந்த எண்களில் ஏதாவது ஒன்றுக்குச் சமமாக இருந்தால் அவ்வணு அதிக நிலைத்தன்மைப் பெற்று இருக்கிறது என கண்டுபிடிக்கப்பட்டுள்ளது. எனவே இவ்வெண்கள் இயற்பியலின் விந்தை எண்கள் எனப்படுகின்றன. இவ்வேழு எண்கள் மட்டுமே பரவலாக அங்கீகரிக்கப்பட்ட மந்திர எண்களாகும். இவை தவிர மேலும் புரோட்டான்களுக்கு 114,122,124 மற்றும் 164 எண்களும் நியூட்ரான்களுக்கு 184,196, 236 மற்றும் 318 என்ற எண்களும் மந்திர எண்களாக இருக்கும் என்றும் கணிக்கப்பட்டுள்ளது. 


</doc>
<doc id="177451" url="https://ta.wikipedia.org/wiki?curid=177451" title="மூர்த்தி">
மூர்த்தி

மூர்த்தி என்பது தெய்வீக சக்தியைக் குறிக்கப் பயன்படும் உருவம் ஆகும். மூர்த்தம் என்றால் உருவம் அளித்தல் என்று பொருள். கல், மரம், உலோகம் போன்றவற்றின் வழியாக இறையை வணங்க முடியும் என்பது இந்து சமயத்தவரின் நம்பிக்கை. மூர்த்தி என்ற சமசுகிருதச் சொல்லுக்கு, வேறு வடிவம் என்று பொருள். இந்துக்கள் இறைவனுக்கு மனித, விலங்கு உருவங்களைக் கொண்டு வழிபடுகின்றனர். மனித உடலையும் தெய்வீகமாகக் கருதுவதால், உடலைத் தூய்மையாக வைத்திருப்பதும் செயற்பாடுகளைச் செம்மையாகவும் வைத்திருக்க வேண்டும் என்பதும் நம்பிக்கை.


</doc>
<doc id="177452" url="https://ta.wikipedia.org/wiki?curid=177452" title="நெய்வேத்தியம்">
நெய்வேத்தியம்

நைவேத்தியம் (நெய்வேத்தியம்) (Naivedhya) என்பது இறைவனுக்கு படைக்கப்படும் உணவு. உணவு உண்ணும் முன், இந்துக்கள் இறைவனுக்குப் உணவு படைப்பதை வழக்கமாகக் கொண்டுள்ளனர். எனவே கடவுளுக்குப் படைப்பதற்கான உணவைத் தயாரிக்கும் சமயத்திலும், காணிக்கை செலுத்தும் சமயத்திலும் அவ்வுணவை உண்ணுதல் தவறான பண்பாடு. இறைவனுக்கு அளித்து, தங்களின் கோரிக்கைகளை மந்திரங்கள் கூறி வேண்டுவர். நைவேத்தியம் என்ற சொல் இறைவனுக்கு அளிக்கப்படுவது என்று பொருள் தரும். அது உணவாக இருக்க வேண்டும் என்பது கட்டாயமில்லை. நைவேத்தியம் என்பது பிரசாதத்தில் இருந்து வேறுபடுகிறது. பிரசாதம் என்பது கடவுளிடம் இருந்து நாம் பெறுவது.



</doc>
<doc id="177453" url="https://ta.wikipedia.org/wiki?curid=177453" title="தேவி">
தேவி

தேவி என்பது இறைத்தன்மையை பெண்ணாகப் போற்றும் வடிவம். ஆணாகப் போற்றும் வடிவத்தை தேவன் என்பர். தேவி வழிபாடும் இந்து சமய வழிபாட்டின் அங்கமாக உள்ளது. இந்து சமயத்தின் பிரிவான சாக்தத்தில் பெண்ணான சக்தியை முதன்மை தெய்வமாக வழிபடுவர்..

இந்துக்கள் போற்றும் பெண் தெய்வங்கள்




</doc>
<doc id="177454" url="https://ta.wikipedia.org/wiki?curid=177454" title="இசுதான்புல் அத்தாதுர்க் வானூர்தி நிலையம்">
இசுதான்புல் அத்தாதுர்க் வானூர்தி நிலையம்

இசுதான்புல் அத்தாதுர்க் வானூர்தி நிலையம் ("Istanbul Atatürk Airport",) துருக்கியின் இசுதான்புல்லில் அமைந்துள்ள இரு பன்னாட்டு வானூர்தி நிலையங்களில் முதன்மையானதும் பயணிகள் போக்குவரத்தில் துருக்கியின் மிகப்பெரும் வானூர்தி நிலையமும் ஆகும். நகரின் ஐரோப்பியப் பகுதியான யெசில்கோயில் 1924 இல் திறக்கப்பட்ட இந்த வானூர்தி நிலையம் நகர மையத்திலிருந்து மேற்கே தொலைவில் அமைந்துள்ளது. 1980இல் துருக்கியின் முதல் அரசுத்தலைவரும் நிறுவனருமான முஸ்தாபா கெமால் அத்தாதுர்க் நினைவில் இது அத்தாதுர்க் பன்னாட்டு வானூர்தி நிலையம் எனப் பெயரிடப்பட்டது. 2012 தரவுகளின்படி ஆண்டுக்கு 45 மில்லியன் பயணிகள் வந்துசெல்லும் இது உலகின் 20வது போக்குவரத்து மிக்க வானூர்தி நிலையமாக உள்ளது. பன்னாடுப் பயணிகளின் போக்குவரத்தில் (உள்ளூர்ப் பயணிகளைத் தவிர்த்த) உலகின் 14வது நிலையில் உள்ளது. ஐரோப்பாவில் ஆறாவது பயணிகள் போக்குவரத்து மிகுந்த நிலையமாகவும் விளங்குகிறது.

துருக்கியின் குடிசார் பொறியாளர்களின் அவை பட்டியலிட்டுள்ள 50 பொறியியல் சாதனைகளில் இந்த வானூர்தி நிலையக் கட்டமைப்பும் இடம் பெற்றுள்ளது.



</doc>
<doc id="177464" url="https://ta.wikipedia.org/wiki?curid=177464" title="அஞ்சலி">
அஞ்சலி



</doc>
<doc id="177467" url="https://ta.wikipedia.org/wiki?curid=177467" title="மிதவை விதிகள்">
மிதவை விதிகள்

மிதவை விதிகள் (Laws of floatation ) 1- மிதக்கும் பொருளின் அடர்த்தி அது எந்த பாய்மத்தில்- நீர்மத்தில்- மிதக்கிறதோ அதன் அடர்த்தியை விட குறைவாக இருக்கும்.

2- மிதக்கும் பொருளின் நிறை அதனால் விலக்கப்படும் நீர்மத்தின் நிறைக்குச் சம்மாகும்.

3-மிதக்கும் பொருளின் ஈர்ப்பு மையமும் மிதக்கும் பொருளால் விலக்கப்படும் நீர்மத்தின் ஈர்ப்பு மையமும் ஒரே செங்குத்துக் கோட்டில் அமைந்திருக்கும். 

பாட பத்தகம்

</doc>
<doc id="177468" url="https://ta.wikipedia.org/wiki?curid=177468" title="இளையர் (குடி)">
இளையர் (குடி)

இளையர் என்பவர் சங்க காலக் குடிகளில் ஒருவர். ஆதன், அழிசி மற்றும் சேந்தன் ஆகியோர் இளையர் குடியில் தோன்றியவர்கள். சேந்தனின் தந்தை அழிசியும், அழிசியின் தந்தை ஆதனும் ஆவர். இந்த இளையர் குடியினர் வெல்போர் சோழர் என்ற சோழரின் கிளைக் குடியினர் ஆவர்.

இவர்கள் ஆர்க்காடு என்னும் நாட்டை ஆண்டுவந்தனர். இந்த ஆர்க்காட்டை இளையர் குடியில் தோன்றிய அழிசி ஆண்டதால் இக்காட்டை "அழிசியம் பெருங்காடு" என்றும் அழைப்பர். இக்காட்டில் நெல்லிமரங்கள் அதிகம். இப்பகுதியை பற்றி குறிக்கும் சங்க இலக்கியங்கள் இந்நாட்டை நீர் வளம் (கழனி), நெல்லி மரங்கள், சோழர் குடியாட்சி போன்றவற்றொடு இணைத்துக் காட்டுவதால் இது தஞ்சை மாவட்டத்தின் ஆர்க்காட்டுக் கூற்றமே அன்றி வட தமிழக ஆர்க்காடு இல்லை என அறியலாம்.


ஒல்லையூர் தந்த பூதப்பாண்டியன் அவையில் ஆதன் அழிசி என்ற ஒருவன் இருந்தான். இளையர் குடி அழிசி காவிரி ஆற்றின் மருதமரக் கரையில் கட்டி வைக்கப்பட்டான் என்ற செய்தியும் உள்ளது. இந்த இரணடையும் இணைத்துக் காட்டி இருவரும் ஒருவரே என்றும் அழிசி சோழரோடு பகைமை கொண்டு ஒல்லையூர் தந்த பூதப்பாண்டியன் அவையில் இருந்ததால் அதை எதிர்க்கவே ஒல்லையூர் தந்த பூதப்பாண்டியன் மீது எதிரிகள் படை எடுத்தனர் என்று மயிலை சீனி. வேங்கடசாமி கூறுவார். அதனாலேயே சோழ நாட்டு கரையில் அழிசியும் கட்டி வைக்கப்பட்டான் என்றும் கூறுவர்.
மேலே காட்டப்படுள்ள மேற்கோள் சான்றுகள் அனைத்தும் இளையர் என்போரை வாட்போர் வீரர் எனவே காட்டுகின்றன. 


</doc>
<doc id="177471" url="https://ta.wikipedia.org/wiki?curid=177471" title="தக்கயாகப்பரணி உரை">
தக்கயாகப்பரணி உரை

தக்கயாகப்பரணி உரை 16 ஆம் நூற்றாண்டில் தோன்றிய உரைநூல். 12 ஆம் நூற்றாண்டில் தோன்றிய தக்கயாகப் பரணி என்னும் நூலுக்கு எழுதப்பட்ட உரை இந்த நூல். இந்த உரைநூலின் ஆசிரியர் இன்னார் எனத் தெரியவில்லை.

உரைக் குறிப்புகள்
இந்த உரையைச் சாமிநாதையர் பாராட்டியுள்ள பாடல்:

பாரும் விசும்பும் புகழ் தக்கயாகப் பரணியின் பால்
ஆரும் சுவை பல ஆரும் தெளிய அணி உரை செய்
சீரும் சிறப்பும் உடையோய் இருமொழிச் செல்வ நின்றன்
பேரும் தெரிந்திலன் என் செய்குவேன் இந்தப் பேதையனே. 
மு. அருணாசலம், தமிழ் இலக்கிய வரலாறு, பதினைந்தாம் நூற்றாண்டு, பதிப்பு 2005


</doc>
<doc id="177487" url="https://ta.wikipedia.org/wiki?curid=177487" title="திருவாங்கூர் ஸ்டேட் வங்கி">
திருவாங்கூர் ஸ்டேட் வங்கி

திருவாங்கூர் ஸ்டேட் வங்கி (SBT) கேரளாவில் நிறுவப்பட்ட ஸ்டேட் வங்கி குழுமத்தைச் சேர்ந்த வங்கியாகும். இந்த வங்கிக்கு கேரள மாநிலத்தில் உள்ள கிளைகள் மற்றும் இந்தியாவின் பிற 16 மாநிலங்களில் உள்ள கிளைகள் உட்பட மொத்தம் 1013 கிளைகள் உள்ளன. 

தமிழ்நாடு மாநிலத்தில் மேலும் கிளைகள் தொடங்கி வங்கிச் சேவையை விரிவாக்கம் செய்யவிருக்கும் திருவாங்கூர் ஸ்டேட் வங்கி அதன் மண்டல அலுவலகத்தை மதுரையில் திறக்கவிருக்கிறது. தமிழ்நாடு மாநிலத்தில் நடைபெறவிருக்கும் பணிகளை ஒருங்கிணைப்பதற்கென்றே புதிதாக பொது மேலாளரும் நியமிக்கப்பட்டுள்ளார். 
2016 ஆம் ஆண்டில், திருவாங்கூர் ஸ்டேட் வங்கி உள்ளிட்ட ஐந்து பொதுத்துறை வங்கிகளான பிகானீர் மற்றும் ஜெய்ப்பூர் ஸ்டேட் வங்கி, ஐதராபாத் ஸ்டேட் வங்கி, பாட்டியாலா ஸ்டேட் வங்கி, ஸ்டேட் பேங்க் ஆஃப் திருவிதாங்கூர், மைசூர் ஸ்டேட் வங்கி ஆகிய வங்கிகள், பாரத ஸ்டேட் வங்கியுடன் ஒன்றிணைக்க திட்டமிடப்பட்டது, இதற்கு இந்திய அரசு 2017 பிப்ரவரி 15 ஆம் தேதி ஒப்புதல் அளித்தது. இறுதியாக 2017 மார்ச் 31 அன்று பாரத ஸ்டேட் வங்கியுடன் இணைக்கப்பட்டன.


</doc>
<doc id="177490" url="https://ta.wikipedia.org/wiki?curid=177490" title="சக்கையாட்டம்">
சக்கையாட்டம்

சக்கையாட்டம் அல்லது சக்கை குச்சி ஆட்டம் என்பது ஒரு தமிழர் நாட்டுப்புறக் ஆடற்கலை ஆகும். நான்கு தேக்கு மரத்துண்டுகளை விரல்களுக்கிடையே வைத்துக்கொண்டு அடித்து ஒலி எழுப்பியபடி ஆடும் ஆட்டம் ஆகும்." சக்கை என்ற மரத்துண்டுகளை, விரல்களுக்கிடையில் வைத்து ஒலி எழுப்பியபடி ஆடுவதால், இது சக்கையாட்டம் எனப் பெயர் பெற்றது. இந்த ஆட்டம் பாண்டிச்சேரி, தஞ்சாவூர், திருச்சி ஆகிய மாவட்டங்களில் உள்ள மாரியம்மன், முருகன் கோவில்களில் நிகழும் பெரிய விழாக்களிலும், சிறிய விழாக்களிலும் நிகழ்த்தப்படுகிறது. இந்த ஆட்டத்திற்குரிய இசைக்கருவிகள், குந்தளம், ஜால்ரா ஆகியனவாகும்.

மேலும் இரண்டரை அடி நீளத்தில் மூங்கில் கம்புகளை இரண்டு கைகளிலும் வைத்து அடித்துக் கொண்டு ஆடுகின்றனர். ஆட்டமுறை இணைகோடான நிலையிலும் வட்ட நிலையிலும் ஆடப்படுகின்றது. இந்த ஆட்டத்தை கோயில் சார்ந்த நிகழ்வுகளில் ஆண்கள் மட்டுமே ஆடுகின்றனர். எட்டு அல்லது அதற்குமேல் கலைஞர்கள் பங்குபெறுவர். சக்கை குச்சியின் நீளம் 16 செ.மீட்டரும் அகலம் 2 செ.மீட்டர் அளவும் கொண்டதாய் இருக்கும். சக்கைகள் நான்கும் மெல்லிய நூலால் கோர்க்கப்பட்டிருக்கும்.



</doc>
<doc id="177501" url="https://ta.wikipedia.org/wiki?curid=177501" title="மாக்சுவெல்லின் தக்கை திருகு விதி">
மாக்சுவெல்லின் தக்கை திருகு விதி

ஒரு மின் கடத்தியில் மின்சாரம் பாயும்போது கடத்தியின் அருகாமையில் ஒரு காந்தப் புலம் தோற்று விக்கப்படுகிறது. இந்த காந்தப் புலத்தின் திசையினைக காண மாக்சுவெல்லின் தக்கை திருகு விதி (Maxwell's cork screw law) பயன்படுகிறது.

வலமாகச் சுழன்று முன்செல்லும் திருகியில், திருகு முனைச் செல்லும் திசையில் மின்சாரம் பாய்வதாகக் கொண்டால், ஒரு புள்ளியில் தோன்றும் காந்தப் புலத்தின் திசை திருகியின் சுழல் திசையால் குறிக்கப்படும்.


</doc>
<doc id="177504" url="https://ta.wikipedia.org/wiki?curid=177504" title="ஆம்பியர் நீச்சல் விதி">
ஆம்பியர் நீச்சல் விதி

நேரான மின்கடத்தியில் மின்சாரம் பாயும் போது, கடத்தியினை அடுத்து ஒரு காந்தப் புலம் தோன்றுகிறது. கிடைமட்டத்தில் எளிதில் சுழலுமாறுள்ள ஒரு காந்த முள்ளின் பக்கத்தில் மின்சாரம் பாயும் கடத்தியை கொண்டுவந்தால் காந்தமுள் விலக்கமுறும் திசையினை ஆம்பியர் நீச்சல் விதியுடன் தெரிந்து கொள்ளலாம். 

"ஆம்பியரின் நீச்சல் விதி":

காந்த முள்ளினைப் பார்த்து நீந்திக் கொண்டு இருக்கும் ஒருவனின் திசையில் மின்னோட்டம் பாய்வதாகக் கொண்டால் அவனது இடக்கை பக்கம் காந்த முள்ளின் வடமுனைத் திரும்பும்.


</doc>
<doc id="177505" url="https://ta.wikipedia.org/wiki?curid=177505" title="சூரியமானம்">
சூரியமானம்

சூரியமானம் என்பது சூரியனின் இயக்கத்தினை அடிப்படையாக கொண்டு இந்துக் காலக் கணிப்பு முறையாகும். இக் கணிப்பு முறை பூர்ணமாசம் என்பதிலிருந்து தொடங்குகிறது.

இக்காலக் கணிப்புமுறையில் சூரியன் மேச ராசியில் உதிக்கும் காலத்தினை புத்தாண்டாக கொண்டாடுகிறார்கள். முதல் மாதம் சித்திரை என்று அழைக்கப்பெறுகிறது. இராசிசக்கரத்தில் சூரியன் ராசியில் பயணிப்பதை மற்ற மாதங்களாக கூறுகிறார்கள். இதனை சூரிய மாதங்கள் எனலாம்.இம் முறை தமிழகத்திலும், கேரளத்திலும் உள்ளது. தமிழ் வருடப்பிறப்பு இதன் அடிப்படையிலேயே கொண்டாடப்படுகிறது.


</doc>
<doc id="177516" url="https://ta.wikipedia.org/wiki?curid=177516" title="ஈநாடு">
ஈநாடு

ஈநாடு என்பது இந்திய மாநிலமான ஆந்திராவில் அதிகம் விற்பனையாகும் தெலுங்கு மொழி நாளேடு. புதிய தொழில் நுட்பங்களும், பதிப்பு முறைகளையும் இந்த செய்தித் தாள் ஏற்றுக் கொண்டுள்ளது. நாளொன்றுக்கு 17 லட்சம் பிரதிகள் விற்கப்படுகின்றன. இந்திய மொழிகளில் வெளியாகி அதிக வாடிக்கையாளர்களைக் கொண்டுள்ள நாளேடுகளில் இதுவும் ஒன்று. இது 1974-ல் விசாகபட்டிணத்தில் ராமோஜீ ராவால் தொடங்கப்பட்டது. 
சென்னை, விசாகபட்டினம், ஹைதராபாத், விஜயவாடா, திருப்பதி, அனந்தபூர், கரீம்நகர், ராஜாமுந்திரி, சூரியாப்பேட்டை, குண்டூர், நெல்லூர், ஸ்ரீகாகுளம், கர்னூல், தாடேபல்லிகூடெம், வரங்கல், கடப்பா, நிசாமாபாத், கம்மம், ஒங்கோல், மெஹ்பூப்நகர், பெங்களூர், மும்பை, டெல்லி ஆகிய இடங்களில் அச்சாகிறது.



</doc>
<doc id="177574" url="https://ta.wikipedia.org/wiki?curid=177574" title="புளியங்கூடல்">
புளியங்கூடல்

புளியங்கூடல் ("Puliyankoodal") இலங்கையின் யாழ்ப்பாண மாவட்டத்தின் தெற்கே உள்ள வேலணைத் தீவில் ஊர்காவற்றுறை தொகுதியில் அமைந்துள்ள ஒரு கிராமம். இக்கிராமம் முற்று முழுதும் இந்துக்களையே பூர்வீகமாகக் கொண்டது.

முன்பு புளிய மரங்களும், நாவல் மரங்களும் நிறைந்து காணப்பட்ட இக்கிராமம் காலப்போக்கில் அவை இருந்தமைக்கான அடையாளமே தெரியாமல் அருகி விட்டது. புளியமரங்கள் நிறைந்து கூடலாக காணப்பட்டதால் இக்கிராமத்திற்கு புளியங்கூடல் என்ற காரணப்பெயர் வந்திருக்கலாம் என்றும் சொல்லப்படுகிறது. வேலணை, சரவணை, சுருவில், நாரந்தனை மக்களுக்கெல்லாம் பொது வணிக நிலையமாக புளியங்கூடல் சந்தியே விளங்கி வருகிறது. விவசாயத்திற்கு தேவையான நீரை கிராஞ்சி, குளுவந்தனை ஆகிய குளங்களில் இருந்து பெற முடிகிறது.

புளியங்கூடல் மாணவர்களுக்கான பாடசாலையாக நடராசா வித்தியாலயம் விளங்கி வருகிறது. நடராசா வாத்தியார் என்பவரினால் தொடர்ந்த இப்பாடசாலை இன்று நூறாண்டுகளை கடந்து தனது கல்விச்சேவையை தொடர்கிறது.

விளையாட்டுத் துறையில் மிகுந்த ஈடுபாடு கொண்ட இவ்வூர் மக்கள் அதற்கென புதுவெளி எனும் மைதானத்தை அமைத்து ஆண்டுதோறும் மாட்டு வண்டில் சவாரி, சைக்கிள் ஓட்டம், மரதன் ஓட்டம், வினோத உடைப்போட்டி, கயிறு இழுத்தல், சாக்கு ஓட்டம் என இன்னும் பல விளையாட்டுக்களை நடத்தி வருகின்றனர்.




</doc>
<doc id="177577" url="https://ta.wikipedia.org/wiki?curid=177577" title="விஜய் சேதுபதி">
விஜய் சேதுபதி

விஜய் சேதுபதி (16 சனவரி 1978) தமிழ் திரைப்பட நடிகர். வேலூரில் பிறந்த இவர் தன் தொழில் வாழ்க்கையை கணக்காளராகத் தொடங்கினார். கணக்காளர் பணி பிடிக்காததால் நடிப்புப் பணியை தேர்ந்தெடுத்தார். 2010இல் தென்மேற்கு பருவக்காற்று திரைப்படத்தில் முன்னணி கதை மாந்தராக நடிக்கும் வரை 5 ஆண்டுகளுக்கும் மேலாக இவர் சிறு வேடங்களில் நடித்தார். இவர் பீட்சா (2012), நடுவுல கொஞ்சம் பக்கத்த காணோம் (2012) போன்ற திரைப்படங்களில் கதாநாயகனாக நடித்துள்ளார். தற்போது சன் தொலைக்காட்சியில் நம்ம ஊரு ஹீரோ இன்னும் ஒரு நிகழ்ச்சியை தொகுத்து வழங்கிக் கொண்டிருக்கிறார்

வேலூரில் பிறந்த இவர் தன் படிப்பை விருதுநகர் மாவட்டத்திலும், சென்னையிலும் மேற்கொண்டார். பள்ளியில் தான் சராசரிக்கும் கீழான மாணவன் என்றும் விளையாட்டிலும் பாடத்திட்டம் சாரா நிகழ்வுகளிலும் தனக்கு நாட்டம் இருந்ததில்லை என்றும் அவர் கூறியுள்ளார். இளநிலை வணிகவியலில் பட்டம் பெற்று 3 ஆண்டுகள் துபாயில் கணக்காளராக பணி புரிந்தார். அவ்வேலை பிடிக்காததால் 2003இல் இந்தியாவுக்குத் திரும்பினார். நிழல்படக்காரர் ஒருவர் இவரின் முகம் நிழல்படங்களில் அழகாக தெரியக்கூடிய ஒன்று என்று சொன்னது இவர் நடிப்புத்துறையை தேர்ந்தெடுக்க உந்துதலாக இருந்தது என்று கூறியுள்ளார்.

இவர் கூத்துப்பட்டறையில் கணக்காளராக பணியில் சேர்ந்தார். அங்கு நடிகர்களை அருகில் இருந்து அவதானிக்கும் வாய்ப்பு கிடைத்ததாக கூறியுள்ளார். இவர் பெண் என்ற தொலைக்காட்சித் தொடரிலும் நடித்தார். கலைஞர் தொலைக்காட்சியின் நாளைய இயக்குநர் நிகழ்ச்சிக்காக பல குறும்படங்களில் நடித்துள்ளார். பீட்சா பட இயக்குநர் கார்த்திக் சுப்புராஜுடன் இணைந்து பல குறும்படங்களில் பணியாற்றியுள்ளார். சிறந்த நடிகருக்கான விருதை நார்வே குறும்பட தமிழ்த் திரைப்பட விழாவில் பெற்றார். 

இயக்குநர் செல்வராகவன் புதுப்பேட்டை படத்துக்கு திறன் தேர்வு வைத்ததில் கலந்து கொண்டு தனுசுக்கு நண்பனாக நடிக்கும் வாய்ப்பை பெற்றார். அதைத்தொடர்ந்து தமிழ்-கன்னட இரு மொழிப்படமான அகண்ட என்பதின் தமிழ் பதிப்பில் முன்னணி கதை மாந்தராக நடித்தார், கன்னட பதிப்பில் எதிர்மாறான கதை மாந்தராக நடித்தார். இப்படம் திரைக்கு வரவில்லை. பின்பு பிரபு சாலமனின் லீ திரைப்படத்திலும் சுசீந்திரனின் வெண்ணிலா கபடிக் குழு, நான் மகான் அல்ல என்ற திரைப்படங்களில் சிறு வேடங்களில் நடித்தார். இயக்குநர் சுசீந்திரனே முதன்மையான கதாபாத்திரத்தில் நடிக்க வைத்து தன் கனவு மெய்ப்பட காரணமாக இருந்தவர் என்று கூறினார். சுசீந்திரன் இவரை தென்மேற்கு பருக்காற்று இயக்குநர் சீனு இராமசாமியிடம் அறிமுகப்படுத்தினார். பின்பு, சீனு ராமசாமி விஜய் சேதுபதிக்கு அப்படத்தில் முன்னணி கதாப்பாத்திரம் வழங்கினார்.

2012ல் இவர் நடித்த மூன்று திரைப்படங்களும் வணிகரீதியாக பெருவெற்றி பெற்றன. சுந்தரபாண்டியனில் இவர் கதைநாயகனுக்கு எதிரியாக நடித்திருந்தார். கார்த்திக் சுப்புராஜின் பீட்சா படத்திலும் பாலாஜி தரணிதரனின் "நடுவுல கொஞ்சம் பக்கத்த காணோம்" படத்திலும் முன்னணி கதை மாந்தராக நடித்தார். நளன் குமரசாமியின் சூது கவ்வும் என்ற படத்திலும் முன்னணி கதை மாந்தராக நடித்தார். பண்ணையாரும் பத்மினியும் என்ற படத்தில் நடித்துள்ளார். 

தர்மதுரையில் ‘மக்க கலங்குதப்பா’ நடனம், எப்பொழுது டிவியில் ஒளிபரப்பப் பட்டாலும் பார்க்கிற ரசிகர்கள் ஏராளம். அத்தனை எதார்த்தமாக, தனது பாணியில் ஆடியிருப்பார். 


மைக்கேல், கைலாசம், பாண்டி... எந்தக் கதாபாத்திரத்திலும் கலக்கும் விஜய் சேதுபதி!


</doc>
<doc id="177581" url="https://ta.wikipedia.org/wiki?curid=177581" title="பாவை விளக்கு (சிற்பம்)">
பாவை விளக்கு (சிற்பம்)

பாவை விளக்கு என்பது இந்து சமய கோவில்களில் காணப்படும் ஒரு வகை விளக்காகும். இந்த விளக்கின் வடிவமைப்பானது பொதுவாக பெண்ணின் கைகளில் விளக்கு ஏந்தியதைப் போல அமைந்திருக்கின்றன. அரிதாக சில இடங்களில் ஆண் பாவை விளக்குகளும் உள்ளன. 

மையிலாப்பூர் கபாலிசுவரர் கோவிலின் மூலவர் சந்நிதியில் ஆண் பாவை விளக்கும், அம்மன் சந்நிதியில் பெண் பாவை விளக்கும் உள்ளன.

முல்லைப் பாட்டில் பாவை விளக்கு எரிதல் பற்றிய குறிப்புகள் காணக்கிடைக்கின்றன. 

பாவை விளக்குகள் பொதுவாக உலோகங்களால் அமைக்கப்பெறுகின்றன. 



</doc>
<doc id="177585" url="https://ta.wikipedia.org/wiki?curid=177585" title="சபா இராகி">
சபா இராகி

சபா இராகி எனும் சபா. இராமகிருட்டிணன் மலேசியத் தமிழ் எழுத்தாளர். சிங்கை, மலேசிய நாளிதழ்களில் 50க்கும் மேற்பட்ட சமூகச் சீர்திருத்தச் சிறுகதைகளை எழுதியவர். மலேசியத் தமிழ்மொழிச் சார்ந்தவர்களுக்கு விழிப்புணர்வு தொடர்பான கருத்துகளைப் பரப்புரை செய்து வருகின்றார். மலேசியத் தாளிகைகளில் பல சீர்திருத்தக் கருத்துக்களையும் பகுத்தறிவுக் கட்டுரைகளையும் எழுதியவர்.

மலேசியத் தமிழ் எழுத்தாளர்கள் பலரின் எழுத்துப் படிவங்களைத் தொகுப்புகளாகவும், நூல்களாகவும் அச்சிட்டு வெளியிட்டுள்ள இவர், சொந்தமாக அச்சு நிறுவனத்தையும் நடத்தி வருகிறார். குறைந்த செலவில் தமிழ் எழுத்தாளர்களின் நூல்களை அச்சிட்டு வெளியிடுவதில் ஆர்வம் காட்டி வருகிறார்.

1962 இல் டாக்டர் மு. வரதராசன் அவர்கள் மலேசியா தைப்பிங் வருகை தந்த போது, அவருடன் சபா இராகிக்கு இலக்கியத் தொடர்புகள் ஏற்பட்ட்டன. 

மலேசியாவில் தமிழ்வேள் கோ. சாரங்கபாணி ஏற்பாடு செய்த தமிழர் திருநாள் இலக்கியப் பயணத்தில் டாக்டர் மு. வரதராசன் அவர்களுடன் இணைந்து ஈப்போ, சித்தியவான், பட்டர்வொர்த், பினாங்கு போன்ற நகரங்களில் இலக்கியச் சொற்பொழிவு நிகழ்ச்சிகளில் கலந்து கொண்டு சிறப்பு செய்துள்ளார்.

1962 தொடக்கம் இவர் மலேசியா தமிழ் எழுத்துத்துறையில் ஈடுபட்டுவருகின்றார். பெரும்பாலும் சிறுகதைகள், சீர்திருத்தக் கட்டுரைகள் போன்றவற்றை எழுதி வருகின்றார். இவரின் ஆக்கங்கள் மலேசியா தேசிய பத்திரிகைகளிலும், இதழ்களிலும் பிரசுரமாகியுள்ளன.


</doc>
<doc id="177594" url="https://ta.wikipedia.org/wiki?curid=177594" title="சாங்காய் புடோங் பன்னாட்டு வானூர்தி நிலையம்">
சாங்காய் புடோங் பன்னாட்டு வானூர்தி நிலையம்

சாங்காய் புடோங் பன்னாட்டு வானூர்தி நிலையம் ("Shanghai Pudong International Airport", , ) சாங்காயின் முதன்மை வானூர்தி நிலையம் ஆகும். ஆசியாவின் முதன்மையான வான்போக்குவரத்து மையங்களில் ஒன்றாகவும் விளங்குகிறது. சாங்காயின் மற்றொரு பெரிய வானூர்தி நிலையமான ஹோஞ்சியோ, பெரும்பாலும் உள்நாட்டு போக்குவரத்திற்கே பயன்படுத்தப்படுகிறது. புடோங் வானூர்தி நிலையம் நகர மையத்திலிருந்து கிழக்கே ஏறத்தாழ தொலைவில் கடற்கரைக்கு அண்மித்து பரப்பளவில் கிழக்கு புதோங் புதுப்பகுதியில் அமைந்துள்ளது.

இந்த வானூர்தி நிலையம் சீனா ஈஸ்டர்ன் ஏர்லைன்ஸ் மற்றும் சாங்காய் ஏர்லைன்சு நிறுவனங்களின் முனையநடுவமாக செயல்படுகிறது. மேலும் ஏர் சீனாவிற்கு முக்கிய பன்னாட்டு முனையநடுவமாகவும் விளங்குகிறது. மேலும் தனியார் நிறுவனங்களான யுனெயோ ஏர்லைன்சு, இசுபிரிங் ஏர்லைன்சுக்கும் சரக்கு வான்போக்குவரத்து நிறுவனங்களான யுபிஎஸ் ஏர்லைன்சு, டிஎச்எல் வான்போக்குவரத்து நிறுவனங்களுக்கும் முனைய நடுவமாக உள்ளது.

புடோங் நிலையத்தில் இரண்டு முதன்மை பயணியர் முனையங்கள் உள்ளன; இவற்றின் இரு புறங்களிலுமாக ஒன்றுக்கொன்று இணையான மூன்று ஓடுபாதைகள் அமைக்கப்பட்டுள்ளன. 2015இல் மூன்றாம் பயணியர் முனையம் ஒன்றும் துணை முனையமும் இரண்டு கூடுதல் ஓடுபாதைகளும் திட்டமிடப்பட்டுள்ளன. இவற்றைக் கட்டிய பிறகு இதனால் ஆண்டுக்கு 60 முதல் 80 மில்லியன் பயணிகளையும் ஆறு மில்லியன் டன் சரக்குகளையும் கையாளும் திறன் கிடைக்கும்.

2010இல் 3,227,914 மெட்ரிக் டன் சரக்குகளின் போக்குவரத்தில் ஈடுபட்டு உலகின் மூன்றாவது மிகுந்த சரக்குக் போக்குவரத்துள்ள வானூர்தி நிலையமாக விளங்கியது. மேலும் 2010இல் 40,578,621 யணிகள் பயன்படுத்திய இந்த வானூர்தி நிலையம் சீனாவின் மூன்றாவது போக்குவரத்து மிகுந்த நிலையமாகவும் உலகளவில் 20வது நிலையமாகவும் விளங்கியது. 2011ஆம் ஆண்டுத் தரவுகளின்படி புடோங் வானூர்தி நிலையத்திலிருந்து 87 வான்போக்குவரத்து நிறுவனங்கள் 194 சேரிடங்களுக்கு சேவைகள் வழங்கியுள்ளன.

புடோங் வானூர்தி நிலையம் சாங்காயின் விரைவுத் தொடருந்துப் பிணையத்துடன் இரண்டாம் எண் தொடருந்துப் பாதையாலும் சாங்காய் காந்தத்தூக்கல் தொடருந்தினாலும் இணைக்கப்பட்டுள்ளது. 



</doc>
<doc id="177604" url="https://ta.wikipedia.org/wiki?curid=177604" title="கம்பன் கழகம்">
கம்பன் கழகம்

கம்பன் கழகம் என்னும் அமைப்பு கம்பன் எழுதிய இராமாயணத்தில் உள்ள இலக்கிய அழகையும் நுட்பத்தையும் தமிழர்களிடையே பரப்புகிறது. அந்நோக்கை அடைய இலக்கிய நிகழ்ச்சிகள், போட்டிகள் ஆகியவற்றை நடத்துகிறது.

1937 ஆம் ஆண்டில் முதன்முறையாக, அன்றைய, சென்னை மாகாணத்தில் இராசகோபாலாச்சாரி தலைமையில் இந்திய தேசிய காங்கிரசு ஆட்சிப் பொறுப்பேற்றது. 1938 ஆம் ஆண்டில் அவ்வரசாங்கம் மாணவர்கள் அனைவரும் கட்டாயம் இந்தி படிக்க வேண்டும் என ஆணை பிறப்பித்தது. அதனை எதிர்த்து தமிழறிஞர்களும் பெரியார் ஈ.வே.இரா. போன்ற சமூகச் செயற்பாட்டாளர்களும் போராடினர். அப்போராட்டத்தில் வடமொழி – வடபுலம் - வடவர் பண்பாட்டு ஆதிக்கம் ஆகியவற்றை எதிர்த்து “திராவிடர்நாடு திராவிடர்க்கே” என்னும் சிந்தனை மேலோங்கியது. அச்சிந்தனையின் ஒரு பகுதியாக, இராமாயணம் வடவர் பண்பாட்டை முன்மொழிகிறது எனக்கூறி, பெரியார் தலைமையிலான சுயமரியாதை இயக்கத்தினர் இராமாயணத்தை எரிக்கும் முயற்சியில் ஈடுபட்டனர். அந்நிலையில் கம்பனது இலக்கிய ஆளுமையை தமிழர்களிடையே பரப்புவதற்காக காரைக்குடி சா. கணேசன் கம்பன் கழகம் என்னும் அமைப்பை உருவாக்கினார்.

சா. கணேசன் 1939 ஏப்ரல் 2, 3 ஆகிய நாள்களில் இரசிகமணி டி. கே. சிதம்பரநாத முதலியார் தலைமையில் காரைக்குடியில் கம்பன் விழாவை நடத்தி, கம்பன் கழகத்தைத் தொடங்கினார்.

கம்பன், தான் இயற்றிய இராமகாதையை பங்குனி மாதம் அத்தத் திருநாளில் கவியரங்கேற்றினார் எனக்கூறும் தனிப்பாடல் ஒன்றைச் சான்றாகக் கொண்டு, கி.பி. 886 பிப்ரவரி 23 ஆம் நாளில்தான் அவ்வரங்கேற்றம் நிகழ்ந்திருக்க வேண்டும் என சா. கணேசன் கணித்தார். எனவே ஒவ்வோராண்டும் பங்குனி மாதம் அத்தத் திருநாளில் சிவகங்கை மாவட்டம் நாட்டரசன் கோட்டையில் உள்ள கம்பன் சமாதி கோயிலில் கம்பன் விழாவின் நிறைவு நாளும் அந்நாளுக்கு முந்தைய பங்குனி மகம், பூரம், உத்திரம் ஆகிய நாள்களில் காரைக்குடியில் கம்பன் விழா தொடக்க நாளும் தொடரும் நாள்களும் காரைக்குடி கம்பன் கழகத்தால் கொண்டாடப்படுகிறது.

சா. கணேசனால் 1939 ஆம் ஆண்டில் காரைக்குடியில் கம்பன் கழகம் தொடங்கப்பட்ட பின்னர், அக்கழகத்தின் நோக்கத்தை தமிழகத்தின் பிறபகுதிகளிலும் நிறைவேற்றுவதற்காக சென்னை, கோயமுத்தூர், திருநெல்வேலி, மதுரை ஆகிய ஊர்களில் கம்பன் கழகம் தொடங்கப்பட்டு , தொடர்ந்து பணியாற்றி வருகின்றன.



</doc>
<doc id="177618" url="https://ta.wikipedia.org/wiki?curid=177618" title="ராமாச்சாரி கே. வி">
ராமாச்சாரி கே. வி

ராவ் சாகிப் கே. வி. ராமாச்சாரி என்பவர் (1861-1926) இந்திய விடுதலை இயக்கத்தில் தீவிரமாகப் பங்காற்றியவர். சென்னை மாகாண அளவில் சௌராட்டிர சமூகத்தின் முதல் பட்டதாரியான இவர், கல்வியில் பின்தங்கிய சௌராட்டிர சமூகத்தில் "சௌராட்டிர பிராமண" என்ற பெயரைச் சேர்த்திடச் செய்தார். 

ராவ் சாகிப் கே. வி. ராமாச்சாரி 1910ல் மதுரை நகர் மன்றத்தின் தலைவர் ஆனார். பின்னர் சென்னை மாகாண சட்டமன்றத்திற்கு மதுரைத் தொகுதியில் இருந்து தேர்ந்தெடுக்கப்பட்டு 1921-1926 காலகட்டத்தில் சட்டமன்ற உறுப்பினராகப் பணியாற்றினார். 



</doc>
<doc id="177623" url="https://ta.wikipedia.org/wiki?curid=177623" title="செந்தட்டி">
செந்தட்டி

செந்தட்டி அல்லது சிறுகாஞ்சொறி எனப்படுவது ஒரு தாவரம் ஆகும். இது களைகளாக விளைநிலங்களில் காணப்படுகின்றது.

இதன் இலை மற்றும் காய்கள் மனிதனின் தேகத்தில் பட்டவுடன் அரிப்பு மற்றும் நமைச்சலை உண்டாக்கும் தன்மை உடையது.


</doc>
<doc id="177631" url="https://ta.wikipedia.org/wiki?curid=177631" title="சூபா புல்">
சூபா புல்

சூபா புல் அல்லது இபில்-இபில் (Leucaena leucocephala) மரவகை தீவனப் பயிராகும். சவுண்டல் அல்லது கூபா புல் என்றும் அழைக்கப்படும் இது சிறிய, விரைவான வளர்ச்சியைக் கொண்ட தொட்டாச்சுருங்கிக் குடும்பத்தைச் சேர்ந்த தாவரமாகும். கால்நடைகளுக்குத் தீவனமாகப் பயன்படுத்தப்படுகிறது. சூபா புல், வறட்சியைத் தாங்கி வளரக்கூடிய மரமாகும் நீர்ப்பாசனம் இருக்கும் இடங்களில், தூய சூபாபுல் ரகம் ஒரு எக்டேரில் 80-100 டன் அளவிற்கு பசுந்தீவனத்தினைக் கொடுக்கும்.

இது தெற்கு மெக்சிக்கோ மற்றும் வடக்கு நடு அமெரிக்கா, (பெலீசு மற்றும் குவாத்தமாலா) ஆகிய நாடுகளைத் தாயகமாகக் கொண்டது. ஆயினும் அயனமண்டல நாடுகள் எங்கனும் இயற்கையாக வளர்கின்றது. இது white leadtree, "jumbay", மற்றும் white popinac. எனப் பல பெயர்களால் அழைக்கப்படுகின்றது இது கிரெக்க மொழியில் யில் இருந்து வருவிக்கப்பட்ட பெயரான λευκό, "வெள்ளை" என்ற பொருளையும் κέφαλος, "தலை", என்றும் பொருள் தருவதாக இதன் மலர் அழைக்கப்படுகின்றது. இந்தியாவில் 'சுபாபூல்' என வழங்கப்படுகின்றது. இபில்-இபில் விறகு, நார் மற்றும் விலங்குத் தீனி ஆகவும் பயன்படும்.

1970-1980களில் பன்முகப் பயன்பாடுகொண்ட அதிசயமான தாவரமாக இது அறிமுகமானது. இது காலநடைகளுக்கான தீனியாக முன்னேற்றப்பட்ட அதே வேளை இது சில இடங்களில் களை போல பல்கிப் பெருகியதால் முரண்பாடான தாவரமாகவும் பார்க்கப்பட்டது.


</doc>
<doc id="177634" url="https://ta.wikipedia.org/wiki?curid=177634" title="எல். கே. துளசிராம்">
எல். கே. துளசிராம்

ராஷ்ட்ரபந்து துளசிராம் (L. K. Thulasiram) (14 சனவரி 1870 - 4 சனவரி 1952) சௌராட்டிர சமூகத்தில் லகுடுவா. குப்பைய்யர்-மீனாட்சி அம்மாள் தம்பதியருக்கு 14-01-1870இல் பிறந்தார். பள்ளிக் கல்வியை மதுரையில் முடித்து, கல்லூரிக்கல்வியை, சென்னை கிறித்துவக் கல்லூரியில் பயின்று 1983ஆம் ஆண்டில் பட்டம் பெற்றார். சௌராட்டிரர் சமுகத்தில் கே. வி. இராமாச்சாரிக்கு அடுத்தபடியாக துளசிராம் இரண்டாவது பட்டதாரி ஆவார். சட்டம் பயின்றவர். சென்னை மாகாண சட்டமன்ற உறுப்பினராகப் பணியாற்றியவர். ஆத்திகம், அரசியல், சட்டத்துறை, சமூகசேவை, தொழில், கல்வி ஆகிய பல்வேறு துறைகளில் புகழீட்டியவர். சௌராட்டிர சமுக மக்களுக்கு கல்வி மற்றும் அரசியலின் முக்கியத்துவத்தை உணர்த்தி அவர்களுக்குப் பயிற்சியளித்தவர்.





















</doc>
<doc id="177635" url="https://ta.wikipedia.org/wiki?curid=177635" title="என். எம். ஆர். சுப்பராமன்">
என். எம். ஆர். சுப்பராமன்

என். எம். ஆர். சுப்பராமன் (பிறப்பு: 14.08.1905- இறப்பு:25.01.1983) காந்தியவழியில் இந்திய விடுதலைப் போராட்டத்தில் கலந்துகொண்டவர். மதுரையில் நாட்டாண்மை மல்லி குடும்பத்தில், இராயலு அய்யர்-காவேரி அம்மாள் தம்பதியருக்கு இரண்டாவது மகனாக பிறந்தவர். இவரது மனைவி பெயர் பர்வதவர்தனி. காந்தியவழியில் இந்திய விடுதலை போராட்டத்தில் ஈடுபட்டதால் ”மதுரை காந்தி“ என மதுரை மக்களால் அன்பாக அழைக்கப்பட்டவர்.

தேசியக் கவி இரவீந்திரநாத் தாகூர் கல்கத்தாவில் நடத்திக்கொண்டிருந்த சாந்திநிகேதன் கல்விக்கூடத்தில் இரண்டு ஆண்டு காலம் கல்வி பயின்றார். சுப்பராமன் செல்வக்குடும்பத்தில் பிறந்தாலும், இந்திய விடுதலைப் போராட்டத்தில் தீவிர பங்கேற்று கடுஞ்சிறை கண்டவர். சிறைவாசத்தின் போது இவருக்கு கிடைத்த அருமையான நண்பர்களான கோவை தி. சு. அவினாசிலிங்கம் செட்டியார் மற்றும் வேதாரண்யம் சர்தார். அ. வேதரத்தினம் ஆகியவர்களுடன் இணைந்து காங்கிரசு பேரியக்கத்தில் தீவிரமாக ஈடுபட்டார். சர்வோதயத் திட்டங்களிலும் பணிகளிலும் தீவிரமாக ஈடுபட்டார்.

தமது நிலங்களைப் சர்வோதய சங்க தலைவர் வினோபா பாவே வகுத்த திட்டப்படி தனது நூறு ஏக்கர் விளைநிலங்களை பூதானம் (பூமி தானம்) மூலம், ஏழை எளிய மக்களுக்கு வழங்கிய சர்வோதயத் தொண்டர்.

1923ல் காக்கிநாடாவில் நடைபெற்ற அகில இந்திய காங்கிரஸ் கட்சி மாநாட்டுக்கு, மதுரை நகர் பிரதிநிதியாக கலந்து கொண்டார். இதனால் இவரது இந்திய விடுதலை வேட்கை அதிமாக்கியது. 1930ல் மதுரை மாவட்ட காங்கிரசு கட்சியின் தலைவராக தேர்ந்தெடுக்கப் பட்டார். 1934ல் மகாத்மா காந்தி நாடு முழுவதும் தீண்டாமைக்கு எதிரான பிரசாரம் மேற்கொண்டார். அவரது பயணத்தில் காந்தியடிகள் மதுரை வருகையின் போது, என். எம். ஆர். சுப்பராமன் வீட்டில் இரண்டு நாட்கள் தங்கி இருந்தார். மகாத்மா காந்தி சுப்பராமனின் குடும்ப நண்பராக விளங்கினார். 

மதுரை நகராட்சியின் தலைவராக 1935-1942 வரை பதவியில் இருந்தார். மேலும் 1937ஆம் ஆண்டு மற்றும் 1946ஆம் ஆண்டு ஆகிய முறை சென்னை மாநில சட்டப்பேரவையில் உறுப்பினர் பதவியில் இருந்து மக்கள் பணி ஆற்றினார். ”வெள்ளையே வெளியேறு” என்று காந்தியடிகள் தொடங்கி வைத்த போராட்டத்தில் கலந்து கொண்டு கடுஞ்சிறைவாசம் அனுபவித்தார். 

இந்தியா 1947ல் விடுதலை பெற்ற பின்பும் சுப்பராமன் மக்கள் பணியை தொடந்து ஆற்றினார். நாடாளுமன்ற மக்களவை உறுப்பினராக 1962-1967 வரை தொடந்தார்.

காந்தீய கொள்கைகளில், அரிசன முன்னேற்றத்தை தேர்ந்தேடுத்து இதற்காகவே தம்மை அர்பணித்துக் கொண்டவர். 
1939ஆம் ஆண்டில் தாழ்த்தப்பட்டவர்கள் மதுரை மீனாட்சியம்மன் கோயிலுக்குள் நுழையும் போராட்டத்தில் மதுரை. அ. வைத்தியநாதய்யருடன் சுப்பராமன் துணையாக போராடியதுடன் கக்கன் போன்றவர்களையும் தன்னுடன் அழைத்துச் சென்றார். தாழ்த்தப்பட்ட மக்களின் கல்வி மேம்பாட்டிற்காக உறைவிடப்பள்ளிகள் நிறுவினார். நரிக்குறவப் பெண் குழந்தையைத் தத்தெடுத்து வளர்த்து திருமணம் செய்துவைத்தார்.


”அகில இந்திய காந்தி நினவு நிதி” அமைப்பு துவக்கப்பட்ட போது, சுப்பராமன், தமிழ்நாட்டில் அதன் அமைப்புச் செயலராகவும், பின் அதன் தலைவராகவும் 1981ஆம் ஆண்டு வரை பணியாற்றினார்.

ஆன்மீகத்தில் மிகவும் பற்றுக் கொண்ட இவர் கீதா பவனம் கட்டி பகவத்கீதை பாராயணம் நடத்த வழி வகுத்தார். சௌராட்டிர சமூக பெண்கள் கல்வி முன்னேற்றத்திற்காக, மதுரையில் சௌராட்டிர பெண்கள் மேல்நிலைப் பள்ளி, இவர் முயற்சியால் துவக்கப்பட்டது. 

தன் இல்லத்தில் இருந்த நூல்களை மதுரை சௌராட்டிரக் கல்லூரி நூலகத்திற்கு நன்கொடையாக வழங்கினார். மதுரையில் பல கூட்டுறவு சங்கங்களை நிறுவி, கூட்டுறவு இயக்கத்தை வளர்த்தவர்களில் இவர் முக்கியமானவர். தாம் மதுரை சொக்கிக்குளத்தில் வாழ்ந்த மாளிகையை மதுரை காமராசர் பல்கலைக் கழகத்தின் ”காந்தியியல்” (Gandhian Thought) துறைக்கு நன்கொடையாக வழங்கினார்.

சுப்பராமனின் பொதுநலத் தொண்டினை பாராட்டும் விதமாக, சுப்பராமனின் நூற்றாண்டு பிறந்த நாளில், (2005ஆம் ஆண்டில்) சுப்பராமானின் நினைவு தபால் தலையை இந்திய அரசின் அஞ்சல் துறை வெளியிட்டது. 

மதுரை மாநகராட்சி இவர் பெயரில் பூங்கா ஒன்று மதுரையில் அமைத்ததுடன், மதுரை மாநகர், தெற்குவாசல்-வில்லாபுரத்தை இணைக்கும் மேம்பாலத்தின் திறப்பு விழாவின் போது (11-08-1989), என். ஆர். சுப்பராமனின் நினைவை போற்றும் விதமாக அந்த மேம்பாலத்திற்கு ’என். எம். ஆர். சுப்பராமன் மேம்பாலம்’ என்று பெயரிட்டார், அன்றைய தமிழக முதல்வர் மு. கருணாநிதி.

தமக்கு சொந்தமான இடத்தை மதுரை மாநகராட்சிக்கு தானமாக அளித்து அதில் மகப்பேறு மருத்துவமனை கட்ட உதவினார். மதுரை மாநகராட்சி நிர்வாகம் இந்த மருத்துவமனைக்கு, சுப்பராமனின் தந்தை இராயலு அய்யர் நினைவாக என். எம். இராயலு அய்யர் மகப்பேறு மருத்துவமனை எனப்பெயர் சூட்டி கெளரவித்தது. (இந்த மகப்பேறு மருத்துவமனையை காந்தி பொட்டல் ஆசுபத்திரி என்று இப்பகுதி மக்கள் அழைப்பர். மேலும் இந்த மகப்பேறு மருத்துவமனை முன்பாக, மகாத்மா காந்தியின் முழு உருவச்சிலை பொதுமக்களால் நிர்மாணிக்கப்பட்டுள்ளது.



</doc>
<doc id="177636" url="https://ta.wikipedia.org/wiki?curid=177636" title="பி. எஸ். ஏ. கிருட்டிணய்யர்">
பி. எஸ். ஏ. கிருட்டிணய்யர்

பி.எஸ்.ஏ. கிருட்டிணய்யர் (1899-1953) சௌராட்டிரரால் நன்கறியப்பட்ட தலைவர்களுள் ஒருவர். 

கிருட்டிணய்யரின் தகப்பனார் பாதே. அனுமந்தய்யர், ஸ்ரீ நடனகோபாலநாயகி சுவாமிகளின் சீடர் ஆவர். மதுரை சௌராட்டிர மேல்நிலைப் பள்ளியின் நிர்வாகக் குழுவில் பல ஆண்டுகள் (1946-1952) கல்விப்புரவலராக இருந்தார். சௌராட்டிர மைய சபையின்
தலைவராக இருந்தார். அழகர்கோவில் தேவஸ்தான அறங்காவலராக இருந்தவர். மதுரை சௌராட்டிர சபையின் தலைவராக இருந்தார். சமூகப்பணி, மொழி, இலக்கியம், கலாசார முன்னேற்றத்திற்கு ஒரு நிரந்தர அமைப்பை ஏற்படுத்தினார். பல ஊர்களில் சிதறிக் கிடந்த சௌராட்டிர மொழி, இலக்கிய ஏட்டுச் சுவடிகளையும் அரும்பொருட்களையும் சேகரித்தார். இதற்காக மதுரை சௌராட்டிர சபையில் அருங்காட்சியகம் மற்றும் சாகித்திய குழ நிறுவினார். வாலாசப்பேட்டை ஸ்ரீவேங்கடரமண பாகவதரின் வழித்தோன்றல்கள் பாதுகாத்து வந்த தியாகராஜர் மற்றும் வேங்கடரமணரின் பாதுகைகள், பூசை பாத்திரங்கள், சங்கீத, சோதிட, இலக்கிய, வைத்திய ஏட்டுச்சுவடிகள், தியாகராஜர் சுவாமிகள் பாராயணம் செய்த போதனா பாகவதம் முதலியவைகளை 1943ல் மதுரைக்குக் கொண்டுவந்து வரச் செய்தார். மதுரை சௌராட்டிர கிருஷ்ணன் கோயிலில் உள்ள ஸ்ரீதியாகராச வேங்கடரமண மந்திரத்தில் பாதுகைகளை வைத்துப் பூசை செய்ய தனி சந்நதி ஏற்படுத்தினார். இதனால் மதுரை சௌராட்டிர சபையின் புகழ் இசை உலகில் பரவியது. வாலாசாப்பேட்டை பொக்கிசத்திலிருந்த ஏட்டுச்சுவடிகளை ஆராய்ந்து நூலகள் அச்சடித்து வெளியிடும் பணியைத் துவக்கினார். முதலில் சௌராட்டிரர்களின் கோத்திரங்களும் குடும்பப் பெயர்களும் என்ற நூலை 1951ல் வெளியிட்டார். வேங்கட சூரி சுவாமிகள் சமற்கிருத மொழியில் இயற்றிய நெளகா வரலாற்று நூல் 1941ல் வெளியிட்டார். தான் பிறந்த ’பாதே’ குடும்பப் பெயர் பற்றி ’பதென்’ வம்சாவளி (Lineology of Bhathe Families) என்ற நூலை 1936ல் வெளியிட்டார்.



</doc>
<doc id="177637" url="https://ta.wikipedia.org/wiki?curid=177637" title="சி. எஸ். ராமாச்சாரி">
சி. எஸ். ராமாச்சாரி

சி. எஸ். இராமாச்சாரி என்பவர் ஒரு தொழிலதிபர் சௌராட்டிர சமுகத்தைச் சேர்ந்த இவர் முதலில் மதுரை திருநகரில் சீதாலட்சுமி நூற்பாலை எனும் பெயரில் ஒரு நூற்பாலையைத் தொடங்கி நடத்தி வந்தார். அதன் பின்னர் தேனி, மானாமதுரை, நாங்குநேரி, இராமநாதபுரம் போன்ற ஊர்களில் நலிவடைந்த நிலையிலிருந்த சில நூற்பாலைகளைப் பெற்று அதைத் தன் நிருவாகத் திறமையின் மூலம் சிறப்பாகக் கொண்டு வந்தவர்.

இவர் ‘சீதாஇலக்குமி அறக்கட்டளை’ எனும் பெயரில் ஒரு அறக்கட்டளையை உருவாக்கி, மதுரை, திருநகரில் சீதாஇலக்குமி பெண்கள் மேல்நிலைப் பள்ளி தொடங்கி வைத்தார். மருத்துவமனை போன்றவைகளைத் தொடங்கி நடத்திடச் செய்தார். மதுரையிலிருக்கும் சௌராட்டிர மேல்நிலைப்பள்ளி யில்” கூட்ட அரங்கம்” ஒன்றைக் கட்டிக் கொடுத்தார். மதுரை சௌராட்டிர கல்லூரியை நிறுவத் தேவையான பணம் அளித்ததுடன், கல்லூரிக்கான பல புதிய கட்டிடங்களையும் கட்டிக் கொடுத்தார். தஞ்சாவூர், மானம்புச்சாவடியில் உள்ள சௌராட்டிர தொடக்கப் பள்ளிக்கு கட்டிட நன்கொடை வழங்கினார்.



</doc>
<doc id="177638" url="https://ta.wikipedia.org/wiki?curid=177638" title="என். எம். ஆர். கிருட்டிணமூர்த்தி">
என். எம். ஆர். கிருட்டிணமூர்த்தி

இராவ் பகதூர் என். எம். ஆர். கிருட்டிணமூர்த்தி (1910-) செளராட்டிர சமூகத் தலைவர்களுள் குறிப்பிடத்தக்கவர். 

கிருட்டிணமூர்த்தி மதுரையில் புகழ் பெற்ற ’இராயலு’ குடும்பத்தில் நாட்டாமை மல்லி. என். எம். இராயலு அய்யருக்கு 1910ல் பிறந்தார். காந்தீயத் தலைவர் என். எம். ஆர். சுப்பராமனின் இளைய சகோதரர் ஆவர்.

சௌராட்டிர சமூகத்தில் இராவ் பகதூர். (கோபுளா) கே. எம். எஸ். இலக்குமணய்யருக்கு அடுத்தபடியாக பெருந்தலைவராக மதிக்கப்பட்டார். சௌராட்டிர மத்திய சபையின் சோதனையான காலகட்டங்களில் திருச்சி. சுப்பைய்யருடன் மிகவும் திறமையாக நடத்திச் சென்றார். கால் நூற்றாண்டாக நடைபெறாமல் இருந்த சௌராட்டிர மத்திய சபையின் மாநாட்டை 1981ல் மதுரையில் நடத்தி சௌராடடிர மக்கள் அனைவரின் பாராட்டைப் பெற்றவர். மதுரை சௌராட்டிர கல்லூரி கட்டிட நிதிக்காக தமிழ்நாடு முதல்வர் எம் ஜி ஆரை சந்தித்து தேவையான உதவிகள் பெற்று வந்தார். இவரது முயற்சியால் தற்போதைய முதல்வர் செயலலிதா சௌராட்டிர கலை கல்லூரி கட்டிட நிதிக்காக பரதநாட்டியம் நிகழ்ச்சி நடத்தி இலட்சக்கணக்கில் நன்கொடை வசூலித்து வழங்கினார். மதுரை மீனாட்சியம்மன் கோவில் ”தக்கார்” ஆக இருந்தபோது மீனாட்சியம்மன் பட்டாபிசேகத்தின் போது செங்கோல் ஏந்தினார். சௌராட்டிர மத்திய சபையின் அலுவலகம் இவருடைய சொந்த கட்டிடத்தில் வாடகையின்றி இயங்குவதற்கு இறுதிவரைக்கும் அனுமதி கொடுத்தார். 

சௌராட்டிர மேல்நிலைப் பள்ளி, மதுரை, சௌராட்டிர கலைக் கல்லூரி, நடனகோபாலநாயகி மந்திர், கீதாபவனம், மதுரை-இராமநாதபுரம் வணிகர்கள் சங்கம், யூனியன் கிளப், முதலிய சமூக நிறுவனங்களில் தலைவர் உட்பட பல பதவிகள் வகித்தவர். 

திரைப்படத் தயாரிப்பு, திரைப்பட அரங்க நிர்வாகம் முதலிய கலைத்துறைகளில் புகழ் பெற்றவர். 



</doc>
<doc id="177647" url="https://ta.wikipedia.org/wiki?curid=177647" title="நிலையாற்றல்">
நிலையாற்றல்

இயற்பியலில் ஒரு பொருளின் நிலை ஆற்றல் (potential energy) என்பது அப்பொருளின் நிலையைப் பொறுத்து அதனுள் அடங்கியுள்ள ஆற்றலைக் குறிக்கும்.

m திணிவுள்ள (தமிழக வழக்கு: திணிவு --> நிறை) ஒரு பொருள் h உயரத்தில் ஓய்வில் இருப்பின், தரையில் இருந்து அப்பொருளை h உயரத்திற்கு எடுத்துச் செல்வதற்காக செய்யப்பட்ட வேலை அப்பொருளின் நிலையாற்றல் ஆகும். இது அப்பொருளின் "புவியீர்ப்பு நிலையாற்றல்" என்றும் அழைக்கப்படும். அப்பொருள் தரையில் விழுந்தால் அதே அளவு ஆற்றலை நாம் அதிலிருந்து பெற முடியும்.

அப்பொருளை தரையில் இருந்து மேனோக்கித் தூக்குவதற்கு mg என்ற அதனுடைய எடையை எதிர்த்து வேலை செய்யப்படுகிறது.

பொருளின் மீது செய்யப்பட்ட வேலை:

இங்கு,

எனவே நிலையாற்றல் = mgh ஆகும். இதன் அலகு எஸ்.ஐ. அலகுகளில் ஜூல் ஆகும்.

இச்சமன்பாட்டின்படி நிலையாற்றல் திணிவுக்கும் உயரத்திற்கும் நேர்விகித சமனாக உள்ளது. உதாரணமாக, இரண்டு ஒரே மாதிரியான பொருட்களை உயரே கொண்டு செல்ல, அல்லது ஒரே பொருளை இரண்டு மடங்கு உயரத்திற்கு கொண்டு செல்வதற்கு இரு மடங்கு ஆற்றல் தேவைப்படுகிறது.

இந்த "mgh" சமன்பாடு புவியீர்ப்பு ஆர்முடுகல், g, மாறாமல் இருக்கும் போது மட்டுமே பொருந்தும். புவியின் மேற்பரப்பில் அல்லது அதற்குக் கிட்டவாக இவ்வார்முடுகல் மாறாமல் இருக்கும். ஆனால், பூமியின் மேற்பரப்புக்கு மிக அதிக தூரத்தில் உள்ள ஒரு பொருளுக்கு, எ+கா: செய்மதி (தமிழக வழக்கில்-துணைக்கோள்), விண்கல் போன்றவற்றிற்கு, இச்சமன்பாடு பொருந்தாது.


</doc>
<doc id="177650" url="https://ta.wikipedia.org/wiki?curid=177650" title="ஜானகிராம் கே. எல். என்">
ஜானகிராம் கே. எல். என்

கே. எல். என். ஜானகிராம் (1913 - 1997) ஒரு தொழிலதிபர். சௌராட்டிர சமூகத்தவர்களுள் குறிப்பிடத்தக்கவர்.

ஜானகிராம் மதுரையில் புகழ்படைத்த ’மிசினுக் குடுவான்’ குடும்பத்தில் கே. எல். நாகசாமியின் மகனாகப் பிறந்தார். படிப்பு குறைவாக இருந்த போதிலும், இவர் விடாமுயற்சியால் படிப்படியாக உயர்ந்து இரும்பு வார்ப்படத்தொழிலில் நிபுணர் ஆனார். இரும்பு வார்படத்தொழில் மூலம் இரும்பு தளவாடங்கள் உற்பத்தி தொழிலை மதுரையில் முதலில் தொடங்கியவரானார். 1978ல் இரும்பு தளவாட இயந்திரங்கள் உற்பத்திக்காக தங்கப் பதக்கம் பெற்றவர். 

நீண்ட காலம் ரிஷிகேஷ், அரித்வார் போன்ற ஆன்மீக இடங்களில் வாழ்ந்தார். அங்கிருந்தபடியே மதுரையில் உள்ள தமது நாகசாமி இரும்பு தளவாட இயந்திரங்கள் உற்பத்தி தொழிற்சாலையை நிர்வகித்து வந்தார். தன் தகப்பனார் கே. எல். நாகசாமி அறக்கட்டளை மற்றும் தன்னுடைய பெயரில் உள்ள அறக்கட்டளைகளை நிர்வகித்து வந்தார். சிருங்கேரி சங்கராச்சாரியார் இவருக்கு ’ஆத்மஞானி’ என்ற பட்டத்தை வழங்கினார். 

மதுரை சௌராட்டிர மேல்நிலைப் பள்ளியில் புகழ் பெற்ற ‘ஜானகிராம் ஹால்’ என்ற பெயரில் பெரிய கூட்ட அரங்கு கட்டிடத்தை கட்டிக் கொடுத்தார். மதுரை சௌராட்டிர கல்லூரிக்காக, தொழில் அதிபர் சி. எஸ். இராமாச்சாரியின் துணையுடன் 12 இலட்சம் ரூபாய் நிதி திரட்டி தந்தார். தாமும் பல இலட்சங்கள் நன்கொடை வழங்கினார். இவருக்கு மகரிசியோகி சுத்தானந்த பாரதி ‘தியானயோகி’ எனும் பட்டத்தை வழங்கி ஆசிர்வதித்தார். ஏழை மக்கள் பயன்பாட்டுக்காக தமது பெயரில் ‘ஜானகிராம் திருமண மண்டம்’ கட்டிக்கொடுத்தார். மேலும் பிற ஊர் சௌராட்டிர மக்கள் மதுரைக்கு வரும் போது தங்குவதற்கு தர்ம சத்திரம் கட்டிக்கொடுத்தார். சௌராட்டிர பெண்கள் மேல்நிலைப் பள்ளியில் தமது மனைவியின் பெயரில் ஒரு கட்டிடத்தை நிர்மாணித்து கொடுத்தார். மதுரை சௌராட்டிர கல்லூரிக்கு வகுப்பறைகள் கட்டிக்கொடுத்தார். 

மயிலை இராமகிருட்டிண மடம், மதுரை சித்தாச்ரமம் மற்றும் வண்டியூர் சௌராட்டிர மருத்துவமனை ஆகிய நிறுவனங்களுக்கு நன்கொடை வழங்கினார். மதுரை சௌராட்டிர பெண்கள் மேல்நிலைப்பள்ளி மாணவிகள் நலனுக்கு இரண்டு பேருந்துகள் வாங்க நன்கொடை வழங்கினார்.



</doc>
<doc id="177651" url="https://ta.wikipedia.org/wiki?curid=177651" title="மரியம் சோங்">
மரியம் சோங்

சீமாட்டி மரியம் சோங் அல்லது சோங் ஆ மேய் () என்பவர் மலேசியப் பிரதமர் துங்கு அப்துல் ரகுமான் அவர்களின் முதல் மனைவியாவார். துங்கு "மலேசியத் தந்தை" என்று அன்பாக அழைக்கப்படுகிறவர். மரியம் சோங் இஸ்லாமிய சமயத்தைத் தழுவிய பின்னர் அவருடைய பெயர் மரியம் சோங் அப்துல்லா என பெயர் மாற்றம் கண்டது.

சீமாட்டி மரியம் சோங் அப்துல்லாவின் தந்தையாரின் பெயர் "சோங் ஆ யோங்" (). இவர் கெடா, அலோர் ஸ்டாரில் ஈய வணிகராகவும் செல்வந்தராகவும் இருந்தார். 1933 இல், துங்குவைத் திருமணம் செய்து கொண்டதும் இஸ்லாமிய சமயத்தைத் தழுவினார். 

சீன சயாமிய இரத்தக் கலவையைக் கொண்ட மரியம் சோங், திருமணத்திற்குப் பின்னர் மரியம் சோங் அப்துல்லா () என தம் பெயரை மாற்றிக் கொண்டார். 

துங்கு அப்துல் ரகுமான், கூலிமில் துணை மாவட்ட அதிகாரியாகப் பணியாற்றத் தொடங்கிய போது மரியம் சோங் அப்துல்லாவைச் சந்தித்தார். துங்குவின் தாயார் செ மஞ்சரேலா தான், மரியம் சோங் அப்துல்லாவை மருமகளாகத் தேர்வு செய்தார் என்று சில வரலாற்று ஆவணங்களில் சொல்லப்படுகிறது. 

துங்கு மறுப்பு தெரிவித்தும், அவர் பலவந்தப்படுத்தப்பட்டு திருமணம் செய்து வைக்கப்பட்டார் என்றும் சொல்லப்படுகிறது. இருப்பினும், அரச வழக்கப்படி, கெடா அரண்மனையில் அவர்களுக்கு திருமணம் செய்து வைக்கப்பட்டது.

இவர்களுக்கு இரு பிள்ளைகள். மூத்தவர் துங்கு கத்திஜா. அடுத்தவர் துங்கு அகமட் நெராங். துங்குவிற்கு 1935 இல் பாடாங் தெராப் வட்டாரத்தின் மாவட்ட அதிகாரியாக பதவி உயர்வு வழங்கப்பட்டது. பாடாங் தெராப் மலேரியா நோயினால் மிகவும் மோசமாகப் பாதிக்கப்பட்ட இடமாகும். இங்குதான் மரியம் சோங் அப்துல்லா, தம்முடைய இரண்டாவது குழந்தை துங்கு அகமட் நெராங்கை ஈன்றெடுத்தார். 

கோலா நெராங் பகுதியில் மாவட்ட அதிகாரியாக துங்கு பணிபுரிந்ததின் தாக்கத்தினால் தன்னுடைய மகனுடைய பெயரிலும் நெராங் எனும் சொல்லை துங்கு இணைத்துக் கொண்டார். இரண்டாவது குழந்தை துங்கு அகமட் நெராங்கை ஈன்றெடுத்த 33வது நாளில், சீமாட்டி மரியம் சோங் அப்துல்லாவிற்கு, மிக மோசமான மலேரியா காய்ச்சல் கண்டது. 

அவருக்கு பினாங்கில் சிறப்பான மருத்துவ சிகிச்சைகள் அளிக்கப்பட்டன. அப்போது, அலோர் ஸ்டாருக்கு வருகை புரிந்த ஓர் ஆங்கிலேய மருத்துவரும் மரியம் சோங் அப்துல்லாவிற்கு மருத்துவ சிகிச்சைகள் செய்தார். அந்த மருத்துவர் நீர்ப்பு இல்லாத குயினைன் மருந்தை மரியம் சோங் அப்துல்லாவின் உடலுக்குள் செலுத்தியதால் அவர் உயிர் துறந்தார் என்று சொல்லப்படுகிறது. 

தம் மனைவியின் இறப்பைப் பற்றி துங்கு அதிகாரப்பூர்வமாக குற்றப் பத்திரிகை எதையும் சமர்ப்பிக்கவில்லை. அதற்குப் பதிலாக, கோலா நெராங் பகுதியில் மலேரியா கொசு ஒழிப்பு திட்டத்திற்கு நிதி ஒதுக்கித் தருமாறு மாநிலச் செயலகத்தைக் கேட்டுக் கொண்டார். 

முன்பு துங்கு நிதியுதவி கேட்ட போது மறுக்கப்பட்டது. சீமாட்டி மரியம் சோங் அப்துல்லாவின் இறப்பிற்குப் பின்னர்தான், துங்குவின் கோரிக்கை நியாயப்படுத்தப்பட்டு கோலா நெராங் பகுதியில் மலேரியா கொசு ஒழிப்பு திட்டம் தீவிரமாகச் செயல் படுத்தப்பட்டது.



</doc>
<doc id="177656" url="https://ta.wikipedia.org/wiki?curid=177656" title="மியூனிக் வானூர்தி நிலையம்">
மியூனிக் வானூர்தி நிலையம்

மியூனிக் வானூர்தி நிலையம் "Munich Airport", , ) செருமனியின் மியூனிக் நகரத்திலிருந்து வடகிழக்கே தொலைவில் அமைந்துள்ள பன்னாட்டு வானூர்தி நிலையம் ஆகும். இது லுஃப்தான்சா நிறுவனத்திற்கும் இசுடார் அல்லையன்சில் உறுப்பினராக உள்ள வான்வழிப் போக்குவரத்து நிறுவனங்களுக்கும் முனைய நடுவமாக விளங்குகிறது. தொன்மையான பிரைசெங் நகரில் அமைந்துள்ள இந்த நிலையம் முன்னாள் பவேரிய பிரதமராக இருந்த பிரான்சு யோசஃப் இசுட்ராசு நினைவாகப் பெயரிடப்பட்டுள்ளது. இது நான்கு நகராட்சிகளின் பகுதிகளில் அமைந்துள்ளது.

1995இல் 15 மில்லியனாக இருந்த பயணிகள் போக்குவரத்து 2006இல் 30 மில்லியனாக இரட்டித்துள்ளது. 1996இல் இது செருமனியின் இரண்டாவது போக்குவரத்து மிகுந்த வானூர்தி நிலையமாக உயர்ந்தது. லுஃப்தான்சா நிறுவனத்திற்கு பிராங்க்ஃபுர்ட்டிற்கு அடுத்து இரண்டாவது முனைய நடுவமாக உள்ளது. 2012இல் ஐரோப்பாவில் 38,360,604 பயணிகள் பயன்படுத்திய இந்நிலையம் ஐரோப்பாவில் ஏழாவதாகவும் உலகில் 30ஆவதாகவும் விளங்குகிறது.



</doc>
<doc id="177663" url="https://ta.wikipedia.org/wiki?curid=177663" title="குமட்டிக்காய்">
குமட்டிக்காய்

குமட்டிக்காய் அல்லது குமிட்டிகாய் எனப்படும் இது ஒரு படர்கொடி தாவரம். இதை ஆற்றுத்தும்மட்டி, கொம்மட்டி, வரித்தும்மம், பேய்கும்மட்டி என்ற வேறு பெயர்களிலும் அழைப்பர். இவை களைகளாய் விளைநிலங்களில் காணப்படுகின்றன. இதன் தாயகம் மெடட்ரேனியன் மற்றும் ஆசியா. ஆப்பிரிக்கா, இஸ்ரேல் பாலஸ்தீனத்தில் அதிகம் காணப்படுகிறது. தமிழகமெங்கும் மணற்பாங்கான இடங்களில் வளர்கிறது. மிகவும் வெட்டப்பட்ட இலைகளையுடைய தரையோடு வேர்விட்டுப் படரும் கொடி.
இதன் காய்கள் மிகுந்த கசப்பு சுவையுடையது. பச்சை, வெள்ளை நீள வரிகளையுடைய காய்களாகும். இதன் காய்கள் சிறிய பந்து போல் இருக்கும். ஆரஞ்சு மற்றும் எலுமிச்சை வண்ணத்திலும் இருக்கும். இதில் அமிலத்தன்மை அதிகம் இருக்கும். விதைகள் மூலம் இனப்பெருக்கம் செய்யப்படுகிறது.
சித்த மருத்துவத்திலும், வேளாண்மையில் தாவர பூச்சிவிரட்டியாகவும் பயன்படுகின்றது. இலை, காய், வேர் ஆகியவை மருத்துவப் பயனுடையவை. புழுவெட்டினால் மயிர் கொட்டும் இடஙுகளில் காயை நறுக்கித் தேய்த்து வரப் புழு வெட்டு நீங்கும். 



</doc>
<doc id="177666" url="https://ta.wikipedia.org/wiki?curid=177666" title="அசுபால்ட்டு">
அசுபால்ட்டு

அசுபால்ட்டு ("asphalt", அல்லது அல்லது ) மாற்றுச்சொல் பிற்றுமின் ("bitumen", ), என்பது பாறை எண்ணெயின் ஒட்டிக்கொள்ளும் கருநிற உயரிய பிசுக்குமைத் தன்மையுடைய நீர்ம அல்லது குறை திண்ம ஒரு வடிவம் ஆகும். இது இயற்கையாகவும் காணப்படுவதுண்டு; அல்லது தூய்மைப்படுத்தப் பட்ட நிலையிலும் பெறலாம். இது கரிப்பிசினின் வகைகளில் ஒன்றாகக் கருதப்படுகிறது. இதனை அசுபால்லடம் என்றும் தார் என்றும் அழைப்பதுண்டு.

அசுபால்ட்டு/பிற்றுமின்னின் முதன்மைப் பயன்பாடு சாலை கட்டமைப்பாகும். இதனை சாலையிடப் பயன்படுத்தப்படும் சல்லிக்கற்களை பிணைக்கும் பிசினாகப் பயன்படுத்தி அசுபால்ட்டு பைஞ்சுதை உருவாக்கப்படுகிறது. அடுத்து சாய் கூரைகளின் இணைப்புக்கள், சமநிலை மேற்கூரைகளின் தளங்களில் நீர்புகா கட்டமைப்புக்களுக்கு அசுபால்ட்டு பயன்படுத்தப்படுகிறது. 

இயற்கையில் கிடைக்கும் அசுபால்ட்டு/பிற்றுமின் சிலநேரங்களில் "கச்சா பிற்றுமின்" எனப்படுகிறது. இதன் பிசுக்குத்தன்மை குளிர்ந்த கரும்புப்பாகு போன்றுள்ளது பாறை எண்ணெயை ]க்கு காய்ச்சி வடித்த பிற்றுமின் "தூய்மித்த பிற்றுமின்" எனப்படுகிறது.



</doc>
<doc id="177675" url="https://ta.wikipedia.org/wiki?curid=177675" title="உலக பத்திரிகை சுதந்திர நாள்">
உலக பத்திரிகை சுதந்திர நாள்

உலக பத்திரிகை சுதந்திர நாள் ("World Press Freedom Day") என்பது பத்திரிகை சுதந்திரத்தைப் பரப்பும் நோக்கிலும் "மனித உரிமைகள் சாசனம்" பகுதி 19 இல் இடம்பெற்றுள்ள பேச்சுரிமைக்கான சுதந்திரத்தை உலக நாடுகளின் அரசுகளுக்கு நினைவூட்டவும் ஐக்கிய நாடுகள் அவையினால் சிறப்பு நாளாகப் பிரகடனப்படுத்தப்பட்டது.

1993 ஆம் ஆண்டில் இடம்பெற்ற ஐக்கிய நாடுகள் பொதுச் சபைக் கூட்டத்தில் ஏற்றுக்கொள்ளப்பட்ட தீர்மானத்தின்படி ஒவ்வோர் ஆண்டும் மே 3 ஆம் நாளன்று பத்திரிகை சுதந்திர நாளாக ஏற்றுக்கொள்ளப்பட்டது. ஆபிரிக்கப் பத்திரிகைகளால் கூட்டாக 1991 ஆம் ஆண்டு இந்நாளிலேயே "பத்திரிகை சுதந்திர சாசனம்" ("Declaration of Windhoek") முன்வைக்கப்பட்டது. இது 1991 ஆம் ஆண்டு யுனெஸ்கோ (UNESCO) அமைப்பினால் நடாத்தப்பட்ட பொதுக் கூட்டத்தின் 26 ஆம் அமர்வில் சிபாரிசு செய்யப்பட்ட ,'உலகின் சகல பிராந்தியங்களிற்குமான பேச்சு மற்றும் கருத்து வெளியீட்டுச் சுதந்திரத்திற்கானதும், ஊடகச் சுதந்திரத்தினதும் பாதுகாப்பிற்கும் மேம்படுத்தலிற்குமான ஆணை' என்ற தொனிப் பொருளில் பரிந்துரைக்கப்பட்ட கட்டளையின் நிமித்தமாக உருவானது.

இந்நாளில் ஊடக சுதந்திரத்துக்காகப் பங்களிப்பு செய்யும் ஒருவருக்கு ஆண்டுதோறும் யுனெஸ்கோ நிறுவனத்தினர் யுனெஸ்கோ/கிலெர்மோ கானோ உலக பத்திரிகை சுதந்திர விருது வழங்கிக் கௌரவிக்கின்றனர். இவ்விருது கொலம்பியப் பத்திரிகையாளர் கிலெர்மோ கானோ இசாசா என்பவரின் நினவாக வழங்கப்பட்டு வருகிறது. இவர் 1986 ஆம் ஆண்டு டிசம்பர் 17 இல் அவரது அலுவலகம் முன்பாக வைத்துப் படுகொலை செய்யப்பட்டிருந்தார். அவரின் கொலையின் பின்னரே பத்திரிகை சுதந்திரம் தொடர்பான பேச்சு வலுப்பெற்றது.

இந்நாள் அன்று, உலக அமைதிக்காகவும், பேச்சுச் சுதந்திரத்திற்காகவும் மற்றும் பத்திரிக்கை தர்மத்தினூடாகவும் பல இன்னல்களைத் தாண்டிப் போராடிய பத்திரிகை எழுத்தாளர் ஒருவருக்கு 25,000 டொலர் பெறுமதியான பரிசு வழங்கப்படுகின்றது. சுமார் 14 நபர்களைக் கொண்ட குழுவால் குறிப்பிட்ட இத்தெரிவு நடைபெறுகிறது.




</doc>
<doc id="177676" url="https://ta.wikipedia.org/wiki?curid=177676" title="யுனெஸ்கோ/கிலெர்மோ கானோ உலக பத்திரிகை சுதந்திர விருது">
யுனெஸ்கோ/கிலெர்மோ கானோ உலக பத்திரிகை சுதந்திர விருது

யுனெஸ்கோ/கிலெர்மோ கானோ உலக பத்திரிகை சுதந்திர விருது ("UNESCO/Guillermo Cano World Press Freedom Prize"), என்பது உலக அமைதிக்காகவும், பேச்சுச் சுதந்திரத்திற்காகவும் மற்றும் பத்திரிக்கை தர்மத்தினூடாகவும் பல இன்னல்களைத் தாண்டிப் போராடிய பத்திரிகையாளர், அமைப்பு, அல்லது ஒரு நிறுவனத்திற்கு ஆண்டுதோறும் வழங்கப்படும் யுனெஸ்கோ விருதாகும். இவ்விருது 1997 ஆம் ஆண்டு முதல் வழங்கப்பட்டு வருகிறது.

அமெரிக்க டாலர் 45,000 பரிசு உலகப் பத்திரிகை சுதந்திர நாளான மே 3 ஆம் நாள் ஆண்டு தோறும் எல் எசுப்பட்டாடோர் என்ற கொலம்பிய நாளிதழின் ஆசிரியர் கிலெர்மோ வானோ இசாசா என்பவரின் நினைவாக வழங்கப்படுகிறது. இவர் 1986 டிசம்பர் 17 ஆம் நாள் பொகொட்டாவில் உள்ள அவரது அலுவலகத்தில் வைத்து சுட்டுக் கொல்லப்பட்டார். இவர் கொலொம்பியாவில் போதைப் பொருள் கடத்துவோருக்கு எதிராகப் பலமாகக் குரல் கொடுத்து வந்தவர்.

ஆண்டு தோறும், யுனெஸ்கோ நிறுவனத்தினால் தேர்ந்தெடுக்கப்பட்ட 14 சுயாதீன நபர்களைக் கொண்ட குழு ஒன்று அரச சார்பற்ற அமைப்புகளினாலும், யுனெஸ்கோ உறுப்பு நாடுகளினாலும் பரிந்துரைக்கப்படும் நபர்கள் அல்லது அமைப்புகளில் இருந்து வெற்றியாளரைத் தேர்ந்தெடுக்கின்றது.





</doc>
<doc id="177677" url="https://ta.wikipedia.org/wiki?curid=177677" title="தசமணிமாலை">
தசமணிமாலை

தசமணி மாலை என்னும் நூல் 16 ஆம் நூற்றாண்டில் தோன்றிய நூல்களில் ஒன்று. இதன் ஆசிரியர் ‘மதுரைவாசி நிரம்ப அழகிய தேசிகர்’ என்று இந்நூலின் பதிப்பு ஒன்று கூறுகிறது. 

இந்த நூல் 10 முதல் 14 சீர்கள் கொண்ட விருத்தப்பாடல்களால் ஆன நூல். இதன் பாடல்கள் நாதாந்த குருவே, திகாந்த குருவே, கமலை ஞானசம்பந்த குருவே, என்றெல்லாம் முடிகின்றன. பதிப்பு-நூல் குறிப்பிடும் அழகிய தேசிகரும், ஞானசம்பந்த குருவும் [[கமலை ஞானப்பிரகாசர்|கமலை ஞானப்பிரகாசரின் மாணாக்கர்கள் என்றும் இரு மாணாக்கர்களில் ஒருவர் மற்றொருவர்மீது நூல் பாடினார் என்னும் கருத்து பொருந்தாது என்றும் [[மு. அருணாசலம்]] குறிப்பிடுகிறார். இந்த நூல் [[திருஞான சம்பந்தர்]]மீது பாடப்பட்ட நூல் என அவர் கருதுகிறார். 

இந்நூலிலுள்ள பாடல்களில் ஒரு பாடலில் வரும் ஓர் அடி:
எடுத்துக்காட்டு 

ஞானப்ர காசகுரு குருவே எனக்கூறி
பொருள்நோக்கில் சொற்பிரிப்பு செய்யப்பட்டுள்ள இந்த அடி

ஞானப்ரகாச குரு குருவே எனக் கூறி

[[மு. அருணாசலம்]], தமிழ் இலக்கிய வரலாறு, பதினாறாம் நூற்றாண்டு, முதல் பாகம், பதிப்பு 2005
[[பகுப்பு:16 ஆம் நூற்றாண்டுத் தமிழ் நூல்கள்]]

</doc>
<doc id="177680" url="https://ta.wikipedia.org/wiki?curid=177680" title="வர்சா அசுவதி">
வர்சா அசுவதி

வர்ஷா அசுவதி ஓர் தமிழ்த்திரைப்பட நடிகை, 2009 ஆண்டில் பேராண்மை திரைப்படத்தின் மூலமாக நடிப்புலகினுள் நுழைந்தார், நீர்ப்பறவை திரைப்படத்தில் இவரின் நடிப்பிற்காக சிறந்த துணை நடிகைக்கான தேசிய விருதுக்கு பரிந்துரைக்கப்பட்டார்.

வர்ஷா மேற்கு வங்கத்தில் பிறந்தவர், அவருக்கு நான்கு வயதாக இருக்கும் போது தமிழ்நாட்டிலுள்ள தூத்துக்குடிக்கு குடும்பத்துடன் வந்து குடியேறினர், அவருடைய தந்தை கப்பல் பொறியியலாளர்.


</doc>
<doc id="177682" url="https://ta.wikipedia.org/wiki?curid=177682" title="ராஜா ஹரிஸ்சந்திரா">
ராஜா ஹரிஸ்சந்திரா

ராஜா ஹரிஸ்சந்திரா ("Raja Harischandra") என்பது இந்தியாவில் தயாரிக்கப்பட்டு 1913 ஆம் ஆண்டில் வெளியிடப்பட்ட ஊமைப்படம் ஆகும். பிரபல இந்தியத் திரைப்படத் தயாரிப்பாளர் தாதாசாகெப் பால்கேயின் இயக்கத்திலும் தயாரிப்பிலும் வெளிவந்த இத்திரைப்படம் இந்தியாவில் வெளியிடப்பட்ட முதலாவது முழுநீளத் திரைப்படம் ஆகும். இந்தியத் தொன்மக் கதைத்தலைவர்களில் ஒருவனான அரிச்சந்திரன் பற்றிய கதையைத் தழுவி இத்திரைப்படம் படமாக்கப்பட்டது. இது 1913 ஆம் ஆண்டு மே 3 ஆம் நாள் வெளிவந்தது.

ஒரேயொரு பிரதி மட்டுமே தயாரிக்கப்பட்டு மும்பை கொரொனேசன் சினிமா மண்டபத்தில் முதன் முதலில் காண்பிக்கப்பட்டது. வணிக ரீதியில் வெற்றி பெற்று, இவ்வகையான மேலும் பல திரைப்படங்களை உருவாக்க இத்திரைப்படம் வழிவகுத்தது.



</doc>
<doc id="177688" url="https://ta.wikipedia.org/wiki?curid=177688" title="ஒரிசா பாலு">
ஒரிசா பாலு

ஒரிசா பாலு என்ற பெயரில் அதிகம் அறியப்படும் சிவ பாலசுப்ரமணி (பிறப்பு: ஏப்ரல் 7, 1963) தமிழக ஆய்வாளர். தமிழ் தொன்மையை உலகளவில் கடல் வழியாகத் தேடி வருபவர். தமிழர் வரலாற்றை புவியியலை அடிப்படையாகக் கொண்டு நவீன தொழில்நுட்பங்களுடன் பண்டைய மரபுசார் அறிவை பின்புலமாகக் கொண்டு ஆய்வு செய்து வருபவர்.

சிவ பாலசுப்பிரமனி திருச்சி உறையூரில் பிறந்தவர். பின் தமிழகத்தின் விழுப்புரம், புதுவை நெய்வேலி சென்னை போன்ற பல இடங்களில் வளர்ந்து இயற்பியலில் தேர்ச்சி பெற்று சுரங்கம் மற்றும் வெளி நாட்டு கருவிகளை பழுது பார்க்கும் வேலைகள் தொடர்பான பொறியியல் துறையில் பல ஆண்டுகள் ஒரிசாவில் பணிபுரிந்து அங்கு இருந்து இந்தியா முழுவதும் சுற்றி வந்தவர். 

தற்போது ஆர். ஏ. ஆர். என்ற பனாட்டு நிறுவனத்தில் உயிரி மருந்தியல் மற்றும் மாற்று எரிபொருள் துறையில் இயக்குநராக பணிபுரிந்து வருகிறார். ஒருங்கிணைந்த பெருங்கடல் பண்பாட்டு ஆய்வு நடுவத்தை நடத்தி வருகிறார். ஒரிசாவில் கனிம வள கண்டுபிடிப்பு ஆய்விற்காக ஆஸ்திரேலிய புவி இயற்பியல் நிறுவனத்தின் செய்மதிகளின் உதவியுடன் விமான மூலமான ஆய்வுகளில் தேர்ச்சி பெற்று அந்த ஆய்வுகளை கள ஆய்வுகளின் மூலம் உறுதி செய்யும் குழுவில் பணி புரிந்தவர். தமிழர்களின் கடல்சார்தொன்மை தொடர்பான ஆய்வுகளை தொடர்ந்து செய்து வருபவர், ஒரிசா புபனேஸ்வர் தமிழ் சங்கத்தில் துவக்க உறுப்பினராகச் சேர்ந்து, பல பொறுப்புகளில் இருந்து 2002-2003 செயலர் ஆக பணியாற்றி தமிழர்களை ஒரிசாவில் ஒருங்கிணைத்தார். அவர்களை உலக ஏனைய தமிழ் மக்களோடு நெருங்கி பழக வைத்தவர், உலக தமிழ் அமைப்புகளை ஒன்று சேர்க்க ஆர்வம் காட்டி வருபவர்.

கலிங்க தமிழ் தொடர்புகள், தமிழ் - கலிங்க தென் கோசல, ஒட்டர தொடர்பான தமிழியல் ஆய்வுகளை மேற்கொண்டார்.

அதே போல் இனப் பெருக்கத்திற்கு தமிழக ஒரிசா கடற்கரையில் வரும் கடல் ஆமைகள் தொடர்பான இடங்கள் பிற்காலத்தில் துறைமுகங்களாய் மாற்றப்பட்டதையும், ஆமைகள் தம் கடற்கரைகளை தேடி கடல் நீரோட்டத்தில் வரும் வழிகளை பின்பற்றியே தமிழ் கடலோடிகள் உலகம் முழுவதையும் வலம் வந்தனர் என்ற ஆய்வு கருத்தையும் முன்வைத்தார். ஆமைகள் தொடர்ப்பான இடங்கள் நான்கு ஆயிரத்திற்கு மேற்பட்டு தமிழ் பெயராலேயே விளங்குவதை ஆய்வுகள் செய்து உறுதி செய்து வருபவர். அந்த இடங்களில் தமிழ் மொழி மற்றும் பண்பாடுகள் இன்றும் இருப்பதை நிருபித்து வருபவர். கடலோடிகளை மீனவர்களை வெறும் பாய் மரத்தில், மீன்பிடிப்பவர்களாக மட்டும் பார்க்காமல் கடல் சுற்று சூழல் அறிவு பெற்றவர்களாக பார்ப்பவர். கடல் வள மேலாண்மையின் உலக நடப்புகளை மீனவர்களுக்கு பயிற்சி தந்து வருகிறார்

தமிழர்கள் கடல் சார் மரபு மற்றும் சுற்று சூழலை காக்க வேண்டி, தமிழகம் முழுவதும் காணொளி காட்சிகள் நடத்தி வருகிறார். முகநூல் மூலமாகவும் விழிப்புணர்வு செய்து வருகிறார். 

கடலார் என்ற மீனவர்கள் சார்ந்த மாத இதழுக்கு ஆலோசகராய் பணிபுரிபவர். மீன் வளம், பாய்மரக் கப்பல், நீர்மூழ்கிகள் , மானுடவியல், விலங்கு மற்றும் தாவரம், கடல் சார் தொல்லியல், வரலாறு, பண்பாடுகள், ஆமைகள் பற்றிய ஆய்வு, பாறை ஓவியங்கள், இயற்கை சார்ந்த புவி சுழற்சி தொடர்பாக செய்மதி குழுமம், கடல் சார் குழுமம் மற்றும் ஏனைய அமைப்புகளில் உறுப்பினராக உள்ளார். தற்சமயம் சென்னையில் வசித்து வரும் இவர் ஒருங்கிணைந்த பெருங்கடல் பண்பாட்டு ஆய்வு நடுவத்தை துவங்கி உலக மக்களுக்கு தமிழருடைய தீபகற்ப கடல் சார் மேலாண்மை தொடர்பாக விழிப்புணர்வை ஏற்படுத்த இயங்கி வருபவர். இதுவரை 500 இடங்களுக்கு மேலாக சொற்பொழிவுகள் ஆற்றி இருக்கிறார். 

குமரிக்கண்டம் மற்றும் லெமூரியா கடல் ஆய்வுகளில் ஈடுபட்டார். அதன் தொடர்ச்சியாக மீன்கள் இனபெருக்கம் செய்யும் இடங்கள் கடலில் மக்கள் வாழ்ந்த நில பகுதிகள் என்று செய்மதி, நவீன கடல் சார் தொழில் நுட்ப ஒருங்கிணைப்பு மற்றும் கடலில் கள ஆய்வு செய்து லெமுரியா குமரிகண்டம், கடல் கொண்ட தென்னாடு, தென் புலத்தார் போன்ற கருதுகோள்களை தமிழ் இலக்கியம் சொன்ன கடல்கோள்கள் செய்திகளின் மூலம் ஒப்பிட்டு கடலில் ஆய்வுகள் பல செய்து அவையின் அடிப்படை உண்மைகள் என்ன என்று கடலில் கள ஆய்வுகள் மூலம்நிருபித்து வருகிறார். குமரிக்கடலில் கடலாய்வு செய்து அவையின் அடிப்படை உண்மைகள் என்ன என கள ஆய்வுகள் மூலம் நிரூபித்து வருகிறார். கடலில் மூழ்கிய தீவுகள் மூழ்கியுள்ள இடிபாடுகள் இன்று மீன்களின் இனப்பெருக்க இடமாய் மாறிவருவதைக் கண்டு தமிழ்நாட்டு மீனவர்களுக்கு பலன் கிடைக்கும் வண்ணம்.



</doc>
<doc id="177690" url="https://ta.wikipedia.org/wiki?curid=177690" title="சரப்ஜித் சிங்">
சரப்ஜித் சிங்

சரப்ஜித் சிங் (Sarabjit Singh) இவர் ஒரு இந்தியாவின் அமிர்தசரஸ் பகுதியை சார்ந்த விவசாயி.
1990 ல் பாகிஸ்தானில் நிகழ்ந்த தொடர் குண்டுவெடிப்பு வழக்கில் குற்றம் சாட்டப்பட்டு தூக்கு தண்டனை விதிக்கப்பட்டு பாகிஸ்தான் சிறையில் 22 ஆண்டுகள் அடைக்கப்பட்டு இருந்தார்.

இந்திய - பாகிஸ்தான் எல்லையை கடந்து தவறுதலாக பாகிஸ்தானுக்குள் நுழைந்த அவர் எந்தவித குற்றமும் அற்றவர் என குடும்பத்தார் கோரிய கருணை மனு நிராகரிக்கப்பட்டது.

அஃப்சல் குரு இந்தியாவில் மரண தண்டனை விதிக்கப்பட்ட சூழலில், பாகிஸ்தான் சிறையில் சரப்ஜித் சிங்குக்கு இருந்த மிரட்டல்களை அடுத்து சிறையில் சக கைதிகளால் தாக்கப்பட்டு சிகிச்சை பலனின்றி மே 2 2013 ல் மரணம் அடைந்தார்.

சரப்ஜித்தின் மரணத்தையொட்டி பஞ்சாபில் மூன்று நாள்கள் துக்கம் என அறிவிக்கப்பட்டுள்ளது. 
சரப்ஜித் சிங்கின் குடும்பத்துக்கு பஞ்சாப் அரசு சார்பாக ரூ.1 கோடி நிவாரணத் தொகையும், இந்திய பிரதமர் நிவாரண நிதியிலிருந்து ரூ. 25 லட்சம் ரொக்கமும் அளிக்கப்படும் அரசு அறிவித்துள்ளது.


</doc>
<doc id="177692" url="https://ta.wikipedia.org/wiki?curid=177692" title="அகடம் (திரைப்படம்)">
அகடம் (திரைப்படம்)

அகடம் (Agadam) என்பது முற்றிலும் புதுமுக நடிகர்களை வைத்து தயாரிக்கப்பட்ட தமிழ்த் திரைப்படம். இத்திரைப்படத்தை ஒரே வீச்சில் தயாரிக்கப்பட்டது என்பதால், இது கின்னஸ் உலக சாதனைகள் பட்டியலில் இடம்பெற்றுள்ளது. ஒரே ஷாட்டில் எடுக்கப்பட்டு கின்னஸ் சாதனை புரிந்த படம் 'அகடம்'. அறிமுக இயக்குனர் லாஸ்ட் பெஞ்ச் பாய்ஸ் புரொடக்சன் சார்பில் தயாரிக்கப்பட்ட இத் திரைப்படம் ஒரே முறையில் தொடர்ச்சியாக 2 மணி 3 நிமிடங்கள் 30 வினாடிகள் நடாத்தப்பட்டுள்ளது. பின்னர் செம்மையாக்கம் கூடச் செய்யப்படவில்லை.

நண்பர்களான அசோக், சஞ்சய் ஆகிய இருவரும் பிணக்கிடங்கில் இருந்து ஒரு பெண் பிணத்தை தமிழ் என்றவரின் துணையோடு தூக்கி வந்து ஒரு வீட்டுக்குள் புதைக்கிறார்கள். அப்போது தனது முதலாளி அனுப்பிய ஆள் என்று ஜான் அங்கு வருகிறார். அவரிடம் நண்பர்கள் இருவரும் போலி மருந்து விற்பனைக்கான ஒப்பந்தத்தில் கையெழுத்து வாங்கிக் கொள்கிறார்கள்.

ஒப்பந்தம் கையெழுத்தான நிலையில் நண்பர்களிடம் ஜான் பார்ட்டி கேட்க, ஒரு பெண்ணை கூட்டி வருகிறேன் என்று சொல்லி சஞ்சய் வெளியே கிளம்புகிறார். இந்நிலையில், முதலாளியிடமிருந்து போன் ஒன்று வருகிறது. அப்போது அவர் பேசுகையில், மார்ச்சுவரியில் இருந்து பிணத்தை கொண்டுவர உதவி செய்த தமிழை தீர்த்துக்கட்டும்படி ஜானுக்கு உத்தரவு பிறப்பிக்கிறார்.

இதையடுத்து ஜானும், அசோக்கும் சேர்ந்து உதவி செய்த இளைஞரை பேய் போல் பயமுறுத்தி கொல்ல முயற்சிக்கிறார்கள். ஆனால், இவர்களால் அந்த வீட்டுக்குள் புதைக்கப்பட்ட பெண்ணின் ஆவி இவர்களை பழிதீர்க்க பார்க்கிறது. இறுதியில், அந்த ஆவி இவர்களை பழிவாங்கியதா? அல்லது உதவி செய்த இளைஞரை அவர்கள் கொன்றார்களா? என்பதே மீதிக்கதை.


</doc>
<doc id="177694" url="https://ta.wikipedia.org/wiki?curid=177694" title="உடனடிவிளைவும் தாமத விளைவும்">
உடனடிவிளைவும் தாமத விளைவும்

உடனடிவிளைவும் தாமத விளைவும் (Immediate effect and delayed effect); அயனியாக்கும் கதிர்கள் உயிர் வாழ்வனவற்றில் பல வேண்டப்படாத விளைவுகளையும் தோற்றுவிக்கின்றன. இவ்விளைவுகள் ஏற்றுக் கொண்ட கதிர் ஏற்பளவினைப் பொறுத்து இருக்கின்றன. குறுகிய காலத்தில் அதிகக் கதிர்ஏற்பளவு உடனடி விளைவுகளைத் தோற்றுவிக்கின்றன. வாந்தி, குமட்டல், குருதி எண்ணிக்கைகளில் மாற்றம், முடி உதிர்தல், மலட்டுத்தன்மை முதலிய விளைவுகளை உண்டாக்குகின்றன. குறைந்த அல்லது கொஞ்சம் கொஞ்சமாக தொடர்ந்து ஒருவர் பெறும் ஏற்பளவு இரத்தப் புற்று, பிற இடங்களில் புற்று, கண்புரை போன்ற நோய்களைத் தோற்றுவிக்கலாம். இது காலம் தாழ்ந்து தோன்றுவதால் தாமத விளைவு எனப்படும்.



</doc>
<doc id="177695" url="https://ta.wikipedia.org/wiki?curid=177695" title="சீமைக் கிளுவை">
சீமைக் கிளுவை

சீமைக் கிளுவை பேவேசியேக் குடும்பத்தைச் சேர்ந்த பூக்கும் தாவரமாகும். இது சிறிய அழகுக்கு வளர்க்கப்படும் மர வகையைச் சேர்ந்தது. இது ஏப்ரல், மே மாதத்தில் இலைகளை உதிர்த்து பூக்கும் இயல்பை உடையது. ஏறக்குறைய 2 cm நீளம் கொண்ட வெள்ளை முதல் மங்கிய ஊதா நிறங்கொண்ட கொத்துக்களாகக் காணப்படும்.


</doc>
<doc id="177702" url="https://ta.wikipedia.org/wiki?curid=177702" title="ராப்பா நூயி மொழி">
ராப்பா நூயி மொழி

ராப்பா நூயி மொழி ("Rapa Nui") என்பது ஈசுட்டர் தீவு எனவும் அழைக்கப்படும் ராப்பா நுயி தீவில் பேசப்படும் ஒரு கிழக்குப் பொலினீசிய மொழி ஆகும். 

4000 பேருக்கும் குறைவான மக்கள்தொகையைக் கொண்ட இத்தீவு சிலி நாட்டின் ஒரு சிறப்பு ஆட்சிப்பகுதி ஆகும். மக்கள்தொகைப் புள்ளிவிபரங்களின் படி இத்தீவில் வாழ்பவர்களும், சிலித் தலை நிலத்தில் தம்மை ராப்பா நுயி இனத்தவராகக் கூறிக்கொள்பவர்களுமாகச் சேர்த்து மொத்த மக்கள் தொகை 3700 ஆகும். இம்மக்களிடையே, இவர்களுடைய முதல் மொழி, பேச்சு மொழி என்பன குறித்த புள்ளி விபரங்கள் இல்லை. ஆனாலும், இம்மொழியை முறையாகப் பேச வல்லவர்கள் ஏறத்தாழ 800 பேர் மட்டுமே எனத் தெரியவருகிறது. 


</doc>
<doc id="177713" url="https://ta.wikipedia.org/wiki?curid=177713" title="நீலகண்ட சோமயாஜி">
நீலகண்ட சோமயாஜி

நீலகண்ட சோமயாஜி ("Nīlakaṇṭa Sōmayāji", மலையாளம்: നീലകണ്ഠ സോമയാജി, 1444 - 1545) கேரள (சேர நாட்டு) அறிஞர். இவர் தந்திர சங்கிரகா என்னும் நூலையும், ஆர்யபாட்டிய பாசியம் என்னும் நூலையும் எழுதியுள்ளார். மாதவரின் கேரளப் பள்ளி. பிரம்ம சூத்திரத்திற்கு விளக்கமும் எழுதியுள்ளார்.


</doc>
<doc id="177731" url="https://ta.wikipedia.org/wiki?curid=177731" title="தமிழீழ தேசிய விடுதலை முன்னணி">
தமிழீழ தேசிய விடுதலை முன்னணி

தமிழீழ தேசிய விடுதலை முன்னணி (National Liberation Front of Tamil Eelam, NLFT) என்பது ஈழ இயக்கங்களில் ஒன்றாக ஆயுதப் போராட்டத்தில் ஈடுபட்ட ஒரு இயக்கமாகும். 1983 செப்டம்பரில் இவ்வியக்கம் ஆரம்பிக்கப்பட்டது.

1970களின் நடுப்பகுதியில் தேசிய இனப்பிரச்சனை கூர்மையடைந்ததை தொடர்ந்து இடதுசாரி இயக்கங்களிலிருந்த பலரும் தேசிய இனப்பிரச்சனை பற்றி சிந்திக்கத் தலைப்பட்டனர். இக்கட்டத்தில் இலங்கை கம்யூனிஸ்ட் கட்சி (மா-லெ-) இல் இருந்த தோழர்களிடையேயும் தேசிய இனப்பிரச்சனையின் பால் கவனம் திரும்பியது. தமிழ் மக்களுக்குத் தனியான ஓர் அமைப்பு உருவாகுவதும், அதன் வழிகாட்டலில் தமிழ் மக்களின் உரிமைக்கான போராட்டம் முன்னெடுக்கப்படுவதும் காலத்தின் தவிர்க்கமுடியாத தேவையென்னும் கருத்து மறைந்த தோழர் கார்த்திகேசனால் 1975 இறுதியில் முன்வைக்கப்பட்டது. 1975 செப்டம்பரில் இலங்கை கம்யூனிஸ்ட் கட்சி (மா-லெ)யிலிருந்து தோழர்கள் யாழ்ப்பாணத்தில் கூடி தேசிய இனப்பிரச்சனை பற்றி ஆராய்ந்தனர். தமிழ் மக்கள் மீதான ஒடுக்கு முறைக்கெதிராக போராட வேண்டுமெனவும் பிரிவினையை எதிர்ப்பதெனவும் தீர்மானிக்கப்பட்டது. தனிநாட்டுக் கோரிக்கை அந்நிய நாடுகள் தலையிட வாய்ப்பளிக்கும் எனவே இக்கோரிக்கை பிற்போக்கானது என்னும் கருத்து பிரிவினையை எதிர்ப்பதற்கு காரணமாக முன்வைக்கப்பட்டது. இவ்விதம் கூடி முடிவுகள் எடுக்கப்பட்டாலும் குறிப்பிடத்தக்க செயற்பாடுகள் எதுவும் இருக்கவில்லை. ஒரு சில கருத்தரங்குகள் மட்டும் நடத்தப்பட்டன. 1977 தேர்தலுக்கு அண்மித்த காலத்தில் "தமிழ்மக்கள் ஜனநாயக முன்னணி" எனும் பெயரில் சில நடவடிக்கைகளை மேற்கொண்டனர். ஆங்காங்கே சில கருத்தரங்குகள் நடத்தப்பட்டன. சில சுவரொட்டிகள் ஒட்டப்பட்டன. 1977ம் ஆண்டு ஆவணி இனக்கலவரத்தின் பின் தோழர் கார்த்திகேசன் மறைந்ததுடன் தமிழ்மக்கள் ஜனநாயக முன்னணியின் செயற்பாடுகள் இடைநிறுத்தப்பட்டன. 

1979 முதற் பகுதியில், தமிழ்மக்கள் ஜனநாய முன்னணி அமைப்பைக் கூட்டி வேலைகளை முன்னெடுக்க வேண்டுமென ஒரு குழு உருவாக்கப்பட்டது. 1979 இல் வடபகுதியில் அவசரகால சட்டம் பிரகடனப்படுத்தப்பட்டு இளைஞர்கள் பலர் படுகொலை செய்யப்பட்டதைத் தொடர்ந்து தமிழ்மக்கள் ஜனநாயக முன்னணியை அமைப்பதற்கான அமைப்புக் குழு செயலிழந்தது. இந்நிலையில் 1979 புரட்டாதியில் சில தோழர்கள் கல்முனையில் ஒன்று கூடி சில தீர்மானங்களை எடுத்தனர். தேசிய ஒடுக்குமுறைக்கு எதிராகப் போராடும் தனித்துவமும் சுதந்திரமும் கொண்ட ஒர் அமைப்பாக தமிழ் மக்கள் ஜனநாயக முன்னணி என்னும் பெயரில் தொடர்ந்து செயல்படவேண்டுமென தீர்மானிக்கப்பட்டது. முன்பே தமிழ் மக்கள் ஜனநாயக முன்னணியெனும் பெயர் பாவிக்கப்பட்டாலும் 1979 புரட்டாதியில் தான் தமிழ் மக்கள் ஜனநாயக முன்னணி அமைப்பாக பிரகடனப்படுத்தப்பட்டது.


</doc>
<doc id="177733" url="https://ta.wikipedia.org/wiki?curid=177733" title="கிழக்குப் பொலினீசிய மொழிகள்">
கிழக்குப் பொலினீசிய மொழிகள்

கிழக்குப் பொலினீசிய மொழிகள் என்பன பசிபிக் தீவுகளில் வடக்கே அவாயில் இருந்து தென்மேற்கில் நியூசிலாந்து வரையும், தென்கிழக்கில் ஈசுட்டர் தீவு வரையும் உள்ள பகுதிகளில் பேசப்படும் 12 மொழிகளை ஒருங்கே குறிக்கும். இம்மொழிக் குழுவில், அவாய் மொழி, மார்க்கெசான் மொழி, துவாமோட்டு மொழி, தாகித்திய மொழி, நியூசிலாந்து மாவோரி மொழி, குக் தீவு மாவோரி மொழி, ராப்பா நூயி மொழி என்பன அடங்குகின்றன.

பேசுகின்ற மக்கள்தொகை அடிப்படையில் தாகித்திய மொழியும் மாவோரி மொழியும் இக்குழுவில் உள்ள இரண்டு முக்கியமான மொழிகள். தாகித்தியம் சொசைட்டி தீவுகளின் முதன்மை மொழியாக இருப்பதுடன் பிரெஞ்சு பொலினீசியாவின் பெரும்பகுதியில் தொடர்பு மொழியாகவும் காணப்படுகின்றது. அதே வேளை மாவோரி நியூசிலாந்தில் குறிப்பிடத்தக்க அளவு சிறுபான்மையினரால் பேசப்படுவதுடன், ஆங்கிலம், நியூசிலாந்து சைகை மொழி ஆகியவற்றுடன் ஒரு உத்தியோக மொழியாகவும் உள்ளது.


</doc>
<doc id="177734" url="https://ta.wikipedia.org/wiki?curid=177734" title="சியோல் இங்கியோன் பன்னாட்டு வானூர்தி நிலையம்">
சியோல் இங்கியோன் பன்னாட்டு வானூர்தி நிலையம்

இங்கியோன் பன்னாட்டு வானூர்தி நிலையம் (I"ncheon International Airport", IIA) () தென் கொரியாவின் மிகப்பெரும் வானூர்தி நிலையமும் தலைநகரப் பகுதியான சியோலின் முதன்மை வானூர்தி நிலையமும் ஆகும். 2005ஆம் ஆண்டிலிருந்து 2012 வரை ஏழு ஆண்டுகளாகத் தொடர்ந்து உலகளவில் மிகச் சிறந்த நிலையமாக வானூர்தி நிலையங்களின் பன்னாட்டுக் குழுவால் தரப்படுத்தப்பட்டுள்ளது. மேலும் உலகின் புகழ்பெற்ற வான்போக்குவரத்து ஆய்வு நிறுவனமான இசுக்கைடிராக்சு நிறுவனம் வழங்கும் ஐந்து நட்சத்திர தரத்தை எட்டிய உலகின் மூன்று பன்னாட்டு வானூர்தி நிலையங்களில் ஒன்றாகவும் விளங்குகிறது. இந்த வானூர்தி நிலையத்தில் குழிப்பந்தாட்டம்|குழிப் பந்தாட்ட மைதானம்]], குளியல் நீருற்றுக்கள், தனிப்பட்ட உறங்கும் அறைகள், பனிச்சறுக்கு அரங்கம், சூதாட்டரங்கம், உள்ளரங்கப் பூங்காக்கள், கொரியப் பண்பாட்டு அருங்காட்சியகம் ஆகியன உள்ளன. வானூர்தி நிலையத் தரவுகளின்படி சராசரி உட்செல்லல் 19 நிமிடங்களும் (உலக சராசரி 60 நிமிடங்கள்) வெளியேற்றம் 12 நிமிடங்களும் (உலக சராசரி 45 நிமிடங்கள்) எடுப்பதாக கோரப்படுகிறது. இது உலகளவில் சுங்கச்சோதனைகளுக்கான சாதனையாகவும் கருதப்படுகிறது. இங்குள்ள சுங்கமில்லா அங்காடி மையம் தொடர்ந்து மூன்றாண்டுகளாக உலகில் மிகச் சிறந்ததாக பிசினஸ் டிராவெல்லர் மதிப்பிடுகிறது. Incheon International Airport also claims that it has only a 0.0001% baggage mishandling rate.

சியோல் நகரத்தின் மேற்கே தொலைவில் அமைந்துள்ள இந்த வானூர்தி நிலையம் ஏசியானா எயர்லைன்ஸ், கொரியன் ஏர், ஜேஜு ஏர், போலார் ஏர் கார்கோ போன்ற வான் போக்குவரத்து நிறுவனங்களின் முனைய நடுவமாக விளங்குகிறது. இது ஆசியாவின் எட்டாவது பயணிகள் போக்குவரத்து மிகுந்த நிலையமாகவும் சரக்குப் போக்குவரத்தில் உலகின் நான்காவது நிலையமாகவும் உள்ளது. 2011இல் 35,062,376 பயணிகள் இந்நிலையத்தைப் பயன்படுத்தி உள்ளனர்.



</doc>
<doc id="177742" url="https://ta.wikipedia.org/wiki?curid=177742" title="அணுக்கரு மருத்துவம்">
அணுக்கரு மருத்துவம்

அணுக்கரு மருத்துவம் (Nuclear medicine) என்பது காப்பிடப்படாத கதிர் ஐசோடோப்புக்களை நேரடியாக மருந்தாகவும் நோய் அறிதலிலும் பயன்படுத்தும் மருத்துவப் பிரிவாகும். அயோடின் 131, தைராய்டு சுரப்பியின் நிலையினைக் காணவும் அதில் புற்று நோயிருந்தால் அதன் மருத்துவத்திலும் பயன்படுகின்றது. அதுபோல் குருதி செவ்வணு புற்றுநோய்க்கு கதிரியக்கமுடைய பாசுபரசு 32 பயன் படுத்தப்படுகிறது. இதுபோல் பல ஐசோடோப்புக்கள் உள்ளன. மாறாக தொலைகதிர் மருத்துவத்திலும் (Teletherapy) அண்மைகதிர் மருத்துவத்திலும் (Brachytherapy) அவைகள் காப்பிடப்பட்டு பயன்படுத்தப் படுகின்றன.


</doc>
<doc id="177745" url="https://ta.wikipedia.org/wiki?curid=177745" title="இராச நாகம்">
இராச நாகம்

இராச நாகம் ("King Cobra") அல்லது கருநாகம் () என்பது தென்கிழக்கு ஆசிய பகுதிகளில் வசிக்கும் ஒரு பாம்பு இனம் ஆகும். இதுவே உலகில் மிக நீளமான நச்சுப்பாம்பு ஆகும். இது சுமார் 6.7 மீட்டர் (22 அடி) வரை வளரவல்லது. பொதுவாக அடர்ந்த காட்டுப்பகுதிகளிலேயே வாழும் இந்த வகை பாம்புகள், மற்ற பாம்புகளையே பெரும்பாலும் உணவாகக் கொள்கின்றன. இதன் நஞ்சின் கடுமை ஒரே கடியிலேயே ஒரு மனிதனைக் கொல்லவல்லது. இதன் கடியால் இறப்பு நேரிடும் வீதம் 75% வரை இருக்கும்

பொதுவாக இந்த பாம்புகள் 12 முதல் 13 அடி நீளம் வரை வளருகின்றன. 6 கிலோ வரை எடை கொண்டதாக இருக்கின்றன. இவற்றில் தென் தாய்லாந்து நாட்டில் உள்ள நக்கோன்-சி-தம்மாரத் மலையில் பிடிபட்ட ஒரு பாம்பு 18.5 அடி நீளம் இருந்தது. இதற்கு மேலாக லண்டன் உயிரினக்காட்சி சாலையில் இருந்த ஒரு பாம்பு 18.8 அடி நீளம் இருந்ததாகவும் கூறப்படுகின்றது. இவை பெரும்பாலும் மஞ்சள் கலந்த பளுப்பு அல்லது பாசியின் பச்சை நிறத்திலான உடலில் மஞ்சள் கலந்த வெள்ளை நிறத்தினால பட்டைகளுடன காணப்படுகின்றன. இப்பாம்புகள் மிகப்பெரிய கண்களுடன் வட்டவடிவத்திலன கட்பார்வை கொண்டவையாகும். கருநாகத்தின் தோலில் பாம்புச் செதில்கள் காணப்படும். பாம்புகளில் இச்செதில்களின் எண்ணிக்கையும் மற்றும் வடிவமும் ஒரு இனத்திலிருந்து மற்றொரு இனத்தை வேறுபடுத்திக் கண்டறிய உதவுகிறது. இந்த நிற அமைப்பு இளம் பருவத்தில் மிகவும் சற்று வெளிச்சமாக காணப்படும்.ஆண் இனம் பெண்ணை விட அதிக நீளமாகவும், தடிமனாகவும் இருக்கின்றன. இவற்றின் வாழ்நாள் 20 ஆண்டுகள் ஆகும்.

இவை தென்கிழக்கு ஆசிய நாடுகளில் பரவலாக காணப்படுகின்றன. இந்தியாவின் மேற்கு தொடர்ச்சி மலை காடுகளில் காணப்படுகின்றன. தமிழ் நாட்டில் திருநெல்வேலி மாவட்ட மாஞ்சோலை மலைக்காடுகளிலும் காணப்படுகின்றன.பெரும்பாலும் அடர்ந்த காட்டுப்பகுதிகளிலேயே வசிக்கும் இவை, நீர் நிறைந்த பகுதிகளை ஒட்டியே தனது வாழ்விடத்தை அமைத்துக்கொள்கின்றன. பெருகிவரும் காடுகளை ஆக்கிரமிக்கும் முறைகளால் இவ்வினம் அழிவை சந்தித்துக்கொண்டு வருகின்றது. இருப்பினும் இவ்வினம் பன்னாட்டு இயற்கை பாதுகாப்பு சங்கத்தின் அழிந்துவரும் உயிரினங்களுக்கான 'சிகப்பு பட்டியலில்' சேர்க்கப்படவில்லை.

இந்த இனமானது, மற்ற பாம்புகளைப் போலவே தனது இரையை அதன் மணத்தைக் கொண்டே அறிகின்றது. இதன் இரட்டை நாக்குகளில் மணம் தரும் வேதிப்பொருள்களை உணரும் நுகரணுக்கள் உள்ளன. இவற்றில் இருந்து வரும் செய்தியை வாயின் மேல் அண்ணத்தில் உள்ள யாக்கோப்சன் உறுப்பு என்னும் நுகர்பொறி உணர்கின்றது. தன் இரையின் மணத்தை உணர்ந்தபின் இரட்டை நாக்கை அசைத்து, இருகாது கேள்விபோல் (stereo) உணர்ந்து துல்லியமாய் இரை எங்குள்ளது என்று உணர்கின்றது இதன் நுண்ணிய பார்வைத்திறன், 300 அடிக்கு அப்பால் உள்ள இரையின் சிறு அசைவைக்கூட அறியும் திறன் கொண்டது. மற்ற பாம்புகளை போலவே இவற்றிற்கும் நான்கு புறமும் வாய்த்தசைகள் விரியும் அமைப்பு உள்ளது. இதன் மூலம் இவை முழு இரையையும் ஒரே முறையில் விழுங்கிவிடுகின்றன. மேலும் இதன் வாய்த்தசைகள், இதன் தலையை விட பெரியதாக விரியும் தன்மை கொண்டவை. பெரும்பாலும் நாள் முழுவதும் வேட்டையாடும் இவற்றை, இரவில் காண்பது அரிது.

இவை ஒரு முறை உணவை உட்கொண்டால், அதன் பிறகு பலநாட்கள் உணவு இல்லாமல் உயிர் வாழும் தன்மை கொண்டவை.

பொதுவாக இவ்வகை பாம்புகள் தனது இரையைத் தவிர மற்றவர்களை தாக்குவதில்லை. தனது வழியிலேயே செல்கின்றன. இதை தவிர்த்து எதிரிகள் இதன் வழியில் குறிக்கிடும் பொழுது, தன்னை தற்காத்துக்கொள்ளும் பொருட்டு இவை தனது உடலை, தரையில் இருந்து பல அடி எழுந்து உயர்த்தி காட்டுகின்றன. பின் படம் எடுத்து காட்டுகின்றன. மேலும் 'ஸ்ஸ்ஸ்' என்று காற்றொலி எழுப்புகின்றன. தனது சக்தியை, எதிரிகளுக்கு காட்டும் பொருட்டே இவை இவ்வகையான செயல்களில் ஈடுபடுகின்றன. இதையும் தாண்டி எதிரி தன்னை நெருங்கும்பொழுதே, இவை அவற்றை தாக்கி அதன் உடலில் நஞ்சைப் பாய்ச்சுகின்றன.

கருநாகத்தின் நஞ்சானது மிகவும் கொடியது. இது தனது ஒரே கடியில் மனிதனை கொல்ல வல்லது. இது கடித்த சில நிமிடங்களிலேயே மனிதன் கோமா நிலைக்கு சென்று மரணத்தை தழுவிவிடுவான். மேலும் ஆசிய யானைகளும் இது கடித்த 3 மணி நேரத்தில் இறந்து விடும். இதன் நஞ்சானது ஆப்பிரிக்க கறுப்பு மாம்பா பாம்புகளை விட 5 மடங்கு அதிகமானது.

உண்மையில் இதன் நஞ்சானது குறைந்த அளவு நச்சு தன்மையே கொண்டதுதான். ஆனால் இவ்வகை கருநாகங்கள் ஒரு முறை எதிரியைக் கடிக்கும் பொழுது, ஏறத்தாழ 6 முதல் 7 மில்லி அளவு நஞ்சை அதன் உடலில் செலுத்தவல்லது. இதன் காரணமாகவே இதன் எதிரிகள் உடனடியாக மரணத்தை தழுவுகின்றன.

இதன் நஞ்சை முறிக்க இதுவரை இரண்டு மருந்துகளே கண்டுபிடிக்கப்பட்டுள்ளன. முதலாவது தாய்லாந்து நாட்டில் இயங்கும் செஞ்சிலுவை சங்கம் கண்டுபிடித்தது. மற்றது இந்திய மத்திய ஆராய்ச்சி மையம் கண்டுபிடித்தது. ஆனால் இவை இரண்டும் பரவலாக கிடைக்காத காரணத்தால், இதன் கடி பட்ட பலரும் இறந்து விடுகின்றனர்.

பொதுவாக எல்லா விஷப் பிராணி மற்றும் ஜந்துக்களுக்கும் விஷத்தை உற்பத்தி செய்யும் பிரத்யேகச் சுரப்பி அமைந்துள்ளதைப் போன்றே நல்லப் பாம்பிற்க்கும் அதன் தலைப்பகுதியில் விஷச்சுரப்பி அமைந்துள்ளது. இதன் வாயின் மேற்பரப்பில் இதன் விஷ-பை (venom sac) அமைந்துள்ளது. இந்த விஷ-பையுடன் இணைந்த குழாய் உட்புறம் முற்றிலும் துளையுடைய முன்புற பற்களுடன் இணைக்கப்பட்டுள்ளன. இந்த முன்புறப் பற்களின் முனை மிகக் கூர்மையாகவும் துளையுடையதாகவும் அமைந்துள்ளது. இவை தங்களின் எதிரிக்கு காயத்தை ஏற்படுத்துவதற்காகவே தீண்டுகிறது. அதன் பிறகு வாயின் உட்புறம் அமைந்த கடைவாய் பற்களைக் கொண்டு அதன் மேற்ப்புறத்தில் அமைந்த விஷ-பையை அழுத்துவதன் மூலம் வெளியேறும் விஷம் அதனுடன் இணைக்கப் பட்ட குழாய் மூலம் வெளியேறி துளையுடைய முன்பற்களை அடைகின்றது. அப்பொழுது தீண்டியதால் ஏற்ப்பட்ட காயத்தின் மூலம் விஷம் இரத்த ஓட்டத்தில் கலந்தவுடன் முதலில் மத்திய நரம்பு மண்டலத்திற்கு பாதிப்பை ஏற்படுத்துகின்றது. இதுக் தீண்டியவுடன் பொதுவாக மரண பயம் ஏற்பட்டு விடுவதனால் இதயம் மிக வேகமாக துடிக்க ஆரம்பிக்கின்றது. இதன் மூலமும் இரத்தம் விரைவுப் படுத்தப்பட்டு விரைவாக விஷம் உடல் முழுதும் பரவி ஆபத்தையும் விரைவுப் படுத்துகின்றது.

பாம்பின் விஷம் செரிந்த புரோட்டீன்களினால் (highly protin) ஆன பொருளாகும். இது நியூக்ரோ டாக்ஸிஸ் என்று அழைக்கப்படுகின்றது. புரதம் என்ற ஒரு சத்துப் பொருள் மனிதன் உயிர்வாழ மிகவும் அத்தியாவசியமான ஒன்றாகும். நாம் உண்ணக்கூடிய மாமிசம் மற்றும் தாவர எண்ணெய் போன்றவற்றில் புரதங்கள் அடங்கியுள்ளன. இருப்பினும் நம் உடல் அமைப்பை பொருத்தவரை புரதமோ, வைட்டமின்களோ, அல்லது தாதுப் பெருள்களோ நம் வாயின் மூலம் உட்கொள்ளப்பட்டு வயிற்றில் செரிமானம் செய்யப்பட்டு நம் உடலுக்குத் தேவையான மற்றொருப் பொருளாக மாற்றப்பட்டு (metabolism) தேவையற்றவை அகற்றப்பட்டு அதன் பிறகுதான் இரத்தில் கலக்க இயலும். ஆனால் பாம்பு கடிப்பதனால் விஷம் (highly protin) இரத்தத்தில் நேரடியாக கலப்பதனாலும் நம் உடலின் இயல்பிற்கு மாற்றமாக இருப்பதனாலும் நம் உடலின் திசுக்களும் கல்லீரலும் நரம்பு மண்டலங்களும் பாதிப்படைந்து மரணத்திற்கு வழி வகுக்கின்றது. பாம்பின் விஷம் பல விதமான மருத்துவத்திற்கு பயனாகின்றது. பாம்பு கடிக்கான மருந்து தயாரிப்பிலும் (anti venom) வலி நிவாரணம், மூட்டுதசை மற்றும் கேன்சர் நோய்க்கான மருத்துவத்திலும் பயன்படுத்தப்படுகின்றது. கிராம் நல்ல பாம்புடைய விஷம் 50-க்கும் மேற்பட்ட மனிதர்களை கொல்ல போதுமானதாகும். ஒரு முறை இவை கொட்டுவதனால் பிரயோகம் செய்யப்படும் விஷம் (ஏழு டன் எடைக் கொண்ட ) மிகப்பெரிய யானையையே சில மணித்துளிகளில் மரணிக்க செய்ய போதுமானதாகும். மற்றுமொரு அம்சம் முட்டையிலிருந்து வெளிவந்த சிறிய பாம்புடைய விஷம் வீரியம் மிக்கப் பெரிய பாம்பின் விஷத்தை போன்றே எந்த விதத்திலும் குறையாத வீரியம் மிக்கதாகும். இதிலிருந்து முட்டையிலிருந்து வெளிவந்த குட்டிப் பாம்பு கூட மரணத்தை விளைவிக்கும் ஆற்றலுடன் தான் பிறக்கின்றது

இந்த இனம் முட்டை இட்டு குஞ்சு பொரிக்கின்றது. தாய் கருநாகமானது தனது நீள உடல் முழுவதையும் மலையடுக்கு போல வட்டமாக சுருட்டிக்கொண்டு அதன் உள்ளே முட்டைகளை இடுகின்றது. ஒரே நேரத்தில் 20 முதல் 30 முட்டைகள் வரை இடும். தாய் தான் இட்ட முட்டைகளை வேறு விலங்குகளிடம் இருந்து பாதுகாக்கவும், அதற்குள்ளே இருக்கும் வெப்பம் சீராக மாறாமல் இருக்குமாறும், காய்ந்த இலைகளைக் குவித்து அதனுள் முட்டைகளை வைத்திருக்கும். இதைப் போன்ற தொரு கூட்டை, இப்பாம்பைத்தவிர, எந்த சோதனைச்சாலைகளில் முயற்சிகள் எடுத்தும் கட்ட இயலவில்லை என்பது குறிப்பிடத்தகுந்த செய்தியாகும். பெரிய விலங்குகள் அருகில் வந்தாலொழிய இவை, அடைக்காப்பதை விட்டு விலகுவதில்லை. இவ்வினத்தின் இனச்சேர்க்கை சனவரியிலிருந்து மார்சு மாதம் வரை நடக்கும், பின் ஏப்ரலிலிருந்து மே மாதம் வரையில் பெண் முட்டைகளை இடும்.




</doc>
<doc id="177749" url="https://ta.wikipedia.org/wiki?curid=177749" title="1984 ஆம் ஆண்டு சீக்கியர்களுக்கு எதிரான வன்முறை">
1984 ஆம் ஆண்டு சீக்கியர்களுக்கு எதிரான வன்முறை

1984 ஆம் ஆண்டு சீக்கியர்களுக்கு எதிரான வன்முறை (1984 anti-Sikh riots) இது இந்தியாவில் 1984 ஆம் ஆண்டு நிகழ்ந்த சீக்கியர்களுக்கு எதிரான கலவரத்தை குறிப்பதாகும்.

அமிர்தசரஸ் பொற்கோயில் மீதான ராணுவத் தாக்குதலையடுத்து, அக்டோபர் 31, 1984 அன்று இந்திரா காந்தியை அவருடைய சீக்கிய பாதுகாவலர்கள் சுட்டுக் கொன்றனர், படுகொலை செய்யப்பட்டதைத் தொடர்ந்து பல ஆயிரம் சீக்கியர்கள் இந்தியா முழுவதும் பல்வேறு இடங்களில் காங்கிரஸாரால் தாக்கப்பட்டனர்.

இந்த வன்முறையில் கொல்லப்பட்ட மற்றும் கடுமையாக பாதிக்கப்பட்ட சீக்கியர்கள் எண்ணிக்கை 35 ஆயிரம். சீக்கியர்கள் பலர் உயிருடன் கொளுத்தப்பட்டனர், பெண்கள் பாலியல் வன்முறைக்கு உள்ளாயினர். இந்த கலவரத்தில் டில்லியின் திரிலோக்புரி, மங்கோல்புரி, டிரான்ஸ்-யமுனா காலனிகள், சுல்தான்புரி, பாலம் காலனி பகுதி மக்கள் அதிகம் பாதிக்கப்பட்டனர். இந்த வன்முறை காங்கிரஸ் பிரமுகர்களின் உதவியுடன் நடத்தப்பட்டன என்று குற்றம் சாட்டப்பட்டது.

கலவர சமயத்தில், நாஜி ஜெர்மனியில் இருந்த ஒரு யூதரைப் போல சொந்த நாட்டிலேயே தான் அகதியாக உணர்ந்ததாக பிரபல எழுத்தாளரும், 1984 கலவர சமயத்தில் மாநிலங்களவை உறுப்பினராக இருந்தவருமான குஷ்வந்த் சிங் குறிப்பிட்டார். 

அப்போதைய குடியரசுத் தலைவர் கியானி ஜெயில் சிங் தம் வீட்டை விட்டு வெளியே வரவே அஞ்சும் அளவு கலவரத்தின் தாக்கம் இருந்ததை பஞ்சாப், ஹரியானா உயர் நீதிமன்றத்தின் முன்னாள் தலைமை நீதிபதி ஆர்.எஸ். நருலா குறிப்பிட்டுள்ளார்.

சீக்கியர்களுக்கு எதிரான இந்தக் கலவரத்தின் போது தல் சிங், தாக்குர் சிங், குர்சரண் சிங் என்ற மூன்று சீக்கியர்கள் காங்கிரசின் முக்கிய பிரமுகரான ஜகதிஷ் டைட்லரின் தூண்டுதலால் கொல்லப்பட்டதாக ஜகதீஷ் டைட்லர் மீது வழக்கு பதிவு செய்யப்பட்டது. போதிய ஆதாரம் இல்லாததால் வழக்கை முடித்துக் கொள்வதாக சி.பி.ஐ 2010 ஆம் ஆண்டு கூறியது. 2013 ஆம் ஆண்டு இந்த வழக்கை மீண்டும் விசாரிக்க தில்லி நீதிமன்றம் உத்தரவிட்டது. 


</doc>
<doc id="177758" url="https://ta.wikipedia.org/wiki?curid=177758" title="திமிரி">
திமிரி

திமிரி (ஆங்கிலம்:Timiri), இந்தியாவின் தமிழ்நாடு மாநிலத்தில் அமைந்துள்ள வேலூர் மாவட்டத்தில் இருக்கும் ஒரு பேரூராட்சி ஆகும். இவ்வூரில் உள்ள பாஷாண லிங்கேஸ்வரர் கோயிலில் தான் பழனி முருகன் சிலைக்கு அடுத்தபடியாக பாஷாணத்தால் ஆன லிங்கம் சிலை உள்ளது.

இந்திய 2001 மக்கள் தொகை கணக்கெடுப்பின்படி 14,939 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். திமிறி மக்களின் சராசரி கல்வியறிவு 68% ஆகும், இதில் ஆண்களின் கல்வியறிவு 77%, பெண்களின் கல்வியறிவு 59% ஆகும். இது இந்திய தேசிய சராசரி கல்வியறிவான 59.5% விட கூடியதே. திமிரி மக்கள் தொகையில் 11% ஆறு வயதுக்குட்பட்டோர் ஆவார்கள்.


</doc>
<doc id="177760" url="https://ta.wikipedia.org/wiki?curid=177760" title="திரிசடை">
திரிசடை

திரிசடை அல்லது முச்சடையாள் இராமாயண காவியம் குறிப்பிடும் அரக்கர் குல இராவணன் தம்பி வீடணனின் மகளாவார். இராவணால் சிறைபிடிக்கப்பட்ட சீதை , இலங்கையின் அசோக வனச் சிறையில் இருந்த போது, சீதைக்கு மிகவும் உற்றவளாக இருந்தார். 



</doc>
<doc id="177762" url="https://ta.wikipedia.org/wiki?curid=177762" title="மறுபிறப்பு">
மறுபிறப்பு

மறுபிறப்பு ("reincarnation") என்பது உயிர் அல்லது ஆன்மா பற்றிய சமயக் கொள்கை அல்லது தத்துவமாகும். உயிர் அல்லது ஆன்மா உடலைத் துறந்த பின் அது முற்பிறவியில் செய்த பாவ புண்ணியங்களுக்கேற்ப மனிதனாகவோ, விலங்காகவோ அல்லது மற்ற உயிரினமாகவோ மறுபிறப்பு எடுக்கின்றது என்பது இதன் அடிப்படையாகும். இந்து, புத்தம் போன்ற இந்திய சமயங்கள் அனைத்திலும் இது முக்கிய கொள்கையாகும். இது டியூரிசம், ஆன்மீகம், தியாசபி மற்றும் ஏக்காங்கர் முதலான சமயங்களிலும் சைபீரியா, மேற்கு ஆப்பிரிக்கா, வட அமெரிக்கா மற்றும் ஆஸ்திரேலியா முதலான இடங்களில் வாழும் பழங்குடியின மக்களிடையே உள்ள நம்பிக்கையாகவும் உள்ளது. 

இந்து சமயத்தின்படி அவரவரின் கர்மபலன்களுக்கு ஏற்ப பிறப்பின் தன்மை அமைகிறது. இந்த பிறவிச்சுழற்சியில் (சம்சாரம்) இருந்து விடுபெற வீடுபேறு அடைய வேண்டும். இந்தக் கதையாடலில் ஒரு உயிர் ஏன் முதன் முதலில் பிறந்தது என்று கூறப்படவில்லை.

இந்து சமயத்தின் முக்கியமான நம்பிக்கைகளில் ஒன்று மறுபிறவி. 

- என்கிறது யஜுர் வேதம், பிரகதாரண்ய உபநிடதம் 4.4.6
மறுபிறவியானது 'பிறப்பு - இறப்பு - மறுபிறப்பு' எனும் இயற்கையான பிறவிச்சுழற்சியின் ஒரு பகுதியாகும். இறப்பிற்குப்பின், ஒருவர் அவருடைய உடலை விட்டுவிட்டு, அவரது உள் உலகங்களில் அடுத்த நிலைகளை அடைகிறார். அதன்பின் மறுபிறவியில் ஓர் உடலை அடைகிறார். 

ஒருவருடைய பாவ-புண்ணியங்கள் (கர்மங்கள்) முழுதும் தீருமாயின், பிறவிச்சுழற்சி முடிவடைந்து, அவர் அதன்பின் மறுபிறவி எடுப்பதில்லை. இந்த மறுபிறவி இல்லா நிலை மோட்சம் அல்லது முக்தி அல்லது விடுதலை எனப்படுகிறது.

இயான் ஸ்டீவன்சன் கனடாவைச் சேர்ந்த உயிர் வேதியியலாளர் மற்றும் மனநோயியல் பேராசிரியர் ஆவார். தன்னுடைய மறுபிறவி குறித்த அறிவியல் பூர்வமான ஆராய்ச்சிகளுக்காக இவர் பெரிதும் அறியப்படுகிறார். மறுபிறவிக் கோட்பாடானது நவீன மருத்துவத்தில் மரபியல், மனித நடத்தை பற்றி மேலும் அறிய உதவும் என ஸ்டீவன்சன் நம்பினார். 40 ஆண்டு காலம் அவர் உலகின் பல்வேறு இடங்களுக்குப் பயணித்து மறுபிறவியோடு தொடர்புடைய 3000 குழந்தைகள் குறித்து ஆய்வு செய்தார். இந்தியாவுக்கு வந்து ஆய்வு செய்ததில் மறுபிறவி நினைவுள்ள குழந்தைகள் பலர் இருப்பதை இயான் கண்டார். மனிதரில் காணப்படும் பிறவிக்குறைபாடு மற்றும் பிறவிக்குறிகளுள் 35 விழுக்காடு முற்பிறவியில் அந்த மனிதனுக்கு ஏற்பட்ட காயங்களோடு தொடர்புடையவையாய் இருப்பதைக் கண்டார். நாற்பதுக்கும் மேற்பட்ட நபர்களில் பழைய மருத்துவ ஆவணங்களை ஆய்வு செய்ததில் இயானின் ஆய்வு உண்மையென நிறுவப்பட்டது. முன்பிறவி நினைவுகள் குழந்தைப் பருவத்திலேயே பெரும்பாலும் ஏற்படுகின்றன என்று இயான் கண்டார். இரண்டு முதல் ஐந்து வயது வரையிலான குழந்தைகள் தங்கள் முன்பிறவி நினைவுகளை நன்கு நினைவு கூர்வதையும் அக்குழந்தைகளின் பேச்சு மற்றும் நடத்தை வயது மற்றும் அவற்றின் குடும்பத்திற்கு ஒவ்வாததாயும் ஆனால் அக்குழந்தையும் முன்பிறப்போடு ஒத்துப் போவதையும் இயான் கண்டார். நாட்கள் செல்லச் செல்ல குழந்தைகள் இவற்றை மறந்து விடுவதையும் இயான் கண்டார்.


</doc>
<doc id="177773" url="https://ta.wikipedia.org/wiki?curid=177773" title="குவாங்சௌ">
குவாங்சௌ

குவாங்சௌ , (Guangzhou) அல்லது கன்ரன் அல்லது குவாங்சூ, சீனாவின் மாநில நகரங்களில் ஒன்றாகும். அந்நாட்டின் குவாங்டாங் மாநிலத்தின் தலைநகராக உள்ளது. சீனாவின் ஐந்து தேசிய மைய நகரங்களில் ஒன்றாக விளங்குகிறது. தென் மத்திய சீனத்தில் பவள நதிக்கரையோரம் ஹாங்கொங்கிலிருந்து 120 கி.மீ. (75 மைல்) தொலைவில் அமைந்துள்ளது. இந்நகரம் முக்கிய போக்குவரத்து மையமாகவும் வணிகத் துறைமுகமாகவும் விளங்குகிறது.

குவாங்சௌ சீனத்தின் மூன்றாவது பெரிய நகரமாகும்.2000ஆம் ஆண்டு கணக்கெடுப்பின்படி நகரத்தொகை 6 மில்லியனாகவும் புறநகரடக்கிய பரப்பளவில் 11.85 மில்லியனாகவும் உள்ளது.

16வது ஆசிய விளையாட்டுப் போட்டிகள் 2010ஆம் ஆண்டு நவம்பர் 12 முதல் 27 வரை இங்கு நடைபெற்றது.



</doc>
<doc id="177777" url="https://ta.wikipedia.org/wiki?curid=177777" title="மியாமி பன்னாட்டு வானூர்தி நிலையம்">
மியாமி பன்னாட்டு வானூர்தி நிலையம்

மியாமி பன்னாட்டு வானூர்தி நிலையம் ("Miami International Airport", ஐக்கிய அமெரிக்காவின் புளோரிடா மாகாணத்தில் தெற்கு மியாமி பெருநகரப் பகுதிக்கான முதன்மை வானூர்தி நிலையம் ஆகும். மேலும் MIA என்றும் வரலாற்றில் வில்காக்ஸ் ஃபீல்டு என்றும் அறியப்படும் இந்த வானூர்தி நிலையம் மியாமி-டேடு கவுன்ட்டியில் மியாமி நகர்மையத்திலிருந்து வடமேற்கே எட்டு மைல்கள் (13 கிமீ) தொலைவில் அமைந்துள்ளது. இது மயாமி, ஹியாலே, டோரல், மயாமி இசுபிரிங்சு ஆகிய நகரங்களுக்கு இடையே அமைந்துள்ளது.


</doc>
<doc id="177783" url="https://ta.wikipedia.org/wiki?curid=177783" title="கூட்டவழி மூலம் பெறுதல்">
கூட்டவழி மூலம் பெறுதல்

கூட்டவழி மூலம் பெறுதல் (Crowdsourcing) என்பது ஒரு கூட்டம் அல்லது கும்பலிடம் இருந்து உள்ளடக்கத்தை, கருக்களை, வளங்களை அல்லது சேவைகளை பெறும் முறை ஆகும். இணையச் சமூகம் ஊடாகப் பெறுவதை இது சிறப்பாகச் சுட்டுகிறது. அதாவது பரந்துபட்ட மக்கள் வளங்களில் இருந்து சிறிது சிறிதாக உள்ளீடுகளைப் பெற்று, ஒன்றுசேர்த்து ஒரு பெரிய விளைச்சலைப் பெறுதலே கூட்டுவழி மூலம் பெறுதல் ஆகும். 

கூட்டுவழிச் செயற்திட்டம் வெற்றி பெற என்ன செய்யப்பட வேண்டும், யார் செய்வார்கள், ஏன் செய்வார்கள், எப்படிச் செய்வார்கள் போன்ற கேள்விகளுக்கான பதிலகள் திறமையா வடிவமைக்கப்பட வேண்டும்.



</doc>
<doc id="177792" url="https://ta.wikipedia.org/wiki?curid=177792" title="கே. ஆர். சேதுராமன்">
கே. ஆர். சேதுராமன்

கே. ஆர். சேதுராமன் ஓமியோபதி மருத்துவர். (குட்டின்) கே. கே. இராமாச்சாரி-கிருட்டிணாமணி அம்மாள் தம்பதியருக்கு 1939ல் மதுரையில் பிறந்தவர். இவர் நூலகர், சிறந்த சமூக வரலாற்று ஆசிரியர் மற்றும் எழுத்தாளர். சௌராட்டிர மொழி வளர்ச்சிக்காக 2006இல் சாகித்திய அகாதமியின் பாஷா சம்மான் விருது பெற்றவர்.

நூற்றாண்டு விழா கொண்டாடிய மதுரை சௌராட்டிர உயர்நிலைப் பள்ளியில் 1956ல் பள்ளி இறுதி படிப்பு முடித்தவர். தமிழ் உணர்வை ஊட்டி வளர்க்கும் மதுரை தியாகராசர் கலைக்கல்லூரி, மதுரையில் இளங்கலை விலங்கியல் கல்வியை 1960ல் முடித்தவர். மதுரை காமராசர் பல்கலைக்கழகத்தில் எம்.ஏ., முதுகலை பட்டம் பெற்று, சென்னைப் பலகலைக்கழகத்தில் இளங்கலை மற்றும் முதுகலை நூலக அறிவியல் பட்டம் பெற்றார்.



இந்தியாவில் சிறுபான்மை இனமக்கள் பேசும் மொழிவளர்ச்சிக்காக வழங்கப்படும், பாஷா சம்மான் விருதை கே. ஆர். சேதுராமனுக்கும், தாடா. சுப்பிரமணியனுக்கும் கூட்டாக, 2006இல் சௌராட்டிர மொழி வளர்ச்சிக்கு பாடுபட்டதை பாராட்டி சாகித்திய அகாதமி வழங்கிப் பாராட்டியுள்ளது.





</doc>
<doc id="177797" url="https://ta.wikipedia.org/wiki?curid=177797" title="கோதுமைத்தளிர்">
கோதுமைத்தளிர்

கோதுமைத்தளிர் (Wheatgrass) ஒரு வாழும் இலை பச்சயம் ஆகும். இதன் சிறப்பு என்னவென்றால் இதில் 19 வகையான அமினோ அமிலங்கள் உள்ளன. நச்சிக் கொல்லியாகவும் முடியை வளரச்செய்யவும் முடிஉதிர்வதைத் தடுக்கவும் செய்கிறது. இதில் அதிக அளவில் உயிர்சத்து ஏ யும் சி யும் உள்ளன. இளமையைத் தக்கவைக்கவும் முதுமையைத் தள்ளிப்போடவும் உதவுகிறது.

முக்கியமாக கதிர்வீச்சின் தீயவிளைவுகளைக் கட்டுப்படுத்துகிறது. கதிரியல் துறை பணியாளர்கள் பயன் பெறலாம். செவ்வணுப் புரதம் -ஈமோகுளோபின்- உற்பத்திக்கு துணையாகிறது.


</doc>
<doc id="177798" url="https://ta.wikipedia.org/wiki?curid=177798" title="வெல்கம் ஹோம் (2004 திரைப்படம்)">
வெல்கம் ஹோம் (2004 திரைப்படம்)

வெல்கம் ஹோம் ("Welcome home") என்பது ஆஸ்திரியாவில் தயாரிக்கப்பட்ட ஒரு நகைச்சுவைத் திரைப்படம் ஆகும். அன்ரஸ் க்ரூபர் இயக்கத்தில் 2004 ஆம் ஆண்டில் வெளிவந்தது. 98 நிமிடங்கள் ஓடும் இத்திரைப்படம் 27வது மாஸ்கோ சர்வதேசத் திரைப்பட விழாவில் பங்குபெற்றது.


</doc>
<doc id="177801" url="https://ta.wikipedia.org/wiki?curid=177801" title="நீராவி இழுவை இயந்திரம்">
நீராவி இழுவை இயந்திரம்

நீராவி இழுவை இயந்திரம் ("steam tractor") என்பது நீராவிப் பொறியால் இயங்கும் ஓர் இழுவை இயந்திரம் ஆகும்.

இது வட அமெரிக்காவில், 19 ஆம் நூற்றாண்டின் பிற்பகுதி மற்றும் 20 ஆம் நூற்றாண்டின் முற்பகுதியில் வேளாண்மைத் தேவைகளுக்காகப் பயன்படுத்தப்பட்டது.

பெரிய பிரித்தானியாவில், இவ்வகை இயந்திரங்கள் ஏழு தொன்னுக்குக் குறைவான நிறையுள்ள சிறிய வகை இழுவை இயந்திரங்களுக்காக வடிவமைக்கப்பட்டன.


</doc>
<doc id="177815" url="https://ta.wikipedia.org/wiki?curid=177815" title="சான்-சார்லஸ் கான்டின்">
சான்-சார்லஸ் கான்டின்

சான்-சார்லஸ் கான்டின் ("Jean-Charles Cantin", பிப்ரவரி 17, 1918 - பிப்ரவரி 5, 2005) ஒரு கனடிய அரசியல்வாதி ஆவார். 1962 - 1968 கியூபெக் தென் பகுதிகளில் வெற்றி பெற்றார். 1968 முதல் 1972 வரை லூயிஸ்-ஹெபெர்ட் பகுதிகளில் வெற்றி பெற்றார். இவர் கனடா லிபரல் கட்சி உறுப்பினராவார். அரசியலில் நுழைவதற்கு முன், இவர் கியூபெக் நகரத்தில் வழக்கறிஞராகப் பணியாற்றினார்.


</doc>
<doc id="177842" url="https://ta.wikipedia.org/wiki?curid=177842" title="ஜான் கில்லிஸ்">
ஜான் கில்லிஸ்

ஜான் கில்லிஸ் ("John Gillies", MD, 1792 - 24 நவம்பர் 1834) ஸ்காட்லாந்தைச் சேர்ந்த ஒரு தாவரவியல் அறிஞர். முதலில் ஸ்காட்டியக் கடற்படையில் பணியாற்றினார். எடின்பரோ பல்கலைக்கழகத்தில் படித்த அவர், நெப்போலியப் போர்களின் போது போது பிரித்தானிய ரோயல் கடற்படையில் பணியாற்றினார். நாடுகாண் பயணியான இவர் தென்னமெரிக்காவுக்குப் பலமுறை சென்றுள்ளார்.

காச நோயால் பீடிக்கப்பட்ட கில்லிசு தனது உடல் நிலை தேறுவதற்கு தென்னமெரிக்காவின் காலநிலை உதவும் என எண்ணி தனது 28 வயதில் அர்கெந்தீனா சென்றார். பல போர்கள், உள்நாட்டுக் குழப்பங்கள் மத்தியில் 8 ஆண்டுகள் வரை அங்கு தங்கியிருந்தார். 1828 ஆம் ஆன்டில் நாடு திரும்புவதற்கு முன்னர் இவர் கியூ தாவரவியற் பூங்காவிற்கு பல தாவரங்களை அனுப்பியுள்ளார். 42 வது அகவையில் 1834 நவம்பர் 24 இல் எடின்பரோவில் காலமானார்.
பல தாவரங்களுக்கு இவரது நினைவாகப் பெயர் சூட்டப்பட்டுள்ளன:


</doc>
<doc id="177852" url="https://ta.wikipedia.org/wiki?curid=177852" title="ஜெசிகா ஆண்டர்சன்">
ஜெசிகா ஆண்டர்சன்

ஜெசிகா ஆண்டர்சன் என்பவர் ஓர் அமெரிக்க நடிகை ஆவார். இவர் பேஷன்ஸ், தி பிளேபுக் ஆகியவற்றில் நடித்துப் புகழடைந்தார். இவர் கிஸ் கிஸ் பேங் பேங் மற்றும் பிக் மம்மாஸ் ஹவுஸ் 2 ஆகிய திரைப்படங்களில் சிறிய வேடங்களில் நடித்துள்ளார்.


</doc>
<doc id="177856" url="https://ta.wikipedia.org/wiki?curid=177856" title="வோல்ட்டு லெட்டிங்கம்">
வோல்ட்டு லெட்டிங்கம்

வோல்ட்டு லெட்டிங்கம் (Walt Ledingham) ஒரு தொழில்முறை பனி வளைகோல் பந்தாட்ட வீரர். இவர் அக்டோபர் 26, 1950 அன்று பிறந்தார். தேசிய ஹாக்கிப் போட்டியில் 15 முறை விளையாடியுள்ளார் . அவர் பிளாக் ஹாக் மற்றும் மன்ஹாட்டன் ஆகியவற்றில் விளையாடியுள்ளார்.


</doc>
<doc id="177860" url="https://ta.wikipedia.org/wiki?curid=177860" title="யானைச் சுறா">
யானைச் சுறா

யானைச் சுறா, "Callorhinchus milii", எனும் விலங்கியல் பெயர் கொண்டவகுப்பு Chondrichthyes க்குரிய சுறா வகைக்குரிய மீனாகும். இது ஆவுஸ்திரேலிய பேய்ச்சுறா, வெள்ளை மீன், யானைமீன், மகோரேப்பு எனப் பல பெயர்களில் அழைக்கப்படுகின்றது.

இது தெற்கு ஆஸ்திரேலியா, கிழக்குக் கேபேயின் தென் பகுதி மற்றும் நியூசிலாந்து, பகுதிகளில் 200 - 500மீட்டர் ஆழத்தில் வாழக்கூடியது. இது 60-120 சென்டிமீட்டர் வரை நீளமுடையது. ஆண் விலங்கு 65 சதம மீட்டர் வரை வளரக்கூடியது.


</doc>
<doc id="177876" url="https://ta.wikipedia.org/wiki?curid=177876" title="இதிகாசம்">
இதிகாசம்

இதிகாசம் எனப்படுவது கடவுள், கடவுள் அவதாரம் அல்லது பெரும் வீரர்கள் நிகழ்த்திய அரும்பெரும் வீரச் செயல்களையும், நீதிநெறிகளையும் விவரிக்கும் புராண வரலாறாகும்(Pre-historic Period). இதி-ஹ-ஆஸ என்பதற்கு இப்படி உண்மையில் இருந்தது என்று அர்த்தமாகும். இந்தியாவைப் பொறுத்தளவில் இராமாயணமும், மகாபாரதமும் இதிகாசங்கள் என்றழைக்கப்படுகின்றன.

நில உடமைச் சமுதாயம் ஒரு காலகட்டம் வரை இருந்து அடுத்த கட்டத்திற்கு மாறி செல்லும்போது அதன் பரிணாமங்கள், நிகழ்வுகள், மாறுதல்கள்,அனைத்தும் வாய்மொழியாக ஒருகாலகட்டம் வரையிலும் குருவின் மூலமாக சீடர்களுக்கு சொல்லி வைக்கப்பட்டு, செவி வழிச் செய்தியாக சில காலம் வரையிலும் இருந்து சமுதாய பரிணாம வளர்ச்சியை தனதாக்கிக்கொண்டு பல ஆயிரம் ஆண்டுகள் கால ஓட்டத்தையும், அதன் சமூக நியதிகளை இதிலிருந்து எடுத்து மேற்கோள்கள் காட்டிடவும், நீதி சொல்லவும், சமுதாய சட்டங்களாகவும் காலத்தை கடந்தும், தெளிவாகவும், எளிமையாகவும், சிக்கலான, நெருடலான, மனிதகுலச் சிந்தனைகளை உள்வாங்கி, உயர்ந்து நிற்கிற வரலாற்றுப் பெட்டகமே இதிகாசமாகும்.

ஒரு மகன் தன் தந்தை மறுமணம் செய்து கொள்ள வேண்டி தனது சிற்றின்ப நுகர்வையும்,அரசாளும் உரிமையையும் தியாகம் செய்கிறான் (பீஷ்மர்). ஒரு கணவன் தன் மனைவியை இன்னொருவன் மூலமாகக் கருத்தரிக்கச் செய்கிறான் (பாண்டு). ஒரு பெண் தன் கணவன் பார்வையிழந்த நிலைக்காக தானும் கண்களை கட்டிக்கொள்கிறாள் (காந்தாரி). ஓர் ஆணின் ஆண்தன்மை ஓராண்டுக்குப் பயனற்றுப்போக வைக்கப்படுகிறது (அருச்சுனன்) பெண் ஒரு சபையின் நடுவில் துகில் உரியப்படுகிறாள் (திரௌபதி). ஒரு மாணவன் (ஏகலைவன்) சாதியின் காரணமாய் கல்வி மறுக்கப்படுகிறது. தகுதி இருந்தும் (கர்ணன்) போட்டிக்கு அனுமதியும் மறுக்கப்படுகிறது. சொத்துக்காக ஒரு குடும்பம் (கௌரவர், பாண்டவர்) பிரிந்தும், புதிய நகரை உருவாக்க மிகப்பெரிய(காண்டவப்பிரஸ்தம்)காடு அழிக்கப்படுகிறது. ஓர் அரசன் தன் இராச்சியத்தையே சூதாட்டத்தில் இழக்கிறான்,(தர்மன்). ஓர் அரசி, யயாதியின் அரண்மனையில் பணிப்பெண்ணாக சேவை செய்கிறாள்.(அசுரர்களின் அரசனான விருஷபர்வனின் மகள் சர்மிஷ்டை) தோற்றவர்கள் சொர்க்கத்துக்குச் செல்கிறார்கள் (கௌரவர்). வென்றவர்கள் தங்கள் குழந்தைகளை இழக்கிறார்கள் (பாண்டவர்). நிலம் இரத்தத்தால் குளிப்பாட்டப்படுகிறது (குருச்சேத்திரப் போர்). கடவுள் ஒரு பெண்ணால் சபிக்கப்படுகிறார்(கிருட்டிணன்), அருச்சனனின் அறியாமையை நீக்க போர்ககளத்தில் பிறக்கிகிறது பகவத் கீதை, மகாபாரதக்கதையை சிறப்பு செய்வது கதைமாந்தர்கள் பலர் செய்யும் சபதங்களும், முனிவர்கள் கதைமாந்தர்களுக்கு விடும் சாபங்களுமே.


</doc>
<doc id="177884" url="https://ta.wikipedia.org/wiki?curid=177884" title="சான் பிரான்சிஸ்கோ பன்னாட்டு வானூர்தி நிலையம்">
சான் பிரான்சிஸ்கோ பன்னாட்டு வானூர்தி நிலையம்

சான் பிரான்சிஸ்கோ பன்னாட்டு வானூர்தி நிலையம் ("San Francisco International Airport", ) ஐக்கிய அமெரிக்காவின் கலிபோர்னியா மாநிலத்தில் சான் பிரான்சிஸ்கோ நகர மையத்திலிருந்து தெற்கே அமைந்துள்ள பெரிய பன்னாட்டு வானூர்தி நிலையம் ஆகும். இது அரசமைப்பு இல்லாத சான் மாத்தியோ கவுன்ட்டியில் மில்பிரே நகருக்கும் சான் புருனோ நகருக்கும் இடையே அமைந்துள்ளது. இது பொதுவாக அமெரிக்கரால் SFO ("San FranciscO" என்பதில் இருந்து) எனக் குறிப்பிடப்படுகிறது. இங்கிருந்து வட அமெரிக்காவின் அனைத்து இடங்களுக்கும் வான்பறப்புகள் உள்ளன. ஐரோப்பா மற்றும் ஆசியாவிற்கான நுழைவாயிலாகவும் இது விளங்குகிறது. 

சான் பிரான்சிஸ்கோ வளைகுடாப் பகுதியில் மிகப் பெரும் வானூர்தி நிலையமாக விளங்கும் இது கலிபோர்னியாவில் லாசு ஏஞ்சலசு பன்னாட்டு வானூர்தி நிலையத்தை அடுத்த இரண்டாவது போக்குவரத்து மிக்க நிலையமாகவும் உள்ளது. 2009இல் இந்த நிலையம் ஐக்கிய அமெரிக்காவி்ன் பத்தாவது போக்குவரத்து மிக்க நிலையமாக விளங்கியது.உலகளவில் இருபதாவது நிலையில் இருந்தது. வெர்ஜின் அமெரிக்காவின் முதன்மைத் தளமாகவும் இது விளங்குகிறது. யுனைட்டெட் ஏர்லைன்சின் ஒரே பராமரிப்புத் தளமாகவும் உள்ளது. 

பயணிகளின் வசதிக்காக இந்த வானூர்தி நிலையத்தில் பலவித உணவு மற்றும் பானங்கள் வசதிகளும், அங்காடிகளும்,பொது குளியலறைகளும், சாமான் வைப்பிடங்களும்,மருத்துவ மனையும் உள்ளன. வழிதவறிய அல்லது தனித்து விடப்பட்ட பயணிகளுக்காகவும் படைத்துறைப் பயணிகளுக்காகவும் சேவை மையங்கள் ஏற்படுத்தப்பட்டுள்ளன. இங்கு லூயி ஏ.டுர்பென் வான்போக்குவரத்து அருங்காட்சியகம், நிலைய நிர்வாக ஆணையத்தின் நூலகம் மற்றும் தற்காலிக/நிரந்தர கலைக் காட்சிக்கூடங்கள் அமைக்கப்பட்டுள்ளன. பொதுமக்களுக்கு இலவச ஒய்-ஃபை வசதியும் பெரும்பாலான முனையங்களில் வழங்கப்பட்டுள்ளன.

சான் மாத்தியோ கவுன்ட்டியில் அமைந்திருந்தாலும் இதன் உரிமையாளராக சான் பிரான்சிஸ்கோ நகர மற்றும் கவுன்ட்டி உள்ளது. இந்த நகரமைப்பின் சான் பிரான்சிஸ்கோ வானூர்தி நிலைய ஆணையத்தால் உருவாக்கப்பட்ட "எஸ்எஃப்ஓ என்டர்பிரைசஸ்" இதன் வணிகமய கையகப்படுத்துதல்களையும் அவ்வாறு பெற்ற சொத்துக்களை நிர்வகிப்பதையும் மேற்கொள்கிறது. எடுத்துக்காட்டாக இந்த நிறுவனம் ஹொண்டுராசின் வானூர்தி நிலையங்களின் உரிமையாளராகவும் பராமரிப்பாளராகவும் உள்ளது.



</doc>
<doc id="177891" url="https://ta.wikipedia.org/wiki?curid=177891" title="சார்லட் டக்ளஸ் பன்னாட்டு வானூர்தி நிலையம்">
சார்லட் டக்ளஸ் பன்னாட்டு வானூர்தி நிலையம்

சார்லட் டக்ளஸ் பன்னாட்டு வானூர்தி நிலையம் ("Charlotte Douglas International Airport", ) ஐக்கிய அமெரிக்காவின் வட கரொலினா மாநிலத்தில் சார்லட்டில் அமைந்துள்ள குடிசார்-படைசார் கூட்டு பன்னாட்டு வானூர்தி நிலையம் ஆகும். 1935இல் சார்லட் நகராட்சி வானூர்தி நிலையமாக நிறுவப்பட்ட இந்த நிலையம் 1954இல் சார்லட் மேயராக இருந்த பென் எல்பெர்ட் டக்ளஸ் நினைவாக டக்ளஸ் நகராட்சி வானூர்தி நிலையமாக பெயர் மாற்றப்பட்டது. 1982இல் இதன் தற்போதைய பெயருக்கு மாற்றப்பட்டது. இது யுஎஸ் ஏர்வேசின் மிகப்பெரும் முனைய நடுவமாக விளங்குகிறது. 2008இல் இங்கிருந்து 175 சேரிடங்களுக்கு உள்ளூர் மற்றும் பன்னாட்டு சேவைகள் இயக்கப்பட்டன. 2009இல் ஐக்கிய அமெரிக்க நாட்டில் 9வது போக்குவரத்து மிகுந்த நிலையமாக இருந்தது. 2012இல் உலகின் 23வது மிகுந்த பயணிகள் போக்குவரத்து உடைய வானூர்தி நிலையமாக இருந்தது.



</doc>
<doc id="177897" url="https://ta.wikipedia.org/wiki?curid=177897" title="கரிணாம்பட் ஊராட்சி">
கரிணாம்பட் ஊராட்சி

கரிணாம்பட் ஊராட்சி ("Karnambut Gram Panchayat"), தமிழ்நாட்டின் வேலூர் மாவட்டத்தில் உள்ள காட்பாடி வட்டாரத்தில் அமைந்துள்ளது. இந்த ஊராட்சி, காட்பாடி சட்டமன்றத் தொகுதிக்கும் அரக்கோணம் மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 7 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 7 ஊராட்சி மன்ற உறுப்பினர்களைத் தேர்ந்தெடுக்கின்றனர். 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 15831 ஆகும். இவர்களில் பெண்கள் 8291 பேரும் ஆண்கள் 7540 பேரும் உள்ளனர்.

தமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.
இந்த ஊராட்சியில் அமைந்துள்ள சிற்றூர்களின் பட்டியல்:
கார்ணாம்பட்டு, காட்பாடிக்கு 8 கி.மீ தொலைவில் அமைந்துள்ளது. இங்கு தர்மசம்வர்த்தினி சமேத கைலாசநாதர் கோயில் உள்ளது. இது பிற்காலச் சோழர் காலத்தைச் சேர்ந்ததாகக் கருதப்படுகிறது. இங்குள்ள முகப்பு மண்டபம், நந்தி தேவர், கொடி மரம், விமானம் ஆகியன சோழர் கட்டடக்கலையை நினைவுபடுத்துகின்றன.


</doc>
<doc id="177900" url="https://ta.wikipedia.org/wiki?curid=177900" title="லட்சுமி ராமகிருஷ்ணன்">
லட்சுமி ராமகிருஷ்ணன்

லட்சுமி ராமகிருஷ்ணன் என்பவர் ஓர் இந்தியத் திரைப்பட நடிகையும், இயக்குனரும் ஆவார். மலையாளத்தில் அறிமுகமானார். தமிழில் துணைப்பாத்திரங்களில் நடித்து வருகிறார்.



</doc>
<doc id="177905" url="https://ta.wikipedia.org/wiki?curid=177905" title="தமிழ்த் திரைப்படங்களின் பட்டியல், 2014">
தமிழ்த் திரைப்படங்களின் பட்டியல், 2014

2014 ஆம் ஆண்டில் வெளிவந்த தமிழ்த் திரைப்படங்கள் அகர வரிசையில் இங்கு பட்டியலிடப்படுகின்றன.

2015, சனவரி மாதம் சிஃபி இணையதளம் வெளியிட்ட 2014ம் ஆண்டில் வெளியான சில நாட்களில் படத்தின் தயாரிப்பாளர், வெளியீட்டாளர், திரையரங்க உரிமையாளர், வெளி மாநில மற்றும் வெளிநாட்டு வருவாய், சாட்டிலைட் உரிமம் மற்றும் வெளியிட உரிமை பெற்றோர்களுக்கு பெரும் வருவாய் ஈட்டித்தந்த முதல் ௧௦ திரைப்படங்களின் பட்டியலை வெளியிட்டது.

௧. கத்தி<br>
௨. வேலையில்லா பட்டதாரி<br>
௩. ஜில்லா<br>
௪. அரண்மனை<br>
௫. மான் கராத்தே<br>
௬. மஞ்சப்பை<br>
௭. யாமிருக்க பயமே<br>
௮. மெட்ராஸ்<br>
௯. ஜிகர்தண்டா<br>
௧௦. பிசாசு

2014 திசம்பர் மாதம் பிகைன்டுவுட்ஸ் இணையதளம் ரென்டிராக் எனும் உலகளாவிய நிறுவனத்தின் மூலம் 2014ம் ஆண்டில், வெளிநாடுகளில் அதிக வருவாய் ஈட்டிய திரைப்படங்களின் பட்டியலை வெளியிட்டது.

2014ம் ஆண்டின் சிறந்த 20 திரைப்படங்களின் பட்டியலை தி இந்து (தமிழ் நாளிதழ்) வெளியிட்டது.

௧. ஜீவா<br>
௨. மெட்ராஸ்<br>
௩. பொறியாளன்<br>
௪. அப்புச்சி கிராமம்<br>
௫. அரிமா நம்பி<br>
௬. பர்மா<br>
௭. கோலி சோடா<br>
௮. இனம்<br>
௯. ஜிகர்தண்டா<br>
௧௦. கதை திரைக்கதை வசனம் இயக்கம்<br>
௧௧. நெடுஞ்சாலை<br>
௧௨. நெருங்கி வா முத்தமிடாதே<br>
௧௩. ஒரு கன்னியும் மூணு களவாணிகளும்<br>
௧௪. பிசாசு<br>
௧௫. பூவரசம் பீப்பீ<br>
௧௬. சைவம்<br>
௧௭. தெகிடி<br>
௧௮. திருடன் போலீஸ்<br>
௧௯. வாயை மூடி பேசவும்<br>
௨௦. வேலையில்லா பட்டதாரி
2014ம் ஆண்டின் சிறந்த 15 திரைப்படங்களின் பட்டியலை சிஃபி இணையதளம் வெளியிட்டது.

௧. கோலி சோடா<br>
௨. தெகிடி<br>
௩. குக்கூ<br>
௪. இனம்<br>
௫. ஒரு கன்னியும் மூணு களவாணிகளும்<br>
௬. வாயை மூடி பேசவும்<br>
௭. முண்டாசுப்பட்டி<br>
௮. சைவம்<br>
௯. சதுரங்க வேட்டை<br>
௧௦. ஜிகர்தண்டா<br>
௧௧. கதை திரைக்கதை வசனம் இயக்கம்<br>
௧௨. மெட்ராஸ்<br>
௧௩. ஜீவா<br>
௧௪. காவியத் தலைவன்<br>
௧௫. பிசாசு
2014ம் ஆண்டின் சிறந்த 12 திரைப்படங்களின் பட்டியலை இந்தியா கிளிட்ஸ் வெளியிட்டது.

௧. அரண்மனை<br>
௨. அரிமா நம்பி<br>
௩. கோலி சோடா<br>
௪. ஜிகர்தண்டா<br>
௫. கத்தி<br>
௬. மெட்ராஸ்<br>
௭. முண்டாசுப்பட்டி<br>
௮. நாய்கள் ஜாக்கிரதை<br>
௯. சதுரங்க வேட்டை<br>
௧௦. தெகிடி<br>
௧௧. வேலையில்லா பட்டதாரி<br>
௧௨. யாமிருக்க பயமே


</doc>
<doc id="177906" url="https://ta.wikipedia.org/wiki?curid=177906" title="சூது கவ்வும்">
சூது கவ்வும்

சூது கவ்வும் (நாளைய இயக்குநர்) எனும் தொலைக்காட்சி நிகழ்ச்சி மூலம் அறிமுகமான நலன் குமாரசாமி என்பவரது இயக்கத்தில் 2013 ஆம் ஆண்டு வெளிவந்த தமிழ்த் திரைப்படம். இந்தத் திரைப்படத்தில் விஜய் சேதுபதி, சஞ்சிதா ஷெட்டி, அசோக் செல்வன், சிம்ஹா, ரமேஷ் திலக், கருணாகரன், ராதாரவி மற்றும் எம். எஸ். பாஸ்கர் ஆகியோர் முக்கிய வேடங்களில் நடித்த இத்திரைப்படம் 2013 ஆம் ஆண்டு மே 1 அன்று வெளிவந்தது.


தனக்கென ஒரு கொள்கை வைத்துக் கொண்டு சின்னச் சின்ன கடத்தல் வேலைகளைச் செய்து வருபவர் விஜய் சேதுபதி. அவருடன் 3 இளைஞர்களும் சேர்கிறார்கள். ஒருநாள் ஒரு அமைச்சரின் மகனைக் கடத்த ஒப்புக் கொள்கிறார்கள். அதில் ஒரு திருப்பமாக, கடத்தப்பட்ட அமைச்சர் மகனே இவர்களுடன் பங்காளியாகிறான். ஆனால் கடத்தல் வேன் விபத்துக்குள்ளாகிறது. கடத்தல் திட்டம் கவிழ்ந்துவிடுகிறது. இந்தக் கும்பலைப் பிடிக்க ஒரு நேர்மையான போலீஸ் அதிகாரி வருகிறார். அவர் துரத்த, இந்த கடத்தல் கும்பல் ஓட நகைச்சுவை விறுவிறுப்பும் கலந்த முடிவுடன் படம் முடிவுறுகிறது. 

இந்தத் திரைப்படம் ஹிந்தி, தெலுங்கு, கன்னடம் மற்றும் மலையாளம் மொழிகளில் மறுதயாரிப்பு செய்யப்படுகின்றது.


</doc>
<doc id="177932" url="https://ta.wikipedia.org/wiki?curid=177932" title="தேசியத் தகவல் மையம் (இந்தியா)">
தேசியத் தகவல் மையம் (இந்தியா)

தேசியத் தகவல் மையம் என்பது இந்திய நடுவண் அரசின் அமைப்புகளுள் ஒன்று. இது இந்திய அரசின் தொலைத்தொடர்புத் துறையின் கீழ் இயங்குகிறது.
நடுவண் அரசின் இணையதளங்களும், மாநில அரசின் இணையதளங்களும் இந்த அமைப்பினால் வடிவமைக்கப்படுகின்றன.


</doc>
<doc id="177937" url="https://ta.wikipedia.org/wiki?curid=177937" title="மெக்காரன் பன்னாட்டு வானூர்தி நிலையம்">
மெக்காரன் பன்னாட்டு வானூர்தி நிலையம்

மெக்காரன் பன்னாட்டு வானூர்தி நிலையம் ("McCarran International Airport", ) ஐக்கிய அமெரிக்காவின் நெவாடா மாநிலத்திலுள்ள லாஸ் வேகஸ் மற்றும் கிளார்க் கவுன்ட்டி பகுதிகளுக்கு சேவை வழங்கும் முதன்மை வணிகமய வானூர்தி நிலையம் ஆகும். இந்த வானூர்தி நிலையம் லாஸ் வேகஸ் நகரின் மையத்திலிருந்து ஐந்து மைல்கள் (8 கிமீ) தெற்கில் கிளார்க் கவுன்ட்டியில் உள்ள அரசமைப்பில்லா "பாரடைஸ்" பகுதியில் அமைந்துள்ளது. பரப்பளவில் விரிந்துள்ள இந்த நிலையத்தில் நான்கு ஓடுபாதைகள் உள்ளன. மெக்காரன் நிலையத்தின் உரிமையாளராக கிளார்க் கவுன்ட்டி உள்ளது; கிளார்க் கவுன்ட்டி வான்போக்குவரத்து துறையால் (DOA) இயக்கப்படுகிறது. இந்த வானூர்தி நிலையம் பெப்ரவரி 2012 இலிருந்து இசுபிரிட் ஏர்லைன்சின் பராமரிப்பு தளமாக உள்ளது. முன்னாள் நெவாடா செனட்டர் பேட் மெக்காரன் நினைவாக இந்த வானூர்தி நிலையம் பெயரிடப்பட்டுள்ளது.

2012இல் மெக்காரன் பயணிகள் போக்குவரத்தில் உலகின் 24வதாகஉள்ளது. இந்த நிலையம் வழியே 2012இல் 40,799,830 பயணிகள் பயணித்துள்ளனர். 527,739 வானூர்தி ஏற்றங்களையும் இறக்கங்களையும் கையாளும் இது வானூர்தி போக்குவரத்தின் அடிப்படையில் உலகின் 8வது போக்குவரத்து மிகுந்த வானூர்தி நிலையமாக விளங்குகிறது. மெக்காரன் தனது நிதித்தேவைகளை தானே சம்பாதித்துக் கொள்வதால் கவுன்ட்டியின் பொதுநிதியிலிருந்து எந்த மானிய உதவியும் பெறுவதில்லை.



</doc>
<doc id="177939" url="https://ta.wikipedia.org/wiki?curid=177939" title="ஆச்சார்ய கிருபளானி">
ஆச்சார்ய கிருபளானி

ஆச்சார்ய கிருபளானி என்று அறியப்படும் ஜீவிதராம் பகவன்தாஸ் கிருபளானி (நவம்பர் 11, 1888 – மார்ச்சு 19, 1982) இந்திய விடுதலைப் போராட்ட வீரர் மற்றும் அரசியல்வாதி ஆவார். இந்திய விடுதலையின் போது காங்கிரசு கட்சியின் தலைவராக இருந்தவர். பிரதமர் பதவிக்கான நபரைத் தேர்ந்தெடுக்கும் பொருட்டுக் காங்கிரசு கட்சிக்குள் நடத்தப்பட்ட தேர்தலில் சர்தார் வல்லப்பாய் படேல் அவர்களுக்கு அடுத்தபடியாக இரண்டாம் அதிகபட்ச வாக்குகளை இவர் பெற்றிருந்தார். எனினும் மோகன்தாசு கரம்சந்த் காந்தி ஜவகர்லால் நேருவைப் பிரதமராக்கினார்.

1970களின் நெருக்கடி நிலைக்குப் பின்னர் இவரது அரசியல் பங்களிப்பு குறைந்து போனது.

ஜீவத்ராம்(ஜீவாத்ராம்) பகவன்தாஸ் கிருபளானி 1888 ஆம் ஆண்டு ஐதராபாத்தில் உள்ள சிந்து மாகாணத்தில் பிறந்தார். பூனேயில் உள்ள ஃபெர்குசன் கல்லூரியில் பட்டப்படிப்பு முடித்தவுடன் பள்ளியில் ஆசிரியராக பணி புரிந்தார். பின்னர் காந்தி தென் ஆப்ரிக்காவிலிருந்து வந்த பிறகு விடுதலை இயக்கத்தில் சேர்ந்தார். அவர் காந்திஜியிடம் மிகவும் நெருக்கமாக இருந்து ஒரு காலத்தில் அவரின் முக்கிய சீடராகவும் திகழ்ந்தார். அவர் 1970 இல் நடந்த அவசரகால பிரகடனத்திற்கு அதிருப்தி தெரிவித்தவர்களில் முக்கியமானவராக இருந்தார்.

கிருபளானி ஒத்துழையாமை இயக்கத்தில் பங்கேற்றதுடன் காந்தியின் குஜராத், மகாராஷ்டிரா ஆசிரமங்களில் சமுக சீர்திருத்தங்கள் மற்றும் கல்வி சம்பந்தப்பட்ட பணிகளில் ஈடுபட்டிருந்தார். பிறகு பிஹார் மற்றும் வடக்கிந்தியாவிற்கு சென்று புது ஆசிரமங்கள் அமைக்க எற்பாடு செய்தார்.


</doc>
<doc id="177951" url="https://ta.wikipedia.org/wiki?curid=177951" title="நிஷி மக்கள்">
நிஷி மக்கள்

நிஷி மக்கள் இந்தியாவின் அருணாசலப் பிரதேச மாநிலத்தில் பெரும்பான்மையினராய் வாழும் ஒரு பழங்குடி இனக்குழுவினர். 

அருணாச்சலப் பிரதேசத்தின் பபும் பரே மாவட்டம், கிழக்கு காமெங் மாவட்டம்கீழ் சுபன்சிரி மாவட்டம், குருங் குமே மாவட்டம், மற்றும் மேல் சுபன்சிரி மாவட்டத்தின் சில பகுதிகளிலும் அசாம் மாநிலத்தின் சோனித்பூர், வடக்கு இலட்சிமிபூர் மாவட்டங்களிலும் இவ்வின மக்கள் வசிக்கின்றனர்.

2001 ஆம் ஆண்டு மக்கள் தொகைக்கணக்கெடுப்பின் படி இவர்களின் மக்கள் தொகை 300,000 ஆகும். இவர்களின் மொழி சீன-திபெத்திய மொழிக் குடும்பத்தைச் சேர்ந்ததாகும்.
பலமனைவி மணம் இவ்வினத்தினரிடையே பரவலாய்க் காணப்படும் ஒன்றாகும்.


</doc>
<doc id="177968" url="https://ta.wikipedia.org/wiki?curid=177968" title="காவன்தீசன்">
காவன்தீசன்

காவன்தீசன் அல்லது காகவண்ண தீசன் (கி.மு. 205 -167) (காகத்தை போல் நிறம் உள்ளவன்) என்பவன் இலங்கையின் உருகுணை பகுதியை ஆண்டவன். எல்லாளன் வடக்கு இலங்கையை ஆண்டபோது காவன்தீசன் தெற்கு மற்றும் தென்கிழக்கு இலங்கையை இணைத்த உருகுணை பிரதேசத்தை ஆண்டான். காகவண்ண தீசனுக்கும் அவனுடைய இரண்டாவது மனைவியான விகாரமாதேவிக்கும் பிறந்தவனே துட்டகைமுனு. துட்டகைமுனு காகவண்ண திச்சனிடம் இலங்கையை ஆண்ட தமிழ் மன்னனான எல்லாளன் என்பவன் மீது போர் தொடுக்க வற்புறுத்தினான். எல்லாளன் மீதுள்ள மக்கள் பலம் மற்றும் படை பலம் கருதி காகவண்ண தீசன் எல்லாளன் மீது போர் தொடுக்க அச்சமுற்றான். இதை ஏளனப்படுத்தி பெண்களின் அணிகலன்களை தந்தைக்கு பரிசாக அனுப்பி வைத்தான் துட்டகைமுனு. இந்த வருத்தத்தால் காகவண்ண தீசன் இறந்தான். துட்டகைமுனுவிற்கு காவன்தீசன் எல்லாளன் மீது படை எடுக்க உதவாவிட்டாலும் அவனுடைய தாயான விகாரமாதேவி உதவினாள்.

காவன்தீசனின் பத்துத் தளபதிகள் எனப்படுபவர்கள் இலங்கையின் காவன்தீச மன்னனால் தனது படையில் சேர்த்துக் கொள்ளப்பட்ட பலம் வாய்ந்த விசேட திறமைகள் கொண்ட பத்து இளைஞர்களாவர். அங்கம்போர என்ற இலங்கையின் தற்காப்புக்கலை வல்லுநர்கள். காவன்தீச மன்னன் இந்தப் பத்துத் தளபதிகளையும் நியமித்து அவர்கள் ஒவ்வொருவரின் கீழும் ஆயிரம் இளைஞர்கள் பணி புரியும் வண்ணம் தனது படை ஒழுங்கமைத்தான்.



</doc>
<doc id="177969" url="https://ta.wikipedia.org/wiki?curid=177969" title="பீனிக்சு இசுக்கை ஆர்பர் பன்னாட்டு வானூர்தி நிலையம்">
பீனிக்சு இசுக்கை ஆர்பர் பன்னாட்டு வானூர்தி நிலையம்

பீனிக்சு இசுக்கை ஆர்பர் பன்னாட்டு வானூர்தி நிலையம் ("Phoenix Sky Harbor International Airport", மாற்று ஒலிபெயர்ப்பு: ஃபீனிக்ஸ் ஹார்பர் பன்னாட்டு வானூர்தி நிலையம், ஐக்கிய அமெரிக்காவின் அரிசோனா மாநிலத்தில் மரிகொப்பா கவுன்ட்டியில் பீனிக்சு நகரத்தின் மைய வணிகப் பகுதியிலிருந்து தென்கிழக்கே தொலைவில் அமைந்துள்ள பொதுத்துறை குடிசார்-படைத்துறை கூட்டு வானூர்தி நிலையம் ஆகும். இது அரிசோனாவிலுள்ள மிகப்பெரியதும் போக்குவரத்து மிக்கதுமான வானூர்தி நிலையமாகும். 

2011இல் இந்த நிலையத்தை 40,591,948 பயணிகள் பயன்படுத்தி உள்ளனர்; ஐக்கிய அமெரிக்காவில் ஒன்பதாவது போக்குவரத்து மிக்க வானூர்தி நிலையமாக விளங்குகிறது. வானூர்தி இயக்கங்களில் உலகளவில் 15வது இடத்தில் உள்ளது.நாளும் 90 மில்லியன் பெறுமான பொருளியல் தாக்கத்தை ஏற்படுத்துகிறது. ஒவ்வொரு நாளிலும் 1,266 வானூர்திகள் வந்து செல்கின்றன; 111,210 பயணிகளையும் 828 டன்கள் சரக்குகளையும் கையாள்கிறது. கூட்டரசு வான்போக்குவரத்து நிர்வாகம் (FAA) பதிவுகளின்படி 2010இல் 19,225,050 வணிகப் பயணிகளும் 2011இல் 20,213,897 பயணிகளும் வானேற்றம் செய்துள்ளனர்.

இந்த வானூர்தி நிலையம் மெக்சிகன் மற்றும் அவாய் வானூர்தி நிலையங்களுக்கு மண்டல நடுவமாக விளங்குகிறது. யுஎஸ் ஏர்வேஸ் இந்த நிலையத்தின் பெரும் பயனாளர் ஆகும்.



</doc>
<doc id="177973" url="https://ta.wikipedia.org/wiki?curid=177973" title="தனித்தியங்கும் ஆற்றல் ஒருங்கியம்">
தனித்தியங்கும் ஆற்றல் ஒருங்கியம்

தனித்தியங்கும் ஆற்றல் ஒருங்கியம் (stand-alone power system (SAPS or SPS)) என்பது ஒரு பெரிய மின் வலைப்பின்னலோடு இணைக்கப்படாத ஆற்றல் வழங்கல் ஒருங்கியம் ஆகும். ஒரு வீட்டின், கட்டிடத்தின் அல்லது சிறு குமுகத்தின் ஆற்றல் தேவைகளை தனியாக பூர்த்தி செய்வதற்காக அமைக்கப்பட்டு இருக்கும். பொதுவாக ஒன்றுக்கும் மேற்பட்ட ஆற்றல் உற்பத்தி, சேமிப்பு, சீராக்கும் முறைகளை இது கொண்டிருக்கும்.

மின்சாரம் பொதுவாக பின்வரும் முறைகளைப் பயன்படித்தி உற்பத்தி செய்யப்படும்:

தனித்தியங்கும் ஆற்றல் ஒருங்கியங்களில் மின்சாரச் சேமிப்பு ஒரு முக்கிய சிக்கலாகும். சூரிய ஒளி, காற்று போன்றவை முழு நேரமும் கிடைக்கக் கூடிய வளங்கள் இல்லை. அவை அதிகம் கிடைக்கும்போது அவற்றைச் மின்கலங்கள் கொண்டு சேமித்து பயன்படுத்தக் கூடியவாறான கட்டமைபு கூடிய பொருட் செலவை இந்த ஒருங்கியங்களுக்கு ஏற்படுத்துகின்றன. 


</doc>
<doc id="177975" url="https://ta.wikipedia.org/wiki?curid=177975" title="ஆரண்ய காண்டம் (திரைப்படம்)">
ஆரண்ய காண்டம் (திரைப்படம்)

ஆரண்ய காண்டம் (ஆங்கிலத் தலைப்பு: "Anima and Persona")என்பது 2011-இல் வெளிவந்த தமிழ்த் திரைப்படம் ஆகும். இந்த திரைப்படம் தியாகராஜன் குமாரராஜா என்னும் இயக்குனரால் இயக்கப்பட்டது. ஆரண்ய காண்டம் தியாகராஜன் குமாரராஜாவின் முதல் திரைப்படம் ஆகும். இந்த திரைப்படம் 'நியோ நோயேர்' வகையில் வெளிவந்த முதல் தமிழ் திரைப்படமாக கருதப்படுகிறது. நியோ ந்வார் (Neo Noir) வகை என்பது குற்றங்கள், கொலை மற்றும் வன்முறை ஆகியவற்றை பெருமளவில் வெளிக்காட்டும் திரைப்படங்கள் ஆகும். 

இந்த படத்தின் கருவானது ஆறு பேரின் ஒருநாள் வாழ்க்கையை சொல்லும் வகையில் அமைக்கப்பட்டதாகும். ஜாக்கி செராப், ரவி கிருஷ்ணா, சம்பத் ராஜ் மற்றும் புது முகங்களான யாஸ்மின் பொன்னப்பா, சோமசுந்தரம் மற்றும் மாஸ்டர் வசந்த் ஆகியோர் நடித்துள்ளனர். இந்த படத்தை எஸ்.பி.பி சரணின் கேபிடல் பிலிம் ஒர்க்ஸ் தயாரித்தது. யுவன் சங்கர் ராஜா இசையமைத்திருந்தார். இந்தப் படத்தில் பாடல்கள் இல்லாத போதும், யுவனின் பின்னணி இசை கவனத்தைப் பெற்றது. 

இந்த படம் 18 டிசம்பர், 2008-இல் ஆரம்பிக்கப்பட்டு, 2009-இல் நிறைவடைந்தது. தணிக்கையில் அனுமதி கிடைக்காததனால் படம் வெளியாவதில் தாமதம் ஏற்பட்டது. பின்னர் 52-காட்சிகள் வெட்டப்பட்டு 10 ஜூன் 2011 இல் வெளியிடப்பட்டது. இந்த படம், சிற‌ந்த பட‌த்தொகு‌ப்பு‌க்கான தே‌சிய ‌விருதைப் பெ‌ற்று‌ள்ளது.
சிங்கம் பெருமாள் ஒரு வயதான தாதா. அவரிடம் பசுபதி மற்றும் சில ரவுடிகள் வேலை பார்க்கிறார்கள். அவர் தன் வீட்டிலேயே சுப்பு என்ற பெண்ணை கட்டாயப்படுத்தி வைத்திருக்கிறார். கஜேந்திரன் என்னும் தாதாவிற்க்கு வரும் பொருளை வாங்குமாறு பசுபதி சிங்கம்பெருமாளிடம் சொல்கிறான். அதன் வாக்குவாத முடிவில் ஐம்பது லட்சம் கொடுத்து பொருளை வாங்க பசுபதிக்கு சம்மதம் தெரிவிக்கிறான். பசுபதியையும் மேலும் சிலரையும் அனுப்பி வைத்து விட்டு தன்னிடம் வேலை பார்க்கும் சப்பை என்பவனிடம் சுப்புவை வெளியே அழைத்து செல்ல சொல்கிறான் சிங்கம் பெருமாள். இதற்கிடையில் பொருளை கொண்டு வந்திருக்கும் குருவி பாவா லாட்ஜ் என்னுமிடத்தில் தங்கி இருக்கிறான். அவனது அறையில் கொடுக்காபுளி என்ற சிறுவனும் அவனது அப்பா காளையனும் தங்கியிருக்கிறார்கள். சேவற்சண்டையில் வென்று கடனை அடைப்பதற்காக நகரம் வந்திருப்பதாக அவர்கள் சொல்லுகிறார்கள். பின் சேவற்சண்டையில் கலந்து கொள்கிறார்கள். அங்கே வரும் சிங்கம் பெருமாளின் சேவல் காளையனின் சேவலிடம் தோற்று விடுகிறது. அந்தக் கோபத்தில் சிங்கம் பெருமாள் காளையனின் சேவலை வெட்டி விடுகிறான். வேறு வழி இல்லாமல் காளையனும் கொடுக்காப்புளியும் திரும்பி பாவா லாட்ஜ் வருகிறார்கள். அதே வேளையில் இன்னொரு பக்கம் பசுபதியும் மற்ற அடியாட்களும் பாவா லாட்ஜிற்க்கு வரும் வழியில் சிங்கம் பெருமாள் ஒரு அடியாளிற்கு தொலைபேசி மூலமாக பசுபதியை கொன்று விடுமாறு கூறுகிறான். அது அங்குள்ள ஒலிபெருக்கி மூலமாக அனைவரும் அறிகிறார்கள். காவலர்கள் அங்கு வர அவர்களை வேண்டுமென்றே எதிர்த்து பேசி அடியாட்களிடம் இருந்து தப்பிக்கிறான் பசுபதி. காவலர்கள் அழைத்துச் செல்லும்முன் ஒரு அடியாள் வந்து, "நாங்கள் சென்று உன் மனைவி கஸ்தூரியை அழைத்துச் செல்லுகிறோம்" என்று கூறும்போது தான் பசுபதி தன் தவறை உணர்கிறான். பாவா லாட்ஜிற்க்கு திரும்பி வரும் காளையனும் கொடுக்காப்புளியும் குருவி இறந்து கிடப்பதை பார்க்கிறார்கள். பிறகு பொருளை எடுத்துக்கொண்டு ஓடி விடுகிறார்கள். அதற்குள் பொருளைத் தேடி வரும் கஜேந்திரனின் ஆட்கள் காளையனைத் துரத்துகிறார்கள். காளையனும் கொடுக்காப்புளியும் தப்பித்து விடுகிறார்கள். காவலர்களிடம் இருந்து தப்பிக்கும் பசுபதி நேராக வீட்டிற்கு செல்கிறான். அங்கே கஸ்தூரியைக் காணவில்லை. அடியாட்கள் ஏற்கனவே வந்து கஸ்தூரியை அழைத்துச் சென்று விடுகிறார்கள். கஸ்தூரியைக் காரிலேயே வைத்திருக்குமாறும், அவளை ஒன்றும் செய்யக்கூடாது என்றும் சிங்கம் பெருமாள் தொலைபேசியில் அடியாட்களிடம் சொல்லுகிறான். வீட்டில் யாரையும் காணாது பசுபதி தவித்துக்கொண்டு இருக்கும் வேளையில் கஜேந்திரனின் அடியாளான முள்ளு என்பவன் பசுபதியின் தலையில் துப்பாக்கி வைத்து பொருள் எங்கே என்று கேட்கிறான். பிறகு பசுபதியை அவர்கள் துரத்துகிறார்கள். ஒரு குப்பை மேட்டின் இடையில் வைத்து முள்ளுவைத் துப்பாக்கி முனையில் வைத்துத் தப்பிக்கிறான் பசுபதி. காளையனும் கொடுக்காபுளியும் தங்கள் கையிலிருக்கும் சீட்டில் இருக்கும் போன் நம்பருக்கு போன் செய்கிறார்கள். அது சிங்கம் பெருமாளுக்குப் போகிறது. சிங்கம் பெருமாளின் ஆட்கள் வந்து காளையனைத் தூக்கிக்கொண்டு போய்விடுகிறார்கள். கொடுக்காப்புளி தப்பித்து விடுகிறான். கொடுக்காப்புளியிடம்தான் இப்போது சரக்கு இருக்கிறது. இதற்கெல்லாம் இடையில் வேறொரு பக்கம் சப்பைக்கும் சுப்புவுக்கும் உடலுறவு நடக்கிறது. அதன்பின் இருவரும் ஊர் சுற்ற கிளம்பி விடுகிறார்கள். அங்கு வைத்து இருவரும் சிங்கம் பெருமாளிடம் இருந்து தப்பித்து விடத் திட்டமிடுகிறார்கள். இருவரும் வீடு திரும்பும்போது அங்கே காளையனைச் சித்திரவதை செய்து கொண்டு இருக்கிரார்கள். அதை கண்டு இருவரும் பயந்து விடுகிறார்கள். இருப்பினும் தப்பித்து போவதில் சப்பை உறுதியாக இருக்கிறான். தன் தந்தையை காணாமல் அழுது கொண்டு இருக்கும் கொடுக்கப்புளி தன்னிடம் உள்ள சீட்டிலிருக்கும் இரண்டாம் எண்ணிற்க்கு அழைக்கிறான். அதை பசுபதி எடுக்கிறான். பொருள் கொடுக்காப்புளியிடம் இருப்பதை அறிந்து கொண்டு அவனை தன்னிடம் வர சொல்கிறான். சரக்கு தன்னிடம் வந்ததும் தனக்கு தெரிந்த ஒரு காவலர் மூலமாக முள்ளுவைத் தன்னிடம் அழைக்க்கிறான். ஆனால் தன்னிடம் வரும் முள்ளுவிடம் எதையும் கூறாமல் திருப்பி அனுப்பி வைத்து விடுகிறான். அதை அறிந்து கொள்ளும் கஜேந்திரன் தன்னைச் சுற்றி ஏதோ சதி நடப்பதாக உணர்கிறான். அந்தக் கோபத்தில் முள்ளுவை கொன்றும் விடுகிறான். அதற்குள் பசுபதி, கஜேந்திரனையும் சிங்கம்பெருமாளின் ஆட்களையும் ஒரே இடத்திற்கு வரச் சொல்கிறான். அங்கே கூடும் கஜேந்திரனின் கண் முன்னே அவன் தம்பி கஜபதியைக் கொல்கிறான் பசுபதி. உடனே துரத்தல் தொடர்கிறது. வேறொரு பக்கத்தில் நிற்கும் சிங்கம் பெருமாளின் ஆட்களிடம் அவர்களை அழைத்து செல்கிறான். தங்களை நோக்கி வரும் பசுபதியையும் கஜேந்திரனையும் அவன் ஆட்களையும் பார்க்கும் சிங்கம் பெருமாளின் ஆட்கள் குழம்புகிறார்கள். கஜேந்திரனும், ஆட்களும் எதிரில் சிங்கம் பெருமாளின் ஆட்களைப் பார்த்து இது சிங்கம் பெருமாளின் திட்டம் என்று தவறாக நினைக்கிறார்கள். எதையும் தெளிவாக யோசிக்கும் நேரத்திற்குள் சண்டை ஆரம்பமாகிறது. சண்டையின் முடிவில் பசுபதி தவிற மற்ற அனைவரும் மரணமடைகிறார்கள். வீட்டில் சித்திரவதையை முடித்து விட்டுப் படுக்கையறைக்கு வருகிறான் சிங்கம் பெருமாள். அங்கே சப்பையையும் சுப்புவையும் பார்த்து விட்டு குளிக்க செல்கிறான். குளிப்பதற்குள் பீரோவில் இருந்து ஐம்பது இலட்சம் பணத்தை எடுத்துச் சப்பையிடம் கொடுத்து அதை அருகிலிருக்கும் கடையில் கொடுக்கச் சொல்கிறாள் சுப்பு, கூடவே ஒரு துப்பாக்கியையும் கொடுக்கிறாள். குளித்து விட்டு வரும் சிங்கம் பெருமாள் பணத்தை காணாமல் கோபமடைகிறான். அங்கே நடக்கும் சண்டையில் சப்பை சிங்கம் பெருமாளை கொன்று விடுகிறான். தொடர்ச்சியாக சப்பையை கொன்று விடுகிறாள் சுப்பு. அதற்குள் அங்கே வரும் பசுபதி சுப்புவை கண்டு சிங்கம் பெருமாள் சப்பையை சுட்டதாகவும் அதற்க்காக சுப்பு சிங்கம் பெருமாளை சுட்டதாகவும் நினைத்து சுப்புவை அங்கிருந்து போய்விடுமாறு கூறுகிறான். பிறகு கஸ்தூரியை வைத்திருக்கும் அடியாட்களை போன் செய்து சிங்கம் பெருமாள், கஜேந்திரன், கஜபதி எல்லோரையும் கொன்று விட்டதாகவும், இனிமேல் எல்லாம் நான் தான் என்றும் சொல்கிறான். சிறிது நேரத்தில் கஸ்தூரியை அழைத்துக்கொண்டு அவர்கள் வருகிறார்கள். அடிபட்டு கிடக்கும் காளையனை மருத்துவ மனைக்கு அழைத்து செல்லுமாறு கூறி விட்டு கொடுக்காப்புளிக்குப் பணம் கொடுக்கிறான் பசுபதி. ஆனால் அந்த் ஐம்பது இலட்சம் எங்கே போனதென்று யாருக்கும் தெரியவில்லை. சுப்பு அருகிலிருக்கும் கடைக்கு சென்று பணத்தை எடுத்துக்கொண்டு தப்பித்து செல்லுவதோடு படம் முடிவடைகிறது. மொத்த கதையும் நான் லீனியர் முறையில் எழுதப்பட்டுள்ளது.


</doc>
<doc id="177978" url="https://ta.wikipedia.org/wiki?curid=177978" title="ஜார்ஜ் புஷ் கண்டமிடை வானூர்தி நிலையம்">
ஜார்ஜ் புஷ் கண்டமிடை வானூர்தி நிலையம்

ஜார்ஜ் புஷ் கண்டமிடை வானூர்தி நிலையம் , ("George Bush Intercontinental Airport", ) ஐக்கிய அமெரிக்க நாட்டின் நான்காவது மக்கள்தொகை மிக்க நகரமான ஹியூஸ்டனுக்கும் ஐந்தாவது பெரிய பெருநகரப் பகுதியான "ஹியூஸ்டன்-த வுட்லாந்து-சுகர்லாந்து"க்கும் சேவை புரிகின்ற வானூர்தி நிலையம் ஆகும். ஹியூஸ்டன் மையப்பகுதியிலிருந்து சுமார் வடக்கே அமைந்துள்ள ஜார்ஜ் புஷ் கண்டமிடை வானூர்தி நிலையத்திலிருந்து உள்ளூர் சேரிடங்களுக்கும் பன்னாட்டு சேரிடங்களுக்கும் வானூர்திகள் இயக்கப்படுகின்றன. இந்த வானூர்தி நிலையம் ஐக்கிய அமெரிக்காவின் 41வது குடியரசுத் தலைவராக இருந்த ஜார்ஜ் ஹெர்பெர்ட் வாக்கர் புஷ் நினைவாகப் பெயரிடப்பட்டுள்ளது. 
ஜார்ஜ் புஷ் கண்டமிடை வானூர்தி நிலையத்தை 2011இல் 40,187,442 பயணிகள் பயன்படுத்தி உள்ளனர்; வட அமெரிக்காவில் பத்தாவது பயணிகள் போக்குவரத்து மிகுந்த நிலையமாக உள்ளன.



</doc>
<doc id="178013" url="https://ta.wikipedia.org/wiki?curid=178013" title="பாரிய திறந்த இணைப்பு வகுப்பு">
பாரிய திறந்த இணைப்பு வகுப்பு

பாரிய திறந்த இணைப்பு வகுப்பு ("Massive open online course") என்பது பெருந்தொகை மாணவர்கள் இணையம் ஊடாக வகுப்புக்களை எடுப்பதற்கான ஒர் ஏற்பாடு ஆகும். இவை பாட உள்ளடக்கங்கள், திட்டங்களை மட்டும் அல்லாமல் மாணவர் சேர்ந்து கற்க, மதிப்பீடுகளை, சான்றிதழ்களைப் பெறுவதற்கான வசதியைக் கொண்டவை. கோர்செரா (coursera.org), யுடாசிற் (udacity.com), எட்.எக்சு (edx.org) போன்வை பாரிய திறந்த இணைப்பு வகுப்புகளுக்கு எடுத்துக்காட்டுக்கள் ஆகும்.

இந்த திட்டங்களில் வழங்கப்படும் வகுப்புகளுக்குப் பிற கல்லூரிகளில் போன்று மாணவர்கள் சேர முடியும். பின்னர் மாணவர்கள் அந்த வகுப்பின் உள்ளடக்கத்தை, விரிவுரைகளை, பயிற்சிகளை பிற மாணவர்களுடன் சேர்ந்து கற்றுக் கொள்ள வேண்டும். புதிர்களையும் (quiz) சோதனைகளையும் (tests) பயன்படுத்தி தமது முன்னேற்றத்தை மதிப்பீடு செய்து கொள்ளலாம். தற்போதைய மாதிரியின் படி அதிகாரபூர்வமாக மதிப்பீடு செய்து சான்றிதழ் வழங்குவதற்கு மட்டுமே கட்டணம் அறவிடுகிறார்கள்.

2011 இல் கோர்செரா அறிமுகப்படுத்தப்பட்ட போது சுமார் 100 000 க்கும் மேற்பட்ட மாணவர்கள் ஒவ்வொரு வகுப்புகளையும் எடுத்தார்கள். 2012 இல் அதே மாதிரி பாரிய மாணவர் தொகையுடன் இம் மூன்று தளங்களிலும் பாடங்கள் நடத்தப்படுகின்றன. வழமையாக பல்கலைக்கழகங்களில் ஒரு வகுப்புக்கு அதிக பட்சம் 400-1000 வரையான மாணவர்களே பங்கேற்பார்கள் என்பதை இங்கு ஒப்பிட்டால், கல்வியை அனைவருக்கும் எடுத்துச் செல்வதில் இத் தளங்கள் ஒரு முக்கிய பங்கை வகிக்கும் என்பதை உணரலாம்.


</doc>
<doc id="178015" url="https://ta.wikipedia.org/wiki?curid=178015" title="பாலிவுட் திரைப்படங்களின் பட்டியல், 2013">
பாலிவுட் திரைப்படங்களின் பட்டியல், 2013

2013 ஆம் ஆண்டில் வெளிவந்த பாலிவுட் திரைப்படங்கள் தேதிப்படி வரிசையில் இங்கு பட்டியலிடப்படுகின்றன.


</doc>
<doc id="178019" url="https://ta.wikipedia.org/wiki?curid=178019" title="தியாகராச லீலை">
தியாகராச லீலை

தியாகராச லீலை என்னும் வடமொழி நூலை 16 ஆம் நூற்றாண்டில் வாழ்ந்த கமலை ஞானப்பிரகாசர் இயற்றினார் என முத்துத் தாண்டவராய பிள்ளை குறிப்பிடுகிறார். இந்தக் குறிப்பைத் தவிர இந்த நூலைப் பற்றி வேறு சான்று எதுவும் கிடைக்கவில்லை.
மு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005


</doc>
<doc id="178020" url="https://ta.wikipedia.org/wiki?curid=178020" title="மிதிவண்டி பகிர்வுத் திட்டம்">
மிதிவண்டி பகிர்வுத் திட்டம்

மிதிவண்டி பகிர்வுத் திட்டம் ("bicycle-sharing system") என்பது பல பெரும் நகரங்களில் மிதிவண்டிகளை ஒரு குறுகிய காலத்துக்குப் பயன்படுத்தக் கூடியதற்கான ஒர் ஏற்பாடு ஆகும். மிதி வண்டிகள் பயனர்கள் பெரிதும் கூடும் இடங்களில் வைக்கப்பட்டு இருக்கும். ஒருவர் ஒரு தரிப்பிடத்தில் இருந்து எடுத்துச் சென்று பிறதொரு இடத்தில் தரிப்பிட வேண்டும். பெரும்பாலும் உறுப்பினர் கட்டணம் செலுத்தி அல்லது ஒரு சிறு கட்டணத்துக்கு இவ்வாறு மிதிவண்டிகளைப் பயன்படுத்த முடியும். பல நகரங்களில் இலாபகரமாக இத் திட்டங்கள் முன்னெடுக்கப்பட்டுள்ளன.


</doc>
<doc id="178021" url="https://ta.wikipedia.org/wiki?curid=178021" title="விதைப் பகிர்வகம்">
விதைப் பகிர்வகம்

விதைப் பகிர்வகம் எனப்படுவது விதைகளைப் பகிரும் அல்லது அளிக்கும் ஒரு நிறுவனம் ஆகும். இது விதை வங்கிகளில் இருந்து மாறுபட்ட முறையில் விதைகளைப் பாதுகாக்கின்றன. அதாவது விதைகளைப் பகிர்வதன் மூலம் அவை பயிரிடப்பட்டு, இனவிருத்தி பெற்று, மேலும் பகிர்வையும் அவற்றின் பாதுகாப்பையும் ஊக்கிவிக்கும். விதை வங்கிகள் பெரும்பாலும் தன்னார் அல்லது இலாப நோக்கமற்ற நிறுவனங்களாக இயங்குகின்றன.


</doc>
<doc id="178023" url="https://ta.wikipedia.org/wiki?curid=178023" title="ரொறன்ரோ பகிர்வகங்கள்">
ரொறன்ரோ பகிர்வகங்கள்

நூலகம் போன்று பல்வேறு வகையான பொருட்களை அல்லது சேவைகளை பகிரும் அல்லது அளிக்கும் நிறுவனம் பகிர்வகம் எனப்படுகிறது. இப் பக்கத்தில் ரொறன்ரோ நகரில் இருக்கும் பகிர்வகங்கள் பட்டிலிடப்படுகின்றன. பகிர்வகங்கள் அரச சேவையாக, இலாப நோக்கமற்ற நிறுவனமாக, வணிகமாக அமையலாம். 










</doc>
<doc id="178024" url="https://ta.wikipedia.org/wiki?curid=178024" title="தண்டியலங்கார உரை">
தண்டியலங்கார உரை

தண்டியலங்கார உரை 16 ஆம் நூற்றாண்டில் தோன்றியது. தண்டியலங்காரம் என்னும் நூல் 12 ஆம் நூற்றாண்டில் தோன்றியது. தொல்காப்பியம் உவம இயலில் சொல்லப்பட்ட செய்திகளோடு வடமொழியில் உள்ள அலங்காரச் செய்திகள் இணைக்கப்பட்டு இந்த நூல் உருவாக்கப்பட்டது. இந்த நூலாசிரியர் அணிகளை விளக்கும் நூற்பாக்களை இயற்றி அவற்றை விளக்கும் எடுத்துக்காட்டுப் பாடல்களையும் அவரே பாடித் தண்டியலங்காரம் என்னும் அணிநூலை உருவாக்கியுள்ளார்.

தண்டியலங்கார உரையைப் ‘பழைய உரை’ எனக் குறிப்பிடுகின்றனர். சில பிரதிகளில் சுப்பிரமணிய தேசிகர் உரை என்னும் குறிப்பும் காணப்படுகிறது.

உரையின் பாங்கு
மு. அருணாசலம், தமிழ் இலக்கிய வரலாறு, பதினாறாம் நூற்றாண்டு, இரண்டாம் பாகம், பதிப்பு 2005


</doc>
<doc id="178025" url="https://ta.wikipedia.org/wiki?curid=178025" title="இணை உழைப்பு">
இணை உழைப்பு

இணை உழைப்பு (ஆங்கிலம்: Coworking) ஒரு பகிரப்பட்ட சூழலில் அலுவலகத்தில் இருந்து பணியாற்றுதலாகும். பெரும்பாலும் இது ஒரு பகிரப்பட்ட அலுவலகமாக, கூட்ட இடம், இணையத் தொடர்பு போன்ற வளங்களுடன் இருக்கும். வழமையான அலுவலகம் போல் அல்லாமல் இவ்விடங்களில் வேலை செய்பவர்கள் ஒரு நிறுவனத்துக்கு வேலை செய்பவர்களாக இருக்க மட்டார்கள். இந்த ஏற்பாடு வீட்டிலிருந்து வேலை செய்பவர்கள், அதிகம் பயணம் செய்பவர்கள், சுதந்திரமான ஒப்பந்தத் தொழிலாளர்கள் போன்றவர்களுக்கு கூடிய பொருத்தமாக அமைகிறது.


</doc>
<doc id="178035" url="https://ta.wikipedia.org/wiki?curid=178035" title="கவிஞர்">
கவிஞர்

கவிஞர் என்பது கவிதைகளையும், செய்யுள்களையும், பாடல்களையும் எழுதுபவரைக் குறிக்கும். இவர்கள் ஒரு குறிப்பிட்ட நிகழ்வினையோ, முழுமையாக தனது கற்பனையினை வெளிபடுத்தவோ, அல்லது தன் கற்பனை கொண்டு நடந்ததை வெளிப்படுத்தவோ முயல்வர். எல்லா மொழிகளிலும் எல்லா காலகட்டங்களிலும் கவிஞர்கள் இருந்திருக்கின்றனர். காலத்திற்கேற்றார்ப்போல் தம் கவிதை புனையும் திறனை மாற்றி அமைத்தனர் என்றே கூறலாம்.


</doc>
<doc id="178036" url="https://ta.wikipedia.org/wiki?curid=178036" title="இடையர்">
இடையர்

இடையர் () என்பவர் ஆடு, பசு, எருமை போன்ற விலங்குகளை பராமரிப்பவர்களைக் குறிக்கும்.

நிலத்தினை ஐந்து வகைகளாக பண்டைய தமிழ் சமூகம் பகுத்துள்ளது. இவற்றில் குறிஞ்சி என்பது மலையும் மலை சார்ந்த இடம் எனவும்; மருதம் என்பது வயலும் வயல்கள் சார்ந்த இடத்தினையும்; முல்லை என்பது காடும், காடு சார்ந்த இடங்களும் குறிக்கும். முல்லை என்பது பொதுவாக குறிஞ்சிக்கும் மருதத்திற்கும் இடையில் இருப்பதால் இங்கு வாழ்பவர்களை இடையர் என்று அழைக்கும் பழக்கம் உருவானது.




</doc>
<doc id="178037" url="https://ta.wikipedia.org/wiki?curid=178037" title="பதினோராம் நாள் போர் (குருச்சேத்திரப் போர்)">
பதினோராம் நாள் போர் (குருச்சேத்திரப் போர்)

வீடுமர் போரிட இயலாத சூழலில் பல மாற்றங்கள் கவுரவ படையில் ஏற்பட்டன.

குருச்சேத்திரப் போரின் பதினோராம் நாளன்று வீடுமர் தொடர முடியாத நிலையில் கர்ணன் போர்க்களத்தில் குதித்தான். இது துரியோதனனுக்கு பெரிதும் மகிழ்ச்சி அளித்தது. 

துரியோதனன் தன் குருவான துரோணரை படைகளின் தலைமை ஏற்கச் செய்தான்.

தருமனை உயிரோடு பிடிக்க கர்ணனும் துரோணரும் விரும்பினர். தருமனின் இறப்பு பாண்டவர்களை பெருங்கோபம் கொள்ள வைக்கும். ஆனால் அவரை பிடிப்பின் பணயக்கைதியாக உபயோகிக்கலாம் என்றெண்ணி திட்டம் தீட்டினர். துரோணர் தருமனை போர்புரிய அழைத்து போரிட்டு அவனின் வில்லை முறிக்க, பாண்டவ சேனைகள் பயம்கொள்ளலாயினர். 

இதைக் கண்ட அருச்சுனன் அவரிடம் சென்று பல அம்புகளை எய்தி துரோணரை பின்வாங்க செய்து தன் அண்ணனைக் காப்பாற்றினான்.


</doc>
<doc id="178038" url="https://ta.wikipedia.org/wiki?curid=178038" title="பன்னிரண்டாம் நாள் போர் (குருச்சேத்திரப் போர்)">
பன்னிரண்டாம் நாள் போர் (குருச்சேத்திரப் போர்)

பன்னிரண்டாம் நாளன்று அருச்சுனனை வீழ்த்த செய்த கௌரவர் படைகளின் செயல்களைக் காணலாம். 

தருமரை பிடிக்க தாம் போடும் திட்டங்கள் யாவும் அருச்சுனன் இருப்பின் கைகூடாது என கௌரவர் படைகள் அறிந்தன. எனவே அருச்சுனனை எப்படியாவது தன் வழியிலிருந்து நீக்க வேண்டும் என விரும்பினர்.

இந்நிலையில் திகர்த்த தேசத்தை சார்ந்த சுசர்மன் என்பவனும், அவனது 3 சகோதரர்களும், 35 மகன்களும் அருச்சுனனை அழிப்போம், அல்லது போரிட்டு அழிவோம் என்று சூளுரைத்து அருச்சுனனை தாக்கினர்.

வீரத்துடன் போரிட்ட அருச்சுனின் தாக்குதலை தாங்க இயலாமல் சகோதரர்கள் இறந்தனர். 

துரோணர் தொடர்ந்து தருமனை சிறை பிடிக்க முயன்றும் இயலாமல் போனதோடு மட்டுமின்றி, பாண்டவர் படைகள் மிகத் தீவிரமாக போரிட்டு கௌரவர் படைகளில் பலத்த சேதத்தினை செய்தனர்.


</doc>
<doc id="178039" url="https://ta.wikipedia.org/wiki?curid=178039" title="பதின்மூன்றாம் நாள் போர் (குருச்சேத்திரப் போர்)">
பதின்மூன்றாம் நாள் போர் (குருச்சேத்திரப் போர்)

குருச்சேத்திரப் போரின் பதின்மூன்றாம் நாள் போரில் பாண்டவர் குடும்பத்தில் முதல் பலியான அபிமன்யுவின் மரணம் குறித்தும், சக்கர வியூகம் பற்றியும், அபிமன்யு இறந்ததால் அருச்சுனன் பட்ட துயரம்,அருச்சுனன் செய்த சபதம், போர் விதி முறைகள் மீறப் பட்டது பற்றியும், கூறுகின்றன.

பன்னிரண்டாம் நாள் போரில் பீஷ்மரை செயலிழக்கச் செய்த பின் அதுவரை போரில் நுழையாத கர்ணன் இப்போது போரில் குதித்திருந்தான்.பாண்டவர் படையில் சொல்லிக் கொள்ளும்படியான ஒருவன் அருச்சுனன் தான்,அவனை தோற்கடித்தால் கௌரவர் வெற்றி எளிதாகும் என்பதால் கர்ணனின் இலக்கு அருச்சுனனாக இருந்தான்.வில் வித்தையில் அருச்சுனனுக்கு நிகரானவன் கர்ணன் அவனிடமிருந்த தெய்வீக வேல் அது ஒருபோதும் குறி தப்பாது இலக்கை அழிக்கும் வல்லமை கொண்டது,தேவேந்திரனால் கர்ணனுக்கு வழங்கப்பட்டது.அருச்சுனனுக்கு எதிராக பயன் படுத்த நினைத்திருந்தான் கர்ணன். இதை ஞானத்தால் அறிந்த கிருட்டிணன் கர்ணனின் பார்வையில் படாதபடி பார்த்துக் கொண்டார். கர்ணனை பார்த்துவிட்டால் கிருட்டிணன் அருச்சுனனை இன்னொரு முனைக்கு அழைத்துச் செல்வார் என்று துரோணர் யூகித்து சக்கர வியூகம் அமைத்து போரிட திட்டம் வகுத்தார். சக்கரவியூகத்தை உடைத்து உள்ளே செல்லவும்,வெளியே வரவும் தெரிந்த ஒரே ஆள் அருச்சுனன் மட்டுமே, சக்கரவியூகத்திற்குள் மாட்டிக்கொள்ளும் பாண்டவரை காப்பாற்ற அருச்சுனனை அனுமதிக்கக் கூடாது,இன்று ஒரு பாண்டவரையேனும் பலியிட வேண்டும் என்று முடிவு செய்து தனது படைக்கு சக்கரவியூகம் அமைத்துப் போரிட கட்டளையிட்டார்.

போர் நடக்கும் பல கட்டங்களில் தலைமைத் தளபதி தன் படைகளைப் பல வியூகங்களாக அமைப்பார். ஒவ்வொரு வியூகத்திற்கும் ஒவ்வொரு குறிப்பிட்ட பணி உண்டு. சில வியூகம் பாதுகாப்புக்கு, சில வியூகம் தாக்குதலுக்கு எனப் பிரிந்து போர்க்களத்தில் செயல்படும். ஒவ்வொரு வியூகத்திற்கும் பலமும் உண்டு, பலவீனமும் உண்டு. சில வியூகங்கள் கீழே.
சக்கர வியூகத்தில் படை வீரர்கள் எதிரியை வட்டமிட்டு சுற்றி வளைத்து விடுவார்கள், உள் வட்டத்தினுள் சிக்கிய எதிரிகள் எண்ணிக்கை குறைவாயும் தாக்குபவர்கள் மிகுந்தும் இருப்பார்கள்.வெளி வட்டத்திலுள்ள வீரர்கள் சக்கர வியூகத்தினுள் உள்ளவர்களை காப்பாற்றவிடாமல் தடுத்துவிடுவார்கள். இப்படிபட்ட சக்கர வியூகத்தை அமைத்து உக்கிரமாய் போர் நடத்தினார். சக்கர வியூகத்தின் உட்புகவும்,வெளிவரவும் தெரிந்த அருச்சுனனை வெகு தொலைவு அனுப்ப வேண்டுமானால் கர்ணனை அருச்சுனனுடன் போர்புரிய கட்டளையிட்டார்.ஆனால் கிருட்டிணனுக்கு தெரியும் கர்ணனுடன் போர்புரிந்தால் அருச்சுனன் மடிவான். கர்ணனிடம் இந்திரன் கொடுத்த வேல் (பிரம்மாஸ்திரம்) குறி தப்பாமல் அழித்துத் தான் திரும்பும், அதிலிருந்து அருச்சுனனை காக்க வேறு முனைக்கு கொண்டு சென்றார் கிருட்டிணன்.அதனால் பாண்டவ வீரர்கள் பலரும்,(யுதிஸ்டிரன்)தருமனும் சிக்கிக் கொண்டனர்,கௌரவப்படை திடீரென சூழ்ந்து கொண்டதால் இந்த வியூகத்தை உடைத்துக்கொண்டு எப்படி வெளியே வருவது என்று உதவி கேட்டு தருமர் கதறினார்.தருமர் கதறும் சத்தம் அருச்சுனன் கேட்காத வண்ணம் கிருட்டிணன் தனது சங்கை எடுத்து ஊதினார். 
தருமரின் கதறலைக் கேட்ட அபிமன்யு "நீங்கள் தப்பிக்கும் அளவுக்கு சக்கர வியூகத்தைத் தகர்த்து வழி செய்யத் தெரியும்".தருமர் " அது உனக்கு எப்படித் தெரியும்", "நான் என் தாயின் கருவிலிருக்கும் போது என் தந்தை அவளுக்கு விளக்கியதை கேட்டிருக்கிறேன்,ஆனால் சக்கர வியூகத்தின் உள்ளிருந்து தப்பித்து வெளியே வரத்தெரியாது,ஆகவே நீங்கள் மீண்டும் சீக்கிரமாக வந்து என்னை மீட்க வேண்டும் எச்சரிக்கை" என்றான் அபிமன்யு.ஒப்புக்கொண்டார் தருமர்,சொல்லியபடியே சக்கரவியூகத்தை தகர்த்து வழி செய்து உள்ளே சென்று அபிமன்யு உக்கிரமாய் போர்செய்தான்.வழி கிடைத்தவுடன் தருமர் வெளியேறினார்,ஆனால் துரோணர்,கர்ணன்,துச்சாதனன்,அசுவத்தாமன் ஆகியோர் சந்தர்ப்பத்தை எதிர்பார்த்தவர்கள் மீண்டும் சக்கரவியூகத்தை வழியை அடைத்து உள் புகுந்தனர் 16 வயது சிறுவனை போர் விதிகள் அனைத்தையும் மீறி அவனது கைகள்,கால்கள்,தலை என ஒவ்வொன்றாய் துண்டித்து கொன்றனர்.



</doc>
<doc id="178113" url="https://ta.wikipedia.org/wiki?curid=178113" title="குதிரையாறு">
குதிரையாறு

குதிரையாறு (Kuthiraiyar) திண்டுக்கல் மாவட்டம், கொடைக்கானல் மலைப்பகுதியில் கூக்கால் பகுதியில் உருவாகும் சிற்றாறு ஆகும். ஆண்டிப்பட்டி கிராமத்தில் சிற்றருவியாக விழுந்து குதிரையாறு அணையில் தேங்கி அங்கிருந்து வடக்கு நோக்கி பாப்பம்பட்டி, ரெட்டையம்பாடி கிராமங்களின் வழியாக, சுமார் 10 கி.மீ.ஓடி, திருப்பூர் மாவட்டம், மடத்துக்குளம் வட்டம், கொழுமம் கிராமம் அருகில் அமராவதி ஆற்றோடு கலக்கிறது.

சங்ககாலத்திற்குப் பின் இந்த ஆற்றுக்கு அசுவநதி என பெயர் வழங்கி வந்துள்ளது. (அசுவம்( வடமொழி) = குதிரை) இந்த அசுவநதி கொழுமம், அருகில் அமராவதி ஆற்றுடன் இணைந்து வடக்காக சென்று காவிரி ஆற்றுடன் இணைகிறது.


</doc>
<doc id="178126" url="https://ta.wikipedia.org/wiki?curid=178126" title="சத்திரபதி சிவாஜி பன்னாட்டு வானூர்தி நிலையம்">
சத்திரபதி சிவாஜி பன்னாட்டு வானூர்தி நிலையம்

சத்திரபதி சிவாஜி பன்னாட்டு வானூர்தி நிலையம் ("Chhatrapati Shivaji International Airport", CSIA, ) முன்பாக சாகர் பன்னாட்டு வானூர்தி நிலையம் ("Sahar International Airport") மும்பையில் உள்ள முதன்மை பன்னாட்டு வானூர்தி நிலையம் ஆகும். இது 17வது நூற்றாண்டின் மராத்தா பேரரசர், சத்திரபதி சிவாஜி போசுலேயின் நினைவாகப் பெயரிடப்பட்டுள்ளது. இதன் ஐஏடிஏ குறியீடான – "BOM", என்பது மும்பையின் முந்தையப் பெயரான பம்பாய் என்பதிலிருந்து பெறப்பட்டுள்ளது. 

இந்தியாவில் உள்ள வானூர்தி நிலையங்களில் மொத்தப் பயணிகள் போக்குவரத்தில் இரண்டாவது போக்குவரத்து மிக்க வானூர்தி நிலையமாக விளங்குகிறது. இந்த வானூர்தி நிலையத்தில் ஐந்து முனையங்கள் செயற்பாட்டில் உள்ளன. பரப்பளவில் கட்டமைக்கப்பட்டுள்ள சத்திரபதி சிவாஜி நிலையம் 2011-12 நிதியாண்டில் 30.74 மில்லியன் பயணிகளையும் 656,369 டன்கள் சரக்குகளையும் கையாண்டுள்ளது. இதுவும் தில்லியின் இந்திரா காந்தி பன்னாட்டு வானூர்தி நிலையமும் தெற்கு ஆசியாவின் 50%க்கும் கூடுதலான வான் போக்குவரத்தை கையாள்கின்றன. 2010இல் இந்த வானூர்தி நிலையம் 671,238 டன்களை கையாண்டு சரக்கு போக்குவரத்தில் உலகின் 30வது போக்குவரத்து மிக்க வானூர்தி நிலையமாக விளங்குகிறது. 2011ஆம் ஆண்டு வானூர்தி நிலையங்களின் பன்னாட்டுக் குழு வெளியிட்ட 25–40 மில்லியன் பயணிகள் புழங்கும் வானூர்தி நிலையங்களின் தரவரிசையில் மூன்றாவது சிறந்த வானூர்தி நிலையமாக இருந்தது. மேலும் 2011இல் 30,439,122 பயணிகள் பயன்படுத்திய இந்த நிலையம் உலகளவில் 44வது போக்குவரத்து மிகுந்த நிலையமாக இருந்தது.

நகரத்தின் மாநகராட்சிப் பகுதிக்குள் இருக்கும் உலகின் சில வானூர்தி நிலையங்களில் ஒன்றான சத்திரபதி சிவாஜி பன்னாட்டு வானூர்தி நிலையம் அந்தேரியின் சிறுநகரப்பகுதிகளான சான்டா குரூஸ் மற்றும் சாகர் பகுதிகளில் அமைந்துள்ளது. தனியார் நிறுவனமான ஜிவிகே இன்டஸ்ட்ரீசு, இந்திய வானூர்தி நிலைய ஆணையம் மற்றும் பிட்வெஸ்ட் இவற்றின் கூட்டுத் தாபனமான "மும்பை பன்னாட்டு வானூர்தி நிலையம் லிமிடெட்", 2006இல் இந்த வானூர்தி நிலையத்தை நவீனப்படுத்த நியமிக்கப்பட்டது. இந்தத் திட்டப்பணி 2013ஆம் ஆண்டின் இறுதியில் நிறைவேற்றப்பட இருப்பினும் ஒரு ஆண்டு தாமதமாக 2014இல் முடிவுறும் என எதிர்பார்க்கப்படுகிறது. இத்திட்டம் முடிவடைந்த பிறகு சத்திரபதி சிவாஜி வானூர்தி நிலையம் ஆண்டுக்கு 40 மில்லியன் பயணிகளையும் 1 மில்லயன் மெட்ரிக் டன் சரக்குகளையும் கையாளக்கூடியத் திறன் உடையதாக இருக்கும். இந்த வானூர்தி நிலையத்தை "மேற்கத்திய விரைவு நெடுஞ்சாலை"யுடன் இணைக்க ஆறு தடம் கொண்ட சாலை ஒன்று கட்டமைக்கப்பட்டு வருகிறது. 



</doc>
<doc id="178147" url="https://ta.wikipedia.org/wiki?curid=178147" title="சுவாமி குருபரானந்தர்">
சுவாமி குருபரானந்தர்

சுவாமி குருபரானந்தர் மரபு நெறிப்படி அத்வைத வேதாந்த சாத்திரங்களை கற்பிக்கும் ஆசிரியர். இவர் சுவாமி பரமார்த்தனந்த சரசுவதியின் சீடர். தம் குருநாதரிடம் முறைப்படி வேதாந்த சாத்திரங்களைப் பயின்றவர். சுவாமி தயானந்த சரசுவதி அவர்களிடம் துறவற தீட்சை பெற்றவர்.

சுவாமி குருபரானந்தர் உபநிடதங்கள் மற்றும் வேதாந்த சாத்திரங்களைத் தமிழில் எடுத்துரைக்கிறார். 1992ஆம் ஆண்டு முதல் சுவாமி குருபரானந்தர் சென்னையில் வேதாந்த வகுப்புகள் நடத்தி வருகிறார். சமூகத்தின் அனைத்துப் பிரிவினரும் இவருடைய வேதாந்த வகுப்புக்களை கேட்கின்றனர். மேலும் சுவாமி குருபரானந்தரின் வேதாந்த உரைகளை நேரில் கேட்க இயலாதவர்கள் பூர்ணாலயம் என்ற இணையதளத்தில் கேட்கலாம்.

வேதாந்த நூல்கள் எடுத்துரைக்கும் மனிதன், உலகம், கடவுள் பற்றிய விளக்கங்களை சுவாமி குருபரானந்தர் விளக்குகிறார். சுவாமி குருபரானந்தர், உத்திரமேரூர் அருகில் உள்ள கட்டியாம்பந்தல் என்ற கிராமத்தில் "பூர்ணாலயம்" என்ற பெயரில் அமைந்துள்ள ஆசிரமத்தில், குருகுல முறையில் மாணவர்களுக்கு வேதாந்தக் கல்வியை புகட்டி வருகிறார்.







</doc>
<doc id="178149" url="https://ta.wikipedia.org/wiki?curid=178149" title="7வது ஆண்டு விஜய் விருதுகள்">
7வது ஆண்டு விஜய் விருதுகள்

7வது ஆண்டு விஜய் விருதுகள் விழா, சென்னையில் உள்ள ஜவஹர்லால் நேரு விளையாட்டரங்கத்தில் மே 11, 2013 அன்று நடைபெற்றது. இந்த விருதுக்குப் பரிந்துரைக்கப்பட்டவர்களுக்கு விஜய் தொலைக்காட்சி சார்பாக ஓவியத்துடன் அழைப்பிதழ் கொடுக்கப்பட்டது. இவ்விழாவை கோபிநாத்தும் மாதவனும் தொகுத்து வழங்கினர்.


</doc>
<doc id="178150" url="https://ta.wikipedia.org/wiki?curid=178150" title="தர்க்க பரிபாடை">
தர்க்க பரிபாடை

தர்க்க பரிபாடை என்னும் பெயரில் தமிழில் ஒரு நூல் இருந்தது. இது ஒரு அளவை நூல். வினாவிடைப் பாங்கில் இந்த நூல் இருந்தது என்பதை நூலின் பெயரால் உணரமுடிகிறது. நூலின் காலம் 16 ஆம் நூற்றாண்டு. 

என்றிருந்த இந்த நூலின் பகுதியைச் சிவஞான சித்தியார் உரையில் மறைஞான சம்பந்தர் எடுத்துக்காட்டுகிறார். மேலும் இந்த நூலின் ஆசிரியர் காலிங்கராயர் எனவும் அந்த உரை குறிப்பிடுகிறது. 

மு. அருணாசலம், தமிழ் இலக்கிய வரலாறு, பதினாறாம் நூற்றாண்டு, மூன்றாம் பாகம், பதிப்பு 2005


</doc>
<doc id="178151" url="https://ta.wikipedia.org/wiki?curid=178151" title="தமிழ்நெறி விளக்க உரை">
தமிழ்நெறி விளக்க உரை

தமிழ்நெறி விளக்க உரை என்னும் நூலும் நூலாசிரியராலேயே செய்யப்பட்டது. இப்படி நூலும் உரையும் சேர்த்தே எழுதிய ஆசிரியர்களில் இந்த உரைநூலே காலத்தால் முந்தியதாகக் காணப்படுகிறது. இதன் காலம் 9 ஆம் நூற்றாண்டு. 

இந்த உரைநூலின் பாங்கு

மு. அருணாசலம், தமிழ் இலக்கிய வரலாறு, ஒன்பதாம் நூற்றாண்டு, முதல் பாகம், பதிப்பு 2005


</doc>
<doc id="178155" url="https://ta.wikipedia.org/wiki?curid=178155" title="மறிமான்">
மறிமான்

மறிமான் ("Antelope") என்பது ஆப்பிரிக்கா மற்றும் ஐரோவாசியா பிராந்தியங்களில் காணப்படும் இரட்டைப்படைக் குளம்பி ஆகும். இது மாட்டுக் குடும்பத்தைச் சேர்ந்தது. மறிமான்கள் கூட்டம் "மந்தைக் கூட்டம்" என அழைக்கப்படுகின்றது.



</doc>
<doc id="178158" url="https://ta.wikipedia.org/wiki?curid=178158" title="வெள்ளை மறிமான்">
வெள்ளை மறிமான்

ஆப்பிரிக்கமான் ("Addax", "Addax nasomaculatus"), வெள்ளை மறிமான் அல்லது திருக்குக்கொம்பு மறிமான் எனப்படுவது சகாரா பாலைவனத்தில் வாழும் ஆப்பிரிக்க மான் இனத்தின் மறிமான் ஆகும். இது முதன் முதலில் கென்றி டி பிளய்ன்விலே என்பவரால் 1816 இல் குறிப்பிடப்பட்டது. 



</doc>
<doc id="178159" url="https://ta.wikipedia.org/wiki?curid=178159" title="காட்டுமான்">
காட்டுமான்

காட்டுமான் ("elk", "wapiti", ("Cervus canadensis")) என்பது உலகிலுள்ள மான் இனங்களில் பெரியவற்றில் ஒன்றும், தென் அமெரிக்கா மற்றும் கிழக்கு ஆசியாவில் தரையிலுள்ள பெரிய பாலூட்டியும் ஆகும். ஐரோப்பிய சிவப்பு மானின் துணையினமென நம்பப்பட்டது. ஆனால் 2004 இல் மேற்கொள்ளப்பட்ட ஆய்வு இரண்டும் வெவ்வேறானவை என சுட்டிக்காட்டியது.



</doc>
<doc id="178160" url="https://ta.wikipedia.org/wiki?curid=178160" title="நேரம் (திரைப்படம்)">
நேரம் (திரைப்படம்)

நேரம், நகைச்சுவை மற்றும் பரபரப்பு பாணியில் அல்போன்சு புதரன் இயக்கி, 2013ல் வெளிவந்த தென்னிந்தியத் திரைப்படம் ஆகும். இது ஒரே நேரத்தில் தமிழிலும், மலையாளத்திலும் படமாக்கப்பட்டது. இதில் நிவின் பவுலி, நஸ்ரியா நசீம், சிம்கா, நாசர், தம்பி ராமையா ஆகியோர் நடித்துள்ளனர். 

இந்தப் படமே நிவின் பாலிக்கு முதல் தமிழ்த் திரைப்படம் ஆகும். 

வேலையில்லாத மென்பொருளாளர் தங்கையின் திருமணத்திற்காக வட்டி ராஜாவிடம் வாங்கிய கடன் தவணைக்கு கடைசி நாள், அந்த நேரம் பார்த்து காதலி வீட்டில் பிரச்சனை, அவள் வேறு வீட்டை விட்டு ஓடி வந்துவிடுகிறாள். சரி ப்ரச்சனையை பார்ப்போம் என்றால், காதலியின் கழுத்து செயின் திருடு போய்விடுகிறது. இப்படி கவனக்குறைவாக இருப்பியா? என்று கேட்டுக் கொண்டிருக்கும் போதே நண்பனிடமிருந்து வட்டி ராஜாவுக்கு கொடுக்கப் போன பணம் திருடு போக, பெண்ணின் அப்பா காவல்துறையில் புகார் செய்திருக்க, முடிவாக என்ன ஆனது என்பதை இயக்குனர் திருப்பங்களுடன் சொல்லியிருக்கிறார்.



</doc>
<doc id="178161" url="https://ta.wikipedia.org/wiki?curid=178161" title="நேதாஜி சுபாசு சந்திரபோசு பன்னாட்டு வானூர்தி நிலையம்">
நேதாஜி சுபாசு சந்திரபோசு பன்னாட்டு வானூர்தி நிலையம்

நேதாஜி சுபாசு சந்திர போசு பன்னாட்டு வானூர்தி நிலையம் (வங்காள மொழி: নেতাজি সুভাষচন্দ্র বসু আন্তর্জাতিক বিমানবন্দর; "Netaji Subhas Chandra Bose International Airport", ) இந்தியாவின் மேற்கு வங்காளத்தில் கொல்கத்தா பெருநகரப் பகுதியில் அமைந்துள்ள ஓர் பன்னாட்டு வானூர்தி நிலையம் ஆகும். இது கொல்கத்தாவின் மையப்பகுதியிலிருந்து ஏறத்தாழ தொலைவில் அமைந்துள்ளது. புகழ்பெற்ற இந்திய விடுதலை வீரர் நேதாஜி சுபாசு சந்திர போசின் நினைவாகப் பெயர் மாற்றம் பெறுமுன்னர் இது டம் டம் வானூர்தி நிலையம் என அறியப்படலாயிற்று. 1670 ஏக்கர் பரப்பளவில் கட்டப்பட்டுள்ள இந்த நிலையம் கிழக்கு இந்தியாவில் மிகப் பெரியதாகும். மேற்கு வங்காளத்தில் செயற்பாட்டில் உள்ள இரு பன்னாட்டு வானூர்தி நிலையங்களில் இது ஒன்றாக உள்ளது; மற்றது பாக்டோக்ரா ஆகும். இந்திய வானூர்தி நிலையங்களில் பயணிகள் போக்குவரத்து மிகுந்தவற்றில் ஐந்தாவதாக உள்ளது. வடகிழக்கு இந்திய மாநிலங்களுக்குச் செல்வதற்கு இதுவே நுழைவாயிலாக உள்ளது. வங்காளதேசம், தென்கிழக்காசியாவில் உள்ள வானூர்தி நிலையங்களுக்குச் செல்லவும் மையமாக உள்ளது. புதுப்பிக்கப்பட்ட கொல்கத்தா வானூர்தி நிலையம் மார்ச்சு 2013இல் 233,000 சமீ (2,510,000 ச அடி) வணிக கட்டமைப்புக் கொண்ட புதிய முனையத்தை திறந்துள்ளது. 



</doc>
<doc id="178166" url="https://ta.wikipedia.org/wiki?curid=178166" title="இலங்கைப் புள்ளிமான்">
இலங்கைப் புள்ளிமான்

இலங்கை புள்ளிமான் ("Sri Lankan axis deer", "Axis axis ceylonensis") என்பது இலங்கையில் வாழும் புள்ளிமானின் ஓர் இனமாகும். இவ்வினம் துணையினமற்ற ஓர் இனமாகும்.


</doc>
<doc id="178198" url="https://ta.wikipedia.org/wiki?curid=178198" title="இராசிவ் காந்தி பன்னாட்டு வானூர்தி நிலையம்">
இராசிவ் காந்தி பன்னாட்டு வானூர்தி நிலையம்

இராசிவ் காந்தி பன்னாட்டு வானூர்தி நிலையம் ("Rajiv Gandhi International Airport",) அல்லது ஐதராபாத்து பன்னாட்டு வானூர்தி நிலையம், இந்தியாவின் ஐதராபாத்தின் நகர்மையத்திலிருந்து தெற்கே தொலைவில் சம்சாபாத்தில் அமைந்துள்ள பன்னாட்டு வானூர்தி நிலையம் ஆகும். இது முன்னாள் பிரதமர் ராஜீவ் காந்தி நினைவாகப் பெயரிடப்பட்டுள்ளது.

இதற்கு முன்னதாக ஐதராபாத்தின் பன்னாட்டு வானூர்தி நிலையமாக இருந்த பேகம்பேட் வானூர்தி நிலையத்திற்கு மாற்றாக இது திட்டமிடப்பட்டு கட்டமைக்கப்பட்டது. தனியார் துறையும் அரசுத்துறையும் கூட்டாக கட்டமைக்கத் தொடங்கிய இந்திய வானூர்தி நிலையங்களில் இது இரண்டாவது முயற்சியாகும். முன்னதாக கொச்சி பன்னாட்டு வானூர்தி நிலையம் இவ்வாறான கூட்டு முயற்சியில் உருவானது. மார்ச்சு 23, 2008இல் இது வணிக செயலாக்கத்திற்கு திறந்து விடப்பட்டது. ஐதராபாத் நகரத்தை இந்தப் பன்னாட்டு விமானநிலையத்துடன் இணைக்க 11.6கிமீ நீளமுள்ள உயர்ந்த நிலையில் உள்ள பி.வி. நரசிம்மராவ் உயர் விரைவுப்பாதை அக்டோபர் 19,2009 அன்று திறக்கப்பட்டது. இதன்பின்னர் 30 கிமீ தொலைவில் சம்சதாபாத்தில் உள்ள பன்னாட்டு விமானநிலையத்தை அடைய 45 நிமிடங்களே எடுக்கின்றது.

2010–11 நிதியாண்டில் இது இந்தியாவின் ஆறாவது பயணிகள் போக்குவரத்து மிக்க வானூர்தி நிலையமாக விளங்கியது.

உலகின் சிறந்த வானூர்தி நிலையங்களை மதிப்பிடும் ஐக்கிய இராச்சியத்தின் இசுக்கைட்டிராக்சு நிறுவனம் இந்திய வானூர்தி நிலையங்களில் முன்னணி நிலையங்களில் ஒன்றாக இதனை மதிப்பிட்டுள்ளது. இந்த நிலையத்தை தங்கள் போக்குவரத்து மையமாக ஸ்பைஸ் ஜெட், லுஃப்தான்சா கார்கோ மற்றும் புளூடார்ட் ஏவியேசன் நிறுவனங்கள் பயன்படுத்துகின்றன. மேலும் ஏர் இந்தியா, ஜெட் ஏர்வேஸ், ஜெட்லைட் நிறுவனங்கள் இங்கிருந்து பல பறப்புகளை மேற்கொள்கின்றன. மேலும் குவைத் , கத்தார் , துபாய் , அபுதாபி , ஷார்ஜா , பஹ்ரைன் , மஸ்கட் , சவூதி அரேபியா போன்ற அரபு நாடுகளிருந்து நேரடி விமான சேவையும் , லண்டன் , ஆங்காங் , தாய்லாந்து  , மலேசியா , சிங்கப்பூர் , ஸ்ரீலங்கா போன்ற நாடுகளிருந்து நேரடி சேவையும் உண்டு...


</doc>
<doc id="178201" url="https://ta.wikipedia.org/wiki?curid=178201" title="இலங்கை மரை">
இலங்கை மரை

இலங்கை மரை (""Sri Lankan sambar deer"", "Rusa unicolor unicolor") அல்லது இலங்கை கடமான் என்பது கடமானின் இலங்கையிலுள்ள துணையினமாகும். இவ்வினம் கடமான்களில் பெரியவற்றில் ஒன்றும் அளவிலும் உடல் சம அளவிலும் பெரிய கொம்புக்கிளை உடையதும் ஆகும். பெரிய ஆண் 270-280 கிலோ கிராம் எடையினை உடையது. இலங்கை மரை தாழ்வான வரட்சியான காடுகளிலும், மலைப்பகுதிக் காடுகளிலும் வாழும். பெரியளவிலான மரைக் கூட்டம் ஓட்டன் சமவெளி தேசிய வனத்தில் வாழ்கின்றன


</doc>
<doc id="178204" url="https://ta.wikipedia.org/wiki?curid=178204" title="நீதித் துறை நடுவர்">
நீதித் துறை நடுவர்

மாஜிஸ்டிரேட் என்னும் பெயர் மாநிலத்தின் முதன்மை அதிகாரியைக் குறிக்கும். பின்னாளில்,நீதித்துறையைச் சார்ந்தவரைக் குறித்தது. நீதித் துறை நடுவர் என்பவர் வட்டார அளவிலான நீதிபதி ஆவார். இவருக்கு குற்றவாளிக்கு அபராதம் விதிக்கும் அதிகாரம் உண்டு. 

இந்திய நீதித் துறையில் நான்கு வகையான நடுவர்கள் உள்ளனர். ஒவ்வொரு அமர்வு நீதிமன்றங்களிலும், 


</doc>
<doc id="178208" url="https://ta.wikipedia.org/wiki?curid=178208" title="வழக்கு (நீதித் துறை)">
வழக்கு (நீதித் துறை)

வழக்கு என்பது பிரச்சனையைத் தீர்க்க நீதிமன்றத்தில் அலுவல் பூர்வமாகத் தாக்கல் செய்வது ஆகும். குற்றத்தின் தன்மையைப் பொறுத்து, ஒரு நாள் முதல் சில ஆண்டுகள் வரை வழக்கு விசாரணை நடைபெறும். குற்றத்தின் தன்மையைப் பொறுத்து குற்றவாளிக்கு அபராதமோ, சிறைத் தண்டனையோ, மரண தண்டனையோ தீர்ப்பாக வழங்கப்படும்.


</doc>
<doc id="178215" url="https://ta.wikipedia.org/wiki?curid=178215" title="குருவிகுளம்">
குருவிகுளம்

குருவிகுளம் (Kuruvikulam) இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்டம், Tiruvengadam வட்டம், ஊராட்சி ஒன்றியத்தில் இருக்கும் ஒரு ஊர் ஆகும்.


</doc>
<doc id="178217" url="https://ta.wikipedia.org/wiki?curid=178217" title="இரட்டை இணைக்கணம்">
இரட்டை இணைக்கணம்

குலம் "G" இன் இரு உட்குலங்கள் "H" மற்றும் "K" எனில், இரட்டை இணைக்கணம் ("double coset") ("H","K") என்பது "G" இல் வரையறுக்கப்பட்ட பின்வரும் சமான உறவு ~ -க்குரிய ஒரு சமானப் பகுதியாகும். 

இச் சமான உறவு ~ :

"G" இன் எவையேனும் இரு உறுப்புகள் "x", "y" எனில்

ஒவ்வொரு இரட்டை இணைக்கணமும் "HxK" வடிவில் இருக்கும். "G" இன் இரட்டை இணைக்கணங்கள் ஒவ்வொன்றும் வலது இணக்கணங்கள் "Hy" மற்றும் இடது இணைக்கணங்கள் "zK" ஆகியவற்றின் ஒன்றிப்பாக இருக்கும். இரட்டை இணைக்கணங்களின் கணம்:

"G" இன் ஒவ்வொரு உறுப்பும் அதன் ஒரேயொரு இரட்டை இணைக்கணத்தின் உறுப்பாக இருக்கும். ஒரு குலத்தின் வலது மற்றும் இடது இணைக்கணங்கள் ஒவ்வொன்றும் சம எண்ணிக்கையிலான உறுப்புகளைக் கொண்டிருக்கும். ஆனால் இரட்டை இணைக்கணங்கள் அவ்வாறு சம எண்ணிக்கையிலான உறுப்புகளுடையவையாக இருக்காது. 

"H" இயல்நிலை உட்குலம் மற்றும் "K" மிகஎளிய உட்குலம் எனில் அவற்றின் இரட்டை இணைக்கணங்கள் "H" இன் வலது இணைக்கணங்களாகவும், "K" இயல்நிலை உட்குலம் மற்றும் "H" மிக எளிய உட்குலம் எனில் அவற்றின் இரட்டை இணைக்கணங்கள் "K" இன் இடது இணைக்கணங்களாகவும் அமைகின்றன.


</doc>
<doc id="178236" url="https://ta.wikipedia.org/wiki?curid=178236" title="தோக்ளா">
தோக்ளா

தோக்ளா (மராத்தி:ढोकळा) என்பது இந்திய நாட்டின் குசராத் மாநிலத்தில் உருவான ஓர் உணவு வகை. சைவ உணவான இது காலை உணவாகவோ சிற்றுண்டியாகவோ உட்கொள்ளப்படுகிறது. பொதுவாக இது இனிப்புக் கடைகளில் கிடைக்கும். அரிசி மாவு 4 பங்கும் பொட்டுக்கடலை மாவு 1 பங்கும் கலந்து இது தயாரிக்கப்படுகிறது. 

இட்லி தோக்ளா, பருப்பு தோக்ளா, வெண்ணெய் தோக்ளா எனப் பலவகை தோக்ளாக்கள் உள்ளன.


</doc>
<doc id="178239" url="https://ta.wikipedia.org/wiki?curid=178239" title="கர்நாடக சங்கீதம் - தரம் 1,2,3 (நூல்)">
கர்நாடக சங்கீதம் - தரம் 1,2,3 (நூல்)

கர்நாடக சங்கீதம் சார்ந்த இப் புத்தகம் வட இலங்கைச் சங்கீத சபையால் நடாத்தப்படுகின்ற அறிமுறை,செயன்முறை போன்ற பரீட்சைகளுக்குத் தோற்றும் மாணவர்களுக்காக இசைக்கலைமணி திருமதி. கலாராணி சிறீஸ்கந்தராஜா அவர்களால் சிறப்பாக தயாரிக்கபட்டது. இதன் முதல் பதிப்பு இரண்டாயிரத்து பதினொராம் ஆண்டில் வெளியிடப்பட்டது.இரண்டாம் பதிப்பு இரண்டாயிரத்து பதின்மூன்றாம் ஆண்டு வெளியிடபட்டது.


</doc>
<doc id="178256" url="https://ta.wikipedia.org/wiki?curid=178256" title="நூல் வகை">
நூல் வகை

நூல் என்னும் சொல்லால் தொல்காப்பியமும், நன்னூலும் இலக்கண நூல்களைக் குறிப்பிடுகின்றன. 

தொல்காப்பியம் நூலை மொழியியல் பாங்கில் பார்க்கிறது. 

தொல்காப்பியமும், நன்னூலும் நூலை நூல் தோன்றிய வரலாற்றுக் கோணத்திலும் அணுகுகின்றன. நன்னூல் அத்துடன் அதில் நேரும் நிறை, குறை, உத்தி முதலான கண்ணோட்டத்திலும் அணுகுகிறது. 
நூல் அமையவேண்டிய பாங்கை நன்னூல் விளக்குகிறது.


</doc>
<doc id="178257" url="https://ta.wikipedia.org/wiki?curid=178257" title="நாகராஜ சோழன் எம்ஏ, எம்எல்ஏ">
நாகராஜ சோழன் எம்ஏ, எம்எல்ஏ

நாகராஜ சோழன் எம்ஏ, எம்எல்ஏ, என்பது வெளிவரவிருக்கும் அரசியல் தமிழ்த் திரைப்படம். இப்படம் மே 10, 2013 அன்று வெளியாக இருக்கிறது. இப்படத்திற்கு தமிழ்த் திரைப்பட தணிக்கைக் குழு 'யு' சான்றிதழ் அளித்துள்ளது. 


</doc>
<doc id="178258" url="https://ta.wikipedia.org/wiki?curid=178258" title="சுரா பானம்">
சுரா பானம்

சுரா பானம் வேதகாலத்தில் வாழ்ந்த அசுரர்களும், கிராதர்களும் (மலைவாழ் மக்கள்) மற்றும் தஸ்யூக்கள் என்ற மக்களும் அரிசி, பார்லி மற்றும் தினை மாவுகளிருந்து தயாரிக்கப்பட்ட சுரா பானம் (சாராயம்) அருந்தியதாக இருக்கு வேதம் கூறுகிறது. ஆனால் ஆரிய மக்கள் இந்த சுரா பானத்தை பருகுவதில்லை. வசிட்டமுனிவரும் சுரா பானத்தை விரும்பவில்லை என்பதை ரிக்வேதம் 7-86-6 ல் ”வருணரே! என்னால் அல்ல, சாராயம், கோபம், சூது, வாது மற்றும் அறியாமையால் தவறுகள் நேர்கிறது. மேலும் சாராயம், பெரியவர், சிறியவர் அனைவரையும் பாவத்தை நோக்கி இழுத்துச் செல்கிறது என்று வசிட்டர், சுரா பானம் என்ற சாராயத்தின் தீதினை எடுத்துச் சொல்கிறார்.



</doc>
<doc id="178264" url="https://ta.wikipedia.org/wiki?curid=178264" title="மன்னார் கத்தோலிக்கர் படுகொலைகள்">
மன்னார் கத்தோலிக்கர் படுகொலைகள்

மன்னார் கத்தோலிக்கர் படுகொலைகள் எனப்படுவது 16 ஆம் நூற்றாண்டில் யாழ்ப்பாணத்து முதலாம் சங்கிலி மன்னாரில் போத்துக்கீசரின் தூண்டலால் கிறித்தவ சமயத்துக்கு மாறிய நூற்றுக் கணக்கான, பெரும்பாலும் பரதவர் சமூகத்தவரை படுகொலை செய்த நிகழ்வாகும். இந்தப் படுகொலைகளில் சுமார் 600 – 700 பேர் கொல்லப்பட்டார்கள்.

இந்தப் படுகொலைகளுக்குப் பின்னர் சமய, அரசியல், காலனித்துவ எதிர்ப்பு காரணங்கள் இருந்தன.


</doc>
<doc id="178266" url="https://ta.wikipedia.org/wiki?curid=178266" title="இந்து விதவைகள் மறுமணச் சட்டம், 1856">
இந்து விதவைகள் மறுமணச் சட்டம், 1856

இந்து விதவைகள் மறுமணச் சட்டம், 1856 பிரிவு XV என்பது 25 சூலை 1856 அன்று இந்தியாவின் அனைத்து பகுதிகளிலும் இந்து விதவைகளின் மறுமணத்தைச் சட்டச் செல்லுபடியாக்கியது. இச் சட்டம் அக் காலத்தில் இந்தியாவை ஆண்ட பிரித்தானிய கிழக்கிந்திய நிறுவனத்தால் கொண்டுவரப்பட்டது.

இந்து சமயத்தில் விதவைகள் ஒதுக்கப்பட்டவர்களாகவும், விதவைகள் மறுமணம் புறக்கணிக்கப்பட்டதாகவும் இருந்து நெடுங்காலமாக இருந்து வந்தது. குறிப்பாகக் குடும்பத்தின் கௌரவத்தையும், சொத்தையும் பேணவும் இது அவசியம் என்று இந்துக்களால் கருதப்பட்டது. இச் சட்டம் கொண்டுவரப்பட்ட ஈஸ்வர சந்திர வித்யாசாகர் அவர்களின் பங்களிப்பு முக்கியமானது.


</doc>
<doc id="178268" url="https://ta.wikipedia.org/wiki?curid=178268" title="நடுவுல கொஞ்சம் பக்கத்த காணோம்">
நடுவுல கொஞ்சம் பக்கத்த காணோம்

நடுவுல கொஞ்சம் பக்கத்த காணோம் என்பது 2012ல் வெளிவந்த திரைப்படமாகும். இதை இயக்கியவர் பாலாஜி தரணீதரன். இவர் இயக்கும் முதல் திரைப்படம் இது. இதில் விஜய் சேதுபதி , காயத்தரி, விக்னேசுவரன், பகவதி பெருமாள், இராஜ்குமார் ஆகியோர் முன்னனி பாத்திரத்தில் நடித்துள்ளார். இப்படத்தின் ஒளிப்பதிவாளர் பிரேம் குமாரின் வாழ்க்கையில் நடந்த நிகழ்வை அடிப்படையாக வைத்து நகைச்சுவையுடன் இத்திரைப்படம் எடுக்கப்பட்டது. இப்படத்தின் இசையமைப்பாளர் வேத் சங்கர் என்ற போதிலும் பின்னனி இசையமைத்தவர் சித்தார்த் விபின் ஆவார்.

பிரேம்குமாருக்கு (விஜய் சேதுபதி) இரு நாட்களில் தன் காதலியுடன் இரு வீட்டார் அனுமதியுடன் திருமணம். அவர் தன் நண்பர்களின் அறைக்கு செல்கிறார் அவர்களின் விருப்பப்படி அவர்களுடன் இணைந்து கிரிக்கெட் விளையாடும் போது கால் தவறி கீழே விழும் அவருக்கு பின் மண்டையில் அடிபட்டு தற்காலிக மறதி ஏற்படுகிறது. அவர் தனக்கு திருமணம் நடைபெற உள்ளது என்பதையும் தன் காதலி தனலட்சுமியையும் (காயத்திரி) மறந்து விடுகிறார். இதனால் அதிர்ச்சியடையும் அவர் நண்பர்கள் அவருக்கு மீண்டும் நினைவு திரும்ப மருத்துவமனைக்கு கூட்டிச்செல்கிறார்கள். அங்கு மருத்துவர் இவருக்கு எப்போது வேண்டுமானாலும் நினைவு திரும்பி விடும் என்கிறார். பிரேம் குமாரின் திருமணம் இதனால் தடைபடக்கூடாது என்று நினைக்கும் நண்பர்கள் பிரேம் குமாரின் பெற்றோர்களுக்கும் யாருக்கும் தெரியாமல் பிரேமுக்கும் தனலட்சுமிக்கும் திருமணம் நடைபெற உதவுகிறார்கள். இதற்காக நடக்கும் செயல்கள் நகைச்சுவையுடன் எடுக்கப்பட்டிருக்கின்றன. 



</doc>
<doc id="178269" url="https://ta.wikipedia.org/wiki?curid=178269" title="ஆ. பு. வள்ளிநாயகம்">
ஆ. பு. வள்ளிநாயகம்

ஆறுமுகம் புஷ்பம்மாள் வள்ளிநாயகம் (1953 ஆகத்து 19 – 2007 மே 19) என்னும் ஏ. பி. வள்ளிநாயகம் விளிம்புநிலை வரலாற்று வரைவாளர்; சமநீதி எழுத்தாளர்; இதழாளர்; அரசியல் ஆசிரியர்; சமூகச் சீர்திருத்தக்காரர். இவர் 1965 ஆம் ஆண்டில் தமிழ்நாட்டில் நடைபெற்ற இந்தி எதிர்ப்புப் போராட்டத்தில் ஈடுபட்டது முதல் தனது இறுதிநாள் வரை அரசியற் செயற்பாட்டாளாராகப் பணியாற்றினார். ஆதிக்க எதிர்ப்பு, சாதி மறுப்பு, பொதுவுடைமை ஏற்பு ஆகியன அவருடைய அரசியற் கொள்கைகளாக இருந்தன.

ஆ. பு. வள்ளிநாயகம் தூத்துக்குடி மாவட்டத்தில் உள்ள ஆறுமுகநேரி என்னும் ஊரில் ஆறுமுகம் – புஷ்பம்மாள் இணையருக்கு தலைமகனாக 1953 ஆகத்து 19 ஆம் நாள் பிறந்தார்.

வள்ளிநாயகம் தந்தை ஆறுமுகம் தஞ்சாவூர் மாவட்டத்தில் கல்வித் துறையில் பணியாற்றினார். அதனால் வள்ளிநாயகம் தஞ்சை மாவட்டத்தில் உள்ள பள்ளிகளில் தொடக்க, இடைநிலை கல்வியையும் கும்பகோணம் அரசுக் கல்லூரியில் கல்லூரிக் கல்வியையும் பெற்றார்.

வள்ளிநாயகம் பள்ளி மாணவராக இருந்தபொழுதே அரசியலில் ஈடுபாடு கொண்டிருந்தார். திராவிடர் கழகம் தொடங்கி தமிழ்நாடு மாற்றுப் பத்திரிக்கையாளர் எழுத்தாளர் பேரவை வரை பல்வேறு சமூக – அரசியல் அமைப்புகளோடு தொடர்புகொண்டிருந்தார்.

வள்ளிநாயகம் பள்ளியில் படிக்கும்பொழுது, தன்னுடைய பன்னிரண்டாவது வயதில், 1965ஆம் ஆண்டில் தமிழ்நாட்டில் நடைபெற்ற இந்தி எதிர்ப்புப் போராட்டத்தால் பொதுவாழ்க்கைக்கான் உந்து உணர்ச்சியைப் பெற்றார்.

வள்ளிநாயகம் 1970 ஆம் ஆண்டுகளின் தொடக்கத்தில் பெரியார் ஈ. வே. இராவின் தலைமையை ஏற்று திராவிடர் கழகத்தில் இணைந்து செயற்படத் தொடங்கினார். கும்பகோணம் அரசுக் கல்லூரியில் பயின்றபொழுது அக்கல்லூரியின் திராவிடர் மாணவர் கழகத் தலைவராகவும் தஞ்சை மாவட்ட திராவிடர் மாணவர் – இளைஞர் அணிச் செயலாளராகவும் தஞ்சை மண்டல திராவிடர் மாணவர் – இளைஞர் அணிச் செயலாளராகவும் பணியாற்றினார். அப்பொழுது திராவிடர் கழகத்தின் பொதுச் செயலாளராக இருந்த கி. வீரமணியோடு இணைந்து தமிழகம் முழுவதும் பரப்புரைப் பயணம் மேற்கொண்டார்.

1980ஆம் ஆண்டுகளில் தமிழகத்தில் வீச்சோடு இயங்கிய ஈழ ஆதரவுப் பணியில் தன்னை இணைத்துக்கொண்டார். தமிழீழப் போராட்ட அமைப்புகளில் ஒன்றான ஈழமக்கள் புரட்சிகர விடுதலை முன்னணியை (Elem People Revolutionary Liberation Front - EPRLF) ஆதரித்தார். அதன் தலைவரான பத்மநாபனின் நெருங்கிய நண்பராகத் திகழ்ந்தார்.

பின்னர் கி. வீரமணியோடு ஏற்பட்ட கருத்துவேறுபாட்டால் திராவிடர் கழகத்திலிருந்து விலகி, கோவை இராமகிருட்டிணனைப் பொதுச் செயலாளராகக் கொண்டு இயங்கிய திராவிடர் கழகம் (இரா) என்னும் அமைப்பில் இணைந்தார். அவ்வமைப்பின் துணை அமைப்பான திராவிடர் கழகத் தொழிலாளர் அணியின் மாநிலச் செயலாளராகச் சிலகாலம் பணியாற்றினார்.

மார்க்சிய லெனினிய மாவோயிசக் கோட்பாட்டின் அடைப்படையில் தமிழக மக்கள் முன்னணி என்னும் வெகுமக்கள் அமைப்பு உருவாக்கப்பட்டது. அவ்வமைப்பை உருவாக்குவதற்கான களப்பணியை சிலகாலம் மேற்கொண்டிருந்தார்.

வள்ளிநாயகம் 1990 ஆம் ஆண்டில் தனது சொந்த ஊரான திருச்செந்தூருக்குத் திரும்பினார். அங்கே சமூக நீதிமன்றம் என்னும் அமைப்பை உருவாக்கினார். அவ்வமைப்பின் வழியாக இளைஞர்களுக்கு அரசியல் வகுப்புகள் நடத்தினார்.

1990 ஆம் ஆண்டுகளின் தொடக்கத்தில் பாட்டாளி மக்கள் கட்சியின் பெரியாரிய அம்பேத்கரிய மார்க்சிய தத்துவ அணிக்கு மாநிலத் தலைவராக ஏழு ஆண்டுகள் பணியாற்றினார். அப்பொழுது தமிழர் வாழ்வுரிமை மாநாட்டினை நடத்திய பொறுப்பாளர்களில் ஒருவராகப் பணியாற்றினார்.

1992ஆம் ஆண்டில் அயோத்தில் இருந்த பாபர் மசூதி இடிக்கப்பட்டபொழுது கொடிக்கால் ஷேக் அப்துல்லா, எஸ். நடராஜன் ஆகியோருடன் இணைந்து சகோதரத்துவ இயக்கம் (Brotherhood Movement) என்னும் அமைப்பை ஆ. பு. வள்ளிநாயகம் உருவாக்கினார். தலித் – முசுலீம் இணைவை தனது நோக்கமாகக் கொண்ட அவர், இவ்வமைப்பின் வழியாக் மசூதி இடிப்பிற்கு எதிராகப் பரப்புரை நிகழ்த்தினார்.

வள்ளிநாயகம் 2000 ஆம் ஆண்டில் எஸ். நடராசனுடன் இணைந்து தாத்தா இரட்டைமலை சீனிவாசன் பேரவை என்னும் அமைப்பை உருவாக்கி, அதனுடைய பொதுச் செயலாளராகப் பணியாற்றினார். .

வாச்சுபாயை பிரதமராகக் கொண்டு பாரதிய சனதா கட்சியின் தலைமையில் நடைபெற்ற ஆட்சியில் இந்தியா முழுவதும் தலித் மக்களிடையே திட்டமிட்டு உருவாக்கப்பட்ட இந்து மதவெறி உணர்வை எதிர்த்தும் தமிழ்நாட்டில் செயலலிதாவை முதல்வராகக்கொண்டு அரசாங்கம் இயற்றிய சட்டத்தை எதிர்த்தும் நாங்கள் இந்துகள் அல்ல என்னும் ஊர்திப் பயணத்தைச் சென்னை முதல் குமரி வரை ஒருங்கிணைத்துத் தலித் மக்களிடையே விழிப்புணர்வை ஏற்படுத்தியவர். .

வள்ளிநாயகம், மதுரை தலித் ஆதார மையமானது மதுரை காமராசர் பல்கலைக் கழகத்தின் ஏற்போடு நடத்தும் அம்பேத்கர் கல்வி மையத்தில் வருகைதரு பேராசிரியராகப் பணியாற்றினார். அப்பொழுது அப்பேத்கர் சிந்தனைகளை அம்மையத்தின் மாணவர்களுக்குக் கற்பித்தார்.

ஆ. பு. வள்ளிநாயகம் 2006 ஆம் ஆண்டில் தமிழ்நாடு மாற்றுப் பத்திரிகையாளர் எழுத்தாளர் பேரவை என்னும் அமைப்பை உருவாக்குவதற்கான அடிப்படைப் பணிகளை முன்னின்று செய்தார்.

வள்ளிநாயகம் தனது கருத்துகளையும் தான் சார்ந்திருந்த அமைப்புகளின் கருத்துகளையும் மக்களிடம் பரப்புவதற்காக 1980ஆம் ஆண்டுகளில் சங்கமி என்னும் இதழிற்கும் 1990 ஆம் ஆண்டுகளில் அலைகள் என்னும் திங்கள் இதழிற்கும் ஆசிரியராகப் பணியாற்றினார். .

வள்ளிநாயகம் 1993 ஆம் ஆண்டு முதல் 2007 ஆம் ஆண்டு வரை பின்வரும் நூல்களை எழுதினார்:
வள்ளிநாயகம் எழுதி, ஆனால் இதுவரை நூலாக வெளிவராத படைப்புகள்
வள்ளிநாயகத்திற்கு மதுரை தலித் ஆதார மையம் 2005 ஆம் ஆண்டில் விடுதலை வேர் என்னும் விருதினை வழங்கியது. 2007 ஆம் ஆண்டில் மரணத்திற்குப் பின் விருதாக அவருக்குத் தலித் முரசு – பாலம் கலை இலக்கிய விருது வழங்கப்பட்டது.

வள்ளிநாயகம் திராவிடர் கழகத்தில் செயற்பட்டுக்கொண்டிருந்தபொழுது, அவரும் அவ்வியக்கத்தைச் சார்ந்தவரான ஓவியா என்பவரும் காதலித்து சாதிமறுப்புத் தம்மானத் திருமணம் செய்துகொண்டனர். இவர்கள் ஜீவசகாப்தன் என்னும் மகனை ஈன்றனர். அவர் முசுலீம் பெண்ணை ஒருவரைக் காதலித்தார். அவர்கள் இருவரும் சாதி, மத மறுப்புத் திருமணம் செய்துகொண்டனர்.

வள்ளிநாயகம் 2007 மே 19 ஆம் நாள் இரவு 8 மணிக்குச் சென்னையில் மாரடைப்பால் காலமானார். பின்னர் அவரது உடல் மதுரைக்கு எடுத்துச் செல்லப்பட்டு எரியூட்டப்பட்டது.

ஆ. பு. வள்ளிநாயகத்தின் நினைவைப் போற்றும் வகையில் டாக்டர் அம்பேத்கர் மய்யம் சார்பில் நடைபெறும் தலித் முரசு நூலகத்திற்கு சமநீதி எழுத்தாளர் ஏபி. வள்ளிநாயகம் நினைவு நூலகம் எனப் பெயரிடப்பட்டு உள்ளது.



</doc>
<doc id="178271" url="https://ta.wikipedia.org/wiki?curid=178271" title="சடாரி">
சடாரி

சடாரி அல்லது சடகோபம் என்பது திருமாலின் திருப்பாதம் பொறிக்கப்பெற்ற கிரீடமாகும். இந்த சடாரி வைணவ கோவில்களில் இறை தரிசனத்திற்கு பிறகு, பெருமாளின் திருவடிகளாக பாவித்து, பக்தர்களின் தலையில் வைத்து எடுக்கப்படுகிறது. 

சடகோபன் என்பவர் நாலாயிரதிவ்யபிரபந்த பாடல்களை பாடியதால் நம்மாழ்வாராக அறியப்பெறுகிறார். வைணவர்கள் நம்மாழ்வாரே, திருமாலின் திருவடியாக இருப்பதாக நம்புகிறார்கள். அதனால் திருமால் திருவடி சடகோபம் என்று அழைக்கப்பெறுகிறது.

வானமாமலை தலத்தில் மட்டும் சடாரியில் நம்மாழ்வாரின் உருவம் பொறிக்கப்பட்டுள்ளது.



</doc>
<doc id="178275" url="https://ta.wikipedia.org/wiki?curid=178275" title="நூலின் அழகமைதி">
நூலின் அழகமைதி

நூல கருத்துக்களைக் கூறும் பாங்கில் சில நல்லியல்புகளைக் கொண்டிருக்கும். அவை நூலுக்கு அழகு. இந்த அழகமைதிகள் 10 என நன்னூல் காட்டுகிறது. 
காண்க


</doc>
<doc id="178276" url="https://ta.wikipedia.org/wiki?curid=178276" title="நூலின் குற்றங்கள்">
நூலின் குற்றங்கள்

நூலின் குற்றங்கள் எனப் பிற்கால நன்னூல் குறிப்பிடுவதை முற்காலத் தொல்காப்பியம் நூலின் சிதைவு எனக் காட்டுகிறது. 

நூல் கருத்துக்களைக் கூறும் பாங்கில் எத்தகைய குற்றங்கள் வரக்கூடாது என நன்னூல் தொகுத்துக் காட்டுகிறது. அவை 10 என அது வரையறை செய்கிறது. இது அந்த நூலாசிரியர் கணக்கிட்டுப் பார்க்கும் சில உண்மைகள். 

காண்க


</doc>
<doc id="178281" url="https://ta.wikipedia.org/wiki?curid=178281" title="இராஜீவ் காந்தி பன்னாட்டு துடுப்பாட்ட அரங்கம்">
இராஜீவ் காந்தி பன்னாட்டு துடுப்பாட்ட அரங்கம்

இராஜீவ் காந்தி பன்னாட்டு துடுப்பாட்ட அரங்கம் (Rajiv Gandhi International Cricket Stadium, ), முன்னதாக விசாகா பன்னாட்டு துடுப்பாட்ட அரங்க மைதானம்,ஐதராபாத்தில் அமைந்துள்ள முதன்மையான துடுப்பாட்ட அரங்கமாகும். இது ஐதராபாத் துடுப்பாட்ட அணிக்கும் சன்ரைசர்சு ஐதராபாத்திற்கும் தாயரங்கமாக விளங்குகிறது. இது ஐதராபாத்தின் கிழக்குப் புறநகர்ப் பகுதியான உப்பாலில் அமைந்துள்ளது. பரப்பளவில் கட்டப்பட்டுள்ள இந்த அரங்கத்தில் 55,000 பார்வையாளர்கள் இருக்க இயலும். இதன் இரு முனைகளும் அணிக்கூடார முனை, வடக்கு முனை என அழைக்கப்பட்டு வந்தன. ஐதராபாத்தின் முன்னணி துடுப்பாட்ட வீரர் விவிஎஸ் லட்சுமண் ஆடுவதிலிருந்து ஓய்வு எடுத்துக்கொண்ட பின்னர் ஐதராபாத் துடுப்பாட்டச் சங்கம் வடக்கு முனைக்கு அவர் நினைவாகப் பெயரிட்டுள்ளது. 



</doc>
<doc id="178285" url="https://ta.wikipedia.org/wiki?curid=178285" title="மதம் (நூல்)">
மதம் (நூல்)

நூல் மதம் என்பது நூல் எழுதுதலின் கோட்பாடு. இது சமயக் கோட்பாடு அன்று. நூல் கோட்பாடு. நாலாசிரியரின் உத்திக் கோட்பாடு. இந்தக் கோட்பாட்டை நன்னூல் 7 வகையினதாகப் பகுத்துக் காட்டுகிறது. 

அவை:
என்பன அந்த நூல் கோட்பாடுகள். 


</doc>
<doc id="178287" url="https://ta.wikipedia.org/wiki?curid=178287" title="மௌனமாக்கப்பட்ட குரல்கள் (ஆவணப் படம்)">
மௌனமாக்கப்பட்ட குரல்கள் (ஆவணப் படம்)

மௌனமாக்கப்பட்ட குரல்கள் ("Silenced Voices - Tales of Sri Lankan Journalists in Exile") என்பது இலங்கையில் ஊடக அடக்குமுறை பற்றியும், இலங்கையில் தமிழ், சிங்கள ஊடகவியலாளர்களின் நிதர்சன வாழ்வு, நெருக்கடிகள், ஆகியவற்றையும் எடுத்துக்காட்டும் ஆவணப்படம் ஆகும். இதனை நோர்வே நாட்டின் ஆவணப்படத் தயாரிப்பாளர் பியட்டா அர்னெஸ்டாட் ஆங்கிலத்தில் தயாரித்துள்ளார். இது முதன் முதலாக 2012 பெப்ரவரியில் நோர்வே நாட்டில் வெளியிடப்பட்டது.

இலங்கையில் இருந்து தப்பித்து வெளியேறிய இரண்டு சிங்கள ஊடகவியலாளர்களின் கதைகளையும், ஒரு தமிழ் ஊடகவியலாளரின் கதையையும் உள்ளடக்கிய ஆவணப்படமாக இது வெளிவந்திருக்கிறது.

இலங்கையில் ஆதாரங்கள் மறைக்கப்பட்டுத் தமிழ் மக்கள் மீது இலங்கை அரசு நடத்திய போரை சர்வதேசத்திற்கு வெளிப்படுத்தியவர் தமிழ்நெற் இணையத்தளத்தின் போர்க்காலச் செய்தியாளார் லோகீசன் அப்புத்துரை. போர்க் காலத்தில் அவர் ஆற்றிய பணியையும், போரின் பின்னர் இலங்கையை விட்டு பாதுகாப்பான இடத்திற்கு சென்றடைவதையும் இந்த ஆவணப்படம் விபரிக்கிறது. குறித்த ஆவணத்திரைப்படத்தின் மூலம் இலங்கைத்தீவில் இடம்பெற்ற யுத்தின் முக்கிய சாட்சிகளில் ஒருவரான லோகீசன் அவர்கள் வெளி உலகிற்கு வெளிப்படுத்தப்பட்டிருக்கிறார். அவர் வன்னியிலிருந்து ஆற்றிய பணியின் பயங்கரத்தைச் சுருக்கமாக ஆனால் மிகவும் வலுவாக வெளிப்படுத்துகிறது இந்த ஆவணப்படம்.

போர்க்குற்றக் காணொளியை சேனல் 4 இற்குக் கையளித்து வெளிக்கொணர்ந்தவர் சிங்கள ஊடகவியலாளரான பாசன அபயவர்தனா. செருமனியில் வசித்துவரும் இவர் தராக்கி சிவராம், லசந்த விக்கிரமதுங்க ஆகியோரின் படுகொலையின் பின் இலங்கையை விட்டு வெளியேறி மேற்குலக நாட்டில் தஞ்சமடைந்த இவரின் மனநிலையை இந்த ஆவணப் படம் மூலம் விளக்குகிறார் பியட்டா. தமிழ் மக்கள் மீது சிறிலங்கா அரசு மேற்கொண்ட யுத்தத்தின் மறுபக்கத்தை உலக அரங்கின் கண்களில் முன்னால் எடுத்துரைக்கும் பணிகளில் ஈடுபடும் சிங்கள இனத்தைச் சேர்ந்த ஒருவர்.

தென்னிலங்கையின் பிரபல பத்திரிகை ஆசிரியரும், படுகொலை செய்யப்பட்டவருமான லசந்த விக்கிரமதுங்கவின் மனைவியும், ஊடகவியலாளருமான சொனாலி விக்கிரமதுங்க தனது கணவரின் படுகொலையின் பின் நாட்டை விட்டு வெளியேறி தனது கணவனுக்கு இழைக்கப்பட்ட கொடுமை குறித்து சர்வதேசப் பரப்பில் மனித உரிமை, ஊடக சுதந்திரம் குறித்துச் செயற்படுகிறார். இவரும் இந்த ஆவணப் படத்தின் மூல பாத்திரங்களில் ஒருவராவார்.



</doc>
<doc id="178289" url="https://ta.wikipedia.org/wiki?curid=178289" title="ஆப்பிரிக்க மறிமான்">
ஆப்பிரிக்க மறிமான்

ஆப்பிரிக்க மறிமான் ("Oryx") என்பது நான்கு பெரிய மறிமான் இனங்கள் உள்ள ஓர் இனமாகும். இவற்றில் மூன்று ஆப்பிரிக்காவை இருப்பிடமாகக் கொண்டது. மற்றையது அராபிய தீபகற்பத்தை இருப்பிடமாகக் கொண்டது. இவற்றின் மயிர் பழுப்பு நிறத்தையும் வேறுபட்ட கருமையான அடையாளங்களை முகத்திலும் காலிலும் கொண்டுள்ளன. இவற்றின் கொம்புகள் பொதுவாக நிமிர்ந்து காணப்படும். "கொடுவாள் ஆப்பிரிக்க மறிமான்" காலில் கருமையான அடையாளத்தைக் குறைவாகக் கொண்டு, தலையில் மங்கலான கடும் வண்ண அடையாளத்துடனும், தொண்டையில் மஞ்சட்காவி நிறமும், வளைவற்ற கொம்புகளைக் கொண்டும் காணப்படும். 



</doc>
<doc id="178298" url="https://ta.wikipedia.org/wiki?curid=178298" title="வனப்புமிக்க சிறுமான்">
வனப்புமிக்க சிறுமான்

வனப்புமிக்க சிறுமான் ("gazelle") என்பது மறிமான் வகைகளில் உள்ள ஓர் இனமாகும். இதில் ஆறு இனங்கள் இரண்டு வகைகளைக் கொண்டு காணப்படுகின்றன. 

வனப்புமிக்க சிறுமான்கள் வேகமாக ஓடும் விலங்குகளில் ஒன்றாகும். இவற்றின் உச்ச வேகத்தில் மணிக்கு 60 மைல் வேகத்தில் (97 கிலோமீட்டர்) ஓடக்கூடியது. 



</doc>
<doc id="178299" url="https://ta.wikipedia.org/wiki?curid=178299" title="கும்ப தீபம்">
கும்ப தீபம்

கும்ப தீபம் என்பது இந்துக் கோவில்களில் இறைவனுக்கு காட்டப்பெறுகின்ற தீபாராதனைகளில் ஒன்றாகும். இந்த தீபம் தீபாரதனையின் இறுதியில் இறைவனுக்கு காட்டப்பெறுகிறது. 

சதாசிவ தத்துவம் என்பது பிரளைய காலத்தில் சதாசிவத்திற்குள் அனைத்தும் அடங்கும் என்பதாகும். இந்த கும்ப தீபம் சதாசிவ தத்துவத்தை குறிப்பதால் தீபாராதனையின் இறுதியில் இறைவனுக்கு காட்டப்பெறுகிறது. 


</doc>
<doc id="178303" url="https://ta.wikipedia.org/wiki?curid=178303" title="ஒரு முக தீபம்">
ஒரு முக தீபம்

ஒரு முக தீபம் அல்லது ஒற்றைத் தீபம் என்பது இந்துக் கோவில்களில் இறைவனுக்கு காட்டப்பெறுகின்ற தீபாரதனைகளில் ஒன்றாகும். இந்த ஒற்றைத் தீபம் சரசுவதியையும், சுவாகாதேவியையும் குறிப்பதாகும்.

இவ்வகையான ஒற்றைத்தீபம் ஏற்றுவது மத்திமப் பலன் அளிப்பதாகவும் நம்பப்படுகிறது.



</doc>
<doc id="178304" url="https://ta.wikipedia.org/wiki?curid=178304" title="தொம்சன் சிறுமான்">
தொம்சன் சிறுமான்

தொம்சன் சிறுமான் (""Thomson's gazelle"", "Eudorcas thomsonii") என்பது வனப்புமிக்க சிறுமான்களில் சிறப்பாக அறியப்பட்ட ஒன்று. இது ஆய்வாளர் ஜோசப் தொம்சன் என்பவரின் பெயரைப் பெற்றுள்ளது. சிலவேளை இது "டொமி" எனவும் அழைக்கப்படுகின்றது. 



</doc>
<doc id="178307" url="https://ta.wikipedia.org/wiki?curid=178307" title="சாமணத்தம்">
சாமணத்தம்

சாமநத்தம் என்பது மதுரை மாவட்டம், தமிழ்நாடு இல் உள்ள ஒரு பஞ்சாயத்துக் கிராமம் ஆகும். இது திருப்பரங்குன்றம் வருவாய் வட்டத்தில் அமைந்துள்ளது. மதுரை நகரத்திலிருந்து 8 கி. மீ., தொலைவில் உள்ளது. நின்றசீர்நெடுமாறன் எனும் மன்னன் மதுரையை ஆண்ட காலத்தில் சமணர்கள் நாயன்மார்களில் ஒருவரான திருஞான சம்பந்தரிடம் வாதத்தில் தோற்று கழுவேறினார்கள் என்று பெரியபுராணம் நூலில் உள்ள குறிப்புகள் மூலமாக அறிய முடிகிறது. 


</doc>
<doc id="178309" url="https://ta.wikipedia.org/wiki?curid=178309" title="பெர்னார்ட் மோண்ட்கோமரி">
பெர்னார்ட் மோண்ட்கோமரி

பெர்னார்ட் மோன்ட்கோமெரி ("Bernard Montgomery") என்பவர் ஓர் பிரித்தானிய இராணுவ அதிகாரி ஆவார். இவர் முதலாம் உலகப் போர், ஆங்கில-ஐரியப் போர், இரண்டாம் உலகப் போர், பாலஸ்தீனத்தில் அரபுப் புரட்சி ஆகியவற்றிலும் பங்கு கொண்டுள்ளார். பிரித்தானியப் பிராந்திய அரசுகளின் விருதுகளைப் பெற்றுள்ளார்.


</doc>
<doc id="178311" url="https://ta.wikipedia.org/wiki?curid=178311" title="தருமை ஆதீனம்">
தருமை ஆதீனம்

தருமபுரம் ஆதீனம் அல்லது தருமை ஆதீனம் என்பது சைவ மடங்களுள் ஒன்றாகும். தமிழ்நாட்டில் மயிலாடுதுறையில் இம்மடம் அமைந்துள்ளது. 1987 இல் சுமார் 27 சிவாலயங்கள் இதனுடைய கட்டுப்பாட்டின் கீழ் இருந்தன.

இவ்வாதீனம் சமயம் சார்ந்த பணிகளோடு, மயிலாடுதுறையில் மகப்பேறு நிலையம் அமைத்தும், சிங்கிப்பட்டி காசநோய் மருத்துவமனை, அடையார் புற்றுநோய் மருத்துவமனை(அடையாறு கான்சர் இன்ஸ்டிடியூட்) போன்ற பொது நிறுவனங்களுக்கு பெருந்தொகை வழங்கியும், ஏழை மாணவர்களுக்கு கல்வி கற்க கட்டண உதவி புரிந்தும் சமூகப் பணிகளிலும் ஈடுபட்டு வருகின்றது.




</doc>
<doc id="178312" url="https://ta.wikipedia.org/wiki?curid=178312" title="நம்பித்தலைவன் பட்டயம்">
நம்பித்தலைவன் பட்டயம்

நம்பித்தலைவன் பட்டயம் (Nambithalaivanpattayam) இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்டம், நாங்குநேரி வட்டம், களக்காடு ஊராட்சி ஒன்றியத்தில் இருக்கும் ஒரு ஊர் ஆகும்.



</doc>
<doc id="178321" url="https://ta.wikipedia.org/wiki?curid=178321" title="தாராபாத்திரம்">
தாராபாத்திரம்

தாராபாத்திரம் என்பது சிவாலயங்களில் மூலவருக்கு மேல் தொங்கவிடப்படுகின்ற குடம் போன்ற பாத்திரமாகும். இப்பாத்திரம் குவிந்த அடிப்பாகமுடையது. இதில் தண்ணீர் அல்லது பால் நிரப்பி மூலவரான சிவலிங்கத்தின் மீது சிறிய துளிகளாக விழும் படி செய்யப்படுகிறது. இவ்வாறான அபிசேகத்திற்கு தாராபிஷேகம் என்று பெயர். 

அக்னி நட்சத்திர காலங்களில் இவ்வபிசேகம் சிவாலயங்களில் இரவும் பகலும் தொடர்ந்து செய்யப்பெறுகிறது.


</doc>
<doc id="178323" url="https://ta.wikipedia.org/wiki?curid=178323" title="தாக்குதல் (இயற்பியல்)">
தாக்குதல் (இயற்பியல்)

மரபார்ந்த விசையியலில் , தாக்குதல் (இயற்பியல்) அல்லது கணத்தாக்கம்(impulse) என்பது (குறியீடு: J அல்லது Imp))செயல்படும் விசைக்கும் மற்றும் நேர இடைவெளிக்கும் இடையேயுள்ள தொகையீடாகும். இதில் விசை திசையன் அளவாகும், அதனால் அதன் திசையிலே கணத்தாக்கமும் செயல்படுகிறது. 

தாக்குதல் (impulse) என்பது பெரும விசை குறுகிய காலத்தில் செயல்படும் பொழுது, விசையின் மதிப்பு. காலம் ஆகியவற்றின் பெருக்கல் பலனாக இருக்கும். சுத்தியலின் மூலம் சுவரில் ஆணியடிப்பதும் தாக்குதலே ஆகும். இவ்வகை விசையில் பயன் தருவதும் (சுத்தியலால் ஆணி அறைதல்) பாரதூரமான விளைவுகளை ஏற்படுத்துவதும் உண்டு (வாகன விபத்துக்கள்). இதனை இலங்கை வழக்கில் "கணக்காய்வு விசை" எனவும் சொல்வதுண்டு.

ஒரு பொருளின் மீது செயல்படும் கணத்தாக்கமானது, அதே திசையில் நேர் கோட்டில் செயல்படும் உந்தத்தில் ஏற்படும் மாற்றத்திற்கான திசையன் அளவுக்குச் சமம். அனைத்துலக முறை அலகுகளின் படி கணத்தாக்கத்தின் அலகு நியூட்டன் வினாடி (N⋅s) ஆகும். 
பரிமாணப்பகுப்பின் படி (dimensional analysis) உந்தம் மற்றும் கணத்தாக்கத்தின் பரிமாணம் கிலோகிராம் மீட்டர் வினாடி (kg⋅m/s) ஆகும். ஆங்கில பொறியியல் அலகுகளின் (English engineering units) படி கணத்தாக்கத்தின் அலகு பவுண்டு-விநாடி (lbf⋅s) அல்லது சிலக்கு-அடி-வினாடி (Slug-foot per second) (slug⋅ft/s) ஆகும். 

ஒரு பொருளின் மீது தொகுபயன் விசை (resultant force) செயல்படும் வரை முடுக்கம் மற்றும் திசைவேக மாற்றம் ஆகியவை ஏற்படுகிறது.
தொகுபயன் விசை அதிக நேரம் செயல்படும் போது ஏற்படும் உந்தம், குறைந்த நேரம் செயல்படும் விசையினால் ஏற்படும் உந்தத்தை விட அதிகம்.
அதாவது ஒரு பொருளின் மீது செயல்படும் உந்தத்தில் ஏற்படும் மாற்றம், சராசரி விசை மற்றும் காலத்தின் பெருக்கல் தொகைக்குச் சமம். சிறிய விசை அதிக காலம் ஒரு பொருளின் மீது செயல்படும் போது உண்டாகும் உந்தம் மற்றும் கணத்தாக்கம், அதிக விசை குறைந்த காலம் செயல்படுவதற்குச் சமம். 

கணத்தாக்கம் என்பது செயல்படும் நேரத்தைப் பொறுத்து மாறுபடும் தொகுபயன் விசையின் ("F") தொகையீடாகும்.

"t" காலத்திலிருந்து "t" காலம் வரை, ஒரு பொருளின் மீது செயல்படும் J என்ற கணத்தாக்கத்தின் அளவு:

இதில் F என்பது தொகுபயன் விசை "t" காலத்திலிருந்து "t" காலம் வரை செயல்படுகிறது.

நியூட்டனின் இரண்டாம் விதியின் அடிப்படையில், விசையும் உந்தமும், கீழ்க்கண்ட சமன்பாட்டால் தொடர்புபடுத்தப்படுகின்றன. 

எனவே,

இதில் Δ"'p" 'என்பது "t" காலத்திலிருந்து "t" காலம் வரை செயல்படும், உந்தத்தில் ஏற்படும் மாற்றம் ஆகும். இதையே கணத்தாக்க-உந்த தேற்றம் என்கிறோம்.

முடிவாக, தொகுபயன் விசை ஒரு பொருளின் மீது செயல்படும் போது, அதன் உந்தத்தில் ஏற்படும் மாற்றம் கணத்தாக்கம் ஆகும். நிறை மாறாமல் இருக்கும் போது கணத்தாக்கம் கீழ்க்கண்ட சமன்பாட்டால் விளக்கப்படுகிறது.

இதில்

உந்தமும் கணத்தாக்கமும் ஒரே அலகு மற்றும் பரிமாண வாய்பாட்டையும் பெற்றுள்ளது. அவை அனைத்துலக முறை அலகுகளின் படி ஆங்கில பொறியியல் அலகுகளின் படி கணத்தாக்கத்தின் அலகு பவுண்டு-விநாடி (lbf⋅s) அல்லது சிலக்கு-அடி-வினாடி (slug⋅ft/s) ஆகும். 

கணத்தாக்கம் என்பது வேகமாகச் செயல்படும் விசை என வரையறுக்கப்படுகிறது. அதாவது கொடுக்கப்பட்ட விசையால் கால மாறுபாடு இல்லாமல் உந்தத்தில் ஏற்படும் மாற்றமே கணத்தாக்கம் ஆகும். இவை இயற்பியல் இயந்திரங்களின் செயல்பாட்டை கணக்கிட பயன்படுகிறது.

நியூட்டனின் இரண்டாம் விதியின் அடிப்படையில், மாறுபடும் நிறை கொண்ட தாரை உந்துகை மற்றும் ஏவூர்தி ஆகியவற்றின் உந்தம் மற்றும் கணத்தாக்கம் கணக்கிடப்படுகிறது. இவ் வகை கணத்தாக்கம், தன் கணத்தாக்கம் எனப்படுகிறது. 





</doc>
<doc id="178325" url="https://ta.wikipedia.org/wiki?curid=178325" title="கொச்சி பன்னாட்டு வானூர்தி நிலையம்">
கொச்சி பன்னாட்டு வானூர்தி நிலையம்

கொச்சி பன்னாட்டு வானூர்தி நிலையம் (Cochin International Airport, ) கொச்சி மற்றும் அதன் அண்மையிலுள்ள மாவட்டங்களுக்கான பன்னாட்டு வானூர்தி நிலையம் ஆகும். இந்த வானூர்தி நிலையம் கேரளத்தின் எர்ணாகுளம் மாவட்டத்தின் வடகிழக்கில் ஏறத்தாழ தொலைவிலுள்ள நெடும்பாச்சேரி (உள்ளூர் உச்சரிப்பு:நெடும்பாஸ்ஸேரி) என்னுமிடத்தில் கட்டப்பட்டுள்ளது. முன்னதாக வெல்லிங்டன் தீவில் செயல்பட்டு வந்த வானூர்தி நிலையம் பெரிய வானூர்திகளுக்காக விரிவாக்கபட தேவையான நிலப்பரப்பை கொண்டிராததாலும் கப்பற்படைக்கு உரிமையானதாக இருந்ததாலும் மாற்று வானூர்தி நிலையமாக இது திட்டமிடப்பட்டது. அதுநாள் வரை முற்றிலும் அரசுநிதியிலிருந்தே கட்டமைக்கப்பட்டுவந்த திட்டங்களுக்கு மாற்றாக இது இந்தியாவில் முதன்முதலாக அரசு-தனியார் கூட்டு முயற்சியாக எடுத்துக்கொள்ளப்பட்டது.30 நாடுகளிலிருந்து 10,000 வெளிநாடு வாழ் இந்தியர்கள் முதலீடு வழங்கி உள்ளனர்.

கேரளாவின் வானூர்தி நிலையங்களில் இதுவே மிகவும் போக்குவரத்து மிக்க வானூர்தி நிலையமாக விளங்குகிறது. 2011-12 நிதியாண்டில் 4,717,650 பயணிகள் பயன்படுத்திய இது இந்தியாவின் ஏழாவது போக்குவரத்து மிக்க வானூர்தி நிலையமாக விளங்கியது. பன்னாட்டுப் பயணிகளை மட்டும் கருத்தில் கொண்டால் 2,586,658 பன்னாட்டுப் பயணிகள் வந்தசென்ற இந்த வானூர்தி நிலையம் இந்தியாவின் நான்காவது நிலையமாக உள்ளது. ஏர் இந்தியா எக்சுபிரசு இதனைத் தனது முதன்மை முனைய நடுவமாகக் கொண்டுள்ளது; ஏர் இந்தியா, கோஏர், இன்டிகோ, ஜெட் ஏர்வேஸ், ஜெட்லைட் மற்றும் ஸ்பைஸ் ஜெட் இங்கிருந்து பல இடங்களுக்கு சேவைகள் வழங்கி வருகின்றன.



</doc>
<doc id="178330" url="https://ta.wikipedia.org/wiki?curid=178330" title="தூண்டாமணி விளக்கு">
தூண்டாமணி விளக்கு

தூண்டாமணி விளக்கு என்பது இந்துக் கோவில்களின் கருவறையில் காணப்பெறுகின்ற ஒரு வகை விளக்காகும். இவ்விளக்கினை "தூங்காமணி விளக்கு", "நந்தா விளக்கு" என்றும் அழைக்கின்றார்கள். இவ்விளக்கினை, "திருநுந்தா விளக்கு" என்று முதலாம் இராஜேந்திரன் கல்வெட்டில் குறிப்பிட்டுள்ளார்கள். 

நுந்துதல் என்பதற்கு தூண்டுதல் என்று பொருள். இவ்விளக்கின் சிறப்பு அமைப்பின் காரணமாக திரியை தூண்டுதல் அவசியமற்று இருப்பதால் நுந்தா விளக்கு என்றும் தூண்டாமணி விளக்கு என்றும் அழைக்கப்பெறுகிறது. நுந்தா விளக்கு என்பது திரிந்து நந்தா விளக்கு என்றும், தூண்டாமணி விளக்கு என்பது திரிந்து தூங்காமணி விளக்கு என்றும் அறியப்பெறுகிறது. 


</doc>
<doc id="178335" url="https://ta.wikipedia.org/wiki?curid=178335" title="நட்சத்திர தீபம்">
நட்சத்திர தீபம்

நட்சத்திர தீபம் என்பது இந்துக் கோவில்களில் இறைவனுக்குக் காட்டப்பெறுகின்ற தீபாராதனைகளில் ஒன்றாகும். இந்த தீபம் நட்சத்திரங்கள் இறைவனை பூஜித்து ஒளியைப் பெறுகின்ற என்ற விளக்குவதற்காக காட்டப்பெறுகின்றன. 

இருபத்தி ஏழு நட்சத்திரங்களை குறிப்பதற்காக இருபத்தியேழு தீபங்கள் ஏற்றிவைக்கும் வகையில் இந்த நட்சத்திர தீபம் அமைந்துள்ளது. இதனை நட்சத்திர ஆராத்தி என்றும் அழைப்பர்.


</doc>
<doc id="178338" url="https://ta.wikipedia.org/wiki?curid=178338" title="பெருமங்கலம்">
பெருமங்கலம்

பெருமங்கலம் என்பது சிற்றிலக்கியங்கள் என்னும் பிரபந்தங்களில் ஒன்றாகும். அரசன் ஒருவன் தனது பிறந்தநாளில் தன் குடிகளுக்கு அருளுவதைப் பற்றிப் பாடும் இலக்கியமே பெருமங்கலம் எனப்படும்.


</doc>
<doc id="178343" url="https://ta.wikipedia.org/wiki?curid=178343" title="பிரம்மாண்ட புராணம்">
பிரம்மாண்ட புராணம்

பிரம்மாண்ட புராணம் என்பது மகாபுராணங்களில் இறுதியானதாகும். இப்புராணம் பூர்வபாகம், மத்யம பாகம், உத்தர பாகம் என்ற மூன்று பிரிவுகளையும், 12,000 ஸ்லோகங்களை கொண்டுள்ளது. மேலும் இப்புராணம் பிரம்மாவை புகழும் ராஜசிக புராண வகையினைச் சார்ந்தது. 



</doc>
<doc id="178344" url="https://ta.wikipedia.org/wiki?curid=178344" title="ராஜசிக புராணம்">
ராஜசிக புராணம்

ராஜசிக புராணம் என்பது பிரம்மாவை புகழும் மகா புராணங்களாகும். பிரம்ம வைவர்த்த புராணம், மார்க்கண்டேய புராணம், பவிசிய புராணம், வாமன புராணம், பிரம்ம புராணம் மற்றும் பிரம்மாண்ட புராணம் ஆகிய புராணங்கள் இவ்வகைச் சார்ந்தவை.

இப்புராணங்களில் உலகம் உருவாவது முதல் பிரளைய காலத்தில் உலகம் அழிவது வரை அனைத்தும் படைப்பின் கடவுளான பிரம்மாவால் நடைபெருகிறது என்ற வகையில் கூறப்பட்டுள்ளது. 



</doc>
<doc id="178345" url="https://ta.wikipedia.org/wiki?curid=178345" title="பவிசிய புராணம்">
பவிசிய புராணம்

பவிசிய புராணம் என்பது மகாபுராணங்களில் ஒன்பதாவது புராணமாகும். பவிஷ்யம் என்றால் வருங்காலம் என்று பொருளாகும். சூரிய பகவான் மனுவிற்கு முன்கூட்டியே நடக்கவிருக்கும் நிகழ்வுகளை எடுத்துரைப்பதாக இப்புராணம் உள்ளது. மேலும் இப்புராணம் 15,500 சுலோகங்களை உள்ளடக்கியது.

திருமால் வருங்காலத்தில் எடுக்கும் கல்கி அவதாரம் குறித்து பவிசிய புராணத்தில் குறிப்புகள் உள்ளது. 



</doc>
<doc id="178346" url="https://ta.wikipedia.org/wiki?curid=178346" title="மார்க்கண்டேய புராணம்">
மார்க்கண்டேய புராணம்

மார்க்கண்டேய புராணம் என்பது மகாபுராணங்களில் ஒன்றாகும். இப்புராணம் 90,000 ஸ்லோகங்களை கொண்டதாகும். மேலும் இந்த புராணம் வியாசரின் சீடர்களில் ஒருவர் ஜைமினி துரோணரின் புதல்வர்களான நான்கு பறவைகளிடம் மகாபாரதத்தில் ஏற்பட்ட ஐயங்களை வெளியிட்டு விடைப்பெற்றுக் கொண்டமையாகும்.



</doc>
<doc id="178353" url="https://ta.wikipedia.org/wiki?curid=178353" title="இந்து சமயம் தொடர்புடைய கட்டுரைகளின் பட்டியல்">
இந்து சமயம் தொடர்புடைய கட்டுரைகளின் பட்டியல்






</doc>
<doc id="178355" url="https://ta.wikipedia.org/wiki?curid=178355" title="கிராதர்கள்">
கிராதர்கள்

கிராதர்கள் ரிக் வேதத்தில் குறிப்பிடப்பட்டுள்ள மலைவாழ் இனத்தவர் ஆவர்.

ஒரு காலத்தில் இமயமலை முழுவதும் மலைக்கோட்டைகள் கட்டி அதில் நகரங்கள் அமைத்து, கிராத இனத்தவர்கள் வாழ்ந்தனர். இவர்களின் நிறம் மற்றும் முகச்சாடை மங்கோலிய இன மக்களின் சாயலுடன் ஒத்திருக்கும். இவர்கள் ரிக்வேத கால ஆரியர்களின் முதன்மையான பகைவர்கள்.
சமஸ்கிருத மொழியில் ‘கிராதர்’ எனப்படுவோரை தற்கால அறிஞர்கள் மோன்-க்மேர் என்பர். கிழக்கு நோபாளத்தை இன்றும் கிராத இராச்சியம் என்றே அழைக்கின்றனர். கிராதர்கள் சீன, மங்கோலியா, திபெத்திய இனங்களுடன் தொடர்பு உள்ளவர்களாகக் கருதப்படுகிறார்கள்

இமயமலைவாசிகளான கிராதர்களின் மலைக்கோட்டைகளை, "புரங்கள்" என்றும் நகரங்களை "புரி" என்றும் அழைப்பர். இந்த புரங்களையும், புரிகளைகளையும் ஆரியர்கள் கைப்பற்றி அழித்த சான்றுகள் ரிக் வேதத்தில் அதிகமான செய்யுட்களில் விவரிக்கப்படுகிறது. ரிக்வேத கால முனிவர்களான பாரத்துவாசர், வசிட்டர், விசுவாமித்திரர் போன்றவர்கள் கிராதர்களை போரில் வெல்ல ஆரிய அரசர்களுக்கு அனைத்து வகைகளிலும் உதவி புரிந்தனர். மேலும் கிராதர்களை போரில் வெல்ல ஆரிய அரசர்கள் ரிக்வேத கால கடவுளர்களிடம் வேண்டிக் கொண்டனர். ஆரிய அரசர்களால் வெற்றி கொள்ள முடியாத, நூறு கற்கோட்டைகளுடைய நகரங்கள் கொண்ட சம்பரான் என்ற கிராதர் இன அரசனை, புரு வம்சத்து "திவோதசு" என்ற ஆரிய அரசன் அழித்தான். திவோதசு, புரு வம்சத்தை சார்ந்த கிளை இனமான பரதன் வம்சத்தை சார்ந்தவன். திவோதசு ஆண்ட பகுதி மேற்கில் ராவி ஆறும், கிழக்கில் யமுனை ஆறு வரை ஆகும்.



</doc>
<doc id="178356" url="https://ta.wikipedia.org/wiki?curid=178356" title="எம். எசு. பாசுகர்">
எம். எசு. பாசுகர்

எம். எஸ். பாஸ்கர் (மு. சோ. பாசுகர் ) என்பவர் ஒரு தமிழ் நடிகரும் பின்னணிக் குரல் கொடுப்பவரும் ஆவார். இவரது தந்தை முத்துப்பேட்டை சோமுத் தேவர், தாயார் சத்தியபாமா. இவரது தந்தை நிலக்கிழார் ஆவார். இவருக்கு இரண்டு அக்காக்கள் உள்ளனர். முதலாமவர் ஹேமாமாலினி சென்னையில் பின்னணிக் குரல் கொடுப்பவராகவும் இரண்டாமவர் தாரா மும்பையில் பின்னணிக் குரல் கொடுப்பவராகவும் உள்ளனர். இவருக்கு தம்பி ஒருவர் உள்ளார்.

இவரது தந்தை முத்துப்பேட்டையைச் சேர்ந்தவராக இருந்தாலும், இவர் பிறந்து வளர்ந்தது நாகப்பட்டினம். நாகப்பட்டினத்திலும் சென்னையிலும் பள்ளிப் படிப்பை முடித்த இவர் சென்னை பச்சையப்பா கல்லூரியில் கல்லூரிப் படிப்பை முடித்தார். இவர் தொலைக்காட்சித் தொடர்களான சின்னப் பாப்பா பெரியப் பாப்பா, செல்வி, திரைப்படங்கள் சிவகாசி, மொழி போன்றவற்றால் பெரிதும் அறியப்பட்டார். இவர் மொழி திரைப்படத்திற்காக தமிழக அரசின் சிறந்த குணச்சித்திர நடிகர் விருது பெற்றார். இவர் 75 படங்களுக்கு மேல் நடித்துள்ளார்.

இவர் பற்பசை நிறுவனத்தில் விற்பனையாளாகவும் ஆயுள் காப்பீட்டுக் கழகத்தில் முகவராகவும் பணி செய்துள்ளார். காமராஜ் படத்தில் காமராஜ் பாத்திரத்துக்கும் சேது படத்தில் நாயர் இராமன் பாத்திரத்துக்கும் பின்னணிக் குரல் கொடுத்துள்ளார்.


</doc>
<doc id="178358" url="https://ta.wikipedia.org/wiki?curid=178358" title="சார்புநூல்">
சார்புநூல்

நூலின் வகைகளை வரலாற்றுக் கோணத்தில் பார்க்கும்போது முதன்முதலில் தோற்றுவிக்கப்பட்ட நூல் முதல்நூல் என்றும், அதன் வழியைப் பின்பற்றி அதனை விரித்தோ, தொகுத்தோ இயற்றப்பட்ட நூல்கள் வழிநூல் என்றும் தொல்காப்பியம் குறிப்பிடுகிறது. நன்னூல் அவற்றுடன் சார்புநூல் என்னும் மற்றொரு வகையினையும் காட்டுகிறது. 

முதல்நூல், வழிநூல் ஆகிய இரண்டனுள் ஒன்றையோ, இரண்டனையுமோ ஒருபுடை ஏற்றுக்கொண்டு, ஏற்காத பகுதியை விளக்கமாகச் சொல்லி உருவாக்கப்படும் இலக்கண நூல் சார்புநூல் ஆகும். இதனைப் புடைநூல் என்றும் நன்னூல் ஆசிரியர் குறிப்பிடுகிறார். 


</doc>
<doc id="178362" url="https://ta.wikipedia.org/wiki?curid=178362" title="சமணத்தில் அகிம்சை">
சமணத்தில் அகிம்சை

எந்தவொரு உயிருக்கும் எந்த வகையிலும் தீங்கு செய்யாமை, வன்முறையைப் பயன்படுத்தாமை அகிம்சை எனப்படுகிறது. சமண அறக் கோட்பாட்டில் அகிம்சை ஒரு முதன்மைக் கொள்கையான அமைகிறது. மரக்கறி உணவு, வாயுக்கு முகமூடி அணிதல், நடக்கும் போது சிறு பூச்சிகளை அகற்றி நடத்தல் போன்ற பல்வேறு நடத்தைகளுக்கும் சடங்குகளுக்கும் இந்த அகிம்சைக் கொள்கை அடிப்படையாக அமைகிறது. 

காந்தியின் அறப்போராட்ட வடிவம் சமண சமயத்தின் இந்த அறக் கொள்கையின் பாதிப்பில் அமைந்தது. அகிம்சை பற்றிய சமணக் கருத்துக்களை காந்தி அவரது நண்பரான சிறீமத் ரவிச்சந்திரா ஊடாகப் பெற்றுக் கொண்டார்.


</doc>
<doc id="178366" url="https://ta.wikipedia.org/wiki?curid=178366" title="ஓத்து">
ஓத்து

ஓத்து என்பது இலக்கண நூல்களில் அமைந்து கிடக்கும் பாகுபாடுகளில் ஒன்று. ஓரினப்பட்ட செய்திகளை ஒருமிக்கச் சொல்வது ஓத்து. நூலின் படிவடுக்குகளாகத் தொல்காப்பியம் சூத்திரம், ஓத்து, படலம், பிண்டம் என்னும் நான்கினைக் குறிப்பிடும்போது இதனைத் தெளிவுபடுத்துகிறது. 

நன்னூல் நூலின் படியடுக்குகளைக் குறிப்பிடும்போது வெறுமனே 'ஓத்து' எனக் குறிப்பிடுகிறது. தவல்காப்பிய இலக்கண நூலில் இந்த 'ஓத்து' என்னும் சொல்லை 'இயல்' என்னும் சொல்லால் வழங்கிவருகின்றனர். நன்னூல் குறிப்பிடும் 'படலம்' என்னும் சொல்லும் 'அதிகாரம்' என்று வழங்கப்படுகிறது. 

ஓத்து என்னும் சொல்லுக்கு இயல் என்று பொருள் கூறியுள்ளனர். 



</doc>
<doc id="178367" url="https://ta.wikipedia.org/wiki?curid=178367" title="கொண்டை நீர்க்காகம்">
கொண்டை நீர்க்காகம்

கொண்டை நீர்க்காகம் ("Indian Cormorant", ""Phalacrocorax fuscicollis"") என்பது நீர்க்காக குடும்பத்திலுள்ள ஓர் இனமாகும். இது பொதுவாக இந்திய துணைக்கண்ட நில உட் பகுதி நிர்நிலைகளில் காணப்படும் இது கிழக்கே தாய்லாந்து, கப்போடியா வரை காணப்படுகின்றது. கூடிவாழும் இவ்வினம் சின்ன நீர்க்காகம் அளவை ஒத்திருப்பினும் அதனுடைய நீலக் கண், சிறிய தலை, சரிவான நெற்றி நீண்ட மெல்லிய அலகின் முடிவில் கொளுக்கி முனை ஆகியவற்றின் மூலம் வேறுபட்டுக் காணப்படுகின்றது.


</doc>
<doc id="178370" url="https://ta.wikipedia.org/wiki?curid=178370" title="பெரிய நீர்க்காகம்">
பெரிய நீர்க்காகம்

பெரிய நீர்க்காகம் (""Great Cormorant"", "Phalacrocorax carbo") எனவும் பெரிய கருப்பு நீர்க்காகம் எனவும் அறியப்படும் பறவை அவுத்திரேலியாவில் கருப்பு நீர்க்காகம் எனவும், பெரிய நீர்க்காகம் என இந்தியாவிலும் கருப்புப் பறட்டை என நியூசிலாந்திலும் அழைக்கப்படுகின்றது. இது ஒர் நீர்க்காகக் கடற்பறவைக் குடும்பத்தைச் சேர்ந்த ஓரு பறவையாகும்.



</doc>
<doc id="178380" url="https://ta.wikipedia.org/wiki?curid=178380" title="ரஞ்சிக் கோப்பை">
ரஞ்சிக் கோப்பை

ரஞ்சிக் கோப்பை என்பது இந்தியாவில் நடத்தப்படும் உள்நாட்டு முதல்தரத் துடுப்பாட்டப் போட்டியாகும். கே. எஸ். ரஞ்சித்சிங்ஜி என்ற இங்கிலாந்து நாட்டு மட்டைப்பந்தாட்ட துடுப்பாட்டக்காரரின் நினைவாக இப்பெயர் வைக்கப்பட்டுள்ளது.



</doc>
<doc id="178383" url="https://ta.wikipedia.org/wiki?curid=178383" title="வாமன புராணம்">
வாமன புராணம்

வாமன புராணம் என்பது மகாபுராணங்களில் திருமாலின் வாமன அவதாரத்தினை விளக்கும் புராணமாகும். இது ராஜசிக புராண வகையினைச் சார்ந்தது. இதில் பத்தாயிரம் ஸ்லோகங்களும், தொண்ணூற்றைந்து அத்தியாயங்களும் உள்ளன. அரக்கர் குல அரசன் மகாபலி சக்கரவர்த்தியை அழிக்கவும், துந்து என்ற அரக்கனை அழிக்கவும் திருமால் இருமுறை வாமன அவதாரம் எடுத்தாக இப்புராணம் கூறுகிறது. 

http://temple.dinamalar.com/news_detail.php?id=11017 வாமன புராணம் பகுதி 1
http://temple.dinamalar.com/news_detail.php?id=11018 வாமன புராணம் பகுதி 2


</doc>
<doc id="178384" url="https://ta.wikipedia.org/wiki?curid=178384" title="உரைவீச்சு">
உரைவீச்சு

உரைவீச்சு இலக்கியம் சார்ந்தோ, சமய இலக்கியம் சார்ந்தோ, தங்கு தடையின்றி சொல்லாட்சி நடாத்தி, பார்வையாளர்களை, பேச்சை கேட்க வந்தவர்களை, ஒரு கட்டுக்குள் நிறுத்தி வைப்பது 1990கள் வரை இருந்தது. 1990களுக்குப் பிறகு, அது சமூகம் சார்ந்தோ, சமூக அவலங்களை சார்ந்தோ, சமூக ஒடுக்கு முறையை எதிர்த்தோ, அல்லது ஓர் இனம் சார்ந்தோ, ஓர் இனத்தின் அடக்கு முறைக்கு எதிராக வெகுண்டு எழுந்தோ, கேட்பவர்களின் உணர்வுகளை கண நேரத்தில் சூடேற்றுகிற கனல் தெரிக்கும் பேச்சு தான் உரைவீச்சு என்று அறியப்படுகிறது.




இது போன்ற இன்ன பிற தலைப்புகளில் பேச்சாளர்களால் மேடைகளில் பேசப்படுகிறது.


</doc>
<doc id="178385" url="https://ta.wikipedia.org/wiki?curid=178385" title="சவாய் மான்சிங் விளையாட்டரங்கம்">
சவாய் மான்சிங் விளையாட்டரங்கம்

சவாய் மான்சிங் விளையாட்டரங்கம் (Sawai Mansingh Stadium, ) இந்தியாவின் இராச்சசுத்தான் மாநிலத்தின் செய்ப்பூர் நகரில் உள்ள ஓர் துடுப்பாட்ட விளையாட்டரங்கம் ஆகும். இது செய்ப்பூரின் மகாராசா சவாய் மான் சிங் II காலத்தில் கட்டப்பட்டதால் அவரது பெயர்ச்சுருக்கத்தைக் கொண்டு எஸ்எம்எஸ் (SMS) விளையாட்டரங்கம் எனப்படுகிறது. இது இராம்பாக் வட்டத்தின் ஒரு முனையில் அமைந்துள்ளது. 30,000 பார்வையாளர்கள் அமரக்கூடிய இந்த விளையாட்டரங்கம் 2006இல் புதுப்பிக்கப்பட்ட பிறகு இநிதயாவின் சிறந்த துடுப்பாட்ட விளையாட்டரங்கங்களில் ஒன்றாக விளங்குகிறது. 
இங்கு ஒரே ஒரு தேர்வுத் துடுப்பாட்டம்|தேர்வுத் துடுப்பாட்டமே நடந்துள்ளது; இந்திய அணிக்கும் பாக்கித்தான் அணிக்கும் இடையே பெப்ரவரி 21, 1987இல் நடந்த அந்தத் தேர்வின் இரண்டாம் நாள் ஆட்டத்தைக் காண அந்நாளைய பாக்கித்தான் அதிபர் ஜெனரல் சியா-உல்-ஹக் எல்லை கடந்து வந்தார். இது அவரது "அமைதிக்காக துடுப்பாட்டம் " என்ற முனைப்பின் அங்கமாக இருந்தது. இந்த தேர்வாட்டத்தின் சிறப்பங்கமாக 17 ஆண்டுகளாக விளையாடாமல் இருந்த யூனிஸ் அஹ்மத் விளையாடத் திரும்பியதும் சுனில் காவஸ்கர் ஒரு தேர்வாட்டத்தில் முதல் பந்திலேயே வெளியேற்றபட்ட நிகழ்வும் அமைந்திருந்தன. மூன்றாம் நாள் ஆட்டம் மழையால் கைவிடப்பட்ட நிலையில் அடுத்தநாள் ஆட்டத் துவக்கத்தில் ஆடுகளத்தில் மரத்தூள் தூவியதற்கு பாக்கித்தான் எதிர்ப்பு தெரிவித்ததால் சர்ச்சை எழுந்தது. இதனையடுத்து ஆட்டம் சமனாக முடிவடைந்ததாக அறிவிக்கப்பட்டது. 

இந்த விளையாட்டரங்கத்தில் முதல் ஒருநாள் பன்னாட்டுத் துடுப்பாட்டமும் இந்த இரு அணிகளுக்கிடையே அக்டோபர் 2, 1983 அன்று துவங்கியது. தங்களது முதல் உலகக் கிண்ணத்தை வென்றிருந்த இந்திய அணி இந்த ஆட்டத்தை எளிதில் வென்றது. 1987 மற்றும் 1996ஆம் ஆண்டுகளில் இந்தியாவில் நடைபெற்ற உலகக் கிண்ணப் போட்டிகளின்போது இந்த விளையாட்டரங்கிலும் ஆட்டங்கள் விளையாடப்பட்டன. ஒருநாள் துடுப்பாட்டங்களில் இந்த மைதானத்தில் தனி மட்டையாளர் அடித்த மிகக் கூடிய ஓட்டங்களை,183 (வெளியேறாது) மகேந்திர சிங் தோனி அடித்துள்ளார்.


</doc>
<doc id="178386" url="https://ta.wikipedia.org/wiki?curid=178386" title="வராக புராணம்">
வராக புராணம்

வராக புராணம் என்பது மகாபுராணங்களில் திருமாலின் அவதாரத்தினை விளக்கும் புராணமாகும். இப்புராணம் 24,000 ஸ்லோகங்களை கொண்டதும், திருமாலின் பெருமைகளை எடுத்துரைக்கும் சாத்துவிக புராண வகையைச் சார்ந்ததும் ஆகும். 

பாதாளத்திற்கு சென்ற பூமாதேவியை மீட்க திருமால் வராக அவதாரம் எடுத்தார். அவ்வாறு மீட்கபட்ட பின்பு பூமாதேவியின் கேள்விகளுக்கு வராக அவதாரக் கோலத்திலேயே திருமால் அளித்த பதில்களின் தொகுப்பே இந்நூலாகும். வராக அவதாரத்தில் காசியப முனிவருக்கும், அவருடைய மனைவியான திதி்க்கும் பிறந்த இரணியாகசனை திருமால் அழித்தார்.

இப்புராணத்தில் திதிகள், விரதங்கள், தீர்த்தங்கள், பாவங்கள், பாவங்களுக்கான பரிகாரங்கள் ஆகியவையும் கூறப்பெற்றுள்ளன.



</doc>
<doc id="178388" url="https://ta.wikipedia.org/wiki?curid=178388" title="மு. இராகவையங்கார்">
மு. இராகவையங்கார்

முத்துசுவாமி இராகவையங்கார் (1878 சூலை 26 – 1960 பிப்ரவரி 2) என்னும் மு. இராகவையங்கார் தமிழ், வடமொழி, ஆங்கிலம் ஆகிய மும்மொழிகளிலும் புலமை பெற்றவர். இவர் தமிழ் ஆய்வாளர்; பதிப்பாசிரியர்; இதழாசிரியர்; சொற்பொழிவாளர்; கவிஞர்.

இராமநாதபுரத்தில் சேதுபதி அவைப்புலவராக விளங்கிய முத்துசுவாமி ஐயங்காருக்கு மகனாக 1878 சூலை 26 ஆம் நாள் இராகவையங்கார் பிறந்தார். இவர் இளமையிலேயே தன் தந்தையை இழந்துவிட்டார். அதன் பின்னர் பாண்டித்துரை தேவர் இவரை வளர்த்து கல்வி புகட்டினார்.

மு. இராகவையங்கார் இளம் வயதிலேயே தமிழ் இலக்கண, இலக்கியங்களில் தேர்ச்சி பெற்றார். இதனால் 1896 ஆம் ஆண்டில் தன்னுடைய பதினெட்டாம் வயதிலேயே பாண்டித்துரை தேவரின் அவைக்களப் புலவர் ஆனார்.

பாண்டித்துரைத் தேவரால் 1901 ஆம் ஆண்டில் மதுரைத் தமிழ்ச் சங்கம் தொடங்கப்பட்டது. இதன் ஓர் உறுப்பான செந்தமிழ்க் கல்லூரியில் 1901 ஆம் ஆண்டில் மு. இராகவையங்கார் தமிழாசிரியராகப் பணியாற்றத் தொடங்கினார். அப்பணியை 1912 ஆம் ஆண்டு வரை ஆற்றினார்.

1944 ஆம் ஆண்டில் சென்னை இலயோலாக் கல்லூரியில் கீழ்த்திசை மொழியியல் இளவர் (பி. ஓ. எல்.) பட்ட வகுப்புத் தொடங்கப்பட்ட பொழுது, மு. இராகவையங்கார் அத்துறையில் பேராசிரியராகப் பணியாற்றினார்.

1945 ஆம் ஆண்டில் திருவனந்தபுரம் பல்கலைக் கழகத்தில் இராம. அழகப்பச் செட்டியார் வழங்கிய நன்கொடையால் தமிழ் ஆராய்ச்சித் துறை தொடங்கப்பட்டது. மு. இராகவையங்கார் அத்துறையின் தலைவராக அவ்வாண்டிலேயே பொறுப்பேற்றார். 1951 ஆம் ஆண்டு வரை அப்பணியை ஆற்றினார்.

மதுரை தமிழ்ச் சங்கத்தின் மற்றோர் உறுப்பான செந்தமிழ் இதழில் 1901 ஆம் ஆண்டு முதல் 1904 ஆம் ஆண்டு வரை உதவியாசிரியராக இருந்தார். பின்னர் 1904 ஆம் ஆண்டில் ஆசிரியப் பொறுப்பை ஏற்றார். 1912 ஆம் ஆண்டு வரை அப்பணியை செவ்வனே ஆற்றினார். இவருக்கு முன்னர் 1901 – 03 ஆம் ஆண்டுகளில் மு. இராகவையங்காரின் மாமா மகன் இரா. இராகவையங்கார் அவ்விதழுக்கு ஆசிரியராக இருந்தார். இவருக்கு பின்னர் 1912 ஆம் ஆண்டு முதல் 1947 ஆம் ஆண்டு வரை அ. நாராயண ஐயங்கார் அவ்விதழுக்கு ஆசிரியராக இருந்தார்.

பின்னாளில் தமிழர் நேசன், கலைமகள், ஸ்ரீவாணி விலாசினி, கலைக்கதிர், அமுதசுரபி ஆகிய இதழ்களின் ஆசிரியராகவும் பணியாற்றினார்.

செந்தமிழ்க் கல்லூரி ஆசிரியப் பணியையும் செந்தமிழ் இதழின் ஆசிரியப் பணியையும் 1912ஆம் ஆண்டில் இறுதியில் துறந்த மு. இராகவையங்கார் 1913 ஆம் ஆண்டு முதல் 1939 ஆம் ஆண்டு வரை சென்னை பல்கலைக் கழகத்தின் தமிழ்ப் பேரகராதிக் குழுவில் தலைமைத் தமிழ்ப் பண்டிதராகப் பணியா,ற்றினார். அப்பணியைப் பாராட்டி அப்பொழுதைய அரசாங்கம் இராவ் சாகிப் என்னும் விருதினை வழங்கியது.

அண்ணாமலை பல்கலைக் கழகம் கம்பராமயாணத்தை உரையோடு பதிப்பிக்க விழைந்தது. எனவே 1951 ஆம் ஆண்டில் பதிப்பாசிரியர் குழுவை உருவாக்கியது. அக்குழுவில் மு. இராகவையங்கார் இடம்பெற்றார். கம்பராமாயணத்தின் சிலபகுதிகளை பாடபேத ஆராய்ச்சிக் குறிப்பும் விளக்கவுரையும் எழுதி பதிப்பித்தார். இந்நூல் தவிர பின்வரும் நூல்களையும் பதிப்பித்திருக்கிறார்.
மு. இராகவையங்கார் தன்னுடைய கருத்துகளை நூல்களாக எழுதி வெளியிட்டார். அவை வருமாறு:
மு. இராகவையங்கார் சிறந்த சொற்பொழிவாளராகவும் திகழ்ந்தார். அவர் ஆற்றிய சொற்பொழிவுகள் சில நூல்களாகவும் வெளிவந்தன. அவர் ஆற்றிய புகழ்பெற்ற சொற்பொழிவுகள் சில:

மு. இராகவையங்கார் தன்னுடைய 18ஆம் அகவை முதல் 82ஆம் அகவை வரை தமிழ்த் தொண்டாற்றி 1960 பிப்ரவரி 2 ஆம் நாள் மானாமதுரையில் தன் மகன் வீட்டில் மரணமடைந்தார்.



</doc>
<doc id="178389" url="https://ta.wikipedia.org/wiki?curid=178389" title="பெருந்தொகை">
பெருந்தொகை

பெருந்தொகை என்னும் நூல் 2200 தனிப்பாடல்களின் திரட்டு ஆகும். 1936 ஆம் ஆண்டில் வெளிவந்த இந்நூலைத் தொகுத்தவர் மு. இராகவையங்கார் ஆவார். இந்நூலில் உள்ள பாடல்கள் (1) கடவுள் வாழ்த்தியல், (2) அறிவியல், (3) பொருளியல் என்னும் முப்பெரும் பிரிவுகளாகப் பகுக்கப்பட்டுள்ளன. 


</doc>
<doc id="178396" url="https://ta.wikipedia.org/wiki?curid=178396" title="அலீயா பட்">
அலீயா பட்

அலீயா பட் (Alia Bhatt, பிறப்பு: 9 மார்ச் 1993) இவர் இந்தி திரைப்படங்களில் நடிக்கும் ஓர் இந்திய நடிகையாவார். கரண் ஜோஹர் இயக்கிய ஸ்டூடண்ட் ஆஃப் த இயர் என்ற திரைப்படத்தில் கதாநாயகியாக நடித்தார். அதை தொடர்ந்து ஹைவே, 2 ஸ்டேட்ஸ், அம்டி சர்மா கி துல்ஹனியா போன்ற திரைப்படங்களில் நடித்துள்ளார். இப்படங்களின் மூலம் தன்னை இந்தி சினிமாவின் முன்னனி நடிகையாக அறிமுகபடுத்திக்கொண்டார்.

அலீயா 9 மார்ச் 1993 ஆம் ஆண்டு இந்தியாவின், மகாராஷ்டிரா மாநிலம், மும்பையில் பாலிவுட் இயக்குனர் மகேஷ் பட் மற்றும் சோனி ரஸ்டான் ஆகிய தம்பதியினருக்கு மகளாகப் பிறந்தார்.


</doc>
<doc id="178403" url="https://ta.wikipedia.org/wiki?curid=178403" title="சலந்தராகரர்">
சலந்தராகரர்

சலந்தராகரர் அல்லது சலந்தரவத மூர்த்தி சிவபெருமான் அரக்கனான சலந்தரனை அழிக்க எடுத்த உருவமாகும். இத்திருவுருவம் 64 சிவத் திருமேனிகளுள் ஒன்றாகக் கருதப்பெறுகிறது.

கையிலாயத்தில் சிவதரிசனத்திற்கு சென்ற இந்திரனை, வழியில் இடைமறித்து நின்றார் மாறுஉருவம் கொண்ட சிவபெருமான். அவரை அறியாத இந்திரன் பல கேள்விகள் கேட்டு கோபமடைந்து இறுதியில் வஜ்ஜிராயுதத்தினால் தாக்கினார். வஜ்ஜிராயுதம் அழிந்து போனது. அந்நேரம் சிவபெருமான் கோபம் கொண்டார், இந்திரன் தன் தவறினை உணர்ந்ததமையால் சிவனின் கோபம் தனிந்தது. எனினும் கோபத்தினால் உண்டான வியர்வைத்துளிகள் கடலில் விழுந்தன. அவை ஒன்றினைந்து அரக்கனான "சலந்தரன்" என்பவர் தோன்றினார். 

சலந்திரன் மிகவும் வலிமைமிக்கவராக இருந்தமையினால் திருமாலிடம் இரண்டாயிரம் ஆண்டுகள் சண்டையிட்டு பாராட்டு பெற்றார். இறுதியில் சிவபெருமான் முதியவர் வேடமிட்டு சலந்திரனை சந்தித்தார். சலந்திரனுடன் பேசி தந்திரமாக புதியதாக உருவாக்கிய சக்கரத்தை அவன் தலையில் வைக்கச் செய்தார். அந்த சக்கரம் சலந்திரனை இரண்டாகப் பிளந்தது. 


</doc>
<doc id="178404" url="https://ta.wikipedia.org/wiki?curid=178404" title="நர்கிசு">
நர்கிசு

நர்கிஸ் தத் ("Nargis Dutt", நர்கிஸ் தத், , ; 1 ஜுன் 1929 – 3 மே 1981), ஒரு புகழ்பெற்ற பாலிவுட் (இந்தி) நடிகை ஆவார். இவர் பிரபல இந்தி நடிகர் அன்வர் ஹுசைனின் சகோதரி ஆவார். 1935ஆம் ஆண்டில் குழந்தை நட்சத்திரமாக நடிக்க ஆரம்பித்த இவர் கதாநாயகியாக அறிமுகமான படம் "தமன்னா". முதன்முதலில் ஆஸ்கர் விருதுக்கு பரிந்துரை செய்யப்பட்ட இந்திய திரைப்படமான "மதர் இந்தியா" படத்தில் நடித்த பெருமை இவருக்கு உண்டு. இந்தப் படத்தில் நடித்ததற்காக சிறந்த நடிகைக்கான ஃபிலிம்ஃபேர் விருதினைப் பெற்றார். நடிகர் சுனில் தத்தை மணந்த இவர் திருமணத்திற்குப் பிறகு நடித்து வெளிவந்த "ராத் ஆர் தின்" படத்திற்காக சிறந்த நடிகைக்கான தேசிய விருதினைப் பெற்றார். கணையத்தில் ஏற்பட்ட புற்று நோயால் பாதிக்கப்பட்ட இவர் 1981ஆம் ஆண்டு இயற்கை எய்தினார். இந்திய அரசு இவருக்கு பத்மஶ்ரீ விருதை வழங்கி கௌரவித்தது. நர்கிஸை கௌரவிக்கும் பொருட்டு இந்திய அரசு "சிறந்த ஒருமைப்பாட்டிற்கான" தேசிய திரைப்பட விருதினை 'நர்கிஸ் விருது' என இவர் பெயரில் வழங்கி வருகிறது.


</doc>
<doc id="178407" url="https://ta.wikipedia.org/wiki?curid=178407" title="யாழ்ப்பாணத் தமிழ்ச் சங்கம்">
யாழ்ப்பாணத் தமிழ்ச் சங்கம்

யாழ்ப்பாணத் தமிழ்ச் சங்கம் 1900 ஆம் ஆண்டில் யாழ்ப்பாணத்தில் த. கைலாசபிள்ளை என்பவரால் ஆரம்பிக்கப்பட்டது. இச்சங்கத்தில், ஆரம்பத்தில் கொக்குவில் சி. சபாரத்தின முதலியார் செயலாளராகவும், சுன்னாகம் அ. குமாரசாமிப் புலவர் தலைமைப் பரீட்சகராகவும் மற்றும் சிறப்பு ஆலோசகராகவும், ஆ. முத்துத்தம்பிப்பிள்ளை, வட்டுக்கோட்டை ஆறுமுக உபாத்தியாயர், ஊரெழு சு. சரவணமுத்துப் புலவர், நல்லூர் வே. கனகசபாபதி ஐயர் முதலியோர் உறுப்பினராகவும் இடம்பெற்றனர்.

2012 ஆம் ஆண்டில் பேராசிரியர் அ. சண்முகதாசின் முயற்சியினால் யாழ்ப்பாணத் தமிழ்ச் சங்கம் மீளவும் ஆரம்பிக்கப்பட்டு செயற்பட்டு வருகின்றது.



</doc>
<doc id="178408" url="https://ta.wikipedia.org/wiki?curid=178408" title="கொடிமரம்">
கொடிமரம்

கொடிமரம் என்பது இந்துக் கோவில்களில் பலிபீடத்திற்கு அருகே அமைக்கப்பெறுகின்ற கொடியேற்றுகின்ற மரமாகும். இதற்கு துவஜஸ்தம்பம் என்ற சமஸ்கிருதப் பெயரும் உண்டு. சிவாலயங்களில் கொடி மரம், நந்தி மற்றும் பலிபீடம் ஆகியவை மூலவரை நோக்கியே அமைக்கப்பெறுகின்றன. 

அடிப்பகுதியான சதுரம், அதற்கு மேல் எண்கோணவேதி அமைப்பு மற்றும் தடித்த உருளை பாகம் என இந்துக் கோவில் கொடிமரம் மூன்று பாகங்களை உடையன. இதில் சதுரப்பகுதி பிரம்மாவினையும், எண்கோணவேதி அமைப்பு திருமாலையும், உருளையமைப்பு சிவனையும் குறிப்பதாக நம்பப்படுகிறது.
இறைவனுக்கு ஏற்றப்பட வேண்டிய கொடியின் சின்னம் குறித்து சூரிய புராணத்தில் கூறப்பட்டுள்ளது. அவற்றின் அட்டவணை கீழே.



</doc>
<doc id="178415" url="https://ta.wikipedia.org/wiki?curid=178415" title="சித்தராமையா">
சித்தராமையா

கே. சித்தராமையா (பிறப்பு: ஆகத்து 12, 1948) இவர் ஒரு வழக்கறிஞரும், அரசியல்வாதியும் கருநாடக மாநில முன்னாள் முதலமைச்சரும் ஆவார்.

மைசூர் மாவட்டம், வருணா ஒன்றியத்தில் உள்ள சித்தராமனஹுன்டி என்ற கிராமம் இவரது சொந்த ஊர்.
இவர் 1978 ல் அரசியல் தனது பங்களிப்பை துவக்கினார், ஜனதா கட்சி, மற்றும் இந்திய தேசிய காங்கிரசு கட்சியில் முக்கிய பொறுப்பு வகித்தவர். 1999 - 2004 வரை கர்நாடக ஜனதா தளம் கட்சித் தலைவராக இருந்தார்.
இவர் கருநாடக சட்டசபைக்கு ஐந்து முறை தேர்ந்தெடுக்கப்பட்டார்.
இவர் இருமுறை கருநாடக மாநில துணை முதல்வராக இருந்தார்.

2013 ல் நடைபெற்ற கர்நாடக சட்டமன்ற தேர்தலில், காங்கிரஸ் கட்சியின் சார்பாக தேர்ந்தெடுக்கப்பட்டார், இவர் கர்நாடக மாநிலத்தின் 28 வது முதல்வராக காங்கிரஸ் கட்சியின் சார்பாக ஏகமனதாக தேர்வு செய்யப்பட்டு அறிவிக்கப்பட்டார். 

 


</doc>
<doc id="178418" url="https://ta.wikipedia.org/wiki?curid=178418" title="சந்திர மாதம்">
சந்திர மாதம்

பல்வேறு உலக நாடுகளிலும் சந்திரனின் சுழற்சியை அடிப்படையாகக் கொண்டு சந்திர மாதங்கள் கணிக்கப்படுகின்றன. இவை வெவ்வேறு சமயங்களின் அல்லது பண்பாடுகளின் முக்கிய கூறுகளாகின்றன.

பண்டைய அரபுக்களிடத்தில் சந்திர மாதங்களைக் குறிக்க ஒரு நாட்காட்டியும் சூரிய மாதங்களைக் குறிக்க மற்றுமொரு நாட்காட்டியும் இருந்தன. இசுலாத்தில் நோன்பு, ஹஜ், ஸக்காத் போன்ற சமய வழிபாடுகளுக்காக சந்திர மாதங்களே கணக்கிற் கொள்ளப்படுகின்றன. ஆயினும் இதிற் கருதப்படும் சந்திர மாதங்களைக் கொண்ட நாட்காட்டி முறை இசுலாத்துக்கு முன்னரே அரபியரிடம் இருந்த வழக்கமாகும். இச்சந்திர மாதங்களாவன:


இந்துக் காலக் கணிப்பு முறையான சந்திர மானத்தின் அடிப்படையில் சந்திர மாதம் என்பது ஒரு ராசியைக் கடக்க எடுத்துக் கொள்கின்ற காலமாகும். ஒரு மாதத்திற்கு வளர்பிறையான சுக்கிலபட்ச 15 நாட்களையும், தேய்பிறையான கிருஷ்ண பட்ச 15 நாட்களையும் சேர்த்து 30 நாட்களாக கணக்கிடப்படுகிறது.

பூர்ணிமாந்தா என்றும் அமாந்தா என்றும் சந்திர மாதம் வட இந்தியாவில் அழைக்கப்பெறுகிறது. 

சந்திர மாதங்கள்



இலங்கை வாழ் சிங்கள பௌத்தரிடையே சந்திர மாதங்களைக் கணிக்கும் முறையே பண்டைக் காலந் தொட்டு நடைமுறையில் இருந்து வருகிறது. ஆயினும் பண்டைய முறைக்கும் தற்கால முறைக்குமிடையே வித்தியாசங்கள் காணப்படுவதாகக் கருதப்படுகிறது. அம்மாதங்களாவன:




</doc>
<doc id="178426" url="https://ta.wikipedia.org/wiki?curid=178426" title="இயேசுவின் விண்ணேற்றம்">
இயேசுவின் விண்ணேற்றம்

இயேசுவின் விண்ணேற்றம் என்பது விவிலியத்தில் காணப்படும் கிறித்துவ நம்பிக்கைகளுள் ஒன்றாகும். இயேசு உயிர்த்தெழுந்து 40 நாட்களுக்கு பிறகு தனது உடலோடு, 11 திருத்தூதர்களின் முன்னிலையில் விண்ணேற்றம் அடைந்தார் என விவிலியம் கூறுகின்றது. இதன் முடிவில், வெண்ணுடை அணிந்த இருவர் தோன்றி, சீடர்களிடம் இயேசு எப்படி விண்ணேற்றமடைந்ததாரோ அவ்வாறே அவர் மீண்டும் வருவார் என்றனர்.

நற்செய்தி நூல்களில் இன்நிகழ்வு இருமுரையும், (லூக்கா 24:50-53 மற்றும் மாற்கு 16:19). திருத்தூதர் பணிகள் 1:9-11இலும் விவரிக்கப்பட்டுள்ளது.

நைசின் விசுவாச அறிக்கை மற்றும் திருத்தூதர்களின் நம்பிக்கை அறிக்கையில் இந்த நிகழ்வு ஒரு அடிப்படை கிறித்தவ நம்பிக்கையாக அறிக்கையிடப்பட்டது. இயேசுவின் விண்ணேற்றம், இயேசு தனது உடலோடு விண்ணகம் சென்றார் என எடுத்தியம்புவதால், அவர் தனது இறை இயல்போடு சேர்த்து மனித இயல்போடும் விண்ணகம் சென்றார் என்பதனை உறுதிபடுத்துகின்றது.

பல திருச்சபைகளில் இந்த நிகழ்வு, உயிர்ப்பு ஞாயிறுக்குப்பின் வரும் 40ஆம் நாளில் விழாவாகக் கொண்டாடப்படுகின்றது. கத்தோலிக்க திருச்சபையில் இது ஒரு கடன் திருநாளாகும். இந்தியா உட்பட சில நாடுகளில், இவ்விழா அடுத்த ஞாயிறுக்கு தள்ளி வைக்கப்பட்டுள்ளது. இவ்விழா நான்காம் நூற்றாண்டு முதலே கொண்டாடப்பட்டு வருவதற்கு சான்றுகள் உள்ளன.

இந்த நிகழ்வு, இயேசுவின் திருமுழுக்கு, தோற்றம் மாறுதல், சிலுவைச் சாவு மற்றும் உயிர்த்தெழுதலேடு சேர்த்து ஐந்து மிக முக்கிய நகழ்வுகளுள் ஒன்றாகக் கருதப்படுகின்றது.

இந்த நிகழ்வு நடந்ததாக நம்பப்படும் இடத்தில் இப்போது விண்ணேற்றச் சிற்றாலயம் உள்ளது.


</doc>
<doc id="178427" url="https://ta.wikipedia.org/wiki?curid=178427" title="யோவான் (நற்செய்தியாளர்)">
யோவான் (நற்செய்தியாளர்)

நற்செய்தியாளரான புனித யோவான் (יוחנן எபிரேயம் "Yoḥanan", பொருள் "யாவே இரக்கமுள்ளவர்", கிரேக்கம்: Εὐαγγελιστής Ἰωάννης) என்பவர் பாரம்பரியப்படி யோவான் நற்செய்தியின் ஆசிரியராவார். இவரே "யோவான் எழுதிய மூன்று திருமுகங்களின்" ஆசிரியராகவும் நம்பப்படுகின்றார். ஒருசாரார் திருவெளிப்பாட்டினை எழுதியவரும் இவரே என்கின்றனர். மேலும் யோவான் நற்செய்தியில் குறிக்கப்படும் "இயேசுவால் அதிகம் அன்பு செய்யப்பட்டவர்" இவரே என்கின்றது பாரம்பரியம். இயேசுவின் உருமாற்றம் உட்பட ஒரு சில சிறப்பான நிகழ்வுகளில் பங்கேற்ற பெருமை இவருக்கு உண்டு. இவர் அதிக ஆண்டுகள் வாழ்ந்து, அப்போஸ்தலர்களிலேயே இறுதியாக இறந்தார் எனச் சொல்லப்படுகிறது.


</doc>
<doc id="178428" url="https://ta.wikipedia.org/wiki?curid=178428" title="மா. இளையபெருமாள்">
மா. இளையபெருமாள்

மாணிக்கவாசகம் இளையபெருமாள் (1924 பிப்ரவரி 29 – 1984, இந்தியா, தாழக்குடி) என்னும் மா. இளையபெருமாள் தமிழ், மலையாளம், ஆங்கிலம் ஆகிய மூன்று மொழிகளிலும் வல்லவர். தமிழ்ப் பேராசிரியர். கவிஞர், மொழிபெயர்ப்பாளர்.

மா. இளையபெருமாள் தமிழ்நாட்டின் தென்முனையில் உள்ள கன்னியாகுமரி மாவட்டத்தில் அமைந்திருக்கும் தாழக்குடி என்னும் ஊரில் மாணிக்கவாசகம் – மாரியம்மாள் இணையருக்கு மகனாக 1924 பிப்ரவரி 29 ஆம் நாள் பிறந்தார்.

இவர் தனது உயர்நிலைக் கல்வியை சே. இ. பா. உயர்நிலைப் பள்ளியில் பெற்றார். திருநெல்வேலியில் அமைந்துள்ள மதுரை திரவியம் தாயுமானவர் இந்து கல்லூரியில் இடைநிலை வகுப்புப் (Intermediate) பயின்றார். சிதம்பரத்தில் உள்ள அண்ணாமலை பல்கலைக் கழகத்தில் தமிழிலக்கியத்தில் சிறப்பு கலை இளவர் (B.A Honours) பட்டம் பெற்றார். பின்னர் கேரளப் பல்கலைக்கழகத்தில் ஆராய்ச்சி செய்து 1954 ஆம் ஆண்டில் முனைவர் பட்டம் பெற்றார்.

மா. இளையபெருமாள் முனைவர் பெற்ற உடனேயே கேரளப் பல்கலைக்கழகத்தில் ஆராய்ச்சி உதவியாளராகப் பணியாற்றத் தொடங்கினார். பின்னர் விரிவுரையாளர், பேருரையாளர், பேராசிரியர் எனப் படிப்படியாக உயர்ந்து 1984 ஆம் ஆண்டில் ஓய்வு பெற்றார்.

மும்மொழி அறிஞரான மா. இளையபெருமாள் தமிழிலக்கண நூல்களான தொல்காப்பியம், நன்னூல், வீரசோழியம், நேமிநாதம் ஆகியவற்றை மலையாளத்தில் மொழிபெயர்த்து இருக்கிறார்.

மலையாள இலக்கியங்களான லீலாதிலகம், கேரளபாணினீயம், முனைவர் கெர்மன்குட் எழுதிய மலையாள மொழி இலக்கணம் – சொற்றொடர் காண்டம், நாராயணகுரு அடிகளாரின் தேவாரப் பாடல்கள், வள்ளத்தோள் படைப்புகள் ஆகியற்றை தமிழில் மொழிபெயர்த்திருக்கிறார்.

மா. இளையபெருமாள் 150க்கும் மேற்பட்ட கவிதைகளை இயற்றி இருக்கிறார். இக்கவிதைகள், வாழ்க்கை வண்ணம் என்னும் கவிதைத் தொகுப்பாக வெளிவந்துள்ளன.
தமிழ்ப் பேராசிரியரான மா. இளையபெருமாள் பணிவழிப் பொறுப்பாக பாரதிய ஞானபீட விருது தேர்வுக்குழு, தென்னாட்டுப் பல்கலைக் கழகப் பாடத்திட்டக் குழு, திராவிட மொழியியல் கழகம், இந்தியப் பல்கலைக் கழகத் தமிழாசிரியர் மன்றம் ஆகியவற்றில் உறுப்பினராக இருந்தார்.

மா. இளையபெருமாள் தனது 60ஆம் அகவையில் 1984 ஆம் ஆண்டில் மரணமடைந்தார்.



</doc>
<doc id="178435" url="https://ta.wikipedia.org/wiki?curid=178435" title="கர்நாடகா சட்டமன்ற தேர்தல், 2013">
கர்நாடகா சட்டமன்ற தேர்தல், 2013

2013 கர்நாடகா சட்டமன்ற தேர்தல் மே 5, 2013 அன்று நடந்தது. மொத்தம் உள்ள 224 தொகுதிகளில் 223 தொகுதிகளுக்கு நடந்த தேர்தலில் காங்கிரசு 121 தொகுதிகளில் வென்று பெரும்பான்மையுடன் ஆட்சி அமைக்கிறது. ஆளும் பாஜக 40 தொகுதிகளில் மட்டுமே வென்றது. மதசார்பற்ற ஜனதா தளம் 40 தொகுதிகளில் வென்றது.

பிரியபட்டணா தொகுதியில் பாஜக வேட்பாளர் மரணமடைந்ததால் அங்கு தேர்தல் மே 28 அன்று நடைபெறும் . 

கருநாடகத்தின் 4.18 கோடி வாக்காளர்களுக்கு 50,446 வாக்குச்சாவடிகள் அமைக்கப்பட்டது. 223 தொகுதிகளில் மே 5 அன்று நடந்த தேர்தலில் 70.23% வாக்குப்பதிவு நடந்தது. 



</doc>
<doc id="178457" url="https://ta.wikipedia.org/wiki?curid=178457" title="மரியாவின் விண்ணேற்பு">
மரியாவின் விண்ணேற்பு

தூய கன்னி மரியாவின் விண்ணேற்பு என்பது கத்தோலிக்க திருச்சபை, கிழக்கு மரபுவழி திருச்சபை முதலிய பல திருச்சபைகளின் நம்பிக்கையின் படி மரியாள் தனது உலகவாழ்வின் முடிவுக்குப்பின் விண்ணகத்திற்கு உடலோடு எடுத்துக்கொள்ளப்பட்டார் என்னும் நம்பிக்கையினைக்குறிக்கும்.

1950இல் பன்னிரண்டாம் பயஸ் மரியா விண்ணேற்பு அடைந்ததை கிறித்தவ விசுவாச உண்மையாக அதிகாரப்பூர்வமாக அறிவித்தார்.

கத்தோலிக்க திருச்சபையில் இது பெருவிழாவும், கடன்திருநாளும் ஆகும். இவ்விழாவானது ஆண்டுதோறும் ஆகஸ்ட் 15-ஆம் நாள் கொண்டாடப்படுகிறது.




</doc>
<doc id="178460" url="https://ta.wikipedia.org/wiki?curid=178460" title="படலம்">
படலம்

படலம் என்பது நூல்களில் அமைக்கப்படும் பாகுபாடுகளில் ஒன்று. தொல்காப்பியம் இதனை இலக்கண நூலில் காணப்படும் சூத்திரம், ஓத்து, படலம், பிண்டம் என்னும் நான்கு உள்ளடுக்குப் படிகளில் ஒன்றாகக் குறிப்பிடுகிறது. முறையில்லாமல் (கொடி போல்) ஓடிச் பல்வகைச் செய்திகள் படர்வது படலம் எனத் தொல்காப்பியம் குறிப்பிடுகிறது. 


</doc>
<doc id="178461" url="https://ta.wikipedia.org/wiki?curid=178461" title="கொத்தர்வெளி">
கொத்தர்வெளி

கொத்தர்வெளி அல்லது ஆக்கர்வெளி எனப்படுவது கணினி, தானியங்கியல், மரவேலை, உற்பத்தி போன்ற தொழிற்கலைகள், தொழில்நுட்பம், அறிவியல் துறைகளில் ஈடுபாடு உள்ளவர்களுக்கான ஒரு பொதுவிடம் ஆகும். தன்னார்வலர்கள் பழகவும் ஒன்றுசேர்ந்து இயங்கவும் இந்த இடங்கள் பயன்படுகின்றன. பெரும்பாலும் குமுகத்தால் இயக்க வைக்கப்படும் இந்த இடங்களில் பலதரப்பட்ட கருவிகள், கணினிகள், முப்பரிமாண அச்சுப்பொறிகள், மூலப் பொருள்கள், வேலை மேசைகள் போன்றவை இருக்கும். 



</doc>
<doc id="178463" url="https://ta.wikipedia.org/wiki?curid=178463" title="பிண்டம்">
பிண்டம்

பிண்டம் என்பது நூல்களில் அமைக்கப்படும் பாகுபாடுகளில் ஒன்று. தொல்காப்பியம் இதனை இலக்கண நூலில் காணப்படும் சூத்திரம், ஓத்து, படலம், பிண்டம் என்னும் நான்கு உள்ளடுக்குப் படிகளில் ஒன்றாகக் குறிப்பிடுகிறது. பிண்டத்தை விளக்கும்போது சூத்திரம், ஓத்து, படலம் ஆகிய மூன்று உறுப்புகளும் அடங்கியது பிண்டம் என்று அது குறிப்பிடுகிறது. 

உணவுப் பிண்டம்


</doc>
<doc id="178465" url="https://ta.wikipedia.org/wiki?curid=178465" title="நியாய வணிகம்">
நியாய வணிகம்

நியாய வணிகம் என்பது வளர்ச்சியடைந்துவரும் நாட்டு உற்பத்தியாளர்களுக்கு மேம்பட்ட வணிகச் சூழலை வழங்குவதையும், அவர்களிடம் பேண்தகுவியலை ஊக்குவிப்பதையும் நோக்கமாகக் கொண்ட ஒரு சமூக இயக்கம் ஆகும். பொதுவாக நியாய வணிக சான்றளிப்பு வணிகங்கள் உற்பத்தியாளர்களிடம் இலாபத்தை மட்டும் நோக்காக் கொண்ட வணிகங்ளையும் விட கூடிய விலையில் பொருட்களைக் கொள்வனவும் செய்வார்கள். இதனூடாக உற்பத்தி தொழிலாளர்களுக்கு மேம்படுத்தப்பட்ட ஊதியத்தையும் பணிச் சூழலையும் வழங்குகிறார்கள். மேலும் உயர்ந்த சமூக சூழலிய சீர்தரங்களையும் இவர்கள் வேண்டி நிற்பார்கள்.


</doc>
<doc id="178466" url="https://ta.wikipedia.org/wiki?curid=178466" title="கொல்லாமை">
கொல்லாமை

கொல்லாமை சமண சமயத்தவரின் தலையாய அறம். கொல்லாமையில் நான்கு படிநிலைக் கோட்பாடுகள் உள்ளன. எந்த உயிரையும் கொல்லாமை, புலால் உண்ணாமை, அகிமசை, சீவகாருண்யம் என்பன அவை. 


</doc>
<doc id="178475" url="https://ta.wikipedia.org/wiki?curid=178475" title="சத்திரங்கொண்டான்">
சத்திரங்கொண்டான்

சத்திரங்கொண்டான் தமிழ்நாட்டில் திருநெல்வேலி மாவட்டம், சங்கரன்கோயில் வட்டத்தில் உள்ள ஒரு சிற்றூர். இது சங்கரன்கோவில் சட்டமன்றத் தொகுதிக்கும் தென்காசி மக்களவைத் தொகுதிக்கும் உட்பட்டது. இதன் அஞ்சல் குறியீட்டு எண் 627756.

முற்காலத்தில் வழிப்போக்கர்கள் இளைப்பாறவும் தங்குவதற்கும் இச்சிற்றூரில் சத்திரம் இருந்ததாகவும் அதன் காரணமாகவே சத்திரங்கொண்டான் எனப் பெயர் விளங்களாயிற்று என்றும் சொல்லப்படுகிறது.
குருவிகுளம் ஊராட்சி ஒன்றியத்தைச் சேர்ந்த இவ்வூரில்தான் சேர்மன் பதவியில் தேர்வுபெற்று வைகோவின் அரசியல் வாழ்க்கை தொடங்கியதாகவும் சொல்லப்படுகிறது.


</doc>
<doc id="178479" url="https://ta.wikipedia.org/wiki?curid=178479" title="தனக்குறு விளைவு">
தனக்குறு விளைவு

தனக்குறு விளைவு (Somatic effect) மற்றும் கதிர்வீச்சு வெளிப்பாடு (Radiation exposure) போன்றவை கதிர்வீச்சிற்கு ஆளானவர்களிடம் பல துன்பியல் விளைவுகளைத் தோற்றுவிக்கின்றன. அவை முடி உதிர்தல், குமட்டல், வாந்தி, தற்காலிக மலட்டுத்தன்மை, கண்புரை நோய், தோல் சிவத்தல், தோலில் புண், குருதியில் வெள்ளை அணுக்களின் எண்ணிக்கையில் மாற்றம், தாமத விளைவாக இரத்தப் புற்றுநோய், புற்றுநோய், வாழ்நாள் குறைவு முதலியவையாகும். இம்மாதிரியான விளைவுகள் கதிர்வீச்சிற்கு ஆடபட்டவரிடம் மட்டுமே காணப்படுவதால் இவ்விளைவு தனக்குறுவளைவு எனப்படுகிறது. கதிர்வீச்சுத் துறையில் பணிபுரிகிறவர்கள் இவைகளைத் தெரிந்து இருக்க வேண்டுவது அவசியமாகும்.

அணுவைப் பற்றி ...பம்பாய்த் தமிழ்ச் சங்கம்


</doc>
<doc id="178485" url="https://ta.wikipedia.org/wiki?curid=178485" title="சால்ட் லேக் அரங்கம்">
சால்ட் லேக் அரங்கம்

சால்ட் லேக் அரங்கம் ( "Salt Lake Stadium", வங்காள மொழியில் যুবভারতী ক্রীড়াঙ্গন, "யுவ பாரதி க்ரீரங்கன்",தமிழ் மொழிபெயர்ப்பு:"இந்திய இளைஞர்களுக்கான விளையாட்டரங்கம்"), மேற்கு வங்காளத்தில் கொல்கத்தாவின் புறநகர்ப் பகுதியான பிதான்நகரில் கட்டமைக்கப்பட்டுள்ள ஒரு பல்பயன்பாட்டு அரங்கமாகும்.இந்தியாவில் உள்ள அரங்கங்களிலேயே மிகப் பெரியதும் உலகில் பார்வையாளர் அளவைப் பொறுத்தளவில் இரண்டாவதும் ஆன இந்த அரங்கம் 1984ஆம் ஆண்டு சனவரியில் திறக்கப்பட்டது. 

கிழக்கு பெருநகரப் புறவழிச்சாலையில் அமைந்துள்ள இந்த அரங்கத்திற்கு எளிதாக சாலை மூலம் சென்றடைய இயலும். கொல்கத்தா மெட்ரோவின் கிழக்கு-மேற்கு தாழ்வாரத்தில் இங்கு ஒரு மெட்ரோ தொடருந்து நிலையம் கட்டப்பட்டு வருகிறது. 


</doc>
<doc id="178488" url="https://ta.wikipedia.org/wiki?curid=178488" title="சந்ததி விளைவு">
சந்ததி விளைவு

சந்ததி விளைவு (Genetic effect ) அயனியாக்கும் பண்புடையகதிர் வீச்சு, வழிவழியாக சந்த்தியரிடம் பண்புகளை எடுத்துச் செல்லும் பண்பகத்திரிகளில் (Chromosome) சடுதிமாற்றங்களைத் தோற்றுவிப்பதால் சந்த்திவிளைவுகள் தோன்றுகின்றன.இப்படிப்பட்ட விளைவாக மந்தபுத்தி உடைய குழந்தை பிறப்பது,இரத்தம் உறையாத தன்மையுள்ள நோய்,(Haemophilia) குள்ளத்தனம் (Dwarfism) முதலியன முக்கியமானவையாகும்.


</doc>
<doc id="178489" url="https://ta.wikipedia.org/wiki?curid=178489" title="சோடச உபசாரம்">
சோடச உபசாரம்

சோடச உபசாரம் என்பது இந்து கோவில்களில் இறைவனுக்கு நைவேத்யத்தினை தொடர்ந்து செய்யப்படும் பதினாறு வகையான உபசாரங்களாகும். இதனை சோடச உபசார பூஜை, சோடச தீபாராதனை, சோடச தீபாராதனை உபசாரம் எனவும் அழைப்பர். தஞ்சை நால்வரில் ஒருவரான சிவானந்தம் என்பவர் இப்பூஜைக்கு நிருத்ய நியதிகளையும் முறைகளையும் உருவாக்கியவராக அறியப்பெறுகிறார்.

இந்த உபசார முறைகள் பண்டைய இந்தியாவில் அரசர்களுக்கு செய்யப்பட்டவையாகும். பின்பு அவைகள் இறைவனுக்கு செய்யப்படுபவைகளாக மாற்றப்பட்டன.



திருமுறை காண்டல் புராணத்தில்,

பூசைக் கிரியைகள்
பஞ்சோபசாரம்
தசோபசாரம்


</doc>
<doc id="178492" url="https://ta.wikipedia.org/wiki?curid=178492" title="2012 இந்தியன் பிரீமியர் லீக்">
2012 இந்தியன் பிரீமியர் லீக்

2012 இந்தியன் பிரீமியர் லீக் (சுருக்கமாக ஐபிஎல் 5 அல்லது 2012 ஐபிஎல், டிஎல்எஃப் ஐபிஎல் 2012), இந்திய துடுப்பாட்டக் கட்டுப்பாடு வாரியத்தால் நடத்தப்படும் ஐந்தாவதுஇந்தியன் பிரீமியர் லீக் நிகழ்வாகும். இந்தப் போட்டி ஏப்ரல் 4 முதல் மே 27, 2012 வரை நடந்தது. இறுதி ஆட்டத்தில் கொல்கத்தா நைட் ரைடர்ஸ் முந்தைய வாகையாளர்களான சென்னை சூப்பர் கிங்ஸ்அணியை ஐந்து இலக்குகளில் வென்று வாகை சூடினர். இந்தப் பருவத்தில் கொச்சி இட்டசுக்கேர்சு கேரளா அணி நீக்கப்பட்டதை அடுத்து குழுவாட்டங்களில் ஒன்பது அணிகளே பங்கேற்றன.
இந்தப் போட்டியின் முதல் நான்கு அணிகளும் (கொல்கத்தா நைட் ரைடர்ஸ், சென்னை சூப்பர் கிங்ஸ், டெல்லி டேர்டெவில்ஸ், மும்பை இந்தியன்ஸ்) 2012 "சாம்பியன்சு லீக் டிவென்ட்டி20" போட்டிகளில் இந்தியா சார்பாக பங்கேற்றன. நியாயமான விளையாடல் விருது ராஜஸ்தான் ராயல்ஸ் அணிக்கு வழங்கப்பட்டது. இந்தப் பருவத்தின் விளையாட்டு வீரராக கொல்கத்தா நைட் ரைடர்சு அணியின் சுனில் நரைன் தேர்ந்தெடுக்கப்பட்டார். கிங்சு இலெவன் பஞ்சாபு மட்டையாளர் மன்தீப் சிங் போட்டியின் "உதய விண்மீனாக" அறிவிக்கப்பட்டார்.



</doc>
<doc id="178493" url="https://ta.wikipedia.org/wiki?curid=178493" title="அயோடின்-129">
அயோடின்-129

அயோடின்-129 ("Iodine-129 (I)" என்பது அயோடினின் இயற்கையில் விளையும் சமதானி ஆகும். அத்துடன் அணு உலைகளில் தோற்றுவிக்கப்படும் ஒரு கழிவுப் பொருளும் ஆகும். இதன் அரைவாழ்வுக் காலம் 15.7 மில்லியன் ஆண்டுகளாகும். இதன் காரணமாக இதனைக் கையாளுவது மிகவும் அபாயகரமானதும் கடினமானதுமாகும். இப்போது அயோடின்-129 கண்ணாடியில் கலந்து பூமிக்கடியில் புதைக்கப்படுகிறது. I ஒரு சிக்கலற்ற I ஆக மாற்றப்படுகிறது. இதற்கு வேண்டப்படுவதெல்லாம் ஆய்வுக் கூட லேசர் கதிர்களே. பேராசிரியர் கென் லெடிங்காம் (KEN Ledingham ) மற்றும் அவரது துணைவர்கள் I-129 ஐ லேசர் கதிர்களால் தாக்கி I-128 ஆக மாற்றியுள்ளார்கள். இதன் அரை ஆயுள் 25 நிமிடங்களே ஆகும். இதனை எளிதில் கையாளமுடியும். ஒரு மணி நேரத்தில் களைந்து விடலாம்.

இந்த மாற்றத்தினை பெரிய அளவில் நிகழ்த்த ஆய்வுகள் நடக்கின்றன. மேலும் லேசரைப் பயன்படுத்தி தனிம மாற்றம் செய்ய முடியும் என்பது தெளிவாகியுள்ளது. இதனால் பெட் (PET) போன்ற கருவிகளுக்கு ஐசோடோப்புகளை இனிவரும் நாட்களில் சைக்ளோட்ரான்களின் உதவி இல்லாமலே லேசர் துணையுடன் பெறலாம். சுற்றுச் சூழலைப் பாதிக்காமலே அணு உலைக் கழிவுகளை கையாளலாம்

I அணுக்கரு உலையில் யுரேனியம், புளூட்டோனியம் ஆகியவற்றின் அணுக்கருப் பிளவு மூலம் தோற்றுவிக்கப்படுகிறது. 1950கள், 60களில் மேற்கொள்ளப்பட்ட அணுகுண்டு சோதனைகளின் போது பெருமளவு அயோடின்-129 வளிமண்டலத்திற்கு வெளியேறின.


</doc>
<doc id="178494" url="https://ta.wikipedia.org/wiki?curid=178494" title="வாகன மண்டபம்">
வாகன மண்டபம்

வாகன மண்டபம் என்பது இந்துக் கோவில்களில் இறைவனின் வாகனங்களை வைக்க பயன்படுகின்ற மண்டபமாகும். இந்த மண்டபம் ஆதார மண்டப வைகையில் சேருவதில்லை. பெரும்பாலான கோவில்கள் இம் வாகன மண்டபம் ஒன்று மட்டுமே இருக்கின்றன. எனினும் சில கோவில்களில் அரிதாக பல வகையான வாகன மண்டபங்கள் காணப்படுகின்றன.

இறை வாகனங்களை விழாக்களின் போது வாகன மண்டபங்களில் மக்களின் பார்வைக்கு வைக்கின்றனர். 




</doc>
<doc id="178498" url="https://ta.wikipedia.org/wiki?curid=178498" title="வேளிர் (ஈழம்)">
வேளிர் (ஈழம்)

வேளிர் ஆட்சி தமிழகத்தில் இருந்தது போலவே ஈழத்திலும் இருந்தது. இவர்களைப் பற்றி இலங்கையின் வரலாற்று நூல்கள் மிகச் சில செய்திகளையே கூறினாலும் இலக்கையில் கிடைக்கும் 26 கல்வெட்டுகள் இவர்களை பற்றி நிரம்பவே சான்றுகளை தருகின்றன. இவர்களைப் பற்றிக் கூறும் கல்வெட்டுகள், எழுத்துப் பொறிப்புகள் அனைத்தும் பெருங்கற்காலம் சார்ந்த மையங்களிலேயே கிடைப்பதால் இவர்கள் பெருங்கற்காலத்தில் இருந்தே இலங்கையில் வலிமையுடன் இருந்தனர் என்று கூறுவார் ப. புஷ்பரட்ணம் என்னும் இலங்கை ஆய்வாளர்.

இலங்கை கல்வெட்டுகள் ஆய்வுகள் இவர்களை 'வேள்' எனக் குறிப்பிட்டுத் தலைவன் எனப் பொருள்படும் பெயர்களையும், கிராம அதிகாரி, குதிரை மேற்பார்வையாளன் என்ற பொருள் தரும் சொற்களையும் வேள் என்னும் சொல்லோடு ஒப்பிட்டுப் பார்க்கின்றன. மகாவம்சம் இவர்கள் ஆண்ட நாட்டை "வெளோசனபதாசு" எனக் குறிப்பிடுகிறது.
பூதன்,அதிரன்,உதிரன்,திரையன், திசையன்,ஆரன், போன்ற பெயர்கள் பானை ஓடுகளில் காணப்படுகின்றன.



</doc>
<doc id="178500" url="https://ta.wikipedia.org/wiki?curid=178500" title="இராசிச் சக்கரம்">
இராசிச் சக்கரம்

இராசிச் சக்கரம் என்பது பன்னிரண்டு இராசி மண்டலங்கள், நவக்கிரகங்கள், பன்னிரு வீடுகள், இருபத்தியேழு நட்சத்திரங்கள் ஆகியவற்றை கொண்ட சோதிடப் பொறியாகும். இந்த இராசிச் சக்கரம் பன்னிரண்டாகப் பிரிக்கப்படுகின்றது. இதற்கு வீடுகள் என்று பெயர். மேற்கத்திய நாடுகளில் வட்ட வடிவில் இந்த இராச்சக்கரம் அமைக்கப்பெறுகிறது. ஆனால் இந்து சோதிட முறையில் இவை கட்டங்களாக அமைக்கப்பெறுகின்றன. அதற்கு பனையோலையில் வட்டத்தினை விட கோடுகளாக வரைதல் ஏதுவாக இருந்ததே காரணம். 





</doc>
<doc id="178501" url="https://ta.wikipedia.org/wiki?curid=178501" title="கசின் ஆனந்தம்">
கசின் ஆனந்தம்

கசின் ஆனந்தம் [பிறப்பு: 1948] ஒரு சௌராஷ்டிர மொழி அறிஞர். இவரது குடும்பப் பெயர் கசின். இவரது முன்னோர்கள் காசியில் பலகாலம் வசித்து வந்ததால், இவரது முன்னோர்களின் குடும்பப்பெயர் ”கசின்” என்று காரணப்பெயராக மாறிவிட்டது.

கசின் ஆனந்தம், மதுரையில் பட்டுநெசவுத் தொழில் புரியும் சௌராட்டிரர் குடும்பத்தில் பிறந்தவர். ஐந்தாம் வகுப்பு வரை பள்ளிக்கல்வி முடித்த கசின் ஆனந்தம் வறுமை காரணமாக குலத்தொழிலான பட்டுநெசவுத்தொழில் புரிந்தார்.

தாய்மொழியான சௌராட்டிர மொழியில் ஒவ்வொரு சௌராட்டிர மக்களும் புலமை பெற வேண்டும் என்னும் கொள்கை உடைய இவர், சௌராட்டிர மொழி அறிஞர் “விப்ரபந்து” கு. வெ. பத்மனாபய்யர் அவர்களின் வழிகாட்டுதலின்படி, கசின் ஆனந்தம் சௌராட்டிர மொழியை, சௌராட்டிர மொழி ஆசிரியர். ஓபுளா. கே. இராமானந்தம் பி.ஏ.,பி.டி., அவர்களிடம் சௌராட்டிர மொழியை முழமையாக பயின்று முடித்தார்.

மூன்று இலட்சம் சௌராட்டிர மக்கள் வாழும் மதுரை மாவட்டத்தில் சுமார் ஆயிரம் பேர் சௌராட்டிர மொழியை எழுதப் படிக்க தெரிந்தவர்களாக உள்ளனர். எனவே பேச்சு வழக்கில் மட்டுமே உள்ள சௌராட்டிர மொழியை, சௌராட்டிர சமூக மக்கள் அனைவரும் சௌராட்டிர மொழியை எழுதப் படிக்க தெரிந்து கொண்டால் மட்டுமே சௌராட்டிர மொழியில் கதைகள், நாவல்கள், இலக்கியங்கள்,காவியங்கள், புராணங்கள் படிக்க முடியும் என்று கருதி தமது தாய் மொழியில் மகாபாராதம காவியம் எழுத முடிவு செய்தார்.

சௌராட்டிர மொழியில் பல கவிதைகள், கதைகள் படைத்துள்ளார். இவர் ஒபுளா. ஒ. கே. இராமானந்தம் அவர்களிடம் சௌராட்டிர மொழியை கற்றார். சௌராட்டிர மொழியில் இராமாயண இதிகாசம் உரைநடை வடிவிலும், செய்யுள் வடிவிலும், கவிதை வடிவிலும் நான்கு இராமாயணம் காவியம் உள்ளது. ஆனால் ஒரு மகாபாரத காவியம் கூட இல்லை. அருணாசலக் கவிராயர், தமிழில் கவிதை வடிவில் பாடிய இராமாயணத்தை வர்ண மெட்டுகளின்படி வேங்கட சூரி சுவாமிகள் சௌராட்டிர மொழியில் சங்கீத இராமயணத்தை பாடியுள்ளதால் கசின் ஆனந்தம், வியாசரின் மகாபாரத காவியத்தை சௌராட்டிர மொழியில் புதுக்கவிதை வடிவில் மொழிபெயர்க்க முடிவு செய்தார்.

சமய இலக்கிய தமிழறிஞர் நாஞ்சில் கிருட்டிணப்பிரியன், கசின் ஆனந்தத்தின் முயற்சியை பாராட்டி சௌராட்டிர மொழியில் மகாபாரதம் எழுதத் தேவையான உதவிகள் செய்ததுடன் ஆக்கமும் ஊக்கமும் அளித்தார். அவரது குடும்பத்தாரும் அவரின் முயற்சியில் பங்கு கொண்டனர். வறுமையில் வாடிய கசின் ஆனந்தம் பகலில் நெசவுத் தொழில் செய்தும், இரவில் சௌராட்டிர மொழியில் மகாபாரதம் எழுதுவதுமாக இருந்தார்.

கசின் ஆனந்தம் சௌராட்டிர மொழியில் மகாபாரத காவியத்தை எழுதுவதற்கு சௌராட்டிர மொழி அறிஞர் ஓபுளா. எஸ். சுப்பிரமணியன் தேவையான உதவிகள் செய்தார். சௌராட்டிர மொழியில் மிகப்புலமை பெற்றிருந்தும் வறுமையின் காரணமாக சௌராட்டிர மொழியில் தான் எழுதிய குரு வம்சத்தில் பிறந்த பாண்டவர்களின் கதையை பாண்டவுன் கெதொ எனும் தலைப்பில் ஆயிரம் பக்கங்கள் கொண்ட புதுக்கவிதை வடிவில் சௌராட்டிர மொழியில் அமைந்த மகாபாரத காவியத்தை வெளிக்கொணர, தேவையான பணம் இல்லாததால் அதனை வெளியிட எட்டு ஆண்டு காலம் தாமதம் ஆயிற்று.

பின்பு பலவகைகளில் நான்கு இலட்சம் ரூபாய் திரட்டி ரூபாய் 700 மதிப்புள்ள பாண்டவுன் கெதொ எனும் மகாபாரத காவியத்தை சௌராட்டிர மொழியில் 500 பிரதிகள் அச்சடித்து ஏப்ரல் 28, 2013ல் மதுரை ”நடனகோபால நாயகி மந்திர்” அரங்கத்தில் வெளிடப்பட்டது. சௌராட்டிர மொழியில் மகாபாரதம் என்ற காப்பியம் இல்லாத குறையை நீக்கியவர் கசின் ஆனந்தம்.





</doc>
<doc id="178506" url="https://ta.wikipedia.org/wiki?curid=178506" title="இராபர்ட்டோ செவெதோ">
இராபர்ட்டோ செவெதோ

இராபர்ட்டோ கார்வல்லோ தெ செவெதோ ("Roberto Carvalho de Azevêdo", ; பிறப்பு: அக்டோபர் 3, 1957) பிரேசில்|பிரேசிலிய பேராளரும் உலக வணிக அமைப்பில் 2006ஆம் ஆண்டிலிருந்து பிரேசிலின் தூதராகப் பணியாற்றியவரும் ஆவார். மே 2013இல் இவர் உலக வணிக அமைப்பின் தலைமை இயக்குநராகத் தேர்ந்தெடுக்கப்பட்டுள்ளார். 2013, செப்டம்பர் ஒன்றுக்குப் பிறகு தற்போதைய தலைமை இயக்குநர் பாசுகல் லாமியிடமிருந்து பொறுப்பேற்றுக் கொள்கிறார்.
தாய்மொழியான போர்த்துகீசியத்தைத் தவிர்த்து ஆங்கிலம், பிரான்சியம், எசுப்பானியம் மொழிகளிலும் வல்லமை படைத்த செவெதோ பிரேசிலியாப் பல்கலைக்கழகத்திலிருந்து மின்னியல் பொறியியலில் படம் பெற்றுள்ளார். பின்னதாக ரியோ பிராங்கோ இன்ஸ்ட்டியூட்டிலிருந்து பன்னாட்டு உறவாண்மையில் மேற்பட்டம் பெற்றார்.
இராபர்ட்டோ செவெதோ பிரேசிலின் வெளியுறவுத் துறையில் 1984ஆம் ஆண்டில் பணியிலமர்ந்தார். வாசிங்டன் டி.சி (1988–91) மற்றும் மான்டிவெடீயோ (1992–94) நகரங்களில் உள்ள பிரேசிலின் தூதரகங்களிலும் ஜெனீவாவில் உள்ள ஐக்கிய நாடுகளின் அலுவலகத்தில் உள்ள நிரந்தரப் பேராளர் அலுவலகத்திலும் (1997–2001) பணி புரிந்துள்ளார்.

கீழ்கண்ட பதவிகளில் இவர் இருந்துள்ளார்:
2008இலிருந்து ஜெனீவாவில் உலக வணிக அமைப்பு உள்ளிட்ட பல பொருளாதார அமைப்புக்களிடம் பிரேசிலின் சார்பாளராகப் பங்கேற்றுள்ளார்.

பிரேசிலுக்கும் ஐக்கிய அமெரிக்காவிற்கும் இடையிலான பருத்திப் பிணக்கை பேச்சுவார்த்தைகள் மூலமாக தீர்த்து வைத்தவர்களில் முதன்மையானவராக இருந்தார். தோஹா வட்டங்களில் பிரேசிலின் சார்பாளராக வாதாடினார்.

செவெதோ சக தூதரும் ஜெனீவாவிலுள்ள ஐக்கிய நாடுகள் அலுவலகத்தில் நிரந்தர பேராளருமான மரியா நசரெத் ஃபரானியைத் திருமணம் புரிந்துள்ளார்; இருவருக்கும் இரு மகள்கள் பிறந்துள்ளனர்.


</doc>
<doc id="178519" url="https://ta.wikipedia.org/wiki?curid=178519" title="கம்யூனிஸ்ட் அகிலம்">
கம்யூனிஸ்ட் அகிலம்

கம்யூனிஸ்ட் அகிலம் பொதுவுடைமை அனைத்துலகம் (Communist International) என்பது ஒர் அனைத்துலக பொதுவுடைமை அமைப்பு ஆகும். இது‍ நான்கு‍ அகிலங்களைக் கொண்டது. முதல் அகிலம் கார்ல் மார்க்ஸ் மற்றும் பிரெட்ரிக் எங்கெல்சு ஆகியோரால் தலைமை தாங்கப்பட்டது.
கம்யூனிஸ்ட் அகிலம் நான்கு‍ பிரிவுகளாக பிரிக்கப்படுகிறது. 

மார்க்சும் – ஏங்கெல்சும் இங்கிலாந்தில் இருந்த போது சார்ட்டிஸ்டுகளுடனும், பிரான்சு, செருமனி மற்றும் இதர நாட்டு தொழிலாளர் குழுக்களுடனும் தொடர்பு கொண்டிருந்தனர். இந்நிலையில் 1847ஆம் ஆண்டு "நீதியாளர் கழகம்" என்ற பெயரில் செயல்பட்டு வந்த அமைப்பு, மார்க்ஸ் – ஏங்கெல்சுடன் தொடர்பு கொண்டு, அவர்களைத் தங்களது அமைப்பில் இணையும்படி கேட்டுக் கொண்டதன் அடிப்படையில் மார்க்சும் – ஏங்கெல்சும் இவ்வமைப்பில் இணைந்துக் கொண்டதோடு, நீதியாளர் கழகமாக இருந்த இவ்வமைப்பின் பெயரை “கம்யூனிஸ்ட் அகிலம்” என்று மாற்றினர். 1864 செம்படம்பர் 28 இல் லண்டனில் சில நாடுகளைச் சேர்ந்த தொழிலாளர் சங்கங்கள், மற்றும் சனநாயக இயக்கங்களின் கூட்டத்தில் அகிலம் நிறுவப்பட்டது. அக்கூட்டத்தில் சர்வதேசத் தொழிலாளர் சங்கம் நிறுவுவது‍ என முடிவும் செய்யப்பட்டது. புதிய அமைப்பின் விதிமுறைகள் அமைக்கும் பொறுப்பு கார்ல் மார்க்சுக்கு‍ அளிக்கப்பட்டது. 

கார்ல் மார்க்சின் வழிகாட்டுதலோடு துவக்கப்பட்டு இயங்கியதுதான் சர்வதேச தொழிலாளர் அமைப்பு ("International Working men’s Association"); பின்பு அது முதல் சர்வதேச அகிலம் (First International) 1864-1876 என குறிப்பிடப்பட்டது.

மார்க்ஸ் பங்கு பெற்ற கம்யூனிஸ்ட் அகிலம் அமைப்பின் பொதுவான வழி காட்டுதலில் இன்றைய தொழிலாளர் இயக்கத்திற்கான தத்துவார்த்த, ஸ்தாபன அடிப்படையினை முதல் அகிலம் உருவாக்கியது. தொழிலாளர் இயக்கத்தை உருவாக்க முயன்ற சில தலைவர்களும், அறிவாளிகளும் பிரான்சு, செருமனி, சுவிட்சர்லாந்து, இத்தாலி, உருசியா போன்ற நாடுகளிலிருந்து வெளியேற்றப்பட்டனர். இவர்கள் ஒன்று கூடி லண்டன், பாரிசு மற்றும் பிரசெல்சு ஆகிய நகரங்களில் அமைத்தது தான் கம்யூனிஸ்ட் அகிலம். அதற்காக மார்க்ஸ் - எங்கெல்ஸ் அறிக்கை தயாரித்து பிப்ரவரி 1848-ல் வெளியிட்டனர்.

”அனைத்து நாடுகளிலும் சோசலிசத்தின் வெற்றிக்கான விஞ்ஞானம்; கம்யூனிச சமூகம் கட்டப்படுவதற்கான விஞ்ஞானம்” என்று பின்பு ஸ்டாலினால் விளக்கிச் சொல்லப்பட்ட மார்க்சிய தத்துவத்தை உலக கண்ணோட்டத்தை, விஞ்ஞான சோசலிசத்தை தொழிலாளி வர்க்கத்திடையே எடுத்துச் செல்லும் பணியினை முதல் அகிலம் நிறைவேற்றியது.

பொதுவாக, அரசின் வர்க்கத் தன்மை பற்றி, குறிப்பாக முதலாளித்துவ அரசின் தன்மை பற்றி தெளிவுபடுத்தி தொழிலாளி வர்க்கம் எடுக்க வேண்டிய கொள்கை நிலை பற்றியும், தொழிற்சங்கங்களின் பணி பற்றியும், ஜனநாயக வாக்குரிமை பற்றியும், பெண்கள் நிலை பற்றியும் விவாதித்து ஒரு கூட்டு சிந்தனைக்கான தளத்தை அந்த அகிலம் உருவாக்கியது. அத்துடன் நீதியாளர் கழகத்தின் உறுப்பினர் அட்டைகளில் “அனைத்து மனிதர்களும் சகோதரர்களே” என்ற கோஷம் இடம் பெற்றிருந் ததை அகற்றி விட்டு, “உலகத் தொழிலாளர்களே ஒன்று சேருங்கள்!” என்ற புரட்சிகரமான முழக்கத்தை முன்வைத்தனர்.

தொழிலாளி வர்க்கத்தின் அரசியல் கட்சி உருவாக்கப்படுவதன் தேவையினை எடுத்துக் காட்டி, அதன் அடிப்படை நடைமுறைகளை விளக்கிச் சொன்னது; விவசாய வர்க்கத்துடனான அதன் உறவு, யுத்தம் பற்றி அதன் கண்ணோட்டம் மற்றும் தேசிய இனப்பிரச்சனை குறித்து அதன் பார்வை, ஏன் ஆயுதம் தாங்கிய போராட்ட வழிமுறைகள் பற்றி கூட பாரிஸ் கம்யூன் ("Paris_Commune", 1871) அனுபவம் மூலம் அகிலத்திற்கு கிடைத்தது. தொழிலாளி வர்க்கம் அதன் உடனடி கோரிக்கைகளை புரட்சி லட்சியங்களோடு எப்படி இணைப்பது என்றும் அகிலம் விவாதித்தது.
1866-ல் ஜெனிவாவில் நடந்த அகிலத்தின் மாநாட்டில் மார்க்ஸ் எழுதி முன்மொழியப்பட்ட தீர்மானம், மார்க்ஸ் எழுதிய பிரான்சின் உள்நாட்டுப் போர் போன்ற ஆவணங்கள், அப்போது வெளியிடப்பட்ட மார்க்சின் மூலதனம் நூலின் முதல் பகுதி போன்றவை தொழிலாளி வர்க்கத்திற்கு வழி காட்டின. பல நாடுகளில் - ஐரோப்பிய நாடுகளில், வேலை நிறுத்தங்களுக்கும், அரசியல் போராட்டங்களுக்கும் அகிலத்தின் வழி காட்டுதல் கிடைத்தது; தொழிற்சங்கங்கள் கட்டப்பட்டன; சோசலிச கோட்பாடுகளை பல்வேறு வடிவங்களில் செயல்பட முனைந்த சோசலிஸ்ட் கட்சிகள் உருவாவதற்கான அடித்தளம் போடப்பட்டது; முதலாம் அகிலத்தின் குழந்தை என எங்கெல்சால் “பாரிஸ் கம்யூன்” குறிப்பிடப்பட்டது.

முதல் அகிலத்தில் பிரதானமாக பங்கேற்ற மார்க்சிய தலைமை கடுமையான தத்துவார்த்தப் போராட்டங்களை நடத்த வேண்டியிருந்தது. முதல் அகிலத்தில் பல்வேறு குழுக்கள் பங்கு பெற்றிருந்தன. நடைமுறை உத்திகளை மேற்கொள்ளாது சோசலிசம் பற்றிய கற்பனை வாத அணுகுமுறையின் தாக்கம் இருந்தது; வர்க்கப் போராட்டத்தை மறுக்கும் குட்டி பூர்ஷ்வா கருத்தோட்டம் கொண்ட புருதோன் போன்றவர்களின் தாக்கமும் இருந்தது; தொழிலாளர்களும், விவசாயிகளும் முதலாளிகளிடமிருந்தும், நிலப்பிரபுக்களிடமிருந்தும் விடுதலை பெறுவது இயலாது என்றும், பெண்களின் இடம் வீடு தானே தவிர அரசியல் அல்ல என்ற கருத்தையும் முன் வைத்தவர் புரூதோன். இத் தகைய பிற்போக்குத்தனமான கண்ணோட்டத் தோடு அவர் எழுதிய வறுமையின் தத்துவம் என்ற நூலுக்கு மார்க்ஸ் தத்துவத்தின் வறுமை என்று எழுதி தெளிவு படுத்த வேண்டியிருந்தது. ஆயுதம் தாங்கி சில சதி வேலைகளின் மூலம் மாற்றம் காண்பதில் நம்பிக்கை கொண்டிருந்த பகுனின், பிளாங்கி போன்றவர்களின் கருத்துக்களை எதிர்த்துப் போராட வேண்டியிருந்தது; தொழிற்சங்கச் சுவர்களைத் தாண்டி எதுவும் இல்லை என்ற கருத்தை எதிர்த்து அரசியல் ரீதியான அனைத்து ஒடுக்கப்பட்ட வர்க்கங்களின் நலன்களை பிரதிநிதித்துவப்படுத்தும் பணியினை தொழிற்சங்கங்கள் ஏற்க வேண்டும் என்று மார்க்ஸ் சுட்டிக் காட்டினார். தொழிலாளர்கள் ஒரு அமைப்பாக சேர்வதிலும், வேலைநிறுத்தப் போராட்டங்களில் ஈடுபடுவது குறித்தும் நம் பிக்கையற்ற ஜெர்மனியின் பெர்டினண்டு லசாலே போன்றவர்களின் கருத்துக்களை எதிர்த்து மார்க்ஸ் தத்துவார்த்தப் போராட்டத்தை நடத்தினார்.

இரண்டாவது அகிலத்தின் காலகட்டம் (1889–1914)

1889 ஜூலை 14 அன்று பாரீசில் சோசலிஸ்ட் தொழிலாளர்களின் ‘சர்வதேச தொழிலாளர் பாராளுமன்றம் கூடியது” 18 நாடுகளில் இருந்து 400 பிரதிநிதிகள் இக்கூட்டத்தில் பங்கேற்றனர். ஏங்கெல்ஸூம், பிரபல சோசலிஸ்ட் தலைவர்களான ஆகஸ்ட் பெல், வில்லியம் லீப்னெக்ட் உட்பட பலர் இக்கூட்டத்தில் பங்கேற்றனர். இக்கூட்டமே இரண்டாவது அகிலத்தின் துவக்கமாக அமைந்தது.

1914 இல் முதல் உலகப் போர் தொடங்கியபோது‍ இரண்டாவது‍ அகிலத்தின் தலைவர்கள் சந்தர்ப்பவாதத்திற்கு‍ உள்ளானதால் இரண்டாம் அகிலம் 1914 இல் கலைக்கப்பட்டது. 



</doc>
<doc id="178558" url="https://ta.wikipedia.org/wiki?curid=178558" title="ரோண்ட்கன் (அலகு)">
ரோண்ட்கன் (அலகு)

இராண்ஜன் (Roentgen ) எக்சு மற்றும் காமா கதிர்கள் கண்டுபிடிக்கப்பட்டு ஒருசில மாதங்களிலேயே அவை மருத்துவத்தில் பயன்பாட்டிற்கு வந்துவிட்டன.அவைகளை அளவிட சரியான அலகு(Unit) வரையறை செய்யப்பட வில்லை.1927-ல் கூடிய பன்நாட்டு கதிரியல் மாநாடு (International Radiological congres)இராண்ஜன் எனும் அலகை பரிந்துரைத்தது. 1938-ல் கூடிய மாநாடு,அடியில் கண்டவாறு இராண்ஜனுக்கு விளக்கம் அளித்தது.

எந்த அளவு எக்சு அல்லது காமா கதிர்கள் திட்ட அழுத்தத்திலம் வெப்பநிலையிலும் (standard temperature and presure) ஒரு கன சென்றி மீட்டர் வளிமத்தில் ஒரு நிலைமின்அலகு (Electrostatic unit) மின்னூட்ட இணையினைத்(ion pairs) தோற்றுவிக்கிறதோ அந்த அளவு ஒரு இராண்ஜன் எனப்படும்.

STP -0°C and 760 mm of Hg

one cc of dry air 0.00129 gm/cc


</doc>
<doc id="178573" url="https://ta.wikipedia.org/wiki?curid=178573" title="குறும்பூழ்ச்சண்டை">
குறும்பூழ்ச்சண்டை

குறும்பூழ் என்பது காடைப் பறவை. இதனை வீடுகளில் வளர்த்து ஒன்றோடொன்று சண்டையிட்டுக்கொள்ளும்படி மோதவிட்டு வேடிக்கைப் பார்ப்பது சங்ககாலப் பழக்கவழக்கங்களில் ஒன்று. இதனை ஒரு வேடிக்கை விளையாட்டு எனலாம். 

பரத்தையிடம் சென்றுவந்தான் என்று தலைவி தலைவனிடம் ஊடுகிறாள். இல்லை குறும்பூழ்ப்போர் பார்த்துவிட்டு வந்தேன். வேறொன்றும் அறியேன் என்கிறான் தலைவன். 

நீ பார்த்து வந்த குறும்பூழ்ப்போரை அறிவேன் அது இப்படிப்பட்டது என்று என்று தலைவி கூறித் தலைவன் கூறியதை பொய் என்கிறாள். அப்போது குறும்பூழ்ப் பறவை காலோடு கால் கோத்துக்கொண்டு போரிட்டுக்கொள்ளும் என்பதைக் குறிப்பிடுகிறாள். 


</doc>
<doc id="178587" url="https://ta.wikipedia.org/wiki?curid=178587" title="வி. விஜயகுமார்">
வி. விஜயகுமார்

வி. விஜயகுமார் என்பவர் ஓர் மலையாள எழுத்தாளர் ஆவார். 


இவர் 1962 ஆம் ஆண்டு ஜூலை 5 ஆம் தேதி பிறந்தார். இவரது சொந்த ஊர் தொடுபுழைக்கடுத்த குடயத்தூர். இவரது பெற்றோர் வி., வாசுதேவன் நாயர் - பி. என். கமலம்மா ஆவர். கேரள அரசுப் பள்ளியிலும், பின்னர் காஞ்ஞிரப்பள்ளி செயிண்ட் டொமினிக்ஸ் கல்லூரியிலும், மலப்புறம் கவ கல்லூரியிலும் பயின்றார்..



</doc>
<doc id="178589" url="https://ta.wikipedia.org/wiki?curid=178589" title="கேரள வன ஆராய்ச்சி நிறுவனம்">
கேரள வன ஆராய்ச்சி நிறுவனம்

கேரள வன ஆராய்ச்சி நிறுவனம் என்பது கேரள மாநில அரசினால் வன ஆராய்ச்சிக்காக நிறுவப்பட்ட கழகம் ஆகும். இதன் தலைமையகம் திருச்சூரில் அமைந்துள்ளது. இது 1975 ஆம் ஆண்டும் கேரள அரசின் அறிவியல், தொழில்நுட்பத் துறையின் கீழ் தொடங்கப்பட்டது. பின்னர் அறிவியல், தொழில்நுட்பம், சுற்றுச்சூழல் ஆகியவற்றிற்கான கேரள கவுன்சிலின் கீழ் கொண்டு வரப்பட்டது.



</doc>
<doc id="178590" url="https://ta.wikipedia.org/wiki?curid=178590" title="மலட்டுப் பூச்சி முறை">
மலட்டுப் பூச்சி முறை

மலட்டுப் பூச்சி முறை () என்பது மனிதர்களுக்கும் வளர்ப்பு விலங்குகளுக்கும் தொல்லைகொடுக்கும் பூச்சிகளை அழிக்கக் கைகொள்ளப்படும் ஒரு முறையாகும். 

அயனியாக்கும் கதிர்வீச்சு மலட்டுத்தன்மையினை ஏற்படுத்துகிறது. ஆண் பூச்சிகளை சேகரித்து அவற்றைப் போதிய அளவு கதிர்வீச்சிற்கு ஆட்படுத்தி பூச்சி இனத்துடன் கலக்கவிட்டால், பெண் பூச்சிகளுடன் கலந்தாலும் இனப்பெருக்கம் ஆவதில்லை. இவ்வாறு கதிர்வீச்சிற்குள்ளான பூச்சிகளை மீண்டும் மீண்டும் அதன் இனத்துடன் கலக்கவிட்டால் படிப்படியாகப் பூச்சி இனம் மிகவும் குறைந்துவிடும். இம்முறையே மலட்டுப் பூச்சி முறை எனப்படுகிறது.


</doc>
<doc id="178592" url="https://ta.wikipedia.org/wiki?curid=178592" title="பௌத்தவியல்">
பௌத்தவியல்

பௌத்த சமயம், புத்தர், பௌத்த சமய நம்பிக்கைகள், பண்பாடு ஆகியவை தொடர்பான கல்வி பௌத்தவியல் எனப்படும். இதனை புத்தவியல் என்றும் பௌத்த சமயவியல் என்றும் குறிப்பிடுவர். சமயத்தின் வெவ்வேறு பிரிவுகளில் உள்ள பண்பாடுகளும் வேறுபட்ட நம்பிக்கைகளும் இதனுள் அடங்கும்.


</doc>
