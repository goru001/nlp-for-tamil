<doc id="295832" url="https://ta.wikipedia.org/wiki?curid=295832" title="கிழக்கு கானோவெர் நகரியம், நியூ செர்சி">
கிழக்கு கானோவெர் நகரியம், நியூ செர்சி

கிழக்கு கானோவெர் நகரியம் ( East Hanover Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 8.14 சதுர கிலோ மீற்றர் பரப்பளவைக் கொண்டுள்ளது. இதில் 7.89 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.24 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 11,157 ஆகும். கிழக்கு கானோவெர் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,413.7 குடிமக்கள் ஆகும். 


</doc>
<doc id="295833" url="https://ta.wikipedia.org/wiki?curid=295833" title="புலோர்கம் பார்க், நியூ செர்சி">
புலோர்கம் பார்க், நியூ செர்சி

புலோர்கம் பார்க் ( Florham Park ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 7.54 சதுர கிலோ மீற்றர் பரப்பளவைக் கொண்டுள்ளது. இதில் 7.29 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.25 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 11,696 ஆகும். புலோர்கம் பார்க் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,604.9 குடிமக்கள் ஆகும். 


</doc>
<doc id="295834" url="https://ta.wikipedia.org/wiki?curid=295834" title="கனோவர் நகரியம், நியூ செர்சி">
கனோவர் நகரியம், நியூ செர்சி

கனோவர் நகரியம் ( Hanover Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 10.73 சதுர கிலோ மீற்றர் பரப்பளவைக் கொண்டுள்ளது. இதில் 10.52 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.20 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 13,712 ஆகும். கனோவர் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,302.8 குடிமக்கள் ஆகும். 


</doc>
<doc id="295835" url="https://ta.wikipedia.org/wiki?curid=295835" title="கார்டிங் நகரியம், நியூ செர்சி">
கார்டிங் நகரியம், நியூ செர்சி

கார்டிங் நகரியம் ( Harding Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 20.44 சதுர கிலோ மீற்றர் பரப்பளவைக் கொண்டுள்ளது. இதில் 19.92 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.53 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3,838 ஆகும். கார்டிங் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 192.7 குடிமக்கள் ஆகும். 


</doc>
<doc id="295836" url="https://ta.wikipedia.org/wiki?curid=295836" title="ஜெபர்சன் நகரியம், நியூ செர்சி">
ஜெபர்சன் நகரியம், நியூ செர்சி

ஜெபர்சன் நகரியம் ( Jefferson Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 43.11 சதுர கிலோ மீற்றர் பரப்பளவைக் கொண்டுள்ளது. இதில் 39.13 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 3.98 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 21,314 ஆகும். ஜெபர்சன் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 544.7 குடிமக்கள் ஆகும். 


</doc>
<doc id="295837" url="https://ta.wikipedia.org/wiki?curid=295837" title="கின்னெலோன், நியூ செர்சி">
கின்னெலோன், நியூ செர்சி

கின்னெலோன் ( Kinnelon ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 19.19 சதுர கிலோ மீற்றர் பரப்பளவைக் கொண்டுள்ளது. இதில் 17.99 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.20 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 10,248 ஆகும். கின்னெலோன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 569.7 குடிமக்கள் ஆகும். 


</doc>
<doc id="295838" url="https://ta.wikipedia.org/wiki?curid=295838" title="லின்கோன் பார்க், நியூ செர்சி">
லின்கோன் பார்க், நியூ செர்சி

லின்கோன் பார்க் ( Lincoln Park ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 6.91 சதுர கிலோ மீற்றர் பரப்பளவைக் கொண்டுள்ளது. இதில் 6.38 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.53 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 10,521 ஆகும். லின்கோன் பார்க் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,649.0 குடிமக்கள் ஆகும். 


</doc>
<doc id="295839" url="https://ta.wikipedia.org/wiki?curid=295839" title="லாங் கில் நகரியம், நியூ செர்சி">
லாங் கில் நகரியம், நியூ செர்சி

லாங் கில் நகரியம் ( Long Hill Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 12.14 சதுர கிலோ மீற்றர் பரப்பளவைக் கொண்டுள்ளது. இதில் 11.85 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.29 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 8,702 ஆகும். லாங் கில் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 734.3 குடிமக்கள் ஆகும். 


</doc>
<doc id="295840" url="https://ta.wikipedia.org/wiki?curid=295840" title="மடிசன், நியூ செர்சி">
மடிசன், நியூ செர்சி

மடிசன் ( Madison ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 4.22 சதுர கிலோ மீற்றர் பரப்பளவைக் கொண்டுள்ளது. இதில் 4.21 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.01 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 15,845 ஆகும். மடிசன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3,767.9 குடிமக்கள் ஆகும். 


</doc>
<doc id="295841" url="https://ta.wikipedia.org/wiki?curid=295841" title="மெந்தம், நியூ செர்சி">
மெந்தம், நியூ செர்சி

மெந்தம் ( Mendham Borough ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 6.00 சதுர கிலோ மீற்றர் பரப்பளவைக் கொண்டுள்ளது. இதில் 5.95 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.05 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 4,981 ஆகும். மெந்தம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 837.1 குடிமக்கள் ஆகும். 


</doc>
<doc id="295842" url="https://ta.wikipedia.org/wiki?curid=295842" title="மெந்தம் நகரியம், நியூ செர்சி">
மெந்தம் நகரியம், நியூ செர்சி

மெந்தம் நகரியம் ( Mendham Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 18.10 சதுர கிலோ மீற்றர் பரப்பளவைக் கொண்டுள்ளது. இதில் 17.87 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.23 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 5,869 ஆகும். மெந்தம் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 328.4 குடிமக்கள் ஆகும். 


</doc>
<doc id="295843" url="https://ta.wikipedia.org/wiki?curid=295843" title="மைன் கில் நகரியம், நியூ செர்சி">
மைன் கில் நகரியம், நியூ செர்சி

மைன் கில் நகரியம் ( Mine Hill Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 3.03 சதுர கிலோ மீற்றர் பரப்பளவைக் கொண்டுள்ளது. இதில் 2.94 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.09 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3,651 ஆகும். மைன் கில் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,241.6 குடிமக்கள் ஆகும். 


</doc>
<doc id="295844" url="https://ta.wikipedia.org/wiki?curid=295844" title="மொன்ட்வில் நகரியம், நியூ செர்சி">
மொன்ட்வில் நகரியம், நியூ செர்சி

மொன்ட்வில் நகரியம் ( Montville ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 19.06 சதுர கிலோ மீற்றர் பரப்பளவைக் கொண்டுள்ளது. இதில் 18.48 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.58 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 21,528 ஆகும். மொன்ட்வில் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,165.0 குடிமக்கள் ஆகும். 


</doc>
<doc id="295845" url="https://ta.wikipedia.org/wiki?curid=295845" title="மோரிசு பிளைன்சு, நியூ செர்சி">
மோரிசு பிளைன்சு, நியூ செர்சி

மோரிசு பிளைன்சு ( Morris Plains ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.59 சதுர கிலோ மீற்றர் பரப்பளவைக் கொண்டுள்ளது. இதில் 2.56 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.04 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 5,532 ஆகும். மோரிசு பிளைன்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2,163.5 குடிமக்கள் ஆகும். 


</doc>
<doc id="295846" url="https://ta.wikipedia.org/wiki?curid=295846" title="மோரிசுடவுன், நியூ செர்சி">
மோரிசுடவுன், நியூ செர்சி

மோரிசுடவுன் ( Morristown ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு சிறுநகரம் ஆகும்.

2010இன் மதிப்பீட்டின் அடிப்படையில் இது 3.03 சதுர கிலோ மீற்றர் பரப்பளவைக் கொண்டுள்ளது. இதில் 2.93 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.10 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 18,411 ஆகும். மோரிசுடவுன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 6,284.9 குடிமக்கள் ஆகும். 


</doc>
<doc id="295849" url="https://ta.wikipedia.org/wiki?curid=295849" title="ஆச்சார்யா நரேந்திர தேவ் நகர் தொடருந்து நிலையம்">
ஆச்சார்யா நரேந்திர தேவ் நகர் தொடருந்து நிலையம்

ஆச்சார்யா நரேந்திர தேவ் நகர் தொடருந்து நிலையம் "(Acharya Narendra Dev Nagar railway station)" என்பது உத்தரப் பிரதேச மாநிலம், பைசாபாத் மாவட்டத்தில் உள்ள ஒரு சிறிய தொடருந்து நிலையம் ஆகும். பைசாபாத் நகரத்திற்கு உதவுகின்ற இத்தொடருந்து நிலையம் ஆங்கிலத்தில் ACND என்று சுருக்கமாகக் குறிக்கப்படுகிறது. இங்கு இரண்டு நடைமேடைகள் போதுமான நீர் மற்றும் சுகாதார வசதிகள் உள்ளிட்ட பல வசதிகள் இல்லாமல் இருக்கின்றன. இந்தச் சிறிய தொடருந்து நிலையம் நகரின் மையத்தில் உள்ள சந்தைக்கு அருகில் அமைந்துள்ளது. பைசாபாத் நகரை அடைவதற்கு உதவும் மற்றொரு நிலையமாக ஆச்சார்யா நரேந்திர தேவ் நகர் தொடருந்து நிலையம் உள்ளது


</doc>
<doc id="295850" url="https://ta.wikipedia.org/wiki?curid=295850" title="மேற்கு மிட்னாபூர் மாவட்டம்">
மேற்கு மிட்னாபூர் மாவட்டம்

மேற்கு மிட்னாபூர் மாவட்டம் (West Midnapore district or Paschim Medinipur district) (Pron: pɔʃʧɪm med̪iːniːpur) (Pron: ˌmɪdnəˈpʊə) (),இந்தியாவின் மேற்கு வங்காளம் 
மாநிலத்தின் 23 மாவட்டங்களில் ஒன்றாகும். வர்தமான் கோட்டத்தில் அமைந்த 9 மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிடம் மிட்னாபூர் நகரமாகும். மிட்னாபூர் மாவட்டத்தை நிர்வாக வசதிக்காக 1 சனவரி 2002-இல் இரண்டாக பிரிக்கும் போது மேற்கு மிட்னாபூர் மாவட்டம் உருவானது. 

9,368 சதுர கிலோ மீட்டர் பரப்பளவு கொண்ட மேற்கு மிட்னாபூர் மாவட்டத்தில் கரக்பூர், மிட்னாபூர் சதர், காட்தல் மற்றும் ஜார்கிராம் என நான்கு உட்கோட்டங்களை கொண்டது. மாவோயிஸ்ட் தீவிரவாதிகளால் பாதிக்கப்படும் இந்திய மாவட்டங்களில் ஒன்றாக மேற்கு மிட்னாபூர் மாவட்டம் அறிவிக்கப்பட்டுள்ளது.

4 ஏப்ரல் 2017 அன்று இம்மாவட்டத்தின் மேற்குப் பகுதியான ஜார்கிராம் உட்கோட்டத்தைப் பிரித்து ஜார்கிராம் மாவட்டம் நிறுவப்பட்டது. 

இம்மாவட்டத்தின் வடக்கில், பாங்குரா மாவட்டம் வடகிழக்கில் ஹூக்லி மாவட்டம், கிழக்கில் ஹவுரா மாவட்டம், தென்கிழக்கில் கிழக்கு மிட்னாபூர் மாவட்டம் தென்கிழக்கில் பாலசோர் மாவட்டம், ஒரிசா, தென்மேற்கில் மயூர்பஞ்ச் மாவட்டம், ஒரிசா, மேற்கில் ஜார்கிராம் மாவட்டம் எல்லைகளாகக் கொண்டுள்ளது.

வேளாண்மை பொருளாதாரத்தை மட்டுமே நம்பியுள்ள இம்மாவட்டம்,
மிகவும் பின் தங்கிய மாவட்டங்களில் ஒன்றாக மேற்கு மிட்னாபூர் மாவட்டம் உள்ளது என இந்திய அரசின் பஞ்சாயத்து ராஜ் அமைச்சகம அறிவித்துள்ளது. பின் தங்கிய பகுதிகளுக்க்கான நிதியுதவி வழங்கும் திட்டப்படி, இம்மாவட்டம் இந்திய அரசிடமிருந்து நிதியுதவி பெறும், பதினொன்று மேற்கு வங்காள மாவட்டங்களில் ஒன்றாக உள்ளது. 
வர்தமான் கோட்டத்தில் அமைந்த ஏழு மாவட்டங்களில் ஒன்றாக விளங்கும் மேற்கு மிட்னாபூர் மாவட்டத்தில் கரக்பூர், மிட்னாபூர் சதர் மற்றும் காட்தல் என மூன்று உட்கோட்டங்கள் கொண்டது.

"கரக்பூர்" உட்கோட்டத்தில், கரக்பூர் நகராட்சி மன்றம் மற்றும் டாண்டன்; I, டாண்டன்; II, பிங்களா, கரக்பூர்; I, சபாங், மோகன்பூர், நாராயணன்கஞ்ச், கேஷியாரி மற்றும் தேப்ரா என பத்து வட்டார வளர்ச்சி அலுவலகங்கள் இயங்குகிறது.

"மிட்னாபூர்" உட்கோட்டத்தில் மிட்னாபூர் நகராட்சி மற்றும் மிட்னாபூர் சதர், கார்பேட்டா;I, கார்பேட்டா;II, கார்பேட்டா;III, கேஷ்பூர் மற்றும் ஷால்போனி என ஆறு வட்டார வளர்ச்சி அலுவலகங்கள் இயங்குகிறது.

"காட்தல்" உட்கோட்டத்தில் இராம்ஜிபான்பூர் நகராட்சி, சந்திரகோனா நகராட்சி, கிர்பாய் நகராட்சி, காரார் நகராட்சி மற்றும் காட்தல் நகராட்சி என ஐந்து நகராட்சி மன்றங்களையும் சந்திரகோனா;I, சந்திரகோனா;II தாஸ்பூர்;I, தாஸ்பூர்;II, காட்தல் என ஐந்து வட்டார வளர்ச்சி அலுவலகங்களையும் கொண்டுள்ளது.
"மிட்னாபூர் நகரம்" , மேற்கு மிட்னாபூர் மாவட்டத்தின் நிர்வாகத் தலைமையிடமாகும். இம்மாவட்டத்தில் இருபத்து ஒன்று காவல் நிலையங்களும், முப்பது ஊராட்சி ஒன்றியங்களும், ஐந்து நகராட்சி மன்றங்களும் இருநூற்று ஐம்பது ஊராட்சி மன்றங்களும் கொண்டுள்ளது.
மேற்கு மிட்னாபூர் மாவட்டத்தில் மிட்னாபூர், கரக்பூர், ஜார்கிராம், காட்தல், பேல்தா, சந்திரகோனா, கார்பேட்டா, பாலிசாக், தாண்டன், மோகன்பூர், கோபிவல்லபுரம், நயாகிராம், கெஷியாரி, கேஷ்பூர், நாராயணன்கஞ்ச், சபாங் மற்றும் தாஸ்பூர் நகரங்களைக் கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 5,913,457 ஆக உள்ளது. அதில் ஆண்கள் 3,007,885 மற்றும் பெண்கள் 2,905,572 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 966 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 631 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 78.00% ஆகவும், ஆண்களின் படிப்பறிவு 85.26 % ஆகவும், பெண்களின் படிப்பறிவு 70.50% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 685,012 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 5,056,953 ஆகவும், இசுலாமியர் மக்கள்தொகை 620,554 ஆகவும், கிறித்தவ சமயத்தினரின் மக்கள்தொகை 23,287 ஆகவும், பிற சமயத்தவர்களின் மக்கள்தொகை கணிசமாக உள்ளது. 

இம்மாவட்டத்தில் மிட்னாபூர் மக்களவை தொகுதி, காட்தல் மக்களவை தொகுதி, ஜார்கிராம் மக்களவை தொகுதி (பழங்குடி மக்கள் (ST)), ஆரம்பாக் மக்களவை தொகுதி, (பகுதி) என நான்கு மக்களவை தொகுதிகளை கொண்டுள்ளது.

இம்மாவட்டத்தில் டாண்டன் சட்டமன்ற தொகுதி, நயாகிராம் சட்டமன்ற தொகுதி, கோபிவல்லபபுரம் சட்டமன்ற தொகுதி, ஜார்கிராம் சட்டமன்ற தொகுதி, கேசியாரி சட்டமன்ற தொகுதி, கரக்பூர் சதர் சட்டமன்ற தொகுதி, நாரயண்கர் சட்டமன்ற தொகுதி, சபங் சட்டமன்ற தொகுதி, பிங்களா சட்டமன்ற தொகுதி, கரக்பூர் சட்டமன்ற தொகுதி, தேப்ரா சட்டமன்ற தொகுதி, தாஸ்பூர் சட்டமன்ற தொகுதி, காட்தல் சட்டமன்ற தொகுதி, சந்திரகோனா சட்டமன்ற தொகுதி, கார்பேடா சட்டமன்ற தொகுதி, சல்போனி சட்டமன்ற தொகுதி, கேஷ்பூர் சட்டமன்ற தொகுதி, மிட்னாபூர் சட்டமன்ற தொகுதி மற்றும் பின்பூர் சட்டமன்ற தொகுதி என பதிநான்கு சட்டமன்ற தொகுதிகளை கொண்டுள்ளது.

இம்மாவட்டத்தின் வழியாக தேசிய நெடுஞ்சாலை 6 மற்றும் தேசிய நெடுஞ்சாலை 60 செல்வதால் நாட்டின் அனைத்து பகுதிகளுடன் இம்மாவட்டம் தரைவழியாக இணைகிறது.

மிட்னாபூர் தொடருந்து நிலையம் மற்றும் கரக்பூர் தொடருந்து நிலையங்கள் 
நாட்டின் அனைத்து பகுதிகளுடன் இருப்புப் பாதையால் இணைக்கிறது.

இம்மாவட்டத் தலைமையிட நகரமான மிட்னாபூர் நகரத்திலிருந்து 144 கிலோ மீட்டர் தொலைவில் நேதாஜி சுபாசு சந்திரபோசு பன்னாட்டு வானூர்தி நிலையம் அமைந்துள்ளது.






</doc>
<doc id="295853" url="https://ta.wikipedia.org/wiki?curid=295853" title="வர்தமான் கோட்டம்">
வர்தமான் கோட்டம்

வர்தமான் கோட்டம், மேற்கு வங்காளம் (Burdwan Division), கிழக்கு இந்தியாவின் மேற்கு வங்காளம் 
மாநிலம் நிர்வாக வசதிக்காக மூன்று கோட்டங்களாக பிரிக்கப்பட்டுள்ளது. அவைகள் வர்தமான் கோட்டம், ஜல்பைகுரி கோட்டம் மற்றும் இராஜதானி கோட்டம் (Presidency Division) ஆகும். 

வர்தமான் கோட்டம் பாங்குரா மாவட்டம், கிழக்கு மிட்னாபூர் மாவட்டம், மேற்கு மிட்னாபூர் மாவட்டம், ஜார்கிராம் மாவட்டம், பிர்பூம் மாவட்டம், கிழக்கு வர்த்தமான் மாவட்டம், மேற்கு வர்த்தமான் மாவட்டம், ஹூக்லி மாவட்டம் மற்றும் புருலியா மாவட்டம் என 9 மாவட்டங்களை கொண்டுள்ளது.


</doc>
<doc id="295855" url="https://ta.wikipedia.org/wiki?curid=295855" title="கடெங்">
கடெங்

கடெங் ("Gauteng") தென்னாப்பிரிக்காவின் ஒன்பது மாகாணங்களில் ஒன்றாகும். கடெங் என்றால் உள்ளூர் மொழியில் "தங்கம்" எனப் பொருள்படும். 1994இல் ஏப்ரல் 27 அன்று நிகழவிருந்த முதல் அனைத்து இன பொதுத்தேர்தலுக்கு முன்பாக பழைய டிரான்சுவால் மாகாணத்திலிருந்து உருவாக்கப்பட்டதாகும். இது துவக்கத்தில் பிரிட்டோரியா–விட்வாட்டர்சுட்ராண்டு–வெரீனிகிங் (PWV) என அழைக்கப்பட்டது; திசம்பர் 1994இல் "கடெங்" எனப் பெயரிடப்பட்டது.

ஹைவெல்டில் அமைந்துள்ள கடெங் தென்னாப்பிரிக்காவின் மிகச் சிறிய மாகாணமாகும். நாட்டின் மொத்த நிலப்பரப்பில் 1.5% தான் கடெங் உள்ளது. இருப்பினும், இது மிகவும் நகரியமயமாக்கப்பட்டுள்ளது; நாட்டின் மிகப் பெரும் நகரமான ஜோகானஸ்பேர்க், நிர்வாகத் தலைநகரமான பிரிட்டோரியா, மற்றும் பிற தொழிலக பகுதிகள் இங்குள்ளன. , இதன் மக்கள்தொகை கிட்டத்தட்ட 13.2 மில்லியன் ஆகும்; தென்னாப்பிரிக்காவிலேயே மிகவும் மிகுந்த மக்கள்தொகை கொண்ட மாகாணமாகும்.



</doc>
<doc id="295858" url="https://ta.wikipedia.org/wiki?curid=295858" title="எருசலேம் முற்றுகை (614)">
எருசலேம் முற்றுகை (614)

எருசலேம் முற்றுகை சசானியப் பேரரசின் 614 ஆம் ஆண்டு முற்றுகையின் பின், பைசாந்திய-சசானியப் போர் (602–628) காலத்தில் இடம்பெற்றது. பாரசீக இரண்டாம் கோஸ்ரவு கிட்டிய கிழக்கில் பைசாந்திய கட்டுப்பாட்டுப் பகுதிகளை வெற்றி கொள்ள தளபதி சாகர்பாராஸ் என்பவரை நியமித்தார். அந்தியோக்கு சண்டை (613) வெற்றியைத் தொடர்ந்து, சாகர்பாராஸ் மாகாணத் தலைநகர் செசாரியாவை (614) முற்றுகையிட்டார்.




</doc>
<doc id="295864" url="https://ta.wikipedia.org/wiki?curid=295864" title="ஹூக்லி மாவட்டம்">
ஹூக்லி மாவட்டம்

ஹூக்லி மாவட்டம் (Hooghly district) (), இந்தியாவின் மேற்கு வங்காளம் 
மாநிலத்தின்
இருபது மாவட்டங்களில் ஒன்றாகும். வர்தமான் கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். ஹூக்லி மாவட்ட நிர்வாகத் தலைமையிடம் ஹூக்லி-சின்சுரா நகராகும்.

இம்மாவட்டம் 23 காவல் நிலையங்களும், பதினெட்டு வட்டார வளர்ச்சி அலுவலக
ங்களும், பன்னிரண்டு நகராட்சி மன்றங்களும், ஒரு மாநகராட்சியும், 210 ஊராட்சி மன்றங்களும் கொண்டுள்ளது.

ஹூக்லி ஆற்றின் பெயராலேயே இம்மாவட்டம் ஹூக்லி மாவட்டம் என்று அழைக்கப்படுகிறது. 

இம்மாவட்டம் சின்சுரா சதர், செரம்பூர், சந்தன்நகர் மற்றும் ஆரம்பாக் என நான்கு உட்கோட்டங்களை கொண்டுள்ளது

மேடு பள்ளமற்ற தட்டையான நிலப்பரப்பு கொண்ட இம்மாவட்டம், கடல் மட்டத்திலிருந்து இருநூறு மீட்டர் உயரத்தில் உள்ளது. இம்மாவட்டத்தின் கிழக்கில் ஹூக்லி ஆறு பாய்கிறது. மேலும் தாமோதர் ஆறு இம்மாவட்டத்தில் பாயும் ஆறாகும்.

இம்மாவட்டத்தின் வடக்கில் வர்தமான் மாவட்டம், வடகிழக்கில் நதியா மாவட்டம், கிழக்கில் வடக்கு 24 பர்கனா மாவட்டம், தெற்கில் ஹவுரா மாவட்டம், மேற்கில் மேற்கு மிட்னாபூர் மாவட்டம் மற்றும் வடமேற்கில் பாங்குரா மாவட்டம் எல்லைகளாக அமைந்துள்ளது.

அரிசி, சணல் பயிரிடுதல், சணல் நூல் மற்றும் சணல் பைகள் உற்பத்தி ஆலைகள் அதிகம் கொண்டுள்ளது.
மேலும் இந்துஸ்தான் மோட்டர் நிறுவனத்தின் கார் தொழிற்சாலை ஒன்று இம்மாவட்டத்தின் உத்தர்பாராவில் அமைந்துள்ளது.
ஹூக்லி மாவட்டம் சிங்சுரா, சந்தன்நாகூர், ஸ்ரீராம்பூர் மற்றும் ஆராம்பாக் என நான்கு உட்கோட்டங்களை கொண்டது.
சின்சுரா கோட்டத்தில் ஹூக்லி-சுச்சுரா மற்றும் பன்ஸ்பெரியா என இரண்டு நகராட்சிகளும், பாலகர், சின்சுரா-மொக்ரா, தனியாகாளி, பாண்டுவா மற்றும் போல்பா-தாத்பூர் என ஐந்து வட்டார வளர்ச்சி அலுவலகங்கள் கொண்டுள்ளது.

சந்தன்நாகூர் உட்கோட்டம் சந்தன்நாகூர் மாநகராட்சியும், பத்ரேஷ்வர், சம்ப்தானி மற்றும் தாரகேஷ்வர் என மூன்று நகராட்சி மன்றங்களும், ஹரிபல், சிங்குர் மற்றும் தாரகேஷ்வர் என மூன்று வட்டார வளர்ச்சி அலுவலகங்களும் கொண்டுள்ளது.

ஸ்ரீராம்பூர் உட்கோட்டமானது ஸ்ரீராம்பூர், உத்தர்பராகோட்ரங், தங்குனி, கோன்நகர், ரிஷ்ரா மற்றும் வைத்தியவதி எனும் ஆறு நகராட்சி மன்றங்களும்; சாந்தித்லா–I, சாந்தித்லா–II, ஜங்கிபரா மற்றும் ஸ்ரீராம்பூர் என நான்கு வட்டார வளர்ச்சி அலுவலகங்கள் கொண்டுள்ளது.

ஆரம்பாக் உட்கோட்டம் ஆரம்பாக் நகராட்சி மன்றம் மற்றும் ஆரம்பாக், கணக்குல்–I, கணக்குல்–II, கோக்காட்–I, கோக்காட்–II மற்றும் புர்சுரா என ஆறு வட்டார வளர்ச்சி அலுவலகங்களை கொண்டுள்ளது.

இம்மாவட்டம் பதினெட்டு சட்டமன்ற தொகுதிகளை கொண்டுள்ளது.அவைகளின் விவரம்; 1. ஜங்கிபரா சட்டமன்ற தொகுதி, 2 சண்டிதலா சட்டமன்ற தொகுதி 3 உத்தர்பரா சட்டமன்ற தொகுதி, ஸ்ரீராம்பூர் சட்டமன்ற தொகுதி, 4 சம்ப்தானி சட்டமன்ற தொகுதி, 5 சந்தன்நகர் சட்டமன்ற தொகுதி, 6 சிங்குர் சட்டமன்ற தொகுதி 7 ஹரிபால் சட்டமன்ற தொகுதி, 8 தாரகேஷ்வர் சட்டமன்ற தொகுதி 9 சுன்சுரா சட்டமன்ற தொகுதி 10 பன்ஸ்பெரியா சட்டமன்ற தொகுதி 11 பாலகர் சட்டமன்ற தொகுதி, 12 பாண்டுவா சட்டமன்ற தொகுதி 13 தானெக்காளி சட்டமன்ற தொகுதி 14 புர்சுரா சட்டமன்ற தொகுதி 15 கணக்கல் சட்டமன்ற தொகுதி 16 ஆரம்பாக் சட்டமன்ற தொகுதி மற்றும் கோகாட் சட்டமன்ற தொகுதிகள் ஹூக்லி மாவட்டம் கொண்டுள்ளது.

ஹூக்லி மாவட்டத்தில் ஆரம்பாக் மக்களை தொகுதி, ஹூக்லி மக்களவை தொகுதி, ஸ்ரீராம்பூர் மக்களை தொகுதி என மூன்று மக்களை தொகுதிகள் உள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 5,519,145 ஆக உள்ளது. அதில் ஆண்கள் 2,814,653 மற்றும் பெண்கள் 2,704,492 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 961 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 1,753 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 81.80% ஆகவும், ஆண்களின் படிப்பறிவு 87.03% ஆகவும், பெண்களின் படிப்பறிவு 76.36% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 533,210 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 4,574,569 ஆகவும், [இசுலாம்| இசுலாமியர்]] மக்கள்தொகை 870,204 ஆகவும், கிறித்தவ சமயத்தினரின் மக்கள்தொகை 7,300 ஆகவும், பிற சமயத்தவர்களின் மக்கள்தொகை கணிசமாகவும் உள்ளது. 

இம்மாவட்டத்தில் தொடருந்து]] சேவை நன்கு வளர்ச்சி அடைந்துள்ளது. பண்டல் தொடருந்து சந்திப்பு பெரியதும், சுறுசுறுப்பான தொடருந்து சந்திப்பாகும். ஹூக்லி மாவட்டத்தில் பண்டல், தன்குனி, கமர்குண்டு மற்றும் சியோப்புலி என நான்கு தொடருந்து நிலையங்கள் அமைந்துள்ளது.

இம்மாவட்டத்தில் தேசிய நெடுஞ்சாலை 2, தேசிய நெடுஞ்சாலை 6 மற்றும் கிராண்ட் டிரங்க் சாலைகள் செல்வதால், நாட்டின் அனைத்து பகுதிகளும் ஹூக்லி மாவட்டம் இணக்கப்படுகிறது.

இம்மாவட்டத்தில் 2992 துவக்கப்பள்ளிகளும், 408 உயர்நிலைப்பள்ளிகளும், 127 மேல்நிலைப்பள்ளிகளும், 22 கல்லூரிகளும் மற்றும் ஆறு தொழில்நுட்ப நிறுவனங்களும் உள்ளது.



</doc>
<doc id="295868" url="https://ta.wikipedia.org/wiki?curid=295868" title="களனிப் பள்ளத்தாக்குத் தொடருந்துப் பாதை">
களனிப் பள்ளத்தாக்குத் தொடருந்துப் பாதை

களனிப் பள்ளத்தாக்குத் தொடருந்துப் பாதை ("Kelani Valley Railway Line", களனிவெளிப் புகையிரத சேவை) இலங்கையின் கொழும்பு மாவட்டத்தையும், கேகாலை, மற்றும் இரத்தினபுரி மாவட்டங்களின் சில பகுதிகளையும் இணைக்கும் தொடருந்துப் பாதை ஆகும். களனிவெளிப் பாதை முழுவதும் அகலம் கொண்ட ஒற்றைப் பாதையாகும். 

களனிவெளிப் பாதை கொழும்பு மருதானை தொடருந்து நிலையத்தில் இருந்து தென்கிழக்கு நோக்கிச் செல்கிறது. இது முக்கிய கொழும்பு புறநகர்களான நுகேகொடை, மகரகமை வழியாக சென்று கிழக்குப் பதிக்கு நகருகிறது. இது ஹோமகமையில் தெற்கு அதிவேக நெடுஞ்சாலையைக் கடந்து அவிசாவளையைச் சென்றடைகிறது.

இப்பாதையில் உள்ள முக்கிய தொடருந்து நிலையங்கள் கொழும்பு கோட்டை, மருதானை, நாரகேன்பிட்டி, நுகேகொடை, மகரகமை, பன்னிப்பிட்டி, கொட்டாவை, ஓமகமை, மீகொடை, பாதுக்கை, கொஸ்கமை, அவிசாவளை ஆகியனவாகும்.

களனிவெளிப் பாதை பெருந்தோட்டங்களின் தேவைகளுக்காக குற்றகலப் பாதைப் பணிகள் 1899 ஆம் ஆண்டில் ஆரம்பிக்கப்பட்டு 1902 செப்டம்பர் 15 ஆம் நாள் கொழும்பில் இருந்து அவிசாவளை வரை சேவைக்கு விடப்பட்டது. 1903 செப்டம்பர் 14 இல் எட்டியாந்தோட்டை வரை சேவை நீடிக்கப்பட்டது. 1912 ஆம் ஆண்டில் இதன் கிளைப் பாதை ஒன்று அவிசாவளையில் இருந்து இரத்தினபுரி வரை 1912 சனவரி 15 இலும், பின்னர் டெலா வரை 1916 ஏப்ரல் 3 அன்றும், ஓப்பநாயக்க வரை 1919 மே 2 அன்றும் ஆரம்பிக்கப்பட்டது. அவிசாவளை - எட்டியாந்தோட்டைப் பாதை 1942 ஆம் ஆண்டில் மூடப்பட்டது. ஓமகமை - ஓப்பநாயக்க பாதை 1973 ஆம் ஆண்டில் மூடப்பட்டது.

1978 ஆம் ஆண்டில் அவிசாவளை வரையான சேவை மீண்டும் ஆரம்பிக்கப்பட்டது.

1992-ஆம் ஆண்டில் குற்றகலப் பாதையை அகலப் பாதையாக மாற்றும் திட்டம் ஆரம்பிக்கபட்டது. 1996-ஆம் ஆண்டில் கொழும்பில் இருந்து அவிசாவளை வரை 58 கிமீ தூரம் பாதை அகலப்படுத்தப்பட்டது. அவிசாவளைக்கு அப்பாலான பாதைகள் முற்றாக மூடப்பட்டன. அவிசாவளைக்கும் எட்டியாந்தோட்டை, மற்றும் ஒப்பநாயக்கா வரையுமான பாதைகளில் தற்போது பாழடைந்த தொடருந்து நிலையங்களும், பாலங்களுமே காணப்படுகின்றன.



</doc>
<doc id="295871" url="https://ta.wikipedia.org/wiki?curid=295871" title="வடக்கு கேப்">
வடக்கு கேப்

வடக்கு கேப் ("Northern Cape") தென்னாப்பிரிக்காவின் ஒன்பது மாகாணங்களில் பரப்பளவில் மிகப் பெரியதும் மிகக் குறைந்த மக்கள்தொகை உடையதுமான மாகாணம் ஆகும். 1994ஆம் ஆண்டில் மாகாணங்கள் சீரமைக்கப்பட்டபோது பழைய கேப் மாகாணம் பிரிக்கப்பட்டு இது உருவானது. இந்த மாகாணத்தின் தலைநகரமாக கிம்பர்லி உள்ளது. இந்த மாகாணத்தில் கலகாரிப் பாலைவனப் பகுதியிலுள்ள கலகாரி ஜெம்சுபொக் தேசியப் பூங்கா அமைந்துள்ளது; எல்லை கடந்த உய்வகப் பூங்காவான இதனை போட்சுவானாவுடன் பகிர்கின்றது. மேலும் இங்கு ஆக்ராபிசு அருவியும் கிம்பர்லி வைரச் சுரங்கங்களும் அலெக்சாண்டர் விரிகுடாவும் உள்ளன. இதன் மேற்குப் பகுதியான நமாக்குவாலாந்து சிறுமலர்களுக்கு புகழ்பெற்றது. தெற்கில் கிரேட் காரூவிலுள்ள டெ ஆர், கோல்சுபெர்கு நகரங்கள், ஜோகானஸ்பேர்க், கேப் டவுன், எலிசபெத் துறைமுகம் நகரங்களுக்கு செல்வதற்கான போக்குவரத்து மையங்களாக உள்ளன. வடகிழக்கில், "குருமன்" நகரமும் அங்குள்ள "குருமன் கண்" எனப்படும் இயற்கை நீருற்றும் இயற்கை எழில்மிக்க இடங்களாகும்; இங்குதான் 1821இல் முதல் சமயப் பரப்புரை நிலையம் நிறுவப்பட்டது. இம்மாகாணத்தில் ஆரஞ்சு ஆறு ஓடுகின்றது; இது தென்கிழக்கில் விடுதலை இராச்சியத்திற்கும் வடகிழக்கில் நமீபியாவிற்கும் எல்லையாக விளங்குகின்றது. இந்த ஆற்றுப் பாசனத்தால் உப்பிங்டன் அருகே திராட்சைத் தோட்டங்கள் வளர்க்கப்படுகின்றன. 

மற்றெந்த மாகாணத்தை விட இங்கு ஆபிரிக்கான மொழி பேசுவோர் பெரும்பான்மையினராக உள்ளனர். இந்த மாகாணத்தின் நான்கு அலுவல் மொழிகளாக ஆபிரிகானா, சுவானா, சோசா, மற்றும் தென்னாப்பிரிக்க ஆங்கிலம் உள்ளது. சில பழங்குடியினர் நாமா, இக்வே போன்ற உள்ளூர் மொழிகளைப் பயன்படுத்துகின்றனர்.


</doc>
<doc id="295878" url="https://ta.wikipedia.org/wiki?curid=295878" title="புதின எழுத்தாளர்">
புதின எழுத்தாளர்

நாவலாசிரியர் என்பவர் பெரும்பாலும் புதினங்களை ஆக்கும் எழுத்தாளர் ஆவார். இவர் புனைகதை, புனைவிலி போன்ற பிறவகை ஆக்கங்களையும் படைக்கக்கூடும்.. சிலர் தொழில்முறை நாவலாசிரியர்களாக உள்ளனர்; இவர்களது வாழ்வாதாரமாக அவர்கள் எழுதும் புதினங்கள் அமைகின்றன. மற்றும் சிலர் இதனை துணை ஆதாரமாகவோ, பொழுதுபோக்காகவோ கொண்டுள்ளனர். தங்களது முதல் புதினத்தை அச்சிடுவதற்கு பெரும்பாலோர் மிகவும் போராட வேண்டியுள்ளது. ஆனால் ஒருமுறை அச்சேறி அங்கீகரிக்கப்பட்டால் தொடர்ந்து தமது படைப்புக்களை அச்சேற்றுவது எளிதாக உள்ளது. வெகுசிலர் குறிப்பிடத்தக்க இலக்கியவாதிகளாக ஏற்கப்பட்டு பணமும் புகழும் ஈட்டுகின்றனர். வாரப் பத்திரிகைகளிலும் மாதப் பத்திரிகைகளிலும் தங்கள் புதினத்தை அச்சிடுவோரும் உள்ளனர்.


</doc>
<doc id="295882" url="https://ta.wikipedia.org/wiki?curid=295882" title="மேற்கு கேப்">
மேற்கு கேப்

மேற்கு கேப் ("Western Cape") தென்னாப்பிரிக்காவின் ஒன்பது மாகாணங்களில் ஒன்றாகும். 1994ஆம் ஆண்டு மேற்கொள்ளப்பட்ட சீர்திருத்தங்களின்படி முன்னாள் கேப் மாகாணத்திலிருந்து இது உருவாக்கப்பட்டது. இது நாட்டின் தென்மேற்குப் பகுதியில் அமைந்துள்ளது. ஒன்பது மாகாணங்களில் இது மக்கள்தொகை, பரப்பளவு ஆகியவற்றில் நான்காவது பெரிய மாகாணமாக உள்ளது. பரப்பளவுள்ள இம்மாகாணத்தின் மக்கள்தொகை 5.8 மில்லியன் ஆகும். இந்த மக்கள்தொகையில் மூன்றுக்கு இரண்டு பங்கினர் தலைநகரமான கேப் டவுன் பெருநகரப் பகுதியில் வாழ்கின்றனர்.


</doc>
<doc id="295909" url="https://ta.wikipedia.org/wiki?curid=295909" title="தொடர் விரிவு">
தொடர் விரிவு

கணிதத்தில், தொடர் விரிவு ("series expansion") என்பது அடிப்படை கணிதச் செயல்களால் (கூட்டல், கழித்தல், பெருக்கல், வகுத்தல்) விவரிக்க முடியாத ஒரு சார்பினைக் கணக்கிடும் முறையாகும்.

அவ்வாறு கணக்கிடும்போது கிடைக்கும் "தொடரை" முடிவுறு உறுப்புகளைக் கொண்டதாக மட்டுப்படுத்திச் சார்பினை தோராயப்படுத்தலாம். தொடரில் எடுத்துக்கொள்ளப்படும் உறுப்புகளின் எண்ணிக்கைக் குறைந்தளவாக இருப்பதைப் பொறுத்து தோராயமாக்கப்படல் எளிதாகும்.










</doc>
<doc id="295910" url="https://ta.wikipedia.org/wiki?curid=295910" title="திருவோட்டுக்காய்">
திருவோட்டுக்காய்

“திருவோட்டுக்காய்” ("Calabash Tree") என வழங்கப்படும் சிறுமரம் "கிரெசென்சியா குஜெட்" ("Crescentia cujete") என்ற தாவரவியல் பெயரால் வழங்கப்படுகிறது. இத்தாவரம் பிக்னோனேசியே என்னும் தாவரக் குடும்பத்தைச் சார்ந்தது. தென் அமொpக்காவின் வெப்ப மண்டல மற்றும் மிதவெப்ப மண்டல பகுதிகளைத் தாயகமாகக் கொண்டது. கிரெசென்சியா போசனத்தில் ஏழு சிற்றினங்கள் காணப்பட்டாலும் கிரெசென்சியா குஜெட் என்னும் சிற்றினம் அதன் அழகியல் மதிப்பு காரணமாக இந்தியாவில் அறிமுகப்படுத்தப்பட்டு பிரபலமடைந்து வருகிறது.

திருவோட்டுக்காய் மரம் சிறியதாகவும் 10 மீட்டர் உயரம் வரை வளரும் தன்மை கொண்டதாகவும் நேரான தண்டுடனும் அகன்ற கிளைப்படர்வு கொண்டதாகவும் காணப்படும். இதன் பட்டை மென்மையான தோற்றம் கொண்டதாகவும் வெண் சாம்பல் நிறம் கொண்டதாகவும் காணப்படும். இலைகள் அடிப்பகுதியில் அகன்றும் நுனிப்பகுதியில் சிறுத்தும் காணப்படும். பொpய கிளைகள் அல்லது தண்டின் முதிர்ச்சியடைந்த பகுதியில் பூக்கள் தனித்தோ கொத்து கொத்தாகவோ ஆண்டு முழுவதும் தோன்றும். பூக்கள் காம்புடன் குழல் வடிவில் காணப்படும். பழங்கள் ‘பூசணி’ வகை போன்று காணப்படும். பழங்கள் கண்கவர் தோற்றத்துடனும் மெதுவாக முதிர்ச்சியடையும் பண்புடனும் காணப்படுவதால் ஏழு மாதங்கள் வரை மரத்திலேயே இருக்கும். இப்பழங்கள் சேமிப்புக் கலன்கள், அழகுப்பெட்டிகள், இசைக் கருவிகள் போன்ற பொருட்கள் செய்யவும் பயன்படுகின்றன. இதன் பழச்சதை மூச்சிறைப்பு உள்ளிட்ட சுவாசக் கோளாறுகளுக்கும் மலச்சிக்கலைத் தீர்க்கவும் குடற்புழுவை அழிக்கவும் வயிற்றெhpச்சலைக் கட்டுப்படுத்தவும் நாட்டு மருத்துவத்தில் பயன்படுத்தப்படுகிறது.



</doc>
<doc id="295932" url="https://ta.wikipedia.org/wiki?curid=295932" title="தமிழ்நாட்டில் மிக அதிக மக்கள் தொகை கொண்ட நகரங்களின் பட்டியல்">
தமிழ்நாட்டில் மிக அதிக மக்கள் தொகை கொண்ட நகரங்களின் பட்டியல்

தமிழ்நாட்டில் மிக அதிக மக்கள் தொகை கொண்ட நகரங்களின் பட்டியல் "(List of most populous towns in Tamil Nadu)" என்ற இந்த அட்டவணையியில், இந்தியாவின் ஏழாவது பெரிய மாநிலமான தமிழ் நாட்டில் அதிக மக்கள் தொகை கொண்ட நகரங்கள் பட்டியலிடப்பட்டுள்ளன. 2014 ஆம் ஆண்டின் கணக்கெடுப்பின்படி இம்மாநிலத்தில் உள்ள 32 மாவட்டங்களில் 12 மாநகராட்சிகளும் 146 நகராட்சிகளும் அடங்கியுள்ளன. 2011 மக்கள் தொகை கணக்கெடுப்பின் படி தமிழக நகரங்களை ஒப்பிடுகையில் சென்னை மாவட்டம் அதிக மக்கள்தொகை கொண்ட நகரமாக விளங்குகிறது. சென்னையைத் தொடர்ந்து முறையே கோயம்புத்தூர், மதுரை, திருச்சிராப்பள்ளி மற்றும் திருப்பூர் முதலிய நகரங்கள் மிக அதிக மக்கள் தொகை கொண்ட நகரங்களாக இருந்தன. 2013 ஆம் ஆண்டு ஏப்ரல் 10 அன்று சட்டப்பேரவையில், தஞ்சாவூர் மற்றும் திண்டுக்கல் நகராட்சிகள் மாநகராட்சிகளாக அறிவிக்கப்பட்டன

 - மாநகராட்சிகள்


</doc>
<doc id="295934" url="https://ta.wikipedia.org/wiki?curid=295934" title="கோவா சர்வதேச விமான நிலையம்">
கோவா சர்வதேச விமான நிலையம்

கோவா சர்வதேச விமான நிலையம், இந்திய மாநிலமான கோவாவிம் டபோலிம் நகரத்தில் அமைந்துள்ளது. இதனால் இதற்கு டபோலிம் விமான நிலையம் என்ற பெயரும் உண்டு. கோவாவில் உள்ள ஒரே விமான நிலையம் இது தான். இந்த நிலையத்தில் பொதுமக்களை ஏற்றிச் செல்லும் விமானங்களும், இந்திய இராணுவத்தின் வான்படை விமானங்களும் நிறுத்தப்படுகின்றன. எனவே, இது படைத்துறையின் வானூர்தித் தளமாகவும் செயல்படுகிறது.




</doc>
<doc id="295937" url="https://ta.wikipedia.org/wiki?curid=295937" title="பரந்தகன்ற அகச்சிவப்பு தொலைநோக்கி">
பரந்தகன்ற அகச்சிவப்பு தொலைநோக்கி

பரந்தகன்ற அகச்சிவப்பு தொலைநோக்கி("Wide Field Infrared Survey Telescopeˈˈ), அல்லது ("WFIRST") என்பது அமெரிக்காவின் விண்வெளி ஆராய்ச்சி நிறுவனமான நாசாவால் உறுவாக்கிக் கொண்டிருக்கும் அகச்சிவப்புக் கதிர்கொண்டு விண்ணில் உலவும் அனைத்துப் பொருட்களையும் ஆராய அனுப்பப்படவுள்ள ஒரு தொலை நோக்கி ஆகும். 


</doc>
<doc id="295941" url="https://ta.wikipedia.org/wiki?curid=295941" title="வாஸ்கோட காமா தொடருந்து நிலையம்">
வாஸ்கோட காமா தொடருந்து நிலையம்

வாஸ்கோட காமா தொடருந்து நிலையம், (நிலையக் குறியீடு: VSG) இந்திய மாநிலமான கோவாவின் வாஸ்கோட காமா நகரத்தில் அமைந்துள்ளது.



</doc>
<doc id="295943" url="https://ta.wikipedia.org/wiki?curid=295943" title="லிம்போபோ">
லிம்போபோ

லிம்போபோ ("Limpopo") தென்னாப்பிரிக்காவின் வடகோடியில் உள்ள மாகாணம் ஆகும். இந்த மாகாணத்தின் மேற்கு, வடக்கு எல்லையில் ஓடும் "லிம்போபோ" ஆற்றின் பெயர் வைக்கப்பட்டுள்ளது. இங்கு மூன்றில் இரு பகுதி மக்கள் வடக்கத்திய சோத்தோ மொழி பேசுகின்றனர். இதன் தலைநகர் போலோக்வேன் உள்ளது. இது முன்னதாக "பீட்டர்சுபர்கு" என்றழைக்கப்பட்டது.

1994ஆம் ஆண்டில் மாகாணங்கள் சீரமைக்கப்பட்ட போது இது பழைய டிரான்சுவால் மாகாணத்திலிருந்து வடக்குப் பகுதியை பிரித்து உருவாக்கப்பட்டது; எனவே துவக்கத்தில் இதற்கு வடக்கு டிரான்சுவால் என்ற பெயர் இருந்தது. பின்னர் 2003 வரை வடக்கு மாகாணம் எனப்பட்டது. 2003இல் சிம்பாப்வேக்கும் போட்சுவானாக்கும் எல்லையாக ஓடும் முதன்மை ஆறான லிம்போபோவின் பெயரை மாகாண அரசு பரிந்துரைக்க அரசியல் சட்டத்திருத்தம் மூலம் மாற்றப்பட்டது. இந்த மாகாணத்தில் தங்கத்தைப் பயன்படுத்திய மிகவும் தொன்மையான நாகரிகம் நிலவிய "மாபுங்குப்வே" உள்ளது; இந்தப் பெயரும் மாகாணத்திற்கு பரிசீலிக்கப்பட்டது.
தென்னாப்பிரிக்காவின் மிகவும் வறிய நிலையிலுள்ள மாகாணமாக லிம்போபோ உள்ளது; மக்கள்தொகையில் 78.9% பேர் தேசிய வறுமைக் கோட்டிற்கு கீழே வாழ்கின்றனர். 2011இல் உள்ளூர் இல்லங்களில் 74.4% பழங்குடிப் பகுதிகளில் உள்ளன. இதற்கு நேர்மாறாக தேசிய அளவில் 27.1% மட்டுமே பழங்குடியினர் பகுதிகளில் உள்ளன.



</doc>
<doc id="295945" url="https://ta.wikipedia.org/wiki?curid=295945" title="கோவா பல்கலைக்கழகம்">
கோவா பல்கலைக்கழகம்

கோவா பல்கலைக்கழகம், இந்திய மாநிலமான கோவாவில் அமைந்துள்ளது. கோவா பல்கலைக்கழகச் சட்டம் (1984) என்ற சட்டம் நிறைவேற்றப்பட்டு, இந்த பல்கலைக்கழகம் உருவாக்கப்பட்டது.

சத்தீசு குசரால் என்ற கலைஞரால் பல்கலைக்கழக வளாகம் கட்டி முடிக்கப்பட்டது.

இந்த பல்கலைக்கழகம் பணஜியில் இருந்து 5 கி.மீ தொலைவில் உள்ளது.Taleigao.

கோவாவின் ஆளுநர் இந்த பல்கலைக்கழகத்தின் வேந்தராக இருப்பார். தற்போதைய வேந்தராக மிருதுளா சின்கா பதவியில் உள்ளார்.




</doc>
<doc id="295955" url="https://ta.wikipedia.org/wiki?curid=295955" title="காஞ்சிபுரம் இட்டசித்தீசுவரர் கோயில்">
காஞ்சிபுரம் இட்டசித்தீசுவரர் கோயில்

காஞ்சிபுரம் இட்டசித்தீசுவரர் கோயில் (இட்டசித்தீசம்) என்று அறியப்படும் இது, காஞ்சிபுரத்திலுள்ள சிவன் கோயில்களில் ஒன்றாகும். மேலும், இக்கோயில் தீர்த்தத்தில் கடவுளர்களும் தேவதைகளான பலரும் மூழ்கி பேறு பெற்றுள்ள. இக்கோயில் பற்றிய குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


இத்தல வரலாற்றின் கூற்றுப்படி, தங்களுக்குள் யார் சிறந்தவர் - அந்தணரா? அரசரா? என்று ததீச முனிவரும் அவர்தம் நண்பருமான குபன் என்னும் அரசனும் மாறுபட்டக் கருத்துக்கொண்டு போர் புரிந்தனர். அரசனாகிய குபன் ததீச முனிவரை வெட்டிவீழ்த்தினான். ததீச முனிவர் வீழ்ந்து இறக்கும் தருவாயில் சுக்கிரனை நினைத்து வணங்கினார். அப்போது சுக்கிரர் அவரை உயிருடன் எழுப்பி அழிவுறாத நிலையை அடைய காஞ்சியில் இட்டசித்தீசத் தீர்த்தத்தில் மூழ்கிச் சிவனை வழிபடுமாறு அறிவுரை கூறி, அத்தீர்த்தத்தின் பெருமைகளையும் விளம்பினார். ததீச முனிவரும் அவ்வாறே செய்து என்றும் அழிவுறாத வச்சிர யாக்கையைப் பெற்றுக் குபனை அழித்தார்.

இட்ட சித்தி தீர்த்தத்தில் நீராடி, பின் ஒரு புது மண் சட்டியில் மாவிளக்கு மாவு போல் வைத்து பின் அதன் நடுவில் அகல் தீபம் ஏற்றி வைத்து, பின் அதற்கு நைவேத்தியப் பொருள்கள் சமர்ப்பித்து, பின் தலையில் சுமந்துகொண்டு கோயிலை வலம் வருவார்களாம். இதனால் சிரவலி, செவிவலி, கண்ணில் ஏற்படும் பிணிகள் எல்லாம் நீங்குவதாகவும். மேலும், வடக்கில் தருமதீர்த்தம், கிழக்கில் அர்த்த தீர்த்தம், தெற்கில் காம தீர்த்தம், மேற்கில் முத்தி தீர்த்தம் ஆகிய நான்கு தீர்த்தங்களையும் தன்னுள்ளே கொண்டுள்ள இத்தீர்த்தத்தில் ஞாயிறு / கார்த்திகை ஞாயிறு ஆகிய நாள்களில் நீராடுவது மிகவும் சிறப்புடையதாகும்.

இட்ட சித்தீச்சரம் எனப்படுவது, பிருகு முனிவர் மரபின் வந்த ததீசி முனிவர் குபன் என்னும் அரசனொடு நட்புப் பூண்டு அளவளாவு நாளில் அந்தணர் சிறப்புடையரோ? அரசர் சிறப்புடையரோ என விளையாட்டு விருப்பினராய் அசதியாடினர். அந்தணரைப் பாராட்டினர் முனிவர். அரசரைப் போற்றினர் அரசர். சொற்போர் முதிர்ந்து மற்போராயது, முனிவர் வெகுண்டு அரசனைத் தாக்க, அரசன் சினந்து வச்சிராயுதத்தால் முனிவரை இருகூறுபட வெட்டி வீழ்த்தினான். முனிவர் சுக்கிரனை மனங்கொண்டு தரையில் உருண்டனர்.

சுக்கிரன் உணர்ந்து போந்து உடலைப் பிணைத்து ததீசியை உயிர்ப்பித்தனன். உயிர்பெற்ற ததீசியை நோக்கி ‘இறைவனை வழிபடின் எங்கும் எவரானும் அழிவுறாத யாக்கையைப் பெறல் கூடும். வழிபாட்டிற்குரிய சிறந்த இடம் காஞ்சியே ஆகும். அங்கு, இட்ட சித்தீசப் பெருமானை வணங்கியே மிருதசஞ்சீவினி என்னும் இறந்தோரை உயிர்பெறச் செய்யும் மந்திரத்தைப் பெற்றேன். அந்த இட்ட சித்தீசப் பெருமானுக்கு தென்பால் இட்டசித்தித் தீர்த்தம் உள்ளது, காணினும், கேட்பினும், கருதினும், தீண்டினும், மூழ்கினும் நாற்பொருளையும் பயக்கும் அத்தீர்த்தத்தின் சிறப்பைக் கூறவும் கூடுமோ? அத்தீர்த்தத்தால் பெறாத பேறொன்றில்லை. முதல் யுகத்தில் பிரமன் மனைவியொடும் மூழ்கிச் சத்தியலோகப் பதவியையும் படைத்தற்றொழிலையும் பெற்றனன். இரண்டாம் யுகத்தில் சூரியன் மூழ்கி வேத வடிவமாம் உடலையும் ஆயிரங் கிரணங்களையும் பெற்றனன். துவாபரத்தில் திருமால் இலக்குமியொடும் முழுகிக் காத்தற் றொழிலையும் வைகுந்த வாழ்க்கையையும் பெற்றார்.

கலியுகத்தில் உமையம்மையார் முழுகி இறைவனது திருமேனியில் இடப்பாதியிற் கலந்தனர். சூரியன், பகன் என்பவர் முழுகித் தக்கன் வேள்வியில் இழந்த பற்களையும் கண்களையும் முறையே பெற்றனர். குபேரன் அம்மையை நோக்கி இழந்த கண்ணையும் இறைவனுக்கு நண்பன் ஆதலையும் அத்தீர்த்தத்தால் எய்தினன். துச்சருமேளன் ஊர்வசியையும் கண்ணன் புதல்வன் சாம்பன் குட்டநோய் நீக்கமும் பெற்றனர். நளனும் பஞ்ச பாண்டவரும் முழுகிப் பகையை வென்று இழந்த நாட்டைக் கைப்பற்றினர். இத்தீர்த்தத்தில் வடக்கு, கிழக்கு, தெற்கு, மேற்கு என்னும் நாற்றிசையினும் முறையே அறம், பொருள், இன்பம், வீடென்னும் நாற்பொருளையும் பயக்கும் நான்கு தீர்த்தங்கள் அடங்கியுள்ளன. எல்லா மாதங்களிலும் முழுகுதல் சிறப்புடையதாயினும் வைகாசி, மாசி, கார்த்திகை, ஆடி போன்ற தமிழ் மாதங்களில் மூழ்குதல் முறையே ஒன்றற்கொன் றேற்றமுடையவாகும். கார்த்திகை மாதத்து ஞாயிறு சாலச் சிறப்புடையதாகும். முழுகுதல், மந்திரம் கணித்தல் இவைகளை அங்குச் செயின் ஒன்று பலவாகும். இவ்வாறு விவரித்துக் கூறிய சுக்கிரன் ததீசிக்கு மிருத சஞ்சீவினி மந்திரத்தையும் (மாண்டவர் மீண்டுவர மந்திரம்) செவி அறிவுறுத்தனர்.

பின்பு, ததீசி முனிவர் காஞ்சியை அடைந்து இட்டசித்தித் தீர்த்தத்தில் முழுகி இட்டசித்தீசரைப் போற்றப் பெருமான் எழுந்தருளி வந்து யாண்டுங் கொலையுறாதவச்சிரயாக்கையைத் தந்தருளப்பெற்றனர். பின்பு, முனிவர் அரசவையைச் சார்ந்து குபன் என்னும் அரசனைத் தலைமேல் உதைத்தனர்; அரசனுக்கு உதவவந்த திருமாலைப் புறங்கண்டனர். இத்தலமும் தீர்த்தமும் கச்சபேசர் திருக்கோயிலில் உள்ளன.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் நடுப்பகுதியான பெரிய காஞ்சிபுரம் எனப்படும் சிவ காஞ்சியின் அன்னை இந்திராகாந்தி சாலையில் (நெல்லுக்காரத் தெரு) என்றழைக்கப்படும் இத்தெருவின் மேற்கு கடைக்கோடியிலும், மேலான்டை இராசவீதி என்றழைக்கப்படும் (மேற்கு இராசவீதி) தென்கோடியில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்துநிலையத்தின் அருகில் காஞ்சி கச்சப்பேசுவரர் கோயிலின் உட்புற குளக்கரையில் இத்தலம் தனியாக தாபிக்கப்பட்டுள்ளது.



</doc>
<doc id="295972" url="https://ta.wikipedia.org/wiki?curid=295972" title="விதை நேர்த்தி">
விதை நேர்த்தி

விதை நேர்த்தி என்பது, நோய்த்தாக்குதலைக் கட்டுப்படுத்தும் மருந்துகளை விதைகளுடன் கலக்கும் செயலாகும். விதைகளுடன் நுண்ணுயிரிகளைக் கலப்பது விளைச்சலை மேம்படுத்தும்.
விதை நேர்த்தி,
என இருவகைப்படும்


தன் தாயை போன்ற தோற்றமும் அடுத்த சந்ததியை உருவாக்கும் தகுதி பெற்ற முதிர்ந்த சூலகமே விதை எனப்படும். விதைகளை இராசனத்துடன் கலப்பதற்கு விதை நேர்த்தி என்று பெயர் . விதை நேர்த்தி பல வகைப்படும். பூஞ்சணக்கொல்லி விதை நேர்த்தி, பூச்சிக்கொல்லி விதை நேர்த்தி, உயிர் உர விதை நேர்த்தி போன்றவை ஆகும் .

</doc>
<doc id="295981" url="https://ta.wikipedia.org/wiki?curid=295981" title="செட்டிஞ்">
செட்டிஞ்

செட்டிஞ் (ஆங்கிலம்:"Cetinje", மொண்டெனேகிரின்: Цетиње, , ) மொண்டெனேகுரோவின் ஒரு நகரமும் அதன் பழைய அரச தலைநகரமும் (மொண்டெனேகிரின்: "Prijestonica" / Пријестоница) ஆகும். இந்நகரம். மொண்டெனேகுரோவின் வரலாற்று மற்றும் இரண்டாம்நிலைத் தலைநகரமும் ஆகும். மொண்டெனேகுரோவின் ஜனாதிபதியின் அதிகாரபூர்வ வசிப்பிடம் இங்குள்ளது. 2011 ஆண்டில் இந்நகரின் மக்கட்தொகை 13,991 ஆகும்.



</doc>
<doc id="295987" url="https://ta.wikipedia.org/wiki?curid=295987" title="கும்பகோணம் மகாமகம் 2016 சிறப்பு மலர் (நூல்)">
கும்பகோணம் மகாமகம் 2016 சிறப்பு மலர் (நூல்)

கும்பகோணம் மகாமகம் 2016 சிறப்பு மலர், 2016 மகாமகத்தின்போது இந்து சமய அறநிலையத்துறை வெளியிட்டுள்ள நூலாகும். 

தமிழக முதலமைச்சரின் வாழ்த்துச்செய்தி, ஆதீனங்களின் ஆசியுரைகள், திரு வி.க., உ. வே. சாமிநாதையர், கிருபானந்தவாரியார் சுவாமிகள், தொ. மு. பாஸ்கர தொண்டைமான், மா.இராசமாணிக்கனார் போன்றோரின் பதிவுகள், மகாமகம், கும்ப்கோணம் தொடர்பான கட்டுரைகள் காணப்படுகின்றன. கவின் கலைக்கல்லூரி மாணவர்களின் கலை ஓவியங்கள் உள்ளிட்ட பல பதிவுகள் மலருக்கு அணி சேர்க்கின்றன. மதுரை மீனாட்சிசுந்தரேசுவரர், சுவாமிமலை சுவாமிநாத சுவாமி, திருநாகேஸ்வரம் ஒப்பிலியப்பன், நெல்லையப்பர், பார்த்தசாரதி, ஸ்ரீரங்கம் நம்பெருமான், அருணாசலேஸ்வரர் ஆகிய இறைவனின் உற்சவமூர்த்திகளின் வண்ணப்படங்கள் உள்ளன.

'கும்பகோணம் மகாமகம் 2016 சிறப்பு மலர்', நூல், (2016; இந்து சமய அறநிலையத்துறை)



</doc>
<doc id="295990" url="https://ta.wikipedia.org/wiki?curid=295990" title="புருலியா மாவட்டம்">
புருலியா மாவட்டம்

புருலியா மாவட்டம் (Purulia district) () கிழக்கு இந்தியாவின் மேற்கு வங்காளம் 
மாநிலத்தின் இருபது மாவட்டங்களில் ஒன்றாகும். வர்தமான் கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். "புருலியா நகரம்" இம்மாவட்டத்தின் நிர்வாகத் தலைமையிடமாகும்.
6259 சதுர கிலோ மீட்டர் பரப்பளவு கொண்ட இம்மாவட்டம் கிழக்கில் பாங்குரா மாவட்டம் மற்றும் மேற்கு மிட்னாபூர் மாவட்டம், வடக்கில் வர்தமான் மாவட்டம் மற்றும் தன்பாத் மாவட்டம் (ஜார்கண்ட் மாநிலம்), மேற்கில் ஜார்கண்ட் மாநிலத்தின் போகாரோ மாவட்டம் மற்றும் ராஞ்சி மாவட்டம், தெற்கில் ஜார்கண்ட் மாநிலத்தின் மேற்கு சிங்பூம் மாவட்டம் மற்றும் கிழக்கு சிங்பூம் மாவட்டம் எல்லைகளாக கொண்டது.

புருலியா மாவட்டம் மேற்கு வங்காள மாநிலத்தின் மிகவும் வறட்சி மிக்க மாவட்டம் ஆகும். கோடைகாலத்தில் அதிகபட்ச வெப்பம் 52 பாகை செல்சியஸ்க்கும், குளிர்காலத்தில் குறைந்தபட்ச வெப்பம் 2.8 பாகை செல்சியஸ்க்கும் கீழும் சென்றுவிடும். 

இம்மாவட்டத்தின் சராசரி மழைபொழிவு 1100 முதல் 1500 மில்லி மீட்டராகும்.

தொழில் துறையே இம்மாவட்டத்தின் முக்கிய பொருளாதார காரணியாக உள்ளது. மேலும் பட்டு பூச்சி வளர்த்தல், மரப்பிசின் தயாரித்தல் கிராமப்புற தொழில்களாகும். நீர் ஆதாரம் குறைவால் வேளாண்மை சிறிதளவே நடைபெறுகிறது.
இரும்பு, சிமெண்ட் மற்றும் மின்சாரம் உற்பத்தி தொழிற்சாலைகள் அதிகம் கொண்டுள்ளது.

புருலியா மாவட்டம் புருலியா சதர் கிழக்கு, புருலியா சதர் மேற்கு மற்றும் இரகுநாத்பூர் என மூன்று உட்கோட்டங்களாக பிரிக்கப்பட்டுள்ளது. 

"புருலியா சதர் கிழக்கு உட்கோட்டம்" புருலியா நகராட்சி மன்றம் மற்றும் மான்பஜார்–I, மான்பஜார்–II, பந்த்வான், புருலியா–I, புருலியா–II, ஹுரா மற்றும் பூஞ்சா என ஏழு வட்டார வளர்ச்சி அலுவலகங்களை கொண்டுள்ளது. 

"புருலியா சதர் மேற்கு உட்கோட்டம்" ஜால்தா நகராட்சி மன்றம் மற்றும் ஜல்தா–I, ஜல்தா–II, ஜெய்பூர், அர்சா, பாக்முண்டி, பலராம்பூர் மற்றும் பாராபஜார் என ஏழு வட்டார வளர்ச்சி அலுவலங்கங்களை கொண்டுள்ளது.

"இரகுநாத்பூர் உட்கோட்டம்" இரகுநாத்பூர் நகராட்சி மன்றம் மற்றும் பாரா, இரகுநாத்பூர்–I, இரகுநாத்பூர் –II, நெச்சுரியா, சஞ்சுரி மற்றும் காஷிப்பூர் என ஆறு வட்டார வளர்ச்சி அலுவலகங்களை கொண்டுள்ளது.

புருலியா மாவட்டம் 1. பந்த்வான் சட்டமன்ற தொகுதி 2. பலராம்பூர் சட்டமன்ற தொகுதி 3. பாக்முண்டி சட்டமன்ற தொகுதி 4. ஜோய்பூர் சட்டமன்ற தொகுதி 5. புருலியா சட்டமன்ற தொகுதி 6. மான்பஜார் சட்டமன்ற தொகுதி 7. காசிப்பூர் சட்டமன்ற தொகுதி 8. பாரா சட்டமன்ற தொகுதி 9. இரகுநாத்பூர் சட்டமன்ற தொகுதி 10. ஹூரா சட்டமன்ற தொகுதி 11 அர்சா சட்டமன்ற தொகுதிகளை கொண்டுள்ளது. 

புருலியா மக்களவை தொகுதி, பந்த்வான் மக்களவை தொகுதி (பகுதி), மற்றும் பாங்குரா மக்களவை தொகுதி (பகுதி) என மூன்று மக்களவை தொகுதிகளை கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,930,115 ஆக உள்ளது. அதில் ஆண்கள் 1,496,996 மற்றும் பெண்கள் 1,433,119 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 957 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 468 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 64.48% ஆகவும், ஆண்களின் படிப்பறிவு 77.86% ஆகவும், பெண்களின் படிப்பறிவு 50.52% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 410,227 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 2,373,120 ஆகவும், [இசுலாம்| இசுலாமியர்]] மக்கள்தொகை 227,249 ஆகவும், கிறித்தவ சமயத்தினரின் மக்கள்தொகை 8,646 ஆகவும், சமயம் குறிப்பிடாதவர்கள் 8,188 ஆகவும், பிற சமயத்தவர்களின் மக்கள்தொகை கணிசமாக உள்ளது.
2011ஆம் ஆண்டு மக்கள்தொகை கணக்கெடுப்பின் படி இந்து சமயத்தினர் 80.99 % ஆகவும், இசுலாமிய சமயத்தினர் 7.76 %ஆகவும் உள்ளனர்.

ஏழு நடைமேடைகள் கொண்ட புருலியா தொடருந்து நிலையத்திலிருந்து நாள் ஒன்றுக்கு எழுபத்து நான்கு தொடருந்து வண்டிகள் நாட்டின் அனைத்து பகுதிகளையும் இணைக்கும் வகையில் இருப்புப்பாதை போடப்பட்டுள்ளது. 

புருலியா மாவட்டம் வழியாக செல்லும் தேசிய நெடுஞ்சாலை எண் 32, தேசிய நெடுஞ்சாலை எண் 60எ மற்றும் தேசிய நெடுஞ்சாலை எண் 9 ஆகியவைகள் நாட்டின் பல பகுதிகளுடன் தரை வழியாக இணைக்கிறது.



</doc>
<doc id="295997" url="https://ta.wikipedia.org/wiki?curid=295997" title="இராஜதானி கோட்டம், மேற்கு வங்காளம்">
இராஜதானி கோட்டம், மேற்கு வங்காளம்

இராஜதானி கோட்டம், மேற்கு வங்காளம் (Presidency Division) (, "Presidency Bibhāg") கிழக்கு இந்தியாவின் மேற்கு வங்காள மாநிலத்தின் நிர்வாக வசதிக்காக பிரிக்கப்பட்ட மூன்று கோட்டங்களில் இராஜதானி கோட்டம் ஒன்றாகும். மற்ற இரண்டு கோட்டங்கள் வர்தமான் கோட்டம் மற்றும் ஜல்பைகுரி கோட்டம் ஆகும்.

இராஜதானி கோட்டத்தில் மேற்கு வங்காள மாநிலத்தின் தலைநகர் கொல்கத்தா அமைந்துள்ளது.

இராஜதானி கோட்டம் ஹவுரா மாவட்டம், கொல்கத்தா மாவட்டம், முர்சிதாபாத் மாவட்டம், நதியா மாவட்டம் வடக்கு 24 பர்கனா மாவட்டம் மற்றும் தெற்கு 24 பர்கனா மாவட்டம் என ஆறு மாவட்டங்களை கொண்டுள்ளது. 


</doc>
<doc id="296008" url="https://ta.wikipedia.org/wiki?curid=296008" title="ஜல்பைகுரி கோட்டம்">
ஜல்பைகுரி கோட்டம்

ஜல்பைகுரி கோட்டம் (Jalpaiguri Division) இந்தியாவின் மேற்கு வங்காள மாநிலத்தில் அமைந்த மூன்று கோட்டங்களில் ஒன்றாகும். மற்ற இரண்டு கோட்டங்கள்; வர்தமான் கோட்டம் மற்றும் இராஜதானி கோட்டம் ஆகும்.

ஜல்பைகுரி கோட்டத்தில் ஜல்பாய்குரி மாவட்டம், டார்ஜிலிங் மாவட்டம், காளிம்பொங் மாவட்டம், அலிப்பூர்துவார் மாவட்டம், கூச் பெகர் மாவட்டம், தெற்கு தினஜ்பூர் மாவட்டம், மால்டா மாவட்டம் மற்றும் உத்தர தினஜ்பூர் மாவட்டம் என 8 மாவட்டங்கள் அடங்கியுள்ளது. 



</doc>
<doc id="296009" url="https://ta.wikipedia.org/wiki?curid=296009" title="மாங்கா இஞ்சி">
மாங்கா இஞ்சி

மஞ்சள் இஞ்சி அல்லது குர்க்குமா அமாடா (Curcuma amada) என்பது இஞ்சிக் குடும்பத்தைச் சேர்ந்த, மஞ்சள் இனத்துக்கு நெருக்கமான ஒரு தாவரம். இஞ்சிக்குடும்பத்தை சிஞ்சிபெராசியே (Zingiberaceae) என உயிரியலில் குறிப்பிடுகின்றனர். இத்தாவரத்தின் கிழங்கு இஞ்சிபோலவே தோற்றமளிக்கின்றது ஆனால் மாங்காயைப்போன்ற சுவை கொண்டிருக்கின்றது. ஆங்கிலத்திலும் இத்தாவரத்தின் மாற்றுப்பெயராக உள்ள பெயரில் "mangga" என்னும் பெயர் உள்ளது. தென்னிந்தியாவில் இதை ஊறுகாய் செய்வதற்குப் பயன்படுத்துகின்றனர். உயிரியல் வகைப்பாட்டில் இந்த இனத்தின் பெயரில் சிறு குழப்பம் இருக்கின்றது. சில செடியியலாளர்கள் "C. mangga" (குர்க்குமா மாங்கா) என்னும் பெயர் தென்னிந்தியாவில் காணப்படும் அதே "C. mangga" (குர்க்குமா மாங்கா) என்றும் இன்னும் சிலர் இது கிழக்கு இந்தியாவில் காணப்படும் "குர்க்குமா அமாடா" ("C. amada") வகை என்றும் கருதுகின்றனர்.

மாங்கா இஞ்சி எனப்படும் குர்க்குமா மாங்காவிலிருந்து பிரித்தெடுக்கப்படுவதில் மாந்தர்களுக்கு ஏற்படும் சிலவகையான புற்றுநோய் உயிரணுக்களை அழிக்கும் உயிரணுநச்சுத்தன்மை (cytotoxic) இருப்பதாகக் கண்டுபிடித்துள்ளனர். MCF-7 என்று அழைக்கப்படும் இயக்குநீர் சார்ந்த முலை உயிரணு வரிசையில் வரும் புற்றுநோயணுக்களையும், KB எனப்படும் குரல்வளை-மூச்சுக்குழல் பகுதிய புற்றுநோய் உயிரணு வரிசையில் வரும் புற்றுநோயணுக்களையும் (a nasopharyngeal epidermoid cell line), A549 (நுரையீரல் உயிரணு வரிசை, a lung cell line) Ca Ski (கருப்பைக்குழாய் உயிரணு வரிசை, a cervical cell line), HT-29 என்னும் பெருங்குடல் உயிரணு வரிசையில் வரும் புற்றுநோயணுக்களையும் (a colon cell line) அழிக்கவலல் உயிரணுநச்சுத்தன்மையை மாங்கா இஞ்சி கொண்டிருப்பதை நிறுவியிருக்கின்றார்கள். அதே நேரம் புற்றுநோயற்ற MRC-5 என்னும் ஃபைபரோபிளாசிட்டு உயிரணு வரிசையின் அணுக்களுக்கு (திசுக்களின் புறக்கட்டுமான தசைநார்ப்புரதம் போன்றவற்றைச்செய்வன) எந்தவிதமான நச்சுத்தன்மையும் காட்டவில்லை.


</doc>
<doc id="296013" url="https://ta.wikipedia.org/wiki?curid=296013" title="மு. இராமலிங்கம்">
மு. இராமலிங்கம்

மு. இராமலிங்கம் (9 அக்டோபர் 1908 - 1 ஆகத்து 1974) ஈழத்து எழுத்தாளரும், வரலாற்றாசிரியரும், நாடகாசிரியரும், நாட்டுப் பாடல் ஆய்வாளரும் ஆவார். முருகரம்மான் என்ற பெயரிலும் எழுதியவர். "மக்கள் கவிமணி" என்ற அடைமொழியுடன் அழைக்கப்பட்டார்.

நன்னித்தம்பி முருகேசு இராமலிங்கம் என்ற இயற்பெயரைக் கொண்ட மு. இராமலிங்கம் யாழ்ப்பாணம் வட்டுக்கோட்டையில் பிறந்தவர். யாழ்ப்பாணக் கல்லூரியில் கல்வி கற்று, இலங்கை இரயில்வே திணைக்களத்திலும், இறைவரித் திணைக்களத்திலும் பணியாற்றியவர். நாட்டார் இலக்கியம், நாட்டார் பாடல்கள் பற்றி எழுதியும், பாடல்கள் சிலவற்றைத் தொகுத்தும் பல இதழ்களில் எழுதினார். தமிழ், ஆங்கிலம் இரண்டிலும் புலமை மிக்கவராகத் திகழ்ந்த இவரின் நாட்டார் வழக்காற்றியல் பற்றிய ஆக்கங்களை தமிழ்நாட்டுப் பத்திரிகைகளும் வெளியிட்டன.

இறைவரித்திணைக்களத்தில் பணியாற்றிய போது கொழும்பு வெள்ளவத்தையில் வசித்து வந்தார். வெள்ளவத்தை மு. இராமலிங்கம் என்றே எழுதியவர் ஓய்வு பெற்று யாழ்ப்பாணம் சென்றபின் வட்டுக்கோட்டை மு. இராமலிங்கம் என்று எழுதி வந்தார். 1943 இல் அசோகமாலா என்ற நாடக நூலை முருகரம்மான் என்ற புனை பெயரில் வெளியிட்டார்.

மு. இராமலிங்கம் இரண்டு நாடக நூல்களையும், நாட்டார் பாடல்கள் பற்றி நான்கு நூல்களையும் எழுதி வெளியிட்டுள்ளார். இவற்றை விடப் பல நூல்களை தொகுத்து வெளியிட்டுள்ளார்.



</doc>
<doc id="296018" url="https://ta.wikipedia.org/wiki?curid=296018" title="காஞ்சிபுரம் கச்சபேசுவரர் கோயில்">
காஞ்சிபுரம் கச்சபேசுவரர் கோயில்

காஞ்சிபுரம் கச்சபேசுவரர் கோயில் (கச்சபேசம்) என்று அறியப்படும் இது, காஞ்சிபுரத்திலுள்ள சிவன் கோயில்களில் ஒன்றாகும். மேலும், கோயிலின் வெளிப்பிரகாரத்தில் சத்தியமொழிவிநாயகர் உள்ளார். இவரை, பொய்யாமொழிப் பிள்ளையார் என்றும் வழங்கும். இக்கோயில் பற்றிய குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது. இது ஒரு தேவார வைப்புத்தலமாகும். 


தேவர்களும் அசுரர்களும் திருப்பாற்கடலைக் கடையுங்கால், திருமால் ஆமையாக (கச்சபம்) இருந்து மந்தர மலையைத் தாங்கி உதவினாராகையால், அமுதம் கிடைத்தவுடன் செறுக்குற்று உயிர்கள் அனைத்தும் அஞ்சுமாறு கடல்களைக் கலக்கினார். இதைக் கண்ட சிவபெருமான் ஆமையை அழித்து அதன் ஓட்டை, தான் அணிந்திருக்கும் வெண்டலை (தசைநீங்கி எலும்பு மட்டுமானதலை) மாலையின் இடையில் கோர்த்து அணிந்துகொண்டார். தம் செயலுக்கு வருத்தமுற்ற திருமால், காஞ்சியை அடைந்து இங்கேயுள்ள இச்சிவனை வழிபட்டு நீங்காத பக்தியும், வைகுந்த தலைமைப் பதவியும் திரும்பவும் வரப்பெற்றார். திருமால், கச்சபம் (ஆமை) வடிவில் வழிபட்டதால் இது கச்சபேசம் எனப்பட்டது. சுவாமியும் கச்சபேஸ்வரர் (கச்சபேசர்) என விளங்குகிறார்.

கச்சாபேசத்தில், சிவபெருமான் ஓர் கற்பகாலத்தில் ஐம்பெரும் பூதங்களையும் அவற்றிடைத் திருமால் முதலாம் தேவர் பிறர் பிறவாம் சராசரங்களையும்அழித்து, அவ்விரவில் இறைவியோடு தனித்திருந்து திருக்கூத்தியற்றி, மீண்டும் உலகைப் படைக்கும் சங்கற்பராயினர்.

உலகமெல்லாம் அழிந்தும் அழியாது தன்காப்பில் விளங்கும் காஞ்சியில் சோதிலிங்கமாக வெளிநின்று தமது சத்தியால் முன்போல விளங்க உலகங்களையும் உலகிடைப் பொருள்களையும் சிருட்டித்தனர். அச்சோதி லிங்கத்தைப் பிரமன் சரசுவதியுடன் வணங்கிப் படைப்புத் தொழிலிற் றலைமை பெற்றான்.

முன்னொரு கற்பத்திற் றேவர்கள் பாற்கடலைக் கடைவுழித் திருமால் ஆமையாய் மந்தர மலையைத் தாங்கி அமுதம் கண்டு உபகரித்தமையால் செருக்குக் கொண்டு உலகம் அழியுமாறு கடலைக் கலக்குகையில் உயிர்களின் அச்சம் கெடவும், திருமால் அகந்தை நீங்கி அறிவுறவும் அவ்வாமையை அழித்து அதன் ஓட்டினை வெண்டலை மாலையிடையே கோத்தணிந்தனர்.

திருமால் குற்றம் நீங்கிச் சோதிலிங்கத்தை வழிபாடு செய்து மெய்யன்பும், வைகுந்த பதவியும் அவர் அருள்செய்யப் பெற்றனர். அச்சிவலிங்கத்திற்குக் ‘கச்சபேசன்’ என்னும் திருப்பெயர் விளங்கவும், என்றும் அதன்கண் விளங்கவும், காசியினும் அவ்விடம் சிறப்புறவும் வரம் வேண்டிய திருமாலுக்குச் சிவபெருமான் அவற்றை வழங்கினர். கச்சபேசப் பெருமானை எண்ணினோரும் சென்று கண்டவரும் இவ்வுலகத்தில் துன்பம் நீங்கி இன்பம் பெற்று முடிவில் முத்தியையும் பெறுவர்.

அக்கச்சபேசப் பெருமானைத் துர்க்கை, ஐயனார், சூரியன், பைரவர், விநாயகர் இவர்களும் வழிபட்டு அத்திருநகரைக் காவல் செய்வாராயினர். கச்சபேசருக்குத் தென்மேற்கில் திருமால் பூசித்த ‘சத்தியமொழி விநாயகர்’ வீற்றிருக்கின்றனர். அப்பெருமானை வணங்கினவர்கள் எப்படிப்பட்ட இடையூறுகளும் தவிர்ந்து விரும்பிய பயனைப் பெறுவார்கள்.


தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் நடுப்பகுதியான பெரிய காஞ்சிபுரம் எனப்படும் சிவ காஞ்சியின் அன்னை இந்திராகாந்தி சாலையில் (நெல்லுக்காரத் தெரு) என்றழைக்கப்படும் இத்தெருவின் மேற்கு கடைக்கோடியில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்துநிலையத்தின் அருகில் கச்சப்பேசுவரர் கோயிலின் உட்புற குளக்கரையில் இத்தலம் தனியாக தாபிக்கப்பட்டுள்ளது.




</doc>
<doc id="296025" url="https://ta.wikipedia.org/wiki?curid=296025" title="ஹியூ கிளாஸ்">
ஹியூ கிளாஸ்

ஹியூ கிளாஸ் அல்லது இயூ கிளாசு ("Hugh Glass", "ஏறத்தாழ." 1783 – 1833) அமெரிக்க எல்லைப்புற வாணர், வலைவாணர், விலங்கின் மென்மயிர் வணிகர், வேடுவர், தேடலியலாளர் ஆவார். இசுக்காட்-ஐரிய இணையருக்கு பென்சில்வேனியாவில் பிறந்த கிளாசு மொன்ட்டானா, வடக்கு டகோட்டா, தெற்கு டகோட்டா மாநிலங்களில் மிசௌரி ஆற்று வடிநிலங்களிலும் நெப்ராஸ்காவின் பிளாட் ஆற்று வடிநிலத்திலும் புவியாய்வு மேற்கொண்டார். கொடுங்கரடியினால் கொடூரமாகத் தாக்கப்பட்டு துணைவர்களால் மரணமடைந்தார் என கைவிடப்பட்ட நிலையில் மீண்டெழுந்து வந்தார் என்ற நாட்டுக்கதையால் பெரிதும் அறியப்படுகின்றார். சக மலைத்தேடவியலாளர்கள் ஜெடெடியா இசுமித் அல்லது கிரிசுலி ஆடம்சு போலன்றி இவர் தாம் கரடியுடன் நிகழ்த்திய சண்டையை விரிவாக சொல்ல பிழைத்திருந்தார். இவரது வாழ்க்கை இரு முழுநீள திரைப்படங்களின் கதைக்களனாக அமைந்துள்ளது: "மேன் இன் தி வில்டர்னெசு" (1971) மற்றும் "தி ரெவெனன்ட்" (2015). இவற்றில் 1823இல் ஜெனரல் ஆஷ்லேயின் தேடல் குழுவில் தென் டகோடாவில் சென்றிருந்தபோது கூட வந்தவர்களால் எவ்வித உணவும் ஆயுதங்களும் இன்றி கைவிடப்பட்டு வந்தபோதும் தொலைவை தவழ்ந்தும் தடுமாறியும் கியோவா கோட்டையை அடைந்ததை விவரிக்கின்றன. 



</doc>
<doc id="296026" url="https://ta.wikipedia.org/wiki?curid=296026" title="குரோமியம் மூவாக்சைடு">
குரோமியம் மூவாக்சைடு

குரோமியம் மூவாக்சைடு "(Chromium trioxide)" என்பது CrO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். குரோமியம் டிரையாக்சைடு என்றும் அழைக்கப்படும் இச்சேர்மம் குரோமிக் அமிலத்தின் அமிலநீரிலி வகை உப்பாகும். சிலசமயங்களில் இதே பெயரில் வர்த்தகரீதியாகவும் இச்சேர்மம் விற்பனை செய்யப்படுகிறது. நீரற்றநிலையில் குரோமியம் மூவாக்சைடு அடர் ஊதா நிறத்தில் திண்மமாகவும் ஈரமான நிலையில் பிரகாசமான ஆரஞ்சு நிறத்திலும் காணப்படுகிறது. நிராற்பகுப்பு வினையின்போது உடனிகழ்வாக நீரில் கரைகிறது. மின்முலாம் பூசும் பயன்பாட்டிற்காக ஒவ்வோர் ஆண்டும் மில்லியன் கிலோகிராம்கள் கணக்கில் உற்பத்தி செய்யப்படுகிறது. வலிமையான ஆக்சிசனேற்றியான குரோமியம் மூவாக்சைடு ஒரு புற்றுநோய்க் காரணி என்றும் சந்தேகிக்கப்படுகிறது.

சோடியம் குரோமேட்டு அல்லது அதனுடன் தொடர்புடைய சோடியம் டைகுரோமேட்டுடன் கந்தக அமிலம் சேர்த்து சூடுபடுத்துவதன் மூலமாக குரோமியம் மூவாக்சைடு தயாரிக்கமுடியும்:
இம்முறையிலேயே பெரும்பான்மையான அளவில் குரோமியம் மூவாக்சைடு தயாரிக்கப்படுகிறது.

திண்ம நிலை குரோமியம் மூவாக்சைடின் கட்டமைப்பானது, உச்சிகளைப் பகிர்ந்து கொள்கின்ற, நான்முக வடிவத்தில் ஒருங்கிணைக்கப்பட்ட குரோமியம் அணு சங்கிலிகளைக் கொண்டுள்ளது. இதனால் ஒவ்வொரு குரோமியம் மையமும் அடுத்துள்ள இரண்டு ஆக்சிசன் மையங்களைப் பகிர்து கொள்கின்றன. பகிர்ந்து கொள்ளாத ஆக்சிசன் அணுக்கள் ஒட்டுமொத்தமாக 1:3 என்ற விகிதவியல் அளவைத் தருகின்றன

அடர்த்திச் சார்பு கோட்பாட்டின்படி கணக்கிடப்பட்ட ஒற்றைப்படி குரோமியம் மூவாக்சைடின் கட்டமைப்பானது, D3h இடக்குழு வகை சமதள வடிவத்திற்கு மாறாக C3v இடக்குழு வகை பட்டைக்கூம்பாக இருக்குமென முன்கணிக்கப்பட்டது

197 பாகை செல்சியசு வெப்பநிலைக்கு மேல் குரோமியம் மூவாக்சைடு சிதைவடைகிறது. அவ்வாறு சிதையும் போது ஆக்சிசனை வெளியேற்றி முடிவாக குரோமியம்(III) ஆக்சைடைத் தருகிறது

கரிம வேதியியல் தொகுப்பு வினைகளில் குரோமியம் மூவாக்சைடு ஒரு ஆக்சிசனேற்றியாகப் பயன்படுத்தப்படுகிறது. பெரும்பாலும் அசிட்டிக் அமிலத்தில் ஒரு கரைசலாகவும் அல்லது யோன்சு ஆக்சிசனேற்ற வினையெனில் அசிட்டோனில் ஒரு கரைசலாகவும் இது பயன்படுகிறது. இவ்வாக்சிசனேற்ற வினைகளில் Cr(VI) முதல்நிலை ஆல்ககால்களை அவற்றுடன் தொடர்புடைய கார்பாக்சிலிக் அமிலங்களாகவும் இரண்டாம்நிலை ஆல்ககால்களை கீட்டோன்களாகவும் மாற்றுகிறது. 

முதல்நிலை ஆல்ககால்கள்

இரண்டாம்நிலை ஆல்ககால்கள்

குரோமியம் மூவாக்சைடு முக்கியமாக குரோம் முலாம் பூசுவதில் பயன்படுத்தப்படுகிறது. பொதுவாக முலாம் செயல்முறையைப் பாதிக்கும் கூட்டுப்பொருளாக இச்சேர்மம் கருதப்பட்டாலும் மூவாக்சைடுடன் இது வினைபுரிவதில்லை. காட்மியம், துத்தநாகம் மற்றும் பிற உலோகங்களுடன் மூவாக்சைடு வினைபுரிந்து அரிமானத்தை முடக்குகின்ற குரோமேட்டு படலங்களை உருவாக்குகிறது. செயற்கை மாணிக்கக் கற்கள் தயாரிப்பிலும் குரோமியம் மூவாக்சைடு பயன்படுத்தப்படுகிறது. விண்வெளி பயன்பாடுகளுக்கு பயன்படுத்தப்படும் அலுமினியத்தில் குரோமிக் அமிலக் கரைசல் நேர்மின்முனைப்படலப் பூச்சாகவும் பூசப்படுகிறது. அனைத்து வகையான நேர்மின்முனை பூச்சுகளையும் நீக்கும் முகவராக குரோமிக் அமிலம்/ பாசுபாரிக் அமிலக் கரைசல் செயல்படுகிறது.

குரோமிக் மூவாக்சைடு ஒரு உயர் நச்சுத்தன்மை வாய்ந்த சேர்மமாகும். அரிக்கும் தன்மையும் புற்றுநோய் உருவாக்கும் தன்மையும் கொண்டுள்ளது. ஆறிணைதிறன் குரோமியத்திற்கு உதாரணமாக உள்ள இச்சேர்மம் சுற்றுச்சூழலுக்கு தீங்கு விளைவிக்கும் சேர்மமாகக் கருதப்படுகிறது. தொடர்முடைய குரோமியம்(III) வழிப்பொருட்கள் ஆபத்தானவையல்ல. இவை குறைப்பானாகச் செயல்பட்டு ஆறினைய குரோமியம் உப்புகளை அழிக்கின்றன. 
வலிமையான ஆக்சிசனேற்றியாக இருப்பதால் ஆல்ககால்கள் போன்ற கரிம வேதியியல் பொருட்களுடன் தொடர்பு கொள்ள நேரிட்டால் தீப்பற்றிக் கொள்கிறது. 


</doc>
<doc id="296027" url="https://ta.wikipedia.org/wiki?curid=296027" title="அலெயாண்ரோ கோன்சாலசு இன்யாரிட்டு">
அலெயாண்ரோ கோன்சாலசு இன்யாரிட்டு

அலெக்சாந்த்ரோ கான்சலீசு இன்யாரித்தோ ("Alejandro González Iñárritu",; 2014 முதல் பட்டியல்களில் அலெக்சாந்த்ரோ ஜி. இன்யாரித்தோ; பிறப்பு: ஆகத்து 15, 1963) மெக்சிக்கோவைச் சேர்ந்த திரைப்பட இயக்குநர், திரைக்கதை எழுத்தாளர், திரைப்படத் தயாரிப்பாளர், மற்றும் முன்னாள் இசையமைப்பாளர் ஆவார். 2007ஆம் ஆண்டு வெளியான "பாபெல்" திரைப்படத்திற்காக சிறந்த இயக்குனருக்கான அகாதமி விருதுக்காகவும் இயக்குநர்களின் சங்கத்தின் மிகச்சிறந்த இயக்குநருக்கான அமெரிக்க விருதுக்கும் பரிந்துரைக்கப்பட்டார்; இப்பெருமை பெற்ற முதல் மெக்சிக்கோ நாட்டு இயக்குநராக உள்ளார். கான் திரைப்பட விழாவில் சிறந்த இயக்குநர் விருது பெற்ற முதல் மெக்சிக்கோவினராகவும் உள்ளார்.

இவரது ஆறு திரைப்படங்களுமே—"அமோரெசு பெர்ரோசு" (2000), "21 கிராம்சு" (2003), "பாபெல்" (2006), "பியூட்டிபுல்" (2010), "பேர்ட்மேன்" (2014), மற்றும் "தி ரெவெனன்ட்" (2015)—அகாதெமி விருதுக்கானப் பரிந்துரைகள் உட்பட சிறந்த விமரிசனங்களையும் பாராட்டுக்களையும் பெற்றுள்ளன. "பேர்ட்மேன்" திரைப்படத்திற்காக அகாதமியின் சிறந்த இயக்குநர், சிறந்த திரைக்கதை, சிறந்த திரைப்படத்திற்கான விருதுகளை வென்றுள்ளார்.


</doc>
<doc id="296032" url="https://ta.wikipedia.org/wiki?curid=296032" title="ஐதராக்சி அசிட்டோன்">
ஐதராக்சி அசிட்டோன்

ஐதராக்சி அசிட்டோன் (Hydroxyacetone) என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். எளிய ஐதராக்சி கீட்டோன் கட்டமைப்பிலுள்ள ஆல்பா ஐதராக்சி கீட்டோனான இச்சேர்மம் அசிட்டால் என்ற பெயராலும் அழைக்கப்படுகிறது. அசிட்டோன் அமைப்பில் ஒரு முதனிலை ஆல்ககால் பதிலீடு செய்யப்பட்டால் அவ்வமைப்பு ஐதராக்சி அசிட்டோன் ஆகும்.

பல்வேறு சர்க்கரைகளை படியிறக்க வினைக்கு உட்படுத்தி ஐதராக்சி அசிட்டோன் தயாரிக்கப்படுகிறது. மெயிலார்டு வினையின் வாயிலாக உணவு வகைகள் தயாரிக்கவும் மேலும் பல்வேறு நறுமணப் பொருட்களுடன் சேர்ந்து வினைபுரியவும் செய்து ஒரு நறுமணமூட்டியாகவும் இது உதவுகிறது.

வர்த்தகரீதியாக ஐதராக்சி அசிட்டோன் விற்கப்பட்டாலும் ஆய்வகங்களில் புரோமோ அசிட்டோனை பதிலீட்டு வினைக்கு உட்படுத்தி தயாரிக்கப்படுகிறது. விரைவான பலபடியாக்கல் வினைக்கு ஆளாகி பகுதியசிட்டால் வளைய இருபடியாக உருவாகிறது. காரச்சூழலில் இது விரைவான ஆல்டால் குறுக்க வினைக்கு உட்படுகிறது.


</doc>
<doc id="296042" url="https://ta.wikipedia.org/wiki?curid=296042" title="மிலி">
மிலி

மிலி, 2015ஆம் ஆண்டில் வெளியான மலையாளத் திரைப்படமாகும். இதில் நிவின் பவுலி, அமலா பால், பூர்ணா, சனுஷா, சாய்குமார், அம்பிகா ஆகியோர் முன்னணி வேடங்களில் நடித்திருந்தனர். Described as a "heroine-centric motivational film,"

கூச்ச சுபாவம் கொண்ட பெண்ணாக வளரும் மிலி (அமலா பால்), வளரும் பருவத்தில் மன அழுத்தத்தால் பாதிக்கப்படுகிறாள். அவளுடைய தாழ்வு மனப்பான்மையால் மற்றவர்களிடம் இருந்து விலகியே இருக்கிறாள். முன்னேறத் துடிக்கும் மிலிக்கு, நவீனாக வரும் நிவின் பாலி உதவுகிறார். குழந்தை நல மையத்தை தொடங்கி வெற்றியுடன் நடத்துகிறாள் மிலி.




</doc>
<doc id="296043" url="https://ta.wikipedia.org/wiki?curid=296043" title="லோபம்பா">
லோபம்பா

லோபம்பா ("Lobamba") சுவாசிலாந்தின் மரபார்ந்த, ஆன்மீக, சட்டவாக்கத் தலைநகரம் ஆகும்; இங்குதான் சுவாசிலாந்தின் நாடாளுமன்றமும், "டோம்பி" என்ற அரசரன்னையின் (மன்னரின் அன்னை) மாளிகையும் உள்ளன. அரசர் மூன்றாம் சுவாதி இங்கிருந்து தொலைவில் லோசித்தா அரண்மனையில் வசிக்கின்றார். அரசரும் அரசரன்னையும் ஒவ்வொரு ஆண்டும் திசம்பர்/சனவரியில் நடைபெறும் "இங்வாலா" அரசசடங்கு விழாவிலும் ஆகத்து/செப்டம்பரில் நடைபெறும் "உம்லாங்கா" கலாச்சார விழாவிலும் கலந்துகொள்கின்றனர். 

இங்குள்ள முதன்மை சுற்றுலா ஈர்ப்பு மையங்களாக நாடாளுமன்றம், சுவாசிலாந்து தேசிய அருங்காட்சியகம், லீல்வேன் வனவிலங்கு சரணாலயம், அரசர் இரண்டாம் சோபூசாவின் நினைவகப் பூங்கா போன்றவை உள்ளன. இங்குள்ள எம்போ அரச மாளிகையை பிரித்தானிய அரசு பலதுணை மணம் புரிந்த இரண்டாம் சோபூசாவிற்காக கட்டிக் கொடுத்துள்ளது; இவரது குடும்பத்தில் 600 குழந்தைகள் இருந்தனர். இது பார்வையாளர்களுக்காக திறக்கப்படுவதில்லை. ஐக்கிய இராச்சியத்திடமிருந்து சுவாசிலாந்திற்கு விடுதலை பெறப் போராடிய இவரே நாட்டின் முதல் பிரதமராகவும் பொறுப்பாற்றினார்.

தலைநகரம் லோபம்பா, நாட்டின் மேற்குப் பகுதியில் உள்ள கானகப்பகுதியான எசுல்வினி பள்ளத்தாக்கில் அமைந்துள்ளது. பள்ளத்தாக்குகளின் சொர்க்கம் என்று அழைக்கப்படும் இப்பகுதி இகொகோ மாவட்டத்திலுள்ள இம்பபான் நகரத்திலிருந்து 16 கிலோமீட்டர் தொலைவில் இருக்கிறது. இங்கு மிதவெப்பமண்டல காலநிலையும் கோடையில் மழைக்காலமாகவும் உள்ள வானிலை நிலவுகிறது.

1997 ஆம் ஆண்டில் 3625 ஆக இருந்த இந்நகரின் மக்கள்தொகை 2006 ஆம் ஆண்டில் 11000 ஆக உயர்ந்துள்ளது. நாடு முழுவதும் உள்ள மக்கள் தொகையில் 84.3% மக்கள் சுவாசியின மக்கள் ஆவர். 9.9% சூலு இனத்தவர்களும் 2.5% மக்கள் திசோங்கா இனத்தவரும் 1.6% மக்கள் இந்தியர்களும் பிறர் 1.7% எண்ணிக்கையிலும் இங்கு வாழ்கின்றனர்.சுவாசி மற்றும் ஆங்கில மொழிகள் இங்கு அலுவலக மொழிகளாக உள்ளன,



</doc>
<doc id="296046" url="https://ta.wikipedia.org/wiki?curid=296046" title="இம்புமலாங்கா">
இம்புமலாங்கா

இம்புமலாங்கா ("Mpumalanga", (கிழக்கு டிரான்சுவால் என்ற பெயர் ஆகத்து 24, 1995 முதல் மாற்றப்பட்டது), தென்னாப்பிரிக்காவின் ஒன்பது மாகாணங்களில் ஒன்றாகும். சுவாசி,சோசா,டெபேலே, சுலு மொழிகளில் இதன் பொருள் "கிழக்கு" அல்லது நேரடி மொழிபெயர்ப்பாக ""சூரியன் உதிக்கும் இடம்"" ஆகும். இந்த மாகாணம் தென்னாப்பிரிக்காவின் கிழக்குப் பகுதியில் அமைந்துள்ளது; குவாசுலு-நதால் மாகாணத்திற்கு வடக்கிலும் சுவாசிலாந்து, மொசாம்பிக் நாடுகளின் எல்லையிலும் அமைந்துள்ளது. இது தென்னாப்பிரிக்காவின் நிலப்பகுதியில் 6.5% ஆகும். வடக்கில் லிம்போபோ, மேற்கில் கடெங், தென்மேற்கில் விடுதலை இராச்சியம் மாகாணங்களுடனும் தெற்கில் குவாசுலு-நதால் மாகாணத்துடன் எல்லைகளைக் கொண்டுள்ளது. இதன் தலைநகரமாக நெல்சுபுரூய்ட் உள்ளது. 1994இல் மாகாணங்கள் சீரமைக்கப்படுவதற்கு முன்னதாக இது டிரான்சுவாலின் அங்கமாக இருந்தது.



</doc>
<doc id="296052" url="https://ta.wikipedia.org/wiki?curid=296052" title="குவாசுலு-நதால்">
குவாசுலு-நதால்

குவாசுலு-நதால் ("KwaZulu-Natal",) தென்னாப்பிரிக்காவின் ஒன்பது மாகாணங்களில் ஒன்றாகும். இது KZN என்றும் நதால் என்றும் குறிப்பிடப்படுகின்றது. "பூங்கா மாகாணம்" எனவும் அறியப்படுகின்றது.) 1994இல் மாகாணங்கள் சீரமைக்கப்பட்டபோது சூலு பந்துசுத்தானாகிய குவாசுலுவும் (சுலு மொழியில் "சூலுக்களின் இடம்") நதாலும் இணைக்கப்பட்டு இந்த மாகாணம் உருவாக்கப்பட்டது. இது நாட்டின் தென்கிழக்கில் இந்தியப் பெருங்கடலின் கடலோரமாக அமைந்துள்ளது; மூன்று மாகாணங்களுடனும் மொசாம்பிக், சுவாசிலாந்து, லெசோத்தோ நாடுகளுடனும் எல்லைகளைக் கொண்டுள்ளது. இதன் தலைநகரமாக பீட்டர்மாரிட்சுபர்கும் மிகப் பெரும் நகரமாக டர்பனும் உள்ளன.

தற்போதைய மாகாணத்தின் வடபகுதியில் 1830களிலும் 1840களிலும் சூலு இராச்சியமும் தென்பகுதியில் போயர்களின் நதாலியா குடியரசும் அமைந்திருந்தன. 1843இல் பிரித்தானியர்கள் நதாலியா குடியரசை கைப்பற்றி நதால் குடியேற்றம் அமைத்தனர். குவாசுலு 1979 வரை தன்னாட்சியுடன் இருந்தது.

தென்னாப்பிரிக்காவின் வரலாற்றில் பல குறிப்பிடத்தக்க நபர்கள் இங்கு பிறந்துள்ளனர்: 

குவாசுலு-நதாலின் இரு இடங்கள் ஐக்கிய நாடுகள் கல்வி, அறிவியல், பண்பாட்டு நிறுவனம் உலகப் பாரம்பரியக் களங்களாக அறிவிக்கப்பட்டுள்ளன: இசிமாங்கலிசோ சதுப்புநிலப் பூங்கா மற்றும் உகலாம்பா டிரேக்கென்சுபெர்கு பூங்கா.



</doc>
<doc id="296053" url="https://ta.wikipedia.org/wiki?curid=296053" title="ஜங்கிபூர், காசிப்பூர்">
ஜங்கிபூர், காசிப்பூர்

ஜங்கிபூர், இந்திய மாநிலமான உத்தரப் பிரதேசத்தில் உள்ள காசீப்பூர் மாவட்டத்தில் அமைந்துள்ள நகரம்.

இது ஜங்கிபூர் சட்டமன்றத் தொகுதிக்கும், காசிப்பூர் மக்களவைத் தொகுதிக்கும் உட்பட்டது.


</doc>
<doc id="296056" url="https://ta.wikipedia.org/wiki?curid=296056" title="சுக்ரே">
சுக்ரே

சுக்ரே (Sucre () என்பது பொலிவியாவின் தலைநகரம் ஆகும். 2006 மக்கள் தொகை கணக்கெடுப்பின் அடிப்படையில் இந்நகரத்தின் மக்கள் தொகை 247,300 ஆகும். இது பொலிவியாவில் 6 வது அதிக மக்கள் தொகையை கொண்ட நாடாக விளங்குகிறது.



</doc>
<doc id="296057" url="https://ta.wikipedia.org/wiki?curid=296057" title="தராத் வட்டம்">
தராத் வட்டம்

தராத் வட்டம், இந்திய மாநிலமான குஜராத்தின் பனாஸகாண்டா மாவட்டத்தில் உள்ள வட்டமாகும்.

இந்த வட்டம் தராத் சட்டமன்றத் தொகுதிக்கும், பனாஸ்காண்டா மக்களவைத் தொகுதிக்கும் உட்பட்டது.







</doc>
<doc id="296059" url="https://ta.wikipedia.org/wiki?curid=296059" title="கலிகோ புல்">
கலிகோ புல்

கலிகோ புல் (Kalikho Pul 1969 சூலை - 2016 ஆகத்து 9) என்பவர் இந்தியாவின் அருணாச்சலப் பிரதேசத்தைச் சேர்ந்த அரசியல்வாதியாவார். இவர் அருணாச்சலப் பிரதேசம், அனாஜா மாவட்டத்தில் உள்ள வால்லா என்ற சிற்றூரில் பிறந்தவர். இவர் மனிதவியல் தொடர்பான துறையில் பட்டம் பெற்றவர். இவர் 1995இல் தீவிர அரசியலில் நுழைந்து அதே ஆண்டில் ஹயூலிங் சட்டமன்றத் தொகுதியின் சட்டமன்ற உறுப்பினரானார். முகுத்மித்தி அரசில் நிதித்துறை அமைச்சராக 2003 முதல் 2007வரை பொறுப்பு வகித்தார். தொடர்ந்து ஹயூலிங் தொகுதியில் அடுத்தடுத்து ஐந்து முறை சட்டமன்ற உறுப்பினராக தேர்ந்தெடுக்கப்பட்டார். இவர் நிதி, நீதி, சுகாதாரம், மகளிர் குழந்தைகள் நலம், மீன்வளம் போன்ற துறைகளின் அமைச்சராகப் பொறுப்பு வகித்தவர். 

இந்நிலையில் இவர் தலைமையிலான காங்கிரஸ் சட்டமன்ற உறுப்பினர்கள் 21 பேர் காங்கிரசின் முதலமைச்சரான நபம் துகிக்கு எதிராகப் போர்க்கொடி தூக்கிய நிலையில் அருணாச்சலப்பிரதேசத்தில் குடியரசுத்தலைவர் ஆட்சி அமல்படுத்தப்பட்டது. பல குழப்பங்களுக்கு பிறகு குடியரசுத்தலைவர் ஆட்சி விலக்கப்பட்டு கலிகோ புல்லின் தலைமையில் பிரிந்த 21 காங்கிரஸ் சட்டமன்ற உறுப்பினர்கள் மற்றும் 11 பாரதிய ஜனதா கட்சியின் சட்டமன்ற உறுப்பினர்களின் ஆதரவுடன், கலிகோ புல் அருணாச்சலப்பிரதேசத்தின் ஒன்பதாவது முதல்வராக பெப்ரவரி 19, 2016 அன்று பதவியேற்றார். இதற்கிடையில் ஆட்சி கலைக்கப்பட்டதை எதிர்த்து நபம் துகி வழக்கு தொடர்ந்தார். வழக்கில் உச்சநீதிமன்றம் துகி அரசை கலைக்கும் வகையில், கவர்னர் ராஜ்கோவா பிறப்பித்த உத்தரவுகளுக்கு தடை விதித்து, ஆட்சி கலைப்புக்கு முந்தைய 2015 திசம்பர், 15ல் இருந்த நிலையே தொடர வேண்டும் என்று தீர்ப்பளித்தது இதனால் கலிகோபுல் பதவியில் இருப்பது சட்டவிரோதமானது. இதன்பின் நபம் துக்கி முதலமைச்சராக பொறுப்பேற்றார். பதவியை இழந்து மன அழுத்த்தில் இருந்த கலிகோபுல் 2016 ஆகத்து 9 அன்று தற்கொலை செய்துகொண்டார்.


</doc>
<doc id="296060" url="https://ta.wikipedia.org/wiki?curid=296060" title="முலுண்டு">
முலுண்டு

முலுண்டு, இந்திய மாநிலமான மகாராஷ்டிராவிலுள்ள மும்பையின் புறநகர்ப்பகுதியாகும்.

இந்த நகரம் முலுண்டு சட்டமன்றத் தொகுதிக்கும், வடகிழக்கு மும்பை மக்களவைத் தொகுதிக்கும் உட்பட்டது.



</doc>
<doc id="296065" url="https://ta.wikipedia.org/wiki?curid=296065" title="போபால்கட் வட்டம்">
போபால்கட் வட்டம்

போபால்கட் வட்டம் (இந்தி : भोपालगढ़ तहसील), இந்திய மாநிலமான ராஜஸ்தானில் உள்ள ஜோத்பூர் மாவட்டத்தில் உள்ளது.

இது போபால்கட் சட்டமன்றத் தொகுதிக்கும், பாலி மக்களவைத் தொகுதிக்கும் உட்பட்டது.


</doc>
<doc id="296068" url="https://ta.wikipedia.org/wiki?curid=296068" title="மண்டோர் வட்டம்">
மண்டோர் வட்டம்

மண்டோர் வட்டம் (இந்தி : मण्डोर तहसील), இந்திய மாநிலமான ராஜஸ்தானில் உள்ள ஜோத்பூர் மாவட்டத்தில் உள்ளது.

இது லுனி சட்டமன்றத் தொகுதிக்கும், ஜோத்பூர் மக்களவைத் தொகுதிக்கும் உட்பட்டது.


</doc>
<doc id="296070" url="https://ta.wikipedia.org/wiki?curid=296070" title="வட மேற்கு (தென்னாப்பிரிக்க மாகாணம்)">
வட மேற்கு (தென்னாப்பிரிக்க மாகாணம்)

வட மேற்கு ("North West") தென்னாப்பிரிக்காவின் மாகாணம் ஆகும். இதன் தலைநகரம் மாகிகெங். இது மக்கள்தொகை மிகுந்த கடெங்கின் மேற்கில் உள்ளது.
1994இல் தென்னாபிரிக்காவின் இனவொதுக்கல் கொள்கை ஒழிக்கப்பட்டு மாகாணங்கள் அனைத்து மக்களும் இணைந்து வாழுமாறு சீரமைக்கப்பட்டன; அப்போது முன்னாள் டிரான்சுவால் மாகாணத்தின் சில பகுதிகளும் கேப் மாகாணத்தின் சில பகுதிகளும் பந்துசுத்தான் பகுதியான போப்புதட்சுவானாவின் பெரும் பகுதிகளும் இணைத்து இந்த மாகாணம் உருவாக்கப்பட்டது. 2006, 2007ஆம் ஆண்டுகளில் இரு மாகாணங்களில் இருந்த நகராட்சிகள் ஒழிக்கப்பட்டு மேராபோங் நகராட்சி இம்மாகாணத்திற்கு முழுவதுமாக மாற்றப்பட்டபோது குத்சோங், மேராபோங் நகரங்களில் அரசியல் வன்முறை நிகழ்ந்தன. 2009இலிருந்து மேராபோங் நகராட்சி கடெங் மாகாணத்திற்கு மாற்றப்பட்டுள்ளது.



</doc>
<doc id="296072" url="https://ta.wikipedia.org/wiki?curid=296072" title="ஓசியான் வட்டம்">
ஓசியான் வட்டம்

ஓசியான் வட்டம் (இந்தி : ओसियां तहसील), இந்திய மாநிலமான ராஜஸ்தானின் ஜோத்பூர் மாவட்டத்தில் உள்ளது.

இந்த வட்டத்தில் உள்ள ஊர்கள் லோஹாவத், ஓசியான் ஆகிய சட்டமன்றத் தொகுதிகளில் உள்ளன. ஓசியான் தொகுதி மட்டும் பாலி மக்களவைத் தொகுதியிலும், ஏனைய தொகுதிகள் ஜோத்பூர் மக்களவைத் தொகுதியிலும் உள்ளன.


</doc>
<doc id="296073" url="https://ta.wikipedia.org/wiki?curid=296073" title="பலோதி வட்டம்">
பலோதி வட்டம்

பலோதி வட்டம் (இந்தி : फलोदी तहसील), இந்திய மாநிலமான ராஜஸ்தானின் ஜோத்பூர் மாவட்டத்தில் உள்ளது.

இந்த வட்டம் ஜோத்பூர் மக்களவைத் தொகுதிக்கு உட்பட்டது.


</doc>
<doc id="296076" url="https://ta.wikipedia.org/wiki?curid=296076" title="பந்துசுத்தான்">
பந்துசுத்தான்

பந்துசுத்தான் ("Bantustan") அல்லது பன்டு தாயகம், கறுப்பினர் தாயகம், கறுப்பினர் நாடு அல்லது சுருக்கமாக தாயகம் எனப்படும் நிலப்பகுதிகள் இனவொதுக்கல் கொள்கைப்படி தென்னாப்பிரிக்காவிலும் தென் மேற்கு ஆப்பிரிக்காவிலும் (தற்போதைய நமீபியா) கறுப்பின மக்களுக்காக ஒதுக்கப்பட்டிருந்த பகுதிகளாகும். தென்னாப்பிரிக்காவில் பத்து பந்துசுத்தான்கள் நிறுவப்பட்டிருந்தன. அடுத்திருந்த தென்மேற்கு ஆபிரிக்காவில் (அப்போது தென்னாப்பிரிக்க நிர்வாகத்தில் இருந்தது) பத்து பந்துசுத்தான்கள் நிறுவப்பட்டிருந்தன. ஒவ்வொரு குறிப்பிட்ட இனமக்களுக்கும் செறிவுபடுத்தப்பட்ட பந்துசுத்தான் உருவாக்கப்பட்டிருந்தன. இதனால் ஒவ்வொரு பந்துசுத்தானும் ஒரே இனத்தவர் வாழுமாறு அமைக்கப்பட்டிருந்தது. வெவ்வேறு கறுப்பின இனங்களுக்கு தனித்தனியான "தன்னாட்சி" பெற்ற நாட்டு மாகாணங்களை உருவாக்கும் நோக்கத்துடன் இவ்வாறு உருவாக்கப்பட்டது.

இச்சொற்றொடர் முதன்முதலில் 1940களின் பிற்பகுதியில் உருவானது; சில பண்டு மொழிகளில் "பன்டு" என்பதற்கு "மக்கள்" என்ற பொருள் இருந்தது; "-ஸ்தான்" என்ற பின்னொட்டு பாரசீக மொழியிலிருந்து "நாடு" என்ற பொருளுடன் பயன்படுத்தப்பட்டது. இச்சொல்லை இழிவுதரும் சொல்லாக "தாயக" அரசியலில் கருதப்பட்டது. இன்று, இச்சொல் "பந்துசுத்தான்", இழிசொல்லாகவே பயன்படுத்தப்படுகின்றது.

தென்னாப்பிரிக்காவின் நான்கு பந்துசுத்தான்கள்—டிரான்ஸ்கெய், போப்புதட்சுவானா, வெண்டா, சிஸ்கெய் (இவை "TBVC அரசுகள்" எனப்பட்டன)—தன்னாட்சி பெற்றவையாக அறிவிக்கப்பட்டன; ஆனால் தென்னாப்பிரிக்காவிற்கு வெளியே இது அலுவல்முறையாக அங்கீகரிக்கப்படவில்லை. தென்னாப்பிரிக்காவின் குவாசுலு, லெபோவா போன்ற பிற பந்துசுத்தான்களுக்கு பகுதியாக தன்னாட்சி வழங்கப்பட்டது, ஆனால் இவற்றிற்கு தன்னாட்சி வழங்கப்படவில்லை. தென்மேற்கு ஆபிரிக்காவில் ஓவம்போலாந்து, காவன்கோலாந்து, கிழக்கு கேப்ரிவி தன்னாட்சி பெற்றன.

இனவொதுக்கல் கொள்கை ஒழிக்கப்பட்ட பின்னர் தென்னாப்பிரிக்காவில் பந்துசுத்தான்கள் அழிக்கப்பட்டு மற்ற பகுதிகளுடன் ஒருங்கிணைக்கப்பட்டன.

"பந்துசுத்தான்" என்ற சொல் பொதுவாக இனஞ்சார்ந்து மாநிலங்களோ மண்டலங்களோ அமைக்கப்படும்போதும் அல்லது முற்படும்போதும் தென்னாப்பிரிக்கா அல்லாத பகுதிகளிலும் பயன்படுத்தபடுகின்றது. இது இனவொதுக்கலுடன் தொடர்புள்ளதால் பொதுவாக இப்பயன்பாடு இழிவான பொருளிலியே, விமரிசனத்தை முன்வைக்கும் நிலையில், பயன்படுத்தப்படுகின்றது.

தெற்காசியாவில், இலங்கையின் சிங்களவர் அரசு தமிழ் பகுதிகளை "பந்துசுத்தான்களாக" மாற்ற முற்படுவதாக சர்ச்சை எழுந்துள்ளது. இந்தியாவிலும் இச்சொல் தலித்களின் வாழ்விடத்தை குறிப்பிடுகையில் பயன்படுத்தப்படுகின்றது.

தென்கிழக்கு ஐரோப்பாவில், யுகோசுலாவியாவின் பிளப்பிற்குப் பின்னதாக பால்கன் குடாவில் உருவாகிவரும் சிறு நாடுகள் பல நேரங்களில் "பந்துசுத்தான்கள்" எனக் குறிப்பிடப்படுகின்றன.

கனடாவில் பெரும்பாலும் இனுவிட்டு மக்கள் வாழும் நூனவுட் நாட்டின் "முதல் பந்துசுத்தான், இனவொதுக்கல் அடிப்படையிலான இனக்குழுத் தாயகம்" என "ஒட்டாவா சிட்டிசன்" என்ற இதழ் குற்றஞ்சாட்டியுள்ளது.

நோம் சோம்சுக்கி, பென் வைட்டு போன்ற எழுத்தாளர்கள் இசுரேல் அமைக்க முன்மொழியும் பாலத்தீன நாட்டைக் குறித்து "பந்துசுத்தான்" எனக் குறிப்பிட்டுள்ளனர்.




</doc>
<doc id="296078" url="https://ta.wikipedia.org/wiki?curid=296078" title="தெற்கு 24 பர்கனா மாவட்டம்">
தெற்கு 24 பர்கனா மாவட்டம்

தெற்கு 24 பர்கனா மாவட்டம் (South 24 Parganas district) (Pron: pɔrɡɔnɔs), கிழக்கு இந்தியாவின் மேற்கு வங்காள மாநிலத்தின் 23 மாவட்டங்களில் ஒன்றாகும். இராஜதானி கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். இம்மாவட்டத்தின் தலைமையிட நகரம் அலிப்பூர் ஆகும்.

மேற்கு வங்காள மாநிலத்தின் அதிக மக்கள்தொகை கொண்ட மாவட்டங்களில் இம்மாவட்டம் இரண்டாம் இடத்தை வகிக்கிறது. பரப்பளவில் முதல் இடத்தை வகிக்கிறது. மக்கள்தொகையில் 640 இந்திய மாவட்டங்களில் இம்மாவட்டம் ஆறாம் இடத்தை வகிக்கிறது.

இம்மாவட்டத்தின் ஒரு பகுதி கொல்கத்தா நகரத்தை ஒட்டியும், ஒரு பகுதி சுந்தரவனக்காடுகள் ஒட்டியும் அமைந்துள்ளது.

தில்லி சுல்தானகத்தால் அறிமுகப்படுத்தப்பட்ட வேளாண்மை நில அலகு என்ற பர்கனா என்ற சொல் பாரசீக மொழிச் சொல்லாகும். ஒரு பர்கனா என்பது மௌசா (mouza) எனப்படும் ஒன்று அல்லது அதற்கு மேற்பட்ட கிராமங்களின் சிறு தொகுப்பாகும். பர்கனாவின் மிகப் பெரிய தொகுப்பிற்கு தரஃபு அல்லது மாவட்டம் எனப்படும். 
பர்கனா முறை இந்தியாவை ஆண்ட பிரித்தானிய இந்தியாவின் கவர்னர் ஜெனரல் காரன் வாலிஸ் 1793-ஆம் ஆண்டில், பர்கனா நில அளவை முறை ஒழிக்கப்பட்டு வருவாய் மாவட்டமாக அறிமுகப்படுத்தப்பட்டது. 

தெற்கு 24 பர்கனா மாவட்டத்தின் வடக்கில் கொல்கத்தா மாவட்டம், வடகிழக்கில் வடக்கு 24 பர்கனா மாவட்டம், தெற்கில் வங்காள விரிகுடா, மேற்கில் கிழக்கு மிட்னாபூர் மாவட்டம், வடமேற்கில் ஹவுரா மாவட்டம் எல்லைகளாக அமைந்துள்ளது.

நெல் வேளாண்மை, மீன் வளர்ப்பு உற்பத்திக் கூடங்கள், தொழிற்சாலைகள் கொண்டுள்ளது. இம்மாவட்டத்தின் பொருளாதார வளர்ச்சிக்காக மாவட்டத்தின் மேற்கு பகுதியில் பால்ட்டா எனும் பகுதியில் சிறப்பு பொருளாதார மண்டலம் அமைந்துள்ளது.

2006-ஆம் ஆண்டில் இந்திய அரசின் பஞ்சாயத்து ராஜ் அமைச்சகம் வெளியிட்ட அறிக்கை படி, பொருளாதாரத்தில் பின்தங்கிய இந்திய மாவட்டங்களில் 250வது இடத்தில் உள்ளது.

இம்மாவட்டத்தின் தெற்கு பகுதியில் கங்கை ஆறு, பிரம்மபுத்திரா ஆறு மற்றும் பத்மா ஆறுகள் வங்காள விரிகுடாவின் வடிநிலத்தில் கலக்கும் இடத்தில் அடர்ந்த சுந்தரவனக்காடுகள் அமைந்துள்ளது. இக்காட்டில் வங்காளப் புலிகள் நிறைந்துள்ளது. 

சுந்தரவன சதுப்புக் காட்டை யுனேஸ்கோ நிறுவனம், உலகப்பாரம்பரியக்களமாக அறிவித்துள்ளது. சுந்தரவனக்காட்டில் சுந்தரவனம் உயிர்க்கோளக் காப்பகம் அமைந்துள்ளது.

9,960 சதுர கிலோ மீட்டர் பரப்பளவு கொண்ட இம்மாவட்டத்தின் நிர்வாக வசதிக்காக அலிப்பூர் சதர் உட்கோட்டம், பருய்பூர் உட்கோட்டம், கன்னிங் உட்கோட்டம் மற்றும் டையமண்ட் துறைமுகம் உட்கோட்டம், காக்தீவு உட்கோட்டம் என ஐந்து உட்கோட்டங்களாக பிரிக்கப்பட்டுள்ளது. இந்த உட்கோட்டங்களில் இருபத்து ஒன்பது வட்டார வளர்ச்சி அலுவலகங்கள், ஏழு நகராட்சி மன்றங்கள் அமைந்துள்ளது. 
இம்மாவட்டத்தில் முப்பத்து மூன்று காவல் நிலையங்களும், இருபத்தி ஒன்பது வட்டார வளர்ச்சி அலுவலகங்கள், 312 ஊராட்சி மன்றங்கள் கொண்டுள்ளது.
இந்த உட்கோட்டத்தில் அலிப்பூர் தாகுர்புகுர்-மகேஷ்தலா, விஷ்ணுபூர்-I, விஷ்ணுபூர்-II, பட்ஜ்-பட்ஜ்-I, மற்றும் பட்ஜ்-பட்ஜ்-II என ஐந்து ஊராட்சி ஒன்றியங்களும், பட்ஜ்-பட்ஜ், மகேஷ்தலா மற்றும் புஜாலி என மூன்று நகராட்சி மன்றங்களையும் கொண்டுள்ளது. 

இந்த உட்கோட்டத்தில் சோனார்பூர், ஜாய்நகர்-I, ஜாய்நகர்-II, குல்தாலி, பருய்பூர், பான்கர்-I மற்றும் பான்கர்-II என ஏழு வட்டார வளர்ச்சி அலுவலகங்களும் மற்றும் ஜாய்நகர், பருய்புர் மற்றும் ராஜ்புர்-சோனார்புர் என மூன்று நகராட்சி மன்றங்கள் அமைந்துள்ளது.
இந்த உட்கோட்டத்தில் கன்னிங்-I, கன்னிங்-II, வசந்தி மற்றும் கஸ்பா என நான்கு வட்டார வளர்ச்சி அலுவலகங்கள் உள்ளது.

இந்த உட்கோட்டத்தில் மொக்ரஹட்-I, மொக்ரஹட்-II, மந்திரபஜார், குல்பி, பால்டா, டையமண்ட் துறைமுகம்-I, டையமண்ட் துறைமுகம்-II, மதுராபூர்-I, மதுராபூர்-II என ஒன்பது வட்டார வளர்ச்சி அலுவலகங்கள் மற்றும் டையமண்ட் துறைமுகம் நகராட்சி மன்றம் உள்ளது.
இந்த உட்கோட்டத்தில் காக்தீவு, நம்கானா, சாகர் மற்றும் பதார்பிரதிமா எனும் நான்கு வட்டாரா வளர்ச்சி அலுவலகங்கள் உள்ளது.

தெற்கு 24 பர்கனா மாவட்டம் ஜெய்நகர் மக்களவை தொகுதி (SC), மதுராப்பூர் மக்களை தொகுதி (SC), டைமண்ட் துறைமுகம் தொகுதி, ஜாதவ்பூர் மக்களவை தொகுதி மற்றும் கொல்கத்தா (தெற்கு) மக்களவை தொகுதி என ஐந்து மக்களவை தொகுதிகளை கொண்டுள்ளது.

இந்த மாவட்டத்தில் 1. கோசபா சட்டமன்ற தொகுதி, 2. வசந்தி சட்டமன்ற தொகுதி 3. குல்தாலி சட்டமன்ற தொகுதி 4. பதார்பிரதிமா சட்டமன்ற தொகுதி 5. காக்தீப் சட்டமன்ற தொகுதி 6. சாகர் சட்டமன்ற தொகுதி 7. குல்பி சட்டமன்ற தொகுதி 8. இராய்டிகி சட்டமன்ற தொகுதி 9. மந்திர்பஜார் சட்டமன்ற தொகுதி 10. ஜெய்நகர் சட்டமன்ற தொகுதி, 11. பருய்பூர் கிழக்கு சட்டமன்ற தொகுதி, 12. கன்னிங் கிழக்கு சட்டமன்ற தொகுதி, 13. கன்னிங் மேற்கு சட்டமன்ற தொகுதி, 14. பருய்பூர் மேற்கு சட்டமன்ற தொகுதி, 15. மாக்ரஹட் கிழக்கு சட்டமன்ற தொகுதி, 16. மாக்ரஹட் மேற்கு சட்டமன்ற தொகுதி, 17. டைமண்ட் துறைமுகம் சட்டமன்ற தொகுதி, 18. பால்டா சட்டமன்ற தொகுதி, 19. சத்கச்சியா சட்டமன்ற தொகுதி, 20. விஷ்ணுபூர் சட்டமன்ற தொகுதி, 21. சோனார்பூர் தெற்கு சட்டமன்ற தொகுதி, 22. பாங்கர் சட்டமன்ற தொகுதி, 23. கஸ்பா சட்டமன்ற தொகுதி, 24. ஜாதவ்பூர் சட்டமன்ற தொகுதி, சோனார்பூர் வடக்கு சட்டமன்ற தொகுதி, 25. டோலிகஞ்ச் சட்டமன்ற தொகுதி, 26. பெஹல்லா கிழக்கு சட்டமன்ற தொகுதி, 27. பெஹல்லா மேற்கு சட்டமன்ற தொகுதி, 28. மகேஸ்தாலா சட்டமன்ற தொகுதி, 29. பட்ஜ் பட்ஜ் சட்டமன்ற தொகுதி மற்றும் 30. மேதியாபுருஸ் சட்டமன்ற தொகுதிகளை கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை ஆக 81,61,961 உள்ளது. அதில் ஆண்கள் 41,73,778 மற்றும் பெண்கள் 39,88,183 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 956 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 819 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 77.51% ஆகவும், ஆண்களின் படிப்பறிவு 83.35 % ஆகவும், பெண்களின் படிப்பறிவு 71.40 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 1,025,679 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 5,155,545 ஆகவும், இசுலாமியர் மக்கள்தொகை 2,903,075 ஆகவும், கிறித்தவ சமயத்தினரின் மக்கள்தொகை 66,498 ஆகவும், சமயம் குறிப்பிடாதவர்கள் 24,529 ஆகவும், பிற சமயத்து மக்கள்தொகை கணிசமாக உள்ளது. 

இம்மாவட்டத்தின் வழியாக செல்லும் தேசிய நெடுஞ்சாலை 117 நாட்டின் பிற பகுதிகளை தரைவழியாக இணைக்கிறது. 
இம்மாவட்டத்தின் புதுஅலிப்பூர் தொடருந்து நிலையத்திலிருந்து நாட்டின் பிற பகுதிகளை இணைக்கும் தொடருந்து வண்டிகள் புறப்படுகிறது. 




</doc>
<doc id="296079" url="https://ta.wikipedia.org/wiki?curid=296079" title="செறுகுளத்தூர்">
செறுகுளத்தூர்

செறுகுளத்தூர், இந்திய மாநிலமான கேரளத்தின் கோழிக்கோடு மாவட்டத்தில் உள்ள பெருவயல் ஊராட்சிக்கு உட்பட்ட கிராமம். இது கோழிக்கோடு நகராட்சியில் இருந்து கிழக்கில் 16 கி.மீ தொலைவில் அமைந்துள்ளது.

இது குன்னமங்கலம் சட்டமன்றத் தொகுதிக்கும், கோழிக்கோடு மக்களவைத் தொகுதிக்கும் உட்பட்டது.


</doc>
<doc id="296080" url="https://ta.wikipedia.org/wiki?curid=296080" title="பர்கனா">
பர்கனா

பர்கனா (pargana) (இந்தி: , ) என்பது தில்லி சுல்தானகத்தால் அறிமுகப்படுத்தப்பட்ட "பர்கனா" எனில் நிலப்பரப்பை அளவிடும் முறையாகும். "வேளாண் நில அலகு" எனப்படும் "பர்கனா" என்ற சொல் பாரசீக மொழிச் சொல்லாகும். ஒரு பர்கனா என்பது மௌசா (mouza) எனப்படும் ஒன்று அல்லது அதற்கு மேற்பட்ட கிராமங்களின் சிறு தொகுப்பாகும். பர்கனாவின் பெரிய தொகுப்பிற்கு தரஃபு (கால் பகுதி) எனப்படும். 

சேர் சா சூரியின் ஆட்சிக் காலத்தில் பர்கனாக்களின் நிர்வாகத்தை வலுப்படுத்த கிராம அளவில் "காவலர்" ("தலையாரி") (Shiqdar), "நாட்டாண்மை" அல்லது "முன்சீப்" (Amin or Munsif), கர்ணம் (கணக்குப் பிள்ளை-karkun or record keeper) போன்ற பதவிகள் ஏற்படுத்தப்பட்டது.
மொகலாயர் ஆட்சியின் போது பதினாறாம் நூற்றாண்டில் அக்பர் மொகலாய பேரரசை பெரு நிலப்பரப்பை "சுபா" (province) என்றும், சுபாக்களை "சர்க்கார்" எனப்படும் மாவட்டங்களாக பிரித்தார். சர்க்கார் எனும் பகுதிகளை "பர்கனாக்கள்" என பிரிக்கப்பட்டது.

ஒவ்வொரு பர்கனாவும் தனக்குரிய பாரம்பரிய நிலவரி, வாடகை, கட்டணங்கள், கூலி மற்றும் அளவை முறைகள் கொண்டிருக்கும். 

பிரித்தானியர் காலத்தில் பர்கனா நில அலகு முறை முதலில் ஏற்கப்பட்டாலும், பின்னர் 1793-ஆம் ஆண்டில் கவர்னர் ஜெனரல் காரன் வாலிஸ் காலத்தில் பர்கனா முறை ஒழிக்கப்பட்டு, ஜமீந்தாரி முறை அறிமுகப்படுத்தப்பட்டது. நிலப்பரப்புகள் மாகாணம், மாவட்டங்கள், வருவாய் வட்டங்கள், வருவாய் கிராமங்கள் என பிரிக்கப்பட்டது. நில அளவைத் துறையால் அனைத்து நிலங்கள் ஏக்கர், செண்ட் மற்றும் சதுர அடி கணக்கில் அளக்கப்பட்டு உரிய பதிவேடுகளில் பதியப்பட்டது.

இந்திய விடுதலைக்குப் பின்னர் பர்கனா முறை அடியோடு மறைந்து விட்டது. ஆனால் பர்கனா என்ற பெயர் வங்காளப் பகுதிகளில், குறிப்பாக தெற்கு 24 பர்கனா மாவட்டம் மற்றும் வடக்கு 24 பர்கனா மாவட்டங்களில் பேச்சு வழக்கில் மட்டும் உள்ளது.



</doc>
<doc id="296085" url="https://ta.wikipedia.org/wiki?curid=296085" title="சோடியம் மாங்கனேட்டு">
சோடியம் மாங்கனேட்டு

சோடியம் மாங்கனேட்டு "(Sodium manganate)" என்பது NaMnO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். ஆழ்ந்த பச்சை நிறமுள்ள பொட்டாசியம் மாங்கனேட்டு சேர்மத்தையொத்த இத்திண்மம் அரிதாகக் கிடைக்கிறது. மாங்கனீசு டை ஆக்சைடுடன் சோடியம் ஐதராக்சைடு சேர்மத்தைச் சேர்க்கும் ஆக்சிசனேற்ற வினையின் மூலம் இச்சேர்மத்தை தயாரிக்க முடிவதில்லை. மாறாக இவ்வாக்சிசனேற்ற வினை NaMnO உருவானதும் நிறுத்தப்படுகிறது. இந்த Mn(V) உப்பு நிலைப்புத் தன்மையற்றதாக காணப்படுகிறது. சோடியம் பெர்மாங்கனேட்டை காரச்சூழலில் ஒடுக்க வினைக்கு உட்படுத்துவதன் மூலமாக சோடியம் மாங்கனேட்டைத் தயாரிக்க முடியும்.

சோடியம் மாங்கனேட்டைத் தயாரிப்பது மிகவும் கடினம் ஆகும். தவிர சோடியம் பெர்மாங்கனேட்டு, பொட்டாசியம் பெர்மாங்கனேட்டை விடவும் அதிக விலைமதிப்பும் கொண்டதாகும்.


</doc>
<doc id="296087" url="https://ta.wikipedia.org/wiki?curid=296087" title="அரசகரும மொழிகள் திணைக்களம் (இலங்கை)">
அரசகரும மொழிகள் திணைக்களம் (இலங்கை)

அரசகரும மொழிகள் திணைக்களம் ("Department of Official Languages", சிங்களம்: "රාජ්‍ය භාෂා දෙපාර්තමේන්තුව") என்பது 1956ஆம் ஆண்டின் 33ஆம் இலக்க அரசகரும மொழிகள் சட்டத்தை இலங்கையில் நடைமுறைப்படுத்துவதற்கான திணைக்களம் ஆகும். இத்திணைக்களமானது 1956ஆம் ஆண்டு அட்டோபர் 1ஆம் நாள் நிறுவப்பட்டது. இலங்கை அரசியலமைப்பின்படி சிங்களமும் தமிழும் இலங்கையின் அரசகரும மொழிகள் ஆகும்.

அரசகரும மொழிகள் திணைக்களமானது தமிழ், சிங்களம், ஆங்கிலம் ஆகிய மொழிகளில் அமைந்த நூல்களை வெளியிட்டுள்ளது. இத்திணைக்களத்தினுள் ஒரு நூலகமும் அமைந்துள்ளது.


</doc>
<doc id="296098" url="https://ta.wikipedia.org/wiki?curid=296098" title="பகதூர்கஞ்சு, காசீப்பூர்">
பகதூர்கஞ்சு, காசீப்பூர்

"பகதூர்கஞ்சு", இந்திய மாநிலமான உத்தரப் பிரதேசத்தின் காசீப்பூர் மாவட்டத்தில் உள்ள நகரம். இந்த ஊர் மவூவில் இருந்து 12 கி.மீ தொலவிலும், காசீப்பூரில் இருந்து 50 கி.மீ தொலைவிலும் உள்ளது.

இது ஜஹூராபாத் சட்டமன்றத் தொகுதிக்கும், பலியா மக்களவைத் தொகுதிக்கும் உட்பட்டது.


</doc>
<doc id="296099" url="https://ta.wikipedia.org/wiki?curid=296099" title="மொகமதாபாத், காசீப்பூர்">
மொகமதாபாத், காசீப்பூர்

மொகமதாபாத், இந்திய மாநிலமான உத்தரப் பிதேசத்தின் காசீப்பூர் மாவட்டத்தில் உள்ளது.

இது மொகமதாபாத் சட்டமன்றத் தொகுதிக்கும், கோசி மக்களவைத் தொகுதிக்கும் உட்பட்டது.


</doc>
<doc id="296109" url="https://ta.wikipedia.org/wiki?curid=296109" title="கோலா மூடா">
கோலா மூடா

கோலா மூடா ("Kuala Muda") என்பது மலேசியா, கெடா மாநிலத்தில் உள்ள ஒரு மாவட்டம் ஆகும். இந்த மாவட்டத்தின் நிர்வாக மையம் சுங்கை பட்டாணியில் உள்ளது. இந்த மாவட்டம் கெடா, பினாங்கு மாநிலங்களின் எல்லைக்கு அருகாமையில் உள்ளது. தீக்காம் பத்து, பாடாங் தெம்புசு, சுங்கை லாலாங், பீடோங், புக்கிட் செலாம்பாவ், சீடாம், குரூண், செமெலிங், மெர்போக், கோத்தா கோலா மூடா, தஞ்சோங் டாவாய் ஆகியவை கோலா மூடா மாவட்டத்தில் உள்ள இதர நகரங்கள் ஆகும். 

மலேசியாவில் புகழ்பெற்ற குனோங் ஜெராய் எனும் மலை இந்த மாவட்டத்தின் எல்லையில் உள்ளது. மூடா ஆறு இந்த மாவட்டத்தையும் பினாங்கு மாநிலத்தையும் பிரிக்கிறது. பினாங்கு பாலம் இந்த மாவட்டத்தின் தீக்காம் பத்துவையும் பினாங்கு மாநிலத்தின் பும்போங் லீமா எனும் இடத்தையும் இணைக்கின்றது. கோலா மூடா மாவட்டம் கெடா மாநிலத்தின் அதிக மக்கள் தொகை கொண்ட இரண்டாவது மாவட்டம் ஆகும். மலேசியாவில் புரதான நாகரீகங்கள் தோன்றிய இடமாகவும் இந்த இடம் கருதப்படுகிறது. 

2004 ஆம் ஆண்டு நிகழ்ந்த சுனாமி பேரலைகளின் தாக்குதல்களினால் கோலா மூடா மாவட்டத்தின் கடற்கரை நிலப்பகுதிகள் பெரிதும் பாதிக்கப்பட்டன.

கெடா மாநிலத்தின் தென்பகுதியை சுங்கை மூடா "(Sungai Muda)" ஆறு இரண்டாகப் பிரித்துச் செல்கிறது. இந்தச் சுங்கை மூடா ஆற்றின் பெயரில் இருந்து தான் கோலா மூடா எனும் பெயர் வந்து இருக்கலாம் என்று புவியியல் ஆய்வாளர்கள் கருதுகின்றனர். இந்தச் சுங்கை மூடா ஆறு மலாக்கா நீரிணையில் கலக்கும் இடத்தில் கம்போங் சுங்கை மூடா, கோத்தா கோலா மூடா எனும் மீன்பிடி கிராமங்கள் உள்ளன. 

சுங்கை மூடா, சுங்கை மெர்போக் "(Sungai Merbok)", சுங்கை மாஸ் "(Sungai Mas)" போன்ற நதிகள் சங்கமிக்கும் இடத்தில் தான் மலாயாவின் பண்டை கால நாகரீகங்கள் தோன்றி இருக்கலாம் எனும் கருத்து நிலவி வருகிறது.


</doc>
<doc id="296124" url="https://ta.wikipedia.org/wiki?curid=296124" title="கருவாகை">
கருவாகை

கருவாகை என்ற இந்த தாவரம் பபேசியே குடும்பத்தைச் சேர்ந்தது ஆகும். இது 15 மீட்டர்கள் முதல் 25 மீட்டர்கள் வரை வேகமாக வளரக்கூடியது. இதன் பூர்வீகம் இந்தியாவாக இருந்தாலும் பங்களாதேஸ், பூட்டான், நேபாளம், மியான்மர், லாவோஸ், தாய்லாந்து, வியட்நாம், சீனா, மேலும் இலங்கை போன்ற நாடுகளிலும் காணப்படுகிறது. இத்தாவரத்தின் மூலம் இயற்கை நிலத்தில் நைட்ரசனை நிலைப்படுத்திக் கொள்கிறது.


</doc>
<doc id="296132" url="https://ta.wikipedia.org/wiki?curid=296132" title="மூசம்பரம்">
மூசம்பரம்

மூசம்பரம் ("ALOE LITTORACIS") என்பது பூக்கும் தாவர வகையைச் சார்ந்த சதைப் பற்றுள்ள தாவரம் ஆகும். இவை அதிகமாக ஆப்பிரிக்கா கண்டத்தில் தென் ஆப்பிரிக்காவின் வெப்ப மண்டலப்பகுதியில் வளருகிறது.


</doc>
<doc id="296135" url="https://ta.wikipedia.org/wiki?curid=296135" title="காஞ்சிபுரம் சுவரகரேசுவரர் கோயில்">
காஞ்சிபுரம் சுவரகரேசுவரர் கோயில்

காஞ்சிபுரம் சுவரகரேசுவரர் அல்லது வெப்புஎறி நாதர் கோயில் (சுரகரேசம்) என்று அறியப்படும் இது, காஞ்சிபுரத்திலுள்ள சிவன் கோயில்களில் ஒன்றாகும். மேலும், சிற்ப வேலைபாடுகள் நிறைந்த. இக்கோயில் பற்றிய குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


இம்மூர்த்தி - ஜ்வரஹரேசுவரர்; இது சிவமூர்த்தங்கள் அறுபத்து நான்கனுள் ஒன்றாகும். இம்மூர்த்தி மூன்றுத் திருவடிகளைக் கொண்டவர்; ஆனால் இக்கோயிலில் இவர் சிவலிங்க வடிவமாக உள்ளார். இக்கோயில் மூன்று கல்வெட்டுக்கள் கண்டெடுக்கப்பட்டுள்ளன. அவை முறையே - இக்கோயில் "சுரவட்டாரமுடைய நாயனார் கோயில்" என்றும், "தறிகளுக்கு வரி தானமாகத் தரப்பட்ட" செய்தியையும், "விஷார் என்னும் ஊரைச் சேர்ந்த சுந்தரவேலர் என்பர் கோயிலுக்கு நிலதானம்" செய்ததையும், "இக்கோயிலை மேற்பார்வையிடும் உரிமையை அழகிய திருச்சிற்றம்பலமுடையார் என்பவருக்கு" தந்ததையும் குறிக்கின்றது.


சுரகரேசம் தல விளக்கத்தால் அறியப்படுவது, இக்கோயில் வெப்பு நோயைக் கண்களால் பிறர்க்கு ஆக்குதலால் சுராக்கன் என்னும் பெயருடைய அசுரனை அழிக்கச் சிவபிரான் ஆக்கிய தலமும், சுரநோயைப் போக்குதலின் ‘சுரகரம்’ என்னும் தீர்த்தமும் உடைய அவ்விடத்தே சிவவீரியத்தைத் தேவர்கள் பொருட்டு அக்கினி உட்கொண்டு கருப்பத்தால் வெப்பமுற்ற தேவர்கள் அனைவரும் இறைவன் ஆணைப்படி இத்தீர்த்தத்தில் மூழ்கிச் சுரகரேசரை அருச்சித்துச் சுரம் நீங்கப்பெற்றுப் போய்க் கங்கையில் விடுத்த வீரியம் சரவணப் பொய்கையில் தங்கி வளர்ந்து ஆறுமுகப்பெருமான் ஆக அருள விளங்கும் தலம் இது. இத்திருக்கோயில் திருவேகம்பர் சந்நிதி வீதியில் உள்ளது.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் வடமேற்கு பகுதியான பெரிய காஞ்சிபுரம் எனப்படும் சிவ காஞ்சியின் ஏகாம்பரநாதர் சந்நிதி தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்துநிலையத்திலிருந்து வடமேற்கில் ½ கிலோமீட்டர் தொலைவில் வேலூர் செல்லும் சாலையில் காஞ்சி சங்கர மடம் அருகில் இக்கோயில் தாபிக்கப்பட்டுள்ளது.



</doc>
<doc id="296144" url="https://ta.wikipedia.org/wiki?curid=296144" title="தொல்குடி அமெரிக்கர்களுக்காக ஒதுக்கப்பட்ட பகுதி">
தொல்குடி அமெரிக்கர்களுக்காக ஒதுக்கப்பட்ட பகுதி

இந்திய ஒதுக்கீடு ("Indian reservation") ஐக்கிய அமெரிக்காவில் அவை அமைந்திருக்கும் பகுதியின் மாநில அரசுகளால் அல்லாது ஐக்கிய அமெரிக்க இந்திய விவகாரத் துறையின் கீழ் தொல்குடி அமெரிக்கர்களுக்கு ("அமெரிக்க இந்தியர்") ஒதுக்கப்பட்டு அவர்களால் மேலாளப்படும் நிலப்பகுதிகளுக்கான சட்டப்பூர்வப் பெயராகும். ஐக்கிய அமெரிக்காவிலுள்ள 326 இந்திய ஒதுக்கீடுகளுக்கும் ஒரு தனிப்பட்ட தேசப் பெயர் உண்டு. நாட்டில் உள்ள அங்கீகரிக்கப்பட்ட 567 இனக்குழுக்களில் அனைவருக்குமே ஒதுக்கீடு இல்லை; சில இனங்களுக்கு ஒன்றுக்கு மேற்பட்ட ஒதுக்கீடும் சிலருக்கு ஒன்று கூட இல்லாதும் உள்ளது. தவிரவும், கடந்தகால நில ஒதுக்கீடுகளில் தொல்குடி அமெரிக்கரல்லாதோருக்கு விற்கப்பட்டமையால் சில ஒதுக்கீடுகள் மிகவும் துண்டாக்கப்பட்டுள்ளன; தொல்குடிகள், தனிநபர், தனியார் நிலம் என இவை தனித்தனி அயலகங்களாக பிரிபட்டுள்ளன. இத்தகைய பிரிவுகள் பெரும் நிர்வாக, அரசியல், சட்டப் பிரச்சினைகளை உண்டாக்குகின்றன.

அனைத்து ஒதுக்கீடுகளின் ஒத்துமொத்த பரப்பளவு ஆகும். இது கிட்டத்தட்ட ஐடஹோவின் பரப்பளவிற்கு இணையானது. அமெரிக்க மாநிலங்களுடன் ஒப்பிடுகையில் பெரும்பாலான ஒதுக்கீடுகள் மிகவும் சிறியன. இருப்பினும் 12 இந்திய ஒதுக்கீடுகள் றோட் தீவை விடப் பெரியவை. மிகப் பெரிய நில ஒதுக்கீடாக நவயோ தேச ஒதுக்கீடு உள்ளது; இதன் பரப்பு மேற்கு வர்ஜீனியாவிற்கு இணையானது. ஒதுக்கீடுகள் நாட்டில் சமமாக இல்லாது பரவலாக உள்ளது; பெரும்பான்மையான ஒதுக்கீடுகள் மிசிசிப்பி ஆற்றின் மேற்கே உள்ளன.

தொல்குடியினருக்கு இப்பகுதிகளில் இறையாண்மை வழங்கப்பட்டிருப்பதால், மட்டுபடுத்தப்பட்ட போதும், சூழ்ந்துள்ள பகுதிகளிலிருந்து தொல்குடி நிலப் பகுதிகளில் சட்டங்கள் வேறுபடுகின்றன. இந்தச் சட்டங்களின்படி ஒதுக்கீடுகளில், காட்டாக சுற்றுலாப் பயணிகளைக் கவர சூதாட்டங்கள் அனுமதிக்கப்படுகின்றன. உள்ளக அரசு அல்லது கூட்டரசு அல்லாது தொல்குடியினரின் அவை இப்பகுதிகளில் ஆள்கின்றன. ஒவ்வொரு ஒதுக்கீட்டுப் பகுதியும் வெவ்வேறான அரசமைப்பு முறைமையைக் கொண்டுள்ளன. இவை சில நேரங்களில் சூழ்ந்துள்ள ஒதுக்கீடல்லாத பகுதியில் நிலவும் அரசமுறையைத் தழுவி இருக்கும். பெரும்பாலான தொல்கிடி ஒதுக்கீடுகளை கூட்டரசே நிறுவியது; மிகச்சிலவே, குறிப்பாக கிழக்கில், மாநில அரசால் நிறுவப்பட்டவை.

ஐக்கிய அமெரிக்க அரசியலமைப்பு ஏற்கப்பட்டபோது தொல்குடி அமெரிக்கர்களுக்கு தனித்த இறையாண்மை இருந்தது என்ற கருத்தியலின்படி "ஒதுக்கீடு" என்ற சொற்பயன்பாடு எழுந்தது. எனவே, துவக்க கால அமைதி உடன்பாடுகளில் தொல்குடி அமெரிக்கர்கள் பெரும்பகுதியான நிலத்தை அமெரிக்காவிற்கு இழந்தபோது இப்பகுதிகள் தங்களுக்கு "ஒதுக்கிக் கொண்டவை" என குறிப்பிடப்பட்டன. கூட்டரசு இப்பகுதிகளை கைப்பற்றி அவர்களுக்கு தொடர்பில்லாத பகுதிகளில் கட்டாயமாக மாற்று நிலப்பகுதிகள் கொடுத்த நிலையிலும் இச்சொற்பயன்பாடு நீடித்தது. 

பெரும்பாலான தொல்குடி அமெரிக்கர்களும் அலாசுக்கா தொல்குடியினரும் தங்களுக்கான ஒதுக்கீடுகளில் இல்லாது வேறுபகுதிகளில், பல நேரங்களில் பீனிக்ஸ், லாஸ் ஏஞ்சலஸ் போன்ற பெரிய மேற்கத்திய நகரங்களில், வாழ்கின்றனர். 2012இல், 2.5 மில்லியனுக்கும் கூடுதலான தொல்குடி அமெரிக்கர்களில் 1 மில்லியன் பேர் ஒதுக்கீடுகளில் வாழ்கின்றனர்.



</doc>
<doc id="296149" url="https://ta.wikipedia.org/wiki?curid=296149" title="அன்னா ஜேன் ஆரிசன்">
அன்னா ஜேன் ஆரிசன்

அன்னா ஜேன் ஆரிசன் ("Anna Jane Harrison", திசம்பர் 23, 1912 – ஆகத்து 8, 1998) ஓர் அமெரிக்க கரிம வேதியியலாளர். இவர் மவுண்ட் ஓல்யோக் கல்லூரியில் நாற்பது ஆண்டுகள் வேதியியல் பேராசிரியராகப் பணிபுரிந்தார். மேலும் இவர் அமெரிக்க வேதியியல் கழகத்தின் முதல் பெண் தலைவரும் ஆவார். இவர் இருபது தகைமைப் பட்டங்களைப் பெற்றவர். இவர் கல்வி கற்பித்தலில் தேசிய அளவில் புகழ் பெற்றவர். மேலும் இவர் தேசிய அளவிலும் பன்னாட்டு அளவிலும் அறிவியலில் பெண்கள் முன்னேறப் பாடுபட்டார்.

இவர் மிசிசோரியில் உள்ல பெண்டன் நகரில் பிறந்தார். இவரது பெற்றோர் ஆல்பர்ட் ஃஆரிசனும் மேரி கரோலி ஃஆரிசனும் உழவர்கள் ஆவர். இவரது ஏழாம் அகவையில் தந்தையார் இறந்துவிட்டார். எனவே தாயார் குடும்பப் பண்ணையை ஆளுகை செய்து இவரையும் அண்ணனையும் காப்பாற்றியுள்ளார். இவர் மிசிசோரியில் உள்ள மெக்சிகொ நகர உயர்நிலைப் பள்ளியில் பயிலும்போதே அறிவியலில் ஆர்வம் பெற்றுத் திகழ்ந்துள்ளார். இவர் இளம் வேதியியல் பட்டத்தை1933 இலும் இளம் கல்வியியல் பட்டத்தை1935 இலும் முது வேதியியல் பட்ட்த்தை1937 இலும் முனைவர் பட்ட்த்தை 1940 இலும் கொலம்பியாவில் இருந்த மிசூரி பல்கலைக்கழகத்தில் இருந்து பெற்றார்.

இவர் வேதியியலில் முதுவல் பட்டம் பயிலும்போதே மிசிசோரியில் உள்ள தான் படித்த ஊரகப் பள்ளியில் வேதியியல் பாடம் கற்பித்துள்ளார். பிறகு இவர் சோபி நியூகோம்பு நினைவுக் கல்லூரியில் வேதியியலைப் பயிற்ருவித்துள்ளர். மேலும் இவர் தென் அமெரிக்கப் பெண்கல்லூரிகளை துலேன் பல்கலைக்கழகத்துக்காக 1940 முதல் 1945 வரை ஒருங்கிணைத்துள்ளார்.

ஆரிசன் 1942 இல் தன் கல்விப்பணியில் இருந்து விடுமுறை பெற்று மிசிசோரி பல்கலைக்கழகத்தில் இர்ண்டாம் உலகப் போர் குறித்து ஆராய்ச்சி மேற்கொண்டுள்ளார். இவர் 1944 இல் நச்சுப்புகை குறித்து தேசிய பாதுகாப்பு ஆய்வுக் குழுமத்துக்காக ஆய்வை மிசிசோரி, கான்சாசு நகரில் இருந்த ஏ.ஜே.கிரினெர் நிருவனத்திலும் நியூயார்க்கில் உள்ள கார்னிங்குகண்ணாடி பணிகள் நிறுவனத்திலும் மேற்கொண்டுள்ளார். இந்த ஆய்வு அமெரிக்கப் படைத்துறைக்குக் களத்தில் நச்சுப்புகையைக் கண்டறியும் கருவியை உருவாக்க உதவியது.இவர் தன் ஆய்வுக்காக அமெரிக்க வெங்களிம கழகத்தின் பிரேன்க் பாரெசுட்டு விருதைப் பெற்றார்.

இவர் 1945 இல் மவுண்ட் ஓல்யோக் கல்லூரியில் வேதியியல் துறையில் துணைப்பேராசிரியராக சேர்ந்தார். பேராசிரியரும் ஆய்வாளருமான்ன எம்மா பி. காரிடம் பணிபுரியவே அங்கு பணியில் சேர்ந்தார். இவர் 1950 இல் அங்குப் பேராசிரியரானார். மேலும் 1960 முதல் 1966 வரை அங்கு துறையின் தலைமையையும் ஏற்றார். பிறகு 1979 இல் அக்கல்லூரியில் இருந்து ஓய்வு பெற்றார். பணி ஓய்வு பெற்ற பிறகு மேரிலாந்தில் உள்ள அன்னாபோலீசிலமெரிக்க நாவாய்க் கல்விக்கழகத்தில் கல்வி பயிற்றுவித்தார்.
இவரது அய்வு கரிமச் சேர்மங்களின் கட்டமைப்பிலும் அவற்றின் ஒளியுடனான ஊடாட்டத்திலும், குறிப்பாக புற ஊதாக்கதிர், மீப்புற ஊதாக்கதிருடன் நிகழும் ஊடாட்டத்தில் அமைந்தது . தேர்ந்தெடுத்த கரிமச் சேர்மங்களால் ஆகிய பொருள்களின் புற ஊதா உட்கவர்வு கதிர்நிரல்கள், ஒளிமுனையத்தின் உட்கூறுகள் ஆகியவற்றின் செய்முறை ஆராய்ச்சிகளுக்காக, அமெரிக்க வேதியியல் கழகத்தின் பாறையெண்ணெய் ஆய்வு நிதி அறிவுரை வாரியத்தின் நல்கையைப் பெற்றுள்ளார்.

இவர் 1972 முதல் 1978 வரை அமெரிக்க அறிவியல் குழுமத்தில் பணிபுரிந்தார்.இவர் 1978 இல் அமெரிக்க வேதிய்ல் கழகத்தின் முதல் பெண்தலைவரானார்.இவர் 1983 இல் அமெரிக்க அறிவியல் மேம்பாட்டுக்கழகத்தின் தலைவரானார்.

இவர் ஆய்வாளராகவும் கல்வியாளராகவும் பல அமெரிக்க அறிவியல் நிறுவனங்களில் பணிபுரிந்துள்ளார். குறிப்பாக அமெரிக்க வேதியியல் கழகத்திலும். அமெரிக்க அறிவியல் மேம்பாட்டுக்கழகத்திலும் அமெரிக்க கல்லூரிகளின் கழகத்திலும் வேதியியல் பொருளாக்கக் குழுமங்களின் கழகத்திலும் மாநிலங்களின் கல்வி ஆணையங்க்ளிலும் நிலா, கோளாய்வு நிறுவனத்திலும் பொருளாக்க வேதியியலாளர் கழகத்திலும் தேசிய அறிவியல் கல்விக்கழகத்திலும் அமெரிக்கத் தேசிய ஆய்வு மன்றத்திலும் தேசிய அறிவியல் வாரியத்திலும் தேசிய அறிவியல் அறக்கட்டளையிலும் பணிபுரிந்துள்ளார்.

இந்த நிறுவனங்களின் பேராளராக, தேசிய் அறிவியல் அறக்கட்டளை சார்பில் 1971 இல் இந்தியாவுக்கும் தெசிய அறிவியல் குழுமத்தின் சார்பில் 1974 இல் அண்டார்ட்டிகாவுக்கும் அமெரிக்க வேதியியல் கழகத் தலைவராக 1978 இல் யப்பான், எசுப்பெய்ன், தாய்லாந்து ஆகிய நாடுகளுக்கும் மீண்ட்ம் அமெரிக்க அறிவியல் மேம்பாட்டுக் கழகத்தின் சார்பில் 1983 இல் இந்தியாவுக்கும் சென்றுவந்துள்ளார்.

இவர் " அமெரிக்கவேதியியல் கழக இதழ்", "வேதியியல், பொறியியல் செய்திகள் "ஆகிய இதழ்களுக்கும் "பிரித்தானிக்கா" கலைக்கள்ஞ்சியத்துக்கும் கட்டுரைகள் எழுதியுள்ளார். இவர் தேசிய அறிவியல் ஆசிரியர் கழகத்தின் அறிவியல் பயிற்றல் இதழ், வேதியியல், பொறியியல் செய்திகள் ஆகியவற்றின் பதிப்புக் குழுக்களில் இருந்துள்ளார்.
இவர் 1989 இல் தன் ஓல்யோக் கல்லூரி ஆசியர்எட்வின் எஸ்.வீவருடன் இணைந்து "வேதியியல்:ஒரு புரிதலுக்கான தேட்டம்" எனும் பாடநூலை எழுதியுள்ளார்

இவர் அறிவியலில் மகளிர் கல்வி முன்னேற்றத்துக்காக மாநில அளவிலும் கூட்டாட்சி முகமைகள் அளவிலும் கூடுதலாக நிதி திரட்டினார்.

இவர் மாரடைப்பால் தனது 85 ஆம் அகவையில் மசாசூசட் ஓல்யோக்கில் இறந்தார்.



</doc>
<doc id="296152" url="https://ta.wikipedia.org/wiki?curid=296152" title="முள்ளுக்கீரை">
முள்ளுக்கீரை

முள்ளுக்கீரை, முட்கீரை (அறிவியல் பெயர் : "Amaranthus spinosus"), (ஆங்கில பெயர் : "spiny amaranth") என்பது ஒரு கீரை வகையைச் சேர்ந்த பூக்கும் தாவரம் ஆகும். இதன் பூர்வீகம் அமெரிக்காவின் வெப்ப மண்டல் பகுதியாக இருந்தாலும் பல நாடுகளில் அறிமுக படுத்தப்பட்ட இனமாகவும் அதோடு பயிர்களின் ஊடே முளைக்கும்போது களையாக இதனை பிடுங்கி எடுத்துவிடுகின்றனர்.ஆசியப்பகுதிகளில் நெல் பயிரின் ஊடே முளைப்பதை பிடுங்கி எடுக்கும் பழக்கம் உள்ளது. வியட்நாம் நாட்டில் துணிக்கு சாயம் ஏற்றுவதற்கு இந்த தாவரம் உபயோகப்படுகிறது. ஆப்பிரிக்கா உட்பட பல நாடுகளில் இத்தாவரம் உணவுப் பொருளாகப் பயன்படுத்தப்படுகிறது.


</doc>
<doc id="296233" url="https://ta.wikipedia.org/wiki?curid=296233" title="பஞ்ச்சல்">
பஞ்ச்சல்

பஞ்ச்சல் ("Funchal") போர்த்துகல்லின் தன்னாட்சிப் புலமான மதீராவின் தலைநகரமும் மிகப் பெரிய நகரமும் நகராட்சியும் ஆகும். இந்த நகரத்தின் மக்கள்தொகை 111,892 ஆகும்; இது போர்த்துகல்லின் 6வது பெரும் நகரமாக விளங்குகின்றது. மதீராவின் தலைநகரமாக ஐந்து நூற்றாண்டுகளுக்கும் மேலாக இருந்து வருகின்றது. போர்த்துக்கல்லின் தொன்மையான பண்பாட்டு, வரலாற்றுக் கூறுகளைக் கொண்டிருப்பதால் பன்ச்சல் மிகுதியான சுற்றுலாப் பயணிகளை கவர்ந்து வருகின்றது. தவிரவும் புத்தாண்டுக்கு முந்தைய நாள் கொண்டாட்டங்களுக்காக இந்த நகரம் புகழ்பெற்றது. மனமகிழ்ச்சிக்கான பயணியர் கப்பல்கள் (குரூய்சுகள்) தங்கிச் செல்வதற்கான முதன்மையான போர்த்துகல் துறைமுகமாகவும் பன்ச்சல் விளங்குகின்றது.

"பெருஞ்சீரகம்" என்ற பொருளுடைய ""ஃபஞ்சோ"" என்ற போர்த்துக்கேயச் சொல்லும் ""-அல்"" என்ற பின்னொட்டும் கொண்டு உருவாகியுள்ள இதன் பெயர் ""பெருஞ்சீரகத் தோட்டம்"" எனப் பொருள்படும்.


</doc>
<doc id="296234" url="https://ta.wikipedia.org/wiki?curid=296234" title="பென்சைல் புரோமைடு">
பென்சைல் புரோமைடு

பென்சைல் புரோமைடு "(Benzyl bromide)" என்பது CHBr என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இச்சேர்மம் α-புரோமோதொலுயீன் என்ற பெயராலும் அழைக்கப்படுகிறது. பென்சைல் புரோமைடு புரோமோமெத்தில் தொகுதி பதிலீடு செய்யப்பட்ட ஒரு பென்சீன் வளையத்தால் ஆக்கப்பட்டுள்ளது. 

தொலுயீனை அறை வெப்பநிலையில் உள்ள காற்றில் பலபடித்தான வினையூக்கியாக மாங்கனீசு(IV) ஆக்சைடைப் பயன்படுத்தி புரோமினேற்றம் செய்வதன் மூலமாக பென்சைல் புரோமைடைத் தயாரிக்கலாம். நிறமற்ற திரவமான இச்சேர்மம் தண்ணீரில் மெல்ல சிதைவடைகிறது. 

கரிமத் தொகுப்பு வினைகளில், ஆல்ககால்கள் மற்றும் கார்பாக்சிலிக் அமிலங்கள் ஆகியனவற்றை பாதுகாக்கும் தொகுதியான பென்சைல் தொகுதியை அறிமுகப்படுத்த பென்சைல் புரோமைடு பயன்படுத்தப்படுகிறது.
பென்சைல் புரோமைடு ஒரு வலுவான கண்ணீர் புகை குண்டு ஆகும். தோல் மற்றும் சளிச் சவ்வுகளில் எரிச்சலை ஏற்படுத்துகிறது. கொல்லும் தன்மை இல்லாமல் எரிச்சலை மட்டும் உண்டாக்கும் பண்புகளின் காரணமாக, அசல் மற்றும் பயிற்சி சார்ந்த வேதியியல் போர் செயல்களில் இதைப் பயன்படுத்துகிறார்கள்.

தனியுறுப்பு ஆலசனேற்ற வினைக்கு பொருத்தமான நிபந்தனைகளுக்கு உட்பட்டு தொலுயீனை புரோமினேற்றம் செய்து தொகுப்பு முறையில் பென்சைல் புரோமைடைத் தயாரிக்கலாம்.

தனிமநிலை புரோமினுக்குப் பதிலாக இவ்வினையில் என்-புரோமோசக்சினிமைடு சேர்மத்தையும் பயன்படுத்திக் கொள்ளலாம்.



</doc>
<doc id="296236" url="https://ta.wikipedia.org/wiki?curid=296236" title="வடக்கு 24 பர்கனா மாவட்டம்">
வடக்கு 24 பர்கனா மாவட்டம்

வடக்கு 24 பர்கனா மாவட்டம் (North 24 Parganas district) (Pron: pɔrɡɔnɔs) கிழக்கு இந்தியாவின் மேற்கு வங்காளம் 
மாநிலத்தின் இருபது மாவட்டங்களில் ஒன்றாகும். இராஜதானி கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். இம்மாவட்டத்தின் நிர்வாகத் தலைமையிட நகரம் "பரசாத்" ஆகும். 

இம்மாவட்டத்தில் முப்பத்து ஐந்து காவல் நிலையங்களும், இருபத்து இரண்டு ஊராட்சி ஒன்றியங்களும் இருநூறு ஊராட்சி மன்றங்களும், 1,599 வருவாய் கிராமங்களும் கொண்டது.
இது மேற்கு வங்காள மாநிலத்தில் அதிக மக்கள்தொகை மிக்க மாவட்டமாகும்.

இம்மாவட்டத்தின் வடக்கில் நதியா மாவட்டம், கிழக்கில் வங்காள தேசம், தெற்கில் வங்காள விரிகுடா மற்றும் மேற்கில் ஹூக்லி மாவட்டம், கொல்கத்தா மாவட்டம் மற்றும் தெற்கு 24 பர்கனா மாவட்டம் எல்லைகளாக அமைந்துள்ளது.

4,094 சதுர கிலோ மீட்டர் பரப்பளவு கொண்ட இம்மாவட்டம், வெப்ப வலையத்தில் உள்ளது. இம்மாவட்டம் கங்கை ஆறு மற்றும் பிரம்மபுத்திரா ஆறு வடிநிலப் பகுதிகளில் அமைந்துள்ளது. இம்மாவட்டத்தின் மேற்கு பகுதியில் கங்கை ஆறு பாய்கிறது. மேலும் இச்சாமதி ஆறு, ஜமுனா ஆறு, வைத்தியதாரி ஆறுகள் இம்மாவட்டத்தில் பாய்கிறது.

வெப்ப வலையத்தில் இம்மாவட்டம் அமைந்துள்ளது. சூன் மாதம் முற்பகுதியிலிருந்து செப்டம்பர் மாதம் நடுப்பகுதி வரை மழைக்காலம் ஆகும். இம்மாவட்டத்தில் நவம்பர் மாதம் நடுவிலிருந்து பிப்ரவரி மாதம் இடைப்பட்ட காலம் வரை குளிர் நிலவுகிறது. ஆண்டு சராசரி மழையளவு 1,579 மில்லி மீட்டராகும். 
மே மாத கோடை கால அதிகபட்ச வெப்பம் 41 °C ஆகும். சனவரி மாத குறைந்த பட்ச வெப்பம் 10 °C நிலவுகிறது.

இம்மாவட்ட மக்களில் பெரும்பான்மையானவர்கள் வேளாண்மை, மீன் பிடித்தல் மற்றும் பிற உழவு வேலைகளை செய்கின்றனர். இம்மாவட்டத்தின் தெற்கில் அமைந்த சுந்தரவனக்காடுகள் பகுதிகள் பொருளாதாரத்தில் மிகவும் பின் தங்கியதாக உள்ளது.

இம்மாவட்டம் பராக்பூர், பரசாத் சதர், பசிராத், பாங்கோன் மற்றும் விதான்நகர் என ஐந்து உட்கோட்டங்களாக பிரிக்கப்பட்டுள்ளது.

இக்கோட்டம் கஞ்சரபாரா, ஹாலிஸ்சார், நய்ஹாதி, பாட்பரா, கருலியா, பராக்பூர், வடக்கு பராக்பூர், புது பராக்பூர், டிட்டாகர், கர்தஹா, பனிஹட்டி, கமர்ஹட்டி, பராங்நகர், டம்டம், வடக்கு டம்டம் மற்றும் தெற்கு டம்டம் என பதினாறு நகராட்சி மன்றங்களும், பராக்பூர்–I, பராக்பூர்–II என இரண்டு வட்டார வளர்ச்சி அலுவலகங்களையும் கொண்டுள்ளது.

பரசாத் சதர் உட்கோட்டம் பரசாத், ஹப்ரா, ராஜ்கர்ஹத் கோபால்புர், அசோக்நகர் கல்யாண்கர், மத்தியாம்கிராம் மற்றும் கோபர்தங்கா என ஆறு நகராட்சி மன்றங்களையும், பரசாத்–I, பரசாத்–II, அம்தங்கா, தேகங்கா, ஹப்ரா–I, ஹப்ரா–II மற்றும் ராஜ்கர்ஹத் என ஏழு ஊராட்சி ஒன்றியங்களை கொண்டுள்ளது. 
இந்த உட்கோட்டம் பாங்கோன் நகராட்சி மன்றம் மற்றும் பாக்தா, பாங்கோன் மற்றும் கைதா என மூன்று வட்டார வளர்ச்சி அலுவலகங்களை கொண்டுள்ளது.

இந்த உட்கோட்டம் பசிராத், பதுரியா மற்றும் தாகி என மூன்று நகராட்சி மன்றங்களும், பதுரியா, பசிராத்;I, பசிராத்;II, ஹரோ, ஹஸ்னாபாத், ஹிங்கல்கஞ்ச், மினாகான், சந்தேஷ்காலி-I, சந்தேஷ்காலி-II, மற்றும் சொரூப்நகர் என பத்து ஊராட்சி ஒன்றியங்களையும் கொண்டுள்ளது. 

நகர்புறத்தை மட்டும் கொண்டுள்ள இந்த உட்கோட்டத்தில் விதான்நகர் நகராட்சி மன்றம் உள்ளது.

வடக்கு 24 பர்கனா மாவட்டம் இருபத்து எட்டு சட்டமன்ற தொகுதிகளை கொண்டது. அவைகள்; பாக்தா சட்டமன்ற தொகுதி (பட்டியல் சமூகம்), பாங்கோன் வடக்கு சட்டமன்ற தொகுதி, கைகாதா சட்டமன்ற தொகுதி, ஹரோ சட்டமன்ற தொகுதி (பட்டியல் சமூகம்), அசோக்நகர் சட்டமன்ற தொகுதி, அம்தங்கா சட்டமன்ற தொகுதி, பரசாத் சட்டமன்ற தொகுதி, இராஜ்காட் கோபால்பூர் சட்டமன்ற தொகுதி, ராஜ்காட் சட்டமன்ற தொகுதி (பட்டியல் சமூகம்), தேகங்கா சட்டமன்ற தொகுதி, சொரூபநகர் சட்டமன்ற தொகுதி, பதுரியா சட்டமன்ற தொகுதி, பசிராத் வடக்கு சட்டமன்ற தொகுதி, ஹஸ்னாபாத் சட்டமன்ற தொகுதி, சந்தோஷ்காளி சட்டமன்ற தொகுதி (பட்டியல் சமூகம்), ஹிங்கல்கஞ்ச் (பட்டியல் சமூகம்), பிஜ்பூர் சட்டமன்ற தொகுதி, நைய்ஹட்டி சட்டமன்ற தொகுதி, பட்பரா சட்டமன்ற தொகுதி, ஜெகதல் சட்டமன்ற தொகுதி, நோவபரா சட்டமன்ற தொகுதி, டிடாகர் சட்டமன்ற தொகுதி, கர்தாஹா சட்டமன்ற தொகுதி, பனிஹட்டி சட்டமன்ற தொகுதி, கமர்ஹட்டி சட்டமன்ற தொகுதி, பரநக சட்டமன்ற தொகுதி ர், டம் டம் சட்டமன்ற தொகுதி மற்றும் பெல்கச்சியா கிழக்கு சட்டமன்ற தொகுதி ஆகும்.

பரசாத் மக்களவை தொகுதி, பராக்பூர் மக்களவை தொகுதி, டம்டம் மக்களவை தொகுதி மற்றும் பசிர்ஹட் மக்களவை தொகுதி என நான்கு மக்களவை தொகுதிகளை கொண்டுள்ளது.

தேசிய நெடுஞ்சாலை 34 & தேசிய நெடுஞ்சாலை 35 மாநிலத்தின் மற்றும் நாட்டின் அனைத்து பகுதிகளையும் தரை வழியாக இணைக்கிறது.

இம்மாவட்ட்த் தலைமையிட நகரமான பராசத் நகரத்தை சியால்டா நகரத்துடன் இணைக்கும் மின்சார மெட்ரோ தொடருந்து இயங்குகிறது. 
பராசத் நகரத்திலிருந்து 22 கிலோ மீட்டர் தொலைவில் உள்ள மாநிலத் தலைநகர் கொல்கத்தாவை இணைக்கும் தொடருந்துகள் பராசத் தொடருந்து நிலையத்திலிருந்து இயங்குகிறது. 

இம்மாவட்டத் தலைமையிட நகரத்தின் இருபத்தி இரண்டு கிலோ மீட்டர் தொலைவில் உள்ள விமான நிலையம் நேதாஜி சுபாசு சந்திரபோசு பன்னாட்டு வானூர்தி நிலையம் ஆகும்.
2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 10,009,781 ஆக உள்ளது. அதில் ஆண்கள் 5,119,389 மற்றும் பெண்கள் 4,890,392 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 955 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 2,445 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 84.06 % ஆகவும், ஆண்களின் படிப்பறிவு 87.61 % ஆகவும், பெண்களின் படிப்பறிவு 80.34 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 957,973 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 7,352,769 ஆகவும், [இசுலாம்| இசுலாமியர்]] மக்கள்தொகை 2,584,684 ஆகவும், கிறித்தவ சமயத்தினரின் மக்கள்தொகை 26,933 ஆகவும், சமயம் குறிப்பிடாதவர்கள் 22,801 ஆகவும், பிற சமயத்து மக்கள்தொகை கணிசமாக உள்ளது.

இம்மாவட்டம் 3,594 ஆரம்பப் பள்ளிகள், 974 நடுநிலைப் பள்ளிகள், 204 உயர்நிலைப்பள்ளிகளும், 153 மேனிலைப் பள்ளிகளும், 237 கல்லூரிகளும், 16 தொழில்நுட்ப கல்லூரிகளும் மற்றும் இரண்டு பல்கலைக்கழகங்களும் கொண்டுள்ளது.

இம்மாவட்டம் பத்து மாவட்ட மருத்துவமனைகள், 14 உட்கோட்ட மருத்துவமனைகள், 18 அரசு பொது மருத்துவமனகள், ஒரு அரசு தொழிலாளர் நல மருத்துவ மனை மற்றும் 15 ஊராட்சி ஒன்றிய மருத்துவ மனைகள் கொண்டுள்ளது.


Issues Related to Over Utilization of Ground Water, Special Reference to District-North 24 Parganas, West Bengal, India
IJSR Archive Volume 4 Issue 3 March 2015: International Journal of Science and Research (IJSR)
http://www.ijsr.net/archive/v4i3/SUB152284.pdf…



</doc>
<doc id="296244" url="https://ta.wikipedia.org/wiki?curid=296244" title="இருகந்தக ஓராக்சைடு">
இருகந்தக ஓராக்சைடு

இருகந்தக ஓராக்சைடு "(Disulfur monoxide or sulfur suboxide)" என்பது SO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். இச்சேர்மம் டைசல்பர் மோனாக்சைடு, கந்தக கீழாக்சைடு என்ற பெயர்களாலும் அழைக்கப்படுகிறது. கீழ்நிலை கந்தக ஆக்சைடுகளில் ஒன்றான இது நிறமற்ற ஒரு வாயுவாகும். வாயு நிலையிலிருந்து ஒடுக்கமடையும் போது, அறை வெப்பநிலையில் நிலைப்புத்தன்மையற்ற வெளிர் நிற திண்மமாக இவ்வாயு மாறுகிறது . S-S-O பிணைப்புக் கோணம் 117.88° , S-S பிணைப்பு நீளம் 188.4 பைக்கோ மீட்டர், S-O பிணைப்பு நீளம் 146.5 பைக்கோ மீட்டர் என்ற அளவுகள் கொண்ட ஒரு வளைவு மூலக்கூறாக இதன் கட்டமைப்பு உள்ளது

இருகந்தக ஓராக்சைடை பல்வேறு வழிகளில் தயாரிக்க இயலும். கந்தகத்தை குறைவான அளவு ஆக்சிசனில் எரியவைத்து இருகந்தக ஓராக்சைடு தயாரிக்கலாம். கந்தகத்தை தாமிர ஆக்சைடுடன் சேர்த்து ஆக்சிசனேற்றம் செய்வதன் மூலமும் இதைத் தயாரிக்கலாம்:

தயோனைல் குளோரைடுடன் வெள்ளி சல்பைடு சேர்த்து வினைபுரியச் செய்வதன் மூலமாகவும் இதைத் தயாரிக்க முடியும்.:

கந்தக டை ஆக்சைடை ஒளிர்விறக்கத்தில் வெப்பச்சிதைவுக்கு உட்படுத்துவதன் மூலமாகவும் இதைத் தயாரிக்க முடியும்.
கார்பன் நாற்குளோரைடில் மஞ்சள் நிறக் கரைசலாக இருகந்தக ஓராக்சைடு உருவாகிறது. திரவ நைட்ரசன் வெப்பநிலையில் திடப்பொருளாக இதைப் பெறவியலும். பெரும்பாலும் மாசுக்கள் கலந்து அடர்த்தியான நிறத்தில் காணப்படும். அறை வெப்பநிலையில் இருகந்தக ஓராக்சைடு சிதைவடைந்து பலகந்தக ஆக்சைடுகள் தோன்றுவதன் வழியாக கந்தக டை ஆக்சைடாக இது உருவாகிறது

கந்தக ஆவி மற்றும் கந்தக டை ஆக்சைடு வாயு ஆகியனவற்றை ஒளிர்விறக்கம் செய்து 1933 ஆம் ஆண்டில் பீட்டர் டபிள்யூ செங்கு இருகந்தக ஓராக்சைடைக் கண்டறிந்தார் இவ்வாயுவை அவர் கண்டறிந்த பொழுது, சில மணி நேரங்கள் மட்டுமே நிலைத்து இருக்கும் தன்மையும் தூய கண்ணாடியில் ஒற்றை இலக்க அளவு பாதரச அழுத்தமும் கொண்ட வாயுவாகவே அறிந்தார். சிதைவடையும் பொழுது இவ்வாயு கிட்டத்தட்ட 30 மி.மீ பாதரச அழுத்தத்தை வெளிப்படுத்தியதால் செங்கு இவ்வாயுவின் மூலக்கூற்று வாய்ப்பாட்டை SO என நிர்ணயம் செய்து கந்தக ஓராக்சைடு எனப் பெயரிட்டார். 1940 ஆம் ஆண்டில் கே.கொந்திராட் இவா மற்றும் வி. கொந்திராட் இவ் இருவரும் இவ்வாயுவின் மூலக்கூற்று வாய்ப்பாட்டை S2O2 என நிர்ணயம் செய்து இருகந்தக ஈராக்சைடு என்ற பெயரைப் பரிந்துரை செய்தனர். 1956 ஆம் ஆண்டில் ஆர்.யே. மையர்சு மற்றும் டி.யே.மெச்சி ஆகியோர் இவ்வாயுவை ஆய்வு செய்தனர். சரியான பகுதிப்பொருட்களும் S2O என்ற மூலக்கூறு வடிவமைப்பும் உறுதி செய்யப்பட்டன

டிசல்ஃபோவைப்ரியோ வகை பாக்டிரியாக்கள் இருகந்தக ஓராக்சைடை உற்பத்தி செய்வதாக அறியப்படுகிறது
S<su. பெரும்பாலும் இவ்வாயு ஐ.ஓ (சந்திரன்) எரிமலையில் இருந்து வருவதாக நம்பப்படுகிறது
. கந்தகம் மற்றும் கந்தக டை ஆக்சைடு வாயுக்கள் எரிமலையில் இருந்து வெளிப்படும்பொழுது அதிக வெப்பத்திலும் 100 பார் அழுத்தத்திலும் 1 முதல் 6 % வாயு உருவாவதாக கூறப்படுகிறது. ஐ.ஓ (சந்திரன்) மீதுள்ள பீலெ எரிமலை திடநிலையில் இருக்கும் இருகந்தக ஓராக்சைடால் சூழப்பட்டுள்ளதாக நம்பப்படுகிறது. 

செறிவான S2O திண்மம் 420 மற்றும் 530 நானோமீட்டர்களில் உட்கவர் பட்டைகளை காட்சிப்படுத்துகிறது. சேர்மத்தில் S3 மற்றும் S4 அமைப்புகளின் இருப்பு இதற்கான காரணமாகும்
S2O இன் நுண்ணலை அலைக்கற்றையானது ஏ=41915.44, பி=5059.07, மற்றும் C=4507.19 மெகா எர்ட்சு என்ற சுழல் வரைகூறுகளைப் பெற்றுள்ளது.


</doc>
<doc id="296337" url="https://ta.wikipedia.org/wiki?curid=296337" title="கொல்கத்தா மாவட்டம்">
கொல்கத்தா மாவட்டம்

கொல்கத்தா மாவட்டம் (Kolkata district) () கிழக்கு இந்தியாவின் மேற்கு வங்காளம் 
மாநிலத்தின் 23 மாவட்டங்களில் ஒன்றாகும். இராஜதானி கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். இது பரப்பளவில், மேற்கு வங்காள மாநிலத்தில் அமைந்த, மிகச்சிறிய மாவட்டம் ஆகும்

இம்மாவட்டத்தின் மையத்தில் மேற்கு வங்காள மாநிலத்தின் தலைநகரும், இம்மாவட்டத்தின் நிர்வாகத் தலைமையிடமான கொல்கத்தா நகரம் அமைந்துள்ளது. இம்மாவட்டத்தின் பெரும் பகுதி கொல்கத்தா மாநகராட்சிப் பகுதியில் அமைந்துள்ளது. 

இம்மாவட்டத்தில் ஹூக்லி ஆறு பாய்கிறது.

இம்மாவட்டத்தின் குடிநீர் மற்றும் வடிகால் நிர்வாகத்தை கொல்கத்தா மாநகராட்சியே மேற்கொள்கிறது.

185 சதுர கிலோ மீட்டர் பரப்பளவு கொண்ட கொல்கத்தா மாவட்டத்தின் வடகிழக்கில் வடக்கு 24 பர்கனா மாவட்டம், தெற்கில் தெற்கு 24 பர்கனா மாவட்டம் மற்றும் வடமேற்கில் ஹவுரா மாவட்டம் எல்லைகளாக அமைந்துள்ளது.

கொல்கத்தா மாவட்டம் பதினொன்று சட்டமன்ற தொகுதிகளை கொண்டுள்ளது. அவைகள்; 
கொல்கத்தா துறைமுகம் சட்டமன்ற தொகுதி, பவானிபூர் சட்டமன்ற தொகுதி, இராஷ்பிகாரி சட்டமன்ற தொகுதி, சௌரங்கி சட்டமன்ற தொகுதி, எந்தாலி சட்டமன்ற தொகுதி, பெலகட்டா சட்டமன்ற தொகுதி, 
ஜோர்சங்கோ சட்டமன்ற தொகுதி, ஷியாம்புக்கூர் சட்டமன்ற தொகுதி, மணிக்தலா சட்டமன்ற தொகுதி மற்றும் காசிப்பூர்-பெல்கச்சியா சட்டமன்ற தொகுதி. 

கொல்கத்தா வடக்கு மக்களவை தொகுதி, கொல்கத்தா தெற்கு மக்களவை தொகுதி என இரண்டு மக்களவை தொகுதிகளை இம்மாவட்டம் கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 4,496,694 ஆக உள்ளது. அதில் ஆண்கள் 2,356,766 மற்றும் பெண்கள் 2,139,928 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 908 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 24,306 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 86.31% ஆகவும், ஆண்களின் படிப்பறிவு 88.34% ஆகவும், பெண்களின் படிப்பறிவு 84.06% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 339,323 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 3,440,290 (76.51 %) ஆகவும், [இசுலாம்|இசுலாமியர்]] மக்கள்தொகை 926,414 (20.60 %) ஆகவும், கிறித்தவ சமயத்தினரின் மக்கள்தொகை 39,758 (0.88 %) ஆகவும், சீக்கிய சமயத்தவரின் மக்கள்தொகை 13,849 ஆகவும், சமண சமயத்தவரின் மக்கள்தொகை 21,178 ஆகவும், பௌத்த சமயத்தவரின் மக்கள்தொகை 4,771 ஆகவும், பிற சமயத்தவரின் மக்கள்தொகை 1,452 ஆகவும், சமயம் குறிப்பிடாதவர்கள் எண்ணிக்கை 48,982 (1.09 %) ஆகவும் உள்ளது.

185 சதுர கிலோ மீட்டர் பரப்பளவு கொண்ட கொல்கத்தா மாவட்டத்தின் வடகிழக்கில் வடக்கு 24 பர்கனா மாவட்டம், தெற்கில் தெற்கு 24 பர்கனா மாவட்டம் மற்றும் வடமேற்கில் ஹவுரா மாவட்டம் எல்லைகளாக அமைந்துள்ளது.


</doc>
<doc id="296341" url="https://ta.wikipedia.org/wiki?curid=296341" title="காக்காயன் தோப்பு">
காக்காயன் தோப்பு

காக்காயன் தோப்பு "(Kakkayanthope)" என்பது இந்தியாவின் புதுச்சேரி பிரதேசத்தில் அமைந்துள்ள அரியாங்குப்பம் ஒன்றியத்தில் உள்ள ஒரு கிராமம் ஆகும்.

வடக்கில் அரியாங்குப்பம் ஆறும், கிழக்கில் வீராம்பட்டிணம் என்ற பெரிய கடற்கரை கிராமமும், தெற்கில் மனவெளி என்ற கணக்கெடுப்பில் உள்ள ஊரும் மேற்கில் அரியாங்குப்பமும் காக்காயன் தோப்புக்கு எல்லைகளாக அமைந்துள்ளன.

காக்காயன் தோப்பு கிராமத்தின் படிப்பறிவு சராசரி 81.49% ஆகும். இதில் ஆண்களின் படிப்பறிவு சதவீதம் 88.89% ஆகவும் பெண்களின் படிப்பறிவு சதவீதம் 74.13% ஆகவும் இருக்கிறது.மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர்.

அரியாங்குப்பம் – வீராம்பட்டிணம் சாலையில் அரியாங்குப்பத்திலிருந்து 1.5 கி.மீ தொலைவில் காக்காயன் தோப்பு அமைந்துள்ளது. பாண்டிச்சேரியிலிருந்து வீராம்பட்டிணம் செல்லும் உள்ளூர் பேருந்துகள் எல்லாவற்றிலும் காக்காயன் தோப்பு கிராமத்தைச் சென்று அடையலாம்.

அரியாங்குப்பம் – வீராம்பட்டிணம் சாலை வழியாக காக்காயன் தோப்பு பாண்டிச்சேரியுடன் இணைகிறது.

அரிக்கமேடு என்ற தொல்லியல் தளம் புதுவையிலிருந்து நான்கு கிலோமீட்டர் தொலைவிலும் அரியாங்குப்பத்திலிருந்து 1 கிலோமீட்டர் தொலைவிலும் அமைந்துள்ளது. 1940 ஆம் ஆண்டுகளில் இங்குதான் மார்ட்டின் வீலர் தன்னுடைய புகழ்பெற்ற அகழ்வாராய்ச்சியை மேற்கொண்டார். இவரது கூற்றுப்படி அரிக்கமேடு பண்டைத் தமிழர்களின் ஒரு மீன்பிடி கிராமமாக இருந்துள்ளது. முற்காலத்தில் அரிக்கமேடு ஒரு முக்கிய துறைமுகமாக செயல்பட்டு வந்ததாக அறியப்படுகிறது. வேலைப்பாடு மிகுந்த மணிகள் தயாரித்து இத்துறைமுகத்தின் வழியாக ரோமானியர்களுடன் வர்த்தகம் புரிந்த வரலாறு தெளிவாகிறது. ரோமானியர்கள் இவ்வூரை விட்டு வெளியேறும் காலம் வரை இக்கிராமம் செழிப்புடன் விளங்கியுள்ளது.

செங்கழுநீர் அம்மன் கோவில், வீராம்பட்டிணத்தில் உள்ள ஒரு புகழ்மிக்க அம்மன் கோவிலாகும். பழமையான இக்கோவில் அரியாங்குப்பத்திலிருந்து 2.5 கிலோமீட்டர் தொலைவில் அமைந்துள்ளது. இக்கோயிலுள்ள ஏழு தெய்வங்கள் வடக்கு நோக்கி இருக்கையில் செங்கழுநீர் அம்மன் மட்டும் கருவறையிலிருந்து கடலை நோக்கியிருப்பது இக்கோவிலின் சிறப்பாகும். சிவன், கணபதி, முருகன் ஆகிய தெய்வங்களுக்கும் இக்கோவிலில் இடமுண்டு. 
மகத்தானதொரு திருவிழா ஒவ்வோர் ஆண்டும் தமிழ் மாதமான ஆடியில் தொடங்கி தொடர்ச்சியாக ஆறு வெள்ளிக்கிழமைகளும் கொண்டாடப்பட்டு வருகிறது. ஆறு வெள்ளிக்கிழமைகளில் ஐந்தாவது வெள்ளிக்கிழமை மிகவும் சிறப்பு மிக்க நாளாக கொண்டாடப்பட்டு வருகிறது. புதுச்சேரி அரசு இந்நாளை பொது விடுமுறை நாளாக அறிவித்து சிறப்பு சேர்க்கிறது. ஆயிரக்கணக்கான யாத்திரிகர்கள் இப்பண்டிகையை கொண்டாட இங்கு வருகை தருகின்றனர்.

பிரஞ்சுக் காலம் முதலாகவே இங்கு நடைபெறும் தேரோட்டத்தினை கயிறு இழுத்து தொடங்கி வைக்க புதுச்சேரி கவர்னர் அழைக்கப்படுவது வழக்கமாக இருந்து வருகிறது.

காக்காயன் தோப்பு அரியாங்குப்பம் சட்டப்பேரவைத் தொகுதியிலும் பாண்டிச்சேரி மக்களவைத் தொகுதியிலும் இடம்பெறும் ஊராக விளங்குகிறது.



</doc>
<doc id="296342" url="https://ta.wikipedia.org/wiki?curid=296342" title="காஞ்சிபுரம் உபமன்னீசுவரர் கோயில்">
காஞ்சிபுரம் உபமன்னீசுவரர் கோயில்

காஞ்சிபுரம் உபமன்னீசுவரர் கோயில் (தான்தோன்றீசம் (தான்தோன்றி என்பது சுயம்பு ஆகும்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், உபமன்யு முனிவர் வழிபட்டதால் இத்தலம் உபமன்னீசம் என்றும்; பெயர் பெற்ற, இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


வியாக்ரபாத முனிவரின் இளம் புதல்வரான உபமன்யு முனிவர் மிகுதியும் பாலுண்ண விருப்பங்கொண்டு, இத்தலத்து இறைவனை வழிபட்டார். பெருமான் உபமன்யு முன்பு தோன்றி, திருப்பாற்கடலையே அழைத்துதவி, சிறந்த ஞானமும், மூப்படையாத இளமையும் தந்தருளினார்.

தான்தோன்றீச தல விளக்கமானது, உயிர்கள் மலக்கட்டினின்றும் நீங்கி முத்தியைப் பெறும்பொருட்டு இறைவன் சிவலிங்க வடிவமாகத்தானே தோன்றி யருளினமையால் தான்தோன்றீசன் என்னும் திருப்பெயருடைய அவ்விலிங்கத்தை, ஒரு சிறுவர் வழிபாடு செய்து, இனியபால் பெற்ற வரலாறிதுவாகும்.

வியாக்கிர பாதமுனிவர் வசிட்டர் தங்கையை மணந்தார். அவ்வம்மையிடமாகத் தோன்றிய உபமன்னியன் என்கின்ற சிறு குழவி, தனது மாமன் வீட்டில் காமதேனுவின் பாலைத் தேக்கெறிய உண்டு வருநாளில் தந்தை தாயார் தம்மில்லிற்குத் தம்மகவைக் கொண்டு சென்றனர். அங்கு மாவை நீரிற் குழைத்தூட்டப் பருகாது அழுதனர், முன்னைத் தவம் செய்யாதார் விரும்பிய போகங்களை இப்பொழுது. எங்ஙனம் பெற இயலும் என்னும் அன்னை சொற்கேட்டு வினவியறிந்து காஞ்சியை அடைந்து தான்தோன்றீசப் பெருமானைப் பூசனை புரிந்து பெருமான் திருப்பாற்கடலைக் கொண்டூட்ட உண்ட உபமன்னிய முனிவர் கண்ணபிரானுக்குத் திருவடி தீக்கை செய்து சிறந்தனர். தீக்கைபெற்ற கண்ணபிரானார் திருநீற்றுடன் உருத்திராக்க முதலிய பூண்டு ‘சிவநேசர்’ எனப் போற்றப்பெற்றனர். இத்தலம் ஏகாம்பரநாதர் சந்நிதி வீதியில் உள்ளது.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் வடமேற்கு பகுதியான பெரிய காஞ்சிபுரம் எனப்படும் சிவ காஞ்சியின் ஏகாம்பரநாதர் சந்நிதி தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்துநிலையத்திலிருந்து வடமேற்கில் ½ கிலோமீட்டர் தொலைவில் காஞ்சி சங்கர மடம் அருகில் இக்கோயில் தாபிக்கப்பட்டுள்ளது.



</doc>
<doc id="296348" url="https://ta.wikipedia.org/wiki?curid=296348" title="சான்டா குரூசு தெ டெனிரீஃபே">
சான்டா குரூசு தெ டெனிரீஃபே

சான்டா குரூசு தெ டெனெரீஃப் ("Santa Cruz de Tenerife") அல்லது வழமையாக சான்டா குரூசு எனச் சுருக்கமாக அழைக்கப்படும் நகரம் (லாசு பல்மாசுடன் இணைந்து) கேனரித் தீவுகளின் தலைநகரமாகவும் சான்டா குரூசு தெ டெனெரீஃப் மாநிலத்தின் தலைநகரமாகவும் டெனெரீப் தீவின் தலைநகரமாகவும் உள்ளது. சான்டா குரூசின் மக்கள்தொகை 206,593 (2013) ஆகும். சான்டா குரூசு பெரும் நகரிய மண்டலம் நகர எல்லைகளுக்கு அப்பால் விரிந்துள்ளது; இதன் மக்கள்தொகை 507,306 ஆகும். மேனரித் தீவுகளில் உள்ள நகரங்களில் சான்டா குரூசு இரண்டாவது பெரிய நகரமாகும். டெனெரீஃப் தீவின் முதன்மை நகரமாக விளங்கும் சான்டா குரூசின் மக்கள்தொகை தீவின் மக்கள்தொகையில் பாதியாகும். 

2012இல், பிரித்தானிய செய்தித்தாள் "தி கார்டியன்" வாழ்வதற்கு சிறப்பான உலகின் ஐந்து இடங்களில் ஒன்றாக சான்டா குரூசை தெரிந்தெடுத்துள்ளது.



</doc>
<doc id="296351" url="https://ta.wikipedia.org/wiki?curid=296351" title="பீடோங்">
பீடோங்

பீடோங் ("Bedong") மலேசியா, கெடா மாநிலத்தின் கோலா மூடா மாவட்டத்தில் ஒரு சிறு நகரம் ஆகும். இந்த நகரம் சுங்கை பட்டாணி நகரில் இருந்து 12 கி.மீ. வடக்கே உள்ளது. பீடோங் ஒரு துணை மாவட்டமாகவும் செயல்பட்டு வருகிறது. இங்குதான் ம.இ.காவின் கல்விக் கழகமான ஏய்ம்ஸ்ட் மருத்துவப் பல்கலைக்கழகமும் "(AIMST University)" உள்ளது.

லெம்பா பூஜாங் எனும் வரலாற்றுப் புகழ் பூஜாங் பள்ளத்தாக்கு, ஜெராய் மலை ஆகியவற்றின் நுழைவாயிலாகவும் பீடோங் நகரம் விளங்கி வருகிறது. 1900 களில் பீடோங் புறநகர்ப் பகுதியில் நிறைய ரப்பர் தோட்டங்கள் தோற்றுவிக்கப்பட்டன. இந்தத் தோட்டங்களில் வேலை செய்வதற்குத் தமிழ்நாட்டில் இருந்து ஆயிரக் கணக்கான தமிழர்கள் சஞ்சிக்கூலிகளாய் கொண்டு வரப்பட்டனர். 

1970 ஆம் ஆண்டுகளுக்கு முன்னால் பீடோங்கைச் சுற்றிலும் நிறைய செம்பனைத் தோட்டங்களும் இருந்தன. நில மேம்பாட்டுத் திட்டங்கள், நகரமயத் திட்டங்கள், நவீனமயமாக்க நடைமுறைகளினால் இப்போது அந்தத் தோட்டங்கள் மூடப் பட்டு விட்டன. அங்கு வேலை செய்தவர்களில் பெரும்பாலோர் நகர்ப்புறங்களுக்குப் புலம் பெயர்ந்தனர். 

இந்திய மாணவர்களுக்கு உயர்க் கல்வியில் அதிக வாய்ப்பை வழங்க வேண்டும் என்ற நோக்கத்தில் அமைக்கப்பட்டது ‘ஏய்ம்ஸ்ட்” ("AIMST - Asian Institute of Medicine, Science and Technology)" பல்கலைக்கழகம் ஆகும். இங்கிலாந்தின் பிரிஸ்டல் பல்கலைக்கழகம் "(University of Bristol)", ஆஸ்திரேலியாவின் "லா துரோபே (La Trobe University)" பல்கலைக்கழகம், "கிரிபித் (Griffith University)" பல்கலைக்கழகம், குயின்ஸ்லேண்ட் தொழில்நுட்பப் பலகலைக்கழகம் "(Queensland University of Technology for Biotechnology)" போன்றவற்றுடன் இணைந்து மருத்துவர்களையும் மருத்துவத் தொழில்நுட்பர்களையும் உருவாக்கி வருகிறது. 

ம.இ.காவின் கல்விக் கரமாக விளங்கி வரும் மாஜு கல்வி வளர்ச்சிக் கழகத்தினால் "(Maju Institute of Educational Development (MIED)" 2001 மார்ச் 21ஆம் தேதி இந்தப் பல்கலைக்கழகம் உருவாக்கப்பட்டது. ம.இ.காவின் முன்னாள் தலைவர் டத்தோ ஸ்ரீ உத்தாமா ச. சாமிவேலு அவர்களின் அரும் முயற்சிகளினால் இந்த மருத்துவப் பல்கலைக்கழகம் உருவாக்கப்பட்டது. 

சுங்கை பட்டாணி அருகே செமிலிங் என்ற இடத்தில் இந்தப் பல்கலைக்கழகம் இப்போது செயல்பட்டு வருகிறது. ஆங்கில மொழியைப் போதனா மொழியாகக் கொண்ட இந்தப் பல்கலைக்கழகத்தில், தற்சமயம் 3200 மாணவர்கள் இங்கு கல்வி பயின்று வருகின்றனர்.

சுங்கை பட்டாணி நகரில் இருந்து 18 கி.மீ. தொலைவிலும், அலோர் ஸ்டார் நகரில் இருந்து 20 கி.மீ. தொலைவிலும் இந்தக் கல்விக்கழகம் அமைந்து உள்ளது. 

கோலா மூடா மாவட்டத்தில் 23 தமிழ்ப்பள்ளிகள் உள்ளன. துணை மாவட்டமான பீடோங்கில் மட்டும் 11 தமிழ்ப்பள்ளிகள் உள்ளன. அவற்றின் விவரங்கள்



</doc>
<doc id="296353" url="https://ta.wikipedia.org/wiki?curid=296353" title="ஹவுரா மாவட்டம்">
ஹவுரா மாவட்டம்

ஹவுரா மாவட்டம் (Howrah district) (Pron:ɦauːɽaː) () 
கிழக்கு இந்தியாவின் மேற்கு வங்காளம் மாநிலத்தின்
23 மாவட்டங்களில் ஒன்றாகும். இராஜதானி கோட்டத்தில் அமைந்த ஏழு மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிட நகரம் ஹவுரா ஆகும்.

1,467 சதுர கிலோ மீட்டர் பரப்பளவு கொண்ட ஹவுரா மாவட்டம் ஹூக்லி மாவட்டம், கிழக்கில் கொல்கத்தா மாவட்டம், தென்கிழக்கில் தெற்கு 24 பர்கனா மாவட்டம், தென் மேற்கில் கிழக்கு மிட்னாபூர் மாவட்டம் மற்றும் மேற்கில் மேற்கு மிட்னாபூர் மாவட்டம் எல்லைகளாக கொண்டுள்ளது.

இம்மாவட்டத்தின் மேற்கிலும், தென்மேற்கிலும் ரூப்நாராயணன் ஆறும், கிழக்கிலும், தென்கிழக்கிலும் பாகீரதி ஹூக்லி ஆறும் பாய்கிறது.

இம்மாவட்டத்தின் ஆண்டு சராசரி மழை அளவு 1461 மில்லி மீட்டராகும். கோடைகாலத்தில் வெப்பநிலை 32°C முதல் 39° செல்சியஸ் வரை ஆகும். குளிர்காலத்தில் வெப்பநிலை 8 முதல் 10° செல்சியஸ் வரை ஆகும். 

1,467 சதுர கிலோ மீட்டர் பரப்பளவு கொண்ட ஹவுரா மாவட்டம், ஹவுரா சதர் மற்றும் உலுபெரியா என இரண்டு உட்கோட்டங்களாக பிரிக்கப்பட்டுள்ளது.

ஹவுரா சதர் உட்கோட்டம் பாலி மற்றும் ஹவுரா மாநகராட்சிகளையும், பாலி–ஜெகச்சா, டொம்ஜுர், பாஞ்சலா, சங்க்ரயில், மற்றும் ஜெகத்வல்லபூர் என ஐந்து ஊராட்சி ஒன்றியங்களை கொண்டுள்ளது.
உலுபெரியா உட்கோட்டம் உலுபெரியா நகராட்சி மற்றும் உலுபெரியா–I, உலுபெரியா–II, ஆம்தா–I, ஆம்தா–II, உதய்நாராயண்பூர், பாக்நன்–I, பாக்நன்–II, சியாம்பூர்–I மற்றும் சியாம்பூர்–II என ஒன்பது ஊராட்சி ஒன்றியங்களை கொண்டுள்ளது.

ஹவுரா மாவட்டம் பதினாறு சட்டமன்ற தொகுதிகளை கொண்டுள்ளது.அவைகள்; பாலி சட்ட மன்ற தொகுதி, ஹவுரா வடக்கு சட்டமன்ற தொகுதி, ஹவுரா மத்திய சட்டமன்ற தொகுதி, ஹவுரா தெற்கு சட்டமன்ற தொகுதி, சிப்பூர் சட்டமன்ற தொகுதி, டொம்ஜூர் சட்டமன்ற தொகுதி, ஜெகத்வல்லபபூர் சட்டமன்ற தொகுதி, பாஞ்சலா சட்டமன்ற தொகுதி, சங்க்ரயில் சட்டமன்ற தொகுதி (தலித்-SC)
, உலுபெரியா சட்டமன்ற தொகுதி (தலித்-SC)
, சியாம்பூர் சட்டமன்ற தொகுதி, பாக்நன் சட்டமன்ற தொகுதி, கல்யாண்பூர் சட்டமன்ற தொகுதி, ஆம்தா சட்டமன்ற தொகுதி மற்றும் உதய்நாராயண்பூர் சட்டமன்ற தொகுதி ஆகும்.

ஹவுரா மக்களவை தொகுதி, உலுபெரியா மக்களவை தொகுதி மற்றும் செரம்பூர் மக்களவை தொகுதி என மூன்று மக்களவை தொகுதிகளை இம்மாவட்டம் கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 4,850,029 ஆக உள்ளது. அதில் ஆண்கள் 2,500,819 மற்றும் பெண்கள் 
2,349,210
ஆகவும் உள்ளனர். பாலின விகிதம் ஆயிரம் ஆண்களுக்கு 939 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 3,306 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 83.31 ஆகவும், ஆண்களின் படிப்பறிவு 86.95 ஆகவும், பெண்களின் படிப்பறிவு 79.43 ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 522,802 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 3,535,844 (72.90 %) ஆகவும், இசுலாமியர் மக்கள்தொகை 1,270,641 (26.20 %) ஆகவும், கிறித்தவ சமயத்தினரின் மக்கள்தொகை 8,666 (0.18 %) ஆகவும், சீக்கிய சமயத்தவரின் மக்கள்தொகை 4,380 ஆகவும், சமண சமயத்தவரின் மக்கள்தொகை 9,699 ஆகவும், பௌத்த சமயத்தவரின் மக்கள்தொகை 1,258 ஆகவும், பிற சமயத்தவரின் மக்கள்தொகை 1,265 ஆகவும், சமயம் குறிப்பிடாதவர்கள் எண்ணிக்கை 18,276 (0.38 %) ஆகவும் உள்ளது.

இம்மாவட்டத்தின் வழியாக செல்லும் தேசிய நெடுஞ்சாலை 6 நாட்டின் அனைத்து நகரங்களை தரைவழியாக இணைக்கிறது.

இம்மாவட்ட நிர்வாகத் தலைமையிடமான ஹவுரா நகரத்தில் உள்ள ஹவுரா தொடருந்து நிலையத்திலிருந்து நாட்டின் அனைத்து பகுதிகளையும் இருப்புப்பாதையால் இணைக்கிறது. 
ஹவுரா தொடருந்து நிலையத்திலிருந்து இருபது கிலோ மீட்டர் தொலைவில் நேதாஜி சுபாசு சந்திரபோசு பன்னாட்டு வானூர்தி நிலையம்
அமைந்துள்ளது. இவ்வானூர்தி நிலையம் இந்திய நாட்டின் அனைத்து பகுதிகளையும், பன்னாட்டு நகரங்களையும் இணைக்கிறது.



</doc>
<doc id="296360" url="https://ta.wikipedia.org/wiki?curid=296360" title="மனவெளி">
மனவெளி

மனவெளி "(Manavely)" என்பது இந்தியாவின் புதுச்சேரி பிரதேசத்தில் அமைந்துள்ள அரியாங்குப்பம் ஒன்றியத்தில் உள்ள ஒரு கணக்கெடுப்பில் உள்ள ஊர் ஆகும்.

வடக்கில் காக்காயன் தோப்பும், கிழக்கில் வீராம்பட்டிணம் என்ற பெரிய கடற்கரை கிராமமும், தெற்கில் சங்கரபரணி ஆறும் மேற்கில் அரியாங்குப்பம்(மேற்கும்) மனவெளிக்கு எல்லைகளாக அமைந்துள்ளன.

மனவெளி நகரத்தின் படிப்பறிவு சராசரி 81.49% ஆகும். இதில் ஆண்களின் படிப்பறிவு சதவீதம் 88.89% ஆகவும் பெண்களின் படிப்பறிவு சதவீதம் 74.13% ஆகவும் இருக்கிறது.மக்கள் தொகையில் 10% எண்ணிக்கையினர் 6 வயதுக்கு உட்பட்டவர்கள் ஆவர்.

அரியாங்குப்பம் – சின்ன வீராம்பட்டிணம் சாலையில் அரியாங்குப்பத்திலிருந்து 1.5 கி.மீ தொலைவில் மனவெளி அமைந்துள்ளது. பாண்டிச்சேரியிலிருந்து அரியாங்குப்பம் வழியாக பாகூர்,மடுகரை, கரையாம்புதூர் செல்லும் உள்ளூர் பேருந்துகள் எல்லாவற்றிலும் மனவெளி நகரத்தைச் சென்று அடையலாம். அரியாங்குப்பத்திலிருந்து கிழக்கு நோக்கி 1.5 கிலோமீட்டர் தொலைவு நடந்து சென்றாலும் மனவெளியை அடையலாம். பாண்டிச்சேரியிலிருந்து சின்ன வீராம்பட்டிணம் செல்லும் பாண்டிச்சேரி சாலை போக்குவரத்துக் கழகப் பேருந்தான, தடம் எண் 2ஏவில் பயணம் செய்தும் மனவெளி சென்றடையலாம்

அரியாங்குப்பம் – சின்னவீராம்பட்டிணம் சாலை வழியாக மனவெளி பாண்டிச்சேரியுடன் இணைகிறது. இதைத் தவிர தேசிய நெடுஞ்சாலை எண் 45ஏ , மனவெளி பிரதான சாலை என்ற பெயரில் அரியாங்குப்பம் காவல் நிலையத்திற்கு அருகிலிருந்து மற்றொரு சாலை புறப்படுகிறது.

மனவெளியிலிருந்து 1.5 கிலோமீட்டர் தொலைவில் சின்னவீராம்பட்டிணம் அமைந்துள்ளது. பிரபலமான விண்ட்பிளவர் தங்குமிடம் & சிபா சின்னவீராம்பட்டிணத்தில் அமைந்துள்ளது. சின்னவீராம்பட்டிணத்தில்தான் சங்கரபரணி ஆறு வங்காள விரிகுடா கடலுடன் கலக்கிறது.

தொகுதி வரையறுத்தலுக்குப் பின்னர், மனவெளி நகரம் ஒரு சட்டப்பேரவைத் தொகுதியாகவும் புதுச்சேரி மக்களவைத் தொகுதியின் ஒரங்கமாகவும் விளங்குகிறது.



</doc>
<doc id="296366" url="https://ta.wikipedia.org/wiki?curid=296366" title="லாசு பல்மாசு">
லாசு பல்மாசு

லாசு பல்மாசு ("Las Palmas", அலுவல்முறையாக லாசு பல்மாசு தெ கிராண் கேனரியா, கேனரித் தீவுகளின் அங்கமாக உள்ள கிராண் கேனரியா தீவின் தலைநகரமும், எசுப்பானியாவின் தன்னாட்சி சமூகமான கேனரித் தீவு அரசின் இணைத் தலைநகரமும் (சான்டா குரூசு தெ டெனிரீஃபேயுடன் கூட்டாக) ஆகும். இதுவே கேனரித் தீவுகளில் உள்ள நகரங்களில் மிகப் பெரியதாகும். எசுப்பானியாவில் ஒன்பதாவது பெரிய நகரமாகவும் விளங்குகின்றது. 2010 கணக்கெடுப்பின்படி இதன் மக்கள் தொகை 383,308 ஆகும். தீவில் கிட்டத்தட்ட பாதிபேர் (45.9%) இந்த நகரத்தில் வாழ்கின்றனர்; அனைத்து கேனரித் தீவுகளில் வாழ்வோரில் இந்நகரின் மக்கள்தொகை 18.35% ஆகும். தவிரவும் நகரியப் பகுதியில் 700,000 பேர் வசிப்பதால் எசுப்பானியாவில் மிகுந்த மக்கள்தொகை உடைய நகரியப் பகுதிகளில் இது ஐந்தாவதாக உள்ளது. ஐரோப்பியக் கண்டத்திற்கு வெளியே ஐரோப்பிய ஒன்றியத்தின் மிகப்பெரிய நகரமாக லாசு பல்மாசு விளங்குகின்றது. இது கிராண் கேனரியாத் தீவின் வடகிழக்குப் பகுதியில் அமைந்துள்ளது; ஆபிரிக்காவின் கடலோரத்திலிருந்து வடமேற்கே அத்திலாந்திக்குப் பெருங்கடலில் தொலைவில் அமைந்துள்ளது.

லாசு பல்மாசில் அயன அயல் மண்டல வானிலை நிலவுகின்றது; ஆண்டு முழுமையும் மிதமான வெப்பம் உள்ளது. சிரக்கியூசு பல்கலைக்கழகத்தின் வானிலை ஆய்வு மைய இயக்குநர் தாமசு விட்மோர் நடத்திய ஆய்வுகளின்படி, லாசு பல்மாசு "உலகின் சிறந்த வானிலையைக் கொண்டுள்ளது".

1478இல் நகரமாக நிறுவப்பட்ட லாசு பல்மாசு, 17ஆம் நூற்றாண்டு வரை கேனரித் தீவுகளின் நடைமுறைப்படியான தலைநகரமாக விளங்கியது. இன்று, சான்டா குரூசுடன் இணைந்து கேனரித் தீவுகளின் தலைநகரமாக உள்ளது. கேனரித் தீவுகளின் ஆட்சித்தலைவர் நான்கு ஆண்டுகளுக்கு ஒருமுறை இவ்விரு நகரங்களுக்கிடையே மாறுகிறார். கேனரித் தீவு அரசின் பாதி அமைச்சகங்களும் வாரியத் தலைமையகங்களும் இங்குள்ளன. உயர்நீதி மன்றம் இங்குதான் உள்ளது. எனவே இதனை கேனரித் தீவுகளின் நீதித்துறை மற்றும் வணிகத் தலைநகரம் எனக் கூறலாம்.

லாசு பல்மாசின் பழைமையான நகரப்பகுதியில் (வேகுயெட்டா) 16ஆவது நூற்றாண்டு முதல் 19ஆவது நூற்றாண்டு வரையான பல தொன்மையானக் கட்டிடங்களைக் காணலாம். 1492இல் கொலம்பசு தங்கியிருந்த வீடு பாதுகாக்கப்பட்டுள்ளது. அமெரிக்காக்களைக் கண்டுபிடிப்பதற்கு முன்னதாக அவர் இங்கு தங்கியிருந்தார். இங்குள்ள பேராலயம் 1500ஆம் ஆண்டு கட்டப்பட்டது.

இங்குள்ள துறைமுகம் எசுப்பானியாவின் நெருக்கடி மிக்க துறைமுகங்களில் ஒன்றாகும். ஐரோப்பாவிற்கும் தென்னாப்பிரிக்காவின் கேப் டவுனுக்கும் இடையே மிகப் பெரிய துறைமுகமாகவும் உள்ளது.

சுற்றுலாப் பயணிகள் ஆண்டு முழுமையும் இங்குள்ள இதமான வானிலை கருதி வருகின்றனர்; இங்குள்ள லாசு கேன்டெரெசு கடற்கரையும் புகழ்பெற்றது. இந்தக் கடற்கரை 3 கிமீ நீளமானது. 

முதன்மை தொழில்களாக வணிகம், சுற்றுலா, பெட்டியில் அடைத்த உணவு, மீன் பிடித்தல், கப்பல் கட்டுதல் உள்ளன.



</doc>
<doc id="296372" url="https://ta.wikipedia.org/wiki?curid=296372" title="டி. எல். மகராஜன்">
டி. எல். மகராஜன்

டி. எல். மகராஜன் (பிறப்பு: 9 மார்ச் 1954) தமிழகத்தைச் சேர்ந்த தமிழ்த் திரைப்பட பின்னணிப் பாடகர். 

இவரின் பெற்றோர், புகழ்பெற்ற தமிழ்த் திரைப்பட பின்னணிப் பாடகர் திருச்சி லோகநாதன் - ராஜலக்சுமி ஆவர். தனது 10ஆவது வயதில் "வள்ளலார்" எனும் நாடகத்தில் மகராஜன் முதன்முதலாகப் பாடினார். தனது 12ஆவது வயதில் திருவருட்செல்வர் திரைப்படத்தில் "காதலாகிக் கசிந்து..." எனும் பாடலை பின்னணியில் பாடினார்.

திரைப்படங்களில் குறைந்த அளவில் பாடியுள்ள மகராஜன், நிறைய பக்திப் பாடல்களைப் பாடியுள்ளார். இவர் பாடிய பக்திப் பாடல்கள் தொகுப்புகளாக வெளி வந்துள்ளன. தொலைக்காட்சிகளில் இடம்பெறும் பாடலிசைப் போட்டிகள் பலவற்றில் நீதியரசராக செயலாற்றி வருகிறார். 



</doc>
<doc id="296381" url="https://ta.wikipedia.org/wiki?curid=296381" title="ஆற்று நீர்நாய்">
ஆற்று நீர்நாய்

ஆற்று நீர்நாய் ("smooth-coated otter") இது நீர்நாய் வகையைச் சேர்ந்தது ஆகும். இது தோற்றத்தில் பெரிய உடலைக்கொண்டிருக்கிறது.
இது பொதுவாக லெட்ரொகலே இனத்தின் ஒன்றாகக் கருதப்படுகிறது. இது இந்திய துணைக்கண்டத்திலும் மேலும் தென்கிழக்காசியப்பகுதியில் அமைந்துள்ள நாடுகளிலும் காணப்படுகிறது. மற்ற நீர் நாய்களைவிட இதன் மேல் உள்ள முடிகள் குறைவாகவும் மிருதுவாகவும் காணப்படுகிறது.


</doc>
<doc id="296385" url="https://ta.wikipedia.org/wiki?curid=296385" title="அளுந்தூர் ஊராட்சி">
அளுந்தூர் ஊராட்சி

அளுந்தூர் தமிழ்நாடு, திருச்சிராப்பள்ளி மாவட்டம், திருவரங்கம் வட்டம், மணிகண்டம் ஊராட்சி ஒன்றியத்தில் உள்ள ஒரு ஊராட்சி.

திருச்சியில் இருந்து மதுரை செல்லும் தேசிய நெடுஞ்சாலையில் 14-வது கிலோமீட்டர் தொலைவில் அமைந்துள்ள ஊர்தான் அளுந்தூர். கிராமங்கள் பல உள்ளடக்கி ஒரு ஊராட்சியாக விளங்குகிறது. இந்த ஊராட்சிக்குள் உள்ளடங்கும் கிராமங்கள் பெயர்:



</doc>
<doc id="296386" url="https://ta.wikipedia.org/wiki?curid=296386" title="யாகப்புடையான்பட்டி">
யாகப்புடையான்பட்டி

யாகப்புடையான்பட்டி ("Yagappudayan Patti") திருச்சி மாவட்டம், திருவரங்கம் வட்டம், மணிகண்டம் ஊராட்சி ஒன்றியம், அளுந்தூர் ஊராட்சிக்கு உட்பட்ட சிற்றூர் ஆகும். கிறித்தவர்கள் வாழும் இந்த ஊரில் ”உபகார மாதா ஆலயம்” அமைந்துள்ளது. அரசு ஆரம்ப பள்ளி முதல் நடுநிலை வகுப்பு வரை பள்ளி வளாகம் அமைந்துள்ளது.


</doc>
<doc id="296387" url="https://ta.wikipedia.org/wiki?curid=296387" title="காட்டு நீர்நாய்">
காட்டு நீர்நாய்

காட்டு நீர்நாய் ("Oriental small-clawed otter") இது ஒரு பாலூட்டி இனம் ஆகும் இது காடுகளில் உள்ள குட்டைகளில் வசிக்கிறது இது தோற்றத்தில் கீரிப்பிள்ளையைப் போல் தோன்றினாலும் நீர்நாய் வகைகளில் ஒன்றாகும். "காட்டு நீர்நாய்" ஆற்று நீர்நாயை விட சிறிதாகக் காணப்படுகிறது. இது பொதுவாக லெட்ரொகலே இனத்தின் ஒன்றாகக் கருதப்படுகிறது.

இது இந்திய துணைக்கண்டத்திலும் மேலும் தென்கிழக்காசியப்பகுதியில் அமைந்துள்ள நாடுகளிலும் காணப்படுகிறது. இது கூச்ச சுபாவம் கொண்டதாக இருப்பதால் மனிதர்களைக் கண்டால் ஒளிந்து கொள்ளும் குணத்தைக்கொண்டுள்ளது. தற்போதைய நிலையில் விலங்குகள் பாதுகாப்பு அமைப்பு இந்த விலங்கினை அழிந்துவரும் இனமாக அறிவித்து, இதனைப் பாதுகாக்க வலியுறுத்தியுள்ளது. இதனை மனிதர்கள் வேட்டையாடுவதாலும், இயற்கை சூழ்நிலையினாலும் இது அழிந்துவரும் இனமாகக் கருதப்படுகிறது


</doc>
<doc id="296389" url="https://ta.wikipedia.org/wiki?curid=296389" title="கேசனி">
கேசனி

கேசனி தமிழ்நாடு மாநிலம், சிவகங்கை மாவட்டம், தேவகோட்டை வட்டம், கண்ணங்குடி ஊராட்சி ஒன்றியம், கங்கனி ஊராட்சிக்குட்பட்ட சிற்றூர் ஆகும். கப்பலூருக்கு மிக அருகில் அமைந்துள்ளது. கப்பலூரிலிருந்து ஏம்பல் செல்லும் சாலையை ஒட்டி இக்கிராமம் அமைந்துள்ளது.

இங்கு 2016 நிலவரப்படி மொத்தம் 35 வீடுகளே உள்ளன. இவர்கள் அனைவரும் முக்குலத்தோரில் ராஜகுல அகமுடையார் பிரிவைச் சார்ந்தவர்கள். இந்தக் கிராமத்தில் வேறு ஜாதியினர் யாரும் இல்லை. இங்குள்ள மக்களின் பூர்வீகம் ராமநாதபுரம் எனக் கருதப்படுகிறது. ராமநாதபுரம் அருகே உள்ள ஸ்ரீ அங்காளபரமேஸ்வரிதான் இவர்களின் குலதெய்வம். 

தற்போது ஏரியாக இருக்கும் கண்மாய்ப் பகுதியின் வடபகுதியில் பெரும் கல் மண்டங்கள் புதைந்த நிலையில் உள்ளன. கல்லால் வடிவமைக்கப்பட்ட பல்வேறு சிலைகள், தேர்ச் சக்கரங்கள் கண்மாய்க்குள் புதைந்த நிலையில் உள்ளன. கல்வெட்டுகளில் காணப்படும் எழுத்துகள் வாசிக்கும் நிலையில் இல்லை.

விவசாயம் மட்டுமே பூர்வீகத் தொழில்.


</doc>
<doc id="296392" url="https://ta.wikipedia.org/wiki?curid=296392" title="குந்தி மாவட்டம்">
குந்தி மாவட்டம்

குந்தி மாவட்டம் (Khunti district) () கிழக்கு இந்தியாவின் ஜார்கண்ட் மாநிலத்தின், சோட்டாநாக்பூர் கோட்டத்தில் அமைந்த, ஜார்கண்ட் மாநிலத்தின் இருபத்து நான்கு மாவட்டங்களில் ஒன்றாகும்.

இம்மாவட்டம் ராஞ்சி மாவட்டத்தின் சில பகுதிகளை பிரித்து 12 செப்டம்பர் 2007-ஆம் ஆண்டில் புதிதாக துவக்கப்பட்டது. குந்தி மாவட்டத்தின் நிர்வாகத் தலைமையிடம் குந்தி நகரத்தில் செயல்படுகிறது. 
ஜார்கண்ட் மாநிலத்தின் இருபத்து நான்கு மாவட்டங்களில், மக்கள்தொகை குறைந்த மாவட்டங்களில் லோஹர்தக்கா மாவட்டத்திற்கு அடுத்து இரண்டாம் இடத்தில் உள்ளது.

பட்டியல் பழங்குடி மக்கள் அதிகம் வாழும் இம்மாவட்டத்தின் பல பகுதிகள் மாவோயிஸ்டுகளின் ஆதிக்கத்தில் உள்ளது.

2,535 சதுர கிலோ மீட்டர் பரப்பளவு கொண்ட் குந்தி மாவட்டம் அர்க்கி, குந்தி, முர்கு, ராணியா, டோர்பா மற்றும் கர்ரா என ஆறு வட்டார வளர்ச்சி அலுவலகங்களை கொண்டுள்ளது. 

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 5,31,885 ஆக உள்ளது. அதில் 2,66,335 ஆண்கள் மற்றும் 2,65,550 பெண்கள் ஆகவும் உள்ளனர். பாலின விகிதம் ஆயிரம் ஆண்களுக்கு 9,97 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 210 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 63.86% ஆகவும், ஆண்களின் படிப்பறிவு 74.08% ஆகவும், பெண்களின் படிப்பறிவு 53.69% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 86,292 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 1,38,863 (26.11 %) ஆகவும், இசுலாமியர் மக்கள்தொகை 13,122 (2.47 %)ஆகவும், கிறித்தவ சமயத்தினரின் மக்கள்தொகை 136,438 (25.65 %) ஆகவும், சமயம் குறிப்பிடாதவர்கள் 1,708 ஆகவும், பிற சமயத்து மக்கள்தொகை 2,41,292 (45.37%) உள்ளது.



</doc>
<doc id="296398" url="https://ta.wikipedia.org/wiki?curid=296398" title="எலிசபெத் ஆர்டன்">
எலிசபெத் ஆர்டன்

புளாரன்சு நைட்டிங்கேல் கிரகாம் ("Florence Nightingale Graham", திசம்பர் 31, 1878 – அக்தோபர் 18, 1966) ஒரு கனடிய அமெரிக்கப் பெண்வணிகர். இவரது வணிகப் பெயர் எலிசபெத் ஆர்டன் "(Elizabeth Arden"). இவர் எலிசபெத் ஆர்டன் எனும் நிறுவனத்தை நிறுவி, அமெரிக்க மணப்பொருள் பெருவணிகத்தை கட்டியாண்டார். தன் வாழ்வின் உச்சத்தில் இவர் உலகச் செல்வந்தருள் ஒருவராக விளங்கினார்.

ஆர்டன் 1878 இல் கனடா, ஒண்டரியோ, வுட்பிரிக்ஜில் பிறந்தார். இவரது பெற்றோர் 1870களில் அமெரிக்கா, கார்னிவாலில் இருந்து கனடாவுக்குப் புலம்பெயர்ந்தனர்..இவரின் தந்தi ஓர் இசுகட்டியர். தாயார் ஒரு கார்னியப் பெண். இவர்கள் தன் மகளது கல்வியை கர்னிவாலில் இருந்த அவரது பணக்கார அத்தை வாயிலாக ஏற்பாடு செய்தனர். ஆர்டன் தன் செவிலிப்பள்ளியில் இருந்து இடையிலேயே நின்றுவிட்டார்.

பிறகு இவர் தன் அண்ணனுடன் இணைந்து மன்ஃஆட்டனில் உள்ள மருந்தாக்கக் குழுமமான பிரிசுட்டல் மேயரின் ஈ.ஆர். இசுகுவிப்பில் புத்தகவைப்புப் பொறுப்பாளராக பணிபுரிந்தார். அங்கு ஆர்டன் பலமணி நேரம் ஆய்வகத்தில் தன் பொழுதைச் செலவழித்து தோல்காப்பு பற்றி விரிவாக அறிந்துள்ளார். பின்னர் இவர் எலீனார் அடேர் குழுமத்தில் சிறிது காலம் அழகுக்கலைப் பெண்ணாக இருந்துள்ளார்".

தன் முடிதிருத்தகத்திலும் சந்தை விரிவாக்க பரப்புரையிலும், ஆர்டன் பெண்களின் அழகுபுனைவு குறித்து அறிவியல்முறையில் பயிற்றுவித்துள்ளார். நறுமணவியல், அழகு புனைவு, கண், உதடு, முகம் சார்ந்த வனப்பூட்டல் குறித்த அறிவியல் கருத்துப் படிமங்களை உருவாக்கியுள்ளார் .

எலிசபெத் தான் முதன்முத்லில் ஆளுமைமிக்க இடைநிலை வகுப்புப் பெண்களுக்கான முறையான, சரியான, கட்டாயத் தேவையாக அழகூட்டல் கலையை நிறுவியவராவார். முன்பெல்லாம் இவை பரத்தையரிடமும் அடித்தட்டு பெண்களிடமும் மட்டுமே நிலவியது. இவர் அழகூட்டலை நடுஅகவையுள்ள எளிய பெண்களிடம் நறுமணப்பொருள்களால்அவர்களுக்கு இளமையோடு வனப்பையும் கூட்டினார். ஆனால் அரசியலில் மரபுமீறாத குடியரசுவாதியாகவே இருந்துள்ளார்.

ஆர்டன் 1909 இல் அழுக்கலை வல்லுனராகிய எலிசபெத் ஃஅப்பார்டுடன் கூட்டு சேர்ந்தார். இந்த கூட்டு முயற்சி முறிந்ததும் எலிசபெத் ஆர்டன் எனும் புதிய வணிகப் பெயரை உருவாக்கினார். இது முந்தைய கூட்டாளியான எலிசபெத் ஃஅப்பார்டு பெயரில் இருந்தும் ஆல்ஃபிரெடு தென்னிசனின் கவிதையான "எனோக் ஆர்டன் (Enoch Arden)" பெயரில் இருந்தும் உருவாக்கினார். இவர் தன் அண்ணனிடம் 6,000 டாலர் கடன்பெற்று தொடங்கினார். பின்னர் இவர் தனது முதல் முடிதிருத்தகத்தை 5 ஆம் வளாகத்தில் கடையிடம் எடுத்து தொடங்கினார்.

ஆர்டன் 1912 இல் பிரான்சு சென்று அழகுக்கலையையும் முக வனப்பூட்டலையும் பிடித்துவிடலையும் அங்குள்ள அழகு வனப்பகங்களில் இருந்து கற்றுக்கொண்டுள்ளார். இவர் அங்கிருந்து அவ்ரே புனைந்த நறுமணப்பொருள்களையும் வண்ணப்பொடிகளையும் திரட்டிவந்து 1915 இல் உலக அளவில் தன் வணிகப்பணியை விரிவாக்கி பல இடங்களில் அழகு வனப்பகங்களைத் தொடங்கியுள்ளார். இவர் 1934 இல் மெய்ன் சான்சு வீட்டக வனப்பு நிறுவனத்தை மெய்ன் நகர உரோமேவில் திறந்துள்ளார்.இது 1970 வரை இயங்கியுள்ளது.

இவரின் நறுமணவியல் தொழில்துறைப் பங்களிப்புக்காக பிரெஞ்சு அரசு இவருக்கு Légion d'Honneur –ஐ 1962 இல் அளித்துப் பாராட்டியது.

இவர் 1966 இல் மன்ஃஆட்டனில் உள்ள இலினாக்சு கில் மருத்துவமனையில் இறந்தார். இவர் நியூயார்க்கில் உள்ள இசுலீப்பி ஃஆலோ கல்லறையில் எலிசபெத் என். கிரகாம் என்ற பெயரில் அடக்கம் செய்யப்பட்டார்.



</doc>
<doc id="296404" url="https://ta.wikipedia.org/wiki?curid=296404" title="ஜெனியாங்">
ஜெனியாங்

ஜெனியாங் ("Jeniang") மலேசியா, கெடா மாநிலத்தின் சிக் மாவட்டத்தில் உள்ள ஒரு சிறு நகரம் ஆகும். இந்த நகரம் சுங்கை பட்டாணி நகரில் இருந்து 41 கி.மீ. வடக்கே உள்ளது. மிக அருகாமையில் உள்ள நகரங்கள் குரூண், பீடோங்.

ஜெனியாங் நகரம் 1948 இல் உருவாக்கப்பட்ட ஒரு சிறு நகரம் ஆகும். மலாயாவில் கம்யூனிஸ்டுகளின் செயல்பாடுகளைக் கட்டுப்படுத்தும் வகையில் பிரிட்டிஷார் புதுக் கிராமங்களையும் புது நகரங்களையும் உருவாக்கினார்கள். அந்த வகையில் ஜெனியாங் நகரம் உருவாக்கப்பட்டது.

இரண்டாம் உலகப் போர் முடிவடைந்ததும் பாலிங்கில் கம்யூனிஸ்டுகளின் ஆதிக்கம் அதிகரித்தது. ஜப்பானியர்களை எதிர்த்தப் போராளிப் படையினருக்கு, பிரித்தானியர்கள் ஏற்கனவே சுடும் ஆயுதங்களை வழங்கி இருந்தனர். அந்தக் காலக் கட்டத்தில் ஜப்பானிய ஆதிக்கத்தை எதிர்த்து மலாயாவில் பல கொரில்லா போராளிக் குழுக்களும் உருவாகின. அவற்றுள் ஒன்றுதான் மலாயா மக்களின் ஜப்பானிய எதிர்ப்பு இராணுவம்.

இந்தக் கொரில்லா போராளிக் குழுக்கள் பேராக், கெடா, சிலாங்கூர், பகாங், ஜொகூர், மலாக்கா மாநிலங்களில் பரவி இருந்தன. பேராக் மாநிலத்தில் தான் அதிகமான போராட்ட வெளிப்பாடுகள் இருந்தன.

மலாயா தேசிய விடுதலை படையின் அச்சுறுத்தல்களைச் சமாளிக்க சில முக்கிய தீவிர நடவடிக்கைகளை மலாயா பிரித்தானியா அரசாங்கம் மேற்கொண்டது. ஈயச் சுரங்கங்கள், ரப்பர் தோட்டங்கள் போன்றவற்றைப் பாதுகாக்கும் முயற்சிகளில் ஈட்டுபட்டது. புதிய திட்டமான ’பிரிக்ஸ்’ திட்டத்தையும் ("Briggs Plan") அமல் செய்தது. மலாயா தேசிய விடுதலை படையினருக்கு பொதுமக்களிடம் இருந்து கிடைக்கும் பொருளுதவிகளைத் துண்டிப்பதுதான் ’பிரிக்ஸ்’ திட்டத்தின் தலையாய நோக்கமாகும்.

’பிரிக்ஸ்’ திட்டத்தை உருவாக்கியவர் ஹெரால்ட் பிரிக்ஸ் ("General Sir Harold Briggs") என்பவர். இவர் அப்போது மலாயாவின் பிரித்தானிய இராணுவத்தின் நடவடிக்கை இயக்குநராக இருந்தார். 

’பிரிக்ஸ்’ திட்டம் பல முகப்புக் கூறுகளைக் கொண்டது. அவற்றில் மிக முக்கியமானது பொதுமக்களை வேறு புதிய குடியிருப்புப் பகுதிகளுக்கு மறுக் குடியேற்றம் செய்வதாகும். அந்த வகையில் அப்போது மலாயாவின் கிராமப்புறங்களில் வாழ்ந்த பொது மக்களில் 470,509 பேர் வெவ்வேறு இடங்களில் மறுக் குடியேற்றம் செய்யப்பட்டனர்.

பொதுவாகவே கிராமப்புற மக்கள் மலைக்காடுகளின் விளிம்புப் பகுதிகளில் தான் வாழ்ந்து வந்தனர். அப்படி வாழ்ந்தவர்களில் பெரும்பாலோர் புதுக்கிராமங்களில் மறுக் குடியேற்றம் செய்யப்பட்டனர். மறுக்குடியேற்றத்திற்காகப் பல புதுக்கிராமங்கள் புதிதாக உருவாக்கப் பட்டன. புதுக்கிராமங்கள் முள்வேலிகளால் பாதுகாக்கப் பட்டன.புதுக்கிராமங்களைக் கண்காணிக்கக் காவல் சாவடிகள் இருந்தன. இரவு நேரங்களில் ஒளிவிளக்குகள் பிரகாசமாக எரிந்தன. தொடக்கக் காலங்களில் மக்கள் அந்தத் திட்டத்தை விரும்பவில்லை. அவர்களின் இயல்பான வாழ்க்கைநிலையில் கட்டுப்பாடுகள் திணிக்கப் படுவதாகக் கருதினர். மறுக்குடியேற்றம் செய்யப்பட்டவர்களில் 400,000 சீனர்களும் அடங்குவர்.

இருப்பினும் நல்ல ஆரோக்கியமான இருப்பிட வசதிகள் அமைத்துக் கொடுக்கப் பட்டதால், காலப் போக்கில் அந்தத் திட்டத்தை மக்கள் ஏற்றுக் கொண்டனர். அவர்கள் வாழ்ந்த மனைப்பகுதிகளுக்குச் சொத்துரிமைகளும் வழங்கப்பட்டன. பண உதவியும் செய்யப்பட்டது.

மலாயாவின் அவசரகாலம் ஒரு முடிவிற்கு வரும்போது ஏறக்குறைய 40,000 பிரித்தானிய, பொதுநலவாயத் துருப்புகள், மலாயாவில் போராட்டத்தில் ஈடுபட்டிருந்த 8,000 கம்யூனிஸ்டுக் கொரில்லாக்களுக்கு எதிராக நடவடிக்கைகளில் ஈடுபட்டிருந்தனர். கெடா மாநிலத்தில் பிரிக்ஸ் திட்டத்தின் மறுசீரமைப்புக் கொள்கையினால் தான் ஜெனியாங் புதுக்கிராமமும் உருவாக்கப்பட்டது.

ஜெனியாங் இப்போது ஒரு சிறு கிராமப்புற நகரமாக விளங்குகிறது. ஏறக்குறைய 400 பேர் வாழ்கிறார்கள். பெரும்பாலோர் சீனர்களாகும். தாய்லாந்து மக்களும் மலாய் மக்களும் சிறுபான்மை இனத்தவர்களாக உள்ளனர். பெரும்பாலான கிராமத்து மக்கள் புத்த மதத்தையும் பின்பற்றி வருகின்றனர்.


</doc>
<doc id="296407" url="https://ta.wikipedia.org/wiki?curid=296407" title="தொலை அளப்பியல்">
தொலை அளப்பியல்

தொலை அளப்பியல் "(Telemetry)" என்பது ஓர் தானியங்கி தகவல் தொடர்பு செயல்பாடாகும். அணுக இயலாத தொலைதூர பொருள்களிலிருந்து சாதாரண முறைகளில் பெற இயலாத தகவல்களை அளந்தறியும் தொழில்நுட்பமே தொலை அளப்பியல் எனப்படும். இவ்வாறு பெறப்படும் தகவல்கள் கண்காணிப்பதற்காக தகவல் ஏற்பிக் கருவிகளுக்கு அனுப்பப்படுகின்றன.தொலை என்ற சொல் tele என்ற கிரேக்கச் சொல்லில் இருந்தும் அளப்பியல் என்ற சொல், அளவு என்ற பொருள் கொண்ட metron என்ற சொல்லில் இருந்தும் பெறப்பட்டவையாகும். திட்டம் செயல்படுவதற்குத் தேவையான வெளிப்புற அறிவுறுத்தல்களும் தரவுகளும் தொலை அளப்பியலை ஒத்த ஒருபகுதியேயாகும்.
பொதுவாக இச்சொல் கம்பியில்லா தகவல் மாற்ற வழிமுறைகளைக் குறிக்கிறது. (எ.க. வானொலி, மீயொலி அல்லது அகச்சிவப்பு அமைப்புகள்). என்றாலும், தொலைபேசி, கணிப்பொறி வலையமைப்பு, ஒளியியல் இணைப்புகள் அல்லது பிற கம்பிவழி தகவல்தொடர்பு சாதனங்கள் வழியாக மேற்கொள்ளப்படும் தகவல் மாற்றங்களையும் இச்சொல் உள்ளடக்கியுள்ளது எனலாம்.உலகளாவிய நடமாடும் தகவல் தொடர்புகள் திட்டம், குறுஞ்செய்தி போன்ற அதிநவீனமான, குறைந்த செலவில் எங்கும் இருக்கின்ற தொலை அளப்பியல் அமைப்புகள் தற்பொழுது தகவல் பெறுதல் மற்றும் மாற்றுதல் செயலில் பெருஞ் செல்வாக்கு பெற்று வருகின்றன. 

தொலையளவி என்பது தொலைவிலுள்ள எந்த அளவையும் அளக்கக்கூடிய ஒரு கருவியாகும். இக்கருவியில் உணரி, செலுத்தப் பாதை, காட்சிமுறை, பதிவு செய்தல் அல்லது கட்டுப்படுத்தும் அமைப்பு ஆகிய பகுதிகள் உள்ளன. தொலை அளப்பியலில் பயன்படுத்தப்படும் இயற்கருவிகள் தொலையளவிகள் எனப்படுகின்றன. மின்னணு அமைப்புகள் பெரும்பாலும் தொலை அளப்பியலில் பயன்படுத்தப்படுகின்றன. இவ்வமைப்புகளுக்கு கம்பிவழி அல்லது கம்பியிலா அமைப்புகள், ஒப்புமை அல்லது இலக்க முறைகள் போன்ற நுட்பங்கள் பயன்படுகின்றன. இவை தவிர இயந்திரவியல், நீரியல் மற்றும் ஒளியியல் நுட்பங்களை தொலை அளப்பியலில் பயன்படுத்துவதும் சாத்தியமேயாகும்

தொலை அளப்பியல் தகவல்கள் கம்பி வழியாக அனுப்பும் வழக்கம் 19 ஆம் நூற்றாண்டில் தோற்றம் பெற்றது. முதல் தரவு-பரப்பு சுற்றுகள் முதன்முதலில் 1845 ஆம் ஆண்டு உருசியாவின் சார் குளிர்கால அரண்மனைக்கும் இராணுவத் தலைமையகத்திற்கும் இடையே உருவாக்கப்பட்டது. 1874 ஆம் ஆண்டில், பிரஞ்சு பொறியாளர்கள் மோண்ட் பிளாங்க் என்ற மலைமீது ஒரு தரவு பரப்பு சுற்றமைப்பை உருவாக்கினர். இந்த அமைப்பின் உணரிகள் மூலமாக வானிலை மற்றும் பனியாழம் முதலியவற்றின் தரவுகள் நேரலையாக பாரிசுக்கு அனுப்பப்பட்டன.1901-ஆம் ஆண்டில் அமெரிக்க கண்டுபிடிப்பாளர் சி மிச்சாக் செல்சின், ஒருங்கிணைக்கப்படும் சுழற்சி தகவலை அனுப்பும் ஒரு சுற்றை உருவாக்கி அதற்கு காப்புரிமை் பெற்றார். 1906 ஆம் ஆண்டில், உருசியாவிலுள்ள புல்கோவோ வானிலை ஆய்வகத்திற்கு தொலை அளப்பியல் தகவல்களை அனுப்ப சில அதிர்வு நிலையங்கள் கட்டப்பட்டன. 1912 ஆம் ஆண்டில், பொதுநலவாய எடிசன் தனது பொறியியல் மின்கட்டமைப்பைக் கண்காணிப்பதற்காக ஒரு தொலை அளப்பியல் அமைப்பை உருவாக்கினார். 1913 மற்றும் 1914 ஆம் ஆண்டுகளில் கட்டி முடிக்கப்பட்ட பனாமா கால்வாயின் நீரிருப்பு நிலை மற்றும் பூட்டுகளை கண்காணிக்க விரிவான தொலை அளப்பியல் அமைப்பைப் பயன்படுத்தினார்.

1930 ஆம் ஆண்டில் பிரான்சைச் சேர்ந்த இராபர்ட் பியுரோவும் உருசியாவைச் சேர்ந்த பாவெல் மோல்ச்சனோவும் ஒருங்கே உருவாக்கிய கம்பியிலி வானிலைத் தரவுப் பதிவுக் கருவிகளில் கம்பியிலா தொலை அளப்பியல் முறை முதலில் தோற்றம் கண்டது. கம்பியிலா மோர்சு தந்திக்குறிப்புக்கு ஏற்றவாறு வெப்பம் மற்றும் அழுத்த அளவுகள் மோல்ச்சனோவின் அமைப்பு முறையில் ஒழுங்குபடுத்தப்பட்டன. செருமனியின் வி2 ஏவூர்தி மிகப்பழமையான மெசினா எனப்படும் பல்கூட்டுச் செலுத்துகை வானொலி குறியீட்டு அமைப்புகளை பயன்படுத்தி தகவல்களை அனுப்பி வந்தது. ஆனால் இத்தரவுகளில் நம்பகத்தன்மை இல்லை என்று வெர்ன்னெர் வான் பிராவ்ன் சுட்டிக் காட்டினார். அதுமட்டுமின்றி இருகண் தொலைநோக்கிகளால் ஏவுகணையை கண்காணிப்பதற்கு அவை மிகவும் பயனுள்ளதாக இருக்குமெனவும் குறிப்பிட்டார். அமெரிக்கா மற்றும் உருசியாவில் மெசினா குறியீட்டு அமைப்பு விரைவில் புதிய திட்டங்களால் கைவிடப்பட்டது. இவ்விரு நாடுகளும் துடிப்புநிலைக் குறிப்பேற்றம் என்ற நவீன அமைப்புமுறையை பயன்பாட்டுக்குக் கொண்டுவந்தன. 

1940 களின் பிற்பகுதியில் உருவாக்கப்பட்ட தொடக்கக் கால சோவியத் ஏவுகணைகள் மற்றும் விண்வெளித் தொலை அளப்பியல் அமைப்புகள் துடிப்பு நிலை குறிப்பேற்றம் அல்லது துடிப்பு அகல குறிப்பேற்றம் என்ற முறையைப் பயன்படுத்தின. அமெரிக்காவிலும் தொடக்க காலங்களில் இதே முறைகள் பயன்படுத்தப்பட்டன. ஆனால் பின்னர் துடிப்பு குறி குறிப்பேற்றம் என்ற முறைக்கு மாறிவிட்டது. சோவியத்தின் பிற்காலத்தைய கிரகங்களுக்கு இடையேயான சோதனைகள் தேவையான வானொலி அமைப்புகளைப் பயன்படுத்தின. தொலை அளப்பியல் தரவுகளை டெசிமீட்டர் பட்டையெனில் துடிப்பு குறி குறிப்பேற்ற முறையிலும் சென்டிமீட்டர் பட்டையெனில் துடிப்பு நிலை குறிப்பேற்ற முறையிலும் பரப்பின.



</doc>
<doc id="296408" url="https://ta.wikipedia.org/wiki?curid=296408" title="காஞ்சிபுரம் வீரராகவேசுவரர் கோயில்">
காஞ்சிபுரம் வீரராகவேசுவரர் கோயில்

காஞ்சிபுரம் வீரராகவேசுவரர் கோயில் (வீரராகவேசம் லட்சுமணேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், இலக்குமணன் வழிபட்ட லிங்கமும் இராமபிரான் வழிபட்ட லிங்கமும் அருகருகே உள்ள இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


சீதாபிராட்டியைப் பிரிந்திருந்த இராபிரான், அகத்தியமுனிவரின் அறிவுரைப்படி, காஞ்சிக்கு வந்து "வீரராகவேசர்" என்ற பெயரில் சிவலிங்கம் பிரதிட்டை செய்து வழிபட்டார். இறைவன் காட்சி தந்து, இராமபிரானுக்கு பாசுபதம், பிரமாத்திரம், நாராயணாத்திரம் முதலிய படைக்கலங்களையும், வலிமையையும் தந்தருளி பகைவரை வென்று சீதையை மீட்க அருள்புரிந்தார் என்பது தல வரலாறாகும்.

வீரராகவேசம் எனும் இத்தல விளக்கத்தால் அறிவது, இராமன் தன் மனைவியாகிய சீதையை இராவணன் கவர்ந்து சென்றமையால் வருந்தி அம்மனைவியைப் பெறுமாறும் இராவணனை வெல்லுமாறும் உபாயமும் உபதேசமும் புரிந்த அகத்தியர் சொல்வழி ‘வீரராகவேசன்’ என்னும் பெயரால் சிவலிங்கம் நிறுவிப் போற்றினன்.

பிரானார், வெளிநின்று வீரம் வேண்டினை ஆகலின் வீரராகவன் என்னும் பெயரொடும் விளங்குக’ எனவும், பாசுபதப்படையை வழங்கித் தேவர் பிறரைக்கொண்டு அவரவர் படைகளை வழங்குவித்து இலக்குவனொடும் சுக்கிரிவன் முதலாம் படைத் தலைவனொடும் இலங்கை புகுந்து இராவணனை அவன் சுற்றத்தோடும் அழித்துச் சீதையை மீட்டுக் கொண்டுபோய் அயோத்தியை அடைந்து அரசு செய்க’ எனவும் அருள் புரிந்தனர்.

அகத்தியர் உணர்த்திய தத்துவங்களின் ஐயங்களை இராமனுக்குப் போக்கிய சிவபிரானார், இங்கு வணங்கினோர் பகைவரை வென்று வாழ்ந்து திருவருளை எய்துவர் என அருளி மறைந்தனர். இத்தலம் புத்தேரி தெருவிற்குத் தெற்கிலுள்ள வயலில் அமைந்துள்ளது..

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பெரிய காஞ்சிபுரம் எனப்படும் சிவ காஞ்சியின் புத்தேரி தெருவின் தென்திசை வயல்வெளியில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் 1 கிலோமீட்டர் தொலைவில் காஞ்சிபுரம் கைலாசநாதர் கோயில் செல்லும் சாலையில் இக்கோயில் தாபிக்கப்பட்டுள்ளது.



</doc>
<doc id="296412" url="https://ta.wikipedia.org/wiki?curid=296412" title="நாராயண்பூர் மாவட்டம்">
நாராயண்பூர் மாவட்டம்

நாராயண்பூர் மாவட்டம் (Narayanpur district) (இந்தி:नारायणपुर जिला) மத்திய இந்தியாவின் சத்திஸ்கர் மாநிலத்தின் இருபத்து ஏழு மாவட்டங்களில் ஒன்றாகும். இதன் நிர்வாகத் தலைமையிட நகரம் நாராயண்பூர் ஆகும்.

நக்சலைட் - மாவோயிஸ்ட் போராளிகளால் அரசுக்கும், பொது மக்களுக்கு பெரிதும் அச்சுறுத்தல்கள் கொண்ட சிவப்பு தாழ்வாரப் பகுதி என அறிவிக்கப்பட்ட இந்தியாவின் எழுபத்தி எட்டு மாவட்டங்களில் இம்மாவட்டமும் ஒன்றாகும். 

நிர்வாக வசதிக்காக பஸ்தர் மாவட்டத்தின் சில பகுதிகளை பிரித்தெடுத்து நாராயண்பூர் மாவட்டம் 11 மே 2007-ஆம் ஆண்டில் புதிதாக துவக்கப்பட்டது. இம்மாவட்டத்தின் நிர்வாகத் தலைமையிட நகரம் நாராயண்பூர் ஆகும். இம்மாவட்டம் 4,653 சதுர கிலோ மீட்டர் பரப்பு கொண்டது. இம்மாவட்டத்தின் ஆண்டு சராசரி மழை பொழிவு 1300 மில்லி மீட்டராகும்.

வடக்கில் காங்கேர் மாவட்டம், வடகிழக்கிலும், கிழக்கிலும் கொண்டகவான் மாவட்டம், தெற்கில் தந்தேவாடா மாவட்டம், தென்கிழக்கில் தந்தேவாடா மாவட்டம், மேற்கில் கட்சிரோலி மாவட்டம், மகாராஷ்டிரம், வடமேற்கில் காங்கேர் மாவட்டம் நாராயண்பூர் மாவட்ட எல்லைகளாக உள்ளது.

பஸ்தர் கோட்டத்தில் உள்ள இம்மாவட்டம் நாராயண்பூர் வருவாய் வட்டம் மற்றும் ஓர்ச்சா வருவாய் வட்டம் என இரண்டு வருவாய் வட்டங்களை கொண்டது. நானூற்று பதின்மூன்று கிராமங்களை கொண்ட இம்மாவட்டத்தின் ஊரக வளர்ச்சி திட்டங்களை நிறைவேற்ற நாராயண்பூர் ஊராட்சி ஒன்றியம் மற்றும் ஓர்ச்சா ஊராட்சி ஒன்றியங்களை கொண்டுள்ளது.

இம்மாவட்ட மக்கள்தொகையில் எழுபது விழுக்காட்டிற்கு மேல், கோண்ட், மரிய, முரியா, துருவா, பத்ரா மற்றும் ஹல்பா பழங்குடி மக்கள் அதிகம் உள்ளனர்.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,39,820 ஆக உள்ளது. அதில் ஆண்கள் 70,104 மற்றும் பெண்கள் 69,716 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 994 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 30 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 48.62% ஆகவும், ஆண்களின் படிப்பறிவு 57.31% ஆகவும், பெண்களின் படிப்பறிவு 39.88% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 23,358 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 129,161 (92.38 %)ஆகவும், இசுலாமியர் மக்கள்தொகை 776 ஆகவும், கிறித்தவ சமயத்தினரின் மக்கள்தொகை 600 ஆகவும், சமயம் குறிப்பிடாதவர்கள் 165 ஆகவும், பிற சமயத்து மக்கள்தொகை கணிசமாக உள்ளது.




</doc>
<doc id="296419" url="https://ta.wikipedia.org/wiki?curid=296419" title="சங்லூன்">
சங்லூன்

சங்லூன் ("Changlun") மலேசியா, கெடா மாநிலத்தின் குபாங் பாசு மாவட்டத்தில் உள்ள ஒரு சிறு நகரம் ஆகும். இந்த நகரம் அலோர் ஸ்டார் நகரில் இருந்து 42 கி.மீ. வடக்கே உள்ளது. மிக அருகாமையில் உள்ள நகரம் புக்கிட் காயூ ஈத்தாம். இந்தச் சங்லூன் சிறுநகரம் தாய்லாந்து நாட்டிற்குத் தெற்கே 8 கி.மீ. தொலைவில் அமைந்து உள்ளது.

இந்த நகரின் வழியாகத் தான் மலேசியாவின் வடக்கு தெற்கு விரைவுசாலை செல்கின்றது. தவிர சங்லூன் நகரையும் கோலா பெர்லிஸ் நகரையும் இணைக்கும் நெடுஞ்சாலையும் நிர்மாணிக்கப்பட்டு உள்ளது. அதனால் இந்நகரம் அண்மைய காலங்களில் துரிதமான வளர்ச்சியையும் கண்டு வருகிறது. 

இந்த விரைவு நெடுஞ்சாலைகளைப் பயன்படுத்தி சிந்தோக் நகரில் இருக்கும் வடக்கு மலேசியப் பல்கலைக்கழகம் "(Universiti Utara Malaysia)," மாரா தொழிநுட்பப் பல்கலைக்கழகம் "(Universiti Technology Mara)," மலேசியப் பெர்லிஸ் பல்கலைக்கழகம் "(Universiti Malaysia Perlis (UniMAP)" போன்ற உயர்க்கல்விக் கழகங்களுக்கு விரைவாகச் சென்று அடையலாம். கட்டணம் இல்லாத கூட்டரசு நெடுஞ்சாலையைப் பயன்படுத்தி லங்காவி, கோலா பெர்லிஸ் போன்ற இடங்களுக்கும் விரைவாகச் செல்ல முடியும்.

தாய்லாந்து மொழியில் இருந்து சங்லூன் எனும் பெயர் உருவாகி இருக்கலாம் என்று நம்பப்படுகிறது. சங் "(Chang)" என்றால் யானை. லூன் "(Lun)" என்றால் விழுந்தது அல்லது வீழ்ச்சி. முன்பு காலத்தில் இந்தப் பகுதியில் யானைகள் மிகுதியாக வாழ்ந்தன. அவை இந்த இடத்திற்கு வந்ததும் சேறும் சகதியுமான சதுப்பு நிலங்களில் தடுமாறி விழுவது வழக்கம். அதனால் அந்த இடத்திற்கு யானைகள் விழுந்து செல்லும் இடம் என்று பெயர் வந்து இருக்கலாம் என்றும் சொல்லப்படுகிறது.

சங்லூன் எனும் பெயர் வந்ததற்கான இன்னொரு காரணமும் சொல்லப் படுகிறது. முன்பு காலத்தில் சங்லூன் பகுதியில் நிறைய காட்டு யானைகள் இருந்துள்ளன. காட்டில் இருந்து அந்த யானைகளைப் பிடித்து வந்து பழக்கி இருக்கிறார்கள். பக்குவம் அடைந்த யானைகளை நன்கு கவனித்து முறையாகப் பேணி வளர்த்து இருக்கிறார்கள். பின்னர் மனிதர்களை ஏற்றிச் செல்வதற்கும் பொருட்களைச் சுமந்து செல்வதற்கும் பயன்படுத்தப்படுத்தி இருக்கிறார்கள். 

யானைகள் போக்குவரத்துச் சாதனங்களாகப் பயன்படுத்தப்பட்ட காலத்தில், ஒரு சமயம் யானைகளில் மூத்த யானை ஒன்று ஆற்று நீரைக் குடித்ததால் மயங்கி விழுந்து விட்டது. மயக்கமான நிலையில் ஒரு நாள் முழுவதும் அப்படியே கிடந்து இருக்கிறது. சங்லூன் கிராமத்திற்கு அருகில் ஓர் ஆற்றோரத்தில் அந்த நிகழ்ச்சி நடந்து இருக்கிறது. 

அதன் பின்னர் அந்த இடத்திற்கு யானைப் பாகர்கள் வந்ததும் சாங் லூன் என்று சயாமிய மொழியிலேயே சொல்லி வந்து இருக்கிறார்கள். சங்லூன் சங்லூன் என்று அடிக்கடி சொல்லி வந்ததால் பின்னர் நாட்களில் சங்லூன் எனும் பெயரும் நிலைத்து விட்டது.

</br>
2010 ஆம் ஆண்டு புள்ளிவிவரங்களின்படி சங்லூன் நகரின் மக்கள் தொகை 1506. மற்ற மலேசிய நகரங்களைப் போல இங்கேயும் மலாய்க்காரர்கள் மிகுதியாகவே வாழ்கின்றனர். 

இந்தியர்களில் பெரும்பாலோர் தமிழர்கள். இவர்கள் அருகாமையில் உள்ள ரப்பர், செம்பனைத் தோட்டங்களில் வேலை செய்கின்றனர். தவிர சிலர் சிறு தொழில் வியாபாரங்கள் செய்கின்றனர். மேலும் சிலர் அரசாங்கத் துறை ஊழியர்களாகவும், தனியார் நிறுவனச் சேவையாளர்களாகவும் பணிபுரிகின்றனர். தாய்லாந்து நாட்டின் எல்லை அருகே இந்தச் சங்லூன் நகரம் அமைந்து இருப்பதால், இங்குள்ள தமிழர்களிடையே சயாமிய கலாசாரத் தாக்கங்கள் பரவலாகக் காணப் படுகின்றன.

சங்லூன் நகரம் அண்மைய காலங்களில் துரிதமான வளர்ச்சிகளைக் கண்டு வருகிறது. பழைய சங்லூன் நகரத்தில் இடப் பற்றாக்குறை ஏற்பட்டதால், சங்லூன் 2 "(Pekan Changlun 2)" எனும் புதிய நகரம் உருவாக்கப்பட்டு உள்ளது.





சங்லூன் தமிழ்ப்பள்ளி 30 மாணவர்களுடன் 1947 ஜூன் 01 ஆம் தேதி தோற்றுவிக்கப்பட்டது. முதன்முதலில் சங்லூன் பகுதியில் இருந்த கியெட் லூங் "(Ladang Kiet Loong Changlun)" எனும் ரப்பர் தோட்டத்தில் உருவானது. ஒரே ஓர் ஆசிரியர்தான் பணிபுரிந்தார். 1948 இல் மாணவர்களின் எண்ணிக்கை 49 ஆக உயர்வு கண்டது. அடுத்து வந்த காலங்களில் தமிழ்மொழியின் மீது ஏற்பட்ட தாக்கத்தினால் பெற்றோர்கள் பலர் தங்களின் பிள்ளைகளைச் சாங்லூன் தமிழ்ப்பள்ளியிலேயே பதிவு செய்தனர்.

1969 ஆம் ஆண்டு பள்ளியின் கட்டுமானத்தில் சேதங்கள் ஏற்பட்டன. மாணவர்கள் தொடர்ந்து அப்பள்ளியில் கல்வி கற்றால் உயிர் ஆபத்துகள் ஏற்படலாம் என கல்வி இலாகா அதிகாரிகள் எச்சரிக்கை செய்தனர். அதனால் அங்கு பயின்ற மாணவர்களை வேறு ஓர் இடத்திற்கு மாற்ற வேண்டும் என கட்டளை பிறப்பிக்கப்பட்டது. அந்த வகையில் பள்ளி மாணவர்கள் சங்லூன் டத்தோ வான் கெமாரா தேசியப் பள்ளிக்கு மாற்றப் பட்டனர்.

சில ஆண்டுகள் சங்லூன் தமிழ்ப்பள்ளி, டத்தோ வான் கெமாரா தேசியப் பள்ளியில் இயங்கி வந்தது. பின்னர் இட் மின் சீனப்பள்ளிக்கு மாற்றம் கண்டது. 1981 ஆம் ஆண்டு சங்லூன் தமிழ்ப்பள்ளிக்கு ஒரு புதிய பள்ளி கட்டுவதற்குத் தனியாக ஒரு நிலம் கிடைத்தது. அந்தப் புதிய நிலத்தில் தான் இப்போதைய பள்ளியும் அமைந்து உள்ளது.

1987 ஆம் ஆண்டு சங்லூன் சட்டமன்ற உறுப்பினர் ஆதரவின் பேரில் சங்லூன் தமிழ்ப்பள்ளிக்கு ஒரு புதிய இணைக் கட்டமும் கிடைத்தது. 2015 ஆம் ஆண்டு புதிய நான்கு மாடிக் கட்டடத்திற்கு அடிக்கல் நாட்டுவிழா நடைபெற்றது. இந்த நிலத்தைச் சங்லூன் தமிழ்ப்பள்ளியின் பெற்றோர் ஆசிரியர் சங்கம் வாங்கிக் கொடுத்தது.


ஆகியோரும் உள்ளூர்ப் பிரமுகர்களும் கலந்து கொண்டனர்.


</doc>
<doc id="296423" url="https://ta.wikipedia.org/wiki?curid=296423" title="காஞ்சிபுரம் பலபத்திரராமேசுவரர் கோயில்">
காஞ்சிபுரம் பலபத்திரராமேசுவரர் கோயில்

காஞ்சிபுரம் பலபத்திரராமேசுவரர் கோயில் (பலபத்திரராமேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், திருமால் பலராம (8) அவதாரத்தின் போது வழி பட்ட இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


தீர்த்த யாத்திரை சென்ற பலராமர் சரசுவதி தீரத்தை அடைந்து அங்குள்ள முனிவர்களிடம் காஞ்சியின் பெருமைகளைக் கேட்டறிந்து, பின்னர் காஞ்சி வந்து திருவேகம்பத்தை பணிந்து, அங்கு வீற்றிருந்தருளும் உபமன்யு முனிவரிடம் தீட்சையும்பெற்று, தன் பெயரில் பலபத்திரராமேசுவரர் என்று சிவலிங்கமொன்றை பிரதிட்டை செய்து வழிபட்டார். மகிழ்ந்த இறைவன் அவர்முன் தோன்றி நீங்காத பக்தியை அருளிச் செய்தார். மேலும் அச்சிவலிங்கத்திடத்தே எழுந்தருளியிருந்து அதனை வழிபடுவோருக்கு வேண்டிய போக மோட்சங்களை அருளவும் இசைந்தருளினார் என்பது வரலாறு.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பிள்ளையார் பாளையத்தில், திருமேற்றித் தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் 2 கிலோமீட்டர் தொலைவில் பசுமையான சூழலில் இக்கோயில் தாபிக்கப்பட்டுள்ளது.



</doc>
<doc id="296428" url="https://ta.wikipedia.org/wiki?curid=296428" title="மலாயா வங்கி நிறுவனம்">
மலாயா வங்கி நிறுவனம்

மலாயா வங்கி நிறுவனம்("Malayan Banking Berhad", பங்கு வர்த்தகத்தில் மேபாங்க், ) மலேசியாவைச் சேர்ந்த அனைத்துச் சேவைளையும் வழங்கும் தனியார் வங்கி நிறுவனமாகும். இது முதன்மையாக மலேசியா, சிங்கப்பூர், இந்தோனேசியா பகுதிகளில் இயங்குகின்றது.
மேபாங்க்கின் மொத்த பங்குகளின் மதிப்பின்படியும் மொத்த சொத்துக்களின் அடிப்படையிலும், இது மலேசியாவின் மிகப் பெரும் வங்கியாக விளங்குகின்றது. 2014ஆம் ஆண்டில் அமெரிக்க$ 183 பில்லியன் மொத்தச் சொத்துக்களையும் நிகர இலாபமாக அமெரிக்க$ 1.92 பில்லியனையும் கொண்டுள்ள இந்த வங்கி தெற்காசியாவில் உள்ள மிகப் பெரும் வங்கிகளில் ஒன்றாகவும் விளங்குகின்றது. 

உலகளவில் முதல் 1000 வங்கிகளில் 103வது நிலையிலும் (2014) போர்ப்சு குளோபலின் 2000 வங்கிகளின் பட்டியலில் 371வது இடத்திலும் (2015) உள்ளது. 

மலேசியப் பங்குச் சந்தையில் (புர்சா மலேசியா) பட்டியலிடப்பட்டுள்ள பெரிய நிறுவனமாகவும் உள்ளது. இதன் மொத்தப் பங்குகளின் மதிப்பு திசம்பர் 31, 2014இல் அமெரிக்க$ 24.4 பில்லியனாக இருந்தது. 
புளூம்பெர்கு நிறுவனம் இதனை முதல் 20 வலிமையான வங்கிகளில் ஒன்றாக மதிப்பிட்டுள்ளது.

மேபாங்கின் இசுலாமியத் துணை நிறுவனம், மேபாங்க் இசுலாமிக்கு, ஆசியா பசிபிக் மண்டலத்தில் உள்ள இசுலாமிய வங்கிகளில் முதலிடத்தில் மதிப்பிடப்படுகின்றது. 

இந்த வங்கியின் கிளைகள் 10 தென்கிழக்காசிய நாடுகளின் கூட்டமைப்பு நாடுகளிலும் முக்கிய ஆசிய நாடுகளிலும் பரந்துபட்டுள்ளது. இந்த வங்கி 2400 உலகளாவிய அலுவலகங்களுடனும் 47,000க்கும் கூடுதலான ஊழியர்களுடனும் இயங்கி வருகின்றது.
விவரங்களுடனான முழுமையான பட்டியல்:அனைத்து நாடுகள்




</doc>
<doc id="296432" url="https://ta.wikipedia.org/wiki?curid=296432" title="மவுன்ட் அர்லிங்டன், நியூ செர்சி">
மவுன்ட் அர்லிங்டன், நியூ செர்சி

﻿மவுன்ட் அர்லிங்டன் ( Mount Arlington ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.92 சதுர கிலோ மீற்றர் பரப்பளவைக் கொண்டுள்ளது. இதில் 2.17 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.75 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 5,050 ஆகும். ﻿மவுன்ட் அர்லிங்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2,325.2 குடிமக்கள் ஆகும்.


</doc>
<doc id="296433" url="https://ta.wikipedia.org/wiki?curid=296433" title="மவுன்ட் ஒலிவ் நகரியம், நியூ செர்சி">
மவுன்ட் ஒலிவ் நகரியம், நியூ செர்சி

மவுன்ட் ஒலிவ் நகரியம் ( Mount Olive Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 31.08 சதுர கிலோ மீற்றர் பரப்பளவைக் கொண்டுள்ளது. இதில் 29.41 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.67 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 28,117 ஆகும். மவுன்ட் ஒலிவ் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 956.1 குடிமக்கள் ஆகும். 


</doc>
<doc id="296434" url="https://ta.wikipedia.org/wiki?curid=296434" title="மவுன்டின் லேக்சு, நியூ செர்சி">
மவுன்டின் லேக்சு, நியூ செர்சி

மவுன்டின் லேக்சு ( Mountain Lakes ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.89 சதுர கிலோ மீற்றர் பரப்பளவைக் கொண்டுள்ளது. இதில் 2.62 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.27 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 4,160 ஆகும். மவுன்டின் லேக்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,590.3 குடிமக்கள் ஆகும். 


</doc>
<doc id="296435" url="https://ta.wikipedia.org/wiki?curid=296435" title="நேற்காங், நியூ செர்சி">
நேற்காங், நியூ செர்சி

நேற்காங் ( Netcong ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.92 சதுர கிலோ மீற்றர் பரப்பளவைக் கொண்டுள்ளது. இதில் 0.84 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3,232 ஆகும். நேற்காங் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3,828.4 குடிமக்கள் ஆகும். 


</doc>
<doc id="296436" url="https://ta.wikipedia.org/wiki?curid=296436" title="பர்சிபன்னி-துரோய் கில்சு நகரியம், நியூ செர்சி">
பர்சிபன்னி-துரோய் கில்சு நகரியம், நியூ செர்சி

பர்சிபன்னி-துரோய் கில்சு நகரியம் ( Parsippany-Troy Hills Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 25.39 சதுர கிலோ மீற்றர் பரப்பளவைக் கொண்டுள்ளது. இதில் 23.56 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.83 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 53,238 ஆகும். பர்சிபன்னி-துரோய் கில்சு நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2,259.3 குடிமக்கள் ஆகும். 


</doc>
<doc id="296437" url="https://ta.wikipedia.org/wiki?curid=296437" title="மார்செல்லோ முசுட்டோ">
மார்செல்லோ முசுட்டோ

மார்செல்லோ முசுட்டோ ( Marcello Musto 1976) இத்தாலியில் பிறந்த மார்க்சிய அறிஞர் ஆவார். கனடாவின் டொரோண்டோ நகரில் உள்ள யோர்க் பல்கலைக்கழகத்தில் சமூகவியல் கற்பித்து வருகிறார். இத்தாலி, ஆங்கிலம், பிரெஞ்சு, எசுப்பானியம், போர்ச்சுக்கியம், செருமன் ஆகிய மொழிகளில் புலமை பெற்றவர். இவர் எழுதிய நூல்களும் கட்டுரைகளும் 22 மொழிகளில் மொழியாக்கம் செய்யப் பெற்றுள்ளன. தென் கொரியா, சீனா, ஆர்ஜென்டினா, அமெரிக்கா, இத்தாலி, பிரான்சு ஆகிய நாடுகளிலிருந்து வெளிவரும் மார்க்சிய ஆய்வு ஏடுகளின் ஆசிரியர் குழுவில் உறுப்பினராக உள்ளார்.


</doc>
<doc id="296438" url="https://ta.wikipedia.org/wiki?curid=296438" title="பெகுவனோக் நகரியம், நியூ செர்சி">
பெகுவனோக் நகரியம், நியூ செர்சி

பெகுவனோக் நகரியம் ( Pequannock Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 7.17 சதுர கிலோ மீற்றர் பரப்பளவைக் கொண்டுள்ளது. இதில் 6.75 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.42 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 15,540 ஆகும். பெகுவனோக் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2,302.7 குடிமக்கள் ஆகும். 


</doc>
<doc id="296440" url="https://ta.wikipedia.org/wiki?curid=296440" title="ரண்டோல்ப் நகரியம், நியூ செர்சி">
ரண்டோல்ப் நகரியம், நியூ செர்சி

ரண்டோல்ப் நகரியம் ( Randolph ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 21.07 சதுர கிலோ மீற்றர் பரப்பளவைக் கொண்டுள்ளது. இதில் 20.82 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.25 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 25,734 ஆகும். ரண்டோல்ப் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,235.9 குடிமக்கள் ஆகும். 


</doc>
<doc id="296441" url="https://ta.wikipedia.org/wiki?curid=296441" title="ரிவேர்டேல், நியூ செர்சி">
ரிவேர்டேல், நியூ செர்சி

ரிவேர்டேல் ( Riverdale ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.09 சதுர கிலோ மீற்றர் பரப்பளவைக் கொண்டுள்ளது. இதில் 2.01 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3,559 ஆகும். ரிவேர்டேல் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,766.5 குடிமக்கள் ஆகும். 


</doc>
<doc id="296443" url="https://ta.wikipedia.org/wiki?curid=296443" title="ரொக்கவே, நியூ செர்சி">
ரொக்கவே, நியூ செர்சி

ரொக்கவே ( Rockaway ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.12 சதுர கிலோ மீற்றர் பரப்பளவைக் கொண்டுள்ளது. இதில் 2.07 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.05 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 6,438 ஆகும். ரொக்கவே பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3,106.7 குடிமக்கள் ஆகும். 


</doc>
<doc id="296445" url="https://ta.wikipedia.org/wiki?curid=296445" title="ரொக்கவே நகரியம், நியூ செர்சி">
ரொக்கவே நகரியம், நியூ செர்சி

ரொக்கவே நகரியம் ( Rockaway Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 45.55 சதுர கிலோ மீற்றர் பரப்பளவைக் கொண்டுள்ளது. இதில் 41.40 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 4.14 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 24,156 ஆகும். ரொக்கவே நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 583.4 குடிமக்கள் ஆகும். 


</doc>
<doc id="296446" url="https://ta.wikipedia.org/wiki?curid=296446" title="பெரிய ஏலக்கி">
பெரிய ஏலக்கி

பெரிய ஏலக்கி ("AMOMUM SUBLATUM") என்பது ஒரு பூக்கும் தாவர இனம் ஆகும். இது இஞ்சி குடும்பத்தைச் சேர்ந்த தாவரம் ஆகும். இதன் காய்ந்த விதைகளைத் தீயிலிட்டால் கற்பூரம் போன்ற வாடையைக் கொடுக்கும். இத்தாவரம் மூலிகை மருத்துவத்தில் பயன்படுத்தப்படுகிறது. இந்திய நாட்டில் இவற்றின் விதைகளை மசாலாவாக உணவில் பயன்படுத்துகிறார்கள். இதனை கருப்பு ஏலக்காய் என்று தவறுதலாகக் கூறுகிறார்கள்.


</doc>
<doc id="296447" url="https://ta.wikipedia.org/wiki?curid=296447" title="டிரீம்ஸ்பார்க்">
டிரீம்ஸ்பார்க்

டிரீம்ஸ்பார்க் ("DreamSpark") என்பது மாணவர்களுக்கு மென்பொருள் வடிவமைப்பு மற்றும் மேம்பாட்டுக் கருவிகளை இலவசமாக வழங்கும் மைக்ரோசாப்ட் திட்டமாகும். இத்திட்டம் பெலருஸ், பெல்ஜியம், சீனா, பின்லாந்து, பிரான்சு, ஜெர்மனி, இந்தியா, இத்தாலி, நெதர்லாந்து, எசுப்பானியா, சுவீடன், சுவிட்சர்லாந்து, தூனிசியா, ஐக்கிய இராச்சியம் மற்றும் அமெரிக்க ஐக்கிய நாடு நாடுகளில் பல்கலைக்கழக மாணவர்களுக்கு நேரடியாகக் கிடைப்பதுடன் இத்திட்டத்தை மேலும் 80 நாடுகளுக்கு விரிவாக்க எதிர்பார்க்கப்படுகின்றது.



</doc>
<doc id="296451" url="https://ta.wikipedia.org/wiki?curid=296451" title="காட்டுச்சேனை">
காட்டுச்சேனை

காட்டுச்சேனை ("Amorphophallus sylvaticus") இது ஒரு பூக்கும் தாவர வகையைச் சேர்ந்த தாவரம் ஆகும். இத்தாவரம் மூலிகை மருத்துவத்தில் பயன்படுகிறது.


</doc>
<doc id="296457" url="https://ta.wikipedia.org/wiki?curid=296457" title="மலாயா வங்கிக் கோபுரம்">
மலாயா வங்கிக் கோபுரம்

மலாயா வங்கிக் கோபுரம் அல்லது மேபாங்க் கோபுரம் ("Maybank Tower", ) மலேசியத் தலைநகர் கோலாலம்பூரில் உள்ள முதன்மையான வானளாவியும் அடையாளவிடமும் ஆகும். பழைய கோலாலம்பூரின் நகர மையத்தின் கிழக்கெல்லையில் புதுராயா பேருந்து நிலையம் அருகே அமைந்துள்ளது. இக்கட்டிடம் மலாயா வங்கி நிறுவனத்தின் தலைமை அலுவலகமாக உள்ளது. இந்தக் கட்டிடத்தில் மேபாங்க் நாணயவியல் அருங்காட்சியகமும் இடம் பெற்றுள்ளது.
அறமன்றக் குன்றில் குடியேற்றக் காலத்து அமர்வு நீதிமன்றங்கள் இருந்தவிடத்தில் 1984இல் மேபாங்க் கோபுரம் கட்டத் தொடங்கப்பட்டது; 1987இல் இக்கட்டிடம் நிறைவுற்றது. 1995இல் பெட்ரோனாஸ் கோபுரங்கள் கட்டப்படும்வரை, இதுவே கோலாலம்பூரிலும் மலேசியாவிலும் மிக உயரமானக் கட்டிடமாக இருந்தது. இதன் உயரம் பெட்ரோனாஸ் கோபுரங்களின் பாதியாக, உள்ளது. நகரத்தின் வான்வரையில் குறிப்பிடத்தக்கதாக இந்தக் கோபுரம் விளங்குகின்றது.



</doc>
<doc id="296464" url="https://ta.wikipedia.org/wiki?curid=296464" title="சதகுப்பி">
சதகுப்பி

சதகுப்பை அல்லது சதகுப்பி ("Dill", தாவர வகைப்பாடு : "Anethum graveolens") என்பது ஒரு பூக்கும் தாவர வகையாகும். அபிசியே குடும்பத்தைச் சார்ந்த இத்தாவரம் ஆண்டுக்கு ஒரு தரம் வளரும் தன்மைகொண்டது ஆகும். ஆயுர்வேத மூலிகையாகப் பயன்படுகிறது. இது பேரின வகையைச் சேர்ந்தது ஆகும்.


</doc>
<doc id="296467" url="https://ta.wikipedia.org/wiki?curid=296467" title="காட்டுக் காடைக்கண்ணி">
காட்டுக் காடைக்கண்ணி

காட்டுக் காடைக்கண்ணி ("Animated oat") என்பது புல் வகையைச் சார்ந்த ஒரு தாவரம் ஆகும். இவை பயிர்களின் நடுவில் களை போல் முளைத்து வளரும் தன்மை கொண்டது. இதில் ஒரு வகை காடைக்கண்ணி என்று அழைக்கப்படுகிறது. இதன் விதைகள் உண்ணும் பொருளாகப் பயன்படுகிறது.



</doc>
<doc id="296470" url="https://ta.wikipedia.org/wiki?curid=296470" title="சூரியா சென்">
சூரியா சென்

சூரியா சென் (Surya Sen) (22 மார்ச் 1894 - 12 சனவரி 1934) பிரித்தானிய இந்தியாவின் வங்காளத்தில் உள்ள சிட்டகாங் நகரத்தில் பிறந்த இந்திய விடுதலை இயக்க வீரர் ஆவார். பிரித்தானிய இந்திய அரசுக்கு எதிராக, 1930-இல் சிட்டகாங் ஆயுத கிடங்கை சூறையாடும் புரட்சியில் ஈடுபட்டதன் மூலம் அறியப்பட்டவர். சிட்டகாங் நகரத்தில் சூரியா சென் ஆசிரியராக பணியாற்றியவர். வங்காள மக்கள் சூரியா சென்னை மாஸ்டர் என்று மரியாதையுடன் அழைத்தனர். 

முர்சிதாபாத் மாவட்டத்தின் தலைமையிட நகரமான பெஹரம்பூரில் 1916-இல் கல்லூரியில் இளங்கலை பட்டப்படிப்பு படித்துக் கொண்டிருக்கும் போதே இந்திய விடுதலை இயக்கத்தின் பால் ஈர்க்கப்பட்டவர். 

சூரியகுமார் சென் 22 மார்ச் 1894-இல் சிட்டகாங் பகுதியில் உள்ள நவபரா கிராமத்தில் பிறந்தவர். 
இவரது தந்தை "இரமணிரஞ்சன் சென்" பள்ளிக்கூட ஆசிரியர் ஆவார். சூரியகுமார் சென் கல்லூரி படிப்பின் போதே இளைஞர்களின் புரட்சிகர அமைப்பான அனுசீலன் சமிதியில் சேர்ந்தார். கல்லூரி படிப்பு முடிந்த பின் சிட்டகாங் மாவட்டத்தில் உள்ள நந்தன்கனான் பகுதியில் அமைந்த தேசியப் பள்ளியில் ஆசிரியராகச் சேர்ந்தார்.

சூரியா சென் தனது புரட்சிகர குழுவினருடன் 18 ஏப்ரல் 1930 அன்று சிட்டகாங் நகரத்தில் உள்ள காவல்துறையினரின் ஆயுத கிடங்கை சூறையாட திட்டமிட்டார். 

இத்திட்டத்தை நிறைவேற்ற இவரது தலைமையிலான குழு ஒன்று முதலில் தொலைபேசி, தந்தி மற்றும் தொடருந்து வசதிகளை செயலிழக்க செய்தித் தொடர்பு அமைப்புகளை முற்றிலும் அழித்து விட்டனர். இதனால் சிட்டகாங் நகரம் நாட்டின் பிற பகுதிகளுடன் செய்தித் தொடர்பு வசதிகளை இழந்தது.சூரியா சென் குழுவினர் ஆயுத கிடங்கில் இந்திய தேசியக் கொடியை ஏற்றிய பின்னர் ஆயுத கிடங்கை சூறையாடினர். பிரித்தானியக் காவல் துறையினருக்கும் புரட்சிகர குழுவினருக்கும் இடையே நடந்த மோதலில் பன்னிரண்டு இந்திய விடுதலை இயக்கத்தினர் இறந்தனர், பலர் கைது செய்யப்பட்டனர், சூரியா சென்னும் மற்றும் சிலரும் அங்கிருந்து ஓடி மறைந்து விட்டனர்.

சூரியா சென் பிரித்தானிய காவல்துறையிடம் அகப்படாது தலைமறைவாக இருந்து கொண்டே இந்திய விடுதலை இயக்கத்திற்குப் புத்துணர்வு ஊட்டிக்கொண்டே இருந்தார். ஒரு முறை அவரது உறவினரான நேத்திரா சென் என்பவரின் வீட்டில் தலைமறைவாக இருந்த போது, பிப்ரவரி 1933 இல் பிரித்தானியக் காவல்துறையால் கைது செய்யப்பட்டார்.

சூரியா சென்னைத் தூக்கில் இடுவதற்கு முன்பாக, அவரது ஒவ்வொரு பற்களையும் குறடால் பிடுங்கி எறிந்தனர். பின்னர் கால்கள் மற்றும் கைகளில் உள்ள அனைத்து மூட்டெலும்புகளை சுத்தியால் உடைத்தனர். உணர்விழந்த நிலையில் இருந்த சூரியா சென்னை தூக்கு மேடையில் ஏற்றினர். 

அவரது இறப்பிற்குப் பின் சடலத்தை தடிமனான இரும்புப் பெட்டியில் வைத்து, பிரித்தானிய காவல் துறையினர், வங்காள விரிகுடாவில் எறிந்தனர். 

இந்திய திரைப்பட இயக்குனர் "அசுதேஷ் கவுரிகர்" 2010-ஆம் ஆண்டில் "கேலின் ஹம் ஜி ஜான் சே" எனும் (Khelein Hum Jee Jaan Sey) திரைப்படத்தில் சூரியா சென்னின் வாழ்க்கை படம் பிடித்து காட்டியுள்ளார். இத்திரைப்படத்தில் அபிஷேக் பச்சன் சூரியா சென்னாக நடித்துள்ளார்.

சூரியா சென் நடத்திய சிட்டகாங் ஆயுத கிடங்கி சூறையாடல் நிகழ்வை விளக்கும் வகையில், 2012-ஆம் ஆண்டில் "தேவவிரத பெயின்" என்பவர் இயக்கிய "சிட்டகாங்" எனும் திரைப்படத்தில் "மனோஜ் வாஜ்பாய்" என்ற திரைப்பட நடிகர் முக்கிய கதாபாத்திரத்தில் நடித்துள்ளார்.



</doc>
<doc id="296472" url="https://ta.wikipedia.org/wiki?curid=296472" title="மரியா சூபர்">
மரியா சூபர்

மரியா டி. சூபெர் ("Maria D. Zuber"; பிறப்பு ஜூன் 27, 1958) ஓர் அமெரிக்க வானியலாளரும் கோளியலாலரும் ஆவார். இவர்தேசிய அறிவியல் குழும உறுப்பினர். மசாசூசட் தொழில்நுட்ப நிறுவனத்தின் ஆய்வுத் துனைத் தலைவரும் ஆவார். இங்கு இவர் புவி, வளிமண்டலம், கோளியல் துறையில் ஈ.ஏ. கிரிசுவோல்டு புவி இயற்பியல் பேராசிரியராகவும் பணிபுரிந்தார்.சூபர் நாசாவின் ஆறுக்கும் மேற்பட்ட கோளாய்வுத் திட்டங்களில், குறிப்பாக நிலா, செவ்வாய், அறிவன் (புதன் கோள்), பிற பல சிறுகோளாய்வுத் திட்டங்களில் அவற்றின் நிலவரைப் பணிகளில் பங்கேற்றார். அண்மையில் இவர் நாசாவின் தாரைச் செலுத்த ஆய்வகம் ஆளுகை செய்யும் ஈர்ப்பு மீட்பு மற்றும் உள் ஆய்வகத் திட்ட்த்தில் முதன்மை ஆய்வாலராகப் பணிபுரிகிறார்.

சூபர் பெனிசில்வேனியா பல்கலைக்கழகத்தில் வானியலிலும் புவியியலிலும் இளவல் பட்டம் பெற்றார். மேலும் பிரவுன் பல்கலைக்கழகத்தில் புவி இயற்பியலில் முதுவர் பட்டமும் முனைவர் பட்டமும் பெற்றார் . பின்னர் ஜான்சு ஃஆப்கின்சு பல்கலைக்கழத்தில் பணிபுரிந்தார். அப்போது மேரிலாந்தில் இருந்த நாசாவின் கோடார்டு விண்வெளி பறத்தல் மையத்தில் ஆய்வு அறிவியலாளராகவும் இருந்துள்ளார். இவர் 1998 இல் மசாசூசட் தொழில்நுட்ப நிறுவனத்தில் ஆசிரியராகச் சேர்ந்துள்ளார். அங்கு 2003 முதல் 2012 வரை புவி, வளிமண்டலம், கோளியல் துறையின் தலைவராக இருந்துள்ளார். 

சூபரின் தொழில்முறைப் பணி சூரிய மண்டலக் கோள்களின் கட்டமைப்பிலும் கண்டத்தட்டு ஆய்விலும் குவிந்திருந்தது. இவர் ஈர்ப்பையும் ஒருங்கொளி குத்துயர அளப்பையும் பயன்படுத்தி கோள்களின் உட்கட்டமைப்பையும் அவற்றின் படிமலர்ச்சியையும் ஆய்ந்தார். இவர் பத்து நாசா கோளாய்வுத் திட்டங்களில் குழுவுறுப்பினராக இருந்துள்ளார். இவற்றில் செவ்வாய்க் கோளக அளக்கை, டான் திட்டம், மெசஞ்சர் (MESSENGER) ஆகியவையும் அடங்கும்.

சூபரின் ஆர்வம் கோளியலில் இளமை முதலே கவிந்திருந்தது. இந்த ஆர்வத்துக்கு உரமூட்டவே இவர் முந்தைய விண்வெளி வலவரான சால்லி இரைடுடன் இணையச் செய்தது. இதனால் இளம் மாணவரைக் கவர்ந்திழுக்கும் ஈர்ப்பு மீட்பு மற்றும் உள் ஆய்வகத் திட்டத்தின் (GRAIL) உறுப்புகள் ஆய்வில் ஈடுபடவைத்தது. எப், ஃபுலோ எனும் இரண்டு விண்கலங்களின் கோளாய்வுத் திட்டத்துக்கு மாணவர்களுக்குப் போட்டி வைத்து பெயர்கள் பெறப்பட்டன. மேலும் இந்த இடைநிலைப்பள்ளி மாணவர்கள் GRAIL திட்டத்தின் மூன்காம் கருவியைப் பயன்படுத்திப் பெறப்பட்ட நிலா பற்றிய அறிவைப் பயன்படுத்தலாம் எனவும் அறிவிக்கப்பட்டது.

சூபர் கீழ்வரும் தொழில்சார் கழகங்களில் ஆய்வு உறுப்பினர் ஆவார்:

சூபர் நாசாவின் தகவுறு பொது சேவைப் பதக்கத்தை 2004 இல் பெற்றார். இவர் 2008 இல் பிரவுன் பல்கலைக்கழகத்தில் இருந்து அறிவியலில் தகவுறு முதுமுனைவர் பட்டத்தைப் பெற்றார்.அதே ஆண்டின் இறுதியில் அமெரிக்கச் செய்திகள் மற்றும் உலக அறிக்கை இதழால் கலிபோர்னியா தொழில்நுட்ப நிறுவனத்தின் இயற்பியல் பேராசிரியரான ஃபியோனா ஃஃஆரிசன் உடன் இணைந்து உலகின் சிறந்த தலைவர்களில் ஒருவராகத் தேர்வு செய்யப்பட்டார்.சூபரும் ஆரிசனும் நாசாவின் எந்திரன் இலக்கியக்கத் திட்டங்களுக்காக முதன்முதலாகத் தேர்வு செய்யப்பட்ட முதல் இரண்டு பெண்மணிகள் ஆவர் .




</doc>
<doc id="296480" url="https://ta.wikipedia.org/wiki?curid=296480" title="கோலாலம்பூர் நகரக் கூடம்">
கோலாலம்பூர் நகரக் கூடம்

கோலாலம்பூர் நகரக் கூடம் ("Kuala Lumpur City Hall", , டிபிகேஎல்) கோலாலம்பூரை நிர்வகிக்கும் உள்ளாட்சி மன்றமாகும். இது மலேசிய கூட்டாட்சிப் பகுதிகளின் அமைச்சகத்தின் கீழ் இயங்குகின்றது.

பொதுநலம் மற்றும் சுகாதாரம், குப்பை நீக்கம் மற்றும் மேலாண்மை, நகரத் திட்டமிடல், சூழல் பாதுகாப்பு, கட்டிடப் பாதுகாப்பு, சமூக,பொருளியல் மேம்பாடு, நகரியக் கட்டமைப்பின்பொதுப் பராமரிப்பு பணிகள் ஆகியவற்றிற்கு இந்த நகர மன்றம் பொறுப்பாகும். இதற்கான செயலாற்று அதிகாரம் நகரக் கூடத்தின் மேயருக்கு வழங்கப்பட்டுள்ளது; 1970 முதல் உள்ளாட்சித் தேர்தல்கள் இடைநிறுத்தம் செய்யப்பட்டுள்ளதால் கூட்டாட்சிப் பகுதி அமைச்சு மேயரை மூன்று ஆண்டு பதவிக்காலத்துடன் நியமிக்கின்றது. கோலாலம்பூரின் தற்போதைய மேயராக மொகமது அமின் நோர்டின் அப்துல் அசீசு பொறுப்பிலுள்ளார்; இவர் சூலை 18, 2015இல் பதவியேற்றார்.

இந்த நகர மன்றத்தின் தலைமை அலுவலகம் ஜலான் ராஜா லவுட்டில் உள்ள கோலாலம்பூர் நகரக் கூட கட்டிடத்தில் இயங்குகின்றது. மற்றுமொரு கட்டிடம் "மினாரா டிபிகேஎல் 2" கட்டிடம் இதன் பின்புறம் உள்ளது; மேலுமொரு கட்டிடம், மினாரா டிபிகேஎல் 3 ஜலான் ராஜா அப்துல்லாவில் உள்ளது. கோலாலம்பூரில் இதற்கு 11 கிளை அலுவலகங்கள் உள்ளன.
இந்த அமைப்பு முன்னதாக கோலாலம்பூர் நகராட்சி மன்றம் (மலாய் மொழியில்: மஜிலிசு பந்தரன் கோலாலம்பூர்) என்றழைக்கப்பட்டு வந்தது. பிரித்தானிய குடியேற்றக் காலங்களிலும் விடுதலைக்கு பின்னரும் கோலாலம்பூர் நாட்டின் தலைநகரமாகவும் சிலாங்கூரின் தலைநகரமாகவும் இருந்துள்ளது. 

ஏப்ரல் 1, 1961இல் இவ்வமைப்பின் பெயர் கோலாலம்பூர் கூட்டாட்சி தலைநகர் ஆணையம் (மலாய் மொழியில்: சுருகஞ்சய இபு கோட்டா) என மாற்றப்பட்டது.

கோலாலம்பூர் பெப்ரவரி 1, 1972இல் நகரத்திற்கானத் தகுதியை எட்டியது. விடுதலைக்குப் பிறகு மலேசியாவில் இத்தகுதி பெற்ற முதல் குடியிருப்பாக கோலாலம்பூர் விளங்கியது. அப்போது இதன் பெயர் கோலாலம்பூர் நகரக் கூடம் (மலாய் மொழியில்: திவான் பந்தராய கோலாலம்பூர்) எனப்பட்டது. பின்னர், பெப்ரவரி 1, 1974இல் கோலாலம்பூர் கூட்டாட்சிப் பகுதியானது. 1978 முதல் சிலாங்கூரின் புதிய தலைநகரமாக ஷா ஆலாம் அறிவிக்கப்பட்டு கோலாலம்பூர் அத்தகுதியை இழந்தது.

ஏப்ரல் 1, 1961 முதல் "கூட்டாட்சி தலைநகர ஆணையர்" (மலாய் மொழியில்: "பெர்சுருஜய இபு கோட்டா") என அழைக்கப்பட்ட ஒற்றை நகராட்சியரால் ஆளப்பட்டது. பெப்ரவரி 1, 1972இல் நகரமாக தகுதி வழங்கப்பட்ட பின்னர் நிர்வாக அதிகாரம் "மேயருக்கு" (மலாய் மொழியில்: "தாதுக் பந்தர்") வழங்கப்பட்டது.

மேயரை மூன்றாண்டுகளுக்கு ஒருமுறை கூட்டாட்சிப் பகுதிகளுக்கான அமைச்சர் நியமிக்கின்றார். 1970இல் உள்ளாட்சித் தேர்தல்களுக்கு இடைநிறுத்தம் ஏற்பட்டதிலிருந்து இந்த முறைமை நிலுவையில் உள்ளது.

மே 14, 1990இல் கோலாலம்பூர் உள்ளாட்சி மன்றத்தின் 100 ஆண்டுகளைக் கொண்டாடியது. அச்சமயத்தில் கோலாலம்பூருக்கான கொடியும் நகரப் பண்ணும் அறிமுகப்படுத்தப்பட்டன. 
1972 முதல் பத்து மேயர்கள் பதவியில் இருந்துள்ளனர். தற்போதைய மேயராக மொகமது அமின் நோர்டின் அப்துல் அசீசு உள்ளார்; இவர் சூலை 18, 2015இல் பதவியேறினார். முன்னாள் மேயர்களின் பட்டியல்:



</doc>
<doc id="296483" url="https://ta.wikipedia.org/wiki?curid=296483" title="காட்மியம்(I) நாற்குளோரோ அலுமினேட்டு">
காட்மியம்(I) நாற்குளோரோ அலுமினேட்டு

காட்மியம்(I) நாற்குளோரோ அலுமினேட்டு "(Cadmium(I) tetrachloroaluminate)" என்பது Cd(AlCl) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். காட்மியம் +1 ஆக்சினேற்ற நிலையில் இருக்கும் முதல் சேர்மம் காட்மியம்(I) நாற்குளோரோ அலுமினேட்டு என்று 1961 ஆம் ஆண்டில் கண்டறியப்பட்டது. அடுத்தடுத்த அதிர்வு அலைமாலை ஆய்வுகள் இச்சேர்மத்தில் காட்மியம் - காட்மியம் பிணைப்பு இருப்பதாகத் தெரிவிக்கின்றன.. தனியான படிகத்தில் இரண்டு தனித்தனியான எக்சு கதிர் விளிம்புவளைவு ஆய்வுகள் இதை உறுதிப்படுத்துகின்றன. எனவே இச்சேர்மம் பாதரசம்(I) சேர்மங்களுடன் ஒப்பிடப்படுகிறது. அதாவது பாதரச(I) குளோரைடில் பாதரசம் Hg2 ஆக்சிசனேற்ற நிலையில் காணப்படுகிறது.
காட்மியம் உலோகத்தை உருகிய காட்மியம் குளோரைடில் (CdCl) வில் கரைத்து பின்னர் அலுமினியம் குளோரைடு (AlCl) சேர்த்து காட்மியம்(I) நாற்குளோரோ அலுமினேட்டு தயாரிக்கப்படுகிறது.

Cd(AlCl) ஒரு எதிர்காந்தப் பண்பு கொண்ட சேர்மமாகும். இணையில்லாத எலக்ட்ரான்கள் எதுவும் இச்சேர்மத்தில் இல்லை. தண்ணீரில் உடனடியாக வினைபுரிந்து Cd மற்றும Cd என விகிதச்சமமாதலின்றி பிரிகையடைகிறது.

இச்சேர்மத்தினுடைய மெய்புனை கட்டமைப்பில் ஈத்தேனைப் போன்ற Cd2Cl6 அலகுகள் AlCl அலகுகளுடன் உச்சியைப் பகிர்ந்து கொள்கின்றன. இவ்வமைப்பிலுள்ள Cd–Cd பிணைப்பின் பிணைப்பு நீளம் 257.6 பைகோமீட்டர் அல்லது 256.1 பைகோமீட்டர் ஆகும். or 256.1pm. 


</doc>
<doc id="296485" url="https://ta.wikipedia.org/wiki?curid=296485" title="கிளைட் டோம்பா">
கிளைட் டோம்பா

கிளைட் வில்லியம் டோம்பா ("Clyde .W. Tombaugh", பெப்ரவரி 4, 1906ஜனவரி 17, 1997) ஓர் அமெரிக்க வானியல் வல்லுநர். இவர் 1930-ஆம் ஆண்டு புளூட்டோ கோளை கண்டுப்பிடித்தார். கோள் அந்தஸ்தை பெற்றிருந்த ப்ளுடோ பின்பு குறுங்கோள் ஆனது. மேலும் பல சிறுகோள்களை இவர் கண்டுப்பிடித்தார். பறக்கும் தட்டுகளை பற்றி விஞ்ஞான பூர்வமாக ஆராய குரல் விடுத்தார்.

அரிசோனா மாகாணத்தில் உள்ள ஃபலாகச்டாப் எனும் இடத்தில் அமைந்துள்ள லோவல் வானாய்வகத்தில் இளம் ஆராய்ச்சியாளராக பணிபுரிகையில், பெர்சீவல் லோவல் மற்றும் வில்லியம் பிக்கரிங் முன்னுரைத்த X கோள் பற்றிய ஆய்வை நிகழ்த்துமாறு டோம்பாவிற்கு பணி வழங்கப்பட்டது. 


</doc>
<doc id="296490" url="https://ta.wikipedia.org/wiki?curid=296490" title="சங்லூன் தமிழ்ப்பள்ளி">
சங்லூன் தமிழ்ப்பள்ளி

சங்லூன் தமிழ்ப்பள்ளி மலேசியா கெடா மாநிலத்தின் குபாங் பாசு மாவட்டத்தில் உள்ள ஒரு தமிழ்ப்பள்ளி ஆகும். இது கெடா மாநிலத்தின் வட பகுதியில் அமைந்துள்ளது. சங்லூன் வாழ் மக்களிடையே இந்தப் பள்ளிக்கூடம் மிகவும் பிரசித்திப் பெற்றது. இதுவே சங்லூன் பகுதியில் அமைந்துள்ள ஒரே தமிழ்ப்பள்ளியும் ஆகும்.

சங்லூன் தமிழ்ப்பள்ளி 30 மாணவர்களுடன் 1947 ஜூன் 01 ஆம் தேதி தோற்றுவிக்கப்பட்டது. முதன்முதலில் சங்லூன் பகுதியில் இருந்த கியெட் லூங் "(Ladang Kiet Loong Changlun)" எனும் ரப்பர் தோட்டத்தில் உருவானது. அப்போது ஒரே ஓர் ஆசிரியர்தான் அப்பள்ளியில் பணிபுரிந்தார். 

1948 இல் மாணவர்களின் எண்ணிக்கை 49 ஆக உயர்வு கண்டது. அடுத்து வந்த காலங்களில் தமிழ்மொழியின் மீது ஏற்பட்ட தாக்கத்தினால் பெற்றோர்கள் பலர் தங்களின் பிள்ளைகளைச் சங்லூன் தமிழ்ப்பள்ளியிலேயே பதிவு செய்தனர்.

2015 ஆம் ஆண்டு புதிய நான்கு மாடிக் கட்டடத்திற்கு அடிக்கல் நாட்டுவிழா நடைபெற்றது. 2016 ஆம் ஆண்டு இறுதிவாக்கில் புதிய பள்ளியின் புகுபள்ளி விழா நடைபெற உள்ளது.

1947 ஜூன் 01 ஆம் தேதி சங்லூன் தமிழ்ப்பள்ளி அப்பகுதியில் இருந்த "கியெட் லூங்" எனும் ரப்பர் தோட்டத்தில் உருவானது. அந்தக் கட்டத்தில் ஒரே ஓர் ஆசிரியர்தான் அந்தப் பள்ளியில் பணிபுரிந்தார். 1948 இல் மாணவர்களின் எண்ணிக்கை 49 ஆக உயர்வு கண்டது. தமிழ்மொழியின் மீது ஏற்பட்ட தாக்கத்தினால் சங்லூன் வாழ் பெற்றோர்கள் பலர் தங்களின் பிள்ளைகளைச் சங்லூன் தமிழ்ப்பள்ளியிலேயே பதிவு செய்தனர்.

1969 ஆம் ஆண்டு பள்ளியின் கட்டுமானத்தில் சேதங்கள் ஏற்பட்டன. மாணவர்கள் தொடர்ந்து அப்பள்ளியில் கல்வி கற்றால் அவர்களுக்கு ஆபத்துகள் ஏற்படலாம் என கல்வி இலாகா அதிகாரிகள் அஞ்சினர். அதனால் அங்கு பயின்ற மாணவர்களை வேறு ஓர் இடத்திற்கு மாற்றுவதற்கு ஏற்பாடுகள் செய்தனர். அந்த வகையில் பள்ளி மாணவர்கள் சங்லூன் டத்தோ வான் கெமாரா தேசியப் பள்ளிக்கு மாற்றப் பட்டனர்.

சில ஆண்டுகள் சங்லூன் தமிழ்ப்பள்ளி, டத்தோ வான் கெமாரா தேசியப் பள்ளியில் மாலை நேரத்தில் இயங்கி வந்தது. பின்னர் இட் மின் சீனப்பள்ளிக்கு மாற்றம் கண்டது. 1981 ஆம் ஆண்டு சங்லூன் தமிழ்ப்பள்ளிக்கு ஒரு புதிய கட்டடத்தைக் கட்டுவதற்குத் தனியாக ஒரு நிலம் கிடைத்தது. அந்தப் புதிய நிலத்தில் தான் இப்போதைய பள்ளியும் அமைந்து உள்ளது.

1987 ஆம் ஆண்டு சங்லூன் சட்டமன்ற உறுப்பினர் ஆதரவின் பேரில் சங்லூன் தமிழ்ப்பள்ளிக்கு ஒரு புதிய இணைக் கட்டமும் கிடைத்தது. 2015 ஆம் ஆண்டு புதிய நான்கு மாடிக் கட்டடத்திற்கு அடிக்கல் நாட்டுவிழா நடைபெற்றது. இந்த நிலத்தைச் சங்லூன் தமிழ்ப்பள்ளியின் பெற்றோர் ஆசிரியர் சங்கம் வாங்கிக் கொடுத்தது.


ஆகியோரும் உள்ளூர்ப் பிரமுகர்களும் கலந்து கொண்டனர்.


</doc>
<doc id="296501" url="https://ta.wikipedia.org/wiki?curid=296501" title="பிஜப்பூர் மாவட்டம், சத்தீஸ்கர்">
பிஜப்பூர் மாவட்டம், சத்தீஸ்கர்

பிஜப்பூர் மாவட்டம், சத்தீஸ்கர் (Bijapur district, Chhattisgarh) (இந்தி|बीजापुर जिला}}) மத்திய இந்தியாவின் சத்தீஸ்கர் மாநிலத்தின்
இருபத்து ஏழு மாவட்டங்களில் ஒன்றாகும். பஸ்தர் கோட்டத்தில் உள்ள ஏழு மாவட்டங்களில் இம்மாவட்டமும் ஒன்றாகும். 
இம்மாவட்டத்தின் நிர்வாகத் தலைமையிட நகரமான பிஜப்பூர் நகரம், தந்தேவாடா மாவட்டத்திலிருந்து 90 கிலோ மீட்டர் தொலைவில் உள்ளது. 
தந்தேவாடா மாவட்டத்தின் சில பகுதிகளைக் கொண்டு 11 மே 2007இல் புதிதாக இம்மாவட்டம் துவக்கப்பட்டது.
சத்தீஸ்கர் மாநிலத்தின் தென்மேற்கு பகுதியில், பஸ்தர் கோட்டத்தில் அமைந்துள்ள இம்மாவட்டம், வடக்கில் நாராயண்பூர் மாவட்டம், கிழக்கில் தந்தேவாடா மாவட்டம் , தென்மேற்கில் ஆந்திர பிரதேசம் மற்றும் மேற்கில் மகாராஷ்டிரம் மாநிலம் எல்லைகளாக கொண்டது.

8,530 சதுர கிலோ மீட்டர் பரப்பளவு கொண்ட இம்மாவட்டத்தில் இந்திராவதி ஆறு பாய்கிறது. இம்மாவட்டம் 675 கிராமங்கள் கொண்டது. மாவட்டத்தின் பெரும்பான்மையான பகுதிகள் மலைக்காடுகளால் சூழ்ந்துள்ளது. 

பிஜப்பூர் மாவட்டம், பிஜப்பூர் மற்றும் போபால்பட்டினம் என இரண்டு உட்கோட்டங்களாக பிரிக்கப்பட்டுள்ளது. இம்மாவட்டம் பிஜப்பூர், பைரம்கர், போபால்பட்டினம் மற்றும் உஸ்சூர் என நான்கு வட்டார வளர்ச்சி அலுவலகங்களை கொண்டுள்ளது. 696 கிராமங்களைக் கொண்ட இம்மாவட்டத்தில் 169 கிராமப் பஞ்சாயத்துக்களை கொண்டுள்ளது. பைரம்கர் மற்றும் போபால்பட்டினம் என இரண்டு நகரப்பஞ்சாயத்துக்களும் மற்றும் ஒரு பிஜப்பூர் நகராட்சி மன்றமும் கொண்டது. மாவட்டத்தில் பதினெட்டு காவல் நிலையங்கள் உள்ளது.
பிஜப்பூர் மாவட்டம் பஸ்தர் மக்களவை தொகுதியிலும் (பழங்குடி மக்கள்-ST), பிஜப்பூர் சட்டமன்ற தொகுதியிலும் அமைந்துள்ளது.

இம்மாவட்ட நிர்வாகத் தலைமையிட நகரமான பிஜப்பூர் வழியாக செல்லும் தேசிய நெடுஞ்சாலை 16, நாட்டின் பெரும்பான்மையான நகரங்களை தரை வழியாக இணைக்கிறது. தேசிய நெடுஞ்சாலை எண் 63 பிஜப்பூரையும், வாரங்கல் மற்றும் ஹைதராபாத் செல்லும் தேசிய நெடுஞ்சாலை எண் 202 உடன் இணைக்கிறது.

அருகில் உள்ள தொடருந்து நிலையம் தந்தேவாடா நகரத்திலும், அருகில் உள்ள விமான நிலையம் ராய்ப்பூர் நகரத்திலும் மற்றும் விசாகப்பட்டினம் நகரத்திலும் அமைந்துள்ளது.

8,530 சதுர கிலோ மீட்டர் பரப்பளவு கொண்ட இம்மாவட்டத்தின் வடக்கு பகுதிகள் வறண்ட பகுதிகளும், தெற்கு பகுதிகள் அடர்ந்த மலைக்காடுகளும் கொண்டது. காட்டுப்பகுதிகளில் புலிகளும் சிறுத்தைகளும், வேங்கைகள் அதிகம் கொண்டது. 

2011-ஆம் ஆண்டு இந்திய மக்கள்தொகை கணக்கெடுப்பின் படி சத்தீஸ்கர் மாநிலத்தின் நாராயண்பூர் மாவட்டத்திற்கு அடுத்து மிகக் குறைந்த மக்கள்தொகை கொண்ட மாவட்டங்களில் இரண்டாம் இடத்தில் இம்மாவட்டம் உள்ளது.

மேலும் இந்தியாவில் மிகக் குறைந்த படிப்பறிவு கொண்ட மாவட்டங்களில், மத்தியப் பிரதேச மாநிலத்தின் அலிராஜ்பூர் மாவட்டத்திற்கு அடுத்து இம்மாவட்டம் 41.58 விழுக்காட்டுடன் இரண்டாம் இடத்தில் உள்ளது. 

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,55,230 ஆக உள்ளது. அதில் ஆண்கள் 128,663 மற்றும் பெண்கள் 126,567 ஆகவும் உள்ளனர். பாலின விகிதம் ஆயிரம் ஆண்களுக்கு பெண்கள் 984 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 30 பேர் வீதம் வாழ்கின்றனர். இம்மாவட்டத்தின் சராசரி படிப்பறிவு 40.86% ஆகவும், ஆண்களின் படிப்பறிவு 50.46% ஆகவும், பெண்களின் படிப்பறிவு 31.11% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 42,495 ஆக உள்ளது.

இம்மாவட்டத்தில் இந்து சமயத்தவரின் மக்கள்தொகை 245,151 (96.05 %) ஆகவும், இசுலாமியர் மக்கள்தொகை 1,617 ஆகவும், கிறித்தவ சமயத்தினரின் மக்கள்தொகை 2,709 ஆகவும், பௌத்த சமயத்தவர் 1,649 ஆகவும், சமயம் குறிப்பிடாதவர்கள் 228 ஆகவும், பிற சமயத்து மக்கள்தொகை கணிசமாக உள்ளது.

நக்சலைட் - மாவோயிஸ்ட் போராளிகளால் அரசுக்கும், பொது மக்களுக்கு பெரிதும் அச்சுறுத்தல்கள் கொண்ட சிவப்பு தாழ்வாரப் பகுதி என அறிவிக்கப்பட்ட இந்தியாவின் எழுபத்தி எட்டு மாவட்டங்களில் இம்மாவட்டமும் ஒன்றாகும். இந்திய அரசின் பஞ்சாயத்து ராஜ் அமைச்சகம், மிகவும் பின் தங்கிய மாவட்டங்களில் ஒன்றாக அறிவித்துள்ளது. 




</doc>
<doc id="296512" url="https://ta.wikipedia.org/wiki?curid=296512" title="யூரோப்பியம்(III) குளோரைடு">
யூரோப்பியம்(III) குளோரைடு

யூரோப்பியம்(III) குளோரைடு "(Europium(III) chloride)" EuCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நீரிலிவகைச் சேர்மமான இது மஞ்சள் நிறத்தில் காணப்படுகிறது. நீருறிஞ்சும் தன்மையுடன் இருப்பதால் இது விரைவாக தண்ணீரை ஈர்த்துக்கொண்டு வெண்மை நிற அறுநீரேற்றுப் படிகமாக (EuCl•6HO) உருவாகிறது. ஆய்வுக்காக இச்சேர்மம் பெரிதும் பயன்படுகிறது.

யூரோப்பியம் (III) ஆக்சைடை ( EuO) ஐதரோகுளோரிக் அமிலநீர்க் கரைசலுடன் சேர்த்து சூடுபடுத்தினால் அறுநீரேற்று யூரோப்பியம்(III) குளோரைடு (EuCl•6HO) உருவாகிறது. சூடுபடுத்துவதால் இவ்வுப்பு நீரிலி வகை உப்பைக் கொடுக்காமல் ஆக்சிகுளோரைடைத் தருகிறது. EuO அல்லது நீரேறிய யூரோப்பியம் குளோரைடில் இருந்து அமோனியம் குளோரைடு வழியாக நீரிலி வகை யூரோப்பியம்(III) குளோரைடு தயாரிக்க இயலும். இம்முறைகளில் (NH)[EuCl]: உற்பத்தி செய்யப்படுகிறது.

இந்த ஐங்குளோரைடு வெப்பத்தால் சிதைவடைகிறது, 

வெப்ப முறிவு வினை (NH)[EuCl] என்ற இடைவினைப் பொருள் வழியாக தொடர்கிறது.

மற்ற யூரோப்பியம் சேர்மங்கள் தயாரிப்பதற்கு யுரோப்பியம்(III) குளோரைடு ஒரு முன்னோடியாக விளங்குகிறது. பிணைப்பு இடமாற்ற வினை வழியாக இலித்தியம் பிசு(மும்மெத்தில்சிலில்) அமைடுடன் சேர்த்து, தொடர்புடைய உலோக பிசு(மும்மெத்தில்சிலில்)அமைடாக இதை மாற்றமுடியும். நான்கு ஐதரோ பியுரோனில் மீட்சிக்கான சிறிய இடைவெளியுடன் இவ்வினை மேற்கொள்ளப்படுகிறது.
உலோக பிசு(மும்மெத்தில்சிலில்)அமைடை (Eu(N(SiMe3)2)3 ) தொடக்கப் பொருளாகக் கொண்டு மிகவும் சிக்கல் நிறைந்த அணைவுச் சேர்மங்களைத் தயாரிக்கலாம்.

ஐதரசன் வாயுவுடன் சேர்த்து சூடுபடுத்தலுடன் கூடிய ஒடுக்க வினை யூரோப்பியம்(III) குளோரைடைக் கொடுக்கிறது. இது யூரோப்பியம்(II) வகை கரிம உலோகச் சேர்மங்களைத் தயாரிக்க பயன்படுகிறது.

திண்மநிலையில் இச்சேர்மம் UCl3 நோக்குருவில் படிகமாகிறது. யூரோப்பியம் மையங்கள் ஒன்பது ஒருங்கிணைவுகளாகின்றன. 


</doc>
<doc id="296514" url="https://ta.wikipedia.org/wiki?curid=296514" title="காஞ்சிபுரம் வன்மீகநாதர் கோயில்">
காஞ்சிபுரம் வன்மீகநாதர் கோயில்

காஞ்சிபுரம் வன்மீகநாதர் கோயில் (வன்மீகநாதேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் (கோயில் அல்லாத சிவலிங்கம்) ஒன்றாகும். மேலும், இந்திரன் புற்றினிடத்தில் எழும் வரத்தைப் பெற்றுவழிபட்டமையால், இப்பெருமான் வன்மீகநாதர் வன்மீகம் (கரையான் (புற்று) என்று வழங்கப்பட்ட இத்தலக் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.

இத்தல (கோயில் அல்லாத சிவலிங்கம்) வரலாறு கூறுவது யாதெனில், ஒரு சமயம் தேவர்கள் அனைவரும் ஒன்று கூடி பெரும் புகழ் வேண்டி யாகம் செய்தனர். யாகத்தில் புகழானது பெரும் பளிங்கு மலையாக உண்டாகி நின்றது. அதை தான் ஒருவரேயாக திருமால் கவர்ந்து சென்றார். தன்னை எதிர்த்தவர்களையெல்லாம் வென்று, வில்லைக் கழுத்தில் ஊன்றியவாறே நின்று கொண்டிருந்தார். இந்திரன் காஞ்சிக்கு வந்து சிவலிங்கம் பிரதிட்டை செய்து வழிபட்டு, இறைவன் பணித்தவாறு புற்றின் இடையில் 'கரையான்' உரு கொண்டு எழுந்து சென்று, திருமால் கழுத்தில் ஊன்றிருந்த வில்லின் நாணை அரித்தான், இதனால் வில்லானது திடீரென நிமிர, திருமாலின் தலையறுந்து வீழ்ந்தது. தேவர்கள் அனைவரும் புகழையடைந்தனர். இந்திரன் இறைவனை மீண்டும் வழிபட்டு திருமாலை உயிர்ப்பித்து தருமாறு வேண்டி நிற்க, இறைவனும் அவ்வாறே செய்தருளினார் என்பது இத்தல வரலாறாக உள்ளது.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான சாலாபோகம் தெருவில் சென்று வயல் வெளியில் இக்கோயில் அல்லாத (சிவலிங்கம்) அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 4 கிலோமீட்டர் தொலைவில் இக்கோயில் அல்லாத (சிவலிங்கம்) தாபிக்கப்பட்டுள்ளது.




</doc>
<doc id="296515" url="https://ta.wikipedia.org/wiki?curid=296515" title="கோலாலம்பூர் கால்பந்துச் சங்கம்">
கோலாலம்பூர் கால்பந்துச் சங்கம்

கோலாலம்பூர் காற்பந்துச் சங்கம் ("Kuala Lumpur Football Association", ), மலேசிய கூட்டாட்சிப் பகுதியான கோலாலம்பூரில் காற்பந்துச் செயற்பாடுகளை மேற்பார்வையிடும் காற்பந்துச் சங்கமாகும். 

கோலாலம்பூர் காற்பந்துச் சங்கம் 1974இல் கோ ஆ சாய் மற்றும் கே. இராசலிங்கத்தால் நிறுவப்பட்டது. துவக்கத்தில் இது கூட்டாட்சிப் பகுதி காற்பந்துச் சங்கம் எனப்பட்டது. 1979இலிருந்து மலேசிய காற்பந்துப் போட்டிகளில் பங்கேற்று வரும் இச்சங்கம் 1986இல் தற்போதுள்ள பெயருக்கு மாறியது. 

1980களில் அச்சங்கம் சாதனைகளை நிகழ்த்தியது; 1986இலும் 1988இலும் லீக் வெற்றியாளராக விளங்கியது. 1987, 1988,1989 எனத் தொடர்ச்சியாக மூன்றாண்டுகள் மலேசியக் கோப்பையை வென்றனர். 1990களிலும் கோப்பை போட்டிகளில் வெற்றிகளை ஈட்டியது. 1993, 1994, 1999இல் மலேசிய கோப்பையை வென்றது. மலேசிய அறக்கட்டளை கேடயத்தையும் சுல்தான் ஆஜி அகமது ஷா கோப்பையையும் 1988, 1995, 2000ஆம் ஆண்டுகளில் வென்றுள்ளது. 

இந்தச் சங்கத்திற்கும் செலாங்கூர் காற்பந்துச் சங்கத்திற்கும் கடுமையான போட்டி நிலவுகின்றது. இவை இரண்டுக்கும் இடையேயான போட்டிகள் கிளாங் பள்ளத்தாக்கு டெர்பி என்றழைக்கப்படுகின்றன. 2012இல் கோலாலம்பூர் கூட்டிணைவுப் போட்டிகளில் இரண்டாம் நிலைக்குத் தள்ளப்பட்டது; 2013இல் தனது வரலாற்றில் முதன்முறையாக மேலும் தாழ்ந்து மூன்றாம் நிலைக்கு வந்துள்ளது.


</doc>
<doc id="296516" url="https://ta.wikipedia.org/wiki?curid=296516" title="ஜித்ரா">
ஜித்ரா

ஜித்ரா ("Jitra") மலேசியா, கெடா மாநிலத்தின் குபாங் பாசு மாவட்டத்தில் உள்ள ஒரு நகரம் ஆகும். இந்த நகரம் அலோர் ஸ்டார் நகருக்கும் சங்லூன் நகருக்கும் இடையாக அமைந்து உள்ளது. அலோர் ஸ்டார், சுங்கை பட்டாணி, கூலிம் நகரங்களுக்கு அடுத்த படியாக நான்காவது பெரிய நகரமாக ஜித்ரா விளங்குகிறது.

இங்கு வாழும் மக்களில் பெரும்பாலோர், மலேசியர்களாக இருந்தாலும் தாய்லாந்து மொழியில் பேசக் கூடியவர்கள். தாய்லாந்து எல்லைக்கு அருகில் வாழ்ந்து வருவதால் அவர்களால் தாய்லாந்து மொழியில் நன்கு உரையாட முடிகிறது. இதைத் தவிர இங்கு சயாமிய இனத்துடன் ஒன்றரக் கலந்துவிட்ட மலேசியர் பலரும் உள்ளனர். அந்த வகையில் ஒரு மலேசிய - தாய்லாந்து கலப்பினச் சமுதாயம் உருவாகி வருகிறது.

அண்மைய காலங்களில் ஜித்ரா நகரம் மிகத் துரிதமான வளர்ச்சிகளைக் கண்டு வருகிறது. அதன் விளைவாக சுற்று வட்டாரங்களில் நிறைய குடியிருப்புப் பகுதிகள் தோன்றியுள்ளன. மலேசியாவின் வடக்கு-தெற்கு நெடுஞ்சாலைக்கு மிக அருகாமையில் ஜித்ரா நகரம் இருக்கிறது. இங்கு இருந்து வடக்கு எல்லையில் இருக்கும் புக்கிட் காயூ ஈத்தாம், தெற்கில் இருக்கும் கோலாலம்பூர், மலாக்கா, ஜொகூர் பாரு, சிங்கப்பூர் நகரங்களுக்கு எளிதாகச் சென்று அடைய முடியும்.

இரண்டாம் உலகப்போரின் தொடக்கக் காலத்தில் ஜப்பானியர்கள் மலாயாவைத் தாக்கிய போது, பிரித்தானியருக்கு இந்த ஜித்ரா நகரம் தான் மிகப்பெரிய தடுப்பு அரணாக விளங்கியது. ஜப்பானியர்களுக்கும் பிரித்தானியர்களுக்கும் இந்த இடத்தில் தான் மிகக் கொடூரமான மோதல்கள் நடைபெற்றன. 

1941 டிசம்பர் 11 இல் இருந்து 13 ஆம் தேதி வரை அந்தப் போர் நடைபெற்றது. ஜப்பானியர்கள் தாய்லாந்து வழியாக மலாயாவிற்குள் நுழையும் போது கங்கார், ஜித்ரா, அலோர் ஸ்டார், சங்லூன், நகரங்கள் மலாயா நிலப்பகுதியின் முகப்பு நகரங்களாக விளங்கின. அந்த நகரங்களைத் கடந்த பிறகுதான் ஜப்பானியர்கள் மலாயாவின் இதர பகுதிகளில் கால் வைக்க முடியும். 

மலேசிய வரலாற்றில் ஜித்ரா போர் "(Battle of Jitra)" என்று சொல்லப்படுகிறது. மலாயா தற்காப்புத் தரப்பில் பிரித்தானியப் படைக்கு உதவிக்கு இந்திய, பஞ்சாப் படைகளும் களம் இறங்கின. இருப்பினும் ஜப்பானியர்களின் தாக்குதல்களுக்கு எதிராகப் பிரித்தானியர்களால் சமாளிக்க முடியவில்லை. இறுதியில் சிங்கப்பூரில் பிரித்தானியர்கள் சரண் அடைந்தனர்.



</doc>
<doc id="296519" url="https://ta.wikipedia.org/wiki?curid=296519" title="ஆர். கே. கரஞ்சியா">
ஆர். கே. கரஞ்சியா

ஆர். கே. கரஞ்சியா (Rustom Khurshedji Karanjia, செப்டம்பர் 15, 1912 – பிப்ரவரி 1, 2008) என்பவர் இந்திய எழுத்தாளர், இதழாளர் என அறியப்படுகிறார். பிளிட்ஸ் என்னும் இதழின் ஆசிரியராக இருந்தவர் 1941 இல் பிளிட்ஸ் இதழைத் தொடங்குவதற்கு முன்னர் டைம்சு ஆப் இந்தியா நாளிதழின் உதவி ஆசிரியராக இருந்தார்.

ஆர். கே. கரஞ்சியா இப்போதைய பாகித்தானின் ருவெட்டா என்னும் ஊரில் பிறந்தார். இரண்டாம் உலகப் போர் நடந்த போது பர்மா மற்றும் அசாம் போர் முனையில் இருந்து போர் தொடர்பான செய்திகளைத் தொகுத்து செய்தித்தாளுக்கு அனுப்பினார். 1945 ஆம் ஆண்டில் சுபாசு சந்திர போசுவின் நிழற் படங்களை வெளியிட்டார். வின்ஸ்டன் சர்ச்சில், சார்லஸ் டி கோல், ஜமால் அப்துல் நாசிர், குருசேவ், பிடல் காஸ்ட்ரோ, சூ யென் லாய் போன்ற உலகத் தலைவர்களிடம் பேட்டி கண்டு அப்பேட்டி விவரங்களைத் தம் இதழில் வெளியிட்டார்.



</doc>
<doc id="296522" url="https://ta.wikipedia.org/wiki?curid=296522" title="தாய்லாந்தின் புத்தாண்டு">
தாய்லாந்தின் புத்தாண்டு

சோங்க்ரான் விழாவானது (தாய்: สงกรานต์, உச்சரிப்பு [sǒŋ.krāːn], listen) தாய்லாந்தில் ஏப்ரல் 13 - 15 தேதிகளுக்கு இடையில் கொண்டாடப்படும் பாரம்பரிய புத்தாண்டு தினமாகும்.<br>
"சோங்க்ரான்" வார்த்தை சமசுகிருத சொல் saṃkrānti (தேவநாகரி:संक्रांति), ல் இருந்து வருகிறது. இவ்வார்த்தை "மாற்றம்" என பொருள்கொள்ளப்படுகிறது. இது பௌத்த/ இந்து சூரிய நாட்காட்டிகளின் புத்தாண்டு தினமான சூரியன் மேஷ ராசியில் சஞ்சரிக்கும் தினத்திலேயே வருகிறது . </div></div>


</doc>
<doc id="296523" url="https://ta.wikipedia.org/wiki?curid=296523" title="தேசிய அருங்காட்சியகம், மலேசியா">
தேசிய அருங்காட்சியகம், மலேசியா

தேசிய அருங்காட்சியகம் () மலேசியாவின் கோலாலம்பூரில் ஜலான் தமன்சராவில் அமைந்துள்ளது. இது பெர்டானா ஏரிப் பூங்காவின் அருகில் உள்ளது. இங்கு மலேசிய வரலாறு, பண்பாடு குறித்து அறியலாம். மினாங்கபாவு கட்டிடவியலின் ரூமா கடாங் பாணியில் கட்டப்பட்டுள்ள அரண்மனை போன்ற கட்டிடம் ஆகும். இதன் முகப்பு மலாய் மற்றும் தற்காலக் கூறுகளைக் கொண்டுள்ளது. இந்த தேசிய அருங்காட்சியகம் ஆகத்தி 31, 1963இல் திறக்கப்பட்டது. 

தேசிய அருங்காட்சியகம் மூன்று மாடிகளைக் கொண்டுள்ளது; 109.7 மீட்டர்கள் நீளமும் 15.1 மீட்டர்கள் அகலமும் நடுப்பகுதியில் 37.6 மீட்டர்கள் உயரமும் கொண்டுள்ளது. அருங்காட்சியகத்தில் நான்கு முதன்மை காட்சியகங்கள் இன ஒப்பாய்வியலுக்கும் இயற்கை வரலாற்றுக்கும் ஒதுக்கப்பட்டுள்ளன. பண்பாட்டுக் கூறுகளான திருமணங்கள், விழாக்கள், உடைகள் அரங்கக் காட்சிகளாக வைக்கப்பட்டுள்ளன. வழமையான ஆயுதங்கள், இசைக்கருவிகள், கலை மற்றும் கைவினைப் பொருட்கள், மண்பாண்டப் பொருட்கள், விலங்குகள், தாவரங்கள் ஆகியனவும் காட்சிப்படுத்தப்பட்டுள்ளன.



</doc>
<doc id="296529" url="https://ta.wikipedia.org/wiki?curid=296529" title="2016 இந்திய இருப்புப் பாதை நிதியறிக்கை">
2016 இந்திய இருப்புப் பாதை நிதியறிக்கை

2016- 2017ஆம் ஆண்டுக்கான இரும்புவழி நிதியறிக்கை பிப்ரவரி 25, 2016 அன்று இந்திய இரும்புவழி அமைச்சர் சுரேஷ் பிரபுவால் தாக்கல் செய்யப்பட்டது.






</doc>
<doc id="296541" url="https://ta.wikipedia.org/wiki?curid=296541" title="பல்லுயிர் சாகுபடி">
பல்லுயிர் சாகுபடி

பல்லுயிர் சாகுபடி ("polyculture") என்பது விவசாயத்தில் ஒர் இடத்தில் ஒரே பயிரைப் பயிரிடாமல் பலபயிர்களைப் பயிரிடும் முறையைக் குறிக்கும். இவற்றில் ஓரினப்பயிர் முறை, பல பயிர் முறை, ஊடுபயிர் முறை, துணை நடவு முறை, நன்மை களை முறை, மற்றும் வேளாண்காடு வளர்ப்பு ஆகியவையும் அடங்கும். இம் முறைச் சாகுபடியினால் நிலத்தில் சத்து உயர்ந்து மகசூலூம் அதிகரிக்கும். அதோடு "பல்லுயிர் சாகுபடி" முறையின் மூலம் தாவர மற்றும் விலங்குகளின் வாழ்வு முறையிம் சிறக்கும்.


</doc>
<doc id="296542" url="https://ta.wikipedia.org/wiki?curid=296542" title="ஓரினப்பயிர் முறை">
ஓரினப்பயிர் முறை

ஓரின சாகுபடி முறை ("Monoculture") என்பது விவசாயத்தில் ஓர் இடத்தில் ஒரே நேரத்தில் ஒரே தாவர இனத்தை பல்லுயிர் சாகுபடியின் உத்தியைக் கையாண்டு பயிர்களைப் பெருக்கும் முறை ஆகும். இவற்றின் மூலம் நிலத்தில் சத்து கூடுவதுடன் பயிர்கள் செழித்து வளர்ந்து கால்நடைகளுக்கும் பெரும் உதவியாக அமைகின்றது. இவற்றில் வேளாண்காடு வளர்ப்பும் அடங்கும்.


</doc>
<doc id="296543" url="https://ta.wikipedia.org/wiki?curid=296543" title="பல பயிர் முறை">
பல பயிர் முறை

பல பயிர் முறை ("Multiple cropping") என்பது விவசாயத்தில் ஓர் இடத்தில் பல பயிர்களை பல்லுயிர் சாகுபடி முறையின் மூலம் நிலத்தில் சத்தை நிலைத்து இருக்கச் செய்வது மட்டுமின்றி , உற்பத்தியைப் பெருமளவிற்கு பெருக்கி நன்மை அடைய உதவும் ஒரு முறை ஆகும். இவ்வாறு செய்யும் முறையில் ஓரின சாகுபடி முறையும் ஒன்றாகும். இந்தியா போன்ற நாடுகளில் பசுமைப் புரட்சியின் போது இந்த மாதிரியான உத்தியின் மூலம் 100 நாட்களில் பலன் கொடுக்கும் பலவித நெல் ரகங்களைக் கண்டுபிடித்து பயிரிட்டனர்.


</doc>
<doc id="296544" url="https://ta.wikipedia.org/wiki?curid=296544" title="ஊடுபயிர் முறை">
ஊடுபயிர் முறை

ஊடுபயிர் முறை ("Intercropping") இந்தியா போன்ற வளரும் நாடுகளில் பசுமைப் புரட்சியின் போது மண் வளத்தையும் காத்து, உற்பத்தியையும் பெருக்க கையாண்ட முறைகளில் இதுவும் ஒன்றாகும். ஓர் இடத்தில் பல பயிர்களை ஊடுபயிராக நடவு செய்து வேளாண்மை செய்யும் முறையை இது குறிக்கும். எடுத்துக்காட்டாக வாழை மரம் நடவு செய்த வயலில் பயறு, அல்லது வேர்க்கடலை போன்ற இனங்களைப் பயிரிடும் முறையைக் குறிப்பிடலாம். இவ்வாறு பயிரிடும் முறையைப் பல்லுயிர் சாகுபடி முறையின் உத்திகொண்டே கடைப்பிடிக்கப்படுகிறது. இவ்வாறான "ஊடுபயிர் முறை" மூலம் நீர் மேலாண்மையைக் கடைப்பிடித்து வருமானத்தைப் பெருக்கி நீரைச் சேமிக்கலாம்.


</doc>
<doc id="296545" url="https://ta.wikipedia.org/wiki?curid=296545" title="துணை நடவு முறை">
துணை நடவு முறை

துணை நடவு முறை ("Companion planting") தோட்டப்பயிர்களை நடவு செய்யவும் போது பூச்சிகள் உற்பத்தியைக் கட்டுப்படுத்தவும், மகரந்தச் சேர்க்கை அதிக அளவு நடக்கவும் வேறுபட்ட பயிர்களை நடவு செய்யும் முறையே "துணை நடவு முறை" ஆகும். இதன் மூலம் பயிர்கள் செழிப்பாக வளர்ந்து அதிக மகசூல் கொடுக்க ஆரம்பிப்பதுடன் விவசாயிகளுக்கு அறுவடை நேரத்தை மிச்சப்படுத்தவும் இந்த முறை உறுதுணையாக இருக்கிறது. விவசாய நுணுக்கங்களில் பல்லுயிர் சாகுபடி முறையில் இதுவும் அடங்கும்.


</doc>
<doc id="296546" url="https://ta.wikipedia.org/wiki?curid=296546" title="நன்மை களை முறை">
நன்மை களை முறை

நன்மைக் களை முறை ("Beneficial weed") என்பது பயிர்களில் ஊடால் வீணாக வளரக்கூடிய பயிர்களையும் பிடுங்கி எறியாமல் வேறு விதமான பயன்களுக்கு உபயோகப்படுத்திக் கொள்ளும் ஒரு முறை ஆகும். பல பயிர்களின் ஊடால் முளைக்கௌம் காடுப் பூவை நகரங்களில் பூங்குத்தாகப் பயன்படுத்திக்கொள்ளவும், களைகளை வளர்ப்பு மிருகங்களுக்கும் கொடுப்பதின் மூலம் பல நன்மைகளைப் பெறமுடிகிறது. இவற்றில் வளரும் தாவரமானது அந்த அந்த இடத்தில் தானாக வளரும் நிலையைப்பெற்றிருக்கும். இம்முறை பல்லுயிர் சாகுபடி முறையில் அடங்கும்.


</doc>
<doc id="296551" url="https://ta.wikipedia.org/wiki?curid=296551" title="சாருசீதா சக்கரவர்த்தி">
சாருசீதா சக்கரவர்த்தி

சாருசீதா சக்கரவர்த்தி "(Charusita Chakravarty)" ஓர் இந்தியக் கல்வியியலாளரும் அறிவியலாளரும் ஆவார். இவர் 1999 இல் இருந்து தில்லி இந்தியத் தொழில்நுட்பக் கழகத்தில் வேதியியல் பேராசிரியராக உள்ளார். இவர் 2009 இல் வேதியியலுக்காக சாந்தி சுவரூப் பட்நாகர் அறிவியல் தொழில்நுட்ப விருதைப் பெற்றார். இவர் 1999 இல் பி. எம். பிர்லா அறிவியல் விருதைப் பெற்றுள்ளார். இவர் பங்களூருவில் உள்ள உயர் அறிவியல் ஆராய்ச்சிக்கான சவகர்லால் நேரு மையத்தின் பொருள் அறிவியல் கணிப்பு மையத்தின் இணை உறுப்பினர் ஆவார். 

சாருசீதா பின்வரும் அறிவியல் தொழில்நுட்பப் புலங்களில் பணிபுரிகிறார்:


சக்கரவர்த்தி அமெரிக்காவில் உள்ள மசாசூசட்டில் கேம்பிரிட்ஜில் பிறந்தார். இவர் இளம் வேதியியல் பட்டத்தை தில்லி பல்கலைக்கழகத்தைச் சார்ந்த புனித இசுட்டீபன் கல்லூரியில் பெற்றார். பின்னர் இவர் தன் இயற்கை முப்புலப் படிப்பைப் படிக்க இரண்டு ஆண்டுகள் கேம்பிரிட்ஜுக்குச் சென்றார். இவர் டேவிட் கிளேரியின் கீழ் குவையச் சிதறலிலும் கதிநிரலியலிலும் முனைவர் பட்ட்த்தைக் கேம்பிரிட்ஜில் முடித்தார்.




</doc>
<doc id="296571" url="https://ta.wikipedia.org/wiki?curid=296571" title="பட்டியல் சமூகத்தினருக்கான தேசிய ஆணையம்">
பட்டியல் சமூகத்தினருக்கான தேசிய ஆணையம்

பட்டியல் சமூகத்தினருக்கான தேசிய ஆணையம் (National Commission for Scheduled Castes) பட்டியல் சாதி சமூக மக்களைப் பொருளாதாரச் சுரண்டல்களிலிருந்து பாதுகாக்கவும்,அவர்கள் மீதான தாக்குதல்களைத் தடுக்கவும், அத்தகைய வன்முறைகள் குறித்து சுயேச்சையாக விசாரித்து உரிய நடவடிக்கைகளுக்கு ஆலோசனைகளை வழங்கவும் , சமூக, கல்வி, பொருளாதாரம் மற்றும் கலாச்சார, பண்பாடு மற்றும் குடியுரிமைகளை பாதுகாக்கவும் மற்றும் மேம்படுத்தவும் இந்திய அரசியல் அமைப்பு சட்டத்தின் கீழ் நிறுவப்பட்ட ஆணையம் ஆகும்.

இந்திய அரசமைப்புச் சட்டத்தின் பிரிவு 338ன் படி 1952ம் ஆண்டு தேசிய பட்டியல் சாதியினர் ஆணையம் அமைக்கப்பட்டது. இதன் கீழ் நாடு முழுவதும் 12 மாநில (மண்டல) ஆணையங்கள் இயங்குகின்றன. தமிழ்நாடு, புதுச்சேரிக்கென்று சென்னையில் தமிழ்நாடு பட்டியல் சாதியினர் ஆணையம் செயல்படுகிறது.

முதல் பட்டியல் சாதிகள் மற்றும் பட்டியல் பழங்குடி மக்களின் ஆணையம், ஆகஸ்டு 1978ஆம் ஆண்டில் போலோ பாஸ்வான் சாஸ்திரி தலைமையில் நான்கு உறுப்பினர்கள் கொண்ட ஆணையமாக நிறுவப்பட்டது. 
1990-ஆம் ஆண்டில் இவ்வாணையத்தின் பெயர் பட்டியல் சாதிகள் மற்றும் பட்டியல் பழங்குடி மக்களுக்கான தேசிய ஆணையம் என திருத்தி அமைக்கப்பட்டு, பட்டியல் சாதிகள் மற்றும் பட்டியல் பழங்குடி மக்களின் நலன்கள், மேம்பாடு மற்றும் பாதுகாப்பு, குடியுரிமைகளை காத்தல் போன்றவைகளில் பரந்த கொள்கைகளை இந்திய அரசுக்கு விளக்கும் தேசிய ஆலோசனை குழுவாகவும் செயல்பட்டது.
முதல் ஆணையம் 1992-ஆம் ஆண்டில் எஸ். எச். இராம்தன் தலைமையில் நிறுவப்பட்டது. இரண்டாவது ஆணையம் அக்டோபர் 1995-ஆம் ஆண்டில் எச். அனுமந்தப்பா தலைமையில் செயல்பட்டது. மூன்றாவது ஆணையம் டிசம்பர் 1998-ஆம் ஆண்டில் திலீப் சிங் பூரியா தலைமையில் செயல்பட்டது. நான்காவது ஆணையம் மார்ச் 2002-ஆம் ஆண்டில் டாக்டர். விஜய் சங்கர் சாஸ்திரி தலைமையில் செயல்பட்ட்து.

89-வது இந்திய அரசியல் அமைப்பு திருத்தச் சட்டம், 2003-இன் படி முன்பிருந்த பட்டியல் சாதிகள் மற்றும் பட்டியல் பழங்குடி மக்களுக்கான ஆணையத்தை (1) பட்டியல் சாதிகளுக்கான தேசிய ஆணையம் (2) பட்டியல் பழங்குடி மக்களுக்கான தேசிய ஆணையம் என இரண்டு ஆணையங்கள் அமைக்கப்பட்டது. 

பட்டியல் சமூகத்தினருக்கான முதல் தேசிய ஆணையம் சூரஜ் பான் தலைமையில் 2004-ஆம் ஆண்டில் நிறுவப்பட்டது.

இரண்டாவது ஆணையம் பூட்டாசிங் தலைமையில் மே 2007-ஆம் ஆண்டில் நிறுவப்பட்டது. 

மூன்றாவது ஆணையம் அக்டோபர் 2010-ஆம் ஆண்டில் பி. எல். புனியா தலைமையில் நிறுவப்பட்டது.

பட்டியல் சமூகத்தினருக்கான தேசிய ஆணையத்தின் கடமைகள் மற்றும் பணிகள்;











</doc>
<doc id="296572" url="https://ta.wikipedia.org/wiki?curid=296572" title="தமிழ்நாடு தொழில் கூட்டுறவு வங்கி">
தமிழ்நாடு தொழில் கூட்டுறவு வங்கி

தமிழ்நாடு தொழில் கூட்டுறவு வங்கி (Tamilnadu Industrial Cooperative Bank Ltd., ) இதனை சுருக்கமாக தாய்கோ வங்கி (“TAICO Bank”) என்று அழைப்பர். இந்தியாவின் தமிழ்நாடு அரசின் கூட்டுறவு நிறுவனமான தாய்கோ வங்கி, தொழிற்கூட்டுறவு சங்கங்களின் வளர்ச்சிக்காக நிதி வசதிகள் வழங்க துவக்கப்பட்டது. தமிழ்நாடு மாநிலத்தில் மட்டும் செயல்படும் இவ்வங்கி நாற்பத்து நான்கு கிளைகள் கொண்டது. 
தமிழ்நாட்டில் ஆரம்ப தொழிற் கூட்டுறவு சங்கங்களின் மேம்பாட்டிற்காக நிதி வசதிகள் வழங்க தனியாக ஒரு வங்கி நிறுவனம் வேண்டியதின் அவசியத்தை கருதி, "மெட்ராஸ் மாகாண தொழிற் கூட்டுறவு வங்கி" என்ற பெயரில் 13 செப்டம்பர் 1961-ஆம் ஆண்டில் தமிழ்நாடு கூட்டுறவு சங்கங்களின் சட்டம், 1961-இன் படி பதிவு செய்யப்பட்டது. பின்னர் தமிழ்நாடு தொழில் கூட்டுறவு வங்கி என பெயர் மாற்றம் செய்யப்பட்டது.

தமிழ்நாடு அரசு இவ்வங்கி மூலதனத்தில் பெரும் தொகை முதலீடு செய்துள்ளது. இவ்வங்கி தொழில் மற்றும் வணிகத்துறையின் கட்டுப்பாட்டில் இயங்குகிறது. இவ்வங்கியின் தலைமையகம் சென்னை எழும்பூர் தொடருந்து நிலையம் எதிரில் அமைந்த சென்னை பெருநகர வளர்ச்சி முகமையின் வளாகத்தில் தரை தளத்தில் இயங்குகிறது.
தமிழ்நாடு அரசின் தொழில் & வணிக ஆணையாளர் கட்டுப்பாட்டில் உள்ள அனைத்து தொழிற் கூட்டுறவு சங்கங்களுக்கு தேவையான தொழில் மேம்பாட்டுக் கடன் வசதிகள் அளிப்பதே தமிழ்நாடு தொழிற் கூட்டுறவு வங்கியின் முக்கிய நோக்கமாகும். 





</doc>
<doc id="296577" url="https://ta.wikipedia.org/wiki?curid=296577" title="சேஷ்நாக் ஏரி">
சேஷ்நாக் ஏரி

சேஷ்நாக் ஏரி (Sheshnag Lake) (சமசுகிருதம்: शेषनाग झील) இந்தியாவின் ஜம்மு காஷ்மீர் மாநிலத்தின் அனந்தநாக் மாவட்டத்தில் இமயமலையில் அமைந்த நன்னீர் ஏரியாகும். இந்த ஏரி இமயமலையின் அடிவார நகரமான பகல்காமிலிருந்து 23 கிலோ மீட்டர் தொலைவில் அமர்நாத் செல்லும் வழியில் இமயமலையில் 3,590 மீட்டர் உயரத்தில் அமைந்துள்ளது. சேஷ்நாக் ஏரி 1.1 கிலோ மீட்டர் நீளம், 0.07 கிலோ மீட்டர் அகலம் கொண்டது. 

இந்து சமய புராணங்களின் படி, சேஷ்நாக் எனில் பாம்புகளின் அரசனான ஆதிசேஷன் இந்த ஏரியில் உறைந்து வாழ்பவர் என இந்துக்களின் தொன்மை நம்பிக்கை ஆகும். சேஷ்நாக் ஏரி இந்துக்களின் தொன்மையான புனித யாத்திரை தலங்களில் ஒன்றான அமர்நாத் குகைக் கோயிலுக்கு செல்லும் பாதையில் அமைந்துள்ளது.

சேஷ்நாக் ஏரி பல வகையான மீன் இனங்களை கொண்டது. குளிர்காலத்தில் கடும் பனிப் பொழிவினால் இந்த ஏரி பனியால் உறைந்து விடுகிறது. 
கோடைகாலத்தில் இவ்வேரியின் பனிகட்டிகள் உருகி பகல்காம் நகரத்தில் லித்தர் ஆறாக பாய்கிறது.

சேஷ்நாக் ஏரி காஷ்மீரிலிருந்து 120 கிலோ மீட்டர் தொலைவிலும், அனந்தநாக் நகரத்திலிருந்து 50 கிலோ மீட்டர் தொலைவிலும், அமர்நாத் செல்லும் இமயமலையின் அடிவார நகரமான பகல்காம் நகரத்திலிருந்து 23 கிலோ மீட்டர் தொலைவிலும் அமைந்துள்ளது.பகல்காம் நகரத்திலிருந்து அமர்நாத் அடிவாரப் பகுதியான சந்தன்வாரி எனுமிடதிற்கு சிற்றுந்துகள் மூலம் அடைந்து, பின் சந்தன்வாரியிலிருந்து ஏழு கிலோ தொலைவில் உள்ள சேஷ்நாக் ஏரியை குதிரைகள் அல்லது பல்லக்குகள் மூலம் அடையலாம். அமர்நாத் குகைக் கோயில் சேஷ்நாக் ஏரியிலிருந்து இருபது கிலோ மீட்டர் தொலைவில் அமைந்துள்ளது. சூன் மாதம் முதல் செப்டம்பர் முடிய சேஷ்நாக் ஏரியை பார்க்க நல்ல காலம் ஆகும். டிசம்பர் முதல் மார்ச்சு மாதம் வரை ஏரி பனிகட்டியால் உறைந்து விடும்.


</doc>
<doc id="296593" url="https://ta.wikipedia.org/wiki?curid=296593" title="எருசலேம் முற்றுகை (637)">
எருசலேம் முற்றுகை (637)

எருசலேம் முற்றுகை பைசாந்தியப் பேரரசிற்கும் ராசிதீன் கலீபாக்களுக்கும் இடையில் இடம் பெற்ற படை முரண்பாட்டின் ஒரு பகுதியாக 637 இல் இடம்பெற்றது. இது ராசிதீன் படை 636 நவம்பரில் எருசலேமை சூழ்ந்து கொண்டதுடன் ஆரம்பமாகியது. ஆறு மாதங்களுக்குப் பின், நகரத் தலைவர் சரணடைய உடன்பட்டார். 637 ஏப்ரல், கலிப்பா உமர் எருசலேமிற்கு பயணம் சென்று, நகரின் சரணடைவை ஏற்றுக் கொண்டார். நகரத் தலைவர் உமரிடம் சரணடைந்தார்.



</doc>
<doc id="296594" url="https://ta.wikipedia.org/wiki?curid=296594" title="எருசலேம் முற்றுகை (1099)">
எருசலேம் முற்றுகை (1099)

எருசலேம் முற்றுகை சூன் 7 முதல் சூலை 15, 1099 வரையான முதலாம் சிலுவைப் போர் காலத்தில் இடம் பெற்றது. முதலாம் சிலுவைப் போரின் உச்ச கட்டத்தில், வெற்றிகரமான முற்றுகை பாத்திம கலீபகத்திடமிருந்து நகரைக் கைப்பற்றவும் எருசலேம் பேரரசுக்கான அத்திவாரம் இடவும் உதவியது.


</doc>
<doc id="296597" url="https://ta.wikipedia.org/wiki?curid=296597" title="எருசலேம் முற்றுகை (1187)">
எருசலேம் முற்றுகை (1187)

எருசலேம் முற்றுகை என்பது செப்டம்பர் 20 முதல் ஒக்டோபர் 2, 1187 வரையான காலப்பகுதியில், இபெலின் பலியன் சலாகுத்தீனிடம் நகரை சரணடையச் செய்யும் வரை இடம்பெற்ற எருசலேம் நகர் மீதான முற்றுகையாகும். நகரைவிட்டு வெளியேற விரும்பிய மக்கள் பிணைய மீட்புப் பணம் செலுத்தினார்கள். எருசலேம் தோல்வி முதலாம் எருசலேம் பேரரசு வீழ்ச்சிக்கு அடையாளமாகியது.


</doc>
<doc id="296601" url="https://ta.wikipedia.org/wiki?curid=296601" title="பதின்ம உருவகிப்பு">
பதின்ம உருவகிப்பு

கணிதத்தில் ஒரு எதிர்மமிலா மெய்யெண் "r" இன் பதின்ம உருவகிப்பு ("decimal representation" தொடராக அமைகின்ற ஒரு கோவையாகும்:

இதில் 

சில கணிதவியலாளர்கள் ஒரு பதின்ம உருவகிப்பை நீளும் "9"களைக் கொண்ட முடிவுறா தொடராக எழுதுவதை ஏற்பதில்லை.. இவர்களது கருத்தால், ஒவ்வொரு எதிர்மமில்லா மெய்யெண்ணுக்கும் ஒரு தனித்த பதின்ம உருவகிப்புக் கொண்டதாக இருக்கும்.

பதின்ம உருவகிப்பில் ஒரு எண்ணைக் கீழுள்ளவாறும் சுருக்கமாக எழுதலாம்:

இதில், 

மேலே தரப்பட்டுள்ள இருவகைகளும் ஒரு தொடர்வரிசையின் எல்லையாக அமைகின்றன:

எந்தவொரு மெய்யெண்ணையும், முடிவுறு பதின்ம உருவகிப்புகள் கொண்ட விகிதமுறு எண்கள் மூலம் தேவையான துல்லிய அளவுக்குத் தோராயப்படுத்தலாம்.

formula_4 ஒரு மெய்யெண்; முழுஎண் formula_5 எனில்,

நிறுவல்:
formula_11 ஆல் வகுக்க:

சில மெய்யெண்கள் இருவிதமான முடிவுறா பதின்ம உருவகிப்புகளைக் கொண்டிருக்கும்.

எடுத்துக்காட்டு: 
1 = 1.000... = 0.999... 

9களைக் கொண்ட அமைப்பைவிட, பூச்சிய இலக்கங்கள் கொண்ட உருவகிப்பே அதிகம் கையாளப்படுகிறது.

ஒரு எதிர்மமிலா மெய்யெண் "x" ஆனது, ஒரு விகிதமுறு எண்ணாகவும் அதன் பகுதி 25 ஆகவும் ("m" , "n" எதிர்மமிலா முழுஎண்கள்) இருந்தால், இருந்தால் மட்டுமே, "x" இன் பதின்ம உருவகிப்பானது பூச்சியங்கள் அல்லது 9 களைக் கொண்டு முடிவடையும். 

நிறுவல்:
"x" இன் பதின்ம விரிவு பூச்சியங்களில் முடிவடைகிறது எனில்:

இதில் "x" இன் பகுதியான 10 = 25 வடிவில் அமைகிறது.

மறுதலையாக "x" இன் பகுதி 25 வடிவில் அமைந்தால் அதன் பதின்ம விரிவு பூச்சியங்களில் முடிவடையும் என்பதையும் நிறுவலாம்.

சில மெய்யெண்களின் பதின்ம உருவகிப்புகள் முடிவில்லாத, ஒன்று அல்லது ஒன்றுக்கும் மேற்பட்ட மீளும் இலக்கங்களைக் கொண்டதாக அமையும்.

எடுத்துக்காட்டுகள்:

இவ்வாறு மீளும் பதின்ம அமைப்புடைய மெய்யெண்கள், விகிதமுறு எண்களாக இருக்கும். இதன் மறுதலையும் மெய்யாகும். அதாவது எந்தவொரு விகிதமுறு எண்ணின் பதின்ம வடிவமானது முடிவுறு பதின்மம் அல்லது முடிவிலா, மீளும் பதின்மமாகும்.





</doc>
<doc id="296602" url="https://ta.wikipedia.org/wiki?curid=296602" title="வனத்தோட்ட வளர்ப்பு முறை">
வனத்தோட்ட வளர்ப்பு முறை

வனத்தோட்ட வளர்ப்பு முறை ("Forest gardening") அடுக்குமுறை சாகுபடி, அல்லது அடிசில் சோலைகள் என்பது பொதுவாக வேளாண்காடு வளர்ப்பு முறையில் ஒன்றாக எடுத்துக்கொண்டு விவசாயப் பண்ணை போல் மரங்கள், மூலிகைகள், காய், மற்றும் கனி போன்றவற்றைக் கொடுக்கும் தாவரங்கள் போன்றவற்றை ஒரே சூழலில் வளர்க்கும் முறை ஆகும். இதன் மூலம் அதிகச் செலவுகள் செய்ய வேண்டியது இல்லை. ஒரு தாவரத்தின் துணையுடன் மற்ற தாவரங்களும் பெரிய அளவில் பலன் கொடுக்க ஆரம்பிக்கும். அதோடு பறவைகள், விலங்குகள் போன்றவற்றின் பாதுகாப்பு மண்டலமாக இவை மாறுகின்றன. இம்முறையில் துணை நடவை பயன்படுத்துகிறார்கள். 
"வனத் தோட்ட வளர்ப்பு முறையானது" வெப்பமண்டல காலநிலையில் பழங்காலத்திலிருந்து கடைப்பிடிக்கப்பட்டு வரும் ஒரு வழிமுறையாகும். 1980 ஆம் ஆண்டுகளில் மித வெப்ப மண்டல காடுகளிலும் இந்த வகை சாகுபடி முறையை ராபர்ட் ஹார்ட் என்பவர் புகுத்தினார். 


</doc>
<doc id="296605" url="https://ta.wikipedia.org/wiki?curid=296605" title="போர்னியோ மழைக்காடுகள்">
போர்னியோ மழைக்காடுகள்

போர்னியோ மழைக்காடுகள் ("Borneo lowland rain forest") தென்கிழக்காசியா கண்டத்தில் இந்தோனேசியா, மலேசியா, புருணை போன்ற நாடுகளை உள்ளடக்கிய மலாய் தீபகற்பப் பகுதியில் அமைந்துள்ள பசுமையான காடு ஆகும். இக்காடுகள் அமேசான் காடுகளைவிடப் பழமையான காடுகளாகும். தற்போதைய சூழலில் (Ecoregion) உயிரியல் ஆய்வாளர்களுக்கு இக்காடுகள் பெரும் சவாலாக திகழ்கிறது. மேலும் பாலூட்டிகள், மரங்கள், பறவைகள், பூச்சி இனங்கள், என பலதரப்பட்ட அபூர்வ இனங்கள் இங்கு வாழுகின்றன. இப்பகுதியில் காணப்படும் காடுகள் வெப்பமண்டல மற்றும் துணை வெப்பமண்டல மற்றும் ஈரமான அகலமான இலைகளைக் கொண்டவையான மரங்கள் உள்ளன. இக்காடுகள் ஆங்கிலேயர்களின் ஆட்சிக்குப் பின்னர் இந்தோனேசியா, மலேசியா, புருணை போன்ற நாடுகளின் பகுதிகளாகப் பிரித்துக் கொடுக்கப்பட்டுவிட்டன. 

இத்தீவில் காணப்படும் 15,000 தாவரங்களில் இங்கு மட்டும் 6,000 வகை தாவரங்களும், 420 வகையானப் பறவையினங்களையும் காணமுடியும். மேலும் 222 வகையான பாலூட்டிகள் வாழுகின்றன, இவற்றின் 44 வகையானவை ஓரிட வாழ்விகளாக வாழுகின்றன. பறவைகளில் 37 வகையான பறவைகள் நீரிலும் நிலத்திலும் வாழும் தன்மையைக் கொண்டுள்ளன. அதேபோல் இங்கு மீன்கள் மட்டும் 393 வகையானவை வாழுகின்றன. இவற்றில் ஓர் இடத்தில் மட்டும் மீன்கள் மட்டும் 19 வகையாகக் காணப்படுகின்றன.

இக்காடுகளில் காணப்படும் பிசின் நிறந்த மரம் ஒன்றில் மட்டுமே 100 வகையான பூச்சி இனங்களைக் காணமுடியும். இங்குக் காணப்படும் "சான் மெகாஸ்டிக்" என்ற ஒருவகையான பூச்சி அரை மீட்டருக்கும் (56.7 செ.மீ) மேல் வளரும் தன்மை கொண்டது. இப்பூச்சி உலகில் வேறு எங்கும் காணப்படுவதில்லை. மேலும் உலகிலேயே பெரிய மலரான "ரஃப்ளேசியா" என்ற மலர் இங்குதான் தரையில் மலருகிறது. "துபையா" என்னும் பாலூட்டி வகை விலங்கு தொன்மைக்கால பூச்சிகளை உண்ணும் தன்மை கொண்டதாக உள்ளது. அதோடு உலகிலேயே குள்ளமான "பிக்மி யானை" என்று அழைக்கப்படும் யானைகள் இங்குதான் வாழுகின்றன. அதோடு வௌவாலுக்கு முந்திய நிலை என்று கருதப்படும் "பறக்கும் லீவர்" என்னும் உயிரினம் இங்குதான் காணப்படுகிறது. 



</doc>
<doc id="296607" url="https://ta.wikipedia.org/wiki?curid=296607" title="பகட்டுக் கோழி">
பகட்டுக் கோழி

பகட்டுக் கோழி ("Great argus") இது ஒருவகையான காட்டுக்கோழி இனம் ஆகும். இதன் இனமாகக் கருதப்படும் ஒரு பறவை போசன்ட் (Pheasant) என்பதாகும். இவை தோற்றத்தில் மயிலைப் போல் காணப்படுகிறது. இக்கோழிகள் தென்கிழக்காசியா கண்டத்தில் அமைந்துள்ள போர்னியா மழைக்காடுகளில் காணப்படுகிறது. ﻿


</doc>
<doc id="296609" url="https://ta.wikipedia.org/wiki?curid=296609" title="போர்னியோ ஒராங்குட்டான்">
போர்னியோ ஒராங்குட்டான்

போர்னியோ ஒராங்குட்டான் ("Bornean orangutan") எனபது தென்கிழக்காசியா கண்டத்தில் போர்னியோ என்னும் நாட்டிற்கு உட்பட்ட காடுகளில் வாழும் ஒரு விலங்கினம் ஆகும். வேறு பல நாடுகளில் காணப்படும் "ஓராங்குட்டானைப்" போல் இவையும் புத்திசாலிகளாகக் காணப்படுகிறது. மரபியல் சார்புப்படி மனித இனத்தின் டி. என். ஏ. போல் 95% இதன் டி.என்.ஏ ஒத்துப்போவதாக உள்ளது. ﻿


</doc>
<doc id="296611" url="https://ta.wikipedia.org/wiki?curid=296611" title="பேய்க்குரங்கு">
பேய்க்குரங்கு

பேய்க்குரங்கு ("Horsfield's tarsier") என்ற இந்த குரங்கு ஒரு இரவாடி விலங்கு ஆகும். இரவில் மட்டுமே இதனை வெளியில் காணமுடியும். இக்குரங்கை மற்ற குரங்குகளின் மூதாதையர் என்று அழைக்கிறார்கள். இக்குரங்கின் தோற்றம் மற்ற குரங்கை விட வித்தியாசமாக ஆந்தையைப் போல கண்ணும், வௌவாலைப் போல் இதன் காதும், தவளையைப் போல் இதன் கால்களும், குரங்கைப் போன்ற வாலும் கொண்டு அபூர்வ தோற்றத்தில் காணப்படுகிறது. இதன் உயரம் ஒரு சாண் மட்டுமே. இவை தென்கிழக்காசியா கண்டத்தில் போர்னியோ நாட்டின் காடுகளில் வாழுகிறது.﻿


</doc>
<doc id="296612" url="https://ta.wikipedia.org/wiki?curid=296612" title="போர்னியோ தேவாங்கு">
போர்னியோ தேவாங்கு

போர்னியோ தேவாங்கு ("Nycticebus borneanus") என்பது தேவாங்கு வகைகளில் ஒன்றாகும். இவை மிகவும் சோம்பேரியான விலங்குள் ஆகும். இவை ஒரு இரவாடியாக உள்ளன. பூச்சி புழுக்களை விரும்பி உட்கொள்ளுகின்றன. இந்தியாவில் காணப்படும் தேவாங்கை விட வித்தியாச குனம் கொண்டவையாகஇவை உள்ளன. ஓரிட வாழ்விகளான இவை தேவாங்கு வகைகளில் ஒரு சிற்றினம் ஆகும். இவை போர்னியோ நாட்டின் காடுகளில் காணப்படுகின்றன. ﻿ 


</doc>
<doc id="296613" url="https://ta.wikipedia.org/wiki?curid=296613" title="பலராம்பூர் மாவட்டம், சத்தீஸ்கர்">
பலராம்பூர் மாவட்டம், சத்தீஸ்கர்

பலராம்பூர் மாவட்டம் (Balrampur district) மத்திய இந்தியாவின் சத்தீஸ்கர் மாநிலத்தின் இருபத்து ஏழு மாவட்டங்களில் ஒன்றாகும். சர்குஜா கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிடம் பலராம்பூர் நகரத்தில் அமைந்துள்ளது.
சர்குஜா மாவட்டத்தின் சில பகுதிகளைக் கொண்டு இம்மாவட்டம் 1 சனவரி 2012-இல் துவக்கப்பட்டது. 

இம்மாவட்டம் சத்தீஸ்கர் மாநிலத்தின் வடக்கு பகுதியில் அமைந்துள்ளது.
இம்மாவட்டத் தலைமையிட நகரமாக பலராம்பூர், சர்குஜா மாவட்டத்தின் வடக்கில் எண்பது கிலோ மீட்டர் தொலைவில் உள்ளது.

இம்மாவட்டத்தின் பெரும் பகுதிகள் மலைக்காடுகளுடன் கூடியது. இம்மாவட்டத்தின் "இராமானுஜகஞ்ச்" பகுதி வரலாற்று சிறப்பு மிக்க பகுதியும், மாவட்டத்தின் மக்கள்தொகை அதிகம் கொண்ட நகரமும் ஆகும். இந்நகரம் சத்தீஸ்கர்-ஜார்கண்ட் மாநிலங்களின் எல்லைப்புறத்தில் அமைந்துள்ளது.
அருகில் உள்ள தொடருந்து நிலையம் கார்வா மற்றும் அம்பிகா தொடருந்து நிலையம் ஆகும் 
அருகில் உள்ள வானூர்தி நிலையம் ராஞ்சி மற்றும் ராய்ப்பூர் ஆகும்.

தேசிய நெடுஞ்சாலை 343 (இந்தியா) இம்மாவட்டத்தின் வழியாக செல்வதால், பேருந்துகள் மற்றும் சரக்கூந்துகள் மாநிலத்தின் அனைத்து நகரங்களுடன் பலராம்பூர் மாவட்டத்தை இணைக்கிறது.

பலராம்பூர் மாவட்டத்தில் ஒரு கல்லூரி உள்ளது. சர்குஜா பல்கலைக் கழகம் 2 செப்டம்பர் 2008-இல் நிறுவப்பட்டது. 

3806.08 கிலோ மீட்டர் பரப்பளவு கொண்ட இம்மாவட்டம் 645 கிராமங்களும், 340 கிராமப் பஞ்சாயத்துகளும், ஐந்து நகரப் பஞ்சாயத்துக்களும் மற்றும் பலராம்பூர், இராஜ்பூர், சங்கர்கர், குஷ்மி, இராமச்சந்திராபுரம் மற்றும் வத்ராப்நகர் என ஆறு ஊராட்சி ஒன்றியங்களும், ஆறு வருவாய் வட்டங்களையும், நான்கு உட்கோட்டங்களையும் கொண்டுள்ளது.

2001 இந்திய மக்கள் தொகை கணக்கெடுப்பின் படி, இம்மாவட்ட மொத்த மக்கள்தொகை 5,98,855 ஆகும். அதில் ஆண்கள் 3,04,367 ஆகவும்,பெண்கள் 2,94,488 ஆகவும் உள்ளனர். பாலின விகிதம் ஆயிரம் ஆண்களுக்கு 970 பெண்கள் வீதம் உள்ளனர். மொத்த மக்கள்தொகையில் முரியா, மரியா மற்றும் ஹல்பா பழங்குடி மக்கள் 81.38 சதவீதமாக உள்ளனர். பட்டியல் சமூக மக்கள் 4.01 சதவீதமாக உள்ளனர். மக்கள் அடர்த்தி ஒரு சதுர கிலோ மீட்டரில் 157 வீதம் வாழ்கின்றனர். மாவட்ட மொத்த படிப்பறிவு 54.24%ஆக உள்ளது. அதில் ஆண்களின் படிப்பறிவு விகிதம் 67.27 % ஆகவும்; பெண்களின் படிப்பறிவு 51.79 % ஆக உள்ளது.

பலராம்பூர் மாவட்டம் வளமையான மண் வளம் கொண்டதால் நெல் மற்றும் கோதுமை அதிக அளவில் பயிரிடப்படுகிறது.

சர்குஜா மக்களவை தொகுதியில் பலராம்பூர் மாவட்டம் உள்ளது. பலராம்பூர் மாவட்டத்தின் பிரதாப்பூர் சட்டமன்ற தொகுதி, இராமானுஜகஞ்ச் சட்டமன்ற தொகுதி மற்றும் சம்ரி சட்டமன்ற தொகுதிகள் மூன்றும் பழங்குடி மக்களுக்கு ஒதுக்கப்பட்டுள்ளது. 



</doc>
<doc id="296615" url="https://ta.wikipedia.org/wiki?curid=296615" title="ரோக்சுபுரி நகரியம், நியூ செர்சி">
ரோக்சுபுரி நகரியம், நியூ செர்சி

ரோக்சுபுரி நகரியம் ( Roxbury Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 21.89 சதுர கிலோ மீற்றர் பரப்பளவைக் கொண்டுள்ளது. இதில் 20.83 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.06 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 23,324 ஆகும். ரோக்சுபுரி நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,119.9 குடிமக்கள் ஆகும். 


</doc>
<doc id="296616" url="https://ta.wikipedia.org/wiki?curid=296616" title="விக்டரி கர்டின்சு, நியூ செர்சி">
விக்டரி கர்டின்சு, நியூ செர்சி

விக்டரி கர்டின்சு ( Victory Gardens ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.15 சதுர கிலோ மீற்றர் பரப்பளவைக் கொண்டுள்ளது. இதில் மொத்த பரப்பான 0.15 சதுர கிலோ மீற்றரும் நிலத்தினாலேயே சூழப்பட்டுள்ளது. இங்கு நீரினால் சூழப்பட்ட பிரதேசமே இல்லை.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1,520 ஆகும். விக்டரி கர்டின்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 10,419.2 குடிமக்கள் ஆகும். 


</doc>
<doc id="296618" url="https://ta.wikipedia.org/wiki?curid=296618" title="வாசிங்டன் நகரியம், மோரிசு, நியூ செர்சி">
வாசிங்டன் நகரியம், மோரிசு, நியூ செர்சி

வாசிங்டன் நகரியம் ( Washington Township ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 44.77 சதுர கிலோ மீற்றர் பரப்பளவைக் கொண்டுள்ளது. இதில் 44.39 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.38 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 18,533 ஆகும். வாசிங்டன் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 417.5 குடிமக்கள் ஆகும். 


</doc>
<doc id="296619" url="https://ta.wikipedia.org/wiki?curid=296619" title="வார்டன், நியூ செர்சி">
வார்டன், நியூ செர்சி

வார்டன் ( Wharton ) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் மோரிசு கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.22 சதுர கிலோ மீற்றர் பரப்பளவைக் கொண்டுள்ளது. இதில் 2.15 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 6,522 ஆகும். வார்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3,039.0 குடிமக்கள் ஆகும். 


</doc>
<doc id="296620" url="https://ta.wikipedia.org/wiki?curid=296620" title="தேசிய நூலகம், மலேசியா">
தேசிய நூலகம், மலேசியா

தேசிய நூலகம், மலேசியா (மலாய்: "பெர்புஸ்தகான் நெகரா மலேசியா") (PNM) தேசிய நூலகச் சட்டம் 1972இன்படி (சட்டம் 80) நிறுவப்பட்டுள்ள ஐஎசுஓ 9001:2008 சான்றிதழ் பெற்ற நூலகமாகும். இதன் கட்டிட வடிவமைப்பு மலாய்களின் மரபார்ந்த தலைப்பாகை, "டெங்கோலோக்" (tengkolok) போன்று அமைந்துள்ளது; இந்தத் தலைப்பாகை மலேசிய பண்பாட்டில் அறிவார்ந்த பெருமையையும் மதிப்பையும் குறிப்பதாக உள்ளது. கூரையின் ஓடுகள் கூட "கைன் சொங்கெத்" (Kain Songket) எனப்படும் மரபார்ந்த கையால் நெய்யப்படும் துணி போன்று தனித்தன்மை வாய்ந்தனவாக உள்ளன. 

தேசியளவில் தற்கால, எதிர்கால தலைமுறையினருக்கு அறிவுப் பெட்டகங்களை பாதுகாக்கும் பொறுப்பை தேசிய நூலகம் கொண்டுள்ளது. இதற்காக நூல்களை சேகரிக்க நூலகப் பொருட்கள் வைப்பு சட்டம், 1986ஐ பயன்படுத்தி கட்டாயமாக கையகப்படுத்தியோ, கொடையாகவோ, மாற்றீடாகவோ பெறுகின்றது. இந்த நூலகத்தில் 4.05 மில்லியன் பொருட்கள் உள்ளன; இதில் 3.85 மில்லியன் பொருட்கள் அச்சிடப்பட்டவையாகவும் 98,364 அச்சிடாதப் பொருட்களாகவும் 4,660 மலாய் கையெழுத்துப் பிரதிகளாகவும் 95,984 எண்மியப் பொருட்களாகவும் உள்ளன. தேசிய நூலகத்தின் எண்மியமாக்கப்பட்டவற்றை இத்தளத்தில் காணலாம்.

இத்தேசிய நூலகத்தின் பெருமையாக மலேசியானா தொகுப்பு உள்ளது; மலேசியாவில் அல்லது வெளிநாடுகளில் வெளியான இவற்றின் முழுமையான அல்லது பெரும்பகுதியான உள்ளடக்கம் அச்சிடப்பட்ட நாள் அல்லது பயன்படுத்தப்பட்ட மொழி தொடர்புடையது. மற்றுமொரு சிறப்புக்கூறாக மலாய் கையெழுத்துப் படிகள் மற்றும் இகாயத் ஹேங் துயா உள்ளன; இவற்றை யுனெசுக்கோ “உலகப் பதிவேட்டின் நினைவகம்” எனக் குறிப்பிடுகின்றது.


</doc>
<doc id="296622" url="https://ta.wikipedia.org/wiki?curid=296622" title="மெங்காரிஸ் மரம்">
மெங்காரிஸ் மரம்

மெங்காரிஸ் மரம் ("Koompassia excelsa") என்பது தென்கிழக்காசியா கண்டத்தில் போர்னியோ, மலேசியா, தாய்லாந்து, பிலிபைன்ஸ், இந்தோனேசியா போன்ற நாடுகளில் மிக உடரமாக வளரம் ஒரு மரம் ஆகும். இவை போர்னியோ நாட்டின் காடுகளில் அதிக அளவில் காணப்படுகிறது. பொதுவாக இவை 83 மீட்டர்கள் முதல் 88 மீட்டர்கள் வரை வளரக்கூடியது. இதன் வேர்கள் நிலத்தில் பரந்து விரிந்து காணப்படுகிறது.﻿


</doc>
<doc id="296623" url="https://ta.wikipedia.org/wiki?curid=296623" title="டார்லீன் சி. ஆப்மேன்">
டார்லீன் சி. ஆப்மேன்

டார்லீன் சி. ஆஃப்மேன் ("Darleane C. Hoffman", பிறப்பு: நவம்பர் 8, 1926) ஓர் அமெரிக்க அணுக்கரு வேதியியலாளர். இவர் சீபோர்கியம் என்ற 106-வது தனிமத்தின் நிலவலை உறுதிப்படுத்திய ஆய்வாளர்களில் ஒருவராவார். இவர் இலாரன்சு பி. பெர்க்கேலி ஆய்வகத்தின் முதுபுல அறிவியலாளர். மேலும் பெர்க்கேலி கலிபோர்னியா பல்கலைக்கழகப் பட்டதாரிப் பள்ளியின் பேராசிரியரும் ஆவார்.

டார்லீன் அயோவா மாநிலத்தில் டெரில் எனும் சிறுநகரில் பி. கார்ல், எல்வெர்னா குளூட் கிறித்தியான் ஆகிய இருவரின் மகளாகப் பிறந்தார். இவரின் தந்தையார் கணிதவியல் ஆசிரியரும் பள்ளிகளின் மேற்பார்வை அலுவலரும் ஆவார். இவரது தாயார் நடகங்களை எழுதி இயக்குபவராக விளங்கினார். இவர் அயோவா மாநிலப் பல்கலைக்கழக்க் கல்லூரியில் சேர்ந்து நெல்லி மே நாய்லரிடம் வேதியியல் பாடம் பயின்றுள்ளார்.மேலும் இதே துறையில் மெல்படிப்பும் பயில முடிவு செய்துள்ளார். இவர் 1948 இல் வேதியியல் இளவல் பட்டமும் 1951 இல் அணுக்கரு வேதியியல் முட்னைவர் பட்டமும் அப்பல்கலைக்கழகத்தில் பெற்றார்.

டார்லீன் ஓராண்டுக்கு ஓக்ரிட்ஜ் தேசிய ஆய்வகத்தில் பணிபுரிந்தார். பின்னர் தன்கணவருடன் இலாசு அலமோசு அறிவியல் ஆய்வகத்தில் இணைந்தார். இங்கு இவர் 1953 இல் பணியாளராகச் சேர்ந்தார்.இவர் 1979 இல் ஓரகத்தி, அணுக்கரு வேதியியல் பிரிவின் தலைமை ஏற்றுள்ளார்.இவர் 1984 இல் இங்கிருந்து விலகி ப்ர்க்கேலி பல்கலைக்கழக வளாகத்தில் வேதியியல் துறையில் சேர்ந்துள்ளார். மேலும் இவர் அங்கு இலாரன்சு பெர்க்கேலி அணுக்கரு ஆய்வகத்தில் அடர்தனிம அணுக்கரு, கதிரியக்க்க் குழுத் தலைமையும் ஏற்றுள்ளார். கூடுதல் பணியாக சீபோர்கு கதிர்வீச்சியல் நிறுவனத்தை நிறுவும் பணியும் 1991 இல் மேற்கொண்டுள்ளார். பின் அதன் முதல் இயக்குநராகவும் 1996 வரை செயல்பட்டுள்ளார். பிறகு ஓய்வு பெற்றதும் மூதறிவுரைஞராகவும் பட்டய இயக்குநராகவும் இருந்துள்ளார்.

முனைவர் பட்டம் பெற்றதுமே இவர் மார்வின் எம். ஃஆஃப்மேன் என்ற இயற்பியலாளரை மணந்தார்.இவர்களுக்கு இருகுழந்தைகள் பிறந்தனர். மவுரீன், டாரில் எனும் இவ்விருவரும் இலாசு அலமாசில் பிறந்தனர்.







 

</doc>
<doc id="296624" url="https://ta.wikipedia.org/wiki?curid=296624" title="சி. திருநாவுக்கரசு">
சி. திருநாவுக்கரசு

எஸ். ரி. அரசு என அழைக்கப்படும் சிவக்கொழுந்து திருநாவுக்கரசு (28 ஏப்ரல் 1926 - 17 பெப்ரவரி 2016) இலங்கையின் பிரபலமான நாடகக் கலைஞரும், நாடக இயக்குனரும், ஒப்பனைக் கலைஞரும், ஒளிப்பதிவாளரும், சிற்பக் கலைஞரும், தமிழ்ப் பற்றாளரும் ஆவார். 75 இற்கும் மேற்பட்ட நாடகங்களில் இவர் நடித்துள்ளார்.

1926 ஏப்ரல் 28 இல் யாழ்ப்பாணம், நல்லூரில் பிறந்த அரசு பரி. யோவான் கல்லூரியில் கல்வி கற்றார். இந்தியா சென்று சிற்பக் கலையில் பயிற்சி பெற்றார். அப்போது இரண்டாம் உலகப் போர் நடந்து கொண்டிருந்த காலம். கட்டாய இராணுவ சேவையில் நான்கு ஆண்டுகள் ஈடுபட்டு நாடு திரும்பினார். தமிழகத்தில் தங்கியிருந்த போது திராவிடர் கழகத்தின் கருத்துகளால் கவரப்பட்டார். யாழ்ப்பாணத்தில் இளைஞர் கழகம் ஒன்றை ஆரம்பித்து, அண்ணா, மு. கருணாநிதி ஆகியோரின் நாடகங்களை யாழ்ப்பாணத்தில் மேடையேற்றினார். 1948 ஆம் ஆண்டில் "தூக்குமேடை" என்ற நாடகத்தில் முதன் முதலில் நடித்தார். ‘திப்புசுல்தான்’, ‘தமிழன் கதை’, ‘வீரமைந்தன்’, ‘வீரத்தாய்’ ஆகிய வரலாற்று நாடகங்களை மேடையேற்றினார்.

காரை சுந்தரம்பிள்ளை, தாசீசியஸ், நா.சுந்தரலிங்கம், சிவானந்தன், வள்ளிநாயகி ராமலிங்கம், குழந்தை ம. சண்முகலிங்கம் ஆகியோருடன் இணைந்து யாழ் நாடக அரங்கக் கல்லூரி என்னும் அமைப்பை உருவாக்கினார். "பொறுத்தது போதும்", "புதியதோர் வீடு", "எந்தையும் தாயும்" ஆகிய நாடகங்களை தமிழக மேடைகளிலும் மேடையேற்றியுள்ளார்.

எஸ். ரி. அரசு இலங்கையில் தயாரிக்கப்பட்ட குத்துவிளக்கு, டாக்சி டிரைவர் ஆகிய தமிழ்த் திரைப்படங்களில் நடித்துள்ளார். கடமையின் எல்லை திரைப்படத்தின் உதவி ஒளிப்பதிவாளராகப் பணியாற்றினார்.



</doc>
<doc id="296632" url="https://ta.wikipedia.org/wiki?curid=296632" title="என்மரபுவழி">
என்மரபுவழி

என்மரபுவழி ("MyHeritage") மரபாய்வுக்கான மென்பொருட்களையும் சேவைகளையும் வலைத்தளத்திலும் நகர்பேசியிலும் வழங்கும் இணைய மரபாய்வுத் தளமாகும். இந்தத் தளத்தைப் பயன்படுத்துபவர்கள் குடும்ப மரத்தை உருவாக்கவும் ஒளிப்படங்களை பதிவேற்றவும் உலவவும் உலகளவிலுள்ள வரலாற்றுத் தரவுகளைத் தேடவும் இயலும். 2015 நிலவரப்படி இச்சேவை 42 மொழிகளில் செயற்படுகின்றது; உலகெங்கும் ஏறத்தாழ 80 மில்லியன் பயனர்கள் உள்ளனர். இந்நிறுவனத்தின் தலைமையகம் இசுரேலில் உள்ள ஓர் எகுடாவில் உள்ளது. கூடுதல் அலுவலகங்கள் டெல் அவீவ், யூட்டாவின் லெகி, கலிபோர்னியாவின் பர்பேங்கில் உள்ளன.



</doc>
<doc id="296634" url="https://ta.wikipedia.org/wiki?curid=296634" title="எருசலேம் முற்றுகை (1244)">
எருசலேம் முற்றுகை (1244)

1244 எருசலேம் முற்றுகைஆறாவது சிலுவைப் போரின் பின், எருசலேம் நகரை கவாரிசிம்கள் 15 சூலை 1244 வெற்றி கொண்டதும் இடம்பெற்றது. நகர் வெற்றி கொள்ளப்பட்டாலும் ஆகத்து 23 வரை கோட்டைப்படையினர் சரணடையும்வரை பாதுகாத்துக் கொண்டு இருந்தனர். முடிவில் கிறித்தவர்களை நகருக்குள் அனுமதிப்பது என்ற உடன்பாட்டுடன் சண்டை நிறைவு பெற்றது.



</doc>
<doc id="296640" url="https://ta.wikipedia.org/wiki?curid=296640" title="பாலோட் மாவட்டம்">
பாலோட் மாவட்டம்

பாலோட் மாவட்டம் (Balod district) மத்திய இந்தியாவின் சத்தீஸ்கர் மாநிலத்தின் இருபத்து ஏழு மாவட்டங்களில் ஒன்றாகும். துர்க் கோட்டத்தில் உள்ள ஆறு மாவட்டங்களில் இம்மாவட்டமும் ஒன்றாகும். இம்மாவட்ட நிர்வாகத் தலைமையிட நகரம் "பலோட்" ஆகும். பலோட் நகரம் தம்தரிலிருந்து நாற்பத்து நான்கு கிலோ மீட்டர் தொலைவிலும், துர்க்கிலிருந்து ஐம்பத்து எட்டு கிலோ மீட்டர் தொலைவிலும், மாநிலத் தலைநகர் ராய்ப்பூரிலிருந்து 101 கிலோ மீட்டர் தொலைவிலும் உள்ளது.

இம்மாவட்டம் 1 சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் இதுவும் ஒன்றாகும். 

இம்மாவட்டத்தின் கிழக்கே தம்தரி மாவட்டம், மேற்கே ராஜ்நாந்துகாவ் மாவட்டம், வடக்கே துர்க் மாவட்டம் மற்றும் தெற்கே காங்கேர் மாவட்டம் எல்லைகளாக அமைந்துள்ளது.

இம்மாவட்டம் சஞ்ஜாரி பாலோட் சட்டமன்ற தொகுதி, தௌண்டி லோகரா சட்டமன்ற தொகுதி மற்றும் குந்தேர்தேகி சட்டமன்ற தொகுதி என மூன்று சட்டமன்ற தொகுதிகளைக் கொண்டது. 

இம்மாவட்டம் காங்கேர் மக்களவை தொகுதிக்கு உட்பட்டது. 

இம்மாவட்டம் "பாலோட் உட்கோட்டம்" மற்றும் "குரூர் உட்கோட்டம்" , "தௌண்டி லொகரா உட்கோட்டம்" என மூன்று உட்கோட்டங்களாக பிரிக்கப்பட்டுள்ளது. பாலோட், குரூர், குந்தர்தேகி, தௌண்டி லொகரா மற்றும் தௌண்டி என ஐந்து வருவாய் வட்டங்களை கொண்டது.

பாலோட் மற்றும் தல்லி ராஜ்கரா நகராட்சி மன்றங்களும், ஆறு நகரப் பஞ்சாயத்துக்களும்,

3,52,700 ஹெக்டர் நிலப்பரப்பு கொண்ட பாலோடு மாவட்டம், காட்டுப் பரப்பு 74,911 ஹெக்டர் கொண்டுள்ளது.
செழிப்பான காடுகள், கனிம வளங்கள் மூலம் மாவட்ட வருவாயில் 78% கிடைக்கிறது. நெல், தானியங்கள், கரும்பு, கோதுமை பயிரிடப்படுவதால், வேளாண் தொழில்கள் இம்மாவட்டத்தில் பெருகியுள்ளது. தந்துலா நீர்த்தேக்கம், கார்காரா நீர்த்தேக்கம் மற்றும் கோண்டிலி நீர்த்தேக்கம் வேளாண்மை நீர் பாசானத்திற்கு உதவுகிறது.

இம்மாவட்டத்தின் மொத்த மக்கள் தொகை 8,26,165 ஆக உள்ளது. அதில் ஆண்கள் 4,08,638 மற்றும் பெண்கள் 4,17,527 ஆகவும் உள்ளனர். மொத்த மக்கள்தொகையில் பட்டியல் பழங்குடி மக்கள் 2,59,043 ஆகவும், பட்டியல் சமூகத்தினரின் மக்கள்தொகை 68,431 ஆகவும் உள்ளது. பாலின விகிதம் ஆயிரம் ஆண்களுக்கு பெண்கள் 1022 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டரில் 234 பேர் வீதம் வாழ்கின்றனர்.



</doc>
<doc id="296643" url="https://ta.wikipedia.org/wiki?curid=296643" title="எருசலேம் முற்றுகை (1834)">
எருசலேம் முற்றுகை (1834)

1834 எருசலேம் முற்றுகை என்பது எகிப்தியத் தளபதி இப்றாகீம் பாசா துருக்கிய சிரியாவினுள் நுழைந்து அப்பகுதி அராபியர்களை படைத்தரப்புக்கு சேர அழைத்தபோது ஏற்பட்ட பாலத்தீனத்தில் உழவர் புரட்சியின் போது இடம் பெற்றது. இவ் முற்றுகையின்போது உள்ளூர் அராபிய உழவர் புரட்சியாளர்களும் கிட்டத்தட்ட 2,000 பேரைக் கொண்ட எகிப்திய படைக்குமிடையே மே 21 தொடங்கி இப்றாகீம் பாசாவின் பிரதான படை சூன் 7 வரும்வரை இடம் பெற்றது. இப்றாகீம் பாசாவினால் வழிநடத்தப்பட்ட படை புரட்சியாளர்களை சூன் 9 இல் சேதப்படுத்தியது.


</doc>
<doc id="296644" url="https://ta.wikipedia.org/wiki?curid=296644" title="பலோடா பஜார் மாவட்டம்">
பலோடா பஜார் மாவட்டம்

பலோடா பஜார் மாவட்டம் (Baloda Bazar district) மத்திய இந்தியாவின் சத்தீஸ்கர் 
மாநிலத்தின் இருபத்து ஏழு மாவட்டங்களில் ஒன்றாகும். ராய்ப்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். இம்மாவட்டத் தலைமையிட நகரம் பலோடா பஜார் ஆகும்.

இம்மாவட்டம் ராய்ப்பூர் மாவட்டத்தின் சில பகுதிகளை கொண்டு உருவாக்கப்பட்டது. 
மாநிலத் தலைநகரம் ராய்ப்பூரிலிருந்து வடகிழக்கே எண்பத்து ஆறு கிலோ மீட்டர் தொலைவில் பலோடா பஜார் நகரம் அமைந்துள்ளது. 

இம்மாவட்டம் பலோடா பஜார் உட்கோட்டம், பாட்டபார உட்கோட்டம், பிலாய்கர் உட்கோட்டம் என மூன்று உட்கோட்டங்களாக பிரிக்கப்பட்டுள்ளது. உட்கோட்டங்கள் பலாரி, பலோடா பஜார், கஸ்டோல், பிலாய்கர், பாட்டபாரா மற்றும் சிக்மா என ஆறு வருவாய் வட்டங்களை கொண்டது. 

பலோடா பஜார் மாவட்டத்தின் எல்லைகளாக வடக்கில் பிலாஸ்பூர் மாவட்டம், கிழக்கில் ராய்கர் மாவட்டம் மற்றும் மகாசமுந்து மாவட்டம், தெற்கில் ராய்ப்பூர் மாவட்டம் மற்றும் துர்க் மாவட்டம், மேற்கில் பெமேதரா மாவட்டம் அமைந்துள்ளது.



</doc>
<doc id="296646" url="https://ta.wikipedia.org/wiki?curid=296646" title="காஞ்சிபுரம் சோளீசுவரர் கோயில்">
காஞ்சிபுரம் சோளீசுவரர் கோயில்

காஞ்சிபுரம் சோளீசுவரர் கோயில் (வயிரவேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


இத்தல வரலாற்றில் அறியப்படுவது யாதெனில், ஒரு சமயம் பிரம்மா மேருமலைச் சிகரத்திலுள்ள முஞ்சமான் மலையில் வாழ்ந்துவந்த முனிவர்களிடம் சென்று, "தானே பரப்பிரம்மம்" என்றுரை செய்துகொண்டிருந்தான். முனிவர்கள், இதை மறுத்து, சிவபெருமானின் பெருமைகளை எடுத்தியம்பின. அவ்வேளையில் திருமாலும் அங்குத் தோன்றி "நானே கடவுள்" என்று கூறி பிரமனுடன் போர்புரிந்தார். இச்சமயத்தில் சிவபெருமான் அங்கே தோன்றிட, திருமால் அஞ்சி அவ்விடத்தினின்றும் அகன்றோடினார். ஆனால் பிரமனோ, இறைவனைப் பார்த்து "என் புத்திரனே வருக" என்று அழைத்தான். பெருமான் சினங்கொண்டார்; அவர் திருவுருவிலிருந்து வயிரவர் தோன்றி, பிரமனை வதம் செய்து, அவனது ஐந்தாவது சிரத்தை நகத்தால் கிள்ளியெறிந்தார். பின்பு, சிவனருளால் பிழைத்தெழுந்த பிரமன் தன் பிழைப் பொறுத்தருள வேண்டி நின்றான்.

அதன்பின், சிவபெருமான் வயிரவரிடம், "திருமால் உள்ளிட்டோர்களிடம் சென்று குருதிப்பலி ஏற்று அவர்களுடைய செருக்கை அடக்கி வருக" என்று பணித்தார். வயிரவரும் அவ்வாறே சென்று திருமாலுக்கு வாயிற்காவலில் இருந்த விடுவச்சேனரை சூலத்தால் குத்தி கோர்த்துக்கொண்டு, உட்சென்று திருமாலிடம் ரத்தப்பலி யேற்று அவர் மூர்ச்சையாகுமாறு செய்து திருமாலின் செருக்கை அடக்கினார். வயிரவர் இத்துடன் நில்லாது ஏனைய தேவர்களிடமும் சென்று அவர்கள்தம் செருக்கையடக்குவித்தார். இறைவனிடம் வந்த வயிரவர் வழிபட்டு பணிந்து, பெருமானின் ஆணைப்படி, நகரை காக்கும் காவல் பொறுப்பை ஏற்று, விடுவச்சேனரை (விஷ்வக்சேனர்) சூலத்தினின்றும் விடுவித்து திருமாலிடம் அனுப்பிவிட்டார் என்பது வரலாறு.

= தல விளக்கம் =
வயிரவேசம் கூறும் தல விளக்கம் யாதெனில், மேருமலைச் சிகரத்தில் தவஞ்செய்த முனிவரர் சிலர் முன் பிரமன் தோன்றினான். ஐந்து முகங்களையுடைய பிரமனை முனிவரர் பின்வருமாறு வினாவினர்; ‘காணப்படும் இவ்வுலகம் யாரை முதல்வனாக உடையது? இது எவரிடத்துத் தோன்றி நின்றொடுங்கும்? பலவாய பசுக்களினுடைய பாசத்தை நீக்கி அருள்செய்யும் தலைவன்யாவன்? இவற்றை விரித்துரைத்தருள்க’ என வேண்டினர்.

பிரமன், மூவகை வினாவிற்கும் உரிய முதற்பொருள் தானே எனத் தருக்கினன். அப்போது வேதங்கள் வெளிப்பட்டு ஒருங்கும் தனித்தனியும் மேருமலையை வில்லாகவுடைய சிவபிரானே தலைவன் எனப் பல சாத்திரங்களும் வேதங்களும், புராண இதிகாசங்களும் விரிக்கின்றன’ என விளம்பின. பிரணவமும் எதிர்நின்று பகரவும் கொள்ளானாயினன் பிரமன்.

திருமால் அங்குத் தோன்றித் தானே தலைவன் என, பிரமன் யானே தலைவன் என இங்ஙனம் இருவரும் மாறுபடும்பொழுது சூரிய மண்டிலத்தினின்றும் வயிரவர் எழுந்தருளினர். கண்ட அளவே வெருவிய திருமால் ஓட்டெடுத் துய்ந்தனர்.

‘என் மகனே! வருக’ என அழைத்த பிரமனின் பழித்துப் பேசிய ஐந்தாம் தலையை வயிரவர் நகத்தினாற் கொய்தனர். மலர்மிசையோன் உயிர்போய் மீள அருளால் உயிர்பிழைத்து மயக்க நீங்கி அம்மை அப்பரை வணங்கிப் போற்றி நான்முகனாய் வாழவும், தான் செய்த பிழையைப் பொறுக்கவும் வரம்பெற்றுச் சென்றனன்.

சிவபெருமான் கட்டளைப்படி இரத்தப் பிச்சை ஏற்கப் புகுந்து கைகுந்தத்தில் விடுவச்சேனனைச் சூலத்திற் றூக்கினர். திருமால் தன் நெற்றி நரம்பைப் பிடுங்கி இரத்தத்தைக் கபாலத்தில் நூறாயிரம் வருடம் பெய்தும் நிரம்பாத அந்நிலையில் மூர்ச்சையுற்று விழுந்த மாலை வயிரவர் கையால் தடவி மயக்கம் நீக்கினர்.

திருமாலுக்கு அபயமும், அருளும் வழங்கிப்போய் முனிவர் மனைவியரைப் புன்முறுவலால் மயலுறுத்தித் தேவர்தம் செருக்கை முற்றவும் இரத்தப் பலி தேர்தலால் போக்கிய வயிரவர் காஞ்சியை அணுகிக் கபாலத்தை ஓர்மருங்கு வைத்துச் சூலநுதியினின்றும் விடுவச்சேனைத் திருமாலின் வேண்டுகோளின்படி விடுத்தனர். பின்பு தம் பெயரால் வயிரவேசர் எனச் சிவலிங்கம் நிறுவிப் போற்றி வெளிநின்ற பெருமானை உமையம்மையொடும் அருட்குறியில் இருந்து யாவர்க்கும் அருளவும், தாம் திருமுன்பிருந்து தொண்டு செய் துய்யவும் வேண்டிப் பெற்றனர் வயிரவர்.

மேலும், இறைவனார் ஆணைப்படி இரத்தத்தைக் கணங்களுக் களிக்கச் சிலவற்றிற்கும் பருகப் போதாமை கண்டு போர்க்களத்தில் உயிர்விடுவோரைத் துறக்கம் சேர்த்து அவர் இரத்தத்தைக் கணங்களைப் பருகுவித்து இரணமண்டில வயிரவராகக் காஞ்சியைக் காவல் புரிவர்.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பிள்ளையார்பாளையம் கடைகோடி சோளீஸ்வரர் கோயில் தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 3 கிலோமீட்டர் தொலைவில் இக்கோயில் தாபிக்கப்பட்டுள்ளது.



</doc>
<doc id="296649" url="https://ta.wikipedia.org/wiki?curid=296649" title="கொண்டகவான் மாவட்டம்">
கொண்டகவான் மாவட்டம்

கொண்டகவான் மாவட்டம் (Kondagaon district) மத்திய இந்தியாவின் சத்தீஸ்கர் 
மாநிலத்தின்
இருபத்து ஏழு மாவட்டங்களில் ஒன்றாகும். பஸ்தர் கோட்டத்தில் உள்ள ஏழு மாவட்டங்களில் இம்மாவட்டமும் ஒன்றாகும்.

இம்மாவட்டம் 01 சனவரி 2012-இல் பஸ்தர் மாவட்டத்தின் சில பகுதிகளை பிரித்தெடுத்து சத்தீஸ்கர் மாநிலத்தின் 27-வது மாவட்டமாக உருவாக்கப்பட்டது. 
இம்மாவட்டத்தின் நிர்வாகத் தலைமையிடம் கொண்டகவான் நகரம் ஆகும். 

பழங்குடி மக்கள் பெரும்பான்மையாக கொண்ட இந்திய மாவட்டங்களில் கொண்டகவான் மாவட்டமும் ஒன்றாகும்.

368 783 ஹெக்டேர் பரப்பளவு கொண்ட கொண்டகவான் மாவட்டம், வடக்கில் காங்கேர் மாவட்டம் மற்றும் தம்தரி மாவட்டம், கிழக்கில் பஸ்தர் மாவட்டம், மற்றும் தந்தேவாடா மாவட்டம், தென்மேற்கில் நாராயண்பூர் மாவட்டம் எல்லைகளாக கொண்டது. 

இம்மாவட்டம் மலைகளும் காடுகளுடன் கூடியது.

கொண்டகவான் மாவட்டம், தேசிய நெடுஞ்சாலை எண் 30-இல் அமைந்திருப்பதால், ராய்ப்பூர், ஜெகதல்பூர் நகரங்களுடன் பேருந்து சேவைகள் உள்ளது.

அருகில் உள்ள தொடருந்து நிலையம் 73 கி. மீ. தொலைவில் உள்ள ஜெகதல்பூர் நகரம் ஆகும். 

வெண்கலத்தால் செய்யப்படும் சிற்பங்கள் மற்றும் கைவினைப் பொருட்கள் தயாரிப்பில் இம்மாவட்டம் சிறப்பிடம் வகிக்கிறது. தென்னைத் தோட்டங்கள், மர அறுவை ஆலகள் அதிகம் கொண்டது.
இந்தியத் துணை கண்டத்தில் பெரிய வனக் கோட்டம் கொண்ட பெருமை கொண்டகவான் மாவட்டத்திற்கு உண்டு.



</doc>
<doc id="296650" url="https://ta.wikipedia.org/wiki?curid=296650" title="நியோரா பள்ளத்தாக்கு தேசியப் பூங்கா">
நியோரா பள்ளத்தாக்கு தேசியப் பூங்கா

நியோரா பள்ளத்தாக்கு தேசிய பூங்கா "(Neora Valley National Park)" என்பது இந்தியாவின் மேற்கு வங்காளம் மாநிலத்திலுள்ள டார்சிலிங் மாவட்டத்தில் இருக்கும் காலிம்பாங் உட்பிரிவில் அமைந்துள்ள ஒரு பெரிய பூங்காவாகும். 1986 ஆம் ஆண்டில் உருவாக்கப்பட்ட இப்பூங்கா 88 சதுர கிமீ பரப்பளவிற்கு விரிந்துள்ளது. வடகிழக்கு மாநிலங்களில் காணப்படும் பெரிய உயிரியல் மண்டலங்களில் ஒன்றாக இப்பூங்காவும் உள்ளது. சிவப்புப்பாண்டாக்கள் வாழும் நிலப்பகுதி என்று இப்பகுதி மிகுந்த சிறப்பைப் பெற்றுள்ளது. மற்றும், தொந்தரவுகள் ஏதுமற்ற முரட்டுத்தனமான, அணுக இயலாத இயற்கையான காட்டுப் பிரதேசத்தில் சிவப்புப் பாண்டாக்கள் காணப்படுகின்றன. இங்கு காணப்படும் அதிகமான பல்வேறு தாவரங்கள் மற்றும் விலங்கினங்களால் இந்த பூங்கா மிகமுக்கியமான ஒரு விலங்கியல் மண்டலம் என்ற சிறப்புடன் காணப்படுகிறது.

நியோரா பள்ளத்தாக்கில் உள்ள காட்டில் சூரிய ஒளி கூட தரையைத் தொடுவது கடினம் என்பது போன்ற அடர்த்தியான வளர்ச்சி மிக்க காடாக உள்ளது. இப்பூங்காவின் பெரும்பகுதி இன்னும் சென்றடைய முடியாத பகுதியாகவே உள்ளது. இதனால், இயற்கை ஆர்வலர்களுக்கும் மலையேறுகின்றவர்களுக்கும் காலிம்பொங் மலைகளின் இன்னும் பெயர் தெரியாத நிலப்பரப்புகளை ஆராய்வதற்கான சவாலுடன் இப்பூங்காவிற்குள் பயணம் செய்கின்றனர். இயற்கையான காடு, அடர்ந்த மூங்கில் தோப்புகள், வண்ணமயமான உச்சிகளுடன் ரோடோடென்ரான் மரங்கள், பசுமையான பள்ளத்தாக்கு, வளைந்து நெளிந்து செல்கிற நதிகள் மற்றும் பின்னணியில் பனி மூடிய மலைகள், நீரோடைகள் என ஒர் அழகிய இயற்கைச் சூழல் இங்கு அமைந்துள்ளது.
ராச்செலா தண்டா என்னும் இடத்தில், இப்பூங்கா கடல்மட்டத்திலிருந்து 10600 அடிவரை உயர்ந்துள்ளது. சிக்கிம் மற்றும் பூட்டான் எல்லையில் உள்ள இப்பகுதியே நியோரா பள்ளத்தாக்கு தேசிய பூங்காவின் உயரமான பகுதியாகும். நியோரா நதி காலிம்பொங் நகரத்திற்கான முக்கியமான நீர் ஆதாரமாக விளங்குகிறது.

இப்பூங்காவின் பறவை வளமானது ஏ1,ஏ2,ஏ3 பிரிவுகளுடன் மேற்கு வங்கத்தின் முக்கியமான பறவைப் பகுதிகள் தளத்தின் IN-WB-06 என்ற குறியீட்டுடன் பட்டியலிடப்பட்டுள்ளது.

இந்த வனவிலங்கு சரணாலயத்தின் உள்ளே, சூழல் மண்டலத்திற்குத் தக்கபடி முதன்மை உயிர்க்குழுமங்கள் உள்ளன:


இவையாவும் பூட்டான் – நேபாளம் - இந்திய மலைப்பாங்கான பகுதியின் 1000 மீட்டர் முதல் 3,600 மீட்டர் உயர அடிவாரத்தில் குறிப்பிடத்தக்க வகை காடுகளாக உள்ளன.

நியோரா பள்ளத்தாக்கு நாட்டில் எஞ்சியிருக்கும் இயற்கைக் காடுகளில் ஒன்றாகும். வெப்பமண்டல, துணை வெப்பமண்டல, துணை மிதவெப்ப மண்டல மற்றும் மிதவெப்ப மண்டல வகை தாவரங்கள் மற்றும் விலங்கினங்களுக்கு ஒரு புகலிடமாக இப்பகுதி திகழ்கிறது. ரோடோடென்ரான், மூங்கில், ஓக், தாவரங்களை, பெரணிகள் மற்றும் சால் போன்ற இனங்களின் மலரகமாக இப்பகுதி இருக்கிறது. 

இந்திய சிறுத்தை, புனுகு இனங்கள், கருப்புக் கரடி, கரடி, தங்கநிறப் பூனை, காட்டுப்பன்றி, சிறுத்தைப் பூனை, காட்டாடு, மான், இமாலய பறக்கும் அணில் போன்ற பாலூட்டிகள் இப்பகுதியில் உள்ளன. இவை அனைத்தையும் விட மிகவும் கவர்ச்சியான சிவப்பு பாண்டாவும் இங்கு உள்ளது. மற்ற அருகிவரும் பாலூட்டி விலங்கினங்களுக்கு மத்தியில் சிறுத்தைப்புலிகள் எப்போதாவது காணப்படுகின்றன. இன்னும் இப் பூங்காவில் இருக்க வாய்ப்புள்ளதாக கருதப்படுகிறது.

பல்வேறு பேரினத்தைச் சேர்ந்த பறவைகள்' இப் பூங்காவில் காணப்படுகின்றன. நியோரா பள்ளத்தாக்கு தேசியப் பூங்கா பறவைகளுக்கான சொர்க்கமாக கருதப்படுகிறது. இந்திய நாட்டிற்கேயுரிய சில தனிச்சிறப்பு மிக்க பறவைகள் குளிர்கால மாதங்களில் இங்கு காணப்படுகின்றன. 1600 மீ மற்றும் 2700 மீ இடையிலான பகுதி பசுமைமாறா காடுகள் பலபறவைகளுக்குப் புகலிடமாக உள்ளன.



</doc>
<doc id="296655" url="https://ta.wikipedia.org/wiki?curid=296655" title="காஞ்சிபுரம் தக்கேசுவரர் கோயில்">
காஞ்சிபுரம் தக்கேசுவரர் கோயில்

காஞ்சிபுரம் தக்கேசுவரர் கோயில் (தக்கேசம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், தக்கன் என்பவன் தன் பெயரில் சிவலிங்கம் பிரதிட்டை செய்து வழிபட்டு, இறைவனை மதியாத பாவத்தினின்றும் விடுபட்டதாக இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


இத்தல வரலாற்றின் அறியப்படுவது, சிவபெருமானை மதியாது தக்கன் செய்த வேள்வியில், திருமால் உள்ளிட்ட அனைத்த தேவர்களும் கலந்து கொண்டனர். இறைவனின் கட்டளையின்படி வீரபத்திரர் சென்று வேள்வி முழுவதையும் அழித்து, திருமால் உள்ளிட்ட அனைத்துத் தேவர்களும் தண்டிக்கப்பட்டனர். மனம் வருந்திய திருமால் உள்ளிட்ட அனைவரும் ஒன்றுகூடி தாங்கள் அடிக்கடி இவ்வாறு சிவபெருமானை மறந்து மயங்குதற்குக் காரணம் யாதென்றெண்ணி, சிவபெருமானை வேண்டி நின்றனர். இறைவன் அவர்கள் முன்தோன்றி அவர்கள் அனைவரையும் தக்கனுடன் சென்று காஞ்சியில் வழிபடுமாறு அருளினார். அவர்களும் அவ்வாறே சென்று வழிபட்டனர். என்பது தல வரலாறு.

தக்கேசம் எனும் தல விளக்க கூற்றுப்படி, வேள்வி நாயகனான சிவபிரானை மதியாது வேள்வி வடிவினராம் திருமால் முதலியோரைக் கொண்டொரு வேள்வியைத் தொடங்கினன் தக்கன். உமையம்மையார் காணச் சென்று பழித்த தந்தையாகிய தக்கன் யாகம் பாழ்படச் சாபமிட்டுக் கயிலையை அடைந்த வழிச் சிவபிரான் தன் கூற்றில் வீரபத்திரரையும் அம்மையார் தன் கூற்றில் காளியையும் தோற்றுவித்து வேள்வியை அழிக்குமாறு செலுத்தப் பூதகணங்களுடன் போய்த் ததீசி முனிவர் நன்மொழியைக் கேளாத தக்கனையும், அவையையும் நோக்கிச் சிவபிரானுக்குரிய அவியைக் கொடுக்குமாறு தூண்டினர்.

மறுத்தமையால் பூத கணங்களைக் காவற் படுத்திய வீரபத்திரர் உள்ளே புகுந்து சூரியர் கண்களைப் பறித்தும் பற்களைத் தகர்த்தும், சந்திரனைக் காலாற்றேய்த்தும், அக்கினியின் கையையும் நாவையும் துண்டுபடுத்தியும் ஏனைத் தேவரையும் பொருந்திய தண்டங்களைச் செய்தும் செய்வித்தும் நிறுத்தினர்.

உடன்சென்ற காளியும் சரசுவதியின் கொங்கையையும், மூக்கையும் அரிந்தும் பெண்டிர்பிறரைத் தண்டித்தும் நின்றனள். அந்நிலையில் காக்க நின்ற திருமால் விடுத்த சக்கரப்படையை வீரபத்திரர் அணிந்திருந்த தலைமாலையுள் ஓர்தலை விழுங்கியது. இவ்வாறாகப் பெருமானார் அம்மையொடும் விடைமேற்றோன்றி போற்றி அடைக்கலம் புக்க விண்ணோரைக் காத்து அருள் புரிந்தனர். தக்கனை ஆட்டுத்தலையைப் பொருத்தி உயிர்பெறச் செய்தனர் பிரானார்.

பெருமான் திருமால் முதலாம் விண்ணோரை நோக்கித் தக்கன் யாகத்திற் பங்குகொண்ட பாவம்தீர எம்மைப் பூசனைபுரிவீராக. புரியுங்காறும் சூரபதுமன் முதலான அவுணர் நுமக்குப் பகைவராய் நலிவு செய்வர்’ என அருளித் திருவுருக் கரந்தனர். தக்கன் தன் மக்கள் பூசனை புரிந்த அச் சூழலை அடுத்துச் சிவலிங்கம் தாபித்துப் பூசனைபுரிந்து சிவகணத் தலைமை பெற்றனன். பூசனையை மறந்த விண்ணோர் சூரபதுமன் ஆட்சியில் துன்பக் கடலில் மூழ்கினர். பிரமனால் அறிந்த விண்ணோர் யாவரும் சிவபூசனை புரிந்து அச்சூரன் முதலானோரை முருகப்பெருமான் தொலைவு செய்தமையால் மகிழ்ந்து வாழ்ந்தனர்.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியான பிள்ளையார்பாளையம் கச்சியப்பன் தெருவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 3 கிலோமீட்டர் தொலைவில் இக்கோயில் தாபிக்கப்பட்டுள்ளது.



</doc>
<doc id="296682" url="https://ta.wikipedia.org/wiki?curid=296682" title="எம். உதயகுமார் (நடிகர்)">
எம். உதயகுமார் (நடிகர்)

எம். உதயகுமார் (1938 - 25 சனவரி 2014) இலங்கைத் தமிழ்த் திரைப்பட, நாடக நடிகர் ஆவார்.

எம். உதயகுமார் யாழ்ப்பாண மாவட்டம், புங்குடுதீவில் பிறந்தார். தனது 13வது அகவையில் நாடகங்களில் நடிக்க ஆரம்பித்தார். கிங்ஸ்லி எஸ். செல்லையா தயாரித்த "தாலிக்கொடி", "மலர்ந்தும் மலராத" ஆகிய நாடகங்களில் நடித்தார். 1966 ஆம் ஆண்டில் கடமையின் எல்லை என்ற தமிழ்த் திரைப்படத்தில் நடித்தார். இதுவே இவர் நடித்து வெளிவந்த முதல் படமாகும். 1970 இல் வெளியான மஞ்சள் குங்குமம் திரைப்படத்தில் இரண்டு கதாநாயகர்களில் ஒருவராக உதயகுமார் நடித்தார். தென்னிந்திய நடிகர்கள் இலங்கையில் நடித்து வெளியான "மாமியார் வீடு" (1977) திரைப்படத்தில் நடிகை ஜெயாவின் காதலனாக நடித்தார். 1993 இல் வெளியான சர்மிளாவின் இதய ராகம் திரைப்படத்தில் காவல்துறை அதிகாரியாக நடித்தார். இதுவே இவரது கடைசித் திரைப்படம் ஆகும். இவற்றை விட சில சிங்களத் திரைப்படங்களிலும் இவர் நடித்துள்ளார்.

இறுதிக் காலங்களில் இவர் சில தொலைக்காட்சி நாடகங்களிலும் நடித்திருந்தார். மொழிவாணன் இயக்ககத்தில் வெளிவந்த காதலுக்கு என்ன விலை என்ற நாடகத்தில் ஜெயகௌரியுடன் நடித்தார்.


</doc>
<doc id="296683" url="https://ta.wikipedia.org/wiki?curid=296683" title="பின்னப்பகுதி">
பின்னப்பகுதி

கணிதத்தில் ஒரு எதிர்மமிலா மெய்யெண்ணின் பின்னப்பகுதி ("fractional part") என்பது அவ்வெண்ணின் முழுஎண் பகுதி போக மீதமுள்ள பகுதியைக் குறிக்கும்.

formula_1 ஒரு எதிர்மமிலா மெய்யெண் எனில்,
இதிலுள்ள formula_3 என்பது, "x" ஐ விடச் சிறிய முழுஎண்களுக்குள் மிகப்பெரிய முழு எண்ணைக் குறிக்கிறது. அதாவது, "x" இன் கீழ்மட்டச் சார்பாகும். 

இரும அல்லது பதின்மம் போன்ற இடஞ்சார் குறியீட்டு எண்முறையில் வழமையாக எழுதப்படும் ஒரு நேர்ம மெய்யெண்ணுக்கு, அதன் பின்னப்புள்ளிக்கு வலப்பக்கம் அமைவது பின்னப்பகுதியாகும். 

ஒரு எதிர்ம எண்ணின் பின்னப்பகுதி மாறுபட்ட வழிகளில் வரையறுக்கப்படுகிறது: 



இதிலுள்ள, formula_7 என்பது "x" ஐ விடப் பெரிய முழுஎண்களுக்குள் மிகச் சிறிய முழுஎண்ணை, அதாவது மீச்சிறு முழுஎண் சார்பைக் குறிக்கும்.

எடுத்துக்காட்டு: 

முதல்வரையறைப்படி அனைத்து மெய்யெண்களையும் formula_8வடிவில் எழுதலாம். இதில் formula_9 ஆனது பின்னப்புள்ளிக்கு இடப்பக்கமுள்ள எண்ணைக் குறிக்கும்; வலப்பக்கமுள்ள பின்னப்பகுதி formula_10 இன் மதிப்பு 1 ஐ விடச் சிறிய எதிர்மமில்லா மெய்யெண்ணாக இருக்கும். formula_11 ஒரு நேர்ம விகிதமுறு எண்ணாக இருந்தால், formula_11 இன் பின்னப்பகுதியை formula_13 (formula_14 formula_15 முழுஎண்கள்; formula_16) வடிவில் எழுதலாம். எடுத்துக்காட்டாக, "x" = 1.05 எனில், இதன் பின்னப்பகுதியான 0.05 ஐ 5 / 100 = 1 / 20 என எழுதலாம்.

ஒவ்வொரு மெய்யெண்ணையும் ஒரு தனித்த தொடரும் பின்னமாக எழுதலாம். அந்த மெய்யென்ணின் முழுஎண் பகுதி மற்றும் அதன் பின்னப்பகுதியின் தலைகீழியின் கூட்டலாக எழுதலாம். மீண்டும் அத்தலைகீழியை அதன் முழுஎண் பகுதி மற்றும் பின்னப்பகுதியின் தலைகீழியின் கூட்டலாக எழுதலாம். இதேமுறையில் தொடர எடுத்துக்கொள்ளப்பட்ட மெய்யெண்ணானது ஒரு தனித்த தொடரும் பின்னமாக அமையும்.

எடுத்துக்காட்டு:




</doc>
<doc id="296689" url="https://ta.wikipedia.org/wiki?curid=296689" title="போடுலினம் மருந்துப் பொருள்">
போடுலினம் மருந்துப் பொருள்

போடுலினம் மருந்துப் பொருள் என்பது ஒரு நியூரோடாக்சிக் புரதம் ஆகும். இது பாக்டீரியம் கிளாஸ்ட்ரிடியம் பொட்டுலினம் மற்றும் அவை தொடர்புடைய இனங்களால் உருவாக்கப்படுகின்றன. மருத்துவத் தேவைகள், அழகுப் பொருட்கள் மற்றும் ஆராய்ச்சி தேவைகளுக்காக இவை உருவாக்கப்படுகின்றன. இதில் போடுலினம் மருந்துப் பொருள் ஏ மற்றும் போடுலினம் மருந்துப் பொருள் பி என இருவகைகள் உள்ளன. இதனால் பாதிக்கப்பட்டால் கிளாஸ்டிரிடியம் நச்சேற்றம் ஏற்படும். 

இதுவரை அறியப்பட்ட மருந்துப் பொருள்களில் மிகவும் அபாயகரமான இந்த நஞ்சானது, உடலுக்குள் 1.3 – 2.1 என்ஜி/கிலோ சிரைகளின் வழியாகவோ, தசைகளின் வழியாகவோ மற்றும் 10 – 13 என்ஜி/கிலோ சுவாசித்தலின் வழியாகவோ செல்லும்போது இறப்பு ஏற்படும்.

இதன் ஏ மற்றும் பி வகைகள் மருத்துவ தேவைகளில் பயன்படுத்தப்படுகின்றன. மருத்துவ உதவிகள் தவிர அழகுப் பொருட்களிலும் இவை பயன்படுத்தப்படுகின்றன. அமெரிக்க அரசு இது தொடர்பாக உணவு மற்றும் மருத்துவ கழகத்தின் மூலம் இதனை ஊசி அல்லது பிறவற்றின் மூலமாக பரவ விடாமல் தடுக்கின்றனர். இதனை முறையற்றவாறு பயன்படுத்தினால் உயிரிழப்பு ஏற்படும். ஆனால், இவை பிற வணிக பயன்பாடுகளில் போடோக்ஸ் என்ற பெயருடன் பயன்பட்டு வருகின்றன. 

போடுலினம் ஊசி என்பது வயது முதிர்தலைத் தடுக்கும் பயன்பாடுகளில் மருத்துவத் துறையில் உதவுகிறது. ஆண் மற்றும் பெண் இருபாலருக்கும் முகத்தின் சுருக்கங்களைக் குறைக்கவும், வயது முதிர்ந்த நிலையில் இருக்கும் சருமத்தினை புத்துணர்ச்சி பெறச் செய்யவும் இந்த மருத்துவ ஊசி செயல்முறை பயன்படுகிறது. ஆனால் இவற்றினை தகுதிபெற்ற மருத்துவர்கள் மட்டுமே பயன்படுத்த வேண்டும்.

கிளாஸ்டிரிடியம் போடுலினம் பாக்டீரியாவினால் உருவாக்கப்படுகிறது. இதில் மிகச்சிறிய அளவு ஊசியின் மூலம் உடலில் செலுத்தப்படும்பொழுது, அது தசைகள் சுருங்குவதற்கான உடல் சமிக்ஞைகளைத் தடுக்கிறது. இதன் விளைவு சிறிது காலம் மட்டுமே, அதுவும் சிறிதளவு மட்டுமே தசைகளை பலவீனமாக்கும். இது சருமம் மிருதுவாகவும் அல்லது சுருக்கங்களை நீக்கி புதிய சரும வரிகளை உருவாக்கவும் உதவும்.

இந்த போடுலினம் மருத்துவ ஊசி முழுவதுமாகச் செயல்பட 15 முதல் 20 நிமிடங்கள் வரை காலம் எடுத்துக்கொள்ளும். ஆனால் ஊசி செலுத்தப்பட்ட சில நிமிடங்களிலேயே செயல்படத் தொடங்கிவிடும். 

இந்த மருத்துவச் செயல்முறையினை வயது மற்றும் பாலினத்தின் அடிப்படையில் யாருக்கு வேண்டுமென்றாலும் செலுத்தலாம். இதனை செயல்படுத்தும்போது கீழ்க்கண்ட உடற்பகுதிகள் மற்றும் சருமப் பிரச்சினைகள் குணப்படுத்தப்படுகின்றன.

1. புருவங்களுக்கிடைப்பட்ட சிறிய வரிகள்

2. நெற்றியில் ஏற்படும் கிடைமட்ட கோடுகள்

3. புருவங்களின் சமச்சீரின்மை

4. கண்களைச் சுற்றி தோன்றும் புன்னகைக் கோடுகள்

5. கண்கள் சோம்பேறித்தனமாகத் தோன்றுதல்

6. பொம்மைகளைப் போன்று முகத்தில் உள்ள வரிகள்

7. கிடைமட்ட கழுத்து வரிகள்

8. செங்குத்து கழுத்து பட்டைகள்

9. மூக்கில் ஏற்படும் கோடுகள்

கைக்கு அடியில் மற்றும் உள்ளங்கையில் அதிகப்படியாக வியர்வை ஏற்படுவதையும் இந்த சிகிச்சையின் உதவியினால் குணப்படுத்த இயலும். சருமத்தின் மேலடுக்கில் உள்ள தோலானது இந்த சிகிச்சையில் இடம்பெறுவதால், வியர்வை சுரப்பிகளில் இது மாற்றத்தினை ஏற்படுத்தவல்லது. அத்துடன் இந்த விளைவு ஆறு மாத காலத்திற்கு நீடித்திருக்கும்.

இந்த மருத்துவ சிகிச்சை முறையினால் அனைத்து முகச் சுருக்கங்களையும் குணப்படுத்த இயலாது. இந்த போடுலினம் மூலம் சரிசெய்ய முடியாத சில பின்வருமாறு:

1. சூரியனின் கதிர்வீச்சினால் உருவாகக் கூடிய நிலையான சுருக்கங்கள் (இவை அனைத்து நேரங்களிலும் தென்படும்)
2. ஆழமான சுருக்கங்கள்
3. முகத்தின் அடிபாக தசையில் இருக்கும் கோடுகள் 
4. மிகவும் கீழே அமையும் கிடைமட்ட நெற்றி கோடுகள்

2013 இன் படி, போடுலினம் மருத்துவ ஊசியானது, அழகுபடுத்துதலில் மிக முக்கியமான சிகிச்சை முறையாக வளர்ந்து வருகிறது. இதில் 6.3 மில்லியன் செயல்முறைகள் அமெரிக்காவில் செயல்படுத்தப்படுகிறது. இதனை அமெரிக்கன் பிளாஸ்டிக் அறுவை சிகிச்சை நிபுணர்கள் சமூகம் தெரிவித்துள்ளது. இந்த மருத்துவ முறைக்கு தகுதியான மருத்துவர்களைத் தேர்ந்தெடுக்கும் முறை நாடு, மாநிலம் மற்றும் இடங்களைப் பொறுத்து மாறுபடுகிறது. இந்த வகையான ஒப்பனை வழங்குநர்களில் சரும நிபுணர்கள், பிளாஸ்டிக் அறுவை சிகிச்சை நிபுணர்கள், அழகியல் நிபுணர்கள், செவிலியர்கள் மற்றும் மருத்துவ உதவியாளர்கள் ஆகியோர் அடங்குவர்.

போடுலினம் மருத்துப் பொருள் உலகளவிலான சந்தையில் அழகுப் பொருளுக்கான பயன்பாட்டிற்கு செயல்படுத்தப்பட்டு வருகிறது. இதன் மூலம் இதன் பயன்பாட்டு மதிப்பு சுமார் 2.9 பில்லியன் டாலர்களை 2018 ஆம் ஆண்டில் தொடும் என எதிர்பார்க்கப்படுகிறது. முக அழகுக்காக இது பயன்படுத்தப்படுவதன் அடிப்படையில் இதன் மதிப்பு அதே கால இடைவெளியில் 4.7 பில்லியன் டாலர்களாக இருக்கும் (அமெரிக்காவில் 2 பில்லியன் டாலர்கள்) என எதிர்பார்க்கப்படுகிறது.

இந்த மருத்துவ செயல்முறை மிகவும் பாதுகாப்பானது. அழகு மற்றும் ஒப்பனைத் துறையில் பல ஆண்டுகள் இவற்றினைப் பயன்படுத்த முடியும். ஒப்பனை மற்றும் அழகியல் வல்லுனர்கள் கொடுக்கும் முறையான சிகிச்சை முறைகளினால் முழுத் திருப்தியுடன் கூடிய, பக்க விளைவில்லாத சருமம் கிடைக்கும். 


</doc>
<doc id="296691" url="https://ta.wikipedia.org/wiki?curid=296691" title="நீர்க்கடம்ப மரம்">
நீர்க்கடம்ப மரம்

நீர்க்கடம்பு ("Mitragyna parvifolia") இது ஆசியா கண்டத்தில் காணப்படும் ஒரு வகையான மரம் ஆகும். இம்மரத்தின் இலைகளை கம்பளிப் பூச்சி, பட்டாம்பூச்சி, மற்றும் வரியன் பூச்சிகளும் உணவாக உட்கொள்ளுகின்றன.


</doc>
<doc id="296692" url="https://ta.wikipedia.org/wiki?curid=296692" title="மஞ்சக்கடம்பு">
மஞ்சக்கடம்பு

மஞ்சக்கடம்பு ("Haldina Cordifolia") இது ஆசியா கண்டத்தில் இந்தியா, இலங்கை போன்ற நாடுகளில் காணப்படும் ஒரு வகையான மரம் ஆகும். மேலும் இது கடம்ப மரத்தைச் சேர்ந்த ஒரு இனம் ஆகும். இது ஒரு பூக்கும் தாவரம் ஆகும். இம்மரத்தின் இலைகளை கம்பளிப் பூச்சி, பட்டாம்பூச்சி, மற்றும் வரியன் பூச்சிகளும் உணவாக உட்கொள்ளுகின்றன.


</doc>
<doc id="296694" url="https://ta.wikipedia.org/wiki?curid=296694" title="செங்கடம்ப மரம்">
செங்கடம்ப மரம்

செங்கடம்பு ("Barringtonia acutangula") இது ஒரு பூக்கும் தாவரம் ஆகும். இது ஆசியா கண்டத்தில் இந்தியா, ஆஸ்திரலேசியா, ஆப்கானித்தான், பிலிப்பைனஸ், குயின்ஸ்லாந்து போன்ற நாடுகளில் காணப்படும் ஒரு வகையான மரம் ஆகும். இவை அதிகமாக கடற்கறை ஓரங்களில் காணப்படுகிறது. மேலும் இது கடம்ப மரத்தைச் சேர்ந்த ஒரு இனம் ஆகும்.இம்மரத்தின் இலைகளை கம்பளிப் பூச்சி, மற்றும் பட்டாம்பூச்சி, உணவாக உட்கொள்ளுகின்றன.


</doc>
<doc id="296696" url="https://ta.wikipedia.org/wiki?curid=296696" title="வெள்ளைக்கடம்பு">
வெள்ளைக்கடம்பு

வெள்ளைக்கடம்பு ﻿ (அறிவியல் பெயர் : "Hymenodictyon Orixense") (ஆங்கில பெயர் : "Bridal Couch Tree") இது ஒரு பூக்கும் தாவரம் ஆகும். இது ஆப்பிரிக்கா கண்டத்தில் மடகாஷ்கர் நாட்டில் காணப்படும் ஒரு வகையான மரம் ஆகும். மேலும் இது கடம்ப மரத்தைச் சேர்ந்த ஒரு இனம் ஆகும்.இம்மரத்தின் இலைகளை கம்பளிப் பூச்சி, மற்றும் பட்டாம்பூச்சி, உணவாக உட்கொள்ளுகின்றன.


</doc>
<doc id="296697" url="https://ta.wikipedia.org/wiki?curid=296697" title="மெக்சிக்கோ மாநிலம்">
மெக்சிக்கோ மாநிலம்

மெக்சிக்கோ மாநிலம் ("State of Mexico", ) மெக்சிக்கோவின் 31 மாநிலங்களில் ஒன்றாகும். மெக்சிக்கோ நகரம் 32ஆவது கூட்டரசு மாவட்டமாக 32வது நிர்வாகப் பிரிவாக உள்ளது. மிகுந்த மக்கள்தொகை உள்ள மாநிலமாக உள்ளது. இதில் 125 நகராட்சிகளும் தலைநகரமான டோலுக்காவும் அடங்கியுள்ளன. 

மெக்சிக்கோ மாநிலத்தின் எசுப்பானியப் பெயரான "எசுட்டோடா டெ மெக்சிக்கோ" என்பதை சுருக்கமாக "எடோமெக்சு" என்கின்றனர். இது மெக்சிக்கோவின் தெற்கு-மத்திய பகுதியில் அமைந்துள்ளது. இதன் வடக்கில் குயெரெடரோ, இடால்கோ மாநிலங்களும் தெற்கில் மோரெலோசு, குயிர்ரெரோ மாநிலங்களும் மேற்கில் மிக்கோகான் மாநிலமும் கிழக்கில் டிலாக்சாலா, புவெப்லா மாநிலங்களும் உள்ளன; இந்த மாநிலம் கூட்டரசு மாவட்டதை சூழ்ந்துள்ளது.

இந்த மாநிலம் ஆசுடெக் பேரரசின் ஆட்சிப்பகுதியாக இருந்தது. எசுப்பானியாவின் குடியேற்றக் காலத்தில் இது புதிய எசுப்பானியாவின் அங்கமாக இருந்தது. விடுதலைக்குப் பிறகு, புதிய நாட்டிற்கு மெக்சிக்கோ நகரம் தலைநகரமானது; தலைநகரப்பகுதி மாநிலத்திலிருந்து பிரிக்கப்பட்டது. பல ஆண்டுகளுக்குப் பின்னர், மாநிலம் மேலும் பிரிக்கப்பட்டு இடால்கோ, குயெர்ரெரோ, மோரெலோசு மாநிலங்கள் உருவாக்கப்பட்டன. இந்தப் பிரிவினைகளுக்குப் பறகு மாநிலம் தற்போதைய அளவை எட்டியுள்ளது. 

மெக்சிக்கோவின் 1917ஆம் ஆண்டு அரசியலமைப்புச் சட்டத்தின்படி இந்த மாநிலத்தின் பெயர் "மெக்சிக்கோ" என்பது மட்டுமே; ஆனால் நாட்டின் பெயரிலிருந்தும் நகரத்தின் பெயரிலிருந்தும் வேறுபடுத்துவதற்காக இது பரவலாக "எசுட்டாடொ டெ மெக்சிக்கோ" என்றே அழைக்கப்படுகின்றது. 



</doc>
<doc id="296701" url="https://ta.wikipedia.org/wiki?curid=296701" title="சீரியம்(III) குளோரைடு">
சீரியம்(III) குளோரைடு

சீரியம்(III) குளோரைடு "(Cerium(III) chloride)" என்பது CeCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். சீரியம் மற்றும் குளோரின் சேர்ந்து உருவாகும் இச்சேர்மம் சீரசு குளோரைடு அல்லது சீரியம் முக்குளோரைடு என்றும் அழைக்கப்படுகிறது. நீருறிஞ்சும் தன்மை கொண்டுள்ள சீரியம்(III) குளோரைடு வெண்மை நிறத் திண்மமாக காணப்படுகிறது. சுற்றுச்சூழலில் உள்ள ஈரக்காற்றை உறிஞ்சி விரைவாக நீரேற்றாக மாறுகிறது. CeCl•7 HO என்ற அறியப்பட்டுள்ள இந்நீரேற்றில் பல பகுதிப்பொருட்கள் கலந்திருக்கின்றன. எழுநீரேற்று என்றழைக்கப்படும் இச்சேர்மம் தண்ணீரில் கரையக்கூடியதாக உள்ளது. நிரிலியாக உள்ளபோது இது எத்தனால் மற்றும் அசிட்டோனில் கரைகிறது. 

நீரேற்றுகளை எளிய வெப்பப்படுத்தல் வினைக்கு மட்டும் உட்படுத்தினால் நீராற்பகுத்தல் மூலம் மிகக் குறைவான அளவு சீரியம்(III) குளோரைடே கிடைக்கிறது. நீரிலி வகை சீரியம்(III) குளோரைடு தயாரிக்க வேண்டுமெனில் சீரியம்எழுநீரேற்றை படிப்படியாக வெற்றிடத்தில் 140 பாகை செல்சியசு வெப்பநிலைக்கு பல மணி நேரங்கள் சூடுபடுத்த வேண்டும். அவ்வாறு சூடாக்கும் போது நீராற்பகுப்பின் மூலமாக CeOCl சிறிதளவு உருவாவதற்கான வாய்ப்புகள் உண்டு. ஆனாலும், கரிம இலித்தியம் அல்லது கிரிக்னார்டு காரணியுடன் வினைபுரியத் தேவையான வினைபொருள் தயாரிக்க இம்முறையே சிறந்ததாக கருதப்படுகிறது.

எழுநீரேற்றை 4-6 பங்கு அமோனியம் குளோரைடு சேர்த்து உயர் வெற்றிடத்தில் 400 பாகை செல்சியசு வெப்பநிலைக்கு சிறிது சிறிதாக சூடுபடுத்தி ஐதரசன் நீக்கம் செய்வதன் மூலம் அல்லது அதிமான அளவு தயோனைல் குளோரைடு எனப்படும் கந்தகக் குளோரைடுடன் சேர்த்து மூன்று மணி நேரத்திற்கு சூடுபடுத்துவதன் மூலம் தூய்மையான நீரிலி வகை சீரியம்(III) குளோரைடு தயாரிக்க முடியும். மாறாக ஐதரசன் குளோரைடுடன் சீரியம் உலோகத்தைச் சேர்த்து வினைபுரியச் செய்தும் நீரற்ற இந்த ஆலைடை தயாரித்துக் கொள்ள முடியும்.இவ்வாறு தயாரிக்கப்படும் சீரியம் முக்குளோரைடு உயர் வெற்றிடத்தில் உயர் வெப்பநிலை பதங்கமாதல் வினையின் மூலம் தூய்மைப்படுத்தப்படுகிறது.

பிரைடல் கிராப்ட் அசைலேற்ற வினைகளில் பயனாகும் இலூயிக் அமிலம், சீரியம்(III) முப்புளோரோமெத்தேன்சல்போனேட்டு போன்ற பல்வேறு சீரியம் உப்புகளை தயாரிப்பதற்கு தேவையான தொடக்கப் பொருளாக சீரியம்(III) குளோரைடு பயன்படுகிறது. வினையூக்கியான சீரியம்(III) குளோரைடு , பிரைடல் கிராப்ட் அல்கைலேற்ற வினையில் தானே ஒரு இலூயிக் அமிலமாகச் செயல்படுகிறது.

ஆல்பா, பீட்டா – நிறைவுறா கார்பனைல் சேர்மங்களை லுச்செ ஒடுக்க வினைக்கு உட்படுத்தும் கரிமத் தொகுப்பு வினைகள் தற்காலத்தில் அனைவரது கவனத்தையும் ஈர்க்கும் தயாரிப்பு முறையாக அறியப்படுகிறது. இவ்வினையில் சீரியம் எழுநீரேற்றுடன் இணைப்பாக சோடியம் போரோஐதரேட்டு பயன்படுகிறது. உதாரணமாக, கார்வோன் நிறைவுற்ற ஆல்ககால் 2 வைத் தராமல் , அல்லைலிக் ஆல்ககாகாலை மட்டுமே தருகிறது சீரியம்(III) குளோரைடு இல்லாத வினையெனில் இவ்விரண்டு சேர்மங்களின் கலவை உருவாகிறது.

கீட்டோன்களை அல்கைலேற்றம் செய்யும் வினை மற்றொரு முக்கியமான பயனாகும். எளிய கரிம இலித்தியம் சேர்மங்களைப் பயன்படுத்தினால் இவ்வினையில் இனோலேட்டுகள் மட்டுமே உருவாகும். உதாரணமாக CeCl இல்லாமல் ஈனோலேட்டைலிருந்து 3 என எண்ணிடப்பட்ட சேர்மம் உருவாகலாம் என எதிர்பார்க்கப்படுகிறது. ஆனால் CeCl இடம்பெற்றிருக்கும் வினைகளில் இயல்பான அல்கைலேற்ற வினை நிகழ்கிறது.:

இவ்வினையில் கரிம இலித்தியம் வினைப்பொருள் கிரிக்னார்டு வினைப்பொருளை விட நன்றாக பயனளிப்பதாக அறியப்படுகிறது.



</doc>
<doc id="296713" url="https://ta.wikipedia.org/wiki?curid=296713" title="காஞ்சிபுரம் முப்புராரீசர் கோயில்">
காஞ்சிபுரம் முப்புராரீசர் கோயில்

காஞ்சிபுரம் முப்புராரீசர் கோயில் (முப்புராரி கோட்டம்) என்று அறியப்படும் இக்கோயில், காஞ்சிபுரத்திலுள்ள சிவன் கோயில்களில் ஒன்றாகும். மேலும், ஈயப்பிள்ளையார் கோயில் மண்டபம் உள்ள; இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


இத்தல வரலாற்றில் அறியப்படுவது, எயிற்கோட்டம் என்பது மருவி முறையே ஈயக்கோட்டம் - ஈயக்கோஷ்டம் - ஈயக்கோட்டேசுவரர்கோயில் என்றாகி தற்போது ஈயப் பிள்ளையார்கோயில் மண்டபம் என்பது வழங்குகிறது.

திரிபுரத்தவர்களை புத்தன் மயக்கிய காலத்தில், சுசீலன், சுபத்தி, சுதன்மன் ஆகிய மூவரும் மயங்காது இருந்து சிவபெருமானைத் துதித்து நின்றனர்; இறைவன் காட்சி தந்து யாதென வினம்ப, மூவரும் இறைவனின் கோயில் வாயில்காக்கும் பணியை வேண்டி நின்றனர். இறைவனும் அவர்களை காஞ்சிக்கு சென்று தம்மை வழிபடுமாறு பணித்தார். அவர்கள் மூவரும் அவ்வாறே காஞ்சிக்கு சென்று முப்புராரீசன் என்ற திருப்பெயரில் சிவலிங்கம் நிறுவி வழிபட்டு பேறடைந்தனர் என்பது தல வரலாறு.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியில் 'கீழம்பி' செல்லும் சாலையில் 3 கி.மீ. தொலைவில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 4 கிலோமீட்டர் தொலைவில் இக்கோயில் தாபிக்கப்பட்டுள்ளது.



</doc>
<doc id="296714" url="https://ta.wikipedia.org/wiki?curid=296714" title="தீவனப் பயிர்கள்">
தீவனப் பயிர்கள்

தீவனப் பயிர்கள் கால்நடைகளுக்கு உணவாகப் பயன்படுத்தபடுகின்றன. கால்நடை வளர்ப்புக்கும், அதிக வருமானம் பெறவும் தீவனப் பயிர்கள் சாகுபடி செய்யப்படுகின்றன. தீவனப் பயிர்களில் பலவகைகள் உள்ளன.

பயறு வகை தீவனத்தில் 3 சதம் முதல் 4 சதம் வரை புரதச் சத்தும், கால்சியமும் செறிந்துள்ளது. தானிய வகை பசுந்தீவனத்துடன், பயறு வகை தீவனத்தை 70:30 விகிதத்தில் கலந்து கொடுக்க வேண்டும். இவ்வகைப் பயறுகளின் வேர்கள் மூலம் மண்ணில் நைட்ரசன் நிலைப்படுத்தப்பட்டு தழைச்சத்து வளம் அதிகரிக்கிறது.

பயறு வகை தீவனப் பயிர்களையும், தானிய வகைத் தீவனப் பயிர்களையும் கலப்புப் பயிராகக் கலந்து பயிரிடும்போது தனித்தனியே கிடைக்கும் மகசூலை விடவும் கூடுதலாக மகசூல் கிடைக்கும்.

புல் வகைத் தீவனத்தில் புரதச்சத்து 1.5 சதம் முதல் 2 சதம், நார்ச்சத்து 6.25 சதம் முதல் 9 சதம் வரை இருக்கும்.



தமிழ்நாட்டில் கால்நடைகளைப் பெருக்கவும், பால் உற்பத்தியை அதிகப்படுத்தவும் தீவனப் பயிர்கள் அபிவிருத்தித் திட்டம் என்ற திட்டத்தை 2011-ம் ஆண்டிலிருந்து தமிழக அரசு, மத்திய அரசுடன் இணைந்து செயல்படுத்தி வருகிறது. தமிழ்நாட்டில் உள்ள அனைத்து விவசாயிகளும் இத்திட்டத்தின் கீழ் பயன் பெறலாம். அந்தந்த மாவட்டத்தில் உள்ள கால்நடைப் பெருக்கம் மற்றும் தீவனப்பயிர்கள் அபிவிருத்தி அலுவலகம், கால்நடைப் பராமரிப்புத் துறையைச் சேர்ந்த கிளை நிலையங்கள், கால்நடை மருந்தகம் ஆகிய அலுவலகங்களில் இத்திட்டத்திற்கான வழிகாட்டுதல்கள் வழங்கப்படுகிறது.

தமிழ்நாட்டில் தீவனப் பயிர் சாகுபடி தொழில்நுட்பம் குறித்து வேளாண் அறிவியல் நிலையங்களில் பயிற்சி அளிக்கப்படுகிறது.


</doc>
<doc id="296717" url="https://ta.wikipedia.org/wiki?curid=296717" title="ஜோன் பெர்கசன்">
ஜோன் பெர்கசன்

ஜோன் பெர்கசன் ("John Ferguson", 1842 - 1913) இலங்கை ஊடகவியலாளரும், எழுத்தாளரும், அரசியல்வாதியும் ஆவார். இவர் இலங்கையில் வெளியான சிலோன் ஒப்சர்வர் பத்திரிகையின் ஆசிரியராகவும், பிரித்தானிய இலங்கையின் முதலாவது சட்டவாக்கப் பேரவையின் உறுப்பினராகவும் இருந்தவர்.

ஜோன் பெர்கசன் இசுக்கொட்லாந்து, ஈஸ்டர் ரொசு பிரதேசத்தில் டெயின் என்ற ஊரில் 1842 ஆம் ஆண்டில் பிறந்தவர். டெயின் ரோயக் அக்காதமியில் கல்வி கற்ற இவர் இன்வெர்னெசு, இலண்டன் ஆகிய இடங்களில் ஊடகவியலாளராகப் பயிற்சி பெற்றார். பின்னர் 1861 ஆம் ஆண்டில் இலங்கை சென்றார். இலங்கையில் கொழும்பு ஒப்சர்வர் பத்திரிகையின் உரிமையாளரும், அதன் பிரதம ஆசிரியராகவும் இருந்த அலிஸ்டர் மெக்கன்சி பெர்கசன் (1816 - 1892) ஜோன் பெர்கசனின் மாமாவாவார். அவரிடம் உதவி ஆசிரியராகப் பணியைத் தொடங்கினார். இப்பத்திரிகையில் இவர் 50 ஆண்டு காலம் பணியாற்றினார். 1867 இல் இப்பத்திரிகையின் பெயர் சிலோன் ஒப்சர்வர் என மாற்றப்பட்டது. ஆரம்பத்தில் அலிஸ்டர் மெக்கன்சிக்கு உதவி ஆசிரியராக இருந்து, படிப்படியாக உயர்ந்து, அப்பத்திரிகையில் உரிமையாளரானார். 1892 இல் அலிஸ்டர் மெக்கன்சி இறந்ததை அடுத்து ஒப்சர்வர் பத்திரிகையின் பிரதம ஆசிரியரானார்.

ஜோன் பெர்கசன் இலங்கையில் அரசியல், வர்த்தக, மற்றும் கலாசாரத் துறைகளில் பெரிதும் ஆர்வம் காட்டினார். குறிப்பாக, இலங்கையில் தொடருந்து சேவை அபிவிருத்திக்கு ஆதரவாக நிறைய எழுதினார். அத்துடன், தேயிலை, கோப்பி, தென்னை போன்ற வேளாண்மை வணிகங்களில் ஆர்வம் காட்டினார். ஆண்டு தோறும் "Directory of Ceylon" என்ற பெயரில் ஆண்டுதோறும் கையேடுகளை எழுதி வெளியிட்டு வந்தார். இவற்றின் தொகுப்பு 1930 ஆம் ஆண்டில் கொழும்பு கொமர்சல் கம்பனி Ferguson's Ceylon Directory – 1930 என்ற பெயரில் வெளியிட்டது. இந்நூல் 1595 பக்கங்களில் 48 விடயங்களை விரிவாக விளக்கி எழுதப்பட்டது.

1881 ஆம் ஆண்டு முதல் 1904 அம் ஆண்டு வரை "ட்ரொப்பிக்கல் அக்ரிகல்ச்சரிஸ்டு" ("Tropical Agriculturalist") என்ற ஆங்கில இதழை வெளியிட்டு வந்தார். கொழும்பு கறுவாத் தோட்டத்தில் அமைந்திருந்த பாப்டிசத் தேவாலயத்தில் முக்கிய உறுப்பினராக இருந்து செயலாற்றினார். இலங்கையில் இருந்த காலத்தில் ஆத்திரேலியா, நியூசிலாந்து, ஜப்பான், சீனா, வட அமெரிக்கா, பிரித்தானியா ஆகிய நாடுகளுக்கும் சென்று வந்திருந்தார்.

ஜோன் பெர்கசன் 1903 ஆம் ஆண்டில் இலங்கை சட்டவாக்கப் பேரவையின் உறுப்பினராக நியமிக்கப்பட்டார். இவர் உறுப்பினராக இருந்த காலத்தில் இலங்கையின் தொடருந்து சேவைகளை விரிவாக்குவதில் பெரும் பங்காற்றினார். 1908 ஆம் ஆண்டில் பேரவை உறுப்பினர் பதவியைத் துறந்தார். 1912 ஆம் ஆண்டில் பிரித்தானியா திரும்பினார். அங்கு அவர் 1913 ஆம் ஆண்டில் காலமானார். ஜோன் பெர்கசன் இரண்டு தடவைகள் திருமணம் புரிந்தார். 1871 ஆம் ஆண்டில் சார்லொட் ஏடன் (இறப்பு: 103) என்பவரைத் திருமணம் புரிந்தார். இவர்களுக்கு இரண்டு மகன்களும், இரண்டு மகள்களும் இருந்தனர். 1905 இல் எல்லா சிமித் என்பவரைத் திருமணம் புரிந்தார்.

ஜோன் பெர்கசனுக்கு பிரித்தானிய அரசின் செயிண்ட் மைக்கேல் மற்றும் செயிண்ட் ஜோர்ஜ் விருது ("Order of St Michael and St George") வழங்கப்பட்டது. இலங்கையில் இவரது நினைவாக கொழும்பு, மட்டக்குளியில் வீதி ஒன்றிற்கு பெர்கசன் வீதி எனப் பெயரிடப்பட்டுள்ளது.


</doc>
<doc id="296726" url="https://ta.wikipedia.org/wiki?curid=296726" title="ஆல்பிரட் இ மான்">
ஆல்பிரட் இ மான்

ஆல்பிரட் இ மான் ("Alfred E. Mann") (1925 – பிப்ரவரி 25, 2016), ஒரு அமெரிக்கத் தொழில் முனைவோர் மற்றும் கொடையாளி ஆவார்.

மான் போர்ட்லண்டில் யூதக் குடும்பத்தில் பிறந்து வளர்ந்தவர். மளிகைக் கடைக்காரரான அவரது தந்தை இங்கிலாந்திலிருந்து புலம் பெயர்ந்தவர். அவரது தாய் பியானோ இசைக்கலைஞரும் பாடகருமான அவரது தாய் போலந்திலிருந்து புலம் பெயர்ந்தவர். 1946 இல் மான் லாஸ் ஏஞ்சலசுக்குப் குடிபெயர்ந்தார்.

மான் பல தொழில்களைத் தொடங்கி வெற்றி பெற்றார். மருத்துவ உபகரணங்கள் தயாரிப்புத் தொழிலில் ஈடுபட்டார். இதய நோயாளிகளுக்கான பேஸ் மேக்கர், சர்க்கரை நோயாளிகளுக்கான சுவாசிக்கக்கூடிய இன்சுலின் மருந்து போன்றவற்றை இவரது மான்கைன்ட் நிறுவனம் கண்டுபிடித்தது. பின்னர், அமெரிக்க விண்வெளி ஆராய்ச்சிக்கு அவசியமான சோலார் பேட்டரிகள் இவரது தயாரிப்புகளுள் ஒன்றாகும். இவர் கொடையாளியாகவும் விளங்கினார்.

பிப்ரவரி 25, 2016 இல் ஆல்பிரட் இ மான் தனது 90-வது வயதில் மரணம் அடைந்தார்.



</doc>
<doc id="296729" url="https://ta.wikipedia.org/wiki?curid=296729" title="பெமேதரா மாவட்டம்">
பெமேதரா மாவட்டம்

பெமேதரா மாவட்டம் (Bemetara district) மத்திய இந்தியாவின் சத்தீஸ்கர் 
மாநிலத்தின் இருபத்து ஏழு மாவட்டங்களில் ஒன்றாகும். துர்க் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் இம்மாவட்டமும் ஒன்றாகும். இம்மாவட்டத்தின் நிர்வாகத் தலைமையிடமான "பெமேதரா நகரம்" ஒரு நகராட்சி மன்றமும் ஆகும்.

இம்மாவட்டத்தின் வடக்கில் முங்கேலி மாவட்டம், மேற்கில் கவர்தா மாவட்டம், கிழக்கில் ராய்ப்பூர் மாவட்டம் மற்றும் பலோடா பஜார் மாவட்டம் மற்றும் தெற்கில் துர்க் மாவட்டம் எல்லைகளாக கொண்டுள்ளது.

வேளாண்மை பொருளாதாரத்தை அடிப்படையாகக் கொண்ட பெமேதரா மாவட்டத்தில், எண்பது விழுக்காடு மக்கள் வேளாண்மை நிலத்தை அடிப்படையாகக் கொண்டு வாழ்கின்றனர். பத்து விழுக்காடு மக்கள் மாத ஊதியத்திலும், பத்து விழுக்காடு மக்கள் வணிகத்தில் ஈடுபட்டுள்ளனர்.

கல்வித் துறை இம்மாவட்டத்தில் சிறப்பாக செயல்படுகிறது. பெமேதரா நகராட்சி மன்றம் ஆண்டுக்கு ஐந்து கோடி ரூபாய் கலால் வரியாக பெறுகிறது. தேசிய நெடுஞ்சாலை எண் 12 இம்மாவட்டம் வழியாக செல்கிறது.

பெமேதரா மாவட்ட ஆட்சித் தலைவர் தலைமையில் பெமேதரா மாவட்டம் சஜா மற்றும் பெமேதரா என இரண்டு வருவாய் உட்கோட்டங்களையும், நவாகர், பெமேதரா, சஜா, தான் காம்கரியா மற்றும் பெர்லா என ஐந்து வருவாய் வட்டங்களையும் கொண்டது.
இம்மாவட்டம் 700 கிராமங்களும் 387 கிராமப் பஞ்சாயத்து மன்றங்களும் கொண்டது. 
நவகர், பெமேதரா, சஜா மற்றும் பெரலா என நான்கு வட்டார வளர்ச்சி அலுவலகங்களைக் கொண்டது.

சத்தீஸ்கர் மாநிலத்தின் மையத்தில் அமைந்த இம்மாவட்டத்தில், ஆரிய-திராவிட இனக் குழு மக்கள் வாழ்கின்றனர். மேலும் சிறிய அளவிலான பழங்குடி மக்களும் வாழ்கின்றனர்.



</doc>
<doc id="296731" url="https://ta.wikipedia.org/wiki?curid=296731" title="முங்கேலி மாவட்டம்">
முங்கேலி மாவட்டம்

முங்கேலி மாவட்டம் (Mungeli district) மத்திய இந்தியாவின் சத்தீஸ்கர் 
மாநிலத்தின் இருபத்து ஏழு மாவட்டங்களில் ஒன்றாகும். பிலாஸ்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். சனவரி 2012-ஆம் ஆண்டில் புதிதாக துவக்கப்பட்ட ஒன்பது புதிய மாவட்டங்களில் முங்கேலி மாவட்டமும் ஒன்றாகும்.
முங்கேலி மாவட்டத்தின் நிர்வாகத் தலைமையிடம் "முங்கேலி நகரம்" ஆகும்.
மாநிலத் தலைநகரம் ராய்ப்பூரிலிருந்து 104 கி. மீ., தொலைவிலும், பிலாஸ்பூரிலிருந்து 52 கி. மீ., தொலைவிலும் முங்கேலி நகரம் உள்ளது.

இம்மாவட்டப் பகுதியில் அச்சனக்மர் வனவிலங்கு சரணாலயம் உள்ளது.

இம்மாவட்டத்தின் வடக்கில் மத்தியப் பிரதேசம் கிழக்கில் பிலாஸ்பூர் மாவட்டம், மேற்கில் கவர்தா மாவட்டம் மற்றும் தெற்கில் பெமேதரா மாவட்டம் எல்லைகளாக அமைந்துள்ளது.



</doc>
<doc id="296733" url="https://ta.wikipedia.org/wiki?curid=296733" title="கரியாபந்து மாவட்டம்">
கரியாபந்து மாவட்டம்

கரியாபந்து மாவட்டம் (Gariaband District) மத்திய இந்தியாவின் சத்தீஸ்கர் 
மாநிலத்தின்
இருபத்து ஏழு மாவட்டங்களில் ஒன்றாகும். ராய்ப்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும். சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் கரியாபந்து மாவட்டமும் ஒன்றாகும்.

இம்மாவட்டம் ராய்ப்பூர் மாவட்டத்தின் சில வருவாய் வட்டங்களைக் கொண்டு புதிதாக துவக்கப்பட்டது. 
இம்மாவட்டத்தின் நிர்வாகத் தலைமையிடம் கரியாபந்து நகரம் ஆகும். அருகில் உள்ள நகரங்கள் மகாசமுந்து மற்றும் ராஜிம் ஆகும்.
கரியாபந்து நகரம், மாநிலத் தலைநகரம் ராய்ப்பூரிலிருந்து 93 கி. மீ., தொலைவில் உள்ளது.

இம்மாவட்டத்தின் வடக்கில் மகாசமுந்து மாவட்டமும், கிழக்கிலும், தெற்கிலும் ஒரிசா மாநிலமும் மற்றும் மேற்கில் தம்தரி மாவட்டமும் எல்லைகளாக அமைந்துள்ளது.



</doc>
<doc id="296737" url="https://ta.wikipedia.org/wiki?curid=296737" title="சூரஜ்பூர் மாவட்டம்">
சூரஜ்பூர் மாவட்டம்

சூரஜ்பூர் மாவட்டம் (Surajpur District) மத்திய இந்தியாவின் சத்தீஸ்கர் 
மாநிலத்தின் இருபத்து ஏழு மாவட்டங்களில் ஒன்றாகும். சூரஜ்பூர் கோட்டத்தில் உள்ள ஐந்து மாவட்டங்களில் இம்மாவட்டமும் ஒன்றாகும்.

1 சனவரி 2012-ஆம் ஆண்டில் புதிதாக துவக்கப்பட்ட ஒன்பது மாவட்டங்களில் ஒன்றாகும்.
இம்மாவட்டத்தின் நிர்வாகத் தலைமையிட நகரம் சூரஜ்பூர் ஆகும். சத்தீஸ்கர் மாநிலத் தலைநகர் ராய்ப்பூரிலிருந்து வடக்கே 256 தொலைவில் "சூரஜ் நகரம்" அமைந்துள்ளது.

தமோர் பிங்களா காட்டுயிர் காப்பகம் இம்மாவட்டத்தின் முக்கிய சுற்றுலா இடமாகும். "தேசிய நெடுஞ்சாலை எண் 43" இம்மாவட்டத்தின் வழியாக செல்கிறது.

சத்தீஸ்கர் மாநிலத்தில் அதிக எழுத்தறிவு கொண்ட மாவட்டங்களில் முதல் இடத்தில் சூரஜ்பூர் மாவட்டம் உள்ளது.

இம்மாவட்டத்தின் வடகிழக்கில் ஜார்கண்ட் மாநிலமும், வடமேற்கில் உத்தரப் பிரதேசம் மாநிலமும், கிழக்கில் பலராம்பூர் மாவட்டமும், தெற்கில் கோர்பா மாவட்டமும் மற்றும் மேற்கில் கோரியா மாவட்டமும் எல்லைகளாக அமைந்துள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 6,60,280 ஆக உள்ளது. அதில் ஆண்கள் 53 விழுக்காடாகவும் மற்றும் பெண்கள் 47 விழுக்காடாகவும் உள்ளனர். சூரஜ்பூர் மாவட்டத்தின் படிப்பறிவு, தேசிய சராசரி படிப்பறிவான 59.5%-ஐ விட கூடுதலாக, 89 விழுக்காடாக உள்ளது. ஆண்களின் படிப்பறிவு 90% ஆகவும், பெண்களின் படிப்பறிவு 88% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை, மொத்த மக்கள்தொகையில் 16 விழுக்காடாக உள்ளது.

சூரஜ்பூர் மாவட்டம் பிரதாப்பூர், ஒடகி, பையாத்தான், இராமானுஜ்நகர், பிரேம் நகர் மற்றும் சூரஜ்பூர் என ஆறு வருவாய் வட்டங்களை கொண்டது. 

சூரஜ் மாவட்டத்தில் உள்ள "தமோர் பிங்களா காட்டுயிர் காப்பகம்" , தேவ்கர், ராம்கரில் உள்ள சீதாகுளம், சீதா பெங்குரா குகைகள், காளிதாஸ் மேகதூதம், குடர்கரில் உள்ள பாகேஸ்வரி தேவி கோயில், பையாத்தானில் உள்ள படால் பைரவர் கோயில், பிரேம்நகரில் உள்ள மகேஸ்வரி கோயில் ஆகும். 



</doc>
<doc id="296738" url="https://ta.wikipedia.org/wiki?curid=296738" title="மெக்சிக்கோவின் மாநிலங்கள்">
மெக்சிக்கோவின் மாநிலங்கள்

மெக்சிக்கோவின் மாநிங்கள் மெக்சிக்கோ நாட்டின் முதல்நிலை நிர்வாகப் பிரிவுகளாகும். மெக்சிக்கோவில் 31 மாநிலங்கள் உள்ளன.மெக்சிக்கோவின் தலைநகரப் பகுதியான மெக்சிக்கோ கூட்டரசு மாவட்டம் தனி மாநிலமாக, 32ஆவது மாநிலமாக, கருதப்படுகின்றது.

மாநிலங்கள் அடுத்த நிலையில் நகராட்சிகளாகப் பிரிக்கப்பட்டுள்ளன.
குறிப்புகள்:


</doc>
<doc id="296742" url="https://ta.wikipedia.org/wiki?curid=296742" title="தீனாநாத் புல்">
தீனாநாத் புல்

தீனாநாத் புல் (Pennisetum pedicellatum) எத்தியோப்பிய நாட்டுப் புல் வகைகளுள் ஒன்றாகும். கால்நடைகளுக்கு ஏற்ற இயற்கைத் தீவனமான தீனாநாத் புற்களை சிறிய நிலப் பகுதிகளிலும் சாகுபடி செய்ய இயலும் தீனாநாத் புல் ரகம், கோ 1ஐ இறவையில் வருடம் முழுவதும் பயிரிடலாம். பொதுவாக, தீனாநாத் புல் மானாவாரியில் பருவ மழை காலத்தில் பயிரிடப்படுகிறது.


</doc>
<doc id="296746" url="https://ta.wikipedia.org/wiki?curid=296746" title="கினியா புல்">
கினியா புல்

கினியா புல் (Megathyrsus maximus) ஆப்பிரிக்கா, பாலஸ்தீன், ஏமன் நாடுகளைத் தாயகமாகக் கொண்ட, கால்நடைகளால் விரும்பி உண்ணக்கூடிய, பசுந்தீவனப் பயிராகும். இது விதைப்பு செய்தோ அல்லது வேர் விட்ட கரணைகள் ஊன்றியோ பயிரிடப்படுகிறது. இப்புற்கள் மிகவும் தடிமனாகவும், பனிப்பொழிவைத் தாங்க முடியாததாகவும் உள்ளன என்றாலும், இது வறட்சியை தாங்கி வளரக்கூடிய புல் வகையாகும்.

வடிகால் வசதியுள்ள அனைத்து நிலங்களிலும் கினியாப்புல் வளரும் என்றாலும், களிமண் பாங்கான நிலங்களிலும், தண்ணீர் தேங்கக்கூடிய இடங்களிலும் கினியா புல் நன்றாக வளராது. கினியா புற்களை வளர்க்க ஏக்கருக்கு 20:20:60 கிலோ முறையே தழைச்சத்து, மணிச்சத்து, சாம்பல் சத்துக்களும், மேலுரமாக 10 கிலோ தழைச்சத்தும் இட வேண்டும். ஏக்கருக்கு விதையென்றால் ஒரு கிலோவும், வேர்க் கரணையென்றால் 20,640-ம் தேவைப்படுகிறது. விதைத்த உடன் முதல் தண்ணீர் மூன்றாம் நாளும், பின்னர் 15 முதல் 20 நாட்களுக்கு ஒருமுறையும் நீர்ப் பாய்ச்ச வேண்டும். 50 முதல் 55 நாட்களில் அறுவடை செய்யலாம். அடுத்தடுத்த அறுவடைகள் 45 நாட்கள் இடைவெளியில் செய்யலாம். ஒரு எக்டேர் நிலத்தில் 175 டன்கள் கினியா புல் பசுந்தீவனத்தை 5 அறுவடைகளில் பெறலாம்.


</doc>
<doc id="296747" url="https://ta.wikipedia.org/wiki?curid=296747" title="தாமல் நரசிங்கேசுவரர் கோயில்">
தாமல் நரசிங்கேசுவரர் கோயில்

தாமல் நரசிங்கேசுவரர் கோயில் (நரசிங்கேசம்) என்று அறியப்படும் இக்கோயில், காஞ்சிபுரம் அடுத்த தாமல் எனும் கிராமத்திலுள்ள கோயில்களில் சிவன் கோயிலாகும். மேலும், திருமால் தனித்து தாபிக்கப்பட்டு வழிபட்ட இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


இரணியனை அழித்த நரசிம்மன் அவனின் ரத்தத்தைக் குடித்ததால் வெறிகொண்டு, உலகை துன்புறுத்தியது. அவ்வெறியை அடக்க இறைவன் சரபமாக வந்து நரசிம்மத்தை அழித்து அதன் தோலைப் போர்த்திக்கொண்டு காட்சி தந்தார். பின் திருமால் காஞ்சிக்கு வந்து நரசிங்கப்பெருமான் பெயரில் சிவலிங்கம் நிறுவி வழிபட்டு இறைவனருள் பெற்றார் என்பது வரலாறாகும்.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியில் சென்னை - பெங்களூர் நெடுஞ்சாலையிலுள்ள "தாமல்" என்னும் கிராமத்தில் குளத்தின் வடமேற்குக் கரையில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 14 கிலோமீட்டர் தொலைவிலுள்ள திருப்புட்குழி மணிகண்டீசுவரர் கோயிலை ஒரு கிலோமீட்டர் கடந்தால் இக்கோயில் தாபிக்கப்பட்டுள்ளது.



</doc>
<doc id="296750" url="https://ta.wikipedia.org/wiki?curid=296750" title="நேப்பியர் புல்">
நேப்பியர் புல்

நேப்பியர் புல் (Pennisetum purpureum), யானைப் புல் அல்லது உகாண்டா புல், ஆப்பிரிக்க நாடுகளைத் தாயகமாகக் கொண்டது. இப் புற்களுக்கு குறைந்த அளவே தண்ணீரும், சத்துக்களும் தேவைப்படுவதால் சாதரணமாகப் பயிரிடப்பட முடியாத நிலங்களிலும் வளரக் கூடியது. இப் புற்கள் அடர்த்தியான புதராக நீண்ட மிருதுவான இலைகளை உடையதாக வளருகின்றன. ஒரு முறை பயிரிட்டால் நான்கு, ஐந்து வருடங்களுக்கு தொடர்ந்து அறுவடை செய்யலாம். இதன் இலைகளை ஆடுகளும், முயல்களும் விரும்பி உட்கொள்கின்றன.


</doc>
<doc id="296751" url="https://ta.wikipedia.org/wiki?curid=296751" title="விசுவா வர்ணபால">
விசுவா வர்ணபால

பேராசிரியர் விசுவா வர்ணபால ("Wiswa Warnapala", 26 டிசம்பர் 1936 – 27 பெப்ரவரி 2016) இலங்கை அரசியல்வாதியும், கல்விமானும், முன்னாள் அமைச்சரும், முன்னாள் நாடாளுமன்ற உறுப்பினரும் ஆவார். 

1936 ஆம் ஆண்டில் பிறந்த வர்ணபால பொருளியலில் இளங்கலை சிறப்புப் பட்டத்தை பேராதனைப் பல்கலைக்கழகத்தில் 1964 ஆம் ஆண்டில் பெற்றார். 1967 இல் அமெரிக்காவில் பிட்சுபர்க் பல்கலைக்கழகத்தில் முதுகலைப் பட்டத்தையும், 1970 இல் இங்கிலாந்து லீட்சு பல்கலைக்கழகத்தில் கலாநிதிப் பட்டமும் பெற்றார். இவர் பேராதனைப் பல்கலைக்க்ழகத்தில் அரசறிவியலில் பேராசிரியராகவும், அரசறிவியல் துறையின் தலைவராகவும் பணியாற்றினார்.

பேராதனைப் பல்கலைக்கழகத்தில் கல்வி கற்ற காலத்திலேயே தீவிர அரசியலில் ஈடுபட்டார் வர்ணபால. 1980 ஆம் ஆண்டில் இலங்கை சுதந்திரக் கட்சியின் மத்திய குழு உறுப்பினராக சிறிமாவோ பண்டாரநாயக்காவினால் நியமிக்கப்பட்டார். 2004 ஆம் ஆண்டில் ஐக்கிய மக்கள் சுதந்திரக் கூட்டணியின் தேசியப் பட்டியல் உறுப்பினராக நாடாளுமன்றம் சென்றார். இவர் பிரதி வெளியுறவுத்துறை அமைச்சராகவும், நாடாளுமன்ற அலுவல்கள் அமைச்சராகவும், பின்னர் 2007 முதல் 2010 வரை மகிந்த ராசபக்சவின் அமைச்சரவையில் உயர் கல்வி அமைச்சராகவும் பணியாற்றினார்.

2015 ஆம் ஆண்டில் இடம்பெற்ற ஆட்சிமாற்றத்தின் பின்னர் புதிய அரசுத் தலைவர் மைத்திரிபால சிறிசேனவுடன் இணைந்து செயற்பட்டார். அத்துடன் ஐக்கிய மக்கள் சுதந்திர முன்னணியின் பொதுச் செயலாளராக 2015 ஆகத்து மாதத்தில் நியமிக்கப்பட்ட்டார்.


</doc>
<doc id="296756" url="https://ta.wikipedia.org/wiki?curid=296756" title="கெல்லி கிளார்க்சன்">
கெல்லி கிளார்க்சன்

கெல்லி பிரைன்னி கிளார்க்சன் (பிறப்பு ஏப்பிரல் 24, 1982) ஒரு அமெரிக்க பாடகி, பாடலாசிரியர் மற்றும் குழந்தைகள் புத்தக ஆசிரியராவர். இவர் 2002ல் அமெரிக்க ஐடல் என்னும் முதல் பருவ நிகழ்ச்சியில் வெற்றிபெற்றதனால் பிரபலமானவர். 



</doc>
<doc id="296757" url="https://ta.wikipedia.org/wiki?curid=296757" title="கோமாரி நோய்">
கோமாரி நோய்

கோமாரி நோய் ("Foot-and-mouth disease") ஒரு தொற்று நோயாகும். பிகொர்ணா எனும் நச்சுயிரியால் இந்த நோய் ஏற்படுகின்றது. இந்த நோயை கரணை நோய், குளம்பு வாய் நோய் என்றும் கூறுகிறார்கள். இந்த நோய் பிளவு பட்ட குளம்பு உள்ள அனைத்து விலங்குகளையும் தாக்குகின்றது. ஆடுகளை விட, மாடுகள் மற்றும் பன்றிகள் பெரிதும் பாதிக்கப்படுகின்றன. அசை போடும் வன விலங்குகளும் பாதிக்கப்படும் வாய்ப்பு உண்டு. ஒட்டகம், குதிரை, ஆய்வுக்கூட விலங்குகள் மற்றும் மனிதர்கள் இந்த நோயால் அதிகம் பாதிக்கப்படுவதில்லை.

மாடுகளில் சில மணிகளிலிருந்து சில நாட்கள் வரையும், செம்மறியாடுகளில் மூன்றிலிருந்து எட்டு வாரங்கள் வரையும் பன்றிகளில் ஒரு வாரமும் நோயரும்பு காலம் காணப்படும்.

குணமடைந்த செம்மறியாடுகள் நச்சுயிரியினை 5 மாதங்கள் வரையும், குணமடைந்த மாடுகள் நச்சுயிரியினை 6 மாதங்கள் வரையும் தாங்கி கடத்தும்.





நோய் வராமல் தடுக்க நோய் வருவதற்கு முன்பே கோமாரி நோய் தடுப்பூசியை ஆண்டுக்கு இரு முறை போட வேண்டும். பண்ணையிலிருக்கும் மாடுகளுக்கு கோமாரி நோய்க்கான முதல் தடுப்பூசியினை மூன்றாம் மாத வயதிலும், இரண்டாம் தடுப்பூசியினை முதல் தடுப்பூசி கொடுத்து 30 நாள் கழித்தும் கொடுக்கவேண்டும். பிறகு ஆறு மாதத்திற்கு ஒரு முறை அதாவது ஏப்ரல்- மே மாதம் தடுப்பூசியினை தொடர்ந்து அளிக்கவேண்டும். ஒரு பகுதியிலிருக்கும் அல்லது ஒரு கிராமத்திலிருக்கும் அனைத்து மாடுகளுக்கும் ஒரே சமயத்தில் தடுப்பூசி கொடுக்கவேண்டும்.



</doc>
<doc id="296765" url="https://ta.wikipedia.org/wiki?curid=296765" title="கமலாதேவி சட்டோபாத்யாய்">
கமலாதேவி சட்டோபாத்யாய்

கமலா சட்டோபாத்தியாயா ("Kamaladevi Chattopadhyay") 3 ஏப்ரல் 1903–29 அக்டோபர் 1988) என்பவர் ஒரு இந்திய சமூக சீர்திருத்தவாதி, பெண்ணியவாதி மற்றும் சுதந்திரப் போராட்ட வீரர் ஆவார். இவர் இந்திய விடுதலை இயக்கத்தில் ஈடுபட்டதற்காக நினைவு கூரப்படுகிறார். மேலும் இந்திய கைவினைப் பொருள்கள், கைத்தறி வளர்ச்சி, சுதந்திர இந்தியாவில் நாடக மறுமலர்ச்சி ஆகியவற்றிற்கு உந்து சக்தியாக இருந்தார். மேலும் கூட்டுறவு இயக்கத்தின் முன்னோடியாகவும், இந்திய பெண்களின் சமூக, பொருளாதார மேம்பாட்டுக்காக உழைத்தவர்.

சங்கீத நாடக அகாதெமியின் துணைத்தலைவர், பாரதீய நாட்டிய சங்கத்தின் தலைவர், அகில இந்திய கைவினைஞர்கள் வாரியத் தலைவர், யுனெஸ்கோவின் உறுப்பினர் எனப் பல பதவிகளை வகித்து சிறப்பாகப் பணியாற்றியவர்.

இவர் 3 ஏப்ரல் 1903 அன்று மங்களூரில் இவரது பெற்றோருக்கு நான்காவது மகளாகப் பிறந்தார். இவரின் தந்தை ஆனந்தையா தரேஸ்வர் மாவட்ட ஆட்சியராக மங்களூரில் இருந்தார், இவரின் தாயார் பெயர் கிரிஜாபாய் ஆகும்.

கமலாதேவி படிப்பில் கெட்டிக்காராக இருந்தார் இவரது பெற்றோர்களைப் பார்க்க வீட்டிற்கு வரும் மகாதேவ கோவிந்த ராணடே, கோபாலகிருஷ்ண கோகலே, ராமாபாய் ராணடே, அன்னிபெசண்ட் அம்மையார் போன்ற தலைவர்களின் உரையாடல்களைக் கேட்டு, இளம் வயதிலேயே சுதேச இயக்கத்தில் ஆர்வம் கொண்டார்.

இவர் சமசுகிருத பாரம்பரிய நாடக்கலையான கேரள- கூடியாட்டத்தை, அதில் சிறந்த ஆசிரியரும் அபிநயத்தில் சிறந்த நடன ஆசிரியரான பத்மசிறீ மணி மாதவ சாக்கியார் என்பவரின் ஊரான கிள்ளிக்குரிசிமங்களத்தில் உள்ள அவரது வீட்டில் தங்கியிருந்து கற்றார்.

இவரது இளமைக் காலம் சோகம் நிறைந்ததாக இருந்தது. இவரது முன்மாதிரியாக இருந்த இவரது அக்காள், சகுணா, அவரது இளம் வயதில் திருமணம் முடிந்த உடனேயே, இறந்து போனார். கமலாவின் தந்தை அவருக்கு ஏழு வயதிருக்கும் போதே இறந்தார்.

இவருக்கு 1917இல், 14 வயதானபோது திருமணம் நடந்தது ஆனால் இரண்டாண்டுகளில் கணவர் இறந்தார்.

இதற்கிடையில், சென்னை ராணி மேரி கல்லூரியில் தன் படிப்பைத் தொடர்ந்தார். அப்போது அவருடன் படித்த சக மாணவரான சுஹாசினி சட்டோபாத்யாவின் இளைய சகோதரி சரோஜினி நாயுடு, அறிமுகமானார். பின்னர் தங்கள் திறமையான சகோதரனான அரியை கமலாதேவிக்கு அறிமுகப்படுத்தினர். அவர் நன்கு அறியப்பட்ட ஒரு கவிஞர்- எழுத்தாளர், நடிகர் போன்ற பன்முகத்தன்மை உடையவராக இருந்தார். கலைகளில் ஈடுபாடு உடைய இருவருக்கும் நல்ல புரிதல் உண்டாயிற்று.

கமலாதேவிக்கு இருபது வயது இருக்கும்போது அரிந்திரநாத் சட்டோபாத்யாய உடன் திருமணம் நடந்த்து. இந்த விதவை திருமணத்திற்கு சமூகத்தில் எதிர்ப்பு கடுமையாக இருந்தது. இந்த தம்பதியினரின் ஒரே மகன் ராமா அடுத்த ஆண்டு பிறந்தார்.

பிற்காலத்தில் இவர் சில திரைப்படங்களில் நடித்தார். அக்காலத்தில் நல்ல குடும்ப்ப் பெண்கள் திரைப்படங்களில் நடிப்பது ஆதரிக்கப்படாத காலம் என்பது குறிப்பிடத்தக்கது. இவர் முதலில் ஊமைப்படங்களில் நடித்தார். இதில் ஒன்று கன்னடத் திரையுலகின் முதல் படமான, மிரிச்சகட்டிகா (வசந்தசேனா) (1931). இரண்டாவது படமாக தான்சேன் என்ற இந்தி படத்தில் 1943இல் நடித்தார். உடன் நடித்தவர்கள் கே.எல் சய்கல் மற்றும் குர்ஷீத் , தொடர்ந்து ஷங்கர் பார்வதி (1943), மற்றும் தான்னா பஹத் (1945) ஆகிய படங்களில் நடித்தார்.

திருமணமான பல ஆண்டுகளுக்கு பிறகு, கமலாதேவியும் அவர் கணவரும் பிரிந்தனர். கமலாதேவி விவாகரத்து பெற்றார். அந்நாளில் இது பெண்கள் பின்பற்ற அஞ்சும், தயங்கும் மிகப் புதிதான ஒரு நடைமுறை. எனவே இதைக் குறித்தும் கமலா தேவி மீது மிகுந்த விமர்சனங்கள் எழுந்தன.

அவர்களது திருமணத்திற்கு கொஞ்ச காலத்திற்கு பிறகு அரிந்திரநாத் தனது முதல் வெளிநாட்டு பயணத்தை மேற்கோண்டு, லண்டன் சென்றார். ஒரு சில மாதங்கள் கழித்து கமலாதேவி, அங்கு சென்று அவருடன் சேர்ந்தார், அவருடன் சேர்ந்து இலண்டன் பல்கலைக்கழகத்தின் பெட்ஃபோர்ட் கல்லூரியில் சமூகவியல் பாடத்தில் டிப்ளோமா பட்டம் பெற்றார்.

கமலாதேவி இலண்டனில் இருந்தபோது, இந்தியாவில் காந்தி ஒத்துழையாமை இயக்கத்துக்கு 1923இல் அழைப்புவிடுத்ததை அறிந்து இந்தியா திரும்பி, சேவாதளத்தளம் என்னும் காந்திய அமைப்பில் இணைந்தார். விரைவில் கமலாதேவி தளத்தின் மகளிர் பிரிவின் பொறுப்பாளராக ஆனார். சேவாதளத்தின் சார்பில் அனைத்திந்திய அளவில் ஆளெடுப்பது பெண்களுக்கு பயிற்சி அளிப்பது ஆகிய பணிகளில் ஈடுபட்டார்.

1926, இல் இவர் அனைத்திந்திய மகளிர் மாநாடு (AIWC) அமைப்பின் நிறுவனரான மார்கரெட் கசின்சு என்பவரை சந்தித்தார். அவரின் தாக்கத்தால் சென்னை மாகாண சட்டசபைக்கு போட்டியிட்டார். இவர்தான் இந்தியாவில் சட்டமன்றத்துக்கு போட்டியிட்ட முதல் பெண் ஆவார். இவர் தேர்தல் வேலைகளை சில நாட்கள்தான் பார்க்கதான் இயன்றது. ஆனாலும் இவர் 55 வாக்குகள் வித்தியாசத்தில் தோல்வியுற்றார்.

அடுத்த ஆண்டில், அனைத்து-இந்திய மகளிர் மாநாடு (AIWC) நிறுவப்பட அதன் முதல் அமைப்புச் செயலாளராக ஆனார். தொடர்ந்து வந்த ஆண்டுகளில், அ.இ.ம.மா. கிளைகள் நாடு முழுவதும் இயங்கத் துவங்கின, தன்னார்வ திட்டங்கள் கொண்டு மதிப்புள்ள தேசிய அமைப்பானது. கமலாதேவி, இந்தியா மட்டுமின்றி அய்ரோப்பிய நாடுகளிலும் விரிவாகச் சுற்றுப்பயணம் மேற்கொண்டு பெண்களுக்கான கல்வி, சமுதாய வளர்ச்சிக்கான திட்டங்கள் முதலியவை குறித்து ஆராய்ந்தார். அதன் பயனாக டெல்லியில் பெண்களுக்கான ஹோம் சயின்ஸ் (Lady Irvin College for Home Science) கல்லூரியை ஆரம்பித்தார்.

காந்தியடிகளால் 1930-ஆம் ஆண்டு அறிவிக்கப்பட்ட உப்பு சத்தியாகிரகக் குழு உறுப்பினர்களான ஏழு பேர்களில் இவரும் ஒருவராக இருந்து மும்பை கடற்கரையில் பெண்கள் பிரிவில் உப்பு சத்தியாக்கிரகம் செய்தார். உப்பு சத்தியாகிரகப் போராட்டத்தின்போது சுதேசி உப்பை மும்பையை பங்கு சந்தையில் விற்க முயன்றபோது கைது செய்யப்பட்டார். இதற்கு ஓராண்டு கழித்து 1936இல் காங்கிரஸ் சோசலிஸ்ட் கட்சியின் தலைவராக தேர்ந்தெடுக்கப்பட்டு, ஜெயபிரகாஷ் நாராயணன், ராம்மனோகர் லோகியா, மினுமசானி முதலிய தலைவர்களுடன் இணைந்து பாடுபட்டார்.

இரண்டாம் உலகப்போர் துவங்கிய காலத்தில் கமலாதேவி இங்கிலாந்தில் இருந்தார், அவர் உடனடியாக மற்ற நாடுகளுக்கு இந்தியாவின் நிலைமையை இந்தியாவின் பிரதிநிதியாக சென்று இந்தியாவின் விடுதலைக்கு ஆதரவைத் திரட்டினார்.

இந்தியா சுதந்திரமடையும்போது இந்தியா – பாகிஸ்தான் என இரண்டு நாடுகளான பிரிந்தன. இதனையொட்டி நாட்டில் இந்து –முஸ்லீம் கலவரம் ஏற்பட்டது. இக்கலவரத்தில் பல்லாயிரம்பேர் படுகொலை செய்யப்பட்டனர். ஏராளமானவர்கள் படுகாயமடைந்தனர். பல லட்சம் இந்துக்களும், முஸ்லீம்களும் அகதிகளாக்கப்பட்டனர். இந்த வேளையில் மக்களுக்கு பரிதாபாத் நகரத்தில் சேவை மையம் அமைத்து 50,000 மக்களுக்கு மருத்துவ உதவியும், உணவு வசதியும், தங்குமிடமும் செய்து கொடுத்தார்.

இவ்வாறு மக்கள் மறுவாழ்வுக்கும் அதே சமயம் அவர்கள் இழந்த கைவினைத் தொழிலுக்கு உதவும் பணியினை இரண்டாம் கட்டமாக தொடங்கினார். இந்திய கைவினைப் பொருள்கள் மற்றும் கைத்தறி ஆகியவற்றிற்கு சுதந்திரத்திற்கு பிந்தைய காலத்தில் பெரும் புத்துயிர் அளிக்க வேண்டும் என பொறுப்பெடுத்து நவீன இந்தியாவில் அதன் மிகப்பெரிய மரபை காக்க பாடுபட்டார்.

இவரது பணிகளை அங்கீகரிக்கும் விதமாக இந்திய அரசு பத்ம பூசன் விருதை 1955இல் அளித்தது. பின்னர் இரண்டாவது மிக உயரிய விருதான, பத்ம விபூசன் விருதை 1987லிலும், ராமன் மகசேசே விருதை 1966இல் பெற்றார். மேலும் சங்கீத் நாடக அகாடமி விருது , இசை, நடனம், நாடகம் ஆகியவற்றுக்காக இந்தியாவின் தேசிய அகாடமி, 1974 இல் வாழ்நாள் சாதனைக்கான விருது வழங்கியது.

யுனெஸ்கோ அமைப்பு கைவினைப். ஊக்குவிக்கும் இவரது பணிகளுக்காக 1977 இல் விருது வழங்கியது. சாந்தி நிகேதனும், அதன் மிக உயர்ந்த விருதை அளித்து இவரைப் பாராட்டியது.


கலைத் துறையிலும் ஆர்வம் கொண்ட ‘பெண் உரிமைப் போராளி’ கமலாதேவி!


</doc>
<doc id="296769" url="https://ta.wikipedia.org/wiki?curid=296769" title="அசுடெக் பேரரசு">
அசுடெக் பேரரசு

மெக்சிகா அசுடெக் பேரரசு ("Aztec Empire") அல்லது மும்மடி கூட்டணி மூன்று நவ்வா நகர அரசுகளின் ("ஆல்தெபெட்டில்") கூட்டணியாகும்; மெக்சிக்கோ-டெனோச்டீட்லான், டெக்ச்கோகோ, மற்றும் இட்லாகோபான் நகர அரசுகளின் கூட்டணியாகும். இந்த மூன்று நகர அரசுகளும் மெக்சிக்கோ பள்ளத்தாக்கிலும் அடுத்த பகுதிகளையும் 1428 முதல் ஆண்டு வந்தன. 1521இல் எர்னான் கோட்டெஸ் தலைமையிலான எசுப்பானிய "வெற்றியாளர்களும்" அவர்களது உள்ளூர் தோழமைகளும் தோற்கடிக்கும் வரை இவ்வாட்சி நிலைபெற்றிருந்தது. 

அசுகபோட்சால்கோ நகர அரசுக்கும் அதன் முன்னாள் மாகாணங்களுக்கும் இடையே எழுந்த உள்நாட்டுப் போரில் வெற்றி பெற்ற கூட்டத்தால் இந்தக் கூட்டணி நிறுவப்பட்டது. தன்னாட்சியுடைய மூன்று நகர அரசுகளின் கூட்டணியாக துவக்கத்தில் திட்டமிடப்பட்டபோதும் டெனோச்டீட்லான் முதன்மையான படைத்துறை கூட்டாளியாக விளங்கியது. 1520இல் எசுப்பானியர்கள் வந்தடைந்தபோது, கூட்டணியின் நிலப்பகுதியை டெனோச்டீட்லான் தான் செயற்பாட்டளவில் ஆண்டு வந்தது; மற்றக் கூட்டாளிகள் துணைப்பொறுப்புகளையே வகித்தனர். 
இக்கூட்டணி உருவான பின்னர் கைப்பற்றும் வண்ணம் பல போர்களை நடத்தி தனது ஆட்பகுதிகளை விரிவாக்கியது. உச்சத்தில் இருந்தபோது பெரும்பாலான மத்திய மெக்சிக்கோவை ஆண்டு வந்தது; தொலைவில் இருந்த தற்கால குவாத்தமாலாவின் எல்லையிலிருந்த, இடையமெரிக்கப் பண்பாட்டுப் பகுதியான சோகோனோச்கோ மாகாணத்தையும் தன்னாட்சியில் கொண்டு வந்தது. இந்த ஆட்சியை வரலாற்றாசிரியர்கள் "தலைமையேற்பு" அல்லது "மறைமுக" ஆட்சியாக விவரிக்கின்றனர். கூட்டணிக்கு அரையாண்டுக்கொருமுறை திறை செலுத்தவும் அசுடெக் பேரரசுக்குத் தேவைப்பட்டபோது படைகளை அனுப்பவும் உடன்பட்டால், கைப்பற்றப்பட்ட நகரங்களின் ஆட்சியாளர்கள் அதிகாரத்துடன் செயல்பட அனுமதிக்கப்பட்டனர். இதற்கு மாற்றாக, கூட்டணி அரசு பாதுகாப்பையும் அரசியல் நிலைத்தன்மையையும் அளித்தது. இந்த அரசியலமைப்பு பரந்த நிலப்பகுதியில் பொருளியல் ஒத்துழைப்பிற்கு வழிவகுத்த அதேசமயம் குறிப்பிடத்தக்க உள்ளூர் தன்னாட்சியை வழங்கியது. 

இந்தப் பேரரசின் சமயக் கொள்கை பல கடவுட் கொள்கையைத் தழுவியது. மெக்சிகா அசுடெக்கின் போர்க்கடவுள் "உய்ட்சிலோபோச்ட்லி"யை முதன்மை கடவுளாக வழிபட்டனர். கைப்பற்றபட்ட நகர அரசுகளிலும் அவர்களது கடவுள்களை வணங்க சுதந்திரம் வழங்கப்பட்டது; அவர்களது கடவுள்களுடன் உய்ட்சிலோபோச்ட்லியும் சேர்க்கப்பட வற்புறுத்தப்பட்டனர்.



</doc>
<doc id="296772" url="https://ta.wikipedia.org/wiki?curid=296772" title="கம்பு நேப்பியர் ஒட்டுப்புல்">
கம்பு நேப்பியர் ஒட்டுப்புல்

கம்பு நேப்பியர் ஒட்டுப்புல், தீவனக்கம்பு மற்றும் நேப்பியர் புல் ஆகிய இரண்டு புல் இனங்களை ஒட்டு சேர்த்து உருவாக்கப்பட்டது. இப் புற்கள், பூச்சி மற்றும் நோய் எதிர்ப்பு தன்மை கொண்டவை. கம்பு நேப்பியர் ஒட்டுப்புல்லில் ஆக்சலேட்டு என்ற நச்சுப்பொருள் அதிகமாக இருப்பதால் இத்தீவனத்துடன் 5 கிலோ பயறு வகை தீவனத்தை கலந்தோ, சுண்ணாம்பு தண்ணீர் அல்லது தாது உப்பு கலவையை கலந்தோ கால்நடைகளுக்கு கொடுக்க வேண்டும். கம்பு நேப்பியர் ஒட்டுப்புல், அதிகத் தூர்களுடன் வளரக்கூடிய ஒரு பல்லாண்டு தீவனப் பயிராகும். ஆண்டுக்கு ஏழு முறை அறுவடை செய்யலாம். இதனால் ஏக்கருக்கு 350 முதல் 400 டன் அளவுக்கு மகசூல் பெறலாம். தமிழ்நாடு வேளாண்மைப் பல்கலைக்கழகத்தால் வெளியிடப்பட்ட கம்பி நேப்பியர் ஒட்டுப்புல்லை (சி.என். 4 ரகம்) கால்நடைகளுக்கு கொடுப்பதால் பால் உற்பத்தியைப் பெருக்கலாம்.




</doc>
<doc id="296775" url="https://ta.wikipedia.org/wiki?curid=296775" title="நீலக் கொழுக்கட்டைப்புல்">
நீலக் கொழுக்கட்டைப்புல்

நீலக் கொழுக்கட்டைப்புல் வறண்ட நிலங்களில் நீர்ப்பாசனம் அளிக்கப்படும்போது நன்றாக வளரக்கூடியப் பயிராகும். இது வறட்சிகளை தாங்கி வளரும் புல் வகையாகும். ஒரு எக்டேர் நிலத்திற்கு 6-8 கிலோ விதைகள் தேவைப்படும். விதைப்பு செய்து 70-75 நாட்கள் கழித்து முதல் அறுவடையும் பிறகு 4-6 முறையும் இப்பயிரை அறுவடை செய்யலாம். ஒரு எக்டேர் நிலத்தில் வருடத்திற்கு 40 டன்கள் வரை சாகுபடி செய்யலாம். 



</doc>
<doc id="296777" url="https://ta.wikipedia.org/wiki?curid=296777" title="கொழுக்கட்டைப்புல்">
கொழுக்கட்டைப்புல்

கொழுக்கட்டைப்புல் (Cenchrus ciliaris, fox tail grass, buffel grass) சுண்ணாம்புச்சத்து நிறைந்துள்ள நிலங்களில் மட்டுமே வளரக் கூடியது. இது, வறட்சி வெப்பத்தைத் தாங்கி வளரக்கூடியது. கால்நடைகளுக்குத் தீவனமாகக் கொடுக்க உகந்தது. காங்கேயம், வெள்ளக்கோயில், மூலனூர், ஒட்டன்சத்திரம் பகுதிகளில் கொழுக்கட்டைப்புல் நன்றாக வளரும். நல்ல நிலத்தில் இப் புற்கள் முழங்கால் உயரத்திற்கு மேலாக வளரக் கூடியது.


</doc>
<doc id="296779" url="https://ta.wikipedia.org/wiki?curid=296779" title="இலித்தியம் ஐதராக்சைடு">
இலித்தியம் ஐதராக்சைடு

இலித்தியம் ஐதராக்சைடு "(Lithium hydroxide)" என்பது LiOH என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். வெண்மை நிறத்துடன் காணப்படும் இச்சேர்மம் நீருறிஞ்சும் திறன் கொண்ட படிகமாகக் காணப்படுகிறது. தண்ணீரில் நன்றாகவும் எத்தனாலில் சிறிதளவும் இலித்தியம் ஐதராக்சைடு கரைகிறது. காரவுலோக ஐதராக்சைடுகளில் மிகவும் வலிமை குறைந்த காரமாக இது செயல்படுகிறது. வர்த்தகரீதியாக இச்சேர்மம் நீரிலி வகையாகவும் ஒருநீரேற்று வடிவிலும் கிடைக்கிறது. இவ்விரண்டுமே வலிமையான காரங்களாகும்.

இலித்தியம் கார்பனேட்டு மற்றும் கால்சியம் ஐதராக்சைடு சேர்மங்கள் இணைந்து இரட்டை இடப்பெயர்ச்சி வினையின் மூலமாக இலித்தியம் ஐதராக்சைடை உருவாக்குகின்றன.

தொடக்கத்தில் உற்பத்தியாகும் நீரேற்றானது வெற்றிடத்தில் 180 பாகை செல்சியசு வெப்பநிலைக்கு சூடுபடுத்தி நீர்நீக்கம் செய்யப்படுகிறது.
ஆய்வகத்தில் இலித்தியம் அல்லது இலித்தியம் ஆக்சைடுடன் தண்ணீர் சேர்த்து வினைப்படுத்துவதால் இலித்தியம் ஐதராக்சைடு தோன்றுகிறது. இவ்வினைக்கான சமன்பாடுகள் இங்கு தரப்பட்டுள்ளன.:

குறிப்பாக இவ்வினைகள் தவிர்க்கப்படுகின்றன. 
இலித்தியம் கார்பனேட்டு பரவலாகப் பயன்படுத்தப்பட்டாலும் இலித்தியம் ஐதராக்சைடு சேர்மமே இலித்தியம் உப்புகள் தயாரிப்பதற்கான முன்னோடியாக பயன்படுத்தப்படுகிறது. எ.கா:

இலித்தியம் மசகு தயாரிப்பதற்கு இலித்தியம் ஐதராக்சைடு பிரதானமாக பயன்படுத்தப்படுகிறது. இலித்தியம் சிடியரேட்டு என்ர மசகு மிகவும் பிரபலமானதொரு மசகு ஆகும். தண்ணீர் மீதான உயர் எதிர்ப்பு தன்மை காரணமாகவும் உயர் மற்றும் தாழ் வெப்பநிலைகளில் மிகவும் உபயோகமுள்ளதாகவும் இருப்பதால் இம்மசகு எண்னெய் பொதுப் பயன்பாட்டு உயவு எண்ணெயாகப் பயன்படுத்தப்படுகிறது. 

விண்கலன்கள், நீர்மூழ்கிக்கப்பல்கள் மற்றும் சுவாசக் கருவிகள் போன்றவற்றிற்குத் தேவையான சுவாசக் காற்றை தூய்மைப்படுத்தும் அமைப்புகளில் இலித்தியம் ஐதராக்சைடு பயன்படுத்தப்படுகிறது. இலித்தியம் கார்பனேட்டு மற்றும் தண்ணீரை உருவாக்குவதன் மூலம் வெளிவிடப்படும் கார்பன் டை ஆக்சைடை இச்சேர்மம் நீக்குகிறது.:
அல்லது, 

நீரிலி வகை இலித்தியம் ஐதராக்சைடு அதனுடைய குறைவான எடை மற்றும் குறைவான நீர் உற்பத்தித் திறன் போன்ற காரனங்களால் விண்கலன் சுவாசக் கருவிகளில் பயன்படுத்தப் பரிந்துரைக்கப்படுகிறது. ஒரு கிராம் நீரிலி வகை இலித்தியம் ஐதராக்சைடு 450 செ.மீ3 கார்பன் டை ஆக்சைடை வெளியேற்றுகிறது. ஒரு நீரேற்றானது 100 -110 பாகை செல்சியசு வெப்பநிலையில் அதனுடைய தண்ணீரை இழக்கிறது. 

வெப்பநிலை மாற்றும் ஊடகம் மற்றும் சேமிப்புமின்கல மின்பகுளியாகவும் இச்சேர்மம் பயன்படுத்தப்படுகிறது. இது மட்பாண்டத் தொழில் மற்றும் சில வகை சிமெண்ட் கலவைகளிலும் பயன்படுத்தப்படுகிறது. அழுத்த நீர் உலைகளிலும் இலித்தியம் ஐதராக்சைடு பயனாகிறது. 

2012 ஆம் ஆண்டில் இலித்தியம் ஐதராக்சைடு ஒரு டன் சுமார் 5000 முதல் 6000 அமெரிக்க டாலர்கள் வரை விற்பனை செய்யப்பட்டது.



</doc>
<doc id="296780" url="https://ta.wikipedia.org/wiki?curid=296780" title="பாலன்பூர் வட்டம்">
பாலன்பூர் வட்டம்

பாலன்பூர் வட்டம், இந்திய மாநிலமான குஜராத்தின் பனாஸ்காண்டா மாவட்டத்தில் உள்ள நிருவாகப் பகுதியாகும். இந்த வட்டத்தில் பாலன்பூர் நகரம் உள்ளது. இந்த வட்டத்துக்குள் 117 ஊர்கள் இடம்பெற்றுள்ளன.

தனேரா, வட்காம், பாலன்பூர் ஆகிய சட்டமன்றத் தொகுதிகளில் இந்த வட்டத்தில் உள்ள ஊர்கள் அடங்குகின்றன. பனாஸ்காண்டா, பத்தான் ஆகிய மக்களவைத் தொகுதிகளிலும் உள்ளது.

இந்த வட்டத்தில் உள்ள ஊர்கள் கீழே பட்டியலிடப்பட்டுள்ளன.



</doc>
<doc id="296782" url="https://ta.wikipedia.org/wiki?curid=296782" title="முன்னறிவாக்கம்">
முன்னறிவாக்கம்

முன்னறிவாக்கம் (ஆங்கிலம்: Forecasting) என்பது கடந்த மற்றும் நிகழ் கால நிலையைப் பகுப்பாய்வு செய்து எதிர்கால நிலையைக் கணிக்கும் ஒரு முறையாகும். உலகம் எல்லாம் பொதுவாக அனைத்து தொழிலிலும் இந்த முன்னறிவாக்க முறையைப் பயன்படுத்தி எதிர்கால தேவைகளைக் கணக்கெடுக்கும் முறையாக ஏற்றுகொள்ளப்பட்டுள்ளது. இது பெரும்பாலும் புள்ளியியல் முறையினை பயன்படுத்தியே கணிக்கப்படுகிறது.

இக்கட்டு மற்றும் சீரின்மை, முன்னறிவாக்கத்தின் ஒரு முக்கிய அங்கமாகும். பொதுவாக முன்னறிவாக்கத்துடன் அதன் சீரின்மையையும் கூடவே குறிப்பிடுவது வழக்கமான ஒன்றாகும். எப்படியாயினும், முன்னறிவாக்கம் மிகச்சரியானதாக இருக்க பகுப்பாய்விற்கு உட்படுத்தப்படும் தரவுகள் எப்பொழுதும் முறைப்படுத்தப்பட்டதாக இருக்க வேண்டும். 

இந்த முறையில் கடந்த கால தரவுகள் அனைத்தின் இடைநிலை (mean) மதிப்பையே எல்லா எதிர்கால மதிப்பிற்கு கணிப்பதாகும். இந்த முறையில் கடந்த கால தரவு இருக்கும் எந்த ஒரு விடயத்தையும் முன்னறிவாக்கம் செய்ய இயலும்.

காலத் தொடர்ச்சி குறிப்பீட்டில் :

formula_1 

இங்கு formula_2 கடந்த கால தரவாகும்.


</doc>
<doc id="296783" url="https://ta.wikipedia.org/wiki?curid=296783" title="புதிய காற்று (1975 திரைப்படம்)">
புதிய காற்று (1975 திரைப்படம்)

புதிய காற்று 1975 ஆம் ஆண்டு வெளிவந்த ஈழத்து தமிழ்த் திரைப்படம். தொழிற்சங்கத் தலைவர்களில் ஒருவரான வி. பி. கணேசன் தயாரிப்பில் வெளிவந்த முதலாவது திரைப்படம் இதுவாகும். எஸ். இராமநாதன் இத்திரைப்படத்தை இயக்கினார்.

வி. பி. கணேசன் கதாநாயகனாகவும், பிரபல சிங்களத் திரைப்பட நடிகை பரீனா லை கதாநாயகியாகவும் நடித்தனர். இவர்களுடன் நகைச்சுவை நடிகர் எஸ். ராம்தாஸ், மற்றும் டீன் குமார், எஸ். என். தனரத்தினம், கே. ஏ. ஜவாஹர், சிலோன் சின்னையா, செல்வம் பெர்னாண்டோ உட்படப் பலர் நடித்தனர். திரைக்கதையை பிரபல மலையக எழுத்தாளர் தெளிவத்தை ஜோசப் எழுதினார்.

டீ. எஃப். லத்தீபின் இசையமைப்பில் வி. முத்தழகு, கலாவதி சின்னசாமி, சுண்டிக்குளி பாலச்சந்திரன், சுஜாதா அத்தநாயக்க, புத்தூர் கனகாம்பாள் சதாசிவம், ஏ. ஈ. மனோகரன் ஆகியோர் பாடினர். பாடல்களை கண்ணதாசன் ("மே தினம்" என்ற பாடல்), பூவை செங்குட்டுவன் ("ஓ என்னாசை"), மற்றும் சாது, கௌரி ஆகியோர் எழுதினர்.

மலைநாட்டில் 1975 ஏப்ரல் 20 அன்று படப்பிடிப்பு ஆரம்பமானது. அதனைத் தொடர்ந்து யாழ்ப்பாணம், மட்டக்களப்பு, வவுனியா, கொழும்பு எனப் பல பகுதிகளிலும் படப்பிடிப்பு நடத்தப்பட்டு ஐந்து மாதங்களில் படம் திரையிடப்பட்டது.



</doc>
<doc id="296786" url="https://ta.wikipedia.org/wiki?curid=296786" title="கமலா சகானி">
கமலா சகானி

கமலா சகானி "(Kamala Sohonie)" (1912–1998) ஓர் இந்திய உயிர்வேதியியலளர் ஆவார். அறிவியல் புலத்தில் முதன்முதலாக முனைவர் பட்டம் பெற்ற இந்தியப் பெண்மணி இவரே.

கமலா சகானி 1912 இல் பிறந்தார். இவரதந்தையார் நாராயன ராவ் பாகவதர் ஒரு வேதியியலாலர். கமலா பம்பாய் (மும்பை) பல்கலைக்கழகத்தில் இயற்பியலிலும் வேதியியல்லும் இள்வல் பட்டம் பெற்றார். இவர் ஆய்வு உதவிக்காக இந்திய அறிவியல் கழகத்தில் விண்ணப்பித்துள்ளார். ஆனால் இவரது விண்ணப்பம் அன்றைய இயக்குநர் சி. வி. இராமனால் பெண்களுக்கு ஆராய்ச்சி தகுதி இல்லையென ஏற்கப்படவில்லை. பின்னர் ஓராண்டுக்கு இவர் தகுதிகாண் நிலையில் வைக்கும் கட்டுத்தளையோடு அங்கே ஆய்வு செய்ய ஏற்கப்பட்டுள்ளார்.

இராமனின் கட்டுத்தளைகளையேற்று 1933 இல் இந்திய அறிவியல் நிறுவனத்தில் பணியேற்றுள்ளார். இவ்ரது வழிகாட்டி சிறீ. சிறீனிவாசய்யா. பேர. இராமன் இவரது தகுதி கண்டு வியந்து மேலும் தொடர்ந்து ஆய்வில் தொடர ஏற்பு அளித்துள்ளார். இவர் உணவுப்பொருள்களில் உள்ள புரதங்களைக் குறித்து ஆய்வு மேற்கொண்டுள்ளார். இது இவருக்கு உயிர்வேதியியல் முதவர் பட்டத்திற்கு வழிவகுத்துள்ளதுnd. பிறகு இவர் முனைவர் டெரிக் இரிச்சுட்டரின் க்கிழ் ஆய்வு செய்ய கேம்பிரிட்ஜ் பல்கலைக்கழகத்தால் அழைக்கப்பட்டுள்ளார். பின்னர் இவர் உயிர்வேதியியலாலர் இராபின் கில்லிடம் ஆய்வு செய்து உயிர்க்கல நொதியான சைட்டொகுரோம் சி யைக் கண்டுபிடித்துள்ளார். இந்த ஆய்வுக்காக கேம்பிரிட்ஜ் பல்கலைக்கழகத்தில் இருந்து இவர் தன் முனைவர் பட்டத்தைப் பெற்றுள்ளார். இவர் ஆய்வு முடிபுகள் சுருக்கமாக 40 பக்கங்கள் அளவில் அமைந்தது.

கமலா 1939 இல் இந்தியாவுக்குத் திரும்பினர். இவர் புது தில்லி சீமாட்டி ஆர்டிஞ்சே மருத்துவக் கல்லூரியில் பேராசிரியராகவும் துறைத்தலைவராகவும் அமர்த்தப்பட்ட்டார். பின்னர், குன்னோர் ஊட்டச் சத்து ஆய்வகத்தில் பணிபுரிந்தார். சகானியை 1947 இல் மண்ந்த பிறகு, இவர் பம்பாய்க்கு (மும்பைக்கு) இடம்பெயர்ந்தார். பாமாய் அரசு அறிவியல் நிறுவனத்தில் உயிர்வேதியியல் துறையில் பேராசிரியராகச் சேர்ந்தார. அங்கு இவர் பருப்புகளின் ஊட்டக் கூறுபாடுகள் பற்றிய ஆய்வில் ஈடுபட்டார். இவர் குழந்தைகளுக்கன அரிய ஊட்டச் சத்தான நீரா பற்றிய ஆய்வுக்காக குடியரசுத் தலைவர் விருதைப் பெற்றார். இவர் பங்களூரு இந்திய அறிவியல் கழகத்தில் இயக்குராக பணிபுரிந்துள்ளார்.

கமலா சகானி புது தில்லி இந்திய மருத்துவாஅராய்ச்சி மன்றம் நிகழ்த்திய விழாவில் பாராட்டப்பட்டுத் திரும்பியதும் உடல்நல்ம் குலையவே விரைவில் இரப்பெய்தினார்.


</doc>
<doc id="296787" url="https://ta.wikipedia.org/wiki?curid=296787" title="அசுடெக் பேரரசை எசுப்பானியர் கைப்பற்றுதல்">
அசுடெக் பேரரசை எசுப்பானியர் கைப்பற்றுதல்

அசுடெக் பேரரசை எசுப்பானியர் கைப்பற்றுதல் ("Spanish conquest of the Aztec Empire", பெப்ரவரி 1519இல் துவங்கியது) அமெரிக்காக்களில் எசுப்பானியக் குடியேற்றத்தில் மிகவும் முதன்மையான நிகழ்வுகளில் ஒன்றாகும். இதன்மூலம் எசுப்பானியா அசுடெக்குகளை அடக்கியதும் மத்திய மெக்சிக்கோவை கைப்பற்றியதும் முக்கிய தாக்கங்களாகும்.

711 முதல் ஐபீரிய மூவலந்தீவில் ஆட்சி புரிந்துவந்த முசுலிம்களை தோற்கடித்து மீள்பற்றுகை நிகழ்த்திய கிறித்தவர்களின் பின்னணியில் இந்த கைப்பற்றுகையும் கவனிக்கப்பட வேண்டும்.எசுப்பானியாவின் இந்த முயற்சிகள் கரிபியனில் கொலம்பசு நிரந்தர ஐரோப்பிய குடியேற்றங்களை நிறுவியதைத் தொடர்ந்து அங்கும் பரவியது. ஏற்கெனவே இருந்த எசுப்பானியப் பகுதிகளை அடித்தளமாகக் கொண்டு புதிய பகுதிகளை கண்டறியவும் கைப்பற்றவும் குடியேற்றங்களை நிறுவவும் எசுப்பானியா "ஊடுருவாளர்களை" (entradas) அனுப்பியது. 1519ஆம் ஆண்டின் கோட்டெசு தேடல்குழுவில் இருந்தோர் அதற்கு முன்னதாக சண்டை எதையும் கண்டதில்லை. கோட்டெசும் அதற்கு முன்னர் சண்டை எதற்கும் தலைமை ஏற்றதில்லை. இருப்பினும் கரீபியனிலும் மத்திய அமெரிக்காவிலும் தேடலில் ஈடுபட்டிருந்த புதியத் தலைமுறை எசுப்பானியர்கள் வியூகமைப்பதிலும் வெற்றிக்கான வழிமுறைகளையும் கற்றனர். மெக்சிக்கோவின் கைப்பற்றுகை முன்னதாக நிறுவப்பட்டிருந்த செயல்முறைகளைப் பின்பற்றியது. 

இந்த எசுப்பானிய போர் முயற்சி பெப்ரவரி 1519இல் தொடங்கியது. ஆகத்து 13, 1521இல் எர்னான் கோட்டெஸ் தலைமையிலான எசுப்பானியப் படைகளும் சிகொடென்காட்டில் தலைமையிலான உள்ளூர் இட்லாக்சுகலான் படைகளும் கூட்டாக இணைந்து அசுடெக் பேரரசின் தலைநகரமான டெனோச்டீட்லானையும் பேரரசர் குயுடெமோக்கையும் பிடித்தபிறகு வெற்றி பெற்றதாக அறிவிக்கப்பட்டது. 

இந்தப் போரின்போது கோட்டெசிற்கு அசுடெக்குகளுக்கு எதிரிகளும் பல குறுமன்னர்களும் ஆதரவளித்தனர். குறிப்பாக டோடொனாக், இட்லாக்சுகால்டெகா, டெக்கோகேன்கள், மற்றும் டெக்கோகோ ஏரியின் கரையிலிருந்த நகர அரசுகள் உதவி புரிந்தன. இந்தக் கூட்டணிப் படைகள் முன்னேறியபோது பலமுறை எதிராளிகளால் திடீரென வழிமறுக்கப்பட்டனர். எட்டு மாத சண்டைகளுக்கும் உரையாடல்களுக்கும் பின்னர் பேரரசர் மோக்டெசுமா அனுமதி பெற்று கோட்டெசு நவம்பர் 8, 1519 அன்று தலைநகர் டெனொச்டீட்லான் வந்தடைந்தார். அங்கு தங்கியிருந்தபோது வெராகுரூசில் இருந்த தனது படைவீரர்கள் அசுடெக்கின் தாகுத்தலில் இறந்ததை அறிந்த கோட்டெசு பேரரசரை அவரது அரண்மனையிலேயே சிறைபிடித்து அவர் மூலமாகவே பல மாதங்கள் ஆட்சி புரியத் தொடங்கினார். உள்ளூர் அரசரை கைப்பற்றுவதை எசுப்பானியர்கள் கரீபியனில் ஓர் செய்முறையாகவே வைத்திருந்தனர். முசுலிம்களிடமிருந்து தங்கள் நிலப்பகுதியை மீள்பற்றுகை செய்த காலத்திலிருந்தே இத்தகைய முறைகளை எசுப்பானியர்கள் பின்பற்றியிருந்தனர்.

கோட்டெசு டெனோச்டீட்லானை நீங்கியபோது பெத்ரோ டெ அல்வராடொ தலைமையேற்றார். அல்வராடொ தலைநகரில் பெரும் விழாவொன்றை நிகழ்த்த அசுடெக்குகளுக்கு அனுமதி வழங்கினார்; முன்பு சோலுலாவில் நிகழ்த்திய இனப்படுகொலை போன்று இங்கும் நகரச் சதுக்கத்தை சூழ்ந்து கொண்டாடிக்கொண்டிருந்த அசுடெக் மக்களை கொன்று குவித்தார். இந்த இனப்படுகொலை கோட்டெசின் வாழ்க்கை வரலாற்றில் விவரமாக பதியப்பட்டுள்ளது. டெனோச்டீட்லானின் முதன்மைக் கோவிலில் நடந்த இந்த இனப்படுகொலையைத் தொடர்ந்து உள்ளூர் மக்கள் கிளர்ந்தெழுந்தனர். புரட்சியாளர்களை அமைதிபடுத்த முயன்ற மோக்டெசுமா வீசப்பட்ட ஆயுதமொன்றால் கொல்லப்பட்டார். இதனால் ஊர் திரும்பிய கோட்டெசு சூன் 1520இல் தலைநகரிலிருந்து போராடித் தப்பிச் சென்றனர். இருப்பினும் எசுப்பானியர்களும் இட்லாக்சுகலான் படைகளும் மீண்டும் வலு பெற்று தாக்கினர்; இவர்களின் முற்றுகையால் ஓராண்டுக்குப் பிறகு ஆகத்து 13, 1521இல் டெனோச்டீட்லான் வீழ்ந்தது. 

அசுடெக் பேரரசின் வீழ்ச்சி எசுப்பானியாவின் கடல்கடந்த பேரரசு, புதிய எசுப்பானியா உருவாகக் காரணமானது. இதுவே பின்னாளில் மெக்சிக்கோ ஆனது.



</doc>
<doc id="296794" url="https://ta.wikipedia.org/wiki?curid=296794" title="ஓமி கே பாபா">
ஓமி கே பாபா

ஓமி கே பாபா ("Homi K Bhabha" பிறப்பு 1949) ஆனே எப் ரோத்தன்பெர்க் ஆங்கிலப் பேராசிரியராகவும் அமெரிக்க இலக்கியப் பேராசிரியராகவும் ஆர்வர்டு பல்கலைக் கழகத்தில் மாந்தவியல் நடுவத்தின் இயக்குநராகவும் உள்ளார்.
பின்னைக் குடியேற்றவியல் ஆய்வில் நன்கு அறியப்பட்டவர். இந்திய நடுவணரசு இவருக்கு 2012 இல் பத்ம பூசண் விருது வழங்கிக் கவுரவித்தது.

மும்பையில் பார்சிக் குடும்பத்தில் பிறந்த ஓமி பாபா மும்பை எல்பின்சுடன் கல்லூரியிலும் பின்னர் ஆக்சுபோர்டில் கிறித்தவ சர்ச்சில் கல்லூரியிலும் ஆங்கில இலக்கியம் படித்தார். காலனிய மக்களின் நாகரிகம், பண்பாடு, அடையாளங்கள், தடைகள், சிக்கல்கள் ஆகியன பற்றிய சில நூல்கள் எழுதியுள்ளார்.

ஓமி கே பாபாவின் தூரத்து உறவினர் அணுவியல் அறிஞர் ஓமி பாபா ஆவார்.




</doc>
<doc id="296801" url="https://ta.wikipedia.org/wiki?curid=296801" title="கொடியாங்">
கொடியாங்

கொடியாங் ("Kodiang") மலேசியா, கெடா மாநிலத்தின் குபாங் பாசு மாவட்டத்தில் உள்ள ஒரு சிறு நகரம். இந்த நகரம் பெர்லிஸ் மாநிலத்தின் தலைநகரமான ஆராவ் நகருக்கு மிக அருகாமையில் 5 கி.மீ. தொலைவில் உள்ளது. அந்த வகையில் கெடா, பெர்லிஸ் மாநிலங்களின் எல்லையோர நகரமாகவும் விளங்குகின்றது.

மலேசியாவில் மிகப் பழைமை வாய்ந்த வரலாற்றுப் படிவங்களைக் கொண்ட நகரங்களில் கொடியாங் நகரமும் ஒன்றாகும். பூஜாங் பள்ளத்தாக்கை ஆய்வு செய்த வரலாற்று அறிஞர்கள் கொடியாங் நகரிலும் மிகப் பழமையான மண்பாத்திரங்களை அகன்று எடுத்துள்ளனர். 

டாக்டர் வான் ஸ்டேயின் காலன்பெல்ஸ் "(Dr van Stein Callenfels)," பி.எஸ்.ஆர். வில்லியம்ஸ் ஹண்ட் "(P.S.R. Williams-Hunt)," பி.ஏ.வி. பீகோக் "(B.A.V. Peacock)," லியோங் சாவ் ஹெங் "(Leong Sau Heng)," போன்ற வரலாற்று அறிஞர்கள் மலாயாவில் தொல்பொருள் ஆய்வுகள் செய்தவர்கள் ஆகும்.

கொடியாங் எனும் பெயர் தாய்லாந்து மொழியில் இருந்து வந்து இருக்கலாம் என்று நம்பப் படுகிறது. தாய்லாந்து மொழியில் "’கொ’" என்றால் தீவு அல்லது காட்டுப்புதர். "‘டியாங்’" என்றால் சிவப்பு நிறம். கொ டியாங் எனும் இரு சொற்களையும் இணைக்கும் போது கொடியாங் எனும் தனிச்சொல் உருவாகிறது. "சிவப்பு நிறத் தீவு" அல்லது "சிவப்பு நிறக் காட்டுப்புதர்" என்றும் பொருள் கொள்கிறது.
கொடியாங் சிறுநகரத்தின் பழைய பெயர் கம்போங் கொடியாங் லாமா "(Kampung Kodiang Lama)." மலாய் மொழியில் "பழைய கொடியாங் லாமா" என்று பொருள்படும். ஜித்ராவில் இருந்து கொடியாங் சிறுநகரத்திற்கு வரும் வழியில் சிம்பாங் அம்பாட் எனும் இடத்தில் தான் இந்தக் கொடியாங் லாமா இருக்கிறது. அந்த இடத்திற்கு புக்கிட் கெப்லு என்றும் மற்றொரு பெயரும் உண்டு. இங்குதான் மலேசியப் புகழ் கெர்பாவ் குகையும் "(Gua Kerbau)" உள்ளது.

கொடியாங் லாமாவில் மலாய்க்காரர்கள் மிகுதியாக வாழ்கின்றனர். பெரும்பாலோர் நெல் சாகுபடி, ரப்பர் மரம் சீவுதல், காய்கறிகள் பயிரிடுதல் போன்ற விவசாயத் தொழில்களில் ஈடுபட்டுள்ளனர். சீனர்கள் சிறு வியாபாரத் தொழில்களில் ஈடுபட்டுள்ளனர். இந்தியர்களை மிக அரிதாகக் காண முடியும். இங்கு நிறைய நெல் வயல்கள் உள்ளன. அதே சமயத்தில் ஆங்காங்கே சிறிய பெரிய சுண்ணாம்புக் குகைக் குன்றுகளும் உள்ளன. இந்தக் குன்றுகள் 300 லிருந்து 500 மில்லியன் ஆண்டுகள் பழைமை வாய்ந்தவையாகும்.

கெர்பாவ் எனும் எருமைக் குகை "(Gua Kerbau)" பல வரலாற்றுப் படிவங்களைக் கொண்டுள்ளது. இங்குள்ள சுண்ணாம்புக் குகைக் குன்றுகளில் இன்னும் சில குகைகளும் உள்ளன. கோங் குகை "(Gua Gong)," மீன் குகை "(Gua Ikan)," இருண்ட குகை "(Gua Gelap)," மணல் குகை "(Gua Pasir)," மணப் படுக்கை குகை "(Gua Pelamin)," வெளவால்கள் குகை "(Gua Kelawar)" என பலக் குகைகள் உள்ளன. ஆதிகால மனிதர்கள் இந்தக் குகைகளில் வாழ்ந்ததற்கான சான்றுகள் கிடைத்துள்ளன.


</doc>
<doc id="296803" url="https://ta.wikipedia.org/wiki?curid=296803" title="தங்கத்தேர் (தொடர்வண்டி)">
தங்கத்தேர் (தொடர்வண்டி)

தங்கத் தேர் (Golden Chariot), இந்தியாவின் தென்னக மாநிலங்களில் இயக்கப்படும் ஆடம்பர விரைவு வண்டியாகும். இது கருநாடகம், கோவா, கேரளம், தமிழ்நாடு, புதுச்சேரி ஆகிய மாநிலங்களில் உள்ள சுற்றுலாத் தலங்களின் வழியாக செல்லும். கருநாடகத்தின் ஹம்பியில் உள்ள கல்லால் ஆன தேரின் நினைவாக இந்த வண்டிக்கு இப்பெயர் இடப்பட்டுள்ளது. இந்த வண்டியில் 19 பெட்டிகள் இருக்கும். இந்த வண்டி 2015/2016ஆம் ஆண்டுகளில் அக்டோபர் முதல் மார்ச்சு வரை இயக்கப்படும். ஒவ்வொரு திங்களன்றும் புறப்படும்.

2013ஆம் ஆண்டில், சிறந்த ஆடம்பர வண்டிக்கான விருதுக்கு இந்த வண்டி தேர்வு செய்யப்பட்டது.

இந்த வண்டி இரண்டு வழிகளில் இயங்குகிறது.
இந்த வண்டி ஏழு இரவு, 8 பகல் நேரத்துக்கு பயணிக்கும்.இந்த வண்டி முதல் நாளில் பெங்களூரிலும், இரண்டாம் நாளில் மைசூரிலும், மூன்றாம் நாளில் நாகர்ஹொளே தேசியப் பூங்காவிலும், நான்காம் நாளில் ஹாசன், பேளூர், ஹளேபீடு ஆகிய இடங்களிலும், நைதாம் நாளில் ஹம்பியிலும், ஆறாம் நாளில் ஐஹொளே, பட்டடக்கல், பாதமி ஆகிய இடங்களிலும், ஏழாம் நாளில் கோவாவிலும் நிற்கும். எட்டாம் நாளில் பெங்களூருக்கு திரும்பும்.

இந்த வண்டி ஏழு இரவு, எட்டு பகல் நேரத்துக்கு பயணிக்கும். முதல் நாளில் பெங்களூரிலும், இரண்டாம் நாளில் சென்னையிலும், மூன்றாம் நாளில் புதுச்சேரியிலும், நான்காம் நாளில் தஞ்சாவூரிலும், ஐந்தாம் நாளில் மதுரையிலும், ஆறாம் நாளில் திருவனந்தபுரத்திலும், ஏழாம் நாளில் ஆலப்புழா, கொச்சி ஆகிய இடங்களிலும் நிற்கும். எட்டாம் நாளில் பெங்களூருக்கு திரும்பும்.




</doc>
<doc id="296805" url="https://ta.wikipedia.org/wiki?curid=296805" title="அரசு சட்டக் கல்லூரி, கோழிக்கோடு">
அரசு சட்டக் கல்லூரி, கோழிக்கோடு

அரசு சட்டக் கல்லூரி, கோழிக்கோடு ( സർക്കാർ നിയമ കലാലയം, കോഴിക്കോട്; Government Law College, Kozhikode) இந்தியாவில் கோழிக்கோட்டின் எல்லைப்புறத்தில் அமைந்துள்ளது. இது கேரள அரசிற்கு சொந்தமானதும், கோழிக்கோடு பல்கலைக்கழகத்துடன் இணைக்கப்பட்டதும் ஆகும். கேரளத்தின் வடக்கு மலபாரின் தேவைக்காக இக்கல்லூரி அமையப் பெற்றுள்ளது. மாநில அளவிலான நுழைவுத்தேர்வின் வாயிலாக மாணவர்கள் சேர்க்கை நடத்தப்படுகிறது. இந்தக் கல்லூரி சட்டங்களில் இளையர் (LL.B) மற்றும் சட்டங்களில் நிறைஞர் (LL.M) பாடத் திட்டக் கல்வியை வழங்குகிறது.

இரண்டு நூற்றாண்டு பழைமையான நீதிமன்ற வளாகத்தைக் கொண்டது கோழிக்கோடு மாநகரம். 1970-ல் கேரள அரசு மாநிலத்தின் மூன்றாவது சட்டக் கல்லூரியை இந்த மாநகரில் தொடங்கியது. இதுவே கேரள மாநிலத்தின் வடக்கு பகுதியில் நிறுவப்பட்ட முதல் சட்டக் கல்லூரி ஆகும். இந்தக் கல்லூரி மாநகரின் மையப்பகுதியில் அமைந்துள்ள அரசு பயிற்சிக் கல்லூரி கட்டிடத்தில் தொடங்கப்பட்டது. பேராசிரியர் எம். கிருஷ்ணன் நாயர் முதல் முதல்வரும், பேராசிரியர் இராமகிருஷ்ணன் முதல் விரிவுரையாளரும் ஆவர். முதல் பாடத்திட்டமாக சட்டங்களில் இளையர் (LL.B) தொடங்கப்பட்டு 1973 ஆம் ஆண்டு முதல் பட்டதாரிகள் வெளியே வந்தனர். 1976-ல் வரிச் சட்டத்தை சிறப்புப் பாடமாகக் கொண்ட சட்டங்களில் முதியர் (LL.M) பாடத்திட்டம் தொடங்கப்பட்டது.

1982-ல் கல்லூரி அதன் சொந்த வளாகத்திற்கு மாற்றப்பட்டது. புதிய வளாகத்தில் ஒரு அகாதமிக் கட்டிடம், ஆராய்ச்சி கட்டிடம் மற்றும் இருபாலருக்குமான தனித்தனி விடுதிகளும் உள்ளன. 1984-ல் ஐந்தாண்டு சட்டங்களில் இளையர் (5 ஆண்டு LL.B) படிப்பு தொடங்கப்பட்டது. தற்போது கல்லூரியில் ஐந்தாண்டு மற்றும் மூன்றாண்டு இளையர் படிப்பும் இரண்டாண்டு முதியர் படிப்பும் உள்ளன.



</doc>
<doc id="296811" url="https://ta.wikipedia.org/wiki?curid=296811" title="திருப்புட்குழி மணிகண்டீசுவரர் கோயில்">
திருப்புட்குழி மணிகண்டீசுவரர் கோயில்

திருப்புட்குழி மணிகண்டீசுவரர் கோயில் (அந்தகேசம்) என்று அறியப்படும் இக்கோயில், திருப்புட்குழியிலுள்ள சிவன் கோயிலாகும். மேலும், இத்தல குறிப்புகள், காஞ்சிப் புராணத்தில் தனிப் படலமாகச் சொல்லப்பட்டு காணப்படுகிறது.


அந்தகாசுரனை வென்று அவனைத் தன் சூலாயுதத்தில் கோர்த்துக் கொண்டு வயிரவர் நடனமாடிக் கொண்டிருந்தார். தன் பிழையுணர்ந்து தெளிவுபெற்ற அந்தகாசுரன் வயிரவரை வேண்டித் துதிக்க, மகிழ்ந்த வயிரவர், அவ்வசுரனை சூலத்தினின்றும் விடுவித்து சிவகங்கையில் மூழ்குவித்தார். இதனால் பாசம் நீங்கப்பெற்று பேறு பெற்றான் என்பது வரலாறாகும்.

அந்தகேசம் தல விளக்கத்தின்படி, இரணியாட்சன் மகன் அந்தகாசுரன் அந்தகேசப் பெருமானைப் பூசனை புரிந்து பெற்ற வரத்தினால் திருமால் முதலான தேவர்களைப் புறங்கண்டு அரசாண்டு வந்தனன். தேவர்கள் அவனுக்குப் பயந்து பெண்ணுருக்கொண்டு திருக்கயிலையில் இறைவியின் கணங்களொடும் இருந்தனர். அறிந்த அசுரன் அங்குப் போர் செய்தற்குச் செல்ல அம்மையார் அருளைப்பெற்றுத் திருமால் அளவில் மகளிர் சேனையைச் சிருட்டித்து அனுப்பத் தோற்றோடினன்.

அதுகாலை இறைவனார் பேரழகுடைய பிட்சாடனகோலம் பூண்டு தாருகாவன முனிவர் மனைவியர்பாற் சார்ந்து மயல் பூட்டினமையால் அப்பெண்டிர் கற்பினை இழந்தனர். அறிந்த முனிவர் சிவபெருமானை அழித்தற் பொருட்டு வேள்வி ஒன்றியற்றி அவ் வாபிசாரயாகத்திற்றோன்றிய முயலகன், புலி, பாம்பு, மான், பூதம், மழு, யாகத்தீ இவற்றை ஏவினர். பெருமானார் அவற்றை அடக்கி ஏன்றுகொண்டனர்; மேலும் அம்முனிவரர் முன் திருக்கூத்தியற்றி நல்லறிவு அருள் செய்தனர். பிழை பொறுத்து முத்தியளிக்க வேண்டிய முனிவரர்க்குக் ‘காஞ்சியில், புல்பூடு முதலாம் எத்துணைத் தாழ்ந்த பிறப்பிற் றோன்றினும் முத்தி கைகூடும். ஆகலின், நீங்கள் காஞ்சியில் பிறந்து இல்லறமினிது நடாத்தி முத்தி அடைக’ என்றருளினர். பெருமானார் திருவாணைப்படி பிருகு முனிவர் முதலாம் நாற்பத்தொண்ணாயிரவரும் காஞ்சியில் பிறந்து சிவபூசை செய்து வாழ்ந்தமையால் காஞ்சியில் உள்ளார் யாவரும் முனிவர்களே; அத்தலத்துள்ள கல்லெல்லாம் இலிங்கமே; நீரெல்லாம் கங்கையே; பேசுகின்ற பேச்செல்லாம் மந்திரங்களே; செய்யும் செயல்கள் யாவும் இறைவனுக்கு ஆம் திருப்பணியே; எனவே, இயமனுக்கு அந்நகரில் புக உரிமையில்லை.

பெருமானார் திருக்கயிலைக் கெழுந்தருளிய பின் மீண்டும் அந்தகாசுரன் போருக்குச் சென்றனன். இறைவனார் வயிரவ மூர்த்தியை அனுப்பினர். அவர் எதிர்சென்று அந்தகனைச் சூலத்தில் ஏந்தி திருநடம் புரிந்தனர். அசுரன் அறிவுபெற்றுச் சூலத்திற் கிடந்தவாறே துதித்தனன். வயிரவர் மகிழ்ந்து வேண்டும் வரம் கேள் என்றருளி முத்தி வேண்டினன் அசுரன். வயிரவர் இறைவன் திருக்குறிப்பின்படி காஞ்சியை அடைந்து சூலத்திற் கிடக்கும் அந்தகனைத் திருவேகம்பர் திருக்கோயிற் சிவகங்கையில் மூழ்குவித்துத் திருவருளை நல்கிப் பாசத்தைப் போக்கினர். அந்தகன் தான் முன்பு வழிபட்டு வரம்பெற்ற இலிங்கத்துள் கலந்து ஒன்றுபட்டனன். இத்தலம் காஞ்சிபுரத்திற்கு மேற்கே எட்டுக் கல் தொலைவில் திருப்புட்குழியில் உள்ளது.
தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்கு பகுதியிலும், பாலுசெட்டி சத்திரம் எனும் ஊரிலிருந்து தெற்கிலும் சென்னை - பெங்களூர் நெடுஞ்சாலையிலுள்ள "திருப்புட்குழி" என்னும் கிராமத்தில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து மேற்கில் சுமார் 15 கிலோமீட்டர் தொலைவில் இக்கோயில் தாபிக்கப்பட்டுள்ளது.



</doc>
<doc id="296816" url="https://ta.wikipedia.org/wiki?curid=296816" title="இலங்கையில் பகடிவதை">
இலங்கையில் பகடிவதை

ஒரு கல்வி நிலையத்தின் மாணவருக்கோ ஊழியருக்கோ உடல் அல்லது உள ஊறுவிளைவிக்கும் அல்லது மனவலியையோ அச்சத்தையோ ஏற்படுத்தும் எந்தவொரு செயலும் இலங்கையில், பகடிவதை ("Ragging in Sri Lanka") என அழைக்கப்படுகின்றது. அரசு சார்பற்ற அமைப்பான கியூரின் (CURE) நிறுவுநர்களில் ஒருவரான அருசு அகர்வால், பகிடிவதையால் மிகமோசமான தாக்கத்திற்குள்ளாகிய நாடாக இலங்கையைக் குறிப்பிடுகின்றார்.

இலங்கையின் பண்டைய கல்வி நிலையங்களில் பகடிவதையோ அதற்கொத்த செயற்பாடோ நிலவியமைக்கான எந்தப் பதிவுகளும் இல்லை. இலங்கையில் பகடிவதையானது பிரித்தானிய ஆதிக்கத்தின்போது அறிமுகப்படுத்தப்பட்டது.

இலங்கையில் பகடிவதைக்கு எதிரான சட்டங்கள் இருந்தாலும், தற்போதும் பல பல்கலைக்கழகங்களில் பகடிவதை இடம்பெற்று வருகின்றது. பொதுவாக, புதுமுக மாணவர்கள் பகடிவதைக் காலம் என அழைக்கப்படும் காலப்பகுதிக்கு மேனிலை மாணவர்களால் பகடிவதைக்குள்ளாக்கப்படுகின்றனர். இது பொதுவாக ஆறு மாதங்களுக்கு மேல் நீடிக்கும்.

பகடிவதையின்போது, மேனிலை மாணவர்களுக்கும் புதுமுக மாணவர்களுக்குமிடையில் புரிந்துணர்வை மேம்படுத்துவதற்காக, அறிமுக நிகழ்வுகள் இடம்பெறுவதுண்டு.

பகடிவதைக் காலத்தின்போது, புதுமுக மாணவர்கள் குறித்த உடைக் குறிமுறையைப் பின்பற்றும்படி மேனிலை மாணவர்களால் வற்புறுத்தப்படுவதுண்டு. கொழும்புப் பல்கலைக்கழகத்தில் மேனிலை மாணவர்கள் விதித்த உடைக் குறிமுறைப்படி, பாவாடை (Skirt) அணிய மறுத்த மாணவிகள் சிலர், மேனிலை மாணவர்களால் அறையப்பட்ட நிகழ்வை உடைக் குறிமுறைப் பகடிவதைக்கு எடுத்துக்காட்டாகக் கூறலாம்.

பாலியல் வசைச் சொற்களால் திட்டுதல், அவற்றைக் கூறும்படி வற்புறுத்துதல், ஆடைகளைக் களையும்படி வற்புறுத்துதல் போன்ற பாலியல் துன்புறுத்தல்கள் பகடிவதையில் மேற்கொள்ளப்படுகின்றன.

அதிகப்படியான உடற்பயிற்சிகளைச் செய்ய வற்புறுத்துதல், தோப்புக்கரணம் போடச் செய்தல், மின்னேற்றுதல், தாக்குதல் போன்ற உடலியல் துன்புறுத்தல்கள் பகடிவதையில் மேற்கொள்ளப்படுகின்றன.

பல்கலைக்கழக மாணவர் ஒன்றியங்களில் உள்ள அரசியல் தலையீட்டுக்கும் பகடிவதைக்கும் தொடர்பு இருப்பதாகச் சுட்டிக்காட்டப்படுகின்றது.



இலங்கையில், 1998ஆம் ஆண்டின் 20ஆம் இலக்க, கல்வி நிறுவனங்களில் பகிடிவதை மற்றும் ஏனைய வடிவங்களிலான வன்முறைகளைத் தடைசெய்யும் சட்டத்தின்படி, பகடிவதை ஒரு குற்றச்செயல் ஆகும்.

இலங்கையிலுள்ள ஒவ்வொரு பல்கலைக்கழகத்திலும் பகடிவதை எதிர்ப்புக் குழு அமைக்கப்பட்டுள்ளது. அத்துடன், பல்கலைக்கழக மானியங்கள் ஆணைக்குழுவின் 919ஆம் இலக்கச் சுற்றறிக்கைப்படி, உயர்கல்வி நிறுவனங்களிற்கு அனுமதி பெறும் மாணவர் ஒவ்வொருவரும் பகடிவதையைத் தொடங்கவோ தூண்டவோ செய்யவோ மாட்டேன் எனவும் பகடிவதைக்கு உதவமாட்டேன் எனவும் கட்டாயம் கையொப்பமிடவேண்டும்.




</doc>
<doc id="296826" url="https://ta.wikipedia.org/wiki?curid=296826" title="அப்துல் கலாம் இலட்சிய இந்தியா கட்சி">
அப்துல் கலாம் இலட்சிய இந்தியா கட்சி

அப்துல் கலாம் இலட்சிய இந்தியா கட்சி ("Abdul Kalam Vision India Party") 2016ஆம் ஆண்டு புதிதாக தொடங்கப்பட்ட ஒரு அரசியல் கட்சி ஆகும். இக்கட்சியைத் தொடங்கியவர் அப்துல் கலாமின் முன்னாள் அறிவியல் ஆலோசகர் பொன்ராச் ஆவார். 28 பிப்ரவரி 2016 அன்று புதிய கட்சியின் பெயர் மற்றும் கொடியின் அறிமுக விழா இராமநாதபுரம் பேக்கரும்பு பகுதியில் அமைக்கப்பட்டுள்ள அப்துல்கலாம் சமாதி வளாகத்தில் நடைபெற்றது.



</doc>
<doc id="296842" url="https://ta.wikipedia.org/wiki?curid=296842" title="பத்ராதேவி">
பத்ராதேவி

பத்ராதேவி என்னும் நகரம், இந்திய மாநிலமான கோவாவின் வடக்கு கோவா மாவட்டத்தில் உள்ளது. இந்த நகரம் பெர்னேம் வட்டத்துக்கு உட்பட்டது. இது கோவாவின் மகாராஷ்டிர எல்லையை ஒட்டி அமைந்துள்ளது.

இந்த நகரம் வடக்கு கோவா மக்களவைத் தொகுதிக்கு உட்பட்டது.


</doc>
<doc id="296843" url="https://ta.wikipedia.org/wiki?curid=296843" title="அய்யனேரி">
அய்யனேரி

அய்யனேரி என்ற ஏரி வடலூர் பேரூராட்சிக்கு உட்பட்ட சேராகுப்பம் கிராம எல்லைக்கு உட்பட்டது. தெற்கு வடக்காக பிறைவடிவில் ஏரி வெட்டப்பட்டள்ளது. கடலூர் சேலம் ரயில் பாதைக்கு தென்புறத்தில் அதாவது சேராகுப்பம் கிராமத்துக்கு தென்மேற்கில் அமைந்துள்ளது. நாடு விடுதலை அடைந்தபின் கடலூர் சேலம்நெடுஞ்சாலை அமைக்கும் போது இந்த ஏரி குறுக்கிட்டது. அதனால் ஏரிக்கு பாதிப்பு ஏற்படாமல் ஏரியின் நடுவழியாக சாலையை அமைத்துவிட்டனர். அம்புடன் கூடிய வில்போன்ற அமைப்பில் இந்த ஏரி அமைந்துள்ளது. சாலையின்
குறுக்கே சிமெண்ட் குழாய்களை வைத்துள்ளதால் சாலையால் துண்டிக்கப்பட்ட ஏரியின் நீர் இருபுறமும் தொடர்பில் இருக்கிறது.

13 ஆம் நூற்றாண்டில் கிபி 1243 முதல் கிபி 1279 வரை சேந்தமங்கலத்தைத் தலைநகராக கொண்டு புதுச்சேரி, கடலூர் மாவட்ட பகுதிகளை ஆட்சி புரிந்த பிற்கால பல்லவ மன்னனான இரண்டாம் கோப்பெருஞ்சிங்கன் என்ற மன்னனால் வெட்டப்பட்டது. மன்னனின் சிறப்பு பெயர் அயன்பெருமாள். அவருடைய சிறப்பு பெயரிலுள்ள அயன் பெயரால் இந்த ஏரி அழைக்கப்பட்டு வந்தது. பின்னர் அது மருவி அய்யனேரி என வழங்கப்பட்டு வருகிறது, இம்மன்னனே பெருமாள் ஏரியையும் வெட்டினான் என்று வரலாறு கூறுகின்றது.

இந்த ஏரி ஏறக்குறைய 55 ஏக்கர் பரப்பளவு கொண்டது. 200 ஏக்கர் நிலம் பாசன வசதி பெறுகிறது. 40 ஆண்டுகளுக்கு மேலாக தூர் வாரப்படாமல் இருப்பதால் ஏரியின் கொள்ளளவில் மூன்றில் இரண்டு பங்கு தூர்ந்து விட்டது. இந்த ஏரி அமைந்துள்ள இடம் மேற்கு கிழக்காக
சரிந்துள்ளதால் கோட்டக்கரை, காட்டுகொல்லை போன்ற இடங்களில் பெய்யும் மழையால் இந்த ஏரி நிரம்புகிறது.

இந்த ஏரி 200 ஏக்கர் நிலத்துக்கு பாசன வசதி அளிக்கிறது. நெல பயிரிடப்பட்டு வருகிறது. நிலத்தடி நீருக்கு இந்த ஏரி ஆதாரமாக உள்ளது. ஒரு போகம் நெல் மட்டுமே பயிரிட தேவையான நீர் இங்கு கிடைக்கும். தற்பொழுது நெய்வேலி நிலக்கரி சுரங்கத்திலிருந்து வெளியேற்றப்படும் நீர்
இந்த ஏரிக்கு வருவதால் மூன்று போகமும் நெல் பயிரிடப்படுகிறது. இந்த ஏரியில் மீன் வளர்க்க பொதுப்பணி துறையினாரால் ஏலம் விடப்பட்டு
மீன் வளர்க்கப்படுகிறது.


</doc>
<doc id="296845" url="https://ta.wikipedia.org/wiki?curid=296845" title="மப்பூசா">
மப்பூசா

மப்பூசா என்னும் நகரம், இந்திய மாநிலமான கோவாவின் வடக்கு கோவா மாவட்டத்தில் உள்ளது. இது பர்தேஸ் வட்டத்துக்கு உட்பட்டது. இங்கிருந்து வடக்கு நோக்கில் 13 கி.மீ தொலைவில் சென்றால் பானஜியை சென்றடையலாம். இது பதினேழாம் தேசிய நெடுஞ்சாலையை ஒட்டி அமைந்துள்ளது.

இந்த நகரத்தின் பெரும்பகுதி மப்பூசா சட்டமன்றத் தொகுதியிலும், நான்காவது வார்டு அல்டோனா சட்டமன்றத் தொகுதியிலும் சேர்க்கப்பட்டுள்ளன. இந்த நகரம் வடக்கு கோவா மக்களவைத் தொகுதிக்கு உட்பட்டது.


</doc>
<doc id="296847" url="https://ta.wikipedia.org/wiki?curid=296847" title="வாஸ்கோட காமா, கோவா">
வாஸ்கோட காமா, கோவா

வாஸ்கோட காமா என்னும் நகரம், இந்திய மாநிலமான கோவாவின் தெற்கு கோவா மாவட்டத்தில் உள்ளது. போர்த்துகல் நாட்டில் இருந்து வந்த நாடுகாண் பயணியான வாஸ்கோ ட காமா என்பவரின் நினைவாக இந்த நகரத்துக்கு இப்பெயர் சூட்டப்பட்டது. இந்த நகரம் மர்மகோவா வட்டத்துக்கு உட்பட்டது.


இந்த நகரம் வாஸ்கோ சட்டமன்றத் தொகுதிக்கும், தெற்கு கோவா மக்களவைத் தொகுதிக்கும் உட்பட்டது.


</doc>
<doc id="296858" url="https://ta.wikipedia.org/wiki?curid=296858" title="குமரிமுத்து">
குமரிமுத்து

குமரிமுத்து (இறப்பு: 28 பிப்ரவரி 2016) தமிழ்த் திரைப்பட நடிகர் ஆவார். இவர் தனது 30 ஆண்டுகால திரையுலக வாழ்க்கையில் தமிழ், தெலுங்கு, மலையாளம், கன்னடம் உள்ளிட்ட மொழிகளில் ஏறத்தாழ 1000 திரைப்படங்களில் நடித்தவர்.. பெரும்பாலான திரைப்படங்களில் நகைச்சுவை வேடங்களில் தனது நடிப்பினை வெளிப்படுத்தினார்.

நடிகர் குமரிமுத்து உடல்நலக் குறைவு காரணமாக 29 பிப்ரவரி 2016 அன்று தனது 77ஆவது வயதில் சென்னையில் காலமானார்.


</doc>
<doc id="296859" url="https://ta.wikipedia.org/wiki?curid=296859" title="முன்-கொலம்பியக் காலம்">
முன்-கொலம்பியக் காலம்

முன்-கொலம்பியக் காலம் அல்லது கொலம்பசுக்கு முந்தையக் காலம் ("pre-Columbian era") என்பது குறிப்பிடத்தக்க அளவில் ஐரோப்பியர்கள் வந்திறங்கி அமெரிக்கக் கண்டங்களில் தாக்கமேற்படுத்துவதற்கு முன்பிருந்த அமெரிக்காக்களின் வரலாற்றிலும் முன்வரலாற்றிலும் உள்ள காலப் பிரிவினைகளைக் குறிக்கும். இது பின்னைப் பழங்கற்காலத்தில் ஆசியர்கள் இடம் பெயர்ந்ததிலிருந்து நடுக்காலத்தைத் தொடர்ந்த துவக்க தற்காலத்தில் ஐரோப்பிய குடியேற்றம் வரையிலானது.

"முன்-கொலம்பியக் காலம்" என்ற சொற்றொடர் 1492இல் கொலம்பசின் கடற்பயணங்களுக்கு முந்தைய என்ற பொருள்பட்டாலும் பொதுவாக இச்சொற்றொடர் ஐரோப்பியத் தாக்கத்தால் குறிப்பிடத்தக அளவில் மாற்றமடையும் வரையிலான அமெரிக்க முதற்குடி நாகரிகங்களின் முழுமையான வரலாற்றைக் குறிக்கின்றது; இத்தகைய மாற்றம் கொலம்பிசின் காலடி பதித்ததற்கு பல்லாண்டுகள் அல்லது நூறாண்டுகள் கழித்ததாக இருக்கலாம். இக்காரணத்தால் மாற்றுச் சொற்றொடர்களாக தொடர்புக்கு முந்தைய அமெரிக்காக்கள், குடியேற்றத்திற்கு முந்தைய அமெரிக்காக்கள் அல்லது வரலாற்றுக்கு முந்தைய அமெரிக்காக்கள் என்பனவும் பயனில் உள்ளன. இலத்தீன் அமெரிக்கா பகுதிகளில் இக்காலம் முன்-இசுபானிய ("Pre-Hispanic") எனப்படுகின்றது.

பல முன்-கொலம்பிய நாகரிகங்கள் குறிப்பிடத்தக்க தனிக்குறியீடுகளைக் கொண்டிருந்தன; நிரந்த குடியிருப்புக்கள், நகரங்கள், வேளாண்மை, நகரிய, நினைவுச்சின்னகட்டிட அமைப்புகள், பெரும் மண்ணாழ்வு பணிகள், சிக்கலான சமூக அடுக்கதிகாரங்களைக் கொண்டிருந்தன. இவற்றில் சில நாகரிகங்கள் முதல் நிரந்தர ஐரோப்பிய/ஆபிரிக்க மக்கள் வந்திறங்கும் முன்னரே (கி.பி 15ஆம் நூற்றாண்டு பின்பகுதி - 16ஆம் நூற்றாண்டு முன்பகுதி) மறைந்து விட்டன. இவற்றைக் குறித்த குறிப்புகள் தொல்லியல் அகழ்வாய்வுகள் மற்றும் கேள்விவழி வரலாறுகள் மூலமே பெறப்படுகின்றன. குடியேற்றக் காலத்து சமகால பிற நாகரிகங்கள் அக்கால ஐரோப்பிய வரலாற்றுப் பதிவுகளில் இடம் பெற்றுள்ளன. வெகுசில நாகரிகங்கள், மாயா நாகரிகம் போன்றவை, தங்கள் வரலாற்றுப் பதிவுகளை எழுதிவிட்டுச் சென்றுள்ளன. இவற்றை கிறித்தவ ஐரோப்பியர் தப்பிதமான நோக்குள்ளவையாகக் கருதியதால், டியோகோ டெ லாண்டா போன்றவர்கள் இந்த உரைகளை தீயிட்டுக் கொளுத்தி அழித்தனர். ஒளித்து வைக்கப்பட்டிருந்த சில ஆவணங்களே தப்பித்தன; வேறுசில எழுதப்பட்ட மொழியிலிருந்து எசுப்பானியத்திற்கு மொழிபெயர்க்கப்பட்டு அல்லது ஒலிபெயர்க்கப்பட்டு காப்பாற்றப்பட்டன. அக்கால நாகரிகங்களைக் குறித்தும் அவர்களது பண்பாடு, அறிவு குறித்தும் இவை மூலமே வரலாற்றாளர்கள் சற்றேனும் அறிய முடிகின்றது. 

இடையமெரிக்கப் பண்பாட்டுப் பகுதியில் நிலவிய அசுடெக், மாயா நாகரிகங்களும்) அந்தீசு மலைத்தொடர் பகுதியில் இருந்த (இன்கா, மோச்சே மற்றும் சிப்சா நாகரிகங்களும் குறிப்பிடத்தக்கன. 

முன்-கொலம்பியக் காலத்திற்கு பின்னரும் தொல்குடி அமெரிக்கரின் பண்பாடு தொடர்ந்து முன்னேறி வருகின்றது. இவர்களில் பெரும் பாலோர் தங்கள் வழமையானச் சடங்குகளை தொடர்வதோடு புதிய பண்பாட்டுக் கூறுகளையும் தொழினுட்பங்களையும் தங்களுக்கேற்ப மாற்றிக் கொள்கின்றனர். 



</doc>
<doc id="296889" url="https://ta.wikipedia.org/wiki?curid=296889" title="அமாணா (தேசிய நம்பிக்கை கட்சி)">
அமாணா (தேசிய நம்பிக்கை கட்சி)

" அமாணா " அல்லது " தேசிய நம்பிக்கை கட்சி " என்பது மலேசியாவில் உள்ள ஓர் அரசியல் எதிர்க் கட்சியாகும்.
பொதுவாக, இதனைப் அமாணா என்று அழைப்பார்கள். இந்தக் கட்சியின் தலைவராக முகமது சாபு இருக்கிறார். 
அடிப்படையில் ஆளும் பாரிசான் நேசனல் கூட்டணியை எதிர்க்கும் ஆற்றல் மிக்க கட்சியாக அமாணா கட்சி விளங்கி வருகிறது.
2015ஆம் ஆண்டில் தேசிய நம்பிக்கை கட்சியும், ஜனநாயக செயல் கட்சியும், மக்கள் நீதிக் கட்சியும் ஒன்றிணைந்து, பாக்காத்தான் ஹரப்பான் கூட்டணியை உருவாக்கின.


</doc>
<doc id="296925" url="https://ta.wikipedia.org/wiki?curid=296925" title="பாக்காத்தான் ஹரப்பான்">
பாக்காத்தான் ஹரப்பான்

பாக்காத்தான் ஹரப்பான் அல்லது நம்பிக்கை கூட்டணி மலேசியாவின் ஆளும் கட்சி கூட்டணியாகும். 

22 செப்டம்பர் 2015 ஆம் ஆண்டில் அமாணா (தேசிய நம்பிக்கை கட்சி)யும், ஜனநாயக செயல் கட்சியும், மக்கள் நீதிக் கட்சியும் ஒன்றிணைந்து, பாக்காத்தான் ஹரப்பான் கூட்டணியை உருவாக்கின.பின் 2017 ஆம் ஆண்டில் மலேசிய ஐக்கிய மக்கள் கட்சி கூட்டணியில் ஒன்றிணைந்தது. 2018 ஆம் ஆண்டில் இந்து உரிமைகள் போராட்டக் குழு அல்லது இண்ட்ராப் பாக்காத்தான் ஹரப்பான் கூட்டணியை ஆதரித்தது.

14-வது மலேசியப் பொதுத் தேர்தல் ("14th Malaysian general election") மலேசியாவின் 140வது நாடாளுமன்றத்திற்கான உறுப்பினர்களைத் தேர்ந்தெடுக்க 2018 மே 9 அன்று நடத்தப்பட்டது. மக்களவையின் 222 இடங்களுக்கும், 12 மாநில சட்டமன்றங்களின் 505 இடங்களுக்கும் தேர்தல்கள் இடம்பெற்றன. 13-வது நாடாளுமன்றம் 2018 ஏப்ரல் 7 இல் கலைக்கப்பட்டது.

இத்தேர்தலில் மலேசிய நாடாளுமன்றத்தின் முக்கிய எதிர்க்கட்சிக் கூட்டணியான பாக்காத்தான் ஹரப்பான் வெற்றி பெற்றது. இக்கூட்டணி மக்களவையில் 113 இடங்களைக் கைப்பற்றி, சாதாரணப் பெரும்பான்மையுடன் ஆட்சியமைத்தது. இக்கூட்டணி அரசுக்கு 8 இடங்களை வென்ற சபா மரபுக் கட்சி தனது ஆதரவை வழங்க முன்வந்தது.

மலேசியா 1957 இல் விடுதலை பெற்ற பின்னர் 61 ஆண்டுகளாகப் பதவியில் இருக்கும் ஆளும் தேசிய முன்னணி கூட்டணிக்கு இத்தேர்தல் பெரும் தோல்வியாகக் கருதப்படுகிறது. 92 வயதான மகாதீர் பின் முகமது புதிய பிரதமராகப் பதவியேற்றார். உலகின் மிக வயதான அரசுத்தலைவர் என்ற பெருமையும் இவரைச் சேருகிறது. சிறைப்படுத்தப்பட்டிருக்கும் எதிர்க்கட்சித் தலைவர் அன்வர் இப்ராகீம் பொது மன்னிப்புப் பெற்று விடுதலை ஆகும் பட்சத்தில், அவருக்கு பிரதமர் பதவியை விட்டுக் கொடுப்பதாக மகாதீர் அறிவித்தார்.

பாக்காத்தான் ஹரப்பானின் அடிப்படை கட்டமைப்பு கொள்கைகள்:













</doc>
<doc id="296949" url="https://ta.wikipedia.org/wiki?curid=296949" title="தமிழ்த் திரைப்படங்களின் பட்டியல், 2016">
தமிழ்த் திரைப்படங்களின் பட்டியல், 2016

அதிகமாக மலேசியாவில் வசூலாகிய முதல் 10 தமிழ்த் திரைப்படங்கள் இங்கு கீழே குறிப்பிடப்பட்டுள்ளது.


</doc>
<doc id="296952" url="https://ta.wikipedia.org/wiki?curid=296952" title="செல்யூக் அரசமரபு">
செல்யூக் அரசமரபு

செல்யூக் அரசமரபு ("Seljuq dynasty") துருக்கிய சுன்னி இசுலாம் அரசமரபாகும். இடைக்காலத்தில் மேற்கு, நடு ஆசியாக்களில் இம்மரபினர் பெர்சியப் பண்பாட்டை உள்வாங்கியதுடன் துருக்கிய-பெர்சிய மரபிற்கு பங்களித்துள்ளனர். செல்யூக்குகள் செல்யூக் பேரரசை நிறுவியதுடன் ரூம் சுலுதானகத்தையும் நிறுவினர்; அவர்களது ஆட்சியின் உச்சகாலத்தில் ஆட்சிப்பரப்பு அனத்தோலியா முதல் ஈரான் ஊடாக பரவியிருந்தது. முதலாம் சிலுவைப் போரில் இவர்களே தாக்கப்பட்டனர்.



</doc>
<doc id="296964" url="https://ta.wikipedia.org/wiki?curid=296964" title="வெள்ளீயம்(IV) சல்பைடு">
வெள்ளீயம்(IV) சல்பைடு

வெள்ளீயம்(IV) சல்பைடு "(Tin(IV) sulfide)" என்பது SnS என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் காட்மியம் அயோடைடின் நோக்குருவில் படிகமாகிறது. ஆறு சல்பைடு மையங்களால் வரையறுக்கப்பட்டுள்ள "எண்முகத் துளைகளில் வெள்ளீயம்(IV) அயனிகள் 'அமைந்துள்ளன. இயற்கையில் இவ்வமைப்பு அரியவகை கனிமமான பெர்ண்டைட்டில் காணப்படுகிறது. 2.2 எலக்ட்ரான் வோல்ட் ஆற்றல் இடைவெளி கொண்ட குறைகடத்திப் பொருளாக இச்சேர்மம் பயன்படுத்தப்படுகிறது.

வெள்ளீயம்(IV) இனத்தைச் சார்ந்த கரைசல்களுடன் H2S சேர்க்கும் பொழுது இச்சேர்மம் பழுப்புநிற திண்மமாக வீழ்படிவாகிறது. காரகாடித்தன்மைச் சுட்டெண் (pH) குறைவாக உள்ளபோது இவ்வினை தலைகீழாகிறது. படிகவடிவ வெள்ளீயம்(IV) சல்பைடு வெண்கலத்தின் நிறத்தில் இருப்பதால் அழகுக்காக மேற்பூச்சாகப் பூசப்படுகிறது. இப்பயன்பாட்டால் இதை தரைவிரிப்புத் தங்கம் என்கிறார்கள். 

வெள்ளீயம்(IV) சல்பைடு சல்பைடு உப்புகளுடன் வினைபுரிந்து வரிசையாக [SnS][S] என்ற மூலக்கூற்று வாய்ப்பாடு கொண்ட கந்தக வெள்ளீயனேட்டுகளைத் தருகிறது. பல்படியகற்றல் வினையின் எளிய சமன்பாடு இங்கே தரப்படுகிறது.


</doc>
<doc id="296965" url="https://ta.wikipedia.org/wiki?curid=296965" title="காஞ்சிபுரம் வாணேசுவரர் கோயில்">
காஞ்சிபுரம் வாணேசுவரர் கோயில்

காஞ்சிபுரம் வாணேசுவரர் கோயில் (வாணேசம்) என்று அறியப்படும் இக்கோயில், காஞ்சிபுரம் சிவிஎம் அண்ணாமலை நகரிலுள்ள சிவன் கோயிலாகும். மேலும், இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


வாணாசுரன் இப்பெருமானை வழிபட்டு முத்தி தரும்படி வேண்டினான். இறைவனின் திருவருளால் வாணாசூரன் கணங்களுக்கு தலைமையைப் பெற்றான் என்பது வரலாறு.

வாணேசம், வாணன் தவத்தினுக்கு எளிவந்து சிவபிரானார் திருநடனம் செய்தனர். திருநந்திதேவரொடு வாணனும் குடமுழா முழக்கினன். பெருமானார். ஆயிரங் கைகளை அவ்வசுரனுக்கு அளித்து மேலும், அவன் விரும்பிய நெருப்புவடிவமான கோட்டையையும் மூவுலகையும் ஆளும் வல்லமையையும், அழியாத இயல்பையும் பிறவற்றையும் வழங்கினர்.

யாவரையும் அடிப்படுத்து அவ்வசுரன் ஆளும் நாளில் கயிலைக்குச் சென்று பெருமானை வணங்க ‘நினக்கு வேண்டும் வரம் யாதென’ வினவிய கயிலைநாயகர்பால் நாளும் திருக்காட்சி தர அம்மையொடும்குமரர்களோடும் என் இல்லத்தில் எழுந்தருளி இருத்தல் வேண்டும் என்றனன்.

மனக்கருத்தை முற்றுவிக்க வாயிலில் வீற்றிருக்கும் பெருமானாரைத் தோள்தினவு தீரப்போருக்கு அழைத்தனன் வாணன். பெருமான் புன்முறுவலுடன் ‘முப்பதுமுறை உன்னிடத்துத் தோற்ற கண்ணன் உபமன்னியர்பால் சிவதீக்கை பெற்று எம்மைப் பூசித்துப் பெருவலி பெற்று நின்னை வெல்லும் வலியினனாய் நின்மகள் உஷைக்கோர் பழிவருங்கால் மதிற் கொடியும் அற்றுவிழும் துன்னிமித்தத்தில் போர்க்கு வருவன்’ என்றனர்.

அங்ஙனே, உஷை (விடியற்காலை) கனாக் கண்டு நனவில் வருந்தும்போது சித்திரலேகை என்னும் தோழி தீட்டிய அரசிளங்குமரர்களுள் தன்னைக் கனவிற் கலந்தவனைக் காட்டக் கண்டு கண்ணபிரான் பெயரனும் பிரத்தியும்நன் மகனுமான அநிருத்தனைத் துயிலும் அணையொடும் கொணர்ந்தனள் தோழி. அந்தப்புரத்தில் அவனொடும் இருந்த உஷை கருவுற்றமை அறிந்த வாணன் அநிருத்தனை அரிதிற் சிறைப்படுத்தினன்.

அநிருத்தன் சிறைப்பட்டமை நாரதரால் அறிந்த கண்ணன் சோணிதபுரத்தின்மேற் படையெடுத்துழி வாயிலில் காவல்கொண்டிருந்த சிவபிரானார் பல்வகையாகத் தேற்றி என்னையும் வெல்லும் ஆற்றலை முன்னொருகால் மந்தரமலையில் வழங்கியுள்ளோம் அதனை மறந்தனை’ ஏனத் துவாரகை மன்னனைத் தெருட்ட வேறு வழியின்மையால் எதிர்நின்று போர்செய்கையில் கண்ணனுக்கு வெற்றியை வழங்கினர்.

இவ்வாறே உமையம்மையார், விநாயகர், முருகப்பெருமானார் இருந்த ஏனைய மூன்று வாயில்களையும் கடந்தபோது வாணன் கண்ணனுடன் போர்செய்து முடிவில் தொளாயிரத்துத் தொண்ணூற்றாறு கரங்களை அறுபட்டிழந்துழிச் சிவபெருமான் எதிரெழுந்தருளிக் ‘கண்ணனே நின்போல் என்பால் அன்பனாகிய வாணன் நம்மை வழிபட இரு கரங்களை விடுக’ என அருளினர். கேட்ட கண்ணன் ‘நும் அன்பர் எனக்கும் அன்பரேயாவர்’ என நாற்கரம் விடுத்தனர்.

சிவபிரான் புன்முறுவல் பூத்து வாணனை நோக்கி ‘தோள் தினவு தீர்ந்தது போலும்’ என வினவி உஷையை அநிருத்தனுக்கு மணம் புரிவித்துத் துவாரகைக் கனுப்பினர். வாணனுக்குக் குடமுழா முழக்கும் பேறு அளித்துக் கைலைக்கேகினர் பெருமானார். இத்தலம் திருவோணகாந்தன் தளிக்கு மேற்கில் ஒரு பர்லாங்கு தொலைவில் வயற்கண் உள்ளது.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் வடமேற்கு பகுதியில், காஞ்சிபுரத்திலிருந்து அரக்கோணம் செல்லும் சாலையில் உள்ள சி.வி.எம் அண்ணாமலை நகரில் 
இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து வடமேற்கில் சுமார் 5 கிலோமீட்டர் தொலைவில் இக்கோயில் தாபிக்கப்பட்டுள்ளது.



</doc>
<doc id="296966" url="https://ta.wikipedia.org/wiki?curid=296966" title="மகிழ்மதி">
மகிழ்மதி

மகிழ்மதி அல்லது மகிஷ்மதி (Mahishmati) இராமாயணம், மகாபாரதம் காவியங்கள் மற்றும் சமஸ்கிருத இலக்கியங்கள் கூறும் மத்திய இந்தியாவில் தற்கால மத்தியப் பிரதேசத்தில் இருந்த அவந்தி நாட்டின் பண்டைய நகரம் ஆகும். அனுப நாட்டின் தலைநகராக மகிழ்மதி நகரம் இருந்ததாகக் கருதப்படுகிறது. இந்நகரத்தின் தற்காலப் பெயர் மஹேஷ்வர் நகரம் ஆகும்.

பலர் மகிழ்மதி நகரம் தற்கால மத்தியப் பிரதேச மாநிலத்தில் பாயும் நர்மதா ஆற்றின் கரையில் அமைந்திருந்ததாக கருதுகிறார்கள். 

மத்திய இந்தியாவில் மகிழ்மதி நகரம் இருந்ததாக கருதப்படும் பகுதிகள்;
பரசுராமரால் கொல்லப்பட்ட சந்திர வம்சத்தின் யது குல மன்னர் கார்த்தவீரிய அருச்சுனன் ஆண்ட ஹேஹேய நாட்டின் தலைநகராக மகிழ்மதி இருந்ததாக மகாபாரத காவியம் (13:52) குறிப்பிடுகிறது.
இராமாயண காவியத்தில் அரக்கர்களின் தலைவனான இராவணனின் ஆளுகைக்குட்பட்ட மத்திய இந்தியாவின் விந்திய மலைப் பகுதியின் தெற்கே உள்ள பஞ்சவடி, தண்டகாரண்யம் போன்ற பகுதிகளை ஆண்ட கர தூஷணாதிகளின் தலைநகராகவும் மகிழ்மதி இருந்தது என கூறுகிறது.
குருச்சேத்திரப் போரில் மகிழ்ஷ்மதி நாட்டு மன்னர் (2:30) நீலன் கௌரவர் சார்பாக பாண்டவர்களுக்கு எதிராகப் போரிட்டு சகாதேவனால் மாண்டவர் என மகாபாரதம் (5:19,167) கூறுகிறது.

மௌரியப் பேரரசுக்கும் அதற்குப் பின்பும் வட இந்தியாவிற்கும் தென்னிந்தியாவிற்கும் இடையே மகிழ்மதி, வணிகர்களின் சந்திப்பு நகரமாக விளங்கியது.

காலச்சூரி பேரரசு காலத்தில் மகிழ்மதி நகரம் காலச்சூரி நாட்டின் தலைநகராக விளங்கியது. 
ஆதிசங்கரர் மகிழ்மதி நகரத்தில் வாழ்ந்த குமரிலபட்டரின் சீடரான மந்தன மிஸ்ரரை வாதப் போரில் வென்று சுரேஷ்வரர் எனப் பெயரிட்டு, தனது சீடராக்கிக் கொண்டார்.

பாகுபலி திரைப்படத்தில் காண்பிக்கப்படும் ஒரு நாட்டின் பெயருக்கு "மகிழ்மதி" என வைத்துள்ளனர்.



</doc>
<doc id="296976" url="https://ta.wikipedia.org/wiki?curid=296976" title="பள்ளூர் பரசுராமேசுவரர் கோயில்">
பள்ளூர் பரசுராமேசுவரர் கோயில்

பள்ளூர் பரசுராமேசுவரர் கோயில் (பரசுராமேச்சரம்) என்று அறியப்படும் இக்கோயில், காஞ்சிபுரம் அருகிலுள்ள பள்ளூர் சிவன் கோயிலாகும். மேலும், கச்சியப்ப சிவாச்சாரியார், தான் இயற்றிய காஞ்சி புராணத்தில் இவ்வாலயம், 1500 ஆண்டுகள் தொன்மையானது என்று குறிப்பிட்டுள்ள இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


பரசுராமர் இவ்விறைவனை வழிபட்டு, தாம் எண்ணிவாறு அரசர்களை அழித்து, அக்குருதியினாலேயே தன் தந்தைக்கு தர்ப்பணம் செய்தார் என்பது தல வரலாறாகும்.

தமிழ்நாட்டிலுள்ள வேலூர் மாவட்டம் காஞ்சிபுரம் மாவட்டத்தின் வடக்கு எல்லை பகுதியில், காஞ்சிபுரத்திலிருந்து அரக்கோணம் செல்லும் சாலையில் உள்ள திருமால்பூரையடுத்துள்ள பள்ளூர் என்னும் கிராமத்தில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து வடக்கே சுமார் 15 கிலோமீட்டர் தொலைவில் இக்கோயில் தாபிக்கப்பட்டுள்ளது.



</doc>
<doc id="296993" url="https://ta.wikipedia.org/wiki?curid=296993" title="குவாண்டக் கணினியியல்">
குவாண்டக் கணினியியல்

குவாண்டக் கணினியியல் ("Quantum computing" அல்லது "quantum computer science") என்பது குவாண்டவியற்பியல் கொள்கைகளைக் கொண்டு கோட்பாட்டுரீதியாகவும், ஒளித்துகள், அணுக்கரு, அணு, அயனிப் பொறிகள், குவாண்ட மின்னியக்கப் பொறிகள், கருந்துளைகள் என வெவ்வேறு வகையான இயற்பியல் அமைப்புகளையும் கோட்பாட்டினையும் கொண்டு அமையக் கூடியக் கணினிகளாகும். இது ஒரு வளர்ந்துவரும் துறையாகும். குவாண்டக் கணினிகளை ஒப்பிடும்பொழுது எலக்ட்ரானியலைக் கொண்டு உருவாக்கப்படும் தற்கால கணினிகள் பழங்கோட்பாட்டுவழி உருவாக்கப்பட்ட கணினிகள் என்பதால், மரபார்ந்த கணினிகள் என்றும், மேலும் பழமையான கோட்பாட்டில் உருவானவை சார்ந்த தொடர்பியல், செய்திப்பரிமாற்றங்கள் அனைத்தும், மரபார்ந்த தொடர்பியல், மரபார்ந்த செய்திப் பரிமாற்றங்கள் எனவும் அழைக்கப்படுகிறது. 

மரபுசார் கணினிகள் மிகவும் பெரிய மற்றும் கடுமையான சிக்கலான இயற்பியல், கணித, வானியற்பியல் வினாக்களைத் தீர்ப்பதில் மிகவும் காலம் எடுக்கும். அந்தக் குறையைத் தீர்க்க குவாண்டக் கோட்பாடுகளான, நிலை கூடியமைதல், தொடர்பில்லாத் தொடர்பு, குவாண்ட இயைவு போன்ற குவாண்டவியலுக்கே உரியப் பண்புகள், மிகவும் உதவிகரமாக இருக்கும் எனக் கருதப்பட்டது. குவாண்டக் கணினியின் முதல் கருதுகோளை பால் பெனியோஃப் மற்றும் ரிச்சர்ட் பெயின்மேன்பரிந்துரைத்தனர். அதன் பின் ஆர்தர் எக்கர்ட், டேவிட் இடாய்ச், சார்லஸ் பென்னட் போன்ற அறிவியலர்களின் கோட்பாட்டுரீதியான கருத்துகள் குவாண்டத் தொடர்பியல், சேதியை ஒளித்தல், தொலை உருவாக்கம் சார்ந்த விசயங்களிலும் ஆய்வுகள் செய்யப்பட்டு வருகின்றன. இன்றையத் தொழில்நுட்ப வளர்ச்சியில் இத்துறைப் பெரிதானத் தாக்கம் உருவாக்கும் என எதிர்பார்க்கப்படுகிறது.

மராபார்ந்தக் கணினிகள் ஈரும நிலைகளான, 0 மற்றும் 1 நிலைகளைக் கொண்டு தகவலைச் சேமிக்கவும் பரிமாறவும் செய்கின்றன. அதே போல, குவாண்டக் கணினிகளும் ஈரும நிலைகளையும், அதுமட்டுமல்லாது, இரண்டுக்கும் மேற்பட்ட நிலைகளையும் கொண்டு இயங்கக் கூடியன. மேலும் மரபார்ந்தக் கணினிகள் காந்தத்தகடுகளின் மூலமாகவும், ஒளித்தட்டுகளின் மூலமும் சேதிகளைச் சேமிக்கும், குவாண்டக் கணினிகளில் கணினியின் தன்மையைப் பொறுத்து, ஒளிவடிவிலோ, அணு, அணுக்கரு, அல்லது குவாண்டத் துகள்களின் மின்னியல் காந்தத் தூண்டலின் நிலைகளைப் பொறுத்து, அதாவது, மின் மற்றும் காந்தத் திருப்புத்திறன்களைப் பொறுத்து அமையும். 

குவாண்டத் துகளின் சுழல் பண்பானது, மின் அல்லது காந்த இருமுனைத் திருப்புத்திறனால் உண்டாவது, அதன் சுழல் குவாண்டம் எண் 1/2 ஆக இருக்கும் பட்சத்தில், குவாண்டவியலின் அடிப்படைப் படி, -1/2, +1/2 ஆகிய இரு ஆற்றல் நிலைகளை அத்துகள் பெற முடியும். பெரும்பாலும் இந்நிலைகள் தாழ்சக்தி நிலை, முதல் சக்திநிலை எனக் குறிப்பிடப்படுகிறது. இவை இருமநிலையாக எழுதப்படும் பட்சத்தில் 0, 1 எனவும் குறிப்பிடப் படுகிறது. மேலும் இவை டிராக் குறியீட்டின் மூலம், இருமநிலைப் படி formula_1, formula_2 எனவும் சுழல் அடிப்படையில் மேற்சுழல், கீழ்ச்சுழல் formula_3, formula_4 என்றும் இடத்திற்குத் தகுந்தமாதிரி குறிக்கப்படுகிறது. இவை குவாண்ட இருமநிலைகள் (quantum bit or qubit) க்யூபிட் என அழைக்கப்படும். 

இதே போல், மற்ற குவாண்ட எண்களின் அடிப்படையிலும் குவாண்ட நிலைகளை நிறுவி, குவாண்டக்கணினிகளின் அடிப்படைப் பண்புகளை உண்டு பண்ண முடியும். அவை, குவாண்ட இருமநிலை, மும்மநிலை, ..., பலபடிநிலை கொண்டதாக அமைவதால், க்யூபிட், க்யூட்ரிட் (qutrit)..., க்யூடிட் (qudit) என குறிப்பிடப்படுகின்றன. d என்பது ஒரு மாறி. ஆகையால், எந்தவொரு நிலைகளைக் கொண்ட குவாண்ட அமைப்பையும் குறிக்கப் பயன்படுவது. 

குவாண்டக் கணினியிலும் அல்லது எந்தவொரு குவாண்டச் செயலியானாலும் அவை அதனுள்ளே உள்ள அணு, அணுக்கரு, ஒளித்துகள் என்ற அந்தந்த குவாண்டத்துகளின் தன்மையினைக் கொண்டு அமைவன. மரபார்ந்த கணினியினுள் மின்னோடாத்தைச் சார்ந்து, அதாவது எதிர்மின் துகள்கள் எனப்படும் எலக்றான்களின் ஓட்டத்தைச் சார்ந்து கணிக்கப்படுகிறது. ஆனால், குவாண்டக் கணினியைப் பொறுத்தமட்டில், ஒவ்வொரு எதிர்மின் துகளும் ஒரு க்யூபிட் செய்தி அளவாகக் கருதலாம். ஆகவே, குவாண்டக் கருவிகளின் செய்தி கொள்திறன் மிகவும் அதிகம். ஆனால், அவை அந்த செய்திகளை சேமித்து வைக்கும் நேரம், சூழல் சார்ந்த விளைவுகளான, வெப்பநிலை, அருகில் உள்ள மற்றக் கருவிகளின் குறுக்கீடுப் போன்றவற்றால் மிகவும் பாதிக்கப்படும் நிலைகள் இருப்பதால், இச்சோதனைகள் மிகவும் கடினமானதாகவும் மிகப் பெரிய சவாலாகவும் அமைகின்றன.

ஓரியல் ஒளிக்கற்றைகளில் உள்ள ஒளித்துகள்கள், அணுக்கரு காந்த ஒத்திசைவுச் சோதனைகளில் அணுக்கரு, அயனிப் பொறிகளில் கட்டுப்படுத்தப்பட அயனிகள், போஸ் ஐன்ஸ்டைன் ஒடுக்கத்தில் உண்டான அணுக்கள் மூலக்கூறுகள், மீயுயர் கடத்தி க்யூபிட்கள் எனப் பலதரப்பட்ட சோதனைகளில் ஆய்வுகள் நடந்து வருகின்றன, குவாண்டக் கருவிகளைக் கொண்டு ஒளியிழைகளின் வழித் தொடர்பை சுவிட்சர்லாந்தில் அமைத்து வருகின்றனர். மேலும், சீன நாட்டு ஆய்வாளர்கள் குவாண்ட தொலைதூர மீஉருவாக்கத்தை ஒளித்துகள்களின் தளவிளைவுநிலைகளை நூறு கிலோமீட்டர் இடைவெளியிலான தூரத்தில் அனுப்பி வெற்றியடைந்துள்ளனர். 


</doc>
<doc id="296999" url="https://ta.wikipedia.org/wiki?curid=296999" title="நேத்ராவளி">
நேத்ராவளி

நேத்ராவளி, இந்திய மாநிலமான கோவாவின் தெற்கு கோவா மாவட்டத்தில் உள்ளது. இந்த ஊர் சாங்க்யும் வட்டத்துக்கு உட்பட்டது.

இந்த சரணாலயம் 211.05 சதுர கி.மீ பரப்பளவில் அமைந்துள்ளது. இங்கு கரும்புலி, அணில், ஹார்ன்பில் உள்ளிட்டவற்றை காணலாம்.


இந்த ஊர் தெற்கு கோவா மக்களவைத் தொகுதிக்கும், சங்குயெம் சட்டமன்றத் தொகுதிக்கும் உட்பட்டது.


</doc>
<doc id="297000" url="https://ta.wikipedia.org/wiki?curid=297000" title="மர்மகோவா">
மர்மகோவா

மர்மகோவா என்னும் நகரம், இந்திய மாநிலமான கோவாவின் தெற்கு கோவா மாவட்டத்தில் உள்ளது. இது மர்மகோவா வட்டத்தின் தலைமையகமாகவும் உள்ளது.

இந்த நகரம் மர்மகோவா, வாஸ்கோடகாமா, டாபோலிம் ஆகிய சட்டமன்றத் தொகுதிகளில் சேர்க்கப்பட்டுள்ளது. இது தெற்கு கோவா மக்களவைத் தொகுதிக்கு உட்பட்டது.


</doc>
<doc id="297002" url="https://ta.wikipedia.org/wiki?curid=297002" title="மட்காவ்">
மட்காவ்

மட்காவ், இந்திய மாநிலமான கோவாவின் தெற்கு கோவா மாவட்டத்தில் உள்ள நகரம். இது மட்காவ் வட்டத்தின் தலைநகரமாகும். பணஜியில் இருந்து தொலைவிலும், வாஸ்கோட காமாவில் இருந்து தொலைவிலும் அமைந்துள்ளது.



</doc>
<doc id="297004" url="https://ta.wikipedia.org/wiki?curid=297004" title="பள்ளூர் இரேணுகேசுவரர் கோயில்">
பள்ளூர் இரேணுகேசுவரர் கோயில்

பள்ளூர் இரேணுகேசுவரர் கோயில் (இரேணுகேச்சரம்) என்று அறியப்படும் இக்கோயில், காஞ்சிபுரம் அருகிலுள்ள பள்ளூர் சிவன் கோயிலாகும். மேலும், இத்தல குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது.


பரசுராமரை இழந்த ரேணுகாதேவி, காஞ்சிக்கு வந்து இவ்விறைவனை வழிபட்டு உலகுக்கு ஒரு தெய்வமாக ஆனாள் என்பது வரலாறாகும்.

தமிழ்நாட்டிலுள்ள காஞ்சிபுரம் மாவட்டத்தின் வடக்கு எல்லை பகுதியில், [[காஞ்சிபுரம்|காஞ்சிபுரத்திலிருந்து [[அரக்கோணம்]] செல்லும் சாலையில் உள்ள திருமால்பூரையடுத்துள்ள [[வேலூர் மாவட்டம்]] [[பள்ளூர்]] என்னும் கிராமத்தில் இக்கோயில் அமைந்துள்ளது. மேலும் [[தமிழ்நாடு|தமிழ்நாட்டின்]] தலைநகர் [[சென்னை]]யிலிருந்து 75 கிலோமீட்டர் தொலைவிலுள்ள, [[காஞ்சிபுரம்]] [[பேருந்து]] நிலையத்திலிருந்து வடக்கே சுமார் 15 கிலோமீட்டர் தொலைவில் இக்கோயில் தாபிக்கப்பட்டுள்ளது.


[[பகுப்பு:வேலூர் மாவட்டத்திலுள்ள சிவன் கோயில்கள்]]
[[பகுப்பு:வேலூர் மாவட்டம்]]

</doc>
<doc id="297006" url="https://ta.wikipedia.org/wiki?curid=297006" title="கொத்தடிமை முறை">
கொத்தடிமை முறை

கொத்தடிமை முறை ("Debt bondage", "debt slavery" அல்லது "bonded labour") என்பது பணத்திற்காக ஒரு குடும்பமோ அல்லது ஊரோ தலைமுறை தலைமுறையாக பணம் படைத்தவர்களிடம் அடிமைப்பட்டுக் கிடப்பது ஆகும். தற்போது, "பன்னாட்டு தொழிலாளர் நலக்கழகம் 2005" இன், கணக்கெடுப்பின் படி 8.1 மில்லியன் மக்கள் கொத்தடிமைகளாக உலகெங்கும் வாழ்ந்து வருவது என்று உறுதிப்படுத்தப்பட்டுள்ளது. கொத்தடிமை முறைக்கெதிராக, ஐக்கிய நாடுகள் அமைப்பு "கொத்தடிமை முறை ஒழிப்பு மாநாடு" நடத்தி இம்முறையின் "தற்காலநிலை" பற்றி தெளிவாக வரையறுத்து கூறுகிறது. 

தெற்காசிய நாடுகள் மற்றும் ஆப்பிரிக்காவின் பெரும்பாலான பகுதிகள் கொத்தடிமை முறையை இன்றளவும் நடைமுறையில் வைத்திருப்பதை ஐ.நா வின் கொத்தடிமை முறை ஒழிப்பு மாநாடுகள் உறுதிப்படுத்துகின்றன.. உலகத்திலுள்ள கொத்தடிமைகளில் 84 %முதல் 88% தெற்காசியாவில் இருப்பதாக கணிக்கப்படுகிறது.

கொத்தடிமை முறைக்கு எதிராக அதிகளவில் குற்றச்சாட்டுகள் வெளியுலகத்திற்கு வருவதில்லை மேலும் கடுமையான தண்டனைகள் இந்தக் கொடுஞ்செயலைச் செய்பவருக்கு வழங்கப்படுவதில்லை. இதனால் இக்குற்றம் தொடர்ந்து நீடித்து வருகிறது.

உலக நாடுகளில் அதிக கொத்தடிமைகளை கொண்ட நாடாக இந்தியா முதலிடத்திலும், இலங்கை 42 ஆவது இடத்தையும் பெற்றுள்ளதாக ஆய்வில் தெரியவந்துள்ளது. இந்தியா முழுவதும் ஏறக்குறைய 18 மில்லியன் பேரும், இலங்கையில் 45 ஆயிரத்து 900 பேரும் கொத்தடிமைகளாக வாழ்கின்றனர். இந்தத் தகவல்கள் வோல்க் பிரி அறக்கட்டளையின் 2016 உலக அடிமைத்தன அட்டவணையில் வெளியாகியுள்ளது.

கொத்தடிமை முறையை ஒழிப்பதற்காக இந்தியாவில் 1976இல் சிறப்புச் சட்டம் இயற்றப்பட்டது. இதன்படி மீட்கப்படும் கொத்தடிமைகளுக்கு மறுவாழ்வு அளிக்கும் விதமாக கொத்தடிமைகளுக்கு உடனடியாக 1,000 ரூபாயும் அடுத்ததாக 19,000 ரூபாயும் நிவாரணம் வழங்குவது மட்டுமல்லாது அவர்களின் மறுவாழ்வுக்காக வேளாண் நிலமும் அளிக்க வேண்டும். தலித்தாக இருந்தால் வன்கொடுமைத் தடுப்புச் சட்டத்தின் கீழ் அவர்களுக்குக் கூடுதலாக 90,000 ரூபாய் வழங்க வேண்டும் என சட்டம் கூறுகிறது.



</doc>
<doc id="297046" url="https://ta.wikipedia.org/wiki?curid=297046" title="அமெரிக்காக்களில் ஐரோப்பியக் குடியேற்றம்">
அமெரிக்காக்களில் ஐரோப்பியக் குடியேற்றம்

அமெரிக்காக்களில் ஐரோப்பியக் குடியேற்றம் ("European colonization of the Americas") 1492இல் கொலம்பசு அமெரிக்காவைக் கண்டறிந்ததிலிருந்து தொடங்குகின்றது. இருப்பினும், கொலம்பசிற்கு ஏறத்தாழ 500 ஆண்டுகளுக்கு முன்னரே, அமெரிக்காவிற்கு வந்தடைந்த முதல் ஐரோப்பியர்கள் வைக்கிங் ஆவர். எசுக்காண்டினாவியாவைச் சேர்ந்த இந்த வலுமிகு மாலுமிகளும் போர்வீரர்களும் கி.பி 1000களில் வட அமெரிக்காவை அடைந்தனர். இந்த நோர்சுகள் அமெரிக்காவில் வந்திறங்கி வைன்லாந்தை உருவாகியிருந்தனர். ஆனால், அவர்கள் தொடர்ந்து இருக்கவில்லை. எனவே, நடைமுறையில், அமெரிக்காக்களின் குடியேற்றம் கொலம்பசின் வரவுடனேயே தொடங்கியது.

கி.பி 1300களிலும் 1400களிலும் மேற்கு ஐரோப்பியர் கிழக்கிந்தியத் தீவுகளை வந்தடைய புதிய ஒழிகளைக் கண்டறிவதில் ஈடுபட்டனர்; ஏற்கெனவே இருந்த நிலவழி மிகவும் கடினமாகவும் நீளமானதாகவும் இருந்தமையால் கடல்வழிகளை நாடினர். மேலும் இடைத்தரகர்கள் மூலமாக பொருட்கள் வந்தடைந்ததால் விலைகள் மிகவும் கூடுதலாக இருந்தன; நேரடி வணிகம் மூலம் விலைகளைக் கட்டுப்படுத்த முயன்றனர். சில புவியிலாளர்கள் உலகத்தின் சுற்றளவை சிறியதாக மதிப்பிட்டு மேற்கில் சென்றால் உலகைச் சுற்றிக்கொண்டு கிழக்காசியாவை அடையலாம் என கருத்துக்களை வெளியிட்டிருந்தனர். இதனை ஏற்ற செனோவாவின் கப்பல்தலைவர் கொலம்பசு முதலாம் இசபெல்லா அரசியை இத்தகைய கடற்பயணத்தை மேற்கொள்ள நிதி தர வேண்டினார். 

ஆகத்து 1492இல் கொலம்பசு எசுப்பானியாவின் தென்பகுதியிலிருந்து மூன்று கப்பல்களுடன் புறப்பட்டார்: நினா, பின்டா , சான்டா மாரியா. கடலில் பல வாரங்கள் பயணித்த பிறகு அக்டோபர் 12 அன்று கப்பல்கள் பகாமாசில் இருந்த தீவொன்றை அடைந்தன. இத்தீவை கொலம்பசு சான் சால்வடார் எனப் பெயரிட்டார். இதனை ஓர் இந்தியத் தீவாக கருதிய கொலம்பசு அங்கிருந்தவர்களை "இந்தியர்" என்றார். கரிபியனில் மேலும் பயணித்து கியூபா வந்தடைந்தார்; இங்கு மக்கள் புகையிலை புகைப்பதைக் கண்டார். பிறகு எசுப்பானியாவிற்குத் திரும்பினார். அங்கு இராணியும் அரசரும் பல விருதுகளை வழங்கி கௌரவித்தனர். 

கொலம்பசின் மீள் பயணங்களில் கூடுதலான ஆட்களையும் கிறித்தவ பரப்புரையாளர்களையும் கூட்டிச் சென்றார்.இக்கப்பல்களில் குடியேற்றங்களை நிறுவ பண்ணை விலங்குகளும் விளைபொருட்களும் எடுத்துச் செல்லப்பட்டன. தற்போதைய டொமினிக்கன் குடியரசு அமைந்துள்ள தீவில் புதிய குடியேற்றத்தை நிறுவினார்.

தாங்கள் கண்டறிந்தது ஆசியாவிற்கான புதிய வழியல்ல, “புதிய உலகம்” என்பதை உணர்ந்தபின் எசுப்பானியர்களின் இலக்கு புதிய பகுதிகளை கைப்பற்றுவதாக இருந்தது. கைப்பற்றுகையாளர்கள் புதிய உலகின் நிலப்பகுதிகளை தேடவும் கைப்பற்றவும் அரசியியால் அனுமதிக்கப்பட்டனர். 

சில நூறு படைவீரர்களைக் கொண்டே எசுப்பானிய கைப்பற்றுகையாளர்கள் பெரும் உள்ளூர் பேரரசுகளை வாகை கொண்டனர். 1519இல் எர்னான் கோட்டெசும் சிலநூறு வீரர்களும் அசுடெக் தலைநகரில் உள்நுழைந்து நகரத்தை அழித்தனர். இவ்விடத்தில் மெக்சிக்கோ நகரம் கட்டமைக்கப்பட்டது. பிரான்சிஸ்கோ பிசாரோ இன்கா பேரரசை வீழ்த்தினார். எசுப்பானியர்கள் பல காரணங்களால் வெற்றி பெற்றனர் - உள்ளூர் குடிகள் அவர்களை கடவுள்கள் என்று நம்பினர்; குதிரைகளையும் துப்பாக்கிகளையும் கண்டு பயந்தனர். 

எசுப்பானியாவும் போர்த்துகல்லும் 16ஆம் நூற்றாண்டில் தென் அமெரிக்காவிலும் நடு அமெரிக்காவிலும் பெரும்பகுதிகளில் குடியேறியவர்களாவர். வட அமெரிக்காவிலும் பல பகுதிகளை வென்றனர். அடுத்த நூற்றாண்டில் ஐரோப்பாவின் பல நாடுகளிலிருந்தும் மக்கள் அமெரிக்க ஐக்கிய நாடு பகுதிகளில் குடியேறினர். எசுப்பானியர்களும் போர்த்துகேயர்களும் ஏற்கெனவே வெப்பமான தென் பகுதிகளை பிடித்திருந்ததனால் இவர்கள் பெரும்பாலும் வட அமெரிக்காவில் குடியேறினர். இவர்களில் பிரான்சும் இங்கிலாந்தும் முதன்மையானவர்களாக இருந்தனர். இங்கிலாந்து கிழக்கு வட அமெரிக்காவின் நடுப்பகுதியையும், பிரான்சியர்கள் வடக்கிலும் ஆதிக்கம் செலுத்தினர். இறுதியில் ஆங்கிலேயர்கள் பெரும்பாலான பிரான்சியப் பகுதிகளை கைப்பற்றினர்.

தெற்கத்திய ஆங்கிலேய குடியேற்றவாதிகள் தங்கம் தேடி அலைந்தனர். இருப்பினும், வளமான நிலமாக இருந்ததால் புகையிலை போன்ற பணப்பயிர்களை வேளாண்மை செய்தனர். வடக்கிலிருந்த ஆங்கிலேய குடியேற்றவாதிகள் அங்கு இவற்றை பயிரிட இயலவில்லை. எனவே தென்பகுதி மக்கள் செல்வந்தர்களாயினர். நியூ இங்கிலாந்தை நிறுவிய தூய்மையாளர்கள் தாய்நாட்டின் ஆங்கிலிக்க ஒன்றியத்திலிருந்து விடுபட விரும்பி வந்தவர்களாவர். நடு வட அமெரிக்காவில் இருந்த குடியேற்றங்கள் வணிக இலக்கு கொண்டவையாக இருந்தன. இவர்கள் விலங்குகளின் மென்மயிர்களில் வணிகம் புரிந்தனர்; தங்களுக்கான உணவு உற்பத்தியில் ஈடுபட்டதோடு மற்ற ஆங்கிலேயக் குடியேற்றங்களுக்கும் விற்பனை செய்தனர். பின்னாளில் இங்கிலாந்திற்கும் ஏற்றுமதி செய்தனர்.

எசுப்பானியர்கள் நடு அமெரிக்காவிலும் தென் அமெரிக்காவிலும் குடியேற்றங்களை நிறுவினர். தங்கம், வெள்ளி அகழ்வு, புகையிலை வேளாண்மை போன்றவற்றில் உள்ளூர் குடிகளைப் பணியாளர்களாக ஈடுபடுத்தி வந்தனர். பழக்கமில்லாதப் பணிகளால் பல உள்ளூர் குடிகள் உயிரிழந்தனர். இதனால் ஆபிரிக்காவிலிருந்து அடிமைகள் இறக்குமதி செய்யப்பட்டனர். போர்த்துகேயர்கள் பிரேசிலில் கரும்பு போன்ற பணப்பயிர்களை விளைவித்தனர். இதற்காக அத்திலாந்திக் அடிமை வணிகத்தின் பெரும்பகுதி இப்பகுதிகளில் நடைபெற்றது. 

பிரான்சிற்கு கரிபியனிலும் வட அமெரிக்காவின் வடக்கிலும் (கனடா), குடியேற்றங்கள் அமைந்தன. வடக்கில் வடமேற்குப் பெருவழி மூலமாக ஆசியாவிற்குச் செல்ல இவர்கள் வழிதேடினர். மிகக் குறைந்த எண்ணிக்கையில் இருந்ததால் பிரான்சியர்கள் உள்ளூர் மக்களுடன் உடன்பட்டு வாழ்ந்தனர். விலங்கு மென்மயிர் வணிகத்தில் பிரான்சு பெரும் இலாபம் ஈட்டியது. பிரான்சியக் கரிபியன் குடியேற்றங்கள் வேளாண்மைக்கு ஏற்றவையாக இருந்தன. கனடாவின் விளைநிலங்களில் அடிமைகளைப் பயன்படுத்தாத பிரான்சியர்கள் இங்கு ஆபிரிக்க அடிமைகளை பயன்படுத்தினர்.


</doc>
<doc id="297054" url="https://ta.wikipedia.org/wiki?curid=297054" title="தேவன் நாயர்">
தேவன் நாயர்

' 'தேவன் நாயர் ' ", என அழைக்கப்படும் வி தேவன் நாயர் " (5 ஆகஸ்ட் 1923- 6 டிசம்பர் 2005), ஒரு மலேசிய 
மற்றும் சிங்கப்பூர் அரசியல்வாதி ஆவார். இவர் மலேசியாவின் ஜனநாயக செயல் கட்சியின் நிறுவனரும் பின் , மூன்றாவது சிங்கப்பூர் அதிபர் ஆவார். 

தேவன் நாயர் ஒரு மகளும், மூன்று மகன்கள், மற்றும் ஐந்து பேரப்பிள்ளைகள் உள்ளனர். 


</doc>
<doc id="297056" url="https://ta.wikipedia.org/wiki?curid=297056" title="ஓசுமியம் அறுபுளோரைடு">
ஓசுமியம் அறுபுளோரைடு

ஓசுமியம் அறுபுளோரைடு "(Osmium hexafluoride)" என்பது OsF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் ஓசுமியம்(VI) புளோரைடு என்றும் அழைக்கப்படுகிறது. ஓசுமியம் மற்றும் புளோரின் அயனிகள் சேர்ந்து உருவாகும் இச்சேர்மம் அறியப்பட்டுள்ள பதினேழு இரட்டை அறுபுளோரைடுகளில் ஒன்றாகும். 

ஓசுமியம் உலோகம் அதிக அளவு தனிமநிலை புளோரின் வாயுவுடன் 300 பாகை செல்சியசு வெப்பநிலையில் வினைபுரிந்து ஓசுமியம் அறுபுளோரைடு உருவாகுகிறது.

Os + 3 F → OsF

ஓசுமியம் அறுபுளோரைடு மஞ்சள் நிறப் படிகத்திண்மமாக காணப்படுகிறது. 33.4 பாகை செல்சியசு வெப்பநிலை உருகுநிலையும் 47.5 பாகை செல்சியசு வெப்பநிலையை கொதிநிலையும் கொண்டுள்ளது. இச்சேர்மத்தின் கட்டமைப்பு -140 பாகை செல்சியசு வெப்பநிலையில் சாய்சதுர அமைப்பும் Pnma இடக்குழுவும் a = 9.387 Å, b = 8.543 Å, மற்றும் c = 4.944 Å என்ற அணிக்கோவை அளபுருக்களும் கொண்டுள்ளது. ஓர் அலகு கூட்டிற்குள் இருக்கும் நான்கு அனுபவக் குறியீட்டு அலகுகள் (இச்சேர்மத்தில், பிரிநிலை மூலக்கூறுகள்) 5.09 கி.செ.மீ என்ற அடர்த்தியைக் கொடுக்கின்றன

ஓசுமியம் அறுபுளோரைடு மட்டும் எண்முக மூலக்கூற்று வடிவமைப்பைக் (வாயுநிலை அல்லது திரவ நிலைக்கு ஏற்ற முக்கியமான வடிவம்) கொண்டுள்ளது. இவ்வமைப்பில் (Oh) இடக்குழுவும், Os–F பிணைப்பு நீளம் 1.827 Å ஆகவும் இருக்கிறது.
ஓசுமியம் அறுபுளோரைடை பகுதியான நீராற்பகுப்பிற்கு உட்படுத்தினால் OsOF4.சேர்மத்தை உற்பத்தி செய்கிறது.




</doc>
<doc id="297057" url="https://ta.wikipedia.org/wiki?curid=297057" title="மகாகாசியபர்">
மகாகாசியபர்

மகாகாசியபர் (Mahākāśyapa) (சமசுகிருதம்; பாலி: "Mahākassapa"; ஜப்பான்: 摩訶迦葉 "Maha Kasho" or "Makakasho" or Kāśyapa) புத்தரின் பத்து முதன்மை சீடர்களில் ஒருவர். இவரே புத்த சங்கத்தின் பிக்குகளின் முதல் பேரவையை கூட்டியவர். வட இந்தியாவின் மகத நாட்டைச் சேர்ந்தவர்.

வேதிய சமூகத்தைச் சார்ந்த துறவியான மகாகாசியபர், புத்தர் ஞானம் பெற்றவுடன், புத்தரின் முதல் சீடராகி சாரநாத்தில் மக்கள் முன்னிலையில் புத்தர் ஆற்றிய முதல் சொற்பொழிவில் கலந்து கொண்டவர். இவரும் புத்தரின் வேறு முதன்மை சீடரான ஆனந்தருடன் அறியப்படுபவர்.

"தாமரை சூத்திரம்" (Lotus Sutra) அத்தியாயம் ஆறில் மகாகாசியபர், மௌத்கல்யாயனர், காத்தியாயனர் போன்ற புத்தரின் முதன்மைச் சீடர்கள் ஞானம் பெற்ற நிகழ்வு கூறப்படுகிறது. 

போதி தருமன் துவக்கியதாக கருதப்படும் ஜென் பௌத்த மரபு கௌதம புத்தரிடமிருந்து முதலில் ஞானத்தை பெற்றவர் மகாகாசியபர் கூறுகிறது. 



</doc>
<doc id="297059" url="https://ta.wikipedia.org/wiki?curid=297059" title="சாரிபுத்திரர்">
சாரிபுத்திரர்

சாரிபுத்திரர் (Sāriputta) (பாலி) & சமசுகிருதம் Śāriputra) புத்தரின் பத்து முதன்மைச் சீடர்களில் ஒருவராவர். நாலந்தாவில் பிறந்து இறுதியில் நாலந்தாவிலே இறந்தவர். 

சாரிபுத்திரர் வேதிய குலத்தைச் சேர்ந்தவர். ஞானத்தை அடைய ஆர்வமாக இருந்த சாரிபுத்திரர் இல்லறத்தை துறந்து துறவு வாழ்க்கை மேற்கொண்டவர். புத்தரின் ஞானத்தால் ஈர்க்கப்பட்ட சாரிபுத்திரர், புத்தரின் முதன்மைச் சீடர்களில் ஒருவராக விளங்கினார். 

பௌத்த தர்மத்தை உபதேசிப்பதிலும் விளக்குவதிலும் சிறப்பான இடத்தைப் பெற்றதாலும், பௌத்த சமய அபிதம்மம் (Abhidharma) தத்துவத்தை உருவாக்கியதற்காக சாரிபுத்திரருக்கு, தரும சேனாதிபதி (General of the Dharma) விருது வழங்கி மரியாதை செய்யப்பட்டது. 

கௌதம புத்தர், சாரிபுத்திரரை தன்னுடைய "ஆன்மிக மகன்" என்றும் தன்னுடன் ஆன்மிக தர்மச் சக்கரத்தை சுழற்றுவதில் தனது "தலைமை உதவியாளர்" என அறிவித்தார்.

பாலி மொழி பௌத்த நூல்களின் படி, கௌதம புத்தர் இறப்பதற்கு சில மாதங்களுக்கு முன்பு, சாரிபுத்திரர் தான் பிறந்த நாலந்தா நகரத்திலேயே, கார்த்திகை மாதம் முழுநிலவு நாளில் பரிநிர்வாணம் அடைந்தார்.

 

சாரிபுத்திரர் இறப்பதற்கு முன் மகத நாட்டில், தான் பிறந்த நாலந்தாவிற்குச் சென்று, தன் தாயை பௌத்த சமய தீட்சை வழங்கி பிக்குணி ஆக்கினார். கௌதம புத்தரின் அறிவுரைப் படி இறந்த சாரிபுத்திரரின் சடலம் எரிக்கப்பட்டப் பின்னர் சாம்பலை மகத மன்னன் அஜாதசத்ருவுக்கு அனுப்பினார். கி. மு. 261-இல் சாரிபுத்திரரின் சாம்பலை வைத்து நாலந்தாவில் நினைவுத் தூண் அமைக்கப்பட்டது.



</doc>
<doc id="297062" url="https://ta.wikipedia.org/wiki?curid=297062" title="காஞ்சிபுரம் தவளேசுவரர் கோயில்">
காஞ்சிபுரம் தவளேசுவரர் கோயில்

காஞ்சிபுரம் தவளேசுவரர் கோயில் (தவளேஸ்வரம், லகுளீசம்) என்று அறியப்படுவது, காஞ்சிபுரத்திலுள்ள சிவன் கோயில்களில் ஒன்றாகும். மேலும், இவ்விறைவர்க்கு லகுளீசர் எனும் மற்றொரு திருப்பெயராலும் அழைக்கப்படும் இக்கோயிலின் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டுள்ளது.


சுவேதன், சுவேதகேது, சுதாகரன், சுவேதலோகிதன், சுவேதசீகன், சுவேதாச்சுவன், துந்துமி ஆகிய இவர்கள் முதற்கொண்டு லகுளீசன் ஈறாகவுள்ளவர்களும் மற்றம் ஏனைய ருத்ர அம்சமாக தோன்றிய யோகாசாரியர்கள், கயிலையில் தவம் செய்து, இறைவன் திருவருளால் காஞ்சியில் தத்தம் திருப்பெயர்களில் சிவலிங்கம் பிரதிட்டை செய்து வழிபட்டனர் என்பது வரலாறாகும். இவற்றில், ஒன்றிரண்டைத் தவிர நம் தவக்குறைவவினால் ஏனைய சிவலிங்கங்கள் நமக்குக் கிடைக்கப்பெறவில்லை.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் மேற்கு பகுதியில், சர்வ தீர்த்தத்தின் வடக்கு கரையில் இக்கோயில் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடமேற்கே சுமார் 1½ கிலோமீட்டர் தொலைவில் வேலூர் செல்லும் சாலையில் இக்கோயில் தாபிக்கப்பட்டுள்ளது.



</doc>
<doc id="297069" url="https://ta.wikipedia.org/wiki?curid=297069" title="டான் கோக் வேய்">
டான் கோக் வேய்

டான் கோக் வேய் மலேசியாவின் ஜனநாயக செயல் கட்சியின் (டிஏபி) தற்காலிகத் தேசிய தலைவர் ஆவார். 

இவர் கோலாலம்பூர், சேராஸ் நாடாளுமன்ற தொகுதியில் ஐந்து முறை போட்டியிட்டு வெற்றி பெற்றவர்.



</doc>
<doc id="297070" url="https://ta.wikipedia.org/wiki?curid=297070" title="உபாலி">
உபாலி

உபாலி (Upali) (சமசுகிருதம் उपालि "upāli") தொழில் முறையில் இவர் அரண்மனை நாவிதர் ஆவார். பின்னர் கௌதமபுத்தரின் சீடர்களில் ஒருவராகச் சேர்ந்து தனது அறநெறியாலும், ஞானத்தினாலும் புத்தரின் பத்து முதன்மைச் சீடர்களில் ஒருவராக விளங்கினார். கௌதம புத்தர் காலத்தில் பௌத்த நெறிகள் மற்றும் பிக்குகள் பின்பற்ற வேண்டிய விதிமுறைகள் அடங்கிய வினய பீடகத்தை தொகுத்தவர் ஆவார்.

ஒரு முறை கௌதம புத்தருக்கு உபாலி முடி வெட்டும் போது, உபாலி வேகமாக மூச்சிறைத்தார். மூச்சு காற்றை கட்டுப்படுத்துவதன் மூலம் மூச்சிறைப்பை நீக்கும் முறையை புத்தர் அறிந்து கூறினார். ஒரு முறை கௌதம புத்தர் ஏழு இளவரசர்களை, சமூகத்தின் மிகவும் பிற்படுத்தப்பட்ட வகுப்பைச் சேர்ந்த உபாலியை, வணக்கம் செலுத்தக் கூறினார். அவர்களும் உபாலியின் குறைந்த பிறப்பைக் கருதாமல் வணக்கம் செலுத்தியதன் மூலம் உபாலி கௌரவிக்கப்பட்டார்.பௌத்த பிக்குகள் சமுதாயத்துடன் சேர்ந்து வாழும் விதிமுறைகளை உபாலி தொகுத்தார். பின்னர் திரி பீடகங்களில் ஒன்றான வினய பீடகம் எனும் பௌத்த தத்துவ நூலை உபாலி தொகுத்தார்.



</doc>
<doc id="297072" url="https://ta.wikipedia.org/wiki?curid=297072" title="பிக்குணி">
பிக்குணி

பிக்குணி (bhikkhunī) (பாலி bhikṣuṇī) பௌத்த சமயத்தை சார்ந்த மடத்தின் பெண் துறவியை பிக்குணி என்பர். ஆண் துறவியை பிக்கு என்பர். 

பிக்குகள் மற்றும் பிக்குணிகள் கௌதம புத்தரின் முதன்மைச் சீடர்களில் ஒருவரான உபாலி என்பவர் வகுத்த விநயபிடகம் என்ற பௌத்த துறவிகள் பின்பற்ற வேண்டிய நெறிகளின்படி தங்கள் வாழ்க்கையை அமைத்துக் கொள்ள வேண்டும். 
கௌதம புத்தர் காலத்தில் ஒரு சில பிக்குனிகள் மட்டுமே இருந்தனர். அவர்களில் புகழ் பெற்ற பிக்குணிகளில் பௌத்த சாத்திரங்களின்படி, கௌதம புத்தரின் மனைவி யசோதரை, அத்தை மற்றும் புத்தரின் வளர்ப்புத் தாயான மகாபிரஜாபதி கௌதமி ஆகியோர் முதன் முதலில் பௌத்த சமயத்தில் சேர்ந்து பிக்குணீகளாக வாழ்ந்தனர்.

கி.பி. இரண்டாம் நூற்றாண்டில் வாழ்ந்த கோவலன்-கண்ணகி இணையரின் மகள் மணிமேகலை தமிழ்நாட்டின் முதல் பௌத்த பிக்குணியாக அறியப்பட்டவள்.

மகாயாண பௌத்தப் பிரிவில் மட்டுமே பெண்கள் பிக்குணிகளாக சேர்க்கப்படுகிறார்கள். பிக்குணிகளுக்கென தனி மடாலயங்கள் உள்ளன. பிக்குணிகள் சமைத்து உண்ணாது பிச்சை எடுத்து உண்ண வேண்டும் என்பது வினய பீடகத்தின் விதிகளில் ஒன்றாகும்.

மகாயாண பௌத்தப் பிரிவை பின்பற்றும் கொரியா, வியட்நாம், சீனா மற்றும் தைவான் போன்ற நாடுகளில் மட்டுமே சிறிய அளவில் பெண்களை பௌத்த மடாலயத்தில் பிக்குணி என்ற பெயரில் சீடர்களாக சேர்த்துக் கொள்ளப்படுகிறார்கள். திபெத்திய பௌத்தப் பிரிவில் பெண்களை பிக்குணிகளாக மடங்களில் சேர்த்துக் கொள்கிறார்கள்.

பௌத்த சமயத்தில் ஆண் பிக்குகள் போன்று பெண் பிக்குணிகள் நிர்வாணத்தை அடையமுடியும்.

தற்காலத்தில் பெண்களை பிக்குணிகளாக பௌத்த சமயப் பிரிவுகள் ஏற்பது குறைந்து கொண்டே வருகிறது.



</doc>
<doc id="297074" url="https://ta.wikipedia.org/wiki?curid=297074" title="இல்லந்தோறும் இணையம்">
இல்லந்தோறும் இணையம்

இல்லந்தோறும் இணையம் என்பது தமிழக அரசு கேபிள் நிறுவனத்தின் ஒரு திட்டம் ஆகும். இத்திட்டத்தை தமிழ்நாட்டு முதலமைச்சர் செயலலிதா, மார்ச்சு 01, 2016 அன்று தொடங்கி வைத்தார். அரசு கேபிள் இயக்குபவர்கள் வாயிலாக மாநிலம் முழுவதும் அதிவேக அகண்ட அலைவரிசை சேவைகள் மற்றும் இதர இணைய சேவைகள் குறைந்த கட்டணத்தில் அரசு கேபிள் டிவி மூலம் பொதுமக்களுக்கு வழங்கப்படும் எனத் தெரிவிக்கப்பட்டுள்ளது.


</doc>
<doc id="297075" url="https://ta.wikipedia.org/wiki?curid=297075" title="அஸ்மின் அலி">
அஸ்மின் அலி

டத்தோ ஸ்ரீ முகமது அஸ்மின் அலி (பிறப்பு 25 ஆகஸ்ட் 1964) மலேசியாவின் சிலாங்கூர் மாநிலத்தின் தற்போதைய முதலமைச்சரும் மலேசியாவின் மக்கள் நீதிக் கட்சியின் (பி.கே.ஆர்.) துணை தலைவரும் ஆவார்.

இவர் சிலாங்கூர் மாநிலத்தின் கோம்பாக் நகரின் நாடாளுமன்ற உறுப்பினர் ஆவார். சிலாங்கூர்த் தமிழர்கள் மத்தியில் மிகப் பிரபலம் ஆன முதலமைச்சர்.


</doc>
<doc id="297076" url="https://ta.wikipedia.org/wiki?curid=297076" title="ராபிஸி ராம்லி">
ராபிஸி ராம்லி

ராபிஸி ராம்லி (பிறப்பு: செப்டம்பர் 14 1977) ஒரு மலேசிய அரசியல்வாதி ஆவார்.

இவர் மலேசியாவின் மக்கள் நீதிக் கட்சியின் (பி.கே.ஆர்.) பொதுச் செயலாளர் 
மற்றும் சிலாங்கூர் பன்டாண் நாடாளுமன்ற உறுப்பினர் ஆவார். 


</doc>
<doc id="297081" url="https://ta.wikipedia.org/wiki?curid=297081" title="ஆறாது சினம்">
ஆறாது சினம்

ஆறாது சினம், ஶ்ரீ தேனான்டாள் பிலிம்ஸ் தயாரித்து அறிவழகன் எழுதி, இயக்கியக் குற்றம்-பரபரப்புத் தமிழ்த் திரைப்படமாகும். ஜீது ஜோசப்பின் மெமரீஸ் (2013) என்னும் மலையாளப் படத்தின் மறுவுருவாக்கத்தில் அருள்நிதி, ஐஸ்வர்யா ராஜேஷ், ஐஸ்வர்யா தத்தா ஆகியோர் முன்னனி கதாப்பாத்திரத்தில் நடித்துள்ளனர்.


குடும்பத்தை இழந்த வேதனையால் குடிநோயாளியாக மாறிவிட்டவர் முன்னாள் காவல்துறை அதிகாரியான அரவிந்த் (அருள்நிதி). ஒரு தொடர் கொலை வழக்கைப் புலனாய்வு செய்யும் பொறுப்பை அவரிடம் ஒப்படைக்கிறார் மாவட்ட காவல்துறை அதிகாரி ராதாரவி. அமைச்சரின் எதிர்ப்பையும் மீறி ஒரு குடிகாரரிடம் ஏன் அந்த வழக்கை ஒப்படைத்தார்? கொலைகாரனை அருள்நிதி எப்படிக் கண்டுபிடிக்கிறார்? இந்தக் கொலை வழக்கு அவரது வாழ்க்கையில் மாற்றத்தை ஏற்படுத்தியதா, இல்லையா என்பதுதான் ஆறாது சினம் படத்தின் கதை.

'தி இந்து' ஊடகத்தில் இப்படத்திற்கு 5ற்கு 3 எனத் தரமதிப்பீடு செய்யப்பட்டுள்ளது. 'நீளமான என்கவுன்ட்டர் காட்சி எரிச்சலை ஏற்படுத்தினாலும் அடுத்து வரும் காட்சிகளில் நிமிர்ந்து உட்கார வைக்கிறார் இயக்குநர் அறிவழகன்', 'இதுபோன்ற குறைகளை மீறி, அனைத்துத் தரப்பினருக்குமான த்ரில்லர் படமாக ஈர்க்கிறது ஆறாது சினம்' போன்றவை முக்கிய விமர்சனங்கள்.


</doc>
<doc id="297093" url="https://ta.wikipedia.org/wiki?curid=297093" title="கண்டாங்கி">
கண்டாங்கி

கண்டாங்கி ("Kandangi") என்பது 250 ஆண்டுகள் பழைமையான பட்டு நூலினால் நெய்யப்படும் ஒரு தனித்துவம் வாய்ந்த சேலையாகும். "செட்டிநாடு கண்டாங்கி" இந்தியாவின் தமிழ்நாடு மாநிலத்தில் உள்ள காரைக்குடியினை ஆதாரமாகக் கொண்டதாகும். 

இந்த ரகச் சேலைகள் இரண்டு ஓரம் கொண்டதாகவும், நடுவில் கட்டம் போட்டதாகவும் இருக்கும். காரைக்குடியில் மட்டுமே புகழ் வாய்ந்த இந்தச் சேலைகள், நகரத்தார் மூலம், பல நாடுகளில் பிரபலமானது. வேறு எந்த சேலையிலும் இல்லாத வகையில், 48 அங்குலம் அகலம், 5.5 மீட்டர் நீளம் கொண்டது.

காரைக்குடி பகுதியில் இப்போது, உற்பத்தி செய்யப்படும் 60 எஸ்.சி., X 60 எஸ்.சி., ரக சேலைகளை ஆய்வு செய்த, என்.ஐ.எப்.டி., பேராசிரியர்கள், அவை "கண்டாங்கி" சேலையின் திரிபு என கூறுகின்றனர். 1920 ஆம் ஆண்டு நெய்யப்பட்ட, 40எஸ் X 40எஸ் எண் நூல் ரகம் கொண்டு நெய்யப்பட்ட சேலையை வைத்து செய்த ஆய்வில் மூலம் இதைக் கண்டுபிடித்துள்ளனர்.


</doc>
<doc id="297096" url="https://ta.wikipedia.org/wiki?curid=297096" title="மீரா காந்தி">
மீரா காந்தி

மீரா காந்தி (பிறப்பு 28 சனவரி1963) "கிவிங்க்கு பேக் பவுண்டேசன்" என்ற அமைப்பை நிறுவியவர் மற்றும் தலைமை நிர்வாக அதிகாரி ஆவார்.

மீரா காந்தி ஐரிசு தாய்க்கும் ஒரு இந்திய தந்தைக்கும் மும்பையில் பிறந்தார். அவரது 16 வது வயதில் அன்னை தெரசா அவர்களை சந்தித்தார். அவருடன் மும்பையிலுள்ள ஆசா டான் என்ற இடத்தில் குழந்தைக்கு உதவி செய்யும் பணி புரிந்தார். அவரால் கவரப்பட்டு மீரா காந்தி, இந்தியா, நியூயார்க், ஆங்காங், துருக்கி மற்றும் ஐக்கிய இராச்சியம் முதலிய நாடுகளில் செயலாக்கத்திட்டங்களுடன் கிவிங்க் பேக் ஆபிசசு என்னும் அமைப்பை நிறுவினார்.

இந்தியாவின் மும்பையிலுள்ள தி கதீட்ரல் அண்ட் ஜான் கான்னன் ஸ்கூல்ஸ் பள்ளியில் படித்தார். பின்பு கனடாவிலுள்ள தி லெஸ்டர் பி பயர்ஸன் யுனைடடு வேர்ல்டு காலேஜ் ஆப் தி பசிபிக் -என்ற கல்லூரியில் யூடபள்யுசி படித்தார். பிறகு டெல்லி பல்கலைக்கழகத்தில் பொருளாதாரத்தில் இளநிலைப்பட்டம் பெற்றார். அங்கு தலைவராக இருந்தார். போசுடன் யுனிவர்சிடி சுகூல் ஆப் மேனேச்மென்ட்டில் சேர்ந்து எம்பிஏ பட்டம் பெற்றார். பிறகு 2007-ல் ஆர்வர்டு பிசினசு சுகூலில் சேர்ந்து கல்வி திட்ட நிர்வாகம் என்ற படிப்பு முடித்தார்.. மீரா காந்தி தற்போது ஆர்வர்டு யூனிவர்சிடி சவுத்து ஏசியா போர்டில் உள்ளார். அது சமீபத்தில் இலக்ஸ்மீ மிட்டல் சவுத் ஏசியா இன்ஸ்டிட்யூட் என்று பெயர் மாற்றம் செய்யப்பட்டுள்ளது.

காந்தி , கிவிங்கு பேக் பவுண்டேசன் என்ற நிறுவனத்தின் தலைமை நிர்வாக அதிகாரி ஆவார்.   இந்த நிறுவனம் உலகெங்கிலும் நோய், வறுமை, துன்பம் இவற்றோடு  பெண்கள் மற்றும் குழந்தைகளைப்பாதிக்கும் கல்வி பிரச்சினைகளையும்  நீக்குவதை நோக்கி முடுக்கப்பட்டுள்ளது. கிவிங்கு பேக் பவுண்டேசனின் பணியில் மூன்று தளங்கள் உள்ளன.  முதலாவது நிலைமாற்றம் செய்யவல்ல கல்வி மூலமாக பெண்களுக்கு அதிக சக்தி வழங்குதல். இரண்டாவது சமூக மாற்றத்தை ஏற்படுத்தும்படி இளைஞர்களை ஊக்குவிப்பதற்கு நேர்மறையான பேச்சுகள், விவாதங்கள் இவற்றிற்கு ஒரு தளமாக செயல்படுதல். மூன்றாவதாக கவனம், மகிழ்ச்சி இவற்றைப் பரப்புதல். 

பவுன்டேசனின் முதன்மை திட்டங்களுள் ஒன்று இந்தியாவிலுள்ள புது டில்லியின் செயின்ட் மைக்கேல் பள்ளி ஆகும். இந்த திட்டத்தின் பயனாக செயின்ட் மைக்கேல் பள்ளியின் குழந்தைகளுக்கு தினந்தோறும் உணவு வழங்கப்படுகிறது. மேலும் பள்ளி மற்றும் திடல் முழுவதும் புதுப்பிக்கப்பட்டது. இத்திட்டம் புதிய விடுதி ,விளையாட்டுத்திடல் மற்றும் புதிய வகுப்பறைகள் நிறைந்த பள்ளிக்கட்டிடம் இவற்றை வழங்கியது.

இது, கிவிங்கு பேக் பவுன்டேசன் மேற்கொண்ட மிகத்தேவையான முன்னுரிமை அடிப்படையில் ஒவ்வொன்றையும் பூர்த்தி செய்யும் 10 ஆண்டு கால காரியமாகும். கிவிங்கு பேக் பவுன்டேசன் மிக்க எச்சரிக்கையுடன் பல நிறுவனங்களைத் தேர்வு செய்து , உதவித்தொகை மற்றும் மானியம் இவற்றை , 5 ஆண்டு உறுதியுடன் வழங்கி ஆதரவு அளிக்கிறது. அவரின் பவுன்டேசன் மூலம் தேவையுள்ளவர்களுக்கு உதவி செய்து, குறிப்பாக தவறாக நடத்தப்பட்ட பசியுடன் உள்ள குழந்தைகள், விதவைகள், நோயுற்றவர், காது கேளாதவர் மற்றும் கண்பார்வையற்றவர் களுக்கு உதவி செய்து தன் வாழ்க்கையை அர்ப்பணிக்கிறார். அவர் குறிப்பாக வெற்றிக்கு ப் படிக்கல்லாக விளங்கும் கல்வி யில் ஈடுபாடு கொண்டிருக்கிறார்.

தன் வாழ்வில் முன்மாதிரியாகத் திகழும் இலரி கிளின்டன் , செரி ப்ளேர் மற்றும் இந்தியாவில் வசிக்கும் ஐரிஷ் பெண்ணான தன் சொந்தத் தாய்,இவர்களின் பாதிப்பினால், பெண் தலைமை திட்டங்கள் மற்றும் பணிப்பட்டறைகள் கூடிய தொண்டு நிறுவனங்களுக்கு ஆதரவு அளித்திருக்கிறார். அந்தத் தொண்டு நிறுவனங்களுள் சில ஐக்கிய இராச்சியம் நாட்டிலுள்ள செரி ப்ளேர் பவுன்டேசன் மற்றும் அமெரிக்க ஐக்கிய நாடு உள்ள எலியனோர் ரூஸ்வெல்ட் இலீடர்சிப் சென்டர் ஆகும்.

காந்தி அவர்களின் கிவிங்க்கு பேக் பவுண்டேசன் பல மனித நேயத்திட்டங்களில் ஈடுபாடுகொண்டுள்ளது. அவையாவன:  எலியனோர் ரூசுவெல்ட்டு இலீடர்ஷிப்பு சென்டரில் படிக்கும் இளம் பருவ மாணவர்களுக்கு  ஆண்டுதோறும் விருதுகள் மற்றும் வெகுமானம் வழங்குதல்;    தெற்காசிய கல்லூரி மாணவர்களுக்கு நியூயார்க்கில் உள்ள பரூச்சு கல்லூரியில் மேற்கொண்ட ஆய்வுகளுக்காக வருடாந்தர மானியங்கள் வழங்குதல் ; சமுதாய மாற்றம்  ஏற்படும் வண்ணம் பணி செய்து வரும், திரைப்படம் தயாரித்தலில் ஈடுபட்டுள்ளோர்களுக்கு உட் சுடாக்கு பிலிம்  விழாவில் வருடாந்தர வெகுமானம் மற்றும் விருதுகள் வழங்குதலில் ஐந்தாண்டு உறுதியளித்தல். 2011 -ல் காந்தி , மார்க்கு இரப்பல்லோ என்பவருக்கு முதல் வருடத்துக்கான மீரா காந்தி கிவிங்கு பேக் விருது அளித்தார். இந்த  விருது ஒவ்வொரு ஆண்டும் உட் சுடாக்கு பிலிம்  விழாவில்  இயக்குநர், தயாரிப்பாளர் அல்லது  சமுதாய மாற்றம் தேவை என்ற செய்தியை  சிறப்பாக சொல்லும்,  மனிதநேயத்தில் ஆர்வம் மிக்க நடிகருக்கு கொடுக்கப்படுகிறது. அடுத்து இவ்விருதை வென்றவர்கள் 2011-ஆம் ஆண்டில் நடிதர்,இயக்குநர் மற்றும்  திரைக்கதை எழுத்தாளர் இடிம் பிளேக்கு நெல்சன், 2013 ஆம் ஆண்டில், பாராட்டுகள் பல பெற்ற திரைப்பட தயாரிப்பாளர் மற்றும் ஆர்வலர் மீரா நாயர் ஆவார்.

பின் வரும் இதர  தொண்டு  நிறுவனங்களில் காந்தி நேரடியாகவோ அல்லது அவரது பவுண்டேசன் மூலமாகவோ ஈடுபட்டார். அவை தி ஆப்பி ஓம் ,மும்பையிலுள்ள பார்வையற்றோர் பள்ளி, தி இராபர்ட் எஃப் கென்னடி சென்டர் ஃபார் சசுடிசு & இயூமன் இரைட்சு(justice and human rights), தி கம்போடியன்  இலேண்ட்மைன் இரிலீஃபு ஃபண்டு , சென்டர்பாயின்டு, கிவ் டு கொலம்பியா, தி அமெரிக்கன் ஃப்ரண்ட்சு ஆஃப் பிரின்சு வில்லியம் அண்டு பிரின்சு ஏரி.

காந்தியின் பவுண்டேசன் மேலும் சில கல்வி நிறுவனங்களுக்கும் தனது  பங்கை அளித்துள்ளது.  2012-ஆம் ஆண்டு, மிகவும் சக்திவாய்ந்ததும்,  அதி நவீனமான ஒரு தொலைநோக்கியை , இலண்டன் இல் உள்ள தி ஆர்ரோ சுகூல்  மேற்கூரையில் நிறுவ இந்த பவுண்டேசன்  நிதி வழங்கியுள்ளது. 

2017-ல் மீரா காந்தி பி4யூ டிவி நெட்வர்க்கில் மற்றும் இணைய தளங்களில் (themeeragandhishow.com , southasiantimes.com) ஒளி பரப்பப்பட்ட "தி மீரா காந்தி சோ" என்னும் தொலைக்காட்சி நிகழ்ச்சியை தயாரித்தார். ஒவ்வொரு அத்தியாயமும் மன அழுத்ததை நீக்கி மேலும் மகிழ்ச்சிகரமானதும் நேர்மறையானதுமான வாழ்க்கை வாழ பயன்படும் அத்தியாவசியமானதும் வாழ்வையே மாற்றக்கூடிய தலைப்பை அடிப்படையாகக் கொண்டதாகும். இந்த தொலைக்காட்சி நிகழ்ச்சி வாழ்க்கையில் பயணிக்கும் குறிப்பிடத்தக்க செல்வாக்குள்ள பின்வரும் ஒவ்வொரு நபரிடமும் நேர்காணல் செய்வதன் மூலம் ஆழ்ந்து செல்கிறது: நண்பர்கள், குணப்படுத்துபவர்கள்,ஆன்மிக குருக்கள்,அரசியல்வாதிகள், தூதர்கள்,நடிகர்கள்,வழக்கறிஞர்கள். காந்தி வெற்றியடைந்தோர்,ஆன்மீகத்தைத் தழுவியவர்கள் வாழ்க்கை, தற்போதைய மற்றும் பிரபலமான தலைப்புகள் ,புதிய வரவிருக்கும் இசை இவற்றை நெருங்கிய கோணத்திலிருந்து காண்பிக்கிறார்.

2016-ல் காந்தி "தி கிவிங்க்கு கேண்டில்" என்ற உலகத்தரம் கொண்ட மெழுகுவர்த்தியை அறிமுகப்படுத்தினார். மேலும் 2016-ல் வெளியிட த்திட்டமிட்டபடி கிவிங்க்கு பிராக்ரன்சு வை வெளியிடுவார். இவை இரண்டும் GivingBackFragrance.com மற்றும் Amazon.com என்ற இணைய தளங்களில் கிடைக்கும்.

தி கிவிங்க்கு பேக் என்ற தலைப்பில் மார்கோ பிக்யூ, லூசியா இவோங் கோர்டோன், சூலியட் ஏன்லான், டேவிடு அரிலேலா மற்றும் சந்த்ரிகா டேன்டன் முதலிய அகில உலக கலைஞர்கள் இடம் பெறும் குறுந்தகடுகள் தயாரித்து இயக்கினார். அவர் ஒரு காபி டேபிள் புத்தகம் படைத்தார். ஒரு ஆவணப்படம் தயாரித்தார். இவையும் "தி கிவிங்க்கு பேக்"
என்று தலைப்பிடப்பட்டது.

ஆவணப்படம், புத்தகம் ஆகிய இரண்டும் தன் நண்பர்கள் மற்றும் ஊக்குவித்தவர்களுக்கு தனது மனித நேய முயற்சிகளை நிரூபிப்பதற்காகவேயாகும்.
இந்த புத்தகத்தில் இன்னும் போனோ மற்றும் பலருடன் நேர்காணல் இடம் பெறுகிறது. அலெகசு கவுன்ட்சு என்பவர், கிராமீன் பவுண்டேசனின் முதன்மை நிர்வாக அதிகாரி மற்றும் தலைவர், மீரா அவர்களின் செய்தியான கிவிங்க்கு பேக் கில் உண்மையுண்டு என்று கண்டார். அதாவது கிவிங்க்கு பேக் அல்லது திருப்பி அளிப்பது என்ற திட்டம் நன்றாக சிந்தித்து சரியான முறையில் செய்யப்பட்டால் நன்கொடை செய்பவரிடமிருந்து குறைவதற்கு பதிலாக கூடும் என்பதாகும். அந்த ஆவணப்படம் 2011-ல் நடந்த உட்சுடாக் பிலிம் பெசுடிவலில் விற்பனை செய்யப்பட்டது. மீரா காந்தி அவர்களின் கிவிங்க்கு பேக் பவுண்டேசன் திட்டத்தின் மூலம் கிடைக்கும் வருமானம் முழுவதும் நூறு விழுக்காடு உலகெங்கிலும் உள்ள அவரது தொண்டு செய்யும் திட்டங்களுக்கு செல்கிறது.

ஆசிய சமூகம் தொகுத்து நடத்திய விவாதக் குழுவில் மீரா பங்கு பெற்றார். அக்குழுவிலுள்ள மற்றொரு உறுப்பினர், இராக்பெல்லர் பிலந்த்ரோபி அட்வைசர்சு என்ற அமைப்பின் மூத்த ஆலோசகரான டோன்செலினா பர்ரோசோ என்பவர் ஆவார். இந்த குழுவின் மதிப்பீட்டாளர், ஃபாக்சு அண்டு ஃப்ரெண்ட்சு வீக்கு எண்டு என்ற நிகழ்வின் தொகுப்பாளரான அலிசின் கேமரோட்டா ஆவார். விவாதத்தில் , கிவ்பேக்கு அதாவது திருப்பி அளித்தல் என்னும் கருத்தை பருவ வயதினருக்கும், குழந்தைகளுக்கும் குறைந்த வயதிலிருந்தே ஊக்கப்படுத்தும் வழிமுறைகள் அடங்கியிருந்தது.

மீரா காந்தி பெரும்பாலும் நியூயாரக் நகரத்திலேயே தங்குகிறார். மேலும் முன்னாள் அமெரிக்க முதன்மைப் பெண்மணியான எலியனோர் இரூசுவெல்ட் அவர்களுடைய வரலாற்று சிறப்பு மிக்க டவுன் அவுசு, இவருக்குச் சொந்தமானதாகும். இவருக்கு நன்கு வளர்ந்த  29,24,20 வயதுள்ள மூன்று குழந்தைகள் உண்டு. இருவர் பெண் , ஒருவர் ஆண் ஆகும். இவர் யோகா, தியானம் மற்றும் வரலாற்றை விரும்புகிறார்.  இவர் ஆரோக்கியம், மகிழ்ச்சி மனவழுத்தம் இல்லாத வாழ்க்கை பற்றி மீரா காந்தி டிவி என்னும் தொலைக்காட்சி  தொடரை தயாரித்து ஒவ்வொரு ஞாயிறன்றும் பி4 யூ டிவி நெட்வொர்க்கில் ஒளிபரப்புகிறார். மிகவும் வெற்றியடைந்த இந்த காட்சியை www.TheMeeraGandhiShow.com என்ற இணைய தளத்தில் காணலாம். இத்தொடரின் இரண்டாவது சீசன் படப்பிடிப்பு தொடங்கப்பட்டுள்ளது.  இந்த அற்புதமான நிகழ்ச்சியிலிருந்து குறிப்புகள் எடுக்கப்பட்டு ஒரு புத்தகம் விரைவில் வெளிவர இருக்கிறது. கிவிங்கு வரிசையில் மன அமைதி தரும், உலகத்திலேயே மிக ஆடம்பரமான வாசனைப் பொருட்களுள் ஒன்றாகக் கருதப்படும் வாசனை,உடம்பு,குளியல் மற்றும் செல்(gel) முதலிய பொருட்கள் இவருக்கு சொந்தமாகும்.   மேலும் பாம் பீச்சு புளாரிடா , ஐடு பார்க்கு நியூயார்க்கு இந்த இரண்டு சொத்துக்கள் மீரா காந்தி அவர்களின் குடும்பத்துக்கு சொந்தமானதாகும்.

கடந்த பல வருடங்களில் , காந்தியும் அவரது பவுண்டேசனும் எண்ணற்ற விருதுகளைப் பெற்றுள்ளனர். 





</doc>
<doc id="297102" url="https://ta.wikipedia.org/wiki?curid=297102" title="ரெட் (திரைப்படத் தொடர்)">
ரெட் (திரைப்படத் தொடர்)

ரெட் (ஆங்கிலம்: Red) அமெரிக்க சிரிப்பு-அதிரடித் திரைப்படத் தொடராகும். டீசீ காமிக்ஸ் இன் காமிக்கினை வைத்து எடுக்கப்பட்டது. புருஸ் வில்லிஸ், மார்கன் ஃபிரீமன், சான் மால்கொவிச், மேரி லூயீஸ் பார்க்கர், ஹெலன் மிர்ரென், கார்ல் அர்பன் ஆகியோர் நடித்துள்ளனர். சான் ஹோபர் மற்றும் எரிக் ஹோபர் ஆகியோர் எழுதிய திரைக்கதையினை செருமானிய திரைப்பட இயக்குனர் ராபெர்ட் சுவென்ட்க் இயக்கியுள்ளார். இத்தொடரின் முதல் திரைப்படம் ரெட் அக்டோபர் 15, 2010 அன்று வெளியிடப்பட்டது. இதன் தொடர்ச்சியாக, "ரெட் 2", ஜூலை 19, 2013 இல் வெளியிடப்பட்டது.


</doc>
<doc id="297103" url="https://ta.wikipedia.org/wiki?curid=297103" title="ரெட் (2010 திரைப்படம்)">
ரெட் (2010 திரைப்படம்)

ரெட் (ஆங்கிலம்: Red) 2010 ஆம் ஆண்டு வெளிவந்த அமெரிக்க சிரிப்பு-அதிரடித் திரைப்படமாகும். 
டீசீ காமிக்ஸ் இன் காமிக்கினை வைத்து எடுக்கப்பட்டது. புருஸ் வில்லிஸ், மார்கன் ஃபிரீமன், சான் மால்கொவிச், மேரி லூயீஸ் பார்க்கர், ஹெலன் மிர்ரென், கார்ல் அர்பன் ஆகியோர் நடித்துள்ளனர். சான் ஹோபர் மற்றும் எரிக் ஹோபர் ஆகியோர் எழுதிய திரைக்கதையினை செருமானிய திரைப்பட இயக்குனர் ராபெர்ட் சுவென்ட்க் இயக்கியுள்ளார்.
அக்டோபர் 15, 2010 அன்று இத்திரைப்படம் வெளியானது. இதன் தொடர்ச்சியாக, "ரெட் 2", ஜூலை 19, 2013 இல் வெளியிடப்பட்டது. "ரெட் 3" தயாரிப்பில் உள்ளது.




</doc>
<doc id="297109" url="https://ta.wikipedia.org/wiki?curid=297109" title="குரூண்">
குரூண்

குரூண் ("Gurun") மலேசியா, கெடா மாநிலத்தின் கோலா மூடா மாவட்டத்தில் உள்ள ஒரு நகரம். தொழிற்துறையில் துரிதமாக வளர்ச்சி பெற்று வரும் இந்த நகரத்தில் 1980களில் ஓர் உயர் தொழில்நுட்பப் பூங்கா உருவாக்கப்பட்டது. அந்தப் பூங்காவில் நாசா "(Naza)" மொடெனாஸ் "(Modenas)", பெர்வாஜா ஸ்டீல் "(Perwaja Steel)," பெட்ரோனாஸ் கெடா உரத் தொழில் "(Petronas Fertilizer Kedah)" போன்ற முக்கியமான தொழிற்சாலைகள் இயங்கி வருகின்றன.

சுங்கை பட்டாணி நகரத்தில் இருந்து 22 கி.மீ. தொலைவில் உள்ள இந்த நகரத்தின் வடக்கே குவார் செம்படாக் நகரமும் தெற்கே பீடோங் நகரமும் உள்ளன. மலேசியாவின் வடக்கு-தெற்கு விரைவுசாலை அருகாமையில் உள்ளதால் இந்த நகரை மிக எளிதாகச் சென்றடையலாம். 

குரூணுக்கு மேற்கே குனோங் ஜெராய் "(Gunung Jerai)" என அழைக்கப்படும் ஜெராய் மலை உள்ளது. கெடா மாநிலத்தில் உள்ள மலைகளில் இந்த ஜெராய் மலை தான் மிக உயர்ந்த மலையாகும். இதன் உயரம் 1,175 மீட்டர் (3,854 அடி). இந்த மலையைப் பற்றி நிறைய வரலாற்றுக் கருத்துகளும் புராணக் கதைகளும் உள்ளன. 

ஏறக்குறைய ஆயிரம் ஆண்டுகளுக்கு முன்பு கெடா மாநிலத்தில் இந்து - பௌத்தப் பேரரசுகள் கோலோச்சித் தடம் பதித்துள்ளன. அந்த வரலாற்றுக் காலக் கட்டத்தில் ஜெராய் மலையை ஒரு புனிதமான மலையாகப் போற்றி வந்துள்ளனர். அண்மைய காலத்தில் மலையின் அடிவாரத்தில் சிதைந்து போன இந்துக் கோயில்களின் கற்படிவங்களையும் சிலை வடிவங்களையும் மலேசியத் தொல்பொருள் ஆய்வாளர்கள் கண்டெடுத்து உள்ளனர். முற்காலத்தில் வெளிநாடுகளில் இருந்து இங்கு வந்த வணிகர்களுக்கு வழிகாட்டும் ஒரு திசைக்காட்டி மலையாகவும் இந்த மலை விளங்கி வந்துள்ளது.

குரூண் எனும் சொல் "கெரூண்" என்கிற தாய்லாந்து மொழிச் சொல்லாகும். யானை என்பது அதன் பொருள். அந்தச் சொல் உருவானதற்கான ஒரு வரலாற்றுத் தகவலும் உள்ளது. 1874லிருந்து 1876 வரை சுல்தான் அப்துல்லா முகமட் ஷா II இப்னி சுல்தான் ஜாபார் முசாம் ஷா என்பவர் குரூண் நிலப்பகுதியை ஆட்சி செய்து வந்தார். 

அந்தக் காலக் கட்டத்தில் அருகாமையில் இருந்த பேராக் சுல்தானகத்தின் கண்காணிப்பில் கெடா அரசு இருந்து வந்தது. கெடாவின் வணிக வளர்ச்சியைத் தன்னகப்படுத்த தாய்லாந்து அரசு கெடாவின் மீது படை எடுத்தது. 

அந்தப் படையெடுப்பில் சுல்தான் அப்துல்லா தோல்வி அடைந்தார். பின்னர் சிறைபிடிக்கப் பட்டார். சுல்தான் அப்துல்லாவினால் பிரச்சினைகள் வரலாம் என்று தாய்லாந்து அரசு கருதியது. அந்த ஆதங்கத்தில் அவரை ஒரு யானையினால் மிதிக்கச் செய்து கொலை செய்யப் பட்டார். இப்போது குரூண் போலீஸ் நிலையம் இருக்கும் இடத்தில் தான் அந்தத் துர்நிகழ்ச்சி நடந்தது. அதன் விளைவாக பின்னர் அந்த இடத்திற்கு குரூண் எனும் பெயர் வந்ததாக ஆய்வாளர்கள் கூறுகின்றனர்.


</doc>
<doc id="297110" url="https://ta.wikipedia.org/wiki?curid=297110" title="88ஆவது அகாதமி விருதுகள்">
88ஆவது அகாதமி விருதுகள்

88ஆவது அகாதமி விருதுகள் விழா (ஆஸ்கார்கள் என்று பொதுவாக அழைக்கப்படுகிறது), 2015 ஆம் ஆண்டில் வெளிவந்த திரைப்படங்களில் சிறந்தவற்றைப் பாராட்டுவதற்காகப் பிப்ரவரி 28, 2016 அன்று நடந்தது, 24 பிரிவுகளில் விருதுகள் வழங்கப்பட்டது. கிரிசு ரொக் இவ்விழாவினை இரண்டாவது முறையாக நடத்தினார்.

"" ஆறு விருதுகளை வென்றது. "த ரெவெனன்ட்" நியமிக்கப்பட்ட 12 விருதுகளில் மூன்று விருதுகளை வென்றது. சிறந்த திரைப்படத்திற்கான விருதினை ஸ்பாட்லைட் திரைப்படம் வென்றது.

</div>


</doc>
<doc id="297121" url="https://ta.wikipedia.org/wiki?curid=297121" title="நையப்புடை">
நையப்புடை

நையப்புடை, (ஆங்கில எழுத்துரு: "Nayyappudai") விஜய் கிரண் இயக்கிய தமிழ் சண்டை-நாடகத் திரைப்படம் ஆகும்.



</doc>
<doc id="297123" url="https://ta.wikipedia.org/wiki?curid=297123" title="பூர்">
பூர்

பூர் ("Boer", பன்னாட்டு ஒலிப்பு: /bur/ ) அல்லது போயர் என்பது டச்சு மொழியில் உழவர் என்ற பொருளுடையச் சொல்லாகும்; இச்சொல் தென்னாப்பிரிக்காவில் 1700களில் இருந்த கிழக்கு கேப் முனையில் குடியேறிய டச்சு உழவர்களின் வழித்தோன்றல்களை குறிப்பிடப் பயன்படுத்தபடுகின்றது. . சிலகாலம் கேப் குடியேற்றம் டச்சுக் கிழக்கிந்தியக் கம்பனியின் கட்டுப்பாட்டில் இருந்தது; பின்னாளில் இதனை ஐக்கிய இராச்சியம் கைப்பற்றியது. பிரித்தானியாவின் ஆட்சியிலிருந்தும் கிழக்கு முனையில் பிரித்தானிய பேரினவாத அரசுக்கும் உள்ளகக் குடிகளுக்கும் இடையே நிகழ்ந்த போர்களிலிருந்தும் தப்பிப்பதற்காக இவர்கள் 1800களில் கேப் குடியேற்றத்திலிருந்து இடம்பெயர்ந்து டிரான்சுவாலிலும் ஆரஞ்சு விடுதலை இராச்சியத்திலும் வாழத் துவங்கினர். இவை கூட்டாக போயர் குடியரசுகள் என்றும் இவர்களும் "பூர்" என்றும் குறிப்பிடப்படுகின்றனர். சிறிதளவில் நதால் பகுதியிலும் இவர்களைக் காணலாம்.

1657இல் டச்சு கிழக்கிந்திய கம்பனியின் சில வீரர்களும் மாலுமிகளும் கேப் பகுதியிலேயே தங்கி வாழ அனுமதி அளிக்கப்பட்டனர். இவர்களே தென்னாப்பிரிக்காவில் முதலில் குடியேறியவர்களாவர். இவர்கள் ஆபிரிக்கானர்களாக அறியப்படவில்லை. அதேநேரத்தில் தங்களை ஐரோப்பியர்களாகவும் அடையாளப்படுத்திக் கொள்ள இவர்கள் விரும்பவில்லை. மென்மேலும் ஐரோப்பாவிலிருந்து வந்தேறிகள் வரத்தொடங்க இவர்களுக்குள் பன்னாட்டு கலப்புத் திருமணங்கள் நிகழத் தொடங்கின. எனவே இவர்களது மொழி, பண்பாட்டு அடையாளங்களைத் தொலைத்தனர். தங்களைப் புதிய நாடாகக் கருதத் தொடங்கினர். இவர்கள் போயர் குடியரசுகளை நிறுவினர். இந்தக் குடியரசுகளை 1880-1881இலும் 1899–1902இலும் நடந்த ஆங்கில-போயர் போர்களில் தோற்றனர். இதன் பின்னர் இவர்கள் பிரிந்து பல நாடுகளில் குடியேறினர். பெரும்பாலோர் இன்னமும் தற்கால தென்னாப்பிரிக்கா, சுவாசிலாந்து மற்றும் சிம்பாப்வே நாடுகளில் வாழ்ந்து வருகின்றனர்.


</doc>
<doc id="297125" url="https://ta.wikipedia.org/wiki?curid=297125" title="கொட்டலாங்கோ லியோன்">
கொட்டலாங்கோ லியோன்

கொட்டலாங்கோ லியோன் ("Cottalango Leon", பிறப்பு: 1971) இந்திய-அமெரிக்க, தமிழ் கணினி வரைகலை தொழினுட்பவியலாளர் ஆவார். இவருக்கு 2016 ஆம் ஆண்டுக்கான அறிவியல் மற்றும் தொழினுட்பத்துக்கான அகாதமி விருது வழங்கப்பட்டது. லியோனுக்கு "வடிவமைப்பு, பொறியியல் மற்றும் தொடர்ச்சியான வளர்ச்சி"க்காக அகாதமி விருது அறிவிக்கப்பட்டது.



</doc>
<doc id="297128" url="https://ta.wikipedia.org/wiki?curid=297128" title="இரா. செல்வக்கணபதி">
இரா. செல்வக்கணபதி

இரா. செல்வக்கணபதி (1940 - மார்ச் 2, 2016) தமிழறிஞரும், தமிழ்ப் பேராசிரியரும், பேச்சாளரும், எழுத்தாளரும் ஆவார். சைவசமயக் கலைக்களஞ்சியம் எனும் பெருந்தொகுப்பு நூலை வெளியிட்டவர்.

தமிழ்நாடு, மயிலாடுதுறையைச் சேர்ந்த இரா. செல்வகணபதி திருவாரூரில் 1940-ஆம் ஆண்டு பிறந்தார். தருமபுரம் ஆதீனம் கலைக் கல்லூரியில் படித்துப் பட்டம் பெற்றார். சென்னைப் பல்கலைக்கழகத்தில் 1965 ஆம் ஆண்டில் தமிழ் வித்துவான் பட்டம் பெற்றார். பின்னர், முதுகலை, முனைவர் பட்டங்களும் பெற்றார். தருமபுரம் ஆதீனம் கலைக் கல்லூரியில் 25 ஆண்டுகள் பேராசிரியராகப் பணியாற்றினார். 1992 முதல் 94 வரை அக்கல்லூரியின் முதல்வராகவும் பணியாற்றினார். 1996-இல் பணி ஓய்வு பெற்றார். மலேசியா, சிங்கப்பூர், இலங்கை, இலண்டன், ஆத்திரேலியா போன்ற நாடுகள் சென்று இவர் சொற்பொழிவுகளை ஆற்றியுள்ளார்.

செல்வக்கணபதிக்கு மனைவி சந்திரா, மற்றும் மகன் அருண், மகள் பாரதி ஆகியோர் உள்ளனர்.





</doc>
<doc id="297131" url="https://ta.wikipedia.org/wiki?curid=297131" title="சூலு இராச்சியம்">
சூலு இராச்சியம்

சூலு இராச்சியம் ("Zulu Kingdom"), சில சமயங்களில் சூலு பேரரசு, தென்னாப்பிரிக்காவில் இந்தியப் பெருங்கடல் கடலோரமாக தெற்கில் டுகெலா ஆறு முதல் வடக்கில் பொங்கோலா ஆறு வரை விரிந்திருந்த முடியாட்சி ஆகும்.

தற்கால குவாசுலு-நதால் மற்றும் தென்னாப்பிரிக்காவில் இந்த இராச்சியம் ஆதிக்கம் பெற்றிருந்தது. 1870களில் ஆங்கில-சூலு போரின் போது பிரித்தானியப் பேரரசுடன் முரண்பட்டபோது தோற்கடிக்கப்பட்டது; துவக்கத்தில் ஐசாண்டில்வானா சண்டையில் சூலு இராச்சியம் வெற்றி பெற்றிருந்தது. இப்பகுதி நதால் குடியேற்றத்துடன் இணைத்துக் கொள்ளப்பட்டது; பின்னாளில் இது தென்னாப்பிரிக்க ஒன்றியத்தின் அங்கமாயிற்று.



</doc>
<doc id="297135" url="https://ta.wikipedia.org/wiki?curid=297135" title="2016 இந்திய ஒன்றியத்தின் வரவு செலவுத் திட்டம்">
2016 இந்திய ஒன்றியத்தின் வரவு செலவுத் திட்டம்

2016- 2017ஆம் ஆண்டுக்கான வரவு செலவுத் திட்டத்தை பிப்ரவரி 29, 2016 அன்று நிதியமைச்சர் அருண் ஜெட்லி தாக்கல் செய்தார்.







</doc>
<doc id="297137" url="https://ta.wikipedia.org/wiki?curid=297137" title="ஆங்கில-சூலூ போர்">
ஆங்கில-சூலூ போர்

ஆங்கில-சூலு போர் ("Anglo-Zulu War") பிரித்தானியப் பேரரசுக்கும் சூலு இராச்சியத்திற்கும் இடையே 1879ஆம் ஆண்டு நடந்தது. 1867இல் கனடாவில் அறிமுகப்படுத்தப்பட்ட கூட்டாட்சி சட்டத்தைப் போன்று தென்னாப்பிரிக்காவிலும் ஆபிரிக்க இராச்சியங்கள், பழங்குடி பகுதிகள், பூர் குடியரசுகளை ஒன்றிணைக்கும் அரசியல் முயற்சியில் பிரித்தானியா ஈடுபட்டது. இம்முயற்சியில் வெற்றிபெற்ற போர்முறைகளையும் பின்பற்றியது. 1874ஆம் ஆண்டு இத்தகைய ஒன்றிணைப்பை உருவாக்கும் இலக்குடன் சர் என்றி பார்டில் பிரெரே பிரித்தானிய அரசின் உயர் ஆணையராக அனுப்பப்பட்டார். இந்த முயற்சிக்கு தன்னாட்சியுடன் விளங்கிய தென்னாப்பிரிக்க குடியரசும் சூலுலாந்து முடியாட்சியும் தடையாக இருந்தன.

பிரெரே, பிரித்தானிய அரசின் அனுமதி பெறாமலே, தன்னிச்சையாகவும் ஏற்கவியலாது என அறிந்தும் சூலுவுடன் போர் மூளத் தூண்டுதலாக சூலு அரசர் செட்சுவாயோவிற்கு திசம்பர் 11, 1878க்குள் உடன்படுமாறு ஓர் இறுதி எச்சரிக்கை விடுத்தார். இதன் தொடர்ச்சியாக, இறுதி நாள் முடிந்தபிறகு செம்சுபோர்டு கோமானை சுலுலாந்தின்மீது படையெடுக்க அனுப்பினார். இந்தப் போரில் பல கடுமையான, குருதிதோய்ந்த, சண்டைகள் நடந்தன. துவக்கத்தில் ஐசாண்டில்வானா சண்டையில் சூலுக்கள் வெற்றி பெற்றனர். இச்சண்டைகள் இப்பகுதியில் பேரரசுவாதத்திற்கான குறியீடுகளாக விளங்குகின்றன. இந்தப் போரில் இறுதியில் பிரித்தானியர் வென்று சூலு நாடு தனது தன்னாட்சியை இழந்தது. சூலு இராச்சியப் பகுதி நதால் குடியேற்றத்துடன் இணைத்துக் கொள்ளப்பட்டது; பின்னாளில் இது தென்னாப்பிரிக்க ஒன்றியத்தின் அங்கமாயிற்று.


</doc>
<doc id="297143" url="https://ta.wikipedia.org/wiki?curid=297143" title="பரிணாமித்த விண் சீரொளி குறுக்கீட்டுமான உணரி">
பரிணாமித்த விண் சீரொளி குறுக்கீட்டுமான உணரி

பரிணாமித்த விண் சீரொளி குறுக்கீட்டுமான உணரி அல்லது எலீசா (Evolved Laser Interferometer Space Antenna or eLISA) (இது விண் சீரொளி குறுக்கீட்டுமான உணரி (Laser Interferometer Space Antenna) என அறியப்பட்டது) என்பது ஐரோப்பிய விண்வெளி நிறுவனத்தால் (ஈசா) ஈர்ப்பு அலைகளை துல்லியமாக அளக்க முன்வைக்கப்பட்ட செயல்திட்டமாகும்.

இது விண்ணில் அமையும் முதலாவது ஈர்ப்பு அலைகளை கண்டறியும் கருவியாக இருக்கும். இது ஈர்ப்பு அலைகளை சீரொளி குறுக்கீட்டுமானி மூலம் நேரடியாக அளக்கும். மூன்று விண்கலங்கள், ஒன்றுகொன்று 1 மில்லியன் கிலோமீட்டர் தூரத்தில், சமபக்க முக்கோண வடிவில் பூமியைப்போல் சூரியனை சுற்றிவரும். இந்த மூன்று விண்கலங்களுக்கிடையேயான தூரத்தை துல்லியமாக அளவிடுவதன் மூலம் கடக்கும் ஈர்ப்பு அலைகள் அளவிடப்படும்.

இத்திட்டத்தின் முன்னோடியாக லீசா வழிதேடி (LISA Pathfinder) விண்கலம் 2015 டிசம்பர் 3 ஏவப்பட்டது. லீசா வழிதேடி ஈர்ப்பு அலைகளை அவதனிக்காது, இது எலீசாவில் பயன்படுத்தவுள்ள புதிய தொழில்நுட்பங்களை பரிசோதிக்கும்.

லீசா திட்டம் நாசா மற்றும் ஈசா வின் கூட்டு முயற்சியாக ஆரம்பித்தது. நிதி நெருக்கடி காரணமாக 2011 இல் நாசா இத்திட்டத்தை கைவிட்டது. ஈசா திட்டத்தை சுருக்கி எலீசா என்ற பெயரில் முன்னேடுக்கிறது. ஈசா விண்கலங்களை 2034 இல் ஏவ திட்டமிட்டுள்ளது.


</doc>
<doc id="297148" url="https://ta.wikipedia.org/wiki?curid=297148" title="படாங்">
படாங்

படாங் ("Padang") இந்தோனேசியாவின் மேற்கு சுமாத்திரா மாகாணத்தின் தலைநகரமாகும். சுமாத்திராவின் மேற்குக் கடலோரத்தில் உள்ள மிகப் பெரும் நகரமாக இது உள்ளது. இந்தோனேசியாவின் விடுதலைக்கு முன்னர் படாங் டச்சுக் கிழக்கிந்தியாவின் முதன்மை நகரங்களில் ஒன்றாக விளங்கியது. தற்போது சுமாத்திராவில் மெதான், பதாம், பலெம்பாங் and பெக்கான்பாரு நகரங்களை அடுத்து ஐந்தாவது மிகப்பெரும் நகரமாக உள்ளது. படாங் பரப்பளவும் 1,000,096 மக்கள்தொகையும் (2004) உடையது.

இந்தோனேசியாவின் மிகத் தூய்மையான பெரிய நகரங்களில் ஒன்றாக படாங் விளங்குகின்றது. 2009 வரை பெரிய நகரங்களில் மிகத் தூய்மையான, பசுமையான நகரத்திற்கு வழங்கப்படும் "ஆதிப்புரா" விருதை 17 முறையும் "ஆதிப்புரா கென்கானா" விருதை 3 முறையும் வென்றுள்ளது.

புவியில் படாங்கிற்கு நேர் எதிர் முனையில் எக்குவடோரின் எசுமெரால்டசு உள்ளது.



</doc>
<doc id="297153" url="https://ta.wikipedia.org/wiki?curid=297153" title="சிவாயம் சிவபுரீசுவர் கோவில்">
சிவாயம் சிவபுரீசுவர் கோவில்

சிவாயம் சிவபுரீசுவர் கோவில் ஐயர் மலை அருகே அமைந்திருக்கும் சிவாலயம் ஆகும். இக்கோவிலின் மூலவர் சிவபுரீசுவரர், அம்பாள் பெரியநாயகி.

இக்கோயிலின் மூலவரான சிவபுரீசுவரருக்கும் கைலாச நந்திக்கும் இடையே விநாயகர் சிற்பம் அமைந்துள்ளது. மூலவர் உக்கிரமாக இருப்பதால் விநாயகர் அதன் தாக்கம் குறைக்க இவ்வாறு அமர்ந்திருப்பதாக தளபுராணம் கூறுகிறது.

இக்கோவிலில் மாத அசுடமி நாளில் பைரவருக்கு யாகம் நடைபெறுகிறது.


</doc>
<doc id="297154" url="https://ta.wikipedia.org/wiki?curid=297154" title="மேற்கு சுமாத்திரா">
மேற்கு சுமாத்திரா

மேற்கு சுமாத்திரா ("West Sumatra", சுருங்க சும்பார்) இந்தோனேசியாவின் மாகாணமாகும். சுமாத்திராத் தீவின் மேற்கு கடலோரத்தில் அமைந்துள்ளது. 2010ஆம் ஆண்டு கணக்கெடுப்பின்படி மக்கள்தொகை 4,846,909 ஆக இருந்தது; சனவரி 2014இல் வெளியிடப்பட்ட அலுவல்முறை மதிப்பீடுகளில் இது 5,098,790ஆக மதிப்பிடப்பட்டுள்ளது. இதன் தலைநகரமாக படாங் உள்ளது.

இதன் வடக்கே வடக்கு சுமாத்திரா மாகாணமும் கிழக்கில் ரியாவு மற்றும் ஜம்பி மாகாணமும் தென்கிழக்கில் பெங்குலு மாகாணமும் உள்ளன. இந்தியப் பெருங்கடலில் உள்ள மென்டாவாய் தீவுகள் இந்த மாகாணத்தைச் சேர்ந்தவை.



</doc>
<doc id="297156" url="https://ta.wikipedia.org/wiki?curid=297156" title="கோபால்ட்(III) புளோரைடு">
கோபால்ட்(III) புளோரைடு

கோபால்ட்(III) புளோரைடு "(Cobalt(III) fluoride)" என்பது CoF என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அதிக வினைத்திறன் மிக்க இச்சேர்மம் பழுப்பு நிறத்தில் நீருறிஞ்சும் திறனுடன் காணப்படுகிறது. கரிம புளோரின் சேர்மங்களைத் தொகுப்பு முறையில் தயாரிக்க கோபால்ட்(III) புளோரைடு பயன்படுகிறது . மேலும் வலிமைமிக்க புளோரினேற்றும் முகவராக இருக்கும் இச்சேர்மம் CoF2 வை உடன் விளைபொருளாக வெளிவிடுகிறது.

ஆய்வகத்தில் கோபால்ட்(II) குளோரைடுடன் (CoCl2) 250 பாகை வெப்பநிலையில் புளோரின் வாயுவைச் சேர்த்து வினைபுரியச் செய்தால் கோபால்ட்(III) புளோரைடு உருவாகிறது:

இவ்வேதி மாற்றம் ஒரு ஆக்சிசனேற்றவொடுக்க வினையாகும்.: Co மற்றும் Cl அயனிகள் முறையே Co மற்றும் Cl வாக ஆக்சிசனேற்றம் அடைகின்றன. அதேவேளையில் F ஆனது F ஆக ஒடுக்கமடைகிறது. கோபால்ட்(II) ஆக்சைடு (CoO) மற்றும் கோபால்ட்(II) புளோரைடு (CoF2) போன்றனவற்றையும் புளோரினைப் பயன்படுத்தி கோபால்ட் (III) புளோரைடாக மாற்ற முடியும்.
தண்ணீருடன் வினை புரிய நேரிட்டால் CoF3 சிதைவடைந்து ஆக்சிசனைக் கொடுக்கிறது. 

நீர் உறிஞ்சும் தன்மையுடன் உள்ள CoF3 ஒரு இருநீரேற்றாக உருவாகிறது.(சி.ஏ.எசு.எண் #54496-71-8). புளோரைடு மூலங்களுடன் வினைபுரிந்து [CoF], என்ற எதிர்மின் அயனியைத் தருகிறது. உயர்சுழற்சி எண்முக கோபால்ட்(III) அணைவுச் சேர்மத்திற்கு இதுவொரு அரிய உதாரணமாகும்.

அரை திரவநிலை வேதிப்பொருளாக இச்சேர்மம் பயன்படுகிறது. ஐதரோகார்பன்களை CoF3 பெர்புளோரோகார்பன்களாக மாற்றுகிறது. 

இத்தகைய வினைகள் சில சமயங்களில் மறுசீராக்கல் அல்லது வேறு வினைகளுடன் உடன் நிகழ்கின்றன. தொடர்புடைய வினைப்பொருளான KCoF4 அதிகமாக தேர்ந்தெடுக்கப்படுகிறது.



</doc>
<doc id="297165" url="https://ta.wikipedia.org/wiki?curid=297165" title="பிச்சையெடுத்தல்">
பிச்சையெடுத்தல்

பிச்சையெடுத்தல் (Begging) என்பது ஒரு மனிதர் பிறரிடம் தனது பிழைப்பிற்கு தேவையான பணமோ அல்லது பிற பொருளோ கேட்டல் ஆகும். இவ்வாறு கேட்டு பெறும் பணமோ அல்லது ஏதேனும் பொருளோ திருப்பி கொடுக்க வேண்டியதில்லை. இவ்வாறு பிச்சையெடுப்போரை "பிச்சைக்காரன்" என அழைப்பர்.

கனடிய மருத்துவ அமைப்பின் ஆய்வுப்படி, 70% பிச்சைக்காரர்கள் தனக்கு குறைந்த பட்ச சம்பள பணிக் கிட்டினாலும் தான் அதனைச் செய்ய விருப்பம் இல்லையென்றும் தெருக்களில் தான் இருக்க விரும்புவதாக கூறுகிறது. எப்படியாயினும், பலர் அவர்கள் மனநிலை பாதிப்பு காரணமாகவும், திறனற்ற நிலையினாலுமே இவ்வாறான நிலையில் தள்ளப்பட்டுள்ளனர் என எண்ணுகின்றனர்.
தமிழ்நாட்டில் 1945இல் பிச்சையெடுப்பதைத் தடைசெய்யும் சட்டம் இயற்றப்பட்டது. அதுபோலவே, இந்திய ஒன்றியத்தின் பல பகுதிகளிலும் பிச்சையெடுப்பதற்குத் தடைச் சட்டம் இயற்றப்பட்டது. குற்றவியல் நடைமுறைச் சட்டத் திருத்தம் 2013 கீழ் பிச்சையெடுப்பவரைப் பிடியாணை இல்லாமல் கைதுசெய்ய வழிசெய்யப்பட்டுள்ளது. இதில் விசாரணையின்றி சிறை அல்லது முகாம்களில் அடைக்கும்வகையில் சட்டங்களைக் கடுமையாக்கப்பட்டுள்ளன.


</doc>
<doc id="297166" url="https://ta.wikipedia.org/wiki?curid=297166" title="காஞ்சிபுரம் ஏகாம்பரநாதர் கோயில் குளம்">
காஞ்சிபுரம் ஏகாம்பரநாதர் கோயில் குளம்

காஞ்சிபுரம் ஏகாம்பரநாதர் குளம் (சர்வதீர்த்தம்) என்று அறியப்படுவது, காஞ்சிபுரத்திலுள்ள ஏகாம்பரநாதர் கோயில் குளமாகும். மேலும், சிறப்புப் பெற்ற முத்திமண்டபமும் இத்திருக்குளத்தின் கரையில் அமைந்துள்ளதோடு இக்குளத்தின் பெருமையைக் காஞ்சிபுராணம் "சருவதீர்த்தப் படலம்" என்று தனிப்படலமாகவே வைத்துப் போற்றிப் புகழ்கிறது. 


இத்திருக்குளம் மிகவும் பிரசித்தி பெற்றத் திருக்குளமாகும். காசிவிசுவநாதர், ராமேசுவரர் முதலிய அநேக கோயில்கள் இதன்கரையில் அமைந்துள்ளன. அம்மையின் மன உறுதியை உலகம் அறியும் பொருட்டு இறைவனார் நதிகளை அழைத்தபோது, எல்லாத் தீர்த்தங்களும் திரண்டு, நதியுருவம் பூண்டு காஞ்சிக்குப் பிரவாகங்கொண்டு வந்தன. இப்பெரும் வெள்ளத்திற்கு அஞ்சிய அம்பிகை பெருமானைக் காக்கும் பொருட்டு தாம் அமைத்த மணல் லிங்கத்தை (திருவேகம்பத்துப் பெருமானை) ஆரத்தழுவி, கைளாற் பற்றிக் காத்தார். இதன் காரணமாகவே திருவேகம்பர் தழுவக் குழைந்தவராகி, அம்மையின் வளைத்தழும்பும், முலைச்சுவடும் திருமேனியில் ஏற்றார். அதன்பின்னர் அனைத்துத் தீர்த்தங்களும் இங்கியே தங்கி இறைவனை தீர்த்தேஸ்வரர் என்ற பெயரில் வழிபட்டன. இவ்வழிபாட்டை அனைத்துத் தீர்த்தங்களும் செய்தமையினால் இதுவே சர்வதீர்த்தம் எனப் பெயர் பெற்றது.

இறைவன் நதிகளின் வழிபாட்டினை மெச்சி வெளிப்பட்டு "உம்மிடத்தில் (சர்வதீர்த்தத்தில்) நீராடி எம்மை வழிபட்டு, தேவர்கள் முதற்கொண்டு பித்ருக்கள் ஈராக உள்ளோருக்கு தர்ப்பணம் செய்து தானம் தந்து வணங்குவோருக்கு யாம் முத்திப்பேற்றை அருளுவோம். மேலும் உம்மிடத்தில் நீராடியோர் பல பாவங்களினின்றும் நீங்கப் பெறுவர். அத்துடன் உம்மில் நீராடி எம்மை (ஏகாம்பரநாதர்) வணங்குவோர் அறம், பொருள், இன்பம், வீடு என்னும் நால்வகைப் பயன்களும் பெற்று, தாயின் வயிற்றில் புகாது எம் திருவருளில் வாழ்ந்து மகிழ்வர்" என்று அருளினார் என்பது தலவரலாறாகும்.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் மேற்கு பகுதியில், வேலூர் செல்லும் சாலையில் இப்பெருங்குளம் அமைந்துள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடமேற்கே சுமார் 1 கிலோமீட்டர் இக்இக்குளம் அமைக்கப்பட்டுள்ளது.




</doc>
<doc id="297167" url="https://ta.wikipedia.org/wiki?curid=297167" title="பிச்சைக்காரன் (திரைப்படம்)">
பிச்சைக்காரன் (திரைப்படம்)

பிச்சைக்காரன் () என்பது 2016 இல் வெளிவந்த தமிழ்த் திரைப்படமாகும். இது அதிரடித் திரைப்படம் வகையைச் சார்ந்ததாகும். இதனை சசி இயக்கியுள்ளார். இசையமைப்பாளர் விஜய் ஆண்டனி நாயகனாக நடித்துள்ளார். 

4 மார்ச் 2016 இல் இப்படம் வெளிவந்தது. தெலுங்கு மொழியில் பிச்சாகடு என்ற பெயரில் 13 மே 2016 இல் வெளிவந்தது. 2017 இல் இப்படம் ரோட்சைட் ரவுடி என்ற பெயரில் இந்தியில் மொழிமாற்றம் செய்யப்பட்டு வெளியானது. 

அருள் (விஜய் ஆண்டனி) திருப்பூர் மாவட்டத்தில் பல்லடத்தை சேர்ந்த பணக்கார வியாபாரி ஆவார். அவரது தாயார் புவனேஷ்வரி (தீபா ராமானுஜம்). அவரது கணவர் ஆரம்ப கால மரணத்தைத் தொடர்ந்து அவர்களின் ஜவுளி தொழிலை கவனித்துக் கொண்டிருக்கிறார். அவினாசி (முத்துராமன்) அவரது மாமனார் ஆவார், அவர் பணத்தாசை கொண்டவர் மற்றும் அருள் சொத்துக்களை அடைய திட்டமிட்டுள்ளார். அருள் பட்டப்படிப்பு முடிந்த பின் வெளிநாட்டில் இருந்து வருகிறார் மற்றும் அவரது தாயிடமிருந்து அனைத்து வணிக பொறுப்புக்களையும் அருள் எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அவளை குணப்படுத்த, அமுல் எடுத்த எல்லா முயற்சியும் வீணாகிவிட்டது. இறுதியாக அவரது தாயாரை மீட்க , அருள் ஸ்வாமிஜியை சந்திக்கிறார் 48 நாட்களுக்கு துறவி வாழ்க்கையை வாழ வேண்டும் என்று கூறும் ஸ்வாமிஜி, இதை யாரிடமும் தெரிவிக்க கூடாது என்று கூறுகிறார். அருள் அதனை ஏற்றுக் கொண்டார். எந்த ஒரு தகவலையும் தெரிவிக்காமல், சென்னைக்கு செல்கிறார். அவரது நண்பர் ராஜேஷ் (பகவதி பெருமாள்) மட்டுமே உண்மை அறிந்திருக்கிறார். அருள் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சை எடுக்கிறார். அவர் Magizhini (சத்னா தீத்து) சந்திக்கிறார். தனது நல்ல குணங்களை பார்த்து காதல் உருவாகிறது. உண்மையில் அருள் மற்றும் அவரது தாயார் ஆரம்பத்தில் ஒரு திருமணதகவல் தளம் மூலம் ஒரு Magizhini ஐ திருமணம் செய்யஅனுகினர். Magizhini ஒரு சில சூழ்நிலைகளில் அருள் ஐ சந்திக்கிறார் ஆனால் அவர் ஒரு பிச்சைக்காரன் என்று தெரியாமல் பிடித்திருக்கிறது. அவரது தாயார் மற்றும் அருள் இப்போது இல்லாததால் அருள்-ன் வணிகங்களை அவினாஷி எடுத்துக் கொள்ள முயற்சிக்கிறார். அருள் ஒரு பிச்சைக்காரர் என்று Magizhini க்கு தெரியவருகிறது, அருள் அவளை ஏமாற்றி விட்டதாகவும், ஆனால் அவரது நல்ல குணங்கள மிகவும் கவர்ந்ததால் இன்னும் அவரைத் தவிர்க்க முடியாது என்று Magizhini உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருள் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அருள் படுகொலை செய்யும்படி கேட்டுஒரு கும்பலை அணுகுவர். அருள் கும்பலிடமிருந்து தப்பிக்க நினைக்கிறான். ஒரு பிச்சைக்காரனின் கடைசி நாளில், அருளை அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அருள் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார். ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அருள் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அருள் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அருள் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார்.பட்டப்படிப்பு முடிந்த பின் வெளிநாட்டில் இருந்து வருகிறார் மற்றும் அவரது தாயிடமிருந்து அனைத்து வணிக பொறுப்புக்களையும் அருள் எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அருள் எடுத்த எல்லா முயற்சியும் அவளை குணப்படுத்த வீணாகிவிட்டது. இறுதியாக, அருள் 48 நாட்களுக்கு ஆயுர்வேத வாழ்க்கையை வாழ வேண்டும் என்று கூறும் ஸ்வாமிஜியை சந்திக்கிறார், இது அவரது தாயார் மீட்க உதவுகிறது. அருள் இதை யாரும் வெளிப்படக் கூடாது என்று அவர் கூறுகிறார்.அருள் ஷெர்ஷாவை ஏற்றுக் கொண்டார். சென்னையிடமிருந்து எந்த ஒரு தகவலையும் தெரிவிக்காமல், அவரது நண்பர் ராஜேஷ் (பகவதி பெருமாள்) உண்மையை மட்டுமே அறிந்திருக்கிறார். அருள் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சைக்காரன் தொடங்குகிறார். அவர் Magizhini (சத்னா தீத்து) சந்தித்து தனது நல்ல தன்மையை பார்த்து பாசம் உருவாகிறது. உண்மையில் அருள் மற்றும் அவரது தாயார் ஆரம்பத்தில் மஜிசினி ஒரு திருமண தளம் மூலம் ஒரு கூட்டணியை அணுக தீர்மானித்தனர். Magizhini ஒரு சில சூழ்நிலைகளில் Arul எதிர்கொள்கிறது மற்றும் அவரது பாத்திரம் அவர் ஒரு பிச்சைக்காரன் என்று தெரியாமல் பிடிக்கும். அருள் மற்றும் அவரது தாயார் இப்போது கிடைக்காததால் அவுலுவின் வணிகங்களை அவினாஷி எடுத்துக் கொள்ள முயற்சிக்கிறார். அர்ஜுல் ஒரு பிச்சைக்காரர் என்றும், அபுல் அவளை ஏமாற்றி விட்டதாகவும், ஆனால் அவரது நல்ல தன்மையால் அவள் மிகவும் கவர்ந்ததால் இன்னும் அவரைத் தவிர்க்க முடியாது என்று மஜிஜினி உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருல் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அருள் படுகொலை செய்யும்படி கேட்டு ஒரு கும்பலை அணுகுவார். அருள் அந்த கும்பலிடமிருந்து தப்பிக்க பிச்சைக்காரனாகிறான். ஒரு பிச்சைக்காரனின் கடைசி நாளில், அவுலினி அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அபுல் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார்.ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அபுல் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அபுல் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அபுல் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார். எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அமுல் எடுத்த எல்லா முயற்சியும் அவளை குணப்படுத்த வீணாகிவிட்டது. இறுதியாக, அருள் 48 நாட்களுக்கு ஆயுர்வேத வாழ்க்கையை வாழ வேண்டும் என்று கூறும் ஸ்வாமிஜியை சந்திக்கிறார், இது அவரது தாயார் மீட்க உதவுகிறது. அர்லுல் இதை யாரும் வெளிப்படக் கூடாது என்று அவர் கூறுகிறார்.அபுல் ஷெர்ஷாவை ஏற்றுக் கொண்டார். சென்னையிடமிருந்து எந்த ஒரு தகவலையும் தெரிவிக்காமல், அவரது நண்பர் ராஜேஷ் (பகவதி பெருமாள்) உண்மையை மட்டுமே அறிந்திருக்கிறார். அபுல் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சைக்காரன் தொடங்குகிறார். அவர் Magizhini (சத்னா தீத்து) சந்தித்து தனது நல்ல தன்மையை பார்த்து பாசம் உருவாகிறது. உண்மையில் அபுல் மற்றும் அவரது தாயார் ஆரம்பத்தில் மஜிசினி ஒரு திருமண தளம் மூலம் ஒரு கூட்டணியை அணுக தீர்மானித்தனர். Magizhini ஒரு சில சூழ்நிலைகளில் Arul எதிர்கொள்கிறது மற்றும் அவரது பாத்திரம் அவர் ஒரு பிச்சைக்காரன் என்று தெரியாமல் பிடிக்கும். அபுல் அபுல் மற்றும் அவரது தாயார் இப்போது கிடைக்காததால் அவுலுவின் வணிகங்களை அவினாஷி எடுத்துக் கொள்ள முயற்சிக்கிறார். அர்ஜுல் ஒரு பிச்சைக்காரர் என்றும், அபுல் அவளை ஏமாற்றி விட்டதாகவும், ஆனால் அவரது நல்ல தன்மையால் அவள் மிகவும் கவர்ந்ததால் இன்னும் அவரைத் தவிர்க்க முடியாது என்று மஜிஜினி உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருல் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அபுல் படுகொலை செய்யும்படி கேட்டுக் கொண்டிருக்கும் ஒரு கும்பல் அணுகுமுறையை அணுகுவர். அபுல் கும்பல் இருந்து தப்பிக்க நிர்வகிக்கிறது. ஒரு பிச்சைக்காரனின் கடைசி நாளில், அவுலினி அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அபுல் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார்.ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அபுல் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அபுல் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அபுல் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார்.பட்டப்படிப்பு முடிந்த பின் வெளிநாட்டில் இருந்து வருகிறார் மற்றும் அவரது தாயிடமிருந்து அனைத்து வணிக பொறுப்புக்களையும் ஆருல் எடுத்துக் கொள்கிறார். இதற்கிடையில், புவனேஷ்வரி தொழிற்சாலையில் விபத்து ஒன்றினை சந்தித்து அமுல் எடுத்த எல்லா முயற்சியும் அவளை குணப்படுத்த வீணாகிவிட்டது. இறுதியாக, அருள் 48 நாட்களுக்கு ஆயுர்வேத வாழ்க்கையை வாழ வேண்டும் என்று கூறும் ஸ்வாமிஜியை சந்திக்கிறார், இது அவரது தாயார் மீட்க உதவுகிறது. அர்லுல் இதை யாரும் வெளிப்படக் கூடாது என்று அவர் கூறுகிறார்.அபுல் ஷெர்ஷாவை ஏற்றுக் கொண்டார். சென்னையிடமிருந்து எந்த ஒரு தகவலையும் தெரிவிக்காமல், அவரது நண்பர் ராஜேஷ் (பகவதி பெருமாள்) உண்மையை மட்டுமே அறிந்திருக்கிறார். அபுல் ஒரு ஆலயத்தின் முன்பாக ஒரு சில பிச்சைக்காரர்களுடன் சேர்ந்து உட்கார்ந்து பிச்சைக்காரன் தொடங்குகிறார். அவர் Magizhini (சத்னா தீத்து) சந்தித்து தனது நல்ல தன்மையை பார்த்து பாசம் உருவாகிறது. உண்மையில் அபுல் மற்றும் அவரது தாயார் ஆரம்பத்தில் மஜிசினி ஒரு திருமண தளம் மூலம் ஒரு கூட்டணியை அணுக தீர்மானித்தனர். Magizhini ஒரு சில சூழ்நிலைகளில் Arul எதிர்கொள்கிறது மற்றும் அவரது பாத்திரம் அவர் ஒரு பிச்சைக்காரன் என்று தெரியாமல் பிடிக்கும். அபுல் அபுல் மற்றும் அவரது தாயார் இப்போது கிடைக்காததால் அவுலுவின் வணிகங்களை அவினாஷி எடுத்துக் கொள்ள முயற்சிக்கிறார். அர்ஜுல் ஒரு பிச்சைக்காரர் என்றும், அபுல் அவளை ஏமாற்றி விட்டதாகவும், ஆனால் அவரது நல்ல தன்மையால் அவள் மிகவும் கவர்ந்ததால் இன்னும் அவரைத் தவிர்க்க முடியாது என்று மஜிஜினி உணர்ந்தார். ஒரு நாள் Magizhini தாயார் தனது மடிக்கணினி உள்ள Arul புகைப்படம் பார்க்கிறார் அவர் ஒரு பணக்கார தொழிலதிபர் மற்றும் கூட அவர் ஒரு சில மாதங்களுக்கு முன் திருமணம் வலைத்தளத்தில் மூலம் அவரது புகைப்படங்கள் அனுப்பியுள்ளார். அர்ஜுனையும் ராஜுஷையும் சந்திப்பதற்காக அர்ஜுனை சந்திக்கிறார் மகுஜினி. அதிர்ச்சியடைந்த அர்ஜுனன், அர்ஜுனின் அக்காவின் உயிரைக் காப்பாற்றிக் கொள்வது அவளுடைய தாயைக் காப்பாற்றுவதாகும். ஒரு பிச்சைக்காரர் தனது வாழ்க்கையை முடிக்கும் வரை அர்ஜுனைத் தொந்தரவு செய்யக்கூடாது என்று மஜிசினி தீர்மானிக்கிறார்.இதற்கிடையில், ஒரு மனநல சுகாதார மையத்தை நிர்வகிக்கும் டாக்டர்களின் குழு உள்ளது, ஆனால் மருத்துவ பரிசோதனைக்காக மருத்துவமனையில் அனுமதிக்கப்பட்ட நோயாளிகளைப் பயன்படுத்துகிறார்கள் மற்றும் அருல் ஒரு பிச்சைக்காரனின் உதவியுடன் ஒரு மனநிலை சவாலான பெண்ணாக நடித்துக்கொண்டிருக்கும் ஒரு பிச்சைக்காரனின் உதவியுடன் இதை அறிந்திருக்கிறார். இதை அறிந்த மருத்துவர்கள், அபுல் படுகொலை செய்யும்படி கேட்டுக் கொண்டிருக்கும் ஒரு கும்பல் அணுகுமுறையை அணுகுவர். அபுல் கும்பல் இருந்து தப்பிக்க நிர்வகிக்கிறது. ஒரு பிச்சைக்காரனின் கடைசி நாளில், அவுலினி அவினாஷியால் கண்டு பிடிக்கப்பட்டு, அவனைக் கொல்ல முயற்சிக்கிறான், ஆனால் தற்செயலாக, மஜிசினி அவள் கழுத்தில் குத்தி, மருத்துவமனையில் அனுமதிக்கப்படுகிறார். ஆனால், பிச்சைக்காரர் இன்னும் முடிக்கப்படாததால், அவரது கடைசி நாளான மருத்துவமனைக்கு செலவிட முடியவில்லை. அவரது பிச்சைக்காரன் நண்பர்கள் அபுல் உதவ சில பணத்தை கொண்டு வர. அவனஷி பொலிஸால் கைது செய்யப்பட்டுள்ளார்.ராஜேஷ் தனது தாயை சந்திக்க 48 நாட்களுக்கு பிறகு அருள் பெற்றுள்ளார். அவரது உடல்நிலையில் எந்த முன்னேற்றமும் இல்லை என்று தெரிந்து கொள்ளலாம். அருள் தனது தாயின் கைகளை வைத்திருப்பதோடு நீண்ட காலமாக வாழ வேண்டுமென்றும் கெஞ்சுகிறார். திடீரென்று அவர் தனது தாயின் கைகள் நகரும் கையை வைத்திருப்பதைக் காண்கிறார். ஆறு மாதங்களுக்குப் பிறகு, அவரது தாயார் மீட்கப்பட்டு, அருள் மற்றும் மஜிஜினி இருவரும் ஒருவருக்கொருவர் திருமணம் செய்துகொள்கின்றனர். ஒரு பிச்சைக்காரன் கோயில் முன் அபுல்னிடம் மன்றாடிக் கொண்டிருக்கிறான், ஆனால் அர்லுல் பிச்சைக்காரனைக் காணாத ஒரு தொலைபேசி அழைப்பில் பிஸியாகிறான். அபுல் அம்மையார் பிச்சைக்காரரிடம் பணம் கொடுத்து, ஒரு பிச்சைக்காரனின் வாழ்க்கை மிகவும் பரிதாபகரமானதெனவும், அவர்களை ஒருபோதும் காயப்படுத்தக்கூடாது என்றும் அருள் சொல்கிறார். நம்மைப் போன்றவர்கள் ஒரு பிச்சைக்காரனின் வாழ்க்கை முறையை கூட ஒரு நாள் கூட நடத்த முடியாது என்று அவர் கூறுகிறார். அபுல் தனது தாயிடம் பிச்சைக்காரனைக் கவனிக்காததற்காக மன்னிப்புக் கேட்கிறார். அபுல் தாயார் தனது மகனின் போராட்டத்தைப் பற்றி சாதாரணமான வாழ்க்கைக்கு திரும்புவதற்கு ஒரு பிச்சைக்காரனைப் பற்றி ஒருபோதும் தெரியாதிருந்தது என்று சமிக்ஞை செய்தார். அவரது கணவர் அருள் பற்றி மகாசினி மிகவும் பெருமைப்படுகிறார்.



</doc>
<doc id="297170" url="https://ta.wikipedia.org/wiki?curid=297170" title="போக்கிரி ராஜா (2016 திரைப்படம்)">
போக்கிரி ராஜா (2016 திரைப்படம்)

போக்கிரி ராஜா ("Pokkiri Raja) என்பது 2016 ஆம் ஆண்டில் வெளிவந்த தமிழ் நகைச்சுவைத் திரைப்படம். இதனை ராம்பிரகாசு ராயப்பா இயக்கினார். இதில் ஜீவா, சிபிராஜ் மற்றும் ஹன்சிகா மோட்வானி ஆகியோர் முன்னணிக் கதாப்பாத்திரங்களில் நடித்துள்ளனர். இந்தத் திரைப்படம் மார்ச் 4, 2016 இல் வெளியாகி கலவையான விமர்சனங்களைப் பெற்றது."

இந்தக் கதையின் நாயகன் சஞ்சீவிக்கு ஜீவா (திரைப்பட நடிகர்) கொட்டாவி விடுவதில் பிரச்சினை உள்ளது. அதனாலேயே அவரின் வேலை பறிபோகிறது. மேலும் இவரின் காதலி சுஜிதாவும் இவரை விட்டுப் பிரிந்து செல்கிறார். எனவே புதியதாக ஒரு நிறுவனத்தில் வேலைக்குச் சேர்கிறார். அங்கு ராகவைச் (மனோபாலா) சந்திக்கிறார். ஒருநாள் சுனிதாவைப் (ஹன்சிகா மோட்வானி) பார்க்கிறார். தனது நண்பன் மோஜோ (யோகி பாபு) சுனிதா போதைப்பொருளுக்கு அடிமையானவர் என சஞ்சீவியிடம் தெரிவிக்கிறார். பின்புதான் சாலை ஓரங்களில் சிறுநீர் கழிப்பவர்களின் மீது நீர் தெளிப்பவர் எனத் தெரிந்துகொள்கிறார். குணா (சிபிராஜ்) ஒருவரைக் கொலை செய்வதற்காக செல்லும் போது சஞ்சீவி அவரின் மீது நீரைத் தெளித்துவிடுகிறார். அதனால் அவர் கைது செய்யப்படுகிறார். சிறையிலிருந்து வெளிவரும் குணா , சஞ்சீவியை பழிவாங்கினாரா என்பதனை இறுதியில் காட்சிப்படுத்தியிருப்பார்கள்.


இந்தப் படத்திற்கான அதிகாரப்பூர்வ அறிவிப்பானது சூன், 2015 இல் வெளியானது. அதில் ஜீவா (திரைப்பட நடிகர்) கதாநாயகனாக நடிக்க , ராம்பிரகாஷ் ராயப்பா இப்படத்தை இயக்குவதாக தகவல் இருந்தது. இவர் 2015 ஆம் ஆண்டில் வெளியான தமிழுக்கு எண் ஒன்றை அழுத்தவும் எனும் திரைப்படத்தை இயக்கியவர் ஆவார். சிபிராஜ் முக்கிய எதிராளிக் கதாப்பாத்திரத்தில் ஒப்பந்தம் ஆனார். துவக்கத்தில் ஹாரிஸ் ஜயராஜ் இந்தத் திரைப்படத்திற்கு இசையமைப்பதாக கூறப்பட்டது. ஆனால் இறுதியில் டி. இமான் பின்னணி மற்றும் பாடல்களுக்கான இசையமைக்க ஒப்பந்தம் ஆனார். ஜீவாவே இந்தப் படத்தினை தயாரிப்பதாக நினைத்தார். பின் பி. டி. செல்வக்குமார் தயாரித்தார்.

ஹன்சிகா மோட்வானி நாயகியாக ஒப்பந்தம் ஆனார். செப்டம்பர்,2015 இல் இதன் படப்பிடிப்பு துவங்கப்பட்டது. இந்தத் திரைப்படத்தை ஒளிபரப்பு செய்வதற்கான உரிமையை ஜெயா தொலைக்காட்சி பெற்றது. 

இந்தத் திரைப்படத்திற்கு கலவையான விமர்சனம் கிடைத்தது. விமர்சகர்கள் இதற்கு எதிர்மறையான விமர்சனங்களைத் தந்தனர். இயக்குநர் ராயப்பா தேர்வு செய்த கதைகளத்தைப் பாராட்டினார்கள். ஆனால் காட்சி மாந்தர்களின் பின்புலம் மற்றும் திரைக்கதை தொய்வாக இருந்ததாக அவர்கள் விமர்சனம் செய்தனர். சிஃபி வலைத்தளத்தில் பின்வருமாறு விமர்சனம் வழங்கப்பட்டது. ராயாப்பாவின் கதை நிச்சயமாக பாராட்டப்படவேண்டிய ஒன்று. ஆனால் அதற்கான பொருத்தமான , வலிமையான திரைக்கதை அமைக்கத் தவறியுள்ளார். மேலும் கணினி வரைகலை ஏமாற்றத்தை அளிக்கும் வகையில் உள்ளதாகத் தெரிவித்திருந்தது. இந்தியாகிளிட்ஸ் இந்தத் திரைப்படத்திற்கு ஐந்திற்கு 1.8 புள்ளிகள் வழங்கியது. தி டைம்ஸ் ஆஃப் இந்தியாவின் எம். சுகுநாத் நேர்மறையான விமர்சனங்களைத் தந்தார். அவர் ஐந்திற்கு மூன்று புள்ளிகள் வழங்கினார். இதன் முதல் பாதி கொட்டாவி விடும் வகையில் உள்ளதாகவும் ஆனால், இரண்டாம் பாதி தொடர்ந்து சிரிக்க வைத்திருக்கிறார்கள் எனத் தெரிவித்திருந்தார். பிஹைண்ட் உட்ஸ் , ஐந்திற்கு இரண்டு புள்ளிகள் வழங்கியது. சிறப்பான கதை ஆனால் திரைக்கதையை இன்னும் சிறப்பாக அமைத்திருக்கலாம் எனத் தெரிவித்தது. ரெடிஃப் வலைத்தளம் 1.5 புள்ளிகள் வழங்கி இதனைப் பார்ப்பது கால விரயம் எனத் தெரிவித்தது. 


</doc>
<doc id="297179" url="https://ta.wikipedia.org/wiki?curid=297179" title="குடியேற்ற விலக்கம்">
குடியேற்ற விலக்கம்

குடியேற்ற விலக்கம் ("Decolonization") என்பது பிறநாட்டைச் சார்ந்து அதன் குடியேற்றமாக இருந்த நாடு தன்னை அத்தகைய கட்டுப்பாட்டிலிருந்து விடுவித்துக் கொண்டு விடுதலை பெறுவதாகும். எனவே குடியேற்ற விலக்கம் என்பது குடியேற்றவாதத்திற்கு நேரெதிரானது. சிலசமயங்களில் குடியேற்ற நாடு ஒன்றிற்கு முழுமையான தன்னாட்சி கிடைக்காது; மற்றொரு நாட்டின் அங்கமாகவோ அல்லது தன்னை குடிப்படுத்திய நாட்டுடன் இணைந்து அதன் அங்கமாகவோ ஆகலாம். இத்தகைய விலக்கம் அமைதியான உரையாடல்களின் தொடர்ச்சியாக நிகழலாம். சில நாடுகளுக்கு ஆயுதப் புரட்சிகள் மூலம் விடுதலை கிடைத்துள்ளது. இருப்பினும், குடியேற்ற விலக்கம் கைப்பற்றப்பட்ட புவியியல் பகுதிகளிலும் நிறுவனங்களிலும் "உள்நாட்டு இறையாண்மையில் வெளிநாட்டு ஆதிக்கத்தை நீக்குவது" மட்டுமல்லாது குடிபடுத்தப்பட்ட நாடு தாங்கள் கீழானவர்கள் என்ற குடியேற்றவாத நாட்டின் கருத்தியலை "உள்ளங்களிலிருந்து அகற்றுவதும்" இதன்பால் அடங்கும்.

குடியேற்ற விலக்கம் என்பது மங்கோலியப் பேரரசு அல்லது உதுமானியப் பேரரசு போன்ற வழமையான பெரும் பேரரசுகள் உடைந்து உருவாகும் அங்கநாடுகளிலிருந்து மாறானது. பொதுவாக ஐரோப்பியர் ஆட்சியிலிருந்து விடுதலை பெறுவது குடியேற்ற விலக்கம் எனப்படுகின்றது. இருபதாம் நூற்றாண்டில் பெரும்பாலான குடியேற்ற விலக்கங்கள் நிகழ்ந்துள்ளன. இது 1947இல் இந்தியாவும் பாக்கித்தானும் பிரித்தானியப் பேரரசிடமிருந்து விடுதலை பெற்றதை யடுத்து தொடங்கியது. தொடர்ந்து ஆப்பிரிக்காவில் ஐரோப்பாவின் குடியேற்றங்களாக இருந்த பல நாடுகள் விடுதலைப் பெறத் தொடங்கின.

ஓர் கருதுகோளாக, "குடியேற்ற விலக்கம்" மனச்சார்பற்று மேற்கத்திய நோக்கு கலக்காது ஐரோப்பியரல்லாத பண்பாடுகளை அவதானிக்கவும் விவாதிக்கவும் உள்ள திறனைக் குறிப்பதாகும்.



</doc>
<doc id="297187" url="https://ta.wikipedia.org/wiki?curid=297187" title="1918 இன்ஃபுளுவென்சா தொற்றுப்பரவல்">
1918 இன்ஃபுளுவென்சா தொற்றுப்பரவல்

1918 இன்ஃபுளுவென்சா தொற்றுப்பரவல் (சனவரி 1918 – திசம்பர் 1920) எனப்படுவது வழமையல்லா கொல்லியாக இன்ஃபுளுவென்சா தொற்றுப்பரவல் ஏற்பட்ட நிகழ்வு குறிப்பதாகும். 
இது எச்1.என்1 சளிக்காய்ச்சல் நுண்ணுயிரியால் ஏற்பட்டது. இந்நோய் உலகெங்கும், தொலைபகுதிகளில் உள்ள அமைதிப் பெருங்கடல் தீவுகளும் ஆர்க்டிக் பகுதிகளையும் உள்ளிட்ட, 500 மில்லியன் மக்களை பாதித்தது; 50 முதல் 100 மில்லியன் மக்கள் (உலக மக்கள்தொகையில் 3 முதல் 5%) இத்தொற்றால் உயிரிழந்தனர்.) எனவே இதுவே மனித வரலாற்றில் நிகழ்ந்த மிகப்பெரும் இயற்கைப் பேரழிவாகக் கருதப்படுகின்றது.

பெரும்பாலான சளிக்காய்ச்சல்கள் குழந்தைகளையும் பெரியவர்களையும் ஏற்கெனவே வலிவிழந்துள்ள நோயாளிகளையும் வெவ்வேறு வீதத்தில் கொல்லும். மாறாக,1918இல் ஏற்பட்ட தொற்று பெரும்பாலும், நோய்க்கு முன்னர் உடல்நலம் நன்றாக இருந்த இளைஞர்களைக் கொன்றது. பாதிக்கப்பட்டோரின் உறைநிலை உடல்களிலிருந்து எடுக்கப்பட்ட நுண்ணுயிரிகளைக் கொண்டு நடத்தப்பட்ட தற்கால ஆராய்ச்சிகளில் சைட்டோகைன் தாக்கம் ("cytokine storm", உடலின் நோய் எதிர்ப்பாற்றல் முறைமையின் அதீத எதிர்வினை) மூலம் உயிரிழப்பு நிகழ்ந்ததாக அறிகிறார்கள். எனவேதான் உடல்நலமிக்க இளைஞர்களின் வலிவான எதிர்ப்பாற்றல் செய்வினைகள் உடலைப் புரட்டிப்போட்டு உயிரிழக்க வைத்தன; சிறுவர்கள், முதியோரின் எதிர்ப்பாற்றல்கள் வலுவிழந்து இருந்ததால் இத்தகையோரில் குறைவான பேர்கள் உயிரிழந்தனர்.

குறைவான வரலாற்றுத் தரவுகளும் நோய்ப் பரவலியல் தரவுகளும் கொண்டு இத்தொறு எந்த புவிப்பகுதியிலிருந்து தொடங்கியது என்பதை அடையாளம் காணவியவில்லை. 1920களில் ஏற்பட்ட சோம்பேறித்தன மூளையழற்சி நோய்த்தொற்றிற்கு இதுவும் காரணமாக கூறப்படுகின்றது.

உலகப் போரின் போது கலவரப்படாமல் இருப்பதற்காக செருமனி, பிரித்தானியா, பிரான்சு, ஐக்கிய அமெரிக்கா போன்ற நாடுகளில் இந்நோய்த்தொற்றைக் குறித்த துவக்க அறிக்கைகளும் உயிரிழந்தோர் எண்ணிக்கையும் தணிக்கை செய்யப்பட்டன. 
இப்போரில் ஈடுபடாத நடுநிலை எசுப்பானியாவில் நாளிதழ்கள் இந்நோய்த்தொற்றைக் குறித்த செய்திகளை வெளியிட்டனர். அரசர் பதின்மூன்றாம் அல்போன்சோவும் நோய்வாய்ப்பட்டிருந்ததை செய்தியாக வெளியிட்டன. இதனால் எசுப்பானியாதான் மிகவும் மோசமாக பாதிப்பிற்குள்ளானதைப் போன்ற தோற்றப்பிழை எழுந்தது. எனவே இந்நோய்ப்பரவலை எசுப்பானிய சளிக்காய்ச்சல் என்றனர்.. 




</doc>
<doc id="297195" url="https://ta.wikipedia.org/wiki?curid=297195" title="மார்ச் 2016">
மார்ச் 2016

மார்ச் 2016 ("March 2016"), 2016 நெட்டாண்டின் மூன்றாவது மாதமாகும்.



</doc>
<doc id="297198" url="https://ta.wikipedia.org/wiki?curid=297198" title="அகமது ஸாயித் ஹமீட்">
அகமது ஸாயித் ஹமீட்

டத்தோ ஸ்ரீ டாக்டர் அகமது ஸாயித் ஹமீட் (பிறப்பு: ஜனவரி 1953 4) மலேசியாவின் அரசியல்வாதி ஆவார். இவர் பேராக் மாநிலத்தின் பாகான் டாதோ நகரிண் நாடாளுமன்ற உறுப்பினர் ஆவார். மலேசியாவின் எதிர்கட்சி அம்னோ மற்றும் பாரிசான் நேசனல் கட்சியின் தற்போதைய தலைவர் ஆவார். 


</doc>
<doc id="297200" url="https://ta.wikipedia.org/wiki?curid=297200" title="கொட்டிக்கிழங்கு">
கொட்டிக்கிழங்கு

கொட்டிக்கிழங்கு ("Aponogeton natans") இது ஒரு பூக்கும் தாவரம் ஆகும். இது பொதுவாக நீர் நிலைகளில் காணப்படுகிறது. இதன் குடும்ப பெயர் அபொனொகெசன் (Aponogeton) என்பதாகும். இவை இந்தியா, இலங்கை போன்ற நாடுகளில் காணப்படுகிறது.


</doc>
<doc id="297201" url="https://ta.wikipedia.org/wiki?curid=297201" title="துடைப்பப்புல்">
துடைப்பப்புல்

துடைப்பப்புல் ("Aristida") இது ஒரு பரந்த நோக்குடையை புல் வகையைச் சார்ந்த பூக்கும் தாவரம் ஆகும். உலகெங்கிலும் சூடான மற்றும் வறண்ட நிலங்களில் 300 வகையான புல் வகைகள் காணப்படுகின்றன. இவற்றின் பூக்கள் தொடர்ந்து காணப்படுகிறது. 


</doc>
<doc id="297202" url="https://ta.wikipedia.org/wiki?curid=297202" title="சுல்தான் அப்துல் ஹாலிம்">
சுல்தான் அப்துல் ஹாலிம்

அல்மு தசிமு பில்லாகி முகிபுதீன் துவான்கு அல்ஹாஜ் அப்துல் ஹலீம் முவாட்சாம் ஷா இப்னி அல்மக்ரூம் சுல்தான் பட்ளிஷா (ஆங்கிலம்: Abdul Halim of Kedah, பிறப்பு: 28 நவம்பர் 1927) தற்போதைய மாட்சிமை தங்கிய மலேசிய பேரரசர் மற்றும் கடாரம் சுல்தான் ஆவார்.

மலேசிய மாநிலங்களின் ஆட்சியாளர்களின் மாநாட்டில் இவர் தேர்வு செய்யப்பட்டார். இவருடைய ஆட்சிகாலம் 13 டிசம்பர் 2011-இல் தொடங்கியது. சுல்தான் அப்துல் ஹாலிம் அவர்கள், இரு முறைகள் பேரரசர் பதவிக்கு தேர்வு செய்ய்பட்டுள்ளார். முதல் முறையாக 1970 லிருந்து 1975 வரை பதவி வகித்தார். இப்போது இரண்டாவது முறையாக தேர்வு செய்யப்பட்டுள்ளார். இவருக்கு வயது 83. 11 ஏப்ரல் 2012-இல் பதவியேற்பு சடங்கு நடைபெற்றது.



</doc>
<doc id="297211" url="https://ta.wikipedia.org/wiki?curid=297211" title="ஞானபுரம்">
ஞானபுரம்

ஞானபுரம், இந்திய மாநிலமான ஆந்திரப்பிரதேசத்தின் விசாகப்பட்டினத்தில் உள்ள ஒரு நகரப்பகுதியாகும். இது விசாகப்பட்டினத் தொடருந்து நிலையத்துக்கு அருகில் உள்ளது. இந்த நகர்ப்பகுதியில் 2,000 வீடுகள் உள்ளன. இது விசாகப்பட்டினம் நகராட்சியின் 44வது வார்டுக்குள் அடங்கும். இங்கு ரயில்வே பணியாளர்களின் குடும்பங்களும், துறைமுகப் பணியாளர்களின் குடும்பங்களும் வசிக்கின்றன. இந்த நகர்ப்பகுதிக்கு அருகில் விசாகப்பட்டினத் துறைமுக நிறுவனம் அமைந்துள்ளது.

இந்த நகர்ப்பகுதி வடக்கு விசாகப்பட்டினம் சட்டமன்றத் தொகுதிக்கும், விசாகப்பட்டினம் மக்களவைத் தொகுதிக்கும் உட்பட்டது.


</doc>
<doc id="297213" url="https://ta.wikipedia.org/wiki?curid=297213" title="ஆபிரிக்காவுக்கான போட்டி">
ஆபிரிக்காவுக்கான போட்டி

"ஆபிரிக்காவுக்கான போட்டி" ("Scramble for Africa") புதிய பேரரசுவாதக் காலத்தில் 1881க்கும் 1914க்கும் இடையே ஐரோப்பிய அரசுகள் படையெடுப்பு, ஆக்கிரமிப்பு, குடியேற்றம், கைப்பற்றுகை மூலமாக ஆபிரிக்க பகுதிகளை பிடிக்க நடந்த போட்டியைக் குறிப்பிடுவதாகும். இதனை ஆபிரிக்காவின் பங்கீடு என்றும் ஆபிரிக்காவின் வெற்றிப்பேறு எனவும் குறிப்பிடப்படுகின்றன. 1870இல் 10 விழுக்காடு ஆபிரிக்கா மட்டுமே ஐரோப்பியர் கட்டுப்பாட்டில் இருந்தது; 1914இல் இது 90 விழுக்காட்டிற்கு உயர்ந்தது. எதியோப்பியாவும் (அபிசீனியா) லைபீரியாவும் மட்டுமே சுதந்திரமாக இருந்தன. அமெரிக்க ஐக்கிய நாடு உரிமை கொண்டாடிய ஒரே குடியேற்றமாக லைபீரியா இருந்தது; அமெரிக்க குடியேற்றச் சமூகம் இதனை சனவரி 7, 1822இல் நிறுவப்பட்டது. 

1884ஆம் ஆண்டு நடந்த பெர்லின் மாநாடு ஆபிரிக்காவின் குடியேற்றத்தையும் வணிகத்தையும் ஒழுங்குபடுத்தியது; இதுவே ஆபிரிக்க பங்கீட்டிற்கான துவக்க நிகழ்வாக கருதப்படுகின்றது.19வது நூற்றாண்டின் கடைசி காற்பகுதியில் ஐரோப்பிய பேரரசுகளிடையே நிலவிய அரசியல், பொருளியல் போட்டாப்போட்டி பின்னணியில் ஆபிரிக்காவின் பங்கீடு மூலம் தங்களுக்கிடையே சண்டையிட்டுக் கொள்வதை தவிர்த்தன. 19வது நூற்றாண்டின் பிற்பகுதியில் "முறைசாரா பேரரசுவாதத்திலிருந்து" (ஆதிக்க அரசியல்), படைகளின் தாக்கத்தாலும் பொருளியல் ஆதிக்கத்தாலும் நேரடி ஆட்சிக்கு, குடியேற்றவாதப் பேரரசுவாதத்திற்கு மாறியது.


</doc>
<doc id="297216" url="https://ta.wikipedia.org/wiki?curid=297216" title="சி. பஞ்சரத்தினம்">
சி. பஞ்சரத்தினம்

சி. பஞ்சரத்தினம் ("Sivaramakrishnan Pancharatnam", 9 பெப்ரவரி 1934 – 28 மே 1969) என்பவர் இந்திய இயற்பியலாளர் ஆவார். பஞ்சரத்தினம் வடிவியற்கட்டம் எனப்படும் வெவ்வேறு தளவிளைவுற்ற ஒளிக்கதிர்கள் குறுக்கிட்டுவிளைவு ஏற்பட்டு வெளிவரும் ஒளிக்கதிரில், தளவிளைவு வடிவியலைச் சார்ந்து ஒரு கட்ட வேறுபாடு உள்ளதைக் கண்டறிந்தார். இவருடைய ஆய்வுகள் பெரும்பாலும், படிக ஒளியியற் துறையைச் சார்ந்தது,

பஞ்சரத்தினம் புகழ்பெற்ற இயற்பியலர்களான, இராமன் விளைவுக்காக நோபல் பரிசு பெற்ற சர். சி.வி. இராமன் மற்றும் சந்திரசேகரின் விண்மீன் ஆயுள்வரையறைக்கான நோபல் பரிசு பெற்ற சு. சந்திரசேகர், நீர்மபடிகவியல் மற்றும் படிக ஒளியியல் ஆய்வுகளுக்காக அறியப்பட்ட சி. சந்திரசேகர், சி. இராமசேஷன் அவர்களின் உறவினர் ஆவார்.

பஞ்சரத்தினம் 1934 ஆம் ஆண்டு கல்கத்தாவில் பிறந்தார். இவரது 25ஆவது அகவையில் இந்திய அறிவியல் கழகத்தில் ஆய்வாளராக சேர்ந்தார். 1961 முதல் 1964 வரை மைசூர் பல்கலைக்கழகம் இயற்பியல் துறையில் விரிவுரையாளராகப் பணியாற்றினார். இவரின் ஆய்வுகள் சி. வி. இராமனின் மேற்பார்வையில் பெரும்பாலும் நடைபெற்றன. இராமன் பஞ்சரத்தினத்தின் திறமையினை மிக நன்றாக உணர்ந்திருந்ததாகக் கூறப்படுகிறது. ஒரு முறை ஜவகர்லால் நேரு இராமனைச் சந்திக்க இராமன் ஆய்வகத்திற்கு வந்த போது நேருவிடம் அந்த இளைஞன் இந்தியாவிற்கு நோபல் பரிசு பெற்றுத் தருவான் எனக் கூறினாராம். இராமன் ஆய்வகத்தைத் தொடர்ந்து, ஆக்ஸ்போர்ட் பல்கலைக் கழகத்துக்கு ஆய்வு மேற்கொள்ள சென்றிருந்த போது, உடல்நலக் குறைவால் தமது 35-ஆவது வயதில், 1969ஆம் ஆண்டு காலமானார். 

தமது ஆய்வுப் பணிகளைத் தவிர்த்து, ஆசிரியப் பணியிலும் சமூக சேவையிலும் ஈடுபட்டிருந்தார். தமது சமூகப் பணிகளின் போது, ஏற்பட்ட கிருமித் தொற்றால், அவரின் உடல்நிலை பாதிக்கப்பட்டதாகவும் கூறப்படுகிறது.

பஞ்சரத்தினம் வடிவியல் கட்டம் எனும் படிக ஒளியியலில் நடைபெறும் விளைவினை, 1955 ஆம் ஆண்டு வாக்கில், கண்டறிந்தார். ஆயினும் அவர்தம் ஆய்வுகள் 1984 ஆம் ஆண்டு வரை உலகளாவிய அளவில் பெரிதும் அறியப்படாது இருந்தது. 1984-ஆம் ஆண்டு மைக்கேல் பெரி என்பார், இதே போன்ற ஒரு வடிவியற்கட்டத்தை குவாண்ட இயங்கியலில் கண்டறிந்து, ராயல் சொசைட்டி எனப்படும் வேந்தியக் குழும பனுவலில் வெளியிட்டிருந்ததன் பின், இந்திய இயற்பியலாளர்களான சி. இராமசேஷன், இராசாராம் நித்தியானந்தா, சைமன், முகுந்தா, ஜோசப் சாமுவேல், இராஜேந்திர பண்டாரி போன்றோர் ஒளியியலில் பஞ்சரத்தினம் அவர்கள் தந்த ஆய்வுகளை உலகம் அறியச் செய்ததோடு அவர்களும் வடிவியற்கட்டத்தில் பெரிய ஆய்வுகளைச் செய்தனர், அவை குவாண்டவியலிலும், அடிப்படை இயற்பியல் கட்டமைப்பிலும், கணிதத்திலும் முக்கியமானப் பொருளாக ஆய்வு செய்யப்படுகிறது. குவாண்டக்கணினியியலில் மிக முக்கியமான அம்சமாக, தவறிலாக் கணித்தலிலும், செய்திப் பரிமாற்றத்திலும் ஊகிக்கப்படுகிறது. மேலும் அறியப்பட்ட ஆய்வாளர்களான அகரனோவ், ஜீவா ஆனந்தன், அருண் குமார் பதி, வேத்ரால், ஸ்யோக்விஸ்ட் போன்றோர் இத்துறையில் மிகவும் முக்கியமானப் பங்களிப்பினைத் தந்துள்ளனர். 


</doc>
<doc id="297220" url="https://ta.wikipedia.org/wiki?curid=297220" title="காஞ்சிபுரம் பிறவாதீசுவரர் கோயில்">
காஞ்சிபுரம் பிறவாதீசுவரர் கோயில்

காஞ்சிபுரம் பிறவாதீசுவரர், பிறவாத்தானேசுவரர் (பிறவாத்தானம்) என்று அறியப்படுவது, காஞ்சிபுரத்திலுள்ள சிவன் கோயில்களில் ஒன்றாகும் . மேலும், சிவகாஞ்சி வெண்குளம் தென்கரையில் மேற்கு நோக்கி அமைந்துள்ள இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது 


வாமதேவ முனிவர் பிறப்புக்கு அஞ்சி, (பயந்து) பிறவாமையை அளிக்குமாறு தன் தாயின் கருவிலிருக்கும்போதே, இறைவனை எண்ணி (நினைத்து) வேண்டினார். இறைவன் கருவுக்குள் இருக்கும் வாமதேவ முனிவருக்கு காட்சி தந்து, "காஞ்சிக்கு வந்து எம்மை பூசித்தால் பிறவியணுகா"தென்று அருளிச்செய்தார். வாமதேவரும் அவ்வாறே பூமியிற் பிறந்து, காஞ்சிக்கு வந்து சிவலிங்கம் பிரதிட்டை செய்து வழிபட்டு பிறவி நீங்கப் பெற்றார் என்பது தல வரலாறாகும். இதனாலேயே இத்தலம் பிறவாத்தானம் எனப்பட்டது.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடக்கு பகுதியில், பெங்களூர் - சென்னை தேசிய நெடுஞ்சாலைலிருந்து காஞ்சிபுரத்தை இணைக்கும் சாலையில், பெரிய காஞ்சிபுரம் கம்மாளத் தெரு காமராஜ் நகர் குடியுறுப்பு பகுதியில் உள்ளத. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடக்கே சுமார் 1 கிலோமீட்டர் தொலைவில் இக்கோவில் அமைக்கப்பட்டுள்ளது.



</doc>
<doc id="297236" url="https://ta.wikipedia.org/wiki?curid=297236" title="காஞ்சிபுரம் மகாலிங்கேசுவரர் கோயில்">
காஞ்சிபுரம் மகாலிங்கேசுவரர் கோயில்

காஞ்சிபுரம் மகாலிங்கேசுவரர் கோயில் (மகா லிங்கேசம்) என்று அறியப்படும் இது, காஞ்சிபுரத்திலுள்ள சிவன் கோயில்களில் ஒன்றாகும் . மேலும், மூலவர் மகாலிங்கேசுவரர் - பேருக்கேற்ப பெரிய ஆவுடையாரில் மிகப்பெரிய மூர்த்தத்தில் கம்பீரமாக காட்சி தரும் இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது 


பிரம்மனும், திருமாலும் தம்மில் யார் பெரியவர் என்று செருக்குற்று போர் செய்தனர். சிவபெருமான் அவர்கள் முன்பு தோன்றி. போர் விளைத்த இருவரும் இறைவனாரின் அடியையும் முடியையும் காணும் பொருட்டு முயன்று தோற்றனர். பின்பு ஆனவ மயக்கந் தெளிந்து இறைவனைப் போற்றித் துதித்து, காஞ்சியில் மகாலிங்கம் எனும் பெயரில் சிவலிங்கம் பிரதிட்டை செய்து வழிபட்டனர் என்பது தல வரலாறு.

மகாலிதானம் என்பதில் விளங்குவது, ஓர் ஊழிமுடிவில் துயிலெழுந்த பிரமன் உலகைப் படைக்க எண்ணுகையில் வெள்ளத்தில் பாம்பணைமேல் (ஆதிசேடன் படுக்கை) துயிலும் தன் தந்தையாகிய திருமாலை மயக்க உணர்வினால் ‘நீயாரென’ வினவினான். திருமால் ‘உலகிற்கு முதல்வன் யான்’ எனக் கூறக்கேட்ட பிரமன் நகைத்து ‘உலகிற்கு முதல்வன் நீயுமில்லை; பிறரும் அல்லர்; யானே முதல்வன்’ என்றனன். இவ்வாறு இருவரும் சொற்போர் புரிந்து முதிர்ந்து விற்போரால் தேவப் படைகளை வீசிப் பதினாயிரம் வருடம் போர் செய்தனர். பிரமன் விடுத்த பாசுபதமும் திருமால் விடுத்த உருத்திரக்கணையும் நிகழ்த்திய போரிடையே சிவபிரானார் தீப்பொறி சிதறச் சோதிலிங்க வடிவமாய்த் தோன்ற அவ்விரு படையும் இவ்விலிங்கத்துள் மறைந்தன.

திருமால் பன்றியாய் அச்சோதிலிங்கத்தின் அடியையும், பிரமன் அன்னமாய் அதன் முடியையும் காண்பான் முறையே பூமியை இடந்தும், விசும்பிற் பறந்தும் ஆயிரம் வருடம் தேடியும் வெற்றிகாணாமையால் மயங்கினர். அப்பொழுது நாதம் ஒலிவடிவமாய் ஓம் உம என இருபகுப்பாகி ஒன்று கலந்து இருக்கு, யசுர், சாமம் என்னும் மூன்று வேதமாய் விரிந்து இறைவன் இயல்பை விளக்கி அவனது அருட்குறியாகும் இது’ எனக் கூறின. மயக்கம் நீங்கி உண்மையை உணர்ந்த இருவரும் இறைவனைப் போற்றி செய்தனர். வெளி நின்ற சிவபிரானாரை இத்தகைய மயக்கம் அணுகாமையையும் பெருமான்பால் அன்புடைமையையும் திருமால் பிரமர் வேண்டிப் பெற்றனர். பின்பு சிருட்டித் தொழில் தனக்கு நிலைபெறத் தன்னிடத்துப் பெருமான் தோன்ற வேண்டுமெனப் பிரமன் வேண்டினன். அதனை அவனுக்கு வழங்கிய இறைவன் மேலும் சில அருள் செய்தனர்.

‘நீவிர் இருவரும் காஞ்சியை அணுகி இதுபோலும் ஓர் சிவலிங்கம் தாபித்துப் பூசித்துப் படைத்தல் காத்தலுக்குரிய உரிமையைப் பெறுவீர்களாக. மானிடர் தேவர் யாவரும் சிவலிங்க பூசனையை மேற்கொள்வார்களாக. அவ்வாறு பூசனை புரிவார்க்கு மயக்கம், வறுமை, பயம், மனக்கவலை, பசி, நோய் முதலிய தோன்றி வருத்தும் பிறவி ஒழிவதாக. ஓர்கால் பிறப்பினும் வருத்தமின்றி மகிழ்ச்சி எய்தி அவர் வாழ்வாராக. இயமன் ஒருகாலும் அவர் தம்மை அணுகாதொழிக. பூசனை புரியாதார் தமக்கொரு களைகண் இல்லாதவ ராவார். அவர்களுடன் வார்த்தையாடுதலும் இழிஞரிலும் இழிஞர் ஆதற்கு ஏதுவாகும். வேள்வி, தானம், விரதம், முதலானவை தரும்பயன் பூசனையால் வருபயனுக்கு கோடியில் ஒரு பங்கிற்கும் நிகராகா. உலகம் உய்யுமாறு இத்தகு ஆணைகளை விதித்தோம்’ என்றருளி மறைந்தனர். திருமாலும், பிரமனும் காஞ்சியை அடைந்து சிவலிங்கம் நிறுவிப் பூசித்துப் பயன் பெற்றனர். சிவலிங்க பூசனையின் பயனை வரையறுத்துக் கூற வல்லவர் ஒருவர் உளரேயோ?

மகாலிங்கத் தானம் என்னும் இத்தலம் கேசரிகுப்பம் அப்பாராவ் முதலியார் தெருவில் மேற்கு நோக்கிய தின்பினை உடைத்தாய் விளங்குகின்றது. மிகப் பெரிய திருவுருவம் விளங்கும் இம்மூர்த்தியை அண்டக நாயனார் எனவும் வழங்குவர்.
தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடக்கு பகுதியில், (பெரிய காஞ்சிபுரம் (சிவகாஞ்சி) அப்பாராவ் முதலியார் தெருவில் பிரியும் குருந்தேரு (சந்தில்) பகுதியில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடக்கே சுமார் 1 கிலோமீட்டர் தொலைவில் இக்கோவில் அமைக்கப்பட்டுள்ளது.



</doc>
<doc id="297245" url="https://ta.wikipedia.org/wiki?curid=297245" title="கொண்டை ராகிசு">
கொண்டை ராகிசு

கொண்டை ராகிசு ("Arum") அல்லது ("ARUM LYRATUM") என்பது ஒரு பூக்கும் தாவர இனத்தைச் சேர்ந்த மூலிகைத் தாவரம் ஆகும். ஐரோப்பாவைப் பூர்வீகமாகக்கொண்ட இத்தாவரம் அரேசியா (Araceae) என்ற தாவரக் குடும்பத்தைச் சேர்ந்தது ஆகும். ஆப்பிரிக்கா, ஆசியா பகுதிகளில் இத்தாவரம் மூலிகை மருந்தாக உபயோகிக்கப்படுகிறது. இதன் பழம் விசத் தன்மை கொண்டதாக உள்ளது.


</doc>
<doc id="297258" url="https://ta.wikipedia.org/wiki?curid=297258" title="நறுஞ்சுவைக் கீரை">
நறுஞ்சுவைக் கீரை

நறுஞ்சுவைக் கீரை ("Asystasia gangetica") என்ற இந்த தாவரம் முண்மூலிகைக் குடும்பம் என்ற தாவரப்பிரிவைச் சேர்ந்தது ஆகும். தென்னாப்பிரிக்கா பகுதியில் அதிகமாகக் காணப்படுகிறது. மேலும் இந்தியாவில் பல பகுதிகளிலும் காணப்படுகிறது. இத்தாவரம் தரையில் படர்ந்து காணப்படும்.


</doc>
<doc id="297266" url="https://ta.wikipedia.org/wiki?curid=297266" title="இந்திய சட்டமன்றத் தேர்தல்கள், 2016">
இந்திய சட்டமன்றத் தேர்தல்கள், 2016

இந்தியாவின் தமிழ்நாடு, மேற்கு வங்கம், கேரளா, அசாம் ஆகிய நான்கு மாநிலங்கள் மற்றும் பாண்டிச்சேரி ஒன்றியப் பகுதி இவைகளுக்கான சட்டமன்றத் தேர்தல்கள் 2016ஆம் ஆண்டின் ஏப்ரல், மே மாதங்களில் நடைபெற்றன. இந்த மாநிலங்களிலும் ஒன்றியப் பகுதியிலும் அனைத்து தேர்தல் செய்முறைகளும் மார்ச்சு 11இல் துவங்கி மே 21, 2016க்குள் முடிவுற்றன. இந்த தேர்தல் அறிவிக்கை வெளியிடப்பட்ட மார்ச் 4, 2016 முதல் தேர்தல் நன்னடத்தை விதிகள் இத்தொகுதிகளில் நடைமுறைக்கு வந்தன.

234 தொகுதிகளுக்கு ஒரே நாளில் வாக்குப்பதிவு நடைபெற்றது.

மேற்கு வங்க சட்டப்பேரவையின் 294 தொகுதிகளுக்கான தேர்தல் ஆறு கட்டங்களாக நடைபெற்றது.

140 தொகுதிகளுக்கு ஒரே நாளில் வாக்குப்பதிவு நடைபெற்றது.

அசாம் சட்டப்பேரவைக்கு இரண்டு கட்டங்களாக தேர்தல் நடைபெற்றது. 

சில்சார், திசுப்பூர், கௌகாத்தி கிழக்கு, கௌகாத்தி மேற்கு உட்பட 10 தொகுதிகளில் வாக்கை தாளில் சரிபார்க்கும் வசதி செய்யப்பட்டது. பாசக போடோலாந்து மக்கள் முன்னணியுடன் கூட்டணி அமைத்தது. முதல் கட்டமாக ஏப்பிரல் 4 அன்று 65 தொகுதிகளுக்கும் இரண்டாம் கட்டமாக ஏப்பிரல் 11 அன்று 61 தொகுதிகளுக்கும் வாக்குப்பதிவு நடைபெற்றன. பாசகவும் அசாம் கன பரிசத்தும் கூட்டணி சேர்ந்துள்ளதாக அறிவித்தன. முதல் கட்டத்தில் தனக்கு ஒதுக்கப்படாத பிசுவந்து, காளிகோன் தொகுதிகளில் அசாம் கன பரிசித்து வேட்பாளர்களை அறிவித்தது. அங்கு பாசகவுடன் நட்பு ரீதியான போட்டியிருக்கும் என்று கூறியது. 126 உறுப்பினர் சட்டப்பேரவைக்கு பாசக 88 வேட்பாளர்களை அறிவித்தது. 

30 தொகுதிகளுக்கு ஒரே நாளில் வாக்குப்பதிவு நடைபெற்றது.




</doc>
<doc id="297268" url="https://ta.wikipedia.org/wiki?curid=297268" title="மூங்கிலிரிசி">
மூங்கிலிரிசி

மூங்கிலிரிசி (தாவர வகைப்பாடு : "Bambusa bambos", ஆங்கிலம்:Giant Thorny Bamboo or Indian Thorny Bamboo) என்பது மூங்கில் இனங்களில் உள்ள ஒரு இனமாகும். மரம் போன்று காட்சியளிப்பினும், இது ஒரு புல்வகைத் தாவரம் ஆகும். இவை தெற்காசியப் பகுதியில் அதிகமாகக் காணப்படுகின்றன. இதன் முந்தைய தாவரவியல் பெயர் " Bambusa arundinacea" என்பதாகும்.மேலும், சில தாவரவியல் பெயர்களைப் பெற்றுள்ளது. இதன் உறுதித்தன்மையால், கட்டிட கட்டுமானப்பணிகளுக்கு அதிகமாகப் பயன்படுத்துகின்றனர். பாண்டா கரடிகளின் முக்கிய உணவு, மூங்கில் தாவரங்களில் இருந்து கிடைக்கின்றன.




</doc>
<doc id="297272" url="https://ta.wikipedia.org/wiki?curid=297272" title="காஞ்சிபுரம் வீராட்டகாசர் கோயில்">
காஞ்சிபுரம் வீராட்டகாசர் கோயில்

காஞ்சிபுரம் வீராட்டகாசர் கோயில் (வீராட்டகாசம்) என்று அறியப்படும் இது, காஞ்சியிலுள்ள சிவக் கோயில்களில் ஒன்றாகும் . மேலும், சித்தர்கள் பலரும் இப்பெருமானை வழிபட்டு கிடைக்கற்கரிய சித்திகளைப் பெற்றுள்ளதும், திருமால் இப்பெருமானைப் பூசித்து தனக்கு பவளநிறத்தினைப் பெற்றுக்கொண்டதுமான இக்கோவில் குறிப்புகள், காஞ்சிப் புராணத்தில் தனிப்படலமாகச் சொல்லப்பட்டு காணப்படுகிறது 


சங்கார காலத்தில் காலாக்னி ருத்ரர் நெற்றிக்கண் தீயினால் அனைத்தையும் அழித்தபோது, சிவபெருமான் ஆர்த்தெழுந்து வீரமாக பெருஞ்சிரிப்பு சிரித்தமையால் இத்தலம் வீராட்டகாசம் எனப்பட்டது. சாக்கிய நாயனார் கல்லெறிந்து வழிபட்டது இத்தலத்து மூர்த்தம் என்று சொல்லப்படுகிறது. (இத்தலத்தில் சாக்கிய நாயனார் கையில் கல்லுடன் உள்ள திருமேனி உள்ளது.)

பஞ்ச திருமுகங்களைக் கொண்டுள்ள எம்பெருமான் நெற்றிக் கண்ணிலிருந்து அக்னி, வெளிப்பட்டு அண்டசராசரங்களையும் எரித்துச் சாம்பலாக்கியது. அந்த பிரளய காலத்திலும் அழியாது விளங்கும் காஞ்சிபுரத்தில் எழுந்தருளி ஆனந்த மிகுதியால் மென்மேலும் வீரநகையைச் செய்தார். ஆனால் அவ்விடம் வீராட்டகாசம் ஆனது.

கொங்கண முனிவர் தன்னிடம் அதிசயக் குளிகை ஒன்றை வைத்திருந்தார். அந்தக் குளிகையை எந்தப் பொருளின் மீது வைத்தாலும் கண்ணிமைக்கும் நேரத்தில் அப்பொருளைச் சாம்பலாக்கிவிடும். காஞ்சியிலே வீராட்ட காசத்திலே கோவில் கொண்டிருக்கும் இறைவன் பெருமையைக் கேள்விபட்ட கொங்கண முனிவர் காஞ்சி வந்து வீராட்டகாசத்திலே லிங்கத்தைக் கண்டு அதன் திருமுடிமேல் தன்னிடம் உள்ள குளிகையை வைத்தார். அடுத்தகணமே சிவலிங்கம் குளிகையைத் தன்னுள் மறைத்துக் கொண்டு விட்டது. இதனைக் கண்ட முனிவர் பெரிதும் வியந்து அப்பெருமானை வணங்கி, அவர் முன்னிலையில் தவம் செய்ய தொடங்கினார். சில நாளில் கொங்கண முனிவர் சிவன் திருவருளை அடைந்து தாம் விரும்பிய பயன்களைப் பெற்றார். அவரைப் போலவே பலர் அத்தலத்திற்கு வந்து இறைவனை வழிபட்டுப் பேறு பெற்றார்கள். இத்தலத்து இறைவனைத் திருமால் வழிபட்டு பவள நிறம் பெற்றார்.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரம் வடக்கு பகுதியில், (பெரிய காஞ்சிபுரம் (சிவகாஞ்சி) அப்பாராவ் முதலியார் தெருவில் உள்ளது. மேலும் தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடக்கே சுமார் 1 கிலோமீட்டர் தொலைவில் பிறவாத்தானம் கோவிலுக்கு வடகிழக்கே இக்கோவில் அமைக்கப்பட்டுள்ளது.



</doc>
