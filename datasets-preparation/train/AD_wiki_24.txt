<doc id="285714" url="https://ta.wikipedia.org/wiki?curid=285714" title="மகாத்மா காந்தி பேருந்து நிலையம் , ஐதராபாத்">
மகாத்மா காந்தி பேருந்து நிலையம் , ஐதராபாத்

மகாத்மா காந்தி பேருந்து நிலையம் "(Mahatma Gandhi Bus Station)" முன்னதாக இம்லிபன் என்று அழைக்கப்பட்டது. இம்லிபன் என்றால் புளியமரக் காடு என்று பொருளாகும். மேலும், இம்லிபன் என்பது இந்தியாவின் ஐதராபாத் நகரின் தெற்குப் பகுதியில் உள்ள ஒரு பேருந்து நிலையமாகும். இப்பேருந்து நிலையம் முசி ஆற்றின் மேலுள்ள இம்லிபன் தீவில் அமைந்துள்ளது. தெலுங்கானா மாநிலச் சாலைப் போக்குவரத்துக் கழகம் இப்பேருந்து நிலையத்தை நிர்வகிக்கிறது. ஒரேயொரு பாதை வழியாகத்தான் அணுக முடியுமென்றாலும், இரண்டு பிரதான மற்றும் இரண்டு சிறிய சாலைப் பாலங்களைக் கடந்தால் இப்பேருந்து நிலையத்தை அடையலாம். இந்தியாவில் உள்ள பேருந்து நிலையங்களில் பரப்பளவில் மூன்றாவது பெரிய பேருந்து நிலையம் இதுவாகும். தில்லி மற்றும் சென்னைக்கு அடுத்து 30 ஏக்கர் பரப்பளவில் இது பரந்து விரிந்து காணப்படுகிறது.

நிசாம் ஆட்சிக் காலத்தில் இப்பேருந்து நிலையம் முசி ஆற்றங்கரையில் கட்டப்பட்டது. குவிமாட வடிவில் கட்டப்பட்ட இப்பேருந்து நிலையத்திற்கு இம்லிபன் என்று பெயர் சூட்டப்பட்டது. சிறிது காலத்திற்குப் பின்னர் முசி ஆற்றுப்படுகை நிரப்பப்பட்டு நவீன் வசதிகள் இந்நிலையத்தில் ஏற்படுத்தப்பட்டது.

மகாத்மா காந்தி பேருந்து நிலையம் தெலுங்கானா மாநிலத்திற்கு பெரும் சேவை புரிகிறது. இதைத் தவிர அடுத்துள்ள மாநிலங்களான ஆந்திரப் பிரதேசம், சத்தீசுகர், கருநாடகம், மத்தியப் பிரதேசம், மகாராட்டிரம் மற்றும் தமிழ்நாடு பகுதிகளுக்கும் இப்போக்குவரத்துக் கழகம் தன் சேவையை நீட்டித்து உள்ளது. அடுத்த மாநிலங்களுக்குச் செல்லும் பேருந்துகள் தினமும் இந்நிலையத்தையே வந்தடைகின்றன. 

சுமார் 30 ஏக்கர் பரப்பளவில் (120,000 மீ2) மகாத்மா காந்தி பேருந்து நிலையம் கட்டப்பட்டுள்ளது. 13 கோடி ரூபாய் மதிப்பில் இங்கு கட்டப்பட்டுள்ள கட்டிடத்தின் பரப்பளவு 8 ஏக்கர் ஆகும். பேருந்துகள் வந்து நிற்கவும் போகவும் 74 நடைமேடைகள் அமைக்கப்பட்டுள்ளன. 7380 சதுரமீட்டர் பரப்பளவுள்ள பயனியர் காத்திருக்கும் அறை, 3455 சதுரமீட்டர் பரப்பளவுள்ள வர்த்தக வளாகம், 5000 சதுரமீட்டர் பரப்பளவுள்ள தனியார் வாகன நிறுத்துமிடம் என பல்வேறு வசதிகளுடன் இப்பேருந்து நிலையம் உள்ளது. ஐதராபாத்தில், தெலுங்கானா மாநிலச் சாலைப் போக்குவரத்துக் கழகம் பேருந்து நிலைய முனையங்கள் பலவற்றை நிர்வகிக்கிறது. தொலைதூரப் பேருந்துகளுக்காக பராமரிக்கப்படும் இரண்டு நிலையங்களில் இதுவும் ஒன்றாகும். 


</doc>
<doc id="285715" url="https://ta.wikipedia.org/wiki?curid=285715" title="தென்பசார்">
தென்பசார்

தென்பசார் (டென்பசார், "Denpasar", இந்தோனேசியம்: "Kota Denpasar") என்பது இந்தோனேசியாவில் அமைந்துள்ள ஒரு நகரமாகும். இது பாலியின் தலைநகரமும் ஆகும். இது பாலி தீவில் அமைந்துள்ளது. தென்பசார் பாலியின் முக்கிய நுழைவாயிலாகும்.


</doc>
<doc id="285736" url="https://ta.wikipedia.org/wiki?curid=285736" title="சங்க இலக்கியம் (பாட்டும் தொகையும்)">
சங்க இலக்கியம் (பாட்டும் தொகையும்)

சங்க இலக்கியம் (பாட்டும் தொகையும்) என்னும் நூல் சு. வையாபுரிப்பிள்ளை தொகுத்த நூல்களில் ஒன்று. இந்தப் பதிப்பில் பாடலாசிரியரின் பாடல்கள் வெவ்வேறு நூல்களில் காணப்படினும் அனைத்தும் ஒருங்கிணைத்துத் தொகுக்கப்பட்டுள்ளன. சில புலவர்களின் பெயர்கள் வெவ்வேறு வடிவங்களில் காணப்படுகின்றன. இவற்றை அறிஞர் கழகம் ஆய்ந்து கண்டு ஒருவரே என்று முடிவு செய்துள்ளது. புலவர் பெயர்கள் அகர வரிசையில் அடுக்கப்பட்டுள்ளன. 



</doc>
<doc id="285738" url="https://ta.wikipedia.org/wiki?curid=285738" title="மெனப்தா கல்வெட்டு">
மெனப்தா கல்வெட்டு

மெனப்தா கல்வெட்டு ("Merneptah Stele"), இசுரயேல் கல்வெட்டு அல்லது மெனப்தா வெற்றிச் சின்னம் என்பது பண்டய எகிப்திய அரசனான மெனப்தாவினால் உருவாக்கப்பட்ட வெற்றிச் சின்னமாகும். மெனப்தா அரசனின் கல்வெட்டு 1896 இல் மேற்கொள்ளப்பட்ட அகழ்வாராய்ச்சியின்போது எகிப்தின் தீபையில் கண்டுபிடிக்கப்பட்டு, தற்போது கெய்ரோவிலுள்ள எகிப்து நூதனசாலையில் வைக்கப்பட்டுள்ளது.

இது வரலாற்று முக்கியத்துவம் பெறுவதற்கு இதில் காணப்படுகின்ற இசுரவேல் பற்றிய சிறு குறிப்பே காரணமாகும். இதுவே இசுரவேல் எனும் மக்கள் கானானில் வாழ்ந்ததை உறுதிப்படுத்தும் மிக முந்தய ஆதாரமாக விளங்குகின்றது. வேதாகமத்தின் கால எல்லையை வரையறுப்பதற்கும் இது முக்கியமாகின்றது.

இக்கல்வெட்டானது கி.மு 1206-1203 இல் மெனப்தா எனகிற எகிப்திய பார்வோன் மன்னனின் பெலிஸ்தியா அல்லது கானான் தேசத்திற்கு எதிராக பெற்ற வெற்றிகளை வரிசைப்படுத்துகின்றது, இவற்றுள் இஸ்ரயேல் எனும் நாடும் குறிப்பிடப்பட்டுள்ளது. எனவே மேசேயால் எகிப்திலிருந்து கூட்டி வரப்பட்ட மக்கள் கானான் தேசத்தில் 1200 ஆண்டளவில் படை பலமுள்ள அரசாக காணப்பட்டிருக்கின்றது என்பதற்கு இது சாண்றாக விளங்குகின்றது.

இசுரேல் என்பதைக் குறிக்கும் வரி:



</doc>
<doc id="285741" url="https://ta.wikipedia.org/wiki?curid=285741" title="பக்கூ விலங்குக் காட்சிச்சாலை">
பக்கூ விலங்குக் காட்சிச்சாலை

பக்கூ விலங்குக் காட்சிச்சாலை ("Baku Zoo", ) என்பது பக்கூவில் அமைந்துள்ள அரச விலங்கியல் பூங்கா ஆகும். 1928 இல் திறக்கப்பட்ட இது அசர்பைஜான் நாட்டின் மிகப் பழைய விலங்குக் காட்சிச்சாலை ஆகும். இது அசர்பைஜான் கலாச்சார, உல்லாசத்துறை அமைச்சுக்கும் பக்கூ நகரின் மாநகராட்சிக்கும் சொந்தமானதாகும். அவ் விலங்குக் காட்சிச்சாலை பரப்பைக் கொண்டுள்ளது.

1928 ஆம் ஆண்டு, இச்சாலைத் தொடங்கப்பட்டது. இரசிய மார்க்கசிய ஆதரவாளரான "அனடோலி லூனாசார்சுகி" (உருசிய மொழி: Анато́лий Лунача́рский) பெயரை முன்பு பெற்றிருந்தது. தற்போது, நிசாமி (பாரசீக மொழி:ظامی گنجوی) பெயருடன் விளங்குகிறது. இளஞ்சிவப்பு பூநாரையின் உருவமானது, இக்காட்சிசாலையின் இலச்சினையாக 1990களில் முதன்முதலாக வந்தது. இங்குள்ள குடிமக்கள், ஒரு காயமடைந்த, இறக்கும் தருவாயில் இருந்த, ஒரு பூநாரையைக் கொண்டுவந்தனர். இச்சாலையின் பணியாளர்கள், அப்பொழுது புகழ்பெற்ற தலைமை கால்நடை மருத்துவரான "சின்கிசு சுல்டானாவிடம்" ( Chingiz Sultanov) கவனிக்கும் படி, அந்நாரையை ஒப்படைத்தனர். அதனால் தற்போது. 28 பூநாரைகள் இச்சாலையில் உள்ளன.


</doc>
<doc id="285751" url="https://ta.wikipedia.org/wiki?curid=285751" title="சும்பா தீவுகள்">
சும்பா தீவுகள்

சும்பா தீவுகள் (Sumba Islands) என்ற இந்த தீவுகள் இந்தோனேசியாவின் ஒரு பகுதியாகும். இதன் பரப்பளவு 11,153 கிமீ2 ஆகும். 2010 ஆம் ஆண்டு கணக்கெடுப்பின் படி 656.259 மக்கள் வாழுகிறார்கள். இந்திய பெருங்கடலிலும் ஆஸ்திரேலிய கடலிலும் இப்பகுதி அமைந்துள்ளது.
பல காலமாக இங்கு மின்சாரம் இல்லாமல் இருந்துவந்தது, தற்சமயம் இயற்க்கை வழியில் மின்சாரம் தயாரிக்கும் முறையை இத்தீவு மக்கள் கையாண்டு வருகிறார்கள். 


</doc>
<doc id="285754" url="https://ta.wikipedia.org/wiki?curid=285754" title="இந்தோனேசிய நகரங்களின் பட்டியல்">
இந்தோனேசிய நகரங்களின் பட்டியல்

இந்தோனேசியாவின் நகரங்கள் இந்தோனேசியத் தீவுகள் மற்றும் பகுதிகள் வாரியாக இங்கு பட்டியலிடப்பட்டுள்ளது. இங்கு மக்கள் தொகை 2010இற்கான புள்ளியியற் தரவுகளின் அடிப்படையில் தரப்பட்டுள்ளன.


</doc>
<doc id="285756" url="https://ta.wikipedia.org/wiki?curid=285756" title="காசிம்புதுப்பேட்டை">
காசிம்புதுப்பேட்டை

காசிம்புதுபேட்டை , புதுக்கோட்டை மாவட்டம், ஆலங்குடி வட்டம், கீரமங்கலம் பேரூராட்சியில் அமைந்துள்ள சிறிய கிராமம் ஆகும். கீரமங்கலம் பேருந்து நிலையத்திலிருந்து சுமார் 3 கி.மீ தொலைவில் இந்த ஊர் அமைந்துள்ளது.இந்த கிராமத்தின் மொத்த மக்கள் தொகை 808. இதில் ஆண்கள் 410, பெண்கள் 398 பேர். இக்கிராமத்தில் இசுலாமிய மக்கள் பெரும்பான்மையாக உள்ளனர். காசிம்புதுப்பேட்டையின் ஜமா-அத் தலைவராக எஸ்.டி பஷீர் அலி செயல்பட்டு வருகிறார் .

காசிம்புதுப்பேட்டை கிராமத்தில் மொத்தம் ஐந்து தெருக்கள் உள்ளன.

1.பள்ளிவாசல் தெரு

̥2.கட்டபொம்மன் தெரு

3.முஸ்லிம் தெரு

4.கித்துவாய் தெரு

5.அருணாச்சல தேவர் தெரு

காசிம்புதுப்பேட்டையில் இசுலாமிய மக்கள் தொழுகை செய்வதற்காக இவ்வூரின் ஜமா-அத்திற்க்கு சொந்தமான பள்ளிவாசல் ஒன்று உள்ளது. 

காசிம்புதுப்பேட்டையில் ஒரு ஊராட்சி ஒன்றிய நடுநிலைப்பள்ளியும், ஒரு அங்கன்வாடி மையமும், ஒரு கிளை அஞ்சலகமும், ஒரு கூட்டுறவு அங்காடியும் செயல்பட்டு வருகின்றன.
தமிழ்நாடு அரசின் தொடக்கக்கல்வித்துறையின் கீழ் செயல்படும் ஊராட்சி ஒன்றிய நடுநிலைப்பள்ளி ஒன்று காசிம்புதுப்பேட்டையில் உள்ளது.

காசிம்புதுப்பேட்டையில் கீரமங்கலம் அஞ்சல் நிலையத்தின் கிளை ஒன்று உள்ளது. இவ்வூர் மக்கள் இந்த அஞ்சலகத்தில் உள்ள விரைவு அஞ்சல், கிராம அஞ்சலக சேமிப்பு, கடித போக்குவரத்து போன்ற வசதிகளை நல்ல முறையில் பயன்படுத்தி வருகின்றனர். 

இம்மையத்தில் காசிம்புதுப்பேட்டை கிராமத்தில் உள்ள ஒன்று முதல் நான்கு வயது குழந்தைகளுக்கு சத்துணவு, சத்து மாவு போன்றவை வழங்கப்படுகின்றன. மேலும் முன் பருவக் கல்வியும் இங்கு கற்றுத்தரப்படுகிறது.


</doc>
<doc id="285759" url="https://ta.wikipedia.org/wiki?curid=285759" title="பத்து (நகரம்)">
பத்து (நகரம்)

பத்து" (Batu) அல்லது கொத்தா பத்து"' என்பது கிழக்கு சாவகத்தில் அமைந்துள்ள இந்தோனேசியாவின் நகரம் ஆகும். இது மலாங்கிற்கு 20 கிலோமீற்றர் வடமேற்காக அமைந்துள்ளது. படுவின் மக்கள்தொகை 190,184 ஆகும்.


</doc>
<doc id="285761" url="https://ta.wikipedia.org/wiki?curid=285761" title="பெருந்தரவுகள்">
பெருந்தரவுகள்

பெருந்தரவுகள் (ஆங்கிலம்: "Big data") என்பது சிக்கலான மிகப்பெரிய தரவுக்கணங்களைக் குறிக்கும் ஒரு பொதுப்படையான சொல்லாகும். big data analises

இவற்றைப் பகுத்தறிந்து ஆராய வழக்கமான தரவுச் செயலாக்க இயக்கிகள் போதா. தரவு பகுப்பாய்வு, தரவு ஈட்டல், தரவுச் சீராக்கம், தேடல், தரவுப் பகிர்தல், தரவுச் சேமிப்பு, தரவுப் பரிமாற்றம், காட்சிப்படுத்துதல் மற்றும் தகவல் தனியுரிமை உள்ளிட்ட சவால்களை, பெருந்தரவுகளைக் கையாளுகையில் சந்திக்க நேரிடும். கணிப்பாய்விலையோ அல்லது தரவுவளங்களைப் பிரித்தெடுக்கும் வேறு மேம்பட்ட முறையினையோ குறிக்கவே இப்பதம் பெரிதும் பயன்படுத்தப்படுகிறது. தரவுக் கணங்களின் அளவு அவ்வப்போது மட்டுமே இப்பதத்தோடு இணைத்துப் பார்க்கப்படும். பெருந்தரவினால் விளையும் துள்ளியமான கணிப்புகள் உறுதியான முடிவுகளை எட்ட உதவும். இதன்மூலம் மேம்பட்ட செயல்திறனிற்கு, விலைக் குறைப்பிற்கு மற்றும் இடர் குறைப்பிற்கும் வழிவகை அமையும்.

தரவுக்கணங்களை ஆய்வதன் வாயிலாக, வணிக-வர்த்தக போக்குக் கணிப்பு, நோய் பரவல் தடுப்பு, குற்றங்கள் பெருகாது கட்டுப்படுத்தல், முதலியவற்றிற்குப் பயன்படும் தொடர்புப்பிணைகளைக் கண்டுகொள்ள முடியும். இணையத் தேடல், நிதியியல், வணிகத் தகவலியல் உள்ளிட்ட பல துறைகளில் பெரும் தரவுக்கணங்களைக் கையாளுவதில் அறிவியலாளர், வணிக நிர்வாகிகள், ஊடகப் பயனர், அரசு உள்ளிட்ட பலரும் பல்வேறு இன்னல்களைச் சந்திக்கின்றனர். அறிவியலர், வானிலையியல், மரபணுத்தொகையியல், சிக்கலான இயற்பியல் உருவகப்படுத்தல், உயிரியல் மற்றும் சுற்றுச்சூழலாய்வுகள் உள்ளிட்ட, இணையம் சார் அறிவியல் பணிகளை மேற்கொள்ளும்போது பெருந்தரவு தொடர்பான இடர்பாடுகளைச் சந்திக்க நேரும்.

பெருந்தரவுகளானவை, தரவுகளைக் குறித்த காலத்துக்குள், ஈட்ட, சீராக்க, கையாள, மற்றும் செயல்முறைக்குள்ளாக்க வழக்கமாகப் பயன்படுத்தப்படும் மென்பொருள் கருவிகளின் ஆற்றலுக்கு அப்பாற்பட்ட அளவுடைய தரவுக் கணங்களை உள்ளடக்கியது. பெருந்தரவுகளின் அளவு வரையறை தொடர்ந்து மாற்றத்திற்குள்ளாக்கப்படுகிறது. 2012-வாக்கில் சிலபல டெராபைட்டுகளாக கருதப்பட்ட வரையறை தற்போது பல பீட்டாபைட்டுகள் அளவுடைய தரவுகளாகக் கொள்ளப்படுகிறது.

பெருந்தரவுகள் என்பது பெரும் தரவுக்கணங்களுள் புதைந்திருக்கும் பலதரப்பட்ட, சிக்கலான, பாரிய அளவுடைய மதிப்பு வளங்களை, புதுப்புது ஒருங்கிணைப்பு முறைகளால் வெளிக்கொணரும் தொழில்நுட்பங்களின் உத்திகளின் தொகுப்பினைக் குறிக்கும்.



</doc>
<doc id="285763" url="https://ta.wikipedia.org/wiki?curid=285763" title="பெக்காசி">
பெக்காசி

பெக்காசி" (Bekasi"', ) என்பது மேற்கு சாவகம், இந்தோனேசியாவில் அமைந்துள்ள ஒரு நகரமாகும். இது ஜகார்த்தாவின் எல்லையில் அமைந்துள்ளது.
2011 இன் மதிப்பீட்டின் அடிப்படையில் இதன் பரப்பு ஆகும், மற்றும் மக்கள் தொகை 2,334,142 ஆகும். 2010இன் மதிப்பீட்டின் அடிப்படையில் 2,378,211 குடிமக்களைக் கொண்டு இந்தோனேசியாவின் நான்காவது பெரிய நகரமாகவும், மேற்குச் சாவகத்தில் இரண்டாவது பெரிய நகரமாகவும் விளங்கியது. 


</doc>
<doc id="285764" url="https://ta.wikipedia.org/wiki?curid=285764" title="பிலித்தார்">
பிலித்தார்

பிலித்தார் (Blitar) என்பது கிழக்கு சாவகம், இந்தோனேசியாவில் அமைந்துள்ள ஒரு மாநகரம் ஆகும். இது மலாங்கிலிருந்து 73 கிலோ மீட்டர் தொலைவில் அமைந்துள்ளது. மற்றும் சுராபாயாவிலிருந்து 167 கிலோ மீட்டர் தொலைவிலும் அமைந்துள்ளது. இது 111° 40' - 112° 09' கிழக்கு நிலநிரைக்கோட்டிலும், 8° 06' தெற்கு நிலநேர்க்கோட்டிலும் அமைந்துள்ளது.


</doc>
<doc id="285771" url="https://ta.wikipedia.org/wiki?curid=285771" title="மாசூரோ">
மாசூரோ

மாசூரோ (கயின மொழியில்: , ) என்பது 64 தீவுகள் உள்ள பசிபிக் பெருங்கடலில் உள்ள பெரிய பவளத்தீவான, மார்சல் தீவுகளில் அமைந்துள்ள பவளத்தீவு ஆகும். சுமார் அளவிலுள்ள இப்பவளத்தீவின் கடற்காயல் சுமார் அளவில் உள்ளது.

பவளத்தீவின் மேற்குப்பகுதியில் சுமார் 50 கிலோமீட்டர்கள் (30 mi) தொலைவில் இலவுரா தீவுகளும், கடற்கரையும் உள்ளது. இலவுரா கடற்பரப்பில் இருந்து சுமார் 3 மீ (10 அடி) உயரத்தில் அமைந்துள்ளது.

இத்சாரித், மக்கள் வசிக்கும் பகுதியாகும். 

சுமார் 2000 ஆண்டுகளாக இப்பவளத்தீவில் மனிதர்கள் வசித்து வருகின்றனர்.

2008-ம் ஆண்டு கணக்கெடுப்பின்படி, சுமார் 30,000 நபர்கள் மாசூரோவில் வசித்து வருகின்றனர்.

கிறித்துவ சமயத்தை இங்குள்ள மக்கள் பின்பற்றுகின்றனர். உரோமன் கத்தோலிக்க ஆலயங்கள் மாசூரோவில் உள்ளது.

இசுலாமிய சமயத்தினரும் இங்குள்ளனர். செப்டம்பர்,2012-இல் முதல் மசூதி இங்கு கட்டப்பட்டது.

ஏர் மார்சல் தீவுகளின் தலைமையகம் மாசூரோவில் உள்ளது.

மாசூரோ மருத்துவமனையில் சுமார் 81 படுக்கைகள் உள்ளன. இது அருகிலுள்ள தீவுகளில் உள்ளோரும் பயன்படுத்தும் வகையில் அமைந்துள்ளது. 2006-ம் ஆண்டு கணக்கின் படி குழந்தை இறப்பு வீதம் 3.0% உள்ளது. ஆயுள் எதிர்பார்ப்பு ஆண்களுக்கும் 59, பெண்களுக்கு 60 என்ற வகையில் உள்ளது.



</doc>
<doc id="285774" url="https://ta.wikipedia.org/wiki?curid=285774" title="சொத்தைக்களா">
சொத்தைக்களா

சொத்தைக்களா என்றும் "காட்டுக்களா" என்றும் அழைக்கப்படும் இந்த தாவரம் ஒரு பூக்கும் தாவரம் ஆகும். இவற்றில் 15 வகையான தாவர வகை உள்ளது. இவை ஆப்பிரிக்கா, ஆசியா போன்ற நாடுகளில் காணப்படுகிறது.


</doc>
<doc id="285775" url="https://ta.wikipedia.org/wiki?curid=285775" title="காட்டு மரிக்கலம்">
காட்டு மரிக்கலம்

காட்டு மரிக்கலம் (Gardenia gummifera) என்ற இந்த தாவரம் பூக்கும் தாவர வகையைச் சார்ந்தது ஆகும்.
இவை குறுப்பிட்ட இடத்தில் மட்டும் வளரும் தன்மை கொண்டதாகும். இந்திய பகுதியில் காணப்படுகிறது.



</doc>
<doc id="285776" url="https://ta.wikipedia.org/wiki?curid=285776" title="பாலி மக்கள்">
பாலி மக்கள்

பாலி மக்கள் ("Balinese", இந்தோனேசியம்: "Suku Bali", சுக்கு பாலி) எனப்படுவோர் இந்தோனேசியத் தீவான பாலியின் உள்ளூர் இனக் குழுவாகும். 4.2 மில்லியன் பாலி மக்களின் (இந்தோனேசியாவின் 1.7% மக்கள்தொகை) பெரும்பாலானோர் பாலித் தீவில் வாழ்கின்றனர். இது தீவின் மக்கள்தொகையின் 89% ஆகும். பாலியை விட லொம்போ தீவு, மற்றும் சாவகத் தீவின் கிழக்குப் பகுதிகளிலும் பாலி மக்கள் கணிசமானோர் வசிக்கின்றனர்.

வரலாற்றின் மூன்று காலகட்டங்களில் பாலி மக்களின் குடியேற்றம் நடந்துள்ளது. முதலாவது குடியேற்றம் வரலாற்றுக்கு முந்தைய புரோட்டோ மலாய் காலத்தில் சாவகம், மற்றும் கலிமந்தான் ஆகிய இடங்களில் இருந்து இடம்பெற்றது. பின்னர் இந்துக்களின் ஆட்சிக் காலத்தில் சாவகத்தில் இருந்து இங்கு வந்து குடியேறினர். கிபி 15ஆம், 16ஆம் நூற்றாண்டுகளில் சாவகத்தில் இசுலாம் பரவியதைத் தொடர்ந்து மயாபாகித்து பேரரசு வீழ்ச்சி அடையத் தொடங்கியதை அடுத்து சாவகத்தின் மேற்குடி மக்களும், உழவர்களும் இசுலாமுக்கு மதம் மாறுவதில் இருந்து தப்புவதற்காக பாலியில் குடியேறினர்.

2005 ஆம் ஆண்டில் நடத்தப்பட்ட டி. என். ஏ. ஆய்வு ஒன்றின் படி, 12% பாலி மக்கள் இந்தியர்களுடன் ஒத்திருந்தது. அதே வேளையில், 84% ஆஸ்திரோனேசியர்களுடனும், 2% மெலனீசியர்களுடனும் ஒத்திருந்தது.


</doc>
<doc id="285778" url="https://ta.wikipedia.org/wiki?curid=285778" title="தேசிய சோசலிச திரைமறைவு அமைப்பு">
தேசிய சோசலிச திரைமறைவு அமைப்பு

தேசிய சோசலிச திரைமறைவு அமைப்பு ("National Socialist Underground", , "NSU") என்பது செருமனியில் இயங்கும் ஒரு வலதுசாரி தீவிரவாத அமைப்பு ஆகும். இவ்வமைப்பு இயங்குவது நவம்பர் 2011 இலேயே வெளியில் தெரியவந்தது. இதுவரை பெறப்பட்ட தகவல்களின் படி, இவ்வமைப்பில் ஊவே முண்டுலொசு, ஊவே போய்ன்கார்ட், பெயாட்டே ஷெய்ப்பே ஆகிய மூவரும் உறுப்பினர்களாக உள்ளது தெரிய வந்துள்ளது. இன்னும் எத்தனை பேர் இவ்வமைப்பில் அங்கத்துவம் வகிக்கிறார்கள் என்பதோ, ஆதரவளிக்கிறார்கள் என்பதோ இன்னும் சரியாகக் கண்டுபிடிக்கப் படவில்லை.
தேசிய சோசலிச திரைமறைவு அமைப்பு மேற்கொண்ட தொடர் படுகொலைகளாக 1999இல் நூய்ர்ண்பேர்க்கில் இடம்பெற்ற வெடிகுண்டுத்தாக்குதல், 1999 இல் சார்புரூய்க்கனில் இராணுவக்கண்காட்சியில் இடம்பெற்ற தாக்குதல், 2000இல் டுசுல்டோர்ப் நகரில் நகர்ப்புற புகையிரதநிலையத்தில் இடம்பெற்ற வெடிகுண்டுத்தாக்குதல், 2001 இல் கோல்ன் நகரில் இடம்பெற்ற வெடிகுண்டுத்தாக்குதல், 2004 இல் கோல்ன் நகரில் இடம்பெற்ற ஆணிக்குண்டுத்தாக்குதல், 2007 இல் கைல்புறோணில் இடம்பெற்ற பெண்காவல்துறைஅதிகாரியின் படுகொலை என்பன கருதப்படுகின்றன. இதையிட்ட விசாரணைகளும், புலனாய்வுகளும் தற்பொழுது செருமனியில் தொடர்வழக்குகளாகத் தொடர்ந்து கொண்டிருக்கின்றன. ஊவே முண்டுலொசு, ஊவே போய்ன்கார்ட் இருவரும் இறந்து விட்டார்கள். இவர்கள் தற்கொலை செய்து கொண்டதாக நம்பப் படுகிறது. பெயாட்டே ஷெய்ப்பே இன்னும் விசாரணைக் கைதியாக உள்ளார். 



</doc>
<doc id="285781" url="https://ta.wikipedia.org/wiki?curid=285781" title="கருவேம்பு">
கருவேம்பு

கருவேம்பு ("garuga") என்பது ஒரு தாவரம் ஆகும். இந்த மரத்தைப்போல் பல வகையான தாவரங்கள் இந்தியாவிலும், அமெரிக்காவிலும் காணப்படுகிறது. இவை பொதுவாக இலைகளை உதிர்த்து பூக்களை மட்டும் கொண்டு காட்சி தரும். இதன் கனி மருந்துப்பொருளாகப் பயன்படுகிறது. பொதுவாக கடல் மட்டத்திலிருந்து 200 அடி உயரத்தில் வளரும் தன்மையுடையது. இத்தகைய தாவரம் சொலமன் தீவுகள்,ஆஸ்திரேலியா, தென்கிழக்காசியா, மேலேசியா, மெலனீசியா போன்ற இடங்களில் காணப்படுகிறது.
</ref>


</doc>
<doc id="285782" url="https://ta.wikipedia.org/wiki?curid=285782" title="ஆறுநெல்லி">
ஆறுநெல்லி

ஆறுநெல்லி ("garuga pinnata") என்பது ஒரு தாவரம் ஆகும். இதன் கனி மருந்துப்பொருளக பயன்படுகிறது. இத்த தாவரம் தென்கிழக்காசியா நாடுகளிலிம் சீனாவிலும் காணப்படுகிறது.


</doc>
<doc id="285797" url="https://ta.wikipedia.org/wiki?curid=285797" title="ஒரியோல் மாகாணம்">
ஒரியோல் மாகாணம்

ஒரியோல் மாகாணம் ("Oryol Oblast", , "ஒர்லோவ்ஸ்கயா ஓபிலாஸ்த்") என்பது உருசியாவின் நடுவண் அலகும், உருசியாவின் ஒரு மாகாணமும் ஆகும். இதன் நிர்வாக மையம் ஒரியோல் நகரம். மக்கள் தொகை: 786,935 (2010 கணக்கெடுப்பு .)

இந்த பிராந்தியம் மைய கூட்டமைப்பு மாவட்டத்தின் தென்மேற்கு பகுதியில் அமைந்துள்ளது. இதன் எல்லைகளாக வடக்கில் கலூகா மாகாணம், மற்றும் துலா வட்டாரம், மேற்கில் பிரையான்சுக் மாகாணம், தெற்கில் கூர்க்ஸ் ஒப்லாஸ்து, கிழக்கில் லிபெட்ஸ்க் ஒப்லாஸ்து, ஆகியன உள்ளன. இந்த ஒப்லாஸ்து வடக்கு தெற்காக 150 கிலோமீட்டர் (93 மைல்), கிழக்கு மேற்காக 200 கிலோமீட்டர் (120 மைல்) நீளமும் 24,700 சதுர கிலோமீட்ர் (9,500 சதுர மைல்) பரப்பளவு கொண்டு, சிறிய மாகாணமாக உள்ளது.

பிராந்தியத்தின் சராசரி சனவரி வெப்பநிலை -8° டிகிரி செல்சியஸ் (18 ° பாரங்கீட்), சராசரி சூலை வெப்பநிலை +18° டிகிரி செல்சியஸ் (64° டிகிரி பாரன்ஹீட்) கொண்டுள்ளது. சராசரி மழையளவு 490 மிமீ முதல் 590 மிமீ வரை, பனிமழை ஆண்டுக்கு சராசரி 126 நாட்கள்வரை நிலவுகிறது. பிராந்தியத்தில் 4,800 சதுர கிலோமீட்டர் (1,900 சதுர மைல்) கரிசல் மண் கொண்டுள்ளது.

இந்த ஒப்லாஸ்துவின் முக்கிய தொழில்கள் உணவு மற்றும் இலகுரக தொழிற்துறை, குறிப்பாக பொறியியல், உலோகத் தொழில்கள் உள்ளன. மேலும் பல்வேறு துறைகளுக்கு தேவையான கருவிகளான போர்க் லிப்ட் என்னும் பாரந்தூக்கிகள் சரக்குந்துகள், கட்டுமான மற்றும் விவசாய உபகரணங்கள், இயந்திரங்கள் நகராட்சி சேவைக் கருவிகள் போன்றவை தயாரிக்கப்படுகின்றன. பிராந்தியத்தின் முதல் எண்ணியல் தொலைபேசி இணைப்பகம் , 1998 இல் அறிமுகப்படுத்தப்பட்டது.

ஒப்ளாஸ்துவின் வேளாண் நிலங்களில் பெரும்பாலும் உணவு தானிய உற்பத்தி செய்யப்படுகிறது. முதன்மையாக குளிர்காலத்தில் கோதுமை, கம்பு ஆகியன முக்கிய பயிர்களாக உள்ளன. மேலும் ஓட்ஸ் , பார்லி, உருளைக்கிழங்கு போன்றவையும் சாகுபடி ஆகிறன. மாட்டிறைச்சி, பால் போன்றவற்றுக்கான மாட்டுப் பண்ணை, பன்றிப் பண்ணை, இறைச்சி மற்றும் கம்பளிக்கான ஆடுவளர்ப்பு, கோழி வளர்ப்பு , மற்றும் குதிரை வளர்ப்பு ஆகிய கால்நடை வளர்ப்பு தொழில்கள் உள்ளன. 

பிராந்தியத்தின் மக்கள் தொகை: 786,935 ( 2010 கணக்கெடுப்பு ); 860,262 ( 2002 மக்கள் தொகை கணக்கெடுப்பு ); 890,636 ( 1989 மக்கள் தொகை கணக்கெடுப்பு .) 
2009 - 1.45 | 2010 - 1.50 | 2011 - 1.43 | 2012 - 1.54 | 2013 - 1.53 | 2014 - 1.53 (இ)


2012 ஆண்டின் உத்தியோகபூர்வ கணக்கெடுப்பு படி, இந்த ஒப்லாஸ்து மக்கள் தொகையில் 40.9% பேர் உருசிய மரபுவழித் திருச்சபை கிருத்தவர்கள், 5% பேர் திருச்சபை இணைப்பில்லாத பொதுவான கிருத்துவர்கள் , 1% கிழக்கு மரபுவழி திருச்சபை கிருத்தவர்கள், 1% ஸ்லாவிக் நாட்டுப்பற மதத்தினர், 1% பழைய நம்பிக்கையாளர்கள், 34% ஆன்மீக மத நாட்டம் அற்றவர்கள். 8% நாத்திகர், 9.1% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.


</doc>
<doc id="285800" url="https://ta.wikipedia.org/wiki?curid=285800" title="பைராபி அணை">
பைராபி அணை

பைராபி அணை,80 மெகாவாட் திறன் கொண்ட அணை ஆகும். இது மிசோரத்தின் கோலாசிப் மாவட்டத்தின் பைராபி என்ற கிராமத்தில், தலாங் ஆற்றின் மீது கட்டப்படும்.

அணை தொடர்பாக சிகரியா பவர் லிமிடெட் என்ற தனியார் நிறுவனத்துடன் மிசோரம் அரசு ஒப்பந்தம் செய்துள்ளது. அணையின் மூலம் தயாரிக்கப்படும் மின்சாரத்தில் 13% மின்சாரம் மாநில அரசுக்கு இலவசமாக வழங்கப்படும். மீதியுள்ள மின்சாரம் அரசுக்கு விற்கப்படும்.


</doc>
<doc id="285802" url="https://ta.wikipedia.org/wiki?curid=285802" title="பொகோர்">
பொகோர்

பொகோர் (Bogor, , Dutch: "Buitenzorg") என்பது மேற்கு சாவகம், இந்தோனேசியாவில் அமைந்துள்ள ஒரு நகரமாகும். பொகோர் ஜபோடேடபேக்கில் 6வது பெரிய நகரமாகும். மற்றும் தேசிய ரீதியாக 14வது பெரிய நகரமும் ஆகும். இது 1 மில்லியனுக்கும் அதிகமான மக்கள் தொகையைக் கொண்டுள்ளது. இந்நகரம் முக்கிய பொருளாதார, விஞ்ஞான, கலாச்சார மற்றும் சுற்றுலா மையமும் ஆகும்.


</doc>
<doc id="285804" url="https://ta.wikipedia.org/wiki?curid=285804" title="கார்பன் – நைட்ரசன் பிணைப்பு">
கார்பன் – நைட்ரசன் பிணைப்பு

கார்பன் – நைட்ரசன் பிணைப்பு "(Carbon–Nitrogen bond)" என்பது கார்பன் மற்றும் நைட்ரசன் அணுக்களுக்கு இடையே உண்டாகும் சகப்பிணைப்பு இணைப்பைக் குறிக்கும். கரிம வேதியியல் மற்றும் உயிர் வேதியியல் சேர்மங்களில் ஏராளமாகக் காணப்படும் பிணைப்புகளில் இதுவும் ஒன்றாகும்.
நைட்ரசனிடம் ஐந்து இணைதிறன் எலக்ட்ரான்கள் உள்ளன. எளிய அமீன்களில் நைட்ரசன் மூன்று இணைதிறன் எலக்ட்ரான்களைப் பெற்றிருக்கிறது. எஞ்சியிருக்கும் இரண்டு எலக்ட்ரான்கள் தனித்த எலக்ட்ரான் இரட்டைகளாக உருவாகின்றன. அமோனியம் உப்புகளில், நைட்ரசன் இந்த இரட்டையின் மூலமாக ஐதரசன்\ஐதரசனுடன் கூடுதலாக ஒரு பிணைப்பை உருவாக்கி இணைதிறனை நான்காகவும் நேர்மின் சுமையை ஒன்றாகவும் அதிகரித்துக் கொள்கிறது. எனவே வடிவமைப்பைப் பொறுத்து பல நைட்ரசன் சேர்மங்களால் இயல்பான காரங்களாக இருக்கமுடியும். அமைடுகளில் உள்ள நைட்ரசன் அணு ஒரு காரமாக இருப்பதில்லை. ஏனெனில் உள்ளடங்காப் பிணைப்பு தனித்த எலக்ட்ரான் இரட்டைகள் இரட்டைப் பிணைப்பாக இருக்கின்றன. பிரோலில் தனித்த எலக்ட்ரான் இரட்டைகள் அரோமாட்டிக் ஆறு எலக்ட்ரான் தொகுதியின் ஒரு பகுதியாக உள்ளன.
கார்பன் – கார்பன் பிணைப்புகள் போலவே இப்பிணைப்புகளால் இமைன்களில் உள்ள நிலையான இரட்டைப் பிணைப்புகள் போலவும் நைட்ரைல்களில் உள்ள முப்பிணைப்புகள் போலவும் உருவாகமுடியும். எளிய அமீன்களில் பிணைப்பு நீளம் 147.9 பைக்கோ மீட்டர் முதல் 147.5 பைக்கோ மீட்டர்களாகவும், நைட்ரோ மீத்தேன் போன்ற C-N= சேர்மங்களில் 135.2 பைக்கோ மீட்டர் வரையிலும், பிரிடின் போன்ற பகுதி இரட்டைப்பிணைப்புச் சேர்மங்களில் 115.8 பைக்கோ மீட்டர் வரையிலும் முப்பிணைப்புச் சேர்மங்களில் நைட்ரைல்களில் உள்ளது போன்றும் மாறுபடுகின்றன.
ஒரு CN பிணைப்பானது நைட்ரசனை நோக்கி வலிமையாக முனைவுறுகிறது. ( கார்பன் மற்றும் நைட்ரசனின் எலக்ட்ரான் கவர்திறன் முறையே 2.55 மற்றும் 3.04 ஆகும்.) பின்னதாக இருமுனைத் திருப்புத்திறனும் உயர்வாகவே இருக்கிறது. சயனமைடு 4.27 டி, ஈரசோ மீத்தேன் 1.5 டி, மெத்தில் அசைடு 2.17 டி, பிரிடின் 2.19 டி. என்பவை சில உதாரணங்களாகும். இந்தக் காரணத்தினாலேயே CN பிணைப்பு கொண்ட பல சேர்மங்கள் தண்ணீரில் கரையக்கூடியவையாக உள்ளன.


</doc>
<doc id="285806" url="https://ta.wikipedia.org/wiki?curid=285806" title="செர்லுய் பி அணை">
செர்லுய் பி அணை

செர்லுய் பி அணை, இந்தியாவின் மிசோரம் மாநிலத்திலுள்ள கோலாசிப் மாவட்டத்தில் உள்ள செர்லுய் ஆற்றின் மீது கட்டப்பட்டுள்ளது. இந்த அணை 12 மெகாவாட் மின்சாரம் தயாரிக்கும் திறன் கொண்டது. 2003ஆம் ஆண்டில் தொடங்கப்பட்டது. இந்த அணைஅயை பாரத மிகு மின் நிறுவனம், மெட்டலர்ஜிகல் எலக்ட்ரிகல் கன்சல்டன்ட் இந்தியா லிமிடெட் ஆகிய நிறுவனங்கள் கட்டியுள்ளன. இந்த அணைக்கு அருகில் காடும் ஏரியும் இருப்பதால், சுற்றுலாத் தலமாக மாற்றும் திட்டத்தை மிசோரத்தின் சுற்றுலாத் துறை மேற்கொண்டுள்ளது. இது மீன் வளர்க்கும் இடமாகவும் மேம்படுத்தப்பட்டுள்ளது.


</doc>
<doc id="285809" url="https://ta.wikipedia.org/wiki?curid=285809" title="சியாஞ்சூர்">
சியாஞ்சூர்

சியாஞ்சூர் (Cianjur) என்பது மேற்கு சாவகம், இந்தோனேசியாவில் அமைந்துள்ள ஒரு நகரமும் மாவட்டமும் ஆகும். 2010இன் மதிப்பீட்டின் அடிப்படையில் இதன் மக்கள் தொகை 158,125 ஆகும்.


</doc>
<doc id="285810" url="https://ta.wikipedia.org/wiki?curid=285810" title="சிலெகோன்">
சிலெகோன்

சிலெகோன் (Cilegon) என்பது பந்தேன், இந்தோனேசியாவில் அமைந்துள்ள ஒரு நகரம் ஆகும்.. 2010இன் மதிபீடின் அடிப்படையில் இதன் மக்கள் தொகை 374,464 ஆகும். இது 175.51 சதுர கிலோமீற்றர் பரப்பளவைக் கொண்டுள்ளது.


</doc>
<doc id="285811" url="https://ta.wikipedia.org/wiki?curid=285811" title="சிமாகி">
சிமாகி

சிமாகி (Cimahi, ) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். இந்நகரம் துணி உற்பத்தியில் முக்கிய இடம் வகிக்கிறது. இது பல இராணுவப் பயிற்சி நிலையங்களையும் கொண்டுள்ளது.


</doc>
<doc id="285812" url="https://ta.wikipedia.org/wiki?curid=285812" title="சாப்ரான் யுத்தம்">
சாப்ரான் யுத்தம்

சப்ரான் யுத்தம் (, ) என்பது பிரித்தானிய கிழக்கிந்திய நிறுவனத்துக்கும் சீக்கியப் பேரரசின் கல்சாப்படை எனப்படும் சீக்கியப்படையினருக்கும் இடையில் 1846ல் பஞ்சாபில் சத்லஜ் ஆற்றின் வடக்கேயுள்ள சப்ரான் எனும் சிற்றூரில் நிகழ்ந்த யுத்தமாகும். முதலாவது ஆங்கில சீக்கியப் போர்களில் இப்போரே ஆங்கிலேயர்கள் செய்த கடுமையான போராகும். சீக்கியப் படைத்தளபதி குலாப்சிங் சீக்கியப்படையைக் கலைத்துவிடுவதாகவும் இதற்குப் பதிலாக காஷ்மீரைக் கொடுக்க வேண்டுமென்றும் போர் நடப்பதற்கு முன்பே உடன்படிக்கை செய்துகொண்டார். அதன்படி போர் உச்சநிலையை அடையும்போது இவர் படைத்தலைவர் பொறுப்பைத் துறந்துவிட்டார். தலைவனில்லாத படையை ஆங்கிலேயர்கள் மிக எளிதாக வென்றுவிட்டனர்.



</doc>
<doc id="285813" url="https://ta.wikipedia.org/wiki?curid=285813" title="சிரபொன்">
சிரபொன்

சிரபொன் (Cirebon, முன்னர் ஆங்கிலத்தில் செரிபொன்எனப்பட்டது) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 2,366,340 ஆகும். இது 1,021.88 சதுர கிலோமீற்றர் பரப்பளவைக் கொண்டுள்ளது.


</doc>
<doc id="285814" url="https://ta.wikipedia.org/wiki?curid=285814" title="தெப்பொ">
தெப்பொ

தெப்பொ (அல்லது டெப்பொ, Depok) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 1,751,696 ஆகும். இது 200.29 சதுர கிலோமீற்றர் பரப்பளவைக் கொண்டுள்ளது.


</doc>
<doc id="285817" url="https://ta.wikipedia.org/wiki?curid=285817" title="துருக்கியில் இந்தியர்கள்">
துருக்கியில் இந்தியர்கள்

துருக்கியில் இந்தியர்கள் "(Indians in Turkey)" ஒரு சிறிய சமூகமாக, எண்ணிக்கையில் 300 நபர்கள் சுமார் 100 குடும்பங்களாக வாழ்கின்றனர். இவர்களில் பெரும்பாலானவர்கள் மருத்துவர்கள் மற்றும் கணினி பொறியாளர்கள் அல்லது பன்னாட்டு நிறுவனத்தில் தொழிலாளர்கள் ஆவர். துருக்கியில் இந்தியாவின் சார்பாக ரிலையன்சு தொழில் நிறுவனம், டாட்டா மோட்டார்சு போன்ற தனியார் நிறுவனங்களின் வர்த்தகமும் நடைபெறுகிறது. 

துருக்கியிலுள்ள இந்தியர்களில் பெரும்பாலோர் இந்து சமயத்தைச் சேர்ந்தவர்கள் என்பதால், அவர்கள் ஒரு பெரிய இந்து சமூகமாக வாழ்கிறார்கள். இந்திய உணவுகள், பண்பாடு மற்றும் சினிமா போன்ற பழக்கவழக்கங்கள் துருக்கி முழுவதும் பரவலாக பிரபலமாகியுள்ளன. 
சமீப காலங்களில், இந்திய துருக்கிய நல்லுறவுகளை மேம்படுத்தும் விதமாகவும் இந்திய சமூகத்தினர்ரின் வளர்ச்சிக்காகவும் இந்தியாவில் இருந்து சுற்றுலா மற்றும் கலாச்சாரத்தை பரவலாக்கி ஊக்குவிக்க முயற்சிகள் மேற்கொள்ளப்படுகின்றன.


</doc>
<doc id="285823" url="https://ta.wikipedia.org/wiki?curid=285823" title="ஹார்ட்ஸ்ட்ரிங்ஸ்">
ஹார்ட்ஸ்ட்ரிங்ஸ்

ஹார்ட்ஸ்ட்ரிங்ஸ் இது ஒரு தென் கொரியா நாட்டு காதல் மற்றும் நகைச்சுவை கலந்த தொலைக்காட்சி தொடர் ஆகும். இந்த தொடரை பயோ மின்-சூ என்பவர்இயக்கியுள்ளார். இந்த தொடரில் கதாநாயகியாக பார்க் ஷின்-ஹே மற்றும் கதாநாயகனாக யுங் யோங்-ஹ்வா நடித்துள்ளனர். 

இந்த தொடர் 29 ஜூன் 2011ஆம் ஆண்டு முதல் 19 ஆகஸ்ட் 2011ஆம் ஆண்டு வரை எம்பிசி என்ற தொலைக்காட்சியில் புதன் மற்றும் வியாழக்கிழமைகளில் தென் கொரியா நாட்டு நேரப்படி இரவு 9:55 மணிக்கு ஒளிபரப்பாகி 15 அத்தியாயங்களுடன் நிறைவடைந்தது.



</doc>
<doc id="285825" url="https://ta.wikipedia.org/wiki?curid=285825" title="வாடிபட்டி ஊராட்சி ஒன்றியம்">
வாடிபட்டி ஊராட்சி ஒன்றியம்

வாடிபட்டி ஊராட்சி ஒன்றியம் (VADIPATTI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் இருபத்தி மூன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் வாடிப்பட்டியில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, இந்த ஊராட்சி ஒன்றியத்தின் மொத்த மக்கள் தொகை 73,498 ஆகும். அதில் ஆண்கள் 36,977; பெண்கள் 36,521 உள்ளனர். பட்டியல் சமூக மக்களின் தொகை 20,440 ஆக உள்ளது. அதில் ஆண்கள் 10,161; பெண்கள் 10,279 ஆக உள்ளனர். பட்டியல் பழங்குடி மக்களின் தொகை 1,136 ஆக உள்ளது. அதில் ஆண்கள் 577; பெண்கள் 559 ஆக உள்ளனர்.
வாடிபட்டி ஊராட்சி ஒன்றியத்தில் உள்ள 23 ஊராட்சி மன்றங்களின் விவரம்; 




</doc>
<doc id="285826" url="https://ta.wikipedia.org/wiki?curid=285826" title="பெரியார் அரசினர் கலைக்கல்லூரி">
பெரியார் அரசினர் கலைக்கல்லூரி

பெரியார் அரசினர் கலைக்கல்லூரி இந்தியாவின் தமிழ்நாட்டில் கடலூர் மாவட்டத்தில் செயற்பட்டுவரும் இருபாலருக்கான தமிழக அரசின் கலைக் கல்லூரியாகும். இக்கல்லூரி 1964ஆம் ஆண்டில் தொடங்கப்பட்டது. தேசிய மதிப்பீடு மற்றும் தரச்சான்று அவையின் அனுமதியுடன் திருவள்ளுவர் பல்கலைக்கழகத்திற்கு உட்பட்ட கல்லூரியாக இயங்கி வருகிறது.




</doc>
<doc id="285827" url="https://ta.wikipedia.org/wiki?curid=285827" title="உசிலம்பட்டி ஊராட்சி ஒன்றியம்">
உசிலம்பட்டி ஊராட்சி ஒன்றியம்

2011ஆம் ஆண்டு இந்திய மக்கள் தொகை கணக்கெடுப்பின் படி, இவ்வூராட்சி ஒன்றியத்தின் மொத்த மக்கள் தொகை 73,405 ஆகும். அதில் ஆண்கள் 37,664; பெண்கள் 35,741 உள்ளனர். பட்டியல் சமூக மக்களின் தொகை 
11,919 ஆக உள்ளது. அதில் ஆண்கள் 6,120; பெண்கள் 5,799 ஆக உள்ளனர். பட்டியல் பழங்குடி மக்களின் தொகை 161 ஆக உள்ளது. அதில் ஆண்கள் 80; பெண்கள் 81 ஆக உள்ளனர்.
உசிலம்பட்டி ஊராட்சி ஒன்றியத்தில் உள்ள ஊராட்சி மன்றங்களின் விவரம்; 



</doc>
<doc id="285832" url="https://ta.wikipedia.org/wiki?curid=285832" title="கம்போடியாவில் இந்தியர்கள்">
கம்போடியாவில் இந்தியர்கள்

கம்போடியாவில் இந்தியர்கள் "(Indians in Cambodia)" ஒரு சமூகமாக மிகச்சிறிய அளவில் வாழ்கிறார்கள். அவர்களில் பெரும்பாலானவர்கள் புலம்பெயர்தவகள் மற்றும் நாடுகடத்தப்பட்டவர்கள் ஆவர். மூன்றில் ஒரு பகுதி இந்தியர்கள் குறிப்பாக கம்போடியத் தலைநகரமான புனோம் பென்னில் வசிக்கிறார்கள் என மதிப்பிடப்பட்டுள்ளது.

பண்டைக்காலந் தொட்டே இந்தியா கம்போடியா உறவுகள் தொடர்ந்து வந்துள்ளன. கம்போடியாவில் இந்தியர்கள் செல்வாக்குடன் இருந்துள்ளனர் என்பதை தமிழ் இந்துமத பாணியிலமைந்த அங்கோர் வாட் ஆலயம் முதல் கெமர் எழுத்துகள் வரை உறுதி செய்கின்றன. தென்னிந்திய மொழிகளான தமிழ் மற்றும் சமசுகிருத எழுத்துருக்களில் இருந்து தோன்றியவையே கெமர் எழுத்துக்கள் ஆகும். தமிழ்நாட்டைச் சார்ந்த பாண்டிய மன்னன் திரு மாறன் 2 வது நூற்றாண்டில் கம்போடியாவில் ஒர் இந்துமதப் பேரரசை நிறுவி ஆட்சி செய்துள்ளார். கம்போடியாவில் உள்ள சமசுகிருதக் கல்வெட்டில் இவருடைய பெயர் இடம்பெற்றுள்ளது. 

1960 மற்றும் 1970 ஆம் ஆண்டுகளுக்கு இடைப்பட்ட காலத்தில் தற்கால நவீன இந்தியர்களின் முதலாவது குடியேற்றம் நிகழ்ந்துள்ளது. பஞ்சாபின் வடக்குப் பகுதியில் இருந்து வந்த இவர்கள் பொற்கொல்லர்களாகவும், பணம் கொடுத்து வாங்கும் கந்து வட்டிக்காரர்களாகவும் , மத்திய சந்தைப் பகுதியில் வர்த்தகம் புரிபவர்களாகவும் இருந்துள்ளனர். ஆனால் கெமர் ரூச் படையினரின் வருகைக்குப் பின்னர் இவர்கள் இந்தியா திரும்பினர். பொல் பொட்டின் ஆட்சி முடிவுக்கு வந்த பின்னர் இவர்கள் மீண்டும் கம்போடியாவில் குடியேறினர்,

இன்று, கம்போடியாவில் பல இந்தியர்கள் உணவகங்கள் , மருந்தகங்கள், போன்ற தொழில்களில் ஈடுபட்டுள்ளனர். வளர்ந்துவரும் கம்போடியப் பொருளாதாரம் பல இந்தியர்களை ஈர்த்துள்ளது. பாங்காக், கோலாலம்பூர் மற்றும் சிங்கப்பூர் போன்ற ஊர்களைப் போலில்லாமல் புனோம் பென்னில் மிகக் குறைவான எண்ணிக்கையில் இந்தியர்கள் இருப்பதால் இவர்களுக்குப் போதிய அளவுக்கு ஆதரவும் பின்புலமும் இல்லாமல் இருக்கின்றனர். ஆனால் உள்ளூர் சமூகத்தில் நெருக்கமான உறவு கொண்ட இனக்குழுவாக ஒன்றுபட்டு வாழ்கின்றனர்.
கம்போடியாவில் இந்தியக் கலாச்சாரத்தைக் காணமுடிகிறது. தீபாவளி மற்றும் ஓலி போன்ற இந்துமதப் பண்டிகைகள் இந்திய சமூகத்தினரால் கொண்டாடப்படுகின்றன. புகழ்பெற்ற இந்தி நாடகங்கள் செயற்கைக் கோள் தொலைக் காட்சிகளில் ஒளிபரப்படுகின்றன. தேர்ந்தெடுக்கப்பட்ட சில இந்திய உணவகங்களில் வாரந்தோறும் இந்தி மொழித் திரைப்படங்கள் மற்றும் கிரிக்கெட் போட்டிகளை ஒளிபரப்புகின்றன. செய்திகள் மற்றும் பொழுதுபோக்கு நிகழ்ச்சிகளுக்காக இந்திய அடிப்படையிலான சில இணைய தளங்களும் செயல்படுகின்றன.



</doc>
<doc id="285843" url="https://ta.wikipedia.org/wiki?curid=285843" title="மடியுன்">
மடியுன்

மடியுன் (Madiun) என்பது கிழக்கு சாவகம், இந்தோனேசியாவில் அமைந்துள்ள ஒரு நகரம் ஆகும். 2010இன் மதிப்பீட்டின் அடிப்படையில் இதன் மக்கள் தொகை 170,964 ஆகும். 2014இன் மதிப்பீட்டின் அடிப்படையில் இதன் மக்கள் தொகை 175,767 ஆகும். இது 33.92 சதுர கிலோமீற்றர் பரப்பளவைக் கொண்டுள்ளது.


</doc>
<doc id="285844" url="https://ta.wikipedia.org/wiki?curid=285844" title="மகலாங்">
மகலாங்

மகலாங் (Magelang) என்பது இந்தோனேசியாவின் மத்திய சாவகத்தில் அமைந்துள்ள ஆறு நகரங்களில் ஒன்றாகும். இது யோக்யகார்த்தாவிற்கு 43 கிலோமீட்டர் வடக்கிலும், முங்கிட்டுக்கு 15 கிலோமீட்டர் வடக்கிலும், மத்திய சாவகத்தின் தலைநகரமான செமாராங்கிற்கு 75கிலோமீட்டர் தெற்கிலும் அமைந்துள்ளது. 


</doc>
<doc id="285850" url="https://ta.wikipedia.org/wiki?curid=285850" title="மேற்கிந்தியத் துடுப்பாட்ட அணியின் ஆத்திரேலியச் சுற்றுப்பயணம், 2015-16">
மேற்கிந்தியத் துடுப்பாட்ட அணியின் ஆத்திரேலியச் சுற்றுப்பயணம், 2015-16

மேற்கிந்தியத்தீவுகள் துடுப்பாட்ட அணி ஆத்திரேலியாவில் 2015 டிசம்பர் 2 முதல் 2016 சனவரி 7 வரை மூன்று தேர்வுத் துடுப்பாட்டப் போட்டிகளிலும், இரண்டு பயிற்சிப் போட்டிகளிலும் பங்குபற்றியது. ஆத்திரேலிய அணி 2–0 என்ற கணக்கில் வெற்றி பெற்று பிராங்க் நோரெல் விருதைத் தக்க வைத்துக் கொண்டது.

ஆடம் வோஜசு தொடர் ஆட்ட நாயகனாக ரிச்சி பெனோட் விருதைப் பெற்றுக் கொண்டார்.



</doc>
<doc id="285856" url="https://ta.wikipedia.org/wiki?curid=285856" title="இந்தியத் தலைமை நீதிபதிகளின் பட்டியல்">
இந்தியத் தலைமை நீதிபதிகளின் பட்டியல்

இந்தியத் தலைமை நீதிபதிகளின் பட்டியல் கீழே தரப்பட்டுள்ளது:

நடுவண் நீதிமன்றம் ("Federal Court of India") 1937 அக்டோபர் 1 இல் நிறுவப்பட்டது. இது தில்லியில் உள்ள நாடாளுமன்றக் கட்டடத்தில் கூடியது. இந்நீதிமன்றத்தில் தலைமை நீதிபதியும், இரண்டு கீழ்நிலை நீதிபதிகளும் உறுப்பினர்களாக இருந்தனர். இந்நீதிமன்றம் 1950 சனவரி 28 இல் இந்திய உச்ச நீதிமன்றமாக மாற்றப்பட்டது.

‡ – பணித்துறப்பு

இந்தியா குடியரசானதைத் தொடர்ந்து இந்திய உச்ச நீதிமன்றம் தனது முதல் அமர்வை சனவரி 28, 1950ஆம் ஆண்டு துவங்கியது. அது முதல் 42 பேர் இந்தியத் தலைமை நீதிபதியாக பதவி வகித்துள்ளனர். தற்போது, தி. சி. தாக்கூர் 43வது இந்தியத் தலைமை நீதிபதியாக திசம்பர் 3, 2015 முதல் கடமையாற்றி வருகிறார்.



</doc>
<doc id="285858" url="https://ta.wikipedia.org/wiki?curid=285858" title="ஊசு தேசம்">
ஊசு தேசம்

ஊசு தேசம் அல்லது ஊத்ஸ் தேசம் ("Land of Uz") என்பது பழைய ஏற்பாட்டின் "யோபு" எனும் புத்தகத்தில் குறிப்பிடப்பபடுள்ள ஒரு இடமாகும். யோபுவினுடைய ஆகமத்தில் 'ஊசு தேசத்தில் யோபு எனும் பெயர் கொண்ட ஒரு மனுஷன் இருந்தான்"; எனக் குறிப்பிடப்பட்டிருக்கின்றது  என்ற போதும் யோபு என்பவர் எக்காலத்தில் வாழ்ந்தார் என்பதும் ஊசு எனும் தேசம் எங்கு அமைந்திருந்தது என்பது பற்றிய தகவல்கள் வேதாகமத்தில் குறிப்பிடப்படவில்லை.

சாக்கடல் ஏடுகள் அல்லது கும்ரான் ஏடுகளில் உள்ள பிரதியொன்றில் ஊசு தேசமானது யூப்பிரட்டிஸ் அருகே ஆராமிற்கு அண்மையில் அமைந்துள்ளதாகக் குறிப்பிடப்பட்டுள்ளது

"ஊசு தேசம்" சிலவேளைகளில் ஏதோம் இராச்சியத்தில் காணப்பட்டதாக ஆய்வாளர் கூறுகின்றனர். இது இக்கால யோர்தான் மற்றும் தெற்கு  இஸ்ரேல் பகுதிகளாகும்.<div>புலம்பல் 4 : 21 "ஊசு நாட்டில் வாழும் மகளே! ஏதோம்! அகமகிழ்ந்து அக்களித்திடு" இவ் வசனமானது ஊசு தேசமானது தெற்கு அரேபியாவையும் இன்னும் பல பிரதேசங்களையும் உள்ளடக்கியதாக இருந்திருக்கலாம்.


</doc>
<doc id="285866" url="https://ta.wikipedia.org/wiki?curid=285866" title="ஆடம் வோஜசு">
ஆடம் வோஜசு

ஆடம் சார்லஸ் வோஜசு ("Adam Charles Voges", பிறப்பு: 4 அக்டோபர் 1979) முன்னாள் ஆத்திரேலியத் துடுப்பாட்ட வீரர் ஆவார். இவர் ஆத்திரேலியத் துடுப்பாட்ட அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடியுள்ளார். இவர் மிடில்செக்சு, மேற்கு ஆத்திரேலிய அணிகளின் தலைவராகவும் விளையாடியுள்ளார். இவர் 2015 சூன் மாதத்தில் தனது முதலாவது தேர்வுப் போட்டியில் மேற்கிந்தியத் தீவுகள் அணிக்கு எதிராக விளையாடினார். இவரின் தேர்வுத் துடுப்பாட்ட சராசரி 61.87 ஆகும். 20 தேர்வுப் போட்டிகளுக்கு மேல் விளையாடியவர்களில் டான் பிராட்மனுக்கு அடுத்தபடியாக உள்ளார். 2016 ஆம் ஆண்டின் பன்னாட்டுத் துடுப்பாட்ட அவையின் கனவுத் தேர்வு அணியில் இவர் இடம்பெற்றார்.

அக்டோபர் , 2012 ஆம் ஆண்டில் மார்கஸ் நார்த் தலைவர் பொறுப்பில் இருந்து விலகியதால் இவர் "வெஸ்டர்ன் ஆத்திரேலிய அணியின்" பொறுப்புத் தலைவராக நியமிக்கப்பட்டார். பிக் பாஷ் தொடரின் முதல் பருவத்தில் இவர் "மெல்போர்ன் ஸ்டார்ஸ்" அணிக்காக விளையாடினார். அதற்கு அடுத்த பருவத்தில் "பெர்த் ஸ்கார்செர்ஸ்" அணிக்காக விளையாடினார். மேலும் இவர் "ஹாம்ப்ஷயர், நாட்டிங்காம்ஷயர், மற்றும் மிடில்செக்ஸ் அணிகளுக்காக இங்கிலாந்து மாகாணத் துடுப்பாட்டப் போட்டிகளில் விளையாடினார். 2010 இந்தியன் பிரீமியர் லீக்" தொடரில் இவர் ராஜஸ்தான் ராயல்ஸ் அணிக்காக விளையாடினார். மேலும் "கரீபியன் பிரீமியர் லீக் தொடரில் இவர் ஜமைக்கா அணிக்காக விளையாடினார்."

சூன் 3, 2015 இல் ரூசோவில் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 332 பந்துகளில் இறுதிவரை ஆட்டமிழக்காமல் 130 ஓடங்கள் எடுத்தார். இதில் 13 நான்குகளும் 1 ஆறுகளும் அடங்கும். இந்தப் போட்டியில் ஆத்திரேலிய அணி 9 இலக்குகள் வித்தியாசத்தில் வெற்றி பெற்றது. இவர் ஆட்டநாயகன் விருது பெற்றார். இதன்மூலம் அறிமுகப் போட்டியில் ஆட்டநாயகன் விருது பெற்று சாதனை படைத்தார். 

டிசம்பர் 11,2015 இல் மேற்கிந்தியத்தீவுகள் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் ரிக்கி பாண்டிங்கின் 209 ஓட்டங்கள் எனும் சாதனையையும், டக் வால்டர்ஸ்சின் சாதனையான 242 ஓட்டங்கள் எடுத்த சாதனையையும் முறியடித்தார். மேலும் இந்த அணிக்கு எதிராக இருநூறு ஓட்டஙகளையும் அடித்தார். இதன்மூலம் அதிக வயதானவர்கள் ஆத்திரேலிய அணிக்காக இருநூறு அடித்தவர்கள்வரிசையில் நான்காவது இடம்பிடித்தார். இதற்கு முன்னதாக டான் பிராட்மன், அலன் போடர் மற்றும் ரிக்கி பாண்டிங் ஆகியோர் இந்தச் சாதனையைப் புரிந்தனர். ஜேக் ரைடர் மட்டுமே 35 ஆவது வயதில் இருநூறு அடித்தார்.

பெப்ரவரி 20,2007 இல் ஆமில்டன், நியூசிலாந்தில் நடந்த நியூசிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 10 பந்துகளில் 16 ஓட்டங்கள் எடுத்தார். இதில் 1 ஆறு ஓட்டங்கள் அடங்கும். இந்தப் போட்டியில் நியூசிலாந்து அணி 1 இலக்கு வித்தியாசத்தில் வெற்றி பெற்றது.

டிசம்பர் 11, 2007 இல் பெர்த்தில் நடைபெற்ற பன்னாட்டு இருபது20 போட்டியில் நியூசிலாந்து துடுப்பாட்ட அணிக்கு எதிரான போட்டியில் இவர் அறிமுகமானார். இந்தப் போட்டியில் 20 பந்துகளில் 26 ஓட்டங்கள் எடுத்தார். 


</doc>
<doc id="285870" url="https://ta.wikipedia.org/wiki?curid=285870" title="அரசினர் மகளிர் கலைக்கல்லூரி, புதுக்கோட்டை">
அரசினர் மகளிர் கலைக்கல்லூரி, புதுக்கோட்டை

அரசினர் மகளிர் கலைக்கல்லூரி, புதுக்கோட்டை இந்தியாவின் தமிழ்நாட்டில், புதுக்கோட்டை மாவட்டத்தில் தன்னாட்சி தகுதியுடன் செயற்பட்டுவரும் மகளிருக்கான தமிழக அரசின் கலை அறிவியல் கல்லூரியாகும். இக்கல்லூரி 1969ஆம் ஆண்டில் தொடங்கப்பட்டது. தற்போது பாரதிதாசன் பல்கலைக்கழகத்தின் அனுமதியுடன் தன்னாட்சி கல்லூரியாக செயற்பட்டு வருகிறது.



</doc>
<doc id="285871" url="https://ta.wikipedia.org/wiki?curid=285871" title="சேடபட்டி ஊராட்சி ஒன்றியம்">
சேடபட்டி ஊராட்சி ஒன்றியம்

சேடபட்டி ஊராட்சி ஒன்றியம் (SEDAPATTI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும்.இவ்வூராட்சி ஒன்றியத்தில் முப்பத்தி ஒன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் சேடப்பட்டியில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, சேடபட்டி ஊராட்சி ஒன்றியத்தின் மொத்த மக்கள் தொகை 96,182 ஆகும். அதில் ஆண்கள் 48,574; பெண்கள் 47,608 உள்ளனர். பட்டியல் சமூக மக்களின் தொகை 28,270ஆக உள்ளது. அதில் ஆண்கள் 14,306; பெண்கள் 13,964ஆக உள்ளனர். பட்டியல் பழங்குடி மக்களின் தொகை 139 ஆக உள்ளது. அதில் ஆண்கள் 67; பெண்கள் 72 ஆக உள்ளனர்.
சேடபட்டி ஊராட்சி ஒன்றியத்தில் உள்ள ஊராட்சி மன்றங்களின் விவரம்;



</doc>
<doc id="285875" url="https://ta.wikipedia.org/wiki?curid=285875" title="பனிபிடுங்கி">
பனிபிடுங்கி

பனிபிடுங்கிக்காய் ("Grewia") அல்லது நடச்சி என்பது மால்வேசியே என்ற குடுப்பத்தைச் சார்ந்த பூக்கும் தாவர இனம் ஆகும். இதன் கனி மருந்துப் பொருளாகப் பயன்படுகிறது.



</doc>
<doc id="285884" url="https://ta.wikipedia.org/wiki?curid=285884" title="புரோமோபுளோரோகார்பன்">
புரோமோபுளோரோகார்பன்

புரோமோபுளோரோகார்பன்கள் "(Bromofluorocarbons)" என்பவை கார்பன், புரோமின் மற்றும் புளோரின் அணுக்கள் சேர்ந்து உருவாகும் மூலக்கூறுகளாகும். இவை பெரும்பாலும் தீயடக்கும் அமைப்புகளில் பயன்படுத்தப்படுகின்றன. ஏலோன் என்ற வணிகக் குறியீட்டுப் பெயர் கொண்ட வேதிப்பொருள் இவற்றிற்கு மாற்றாக பயன்படுத்தப்படுகிறது. இருந்தாலும் அனைத்து ஏலோன்களும் புரோமோபுளோரோகார்பன்களைக் கொண் டிருப்பதில்லை. சில ஏலோன்கள் குளோரினையும் பெற்றுள்ளன. 

குளோரோபுளோரோகார்பனைவிட அதிகமாகவும் வன்மையாகவும் புரோமோபுளோரோகார்பன்கள் ஒசோன் அடுக்குகளைப் பாதிக்கின்றன . ஆனாலும் சில கப்பல்களிலும் வானூர்திகளிலும் புரோமோபுளோரோகார்பன்கள் இன்றும் பயன்படுத்தப்படுகின்றன. ஏனெனில் இவற்றிற்கு மாற்றாக கிடைப்பவை இதனளவிற்கு திறனுள்ளவையாக இருக்கவில்லை. மொண்டிரியால் நெறிமுறையின்படி புரோமோபுளோரோகார்பன்கள் தடை செய்யப்பட்டிருந்தாலும் எஞ்சியிருக்கும் பழைய இருப்பை மறுசுழற்சி முறையில் தயார்படுத்தி பயன்படுத்தி வருகின்றனர்.

புரோமோபுளோரோகார்பன்கள் மிகவும் மந்தமானவையாகும். தீயின்போது இவை, ஆக்சிசனை எரிதலுக்குள் வரவிடாமல் தடுப்பது மட்டுமின்றி புரோமின் தனியுறுப்புகளை வெளியேற்றுகின்றன. இவ்வுறுப்புகள் எரிதல் வினையில் தலையிட்டு தடைசெய்கின்றன. முழுவதுமாக புளோரினேற்றம் செய்யப்பட்ட மூலக்கூறுகளுடன் ஒப்பிடுகையில் புரோமோபுளோரோகார்பன்கள் அதிக கொதிநிலையும் உருகுநிலையும் கொண்டுள்ளன. 


</doc>
<doc id="285886" url="https://ta.wikipedia.org/wiki?curid=285886" title="மலாங்">
மலாங்

மலாங் (Malang) என்பது இந்தோனேசியாவின் கிழக்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 820,243 ஆகும். இது கிழக்கு சாவகத்தின் இரண்டாவது மிகப்பெரிய நகரமும் ஆகும்.


</doc>
<doc id="285888" url="https://ta.wikipedia.org/wiki?curid=285888" title="மொஜோகெர்த்தோ">
மொஜோகெர்த்தோ

மொஜோகெர்த்தோ (Mojokerto) என்பது இந்தோனேசியாவில் அமைந்துள்ள ஒரு நகரமாகும். இது கிழக்குச் சாவகத்தில் அமைந்துள்ளது. மொஜோகெர்த்தோ சுராபாயாவிற்கு 40 கிலோ மீற்றர் தென் மேற்காக அமைந்துள்ளது.

 Government Website, District<br>
 Government Website, City


</doc>
<doc id="285889" url="https://ta.wikipedia.org/wiki?curid=285889" title="பசுருவான்">
பசுருவான்

பசுருவான் (Pasuruan, ) என்பது கிழக்கு சாவகம், இந்தோனேசியாவில் அமைந்துள்ள ஒரு நகரமாகும்.சுராபாயாவிற்கு 65 கிலோமீற்றர் தென் மேற்காக இந்நகரம் அமைந்துள்ளது. 2010இன் மதிப்பீட்டின் அடிப்படையில் இதன் மக்கள் தொகை 186,322 ஆகும்.


</doc>
<doc id="285890" url="https://ta.wikipedia.org/wiki?curid=285890" title="பெக்காலோஙான்">
பெக்காலோஙான்

பெக்காலோஙான் (Pekalongan) என்பது இந்தோனேசியாவில் அமைந்துள்ள ஒரு நகரம் ஆகும். இது கிழக்கு சாவகத்தில் அமைந்துள்ளது. 2013 இன் மதிப்பீட்டின் அடிப்படையில் இதன் மக்கள் தொகை 290,870 ஆகும்.


</doc>
<doc id="285891" url="https://ta.wikipedia.org/wiki?curid=285891" title="புரொபோலிங்கோ">
புரொபோலிங்கோ

புரொபோலிங்கோ (Probolinggo) என்பது கிழக்கு சாவகம், இந்தோனேசியாவில் அமைந்துள்ள ஒரு நகரம் ஆகும். 2010இன் மதிப்பீட்டின் அடிப்படையில் இதன் மக்கள் தொகை 217,062 ஆகும். 2014இன் மதிப்பீட்டின் அடிப்படையில் இதன் மக்கள் தொகை 223,159 ஆகும். இது 56.67 சதுர கிலோமீற்றர் பரப்பளவைக் கொண்டுள்ளது.


</doc>
<doc id="285892" url="https://ta.wikipedia.org/wiki?curid=285892" title="எஸ்தர், மொர்தக்காய் கல்லறை">
எஸ்தர், மொர்தக்காய் கல்லறை

எஸ்தர், மொர்தக்காய் கல்லறை ("Tomb of Esther and Mordechai") என்பது ஈரான் நாட்டிலுள்ள கமடான் என்ற இடத்தில் உள்ளது. இது எஸ்தர், மொர்தக்காய் என்போரின் அடக்க இடமாக நம்பப்படுகிறது. இது யூத புனிதப் பயண இடமாக உள்ளது.

நடுக் காலத்தில் முதல் தடவையாக வேறு ஒரு பாரம்பரிய இடம் பதிவாகியது. அதன்படி, இசுரேல், லெபனான் வட எல்லையில் அமைந்திருக்கும் "பர ஆம்" எனும் பெயரை ஒத்த பெயரைக் கொண்ட கலிலேயா தொல்பொருள் இடமான கஃபர் பர ஆம் எஸ்தர், மொர்தக்காய் என்போரின் அடக்க இடமாகக் குறிப்பிடப்பட்டது.


</doc>
<doc id="285893" url="https://ta.wikipedia.org/wiki?curid=285893" title="கிம் டாம்">
கிம் டாம்

கிம் டாம் "(Kim Dam)" (அங்குல் எழுத்துமுறை:김담, hanja:金淡, 1416 - 1464)என்பவர் கொரிய யோசியோன் பேரரசைச் சார்ந்த ஓர் அரசியலாளரும் வானியலாளரும் அறிவியலாளரும் ஆவார். இவரது புனைபெயர் முசோங்கியோன் (무송헌, 撫松軒). இவர் கொரிய இலக்கியத்துக்கும் புவிப்பரப்பியலுக்கும் பங்களிப்பு செய்துள்ளார்.




</doc>
<doc id="285898" url="https://ta.wikipedia.org/wiki?curid=285898" title="குரோமியம்(II) புளோரைடு">
குரோமியம்(II) புளோரைடு

குரோமியம்(II) புளோரைடு "(Chromium(II) fluoride)" என்பது CrF என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். நீலம் கலந்த பச்சை நிறத்தில் காணப்படும் இச்சேர்மம் பன்னிறங்காட்டும் ஒரு சேர்மமாகும். அரிதாக தண்ணீரில் கரையும் குரோமியம்(II) புளோரைடு கிட்டத்தட்ட ஆல்ககாலில் கரைவதில்லை. கொதிக்கும் ஐதரோ குளோரிக் அமிலத்தில் கரைகின்ற இச்சேர்மம் சூடான வாலை வடித்த கந்தக அமிலம் மற்றும் நைட்ரிக் அமிலம் ஆகியனவற்றில் கரைவதில்லை. மற்ற குரோமசு சேர்மங்களைப் போலவே குரோமியம்(II) புளோரைடும் காற்றில் ஆக்சிசனேற்றம் அடைந்து குரோமியம்(III)ஆக்சைடாக மாறுகிறது.

நீரற்ற ஐதரசன் புளோரைடை நீரற்ற குரோமியம்(II) குளோரைடு வழியாக செலுத்துவதன் மூலமாகத் தயாரிக்கலாம். இவ்வினை அறை வெப்பநிலையில் நிகழ்ந்தாலும் வினையை முடிவுக்குக் கொண்டுவர குறிப்பாக 100 முதல் 200 பாகை செல்சியசு வெப்பநிலைக்கு சூடுபடுத்தப்படுகிறது.:

பல இருபுளோரைடுகளை போல CrF2 இல் உள்ள Cr(II) எண்முக மூலக்கூற்று வடிவமைப்பு கொண்ட உரூத்தைல் அமைப்பை ஏற்கிறது. F− அயனி முக்கோண வடிவமைப்பையும் ஏற்கிறது. ஆறு Cr-F பிணைப்புகளில் இரண்டு பிணைப்புகள் நீண்ட 2.43 Å பிணைப்பு நீளமும் மற்ற நான்கு பிணைப்புகளும் 2.00 Å நீளம் கொண்ட குறுகிய நீள பிணைப்பாகவும் உள்ளன



</doc>
<doc id="285900" url="https://ta.wikipedia.org/wiki?curid=285900" title="தலாங் அணை">
தலாங் அணை

தலாங் அணை, இந்தியாவின் மிசோரம் மாநிலத்தில் உள்ள லுங்லெங் என்னும் ஊரில் தலாங் ஆற்றின் மீது கட்டப்பட்டுள்ளது. 2012ஆம் ஆண்டின் ஆகஸ்ட் பத்தாம் நாளில் மிசோரம் மாநில அரசும் ஷியாம் செஞ்சுரி பெரஸ் நிறுவனமும் புரிந்துணர்வு ஒப்பந்தத்தில் கையெழுத்திட்டுள்ளன.


</doc>
<doc id="285907" url="https://ta.wikipedia.org/wiki?curid=285907" title="துய்ரியால் அணை">
துய்ரியால் அணை

துய்ரியால் அணை, இந்திய மாநிலமான மிசோரத்தின் அய்சால் மாவட்டத்திலுள்ள துய்ரியால் ஆற்றின் மீது கட்டப்படவுள்ளது. இதன் மூலம் நீர் மின் ஆற்றல் சேகரிக்கத் திட்டமிடப்பட்டுள்ளது. 2016ஆம் ஆண்டில் மின் உற்பத்தி செய்யும் கருவி செயல்பாட்டுக்கு வரும் என்று உத்தேசிக்கப்பட்டுள்ளது.


</doc>
<doc id="285910" url="https://ta.wikipedia.org/wiki?curid=285910" title="முதுபெரும் தாய்களின் கல்லறை">
முதுபெரும் தாய்களின் கல்லறை

முதுபெரும் தாய்களின் கல்லறை ("Tomb of the Matriarchs"; எபிரேயம்: קבר האמהות, "Kever ha'Imahot") என்பது இசுரேலின் திபேரியாவில் உள்ள கல்லறையாகும். இது விவிலியம் குறிப்பிடும் சில பெண்களின் ("முதுபெரும் தாய்கள்"), பாரம்பரியமாக நம்பப்படும் அடக்க இடமாகும். பின்வரும் பெண்களின் அடக்கம் செய்யப்பட்டுள்ளனர்:





</doc>
<doc id="285911" url="https://ta.wikipedia.org/wiki?curid=285911" title="மிசோரம் பல்கலைக்கழகம்">
மிசோரம் பல்கலைக்கழகம்

மிசோரம் பல்கலைக்கழகம், இந்தியாவின் மிசோரம் மாநிலத்தில் உள்ள மத்திய பல்கலைக்கழகம் ஆகும். இது இந்திய அரசின் பல்கலைக்கழக மானியக் குழுவின் கீழ் இயங்குகிறது. இந்திய பாராளுமன்றத்தில் இயற்றப்பட்ட "மிசோரம் பல்கலைக்கழகச் சட்டம் (2000)" என்னும் சட்டத்தின் அடிப்படையில் நிறுவப்பட்டது. இந்த பல்கலைக்கழகத்தின் வேந்தராக மிசோரம் மாநில ஆளுநர் பதவியில் இருப்பார்.

மிசோரம் பல்கலைக்கழகத்தின் முதன்மை வளாகம் பரப்பளவில் பசுமையான மலைப்பகுதியில் சூழலில், தன்ஷ்ரில் என்னும் இடத்தில் அமைந்துள்ளது.
பல்கலைக்கழக வளாகத்தினுள்ளேயே கேந்திரியா வித்யாலாயா பள்ளியும் அமைந்துள்ளது. இதில் இங்கு பணிபுரியும் பணியாளர்களின் குழந்தைகள் பயில்கின்றனர். பணியாளர்களின் நலனுக்காக ஹெல்த் சென்டரும் வளாகத்துள்ளேயே அமைந்துள்ளது.

மாதம் ஒரு முறை ஷில்அவுட் என்ற ஆய்வக ஏடு தகவல் தொடர்பியல் துறை மாணவர்களால் கொண்டுவர படுகிறது. லொங்லொதுய் என்ற ஆண்டு இதழ் பல்கலைகழக மாணவர் சங்கத்தால் கொண்டு வரபடுகிறது.

நூலகம் பட்டை குறியீடு தொழில்நுட்பத்துடன் கூடிய RFID நூலக மேலாண்மை அமைப்பு முறையில் செயல்படுகிறது. இலவசமாக இணையத்தை பயன்படுத்தி நிகழ் நிலை வாய்ப்புகளை (online access) வழங்குகிறது.

மிசோரம் பல்கலைகழகம் நவீன உடற்பயிற்சி கூடத்துடன் கூடிய கால்பந்து, கூடைபந்து மற்றும் டேபிள் டென்னிஸ் கூடங்களையும் கொண்டுள்ளது. ஆண்டுதோறும் செப்டம்பர் மாதம் விளையாட்டு விழா நடைபெறுகிறது. கிழக்கு மண்டல பல்கலைக்கழகங்களுக்கிடையே நடைபெறும் கால்பந்து விளையாட்டு போட்டியில் 2008 மற்றும் 2009 ம் ஆண்டுக்கான சாம்பியன் பட்டத்தையும் 2010 ம் ஆண்டு இரண்டாம் இடத்தையும் மிசோரம் பல்கலைக்கழகம் வென்றுள்ளது. அனைத்திந்திய பல்கலைகழகங்கிடையேயான போட்டியில் 2008 ம் ஆண்டு கால் இறுதி வரை முன்னேறி 2010 ம் ஆண்டு சாம்பியன் பட்டமும் வென்றது.
மிசோரம் பல்கலைக்கழகம் 100 பேர் தங்ககூடிய இரண்டு பெண்கள் விடுதியும் 30 பேர் தங்ககூடிய ஒரு விடுதியும் உள்ளது. 100 பேர் தங்ககூடிய 4 ஆண்கள் விடுதியும் உள்ளது.

எட்டு பள்ளிகளும் அவற்றில் 35 துறைகளும் இயங்குகின்றன.



</doc>
<doc id="285915" url="https://ta.wikipedia.org/wiki?curid=285915" title="மிசோ கவிஞர்கள் சதுக்கம்">
மிசோ கவிஞர்கள் சதுக்கம்

மிசோ கவிஞர்கள் சதுக்கம் (மிசோ: Mizo Hlakungpui Mual, ஆங்கிலம்: Mizo Poets' Square) இந்திய மாநிலமான மிசோரத்தில் சம்பாய் மாவட்டத்தில் உள்ள கௌபங் என்னும் கிராமத்தில் அமைந்துள்ளது. இது மிசோ மொழிக் கவிஞர்களின் நினைவாகக் கட்டப்பட்டது. இது 1986ஆம் ஆண்டில் கட்டப்பட்டது.

இந்த சதுக்கத்தின் வெள்ளி விழா 2011ஆம் ஆண்டின் ஏப்ரல் 6,7 தேதிகளில் கொண்டாடப்பட்டது. 




</doc>
<doc id="285917" url="https://ta.wikipedia.org/wiki?curid=285917" title="லெங்புய் விமான நிலையம்">
லெங்புய் விமான நிலையம்

லெங்புய் விமான நிலையம் இந்திய மாநிலமான மிசோரத்தின் அய்சால் நகரத்தில் அமைந்துள்ளது. இங்கிருந்து கொல்கத்தா, குவகாத்தி, இம்பால் ஆகிய இடங்களுக்கு விமானங்கள் இயக்கப்படுகின்றன.

இந்த விமான நிலையம் 97.92 கோடி ரூபாய் மதிப்பில் கட்டப்பட்டது. இது இரண்டு ஆண்டுகள், இரண்டு மாதக் காலத்தில் கட்டி முடிக்கப்பட்டது. இதன் கட்டுமான பணிகள் டிசம்பர் 1995ம் ஆண்டு ஆரம்பிக்கபட்டு பிப்ரவரி 1998ம் ஆண்டு முடிக்கபட்டது. இதை கட்டுமுன் 130 கி.மீ (81 மைல்) தொலைவில் உள்ள பைரபி ரயில் நிலையமும், 205 கி.மீ (127 மைல்) தூரத்தில் உள்ள சில்சார் விமான நிலையம் மட்டுமே போக்குவரதுக்கு உகந்தது. இந்த விமான நிலையத்தில் 300 பயணிகள் வந்து செல்லும் அளவுக்கு வசதியுள்ளது. முன்பு ஏர் டெக்கான், கிங்பிஷர் நிறுவனமும் லெங்க்புயில் தன் சேவையை ஆரம்பித்தன, ஏப்ரல் 2012 க்கு பின் தன் சேவையை நிறுத்தி கொண்டன. 

மலைபாங்கான இடத்தில் 2500 மீட்டர் விமான ஓடு தளத்திற்கு அடியில் நீரோடைகள் இருப்பது லெங்க்புய் விமான நிலையத்தின் தனித்துவம்.



</doc>
<doc id="285919" url="https://ta.wikipedia.org/wiki?curid=285919" title="அடித்தளக் கல்">
அடித்தளக் கல்

அடித்தளக் கல் ("Foundation Stone"; எபிரேயம்: אבן השתייה, எழுத்துப்பெயர்ப்பு: "Even haShetiya") அல்லது பாறை (அரபு: صخرة எழுத்துப்பெயர்ப்பு: "Sakhrah", எபிரேயம்: סלע எழுத்துப்பெயர்ப்பு: "Sela") என்பது எருசலேமின் பாறைக் குவிமாடத்தில் இதயப்பகுதியில் அமைந்துள்ள பாறையின் பெயர் ஆகும். இது குத்தப்பட்ட கல் எனவும், பாறையின் கீழே செல்ல அக்கல்லின் தென்கிழக்கு மூலையில் அமைந்துள்ள சிறிய துவாரத்தின் நிமித்தம் அழைக்கப்படுகிறது. இது யூதப் புனித இடமும், யூதப் பாரம்பரியத்தின்படி சொர்க்கத்திற்கும் பூமிக்கும் இடையிலான ஆன்மீக இணைப்பாகப் பார்க்கப்படுகிறது. பாரம்பரியமாக யூதர்கள் இதன் பக்கமாக இருந்தபடியே செபம் செய்வர்கள். ஏனென்றால் எருசலேம் கோவிலின் மகா பரிசுத்த இடம் இருந்த இடமாக இது நம்பப்படுகிறது.

தற்கால யூத கல்வியலாளர்கள் அடித்தளக் கல் நான்கு சாத்தியமான இடங்களைப் பட்டியலிட்டுள்ளனர்:


</doc>
<doc id="285922" url="https://ta.wikipedia.org/wiki?curid=285922" title="எபிரோன்">
எபிரோன்

எபிரோன் ("Hebron", அரபு: ; ) என்பது மேற்குக் கரையில் அமைந்துள்ள பலத்தீன் நகரம் ஆகும். இது தென் எருசலேமின் தூரத்தில் அமைந்துள்ளது.

இந்நகர் பிதாப்பிதாக்கள், முதுபெரும் தாய்கள் ஆகியோரின் அடக்கம் செய்யப்பட்ட இடங்களைக் கொண்டிருப்பதால் மிகவும் குறிப்பிடத்தக்கதாகிறது. இதனால், எருசலேம் நகருக்கு அடுத்ததாக இரண்டாவது புனித நகராக யூதம் கருதுகிறது. ஆபிரகாம் உடன் தொடர்புபட்டிருப்பதால் யூதர், கிறித்தவர், முசுலிம் ஆகியோரால் மதிப்பளிக்கப்பட்ட நகராக உள்ளது. யூதமும் இசுலாமும் இதை புனித நகராகக் கருதுகின்றன.



</doc>
<doc id="285926" url="https://ta.wikipedia.org/wiki?curid=285926" title="பெரியார் ஈ.வெ.ரா அரசினர் கலைக்கல்லூரி">
பெரியார் ஈ.வெ.ரா அரசினர் கலைக்கல்லூரி

பெரியார் ஈ.வெ.ரா. அரசினர் கலைக்கல்லூரி இந்தியாவின் தமிழ்நாட்டில், திருச்சிராப்பள்ளி மாவட்டத்தில் தன்னாட்சி தகுதியுடன் செயற்பட்டுவரும் தமிழக அரசின் கலை அறிவியல் கல்லூரியாகும். இக்கல்லூரி 1965ஆம் ஆண்டில் அப்போதைய தமிழக முதல்வர் பக்தவச்சலம் அவர்களால் தொடங்கி வைக்கப்பட்டது. இக்கல்லூரி தற்போது, திருச்சிராப்பள்ளி பாரதிதாசன் பல்கலைக்கழகத்திற்கு உட்பட்ட தன்னாட்சி கல்லூரியாக செயற்பட்டு வருகிறது.




</doc>
<doc id="285929" url="https://ta.wikipedia.org/wiki?curid=285929" title="திபேரியு">
திபேரியு

திபேரியு அல்லது திபேயாஸ் ("Tiberias"; ; , Tveria, Tiveria ; , ""; கிரேக்கம்: Τιβεριάς "Tiberiás", Modern Greek: Τιβεριάδα "Tiveriáda") என்பது கலிலேயக் கடலின் மேற்குக் கரைப்பகுதியில் அமைந்துள்ள ஓர் நகராகும். இது கி.பி 20 காலப்பகுதியில் உருவாக்கப்பட்டது. இதன் பெயர் திபேரியு மாமன்னரை கௌரவிக்கும் முகமாக அவருடைய பெயரைக் கொண்டு வைக்கப்பட்டது.



</doc>
<doc id="285941" url="https://ta.wikipedia.org/wiki?curid=285941" title="இருசோடியம் சிட்ரேட்டு">
இருசோடியம் சிட்ரேட்டு

இருசோடியம் சிட்ரேட்டு "(Disodium citrate)" என்பது NaCHO என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். மிகச்சரியாகச் சொல்வதென்றால் இச்சேர்மத்தை இருசோடியம் ஐதரசன் சிட்ரேட்டு என்பார்கள். சிட்ரிக் அமிலத்தினுடைய அமில உப்பான இச்சேர்மம் உணவுப் பொருட்களில் ஆக்சிசனேற்ற தடுப்பானாகவும், பிற ஆக்சிசனேற்ற தடுப்பான்களின் விளைவுகளை மேம்படுத்தவும் பயன்படுகிறது. இவை தவிர அமிலத்தன்மையை ஒழுங்குபடுத்தும் அமிலத்தன்மை ஒழுங்குபடுத்தியாகவும் பித்த அமில தெளிவாக்கியாகவும் பயன்படுகிறது. ஊன்பசை, பழப்பாகு, இனிப்புகள், பனிப்பாகு, கார்பனேற்ற பானங்கள், பால்பொடி, மது மற்றும் பதப்படுத்தப்பட்ட பாலடைக்கட்டி முதலான குறிப்பிடத்தகுந்த பொருட்களைத் தயாரிக்க இச்சேர்மம் உதவுகிறது.
சிறுநீர் பாதை நோய் தொற்றுக் கோளாறுகளை போக்க நோயாளிகளுக்கு இருசோடியம் சிட்ரேட் உதவுகிறது.


</doc>
<doc id="285953" url="https://ta.wikipedia.org/wiki?curid=285953" title="சேப்பாத்">
சேப்பாத்

சேப்பாத் ("Safed", "Tzfat", விவிலிய எபிரேயம்: "Ṣ'fath"; , "Ṣafad") இசுரேலின் வட மாவட்டத்தில் அமைந்துள்ள ஓரு நகரமாகும். கடல் மட்டத்திலிருந்து உயரத்தில் அமைந்துள்ள இது, இசுரேலிலும் கலிலேயாவிலும் உயரமான நகராகும். இதனுடைய உயரத்தினால், சேப்பாத் சூடான கோடையும், குளிரையும் பெறுவதோடு பனிப் பொழிவையும் குளிர்காலத்தையும் அடிக்கடிப்பெறுகிறது. 16 ஆம் நூற்றாண்டு முதல், சேப்பாத் யூதத்தின் நான்கு புனித நகர்களில் ஒன்றாக, எருசலேம், எபிரோன், திபேரியு என்பவற்றுடன் சேர்த்துக் கருதப்படுகிறது. அக்கால முதல் யூத உள்ளுணர்வியல் எனப்படும் கபலாவின் மையமாக விளங்குகிறது.



</doc>
<doc id="285954" url="https://ta.wikipedia.org/wiki?curid=285954" title="பென்சா மாகாணம்">
பென்சா மாகாணம்

பென்சா மாகாணம் ("Penza Oblast", , "பென்சென்ஸ்கயா ஓப்லாஸ்த்") என்பது உருசியாவின் நடுவண் அலகும், ஒரு உருசிய மாகாணமும் ஆகும். மக்கள்தொகையாக 1,386,186 (2010ம் ஆண்டுக் கணக்கெடுப்பு) பேரைக்கொண்ட இதன் அலுவல்முறை ஆட்சி மையம் பென்சா நகரம் ஆகும்.

பென்சா மாகாணத்தில் சுமார் 3000 ஆறுகள் உள்ளன. இவற்றின் ஒட்டுமொத்த நீளம் 15,458 கி.மீ ஆகும். இதில் கீழ்கண்டவை பெரிய ஆறுகள்:

இந்த பிராந்தியத்தில் முதுகெலும்புள்ள விலங்கினங்கள் 316 வகையான இனங்கள் உள்ளன. இதில்

பென்சா மாகாணம் வோல்கா பொருளாதாரப் பகுதியில் அமைந்துள்ளது. இங்கு உருசியாவின் முன்னணி தயாரிப்புகளான கோதுமை, கம்பு, ஓட்ஸ், தினை ஆகிய தானியங்கள் மற்றும் தீவனப்பயிர்கள், காய்கறிகள், உருளைக்கிழங்கு, கடுகு, மற்றும் இறைச்சி ஆகியவை உற்பத்தி செய்யப்படுகின்றன.

மாகாண மக்கள் தொகை: 1,386,186 (2010 கணக்கெடுப்பு); 1,452,941 (2002 மக்கள் தொகை கணக்கெடுப்பு); 1,504,309 (1989 மக்கள் தொகை கணக்கெடுப்பு)

2012ம் ஆண்டு
2008ம் ஆண்டு


2012 ஆண்டின் அலுவல்முறைக் கணக்கெடுப்புப்படி, இந்த மாகாண மக்கள்தொகையில் 42.9% பேர் உருசிய மரபுவழித் திருச்சபை கிருத்தவர்கள், 2% பேர் திருச்சபை இணைப்பில்லாத பொதுவான கிருத்துவர்கள், 1% கிழக்கு மரபுவழி திருச்சபை கிருத்தவர்கள், 7% முஸ்லீம்கள், 15% சமயநாட்டமற்ற ஆன்மீக நம்பிக்கையுள்ளவர்கள், 9% நாத்திகர்கள், 3.1% மற்ற சமயங்களைச் சேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.


</doc>
<doc id="285958" url="https://ta.wikipedia.org/wiki?curid=285958" title="மிசோ இலக்கியம்">
மிசோ இலக்கியம்

மிசோ இலக்கியம், மிசோ மொழியின் பேச்சு மரபு, எழுத்து மரபு ஆகியவற்றின் இலக்கியங்களை உள்ளடக்கியது. இந்த இலக்கிய வழக்கு மிசோ மொழியில் தோன்றினாலும், பவி, பைதே, ஹமார் ஆகிய மொழிகளின் தாக்கத்தையும் பெற்றுள்ளது.

1860 - 1894 ஆண்டுகளுக்கு இடைப்பட்ட காலம் மிசோ இலக்கியத்தின் முக்கியமான காலம். இதன் பின்னரே மிசோ நாட்டுப்புறக் கதைகளும் எழுத்துவடிவம் பெற்றன.

பின்னர், கிறிஸ்தவ மதம் பரவத் தொடங்கிய காலத்தில், இந்த மொழிக்கான அகராதியையும், இலக்கண நூலையும் கிறிஸ்தவ மிஷனரியைச் சேர்ந்தோர் எழுதினர்.



</doc>
<doc id="285959" url="https://ta.wikipedia.org/wiki?curid=285959" title="பிணன்">
பிணன்

பிணன் அல்லது மிருதன் ("Zombie") என்பது இறந்த மாந்தரின் உடலுக்கு உயிரூட்டுவதன் மூலம் உருவாக்கப்படும் ஒரு கற்பனையான சாகா உருவமாகும்.



</doc>
<doc id="285962" url="https://ta.wikipedia.org/wiki?curid=285962" title="கடக்நாத்">
கடக்நாத்

கருங்கோழி அல்லது நாட்டுக்கருப்புக் கோழி, கடக்நாத் கோழி ( Kadaknath ) போன்ற பெயர்களால் அழைக்கப்படுவது இந்தியாவில் காணப்படும் கோழியாகும். இது இந்தியாவின் மத்தியப் பிரதேசத்தைச் சேர்ந்தது. இது "'காலாமசி"' எனவும் அழைக்கப்படுகிறது (" கருஞ்சதைக் கோழி"). இந்த கோழி இனம் இதன் கருப்பு இறைச்சிக்கும், நல்ல சுவைக்கும் புகழ்பெற்றது. இதன் இறைச்சி உண்பதால் நல்ல வீரியம் உண்டாவதாக நம்பப்படுகிறது. இதன் உடலில் மெலனின் நிறமி மிகுந்து காணப்படுவதால் இவ்வாறு காணப்படுகிறது. 
இப்பறவை முற்றிலும் கருப்பு நிறத்தில் உள்ளது. கருப்பு தோகையில் பச்சை நிறம் கலந்து வானவில்லில் உள்ளது போன்ற வண்ணங்கள் கொண்டதாகவும், இதன் இறைச்சி, எலும்புகள் போன்ற அனைத்து பாகங்களும் கருப்பு நிறத்தில் இருக்கும். இந்தக் கோழியின் தோல், அலகு, கால் விரல்கள், பாதம் போன்றவை சாம்பல் நிறத்தில் இருக்கும். கொண்டை, நாக்கு போன்றவை இளஞ்சிவப்பு நிறத்தில் இருக்கும்.

இதன் இறைச்சியில் உள்ளதாகக் கூறப்படும் மருத்துவ குணங்களால் இதன் இறைச்சிக்கு அதிக தேவை உள்ளது. இதனால் இந்தக் கோழிகளை அழிவில் இருந்து காக்க, மாநில அரசு வறுமைக்கோட்டிற்கு கீழ் வாழும் 500 குடும்பங்களுக்கு இந்த கோழியை வளர்க்க நிதி ஆதரவு மற்றும் உதவி பெறும் திட்டத்தை துவங்கியுள்ளது. இக்கோழி இனம் தமிழ்நாட்டின் பல பகுதிகளிலும் பண்ணை முறையிலும் மேச்சல் முறையிலும் வளர்க்கப்படுகிறது.

குட்டம், காணாக்கடி, சிரங்கு, விரணங்கள், வாதம் போன்ற நோய்கள் கருங்கோழிக் கறியால் குணமாகும் என்கிறது சித்த மருத்துவம். முற்காலத்தில் ஆண்களுக்கு வீரியத்தை அதிகரிக்க, சில மூலிகைகளுடன் சேர்த்துச் சமைத்த கருங்கோழிக் குழம்பு பயன்படுத்தப்பட்டிருக்கிறது. பெருங்காயம், மிளகு, பிரப்பங் கிழங்கு எனப் பல மருத்துவ மூலிகைகளைச் சேர்த்துச் செய்யப்படும் கருங்கோழி சூரணத்தால் விக்கல், குட்ட நோய்கள், மூலம், வாயு நீங்கும் என்பதற்கான பாடல் குறிப்பு உண்டு.




</doc>
<doc id="285963" url="https://ta.wikipedia.org/wiki?curid=285963" title="பாலாக் தில்">
பாலாக் தில்

பாலாக் ஏரி (மிசோ மொழி: Palak Dil, மாரா மொழி: Pala Tipo) இந்தியாவின் மிசோரம் மாநிலத்தில் உள்ள பெரிய ஏரியாகும். இது மாரா தன்னாட்சி மாவட்டக் குழுவுக்கு உட்பட்ட சைஹா மாவட்டத்தில் உள்ள புரா கிராமத்தில் உள்ளது. இங்கு பல்வேறு இனங்களைச் சேர்ந்த விலங்குகளும் செடிகளும் வாழ்கின்றன. இந்த ஏரி பாலாக் காட்டுயிர் காப்பகத்தின் ஒரு பகுதியாகும்.

"பாலா" என்ற சொல் மாரா மொழிப் புராணக் கதையில் இருந்து வந்தது. டிபோ என்ற சொல்லுக்கு ஏரி என்று பொருள். இதை மிசோ மொழியில் பாலாக் தில் என்று அழைக்கின்றன. இதன் பெயரால் மிசோரம் மாநில சட்டமன்றத் தொகுதிக்கு பாலாக் சட்டமன்றத் தொகுதி என்று பெயர் உள்ளது.

இந்த ஏரியை மிதிவண்டி உள்ளிட்ட வாகனங்களில் சென்றடையலாம். புரா, தோங்கலோங், லாங்பான் உள்ளிட்ட கிராமங்கள் அருகில் உள்ளன.

இந்த ஏரி உண்டானதை பற்றிய செவி வழிக் கதைகள் கூறப்படுகின்றன.


</doc>
<doc id="285966" url="https://ta.wikipedia.org/wiki?curid=285966" title="வாண்டாங் அருவி">
வாண்டாங் அருவி

வண்டாங் அருவி இந்திய மாநிலமான மிசோரத்தின் செர்ச்சிப் மாவட்டத்தில் உள்ள தென்சால் என்ற ஊருக்கு தெற்கில் 5 கி.மீ தொலைவில் உள்ளது. இது செர்ச்சிப்பில் இருந்து 30 கி.மீ தொலைவிலும், அய்சால் நகரத்தில் இருந்து 137 கி.மீ தொலைவிலும் அமைந்துள்ளது. இது இந்தியாவில் உயரமான அருவிகளின் பட்டியலில் பதின்மூன்றாவது இடத்தில் உள்ளது.

இந்த அருவி இரண்டு அடுக்காக அமைந்தது. இது 229 மீட்டர் உயரமுடையது.



</doc>
<doc id="285967" url="https://ta.wikipedia.org/wiki?curid=285967" title="நான்கு புனித நகர்கள்">
நான்கு புனித நகர்கள்

நான்கு புனித நகர்கள் ("Four Holy Cities"; ) என்பது எருசலேம், எபிரோன், சேப்பாத், திபேரியு ஆகிய நகர்களைக் குறிக்கும், யூத பாரம்பரியத்தில் உள்ள பொதுவான வரையறையும், பாலத்தீனத்தை உதுமானியர்கள் வெற்றி கொண்ட பின் யூத வாழ்வின் நான்கு பிரதான மையங்களும் ஆகும். "புனித நகர்கள்" என்ற கருத்து 1640 களில் உருவானது. 1740 இல் திபேரியு இதனுள் உள்வாங்கப்பட்டது.

1906 யூத கலைக்களஞ்சியத்தின்படி, எருசலேம், எபிரோன், சேப்பாத், திபேரியு என்பன நான்கு புனித நகர்கள் எனக் குறிப்பிடப்பட்டுள்ளன.



</doc>
<doc id="285968" url="https://ta.wikipedia.org/wiki?curid=285968" title="விவிலிய நபர்கள் அடக்கம் செய்யப்பட்ட இடங்களின் பட்டியல்">
விவிலிய நபர்கள் அடக்கம் செய்யப்பட்ட இடங்களின் பட்டியல்

விவிலிய நபர்கள் அடக்கம் செய்யப்பட்ட இடங்களின் பட்டியல் சமய, பாரம்பரிய அடிப்படையில் அமைந்த பட்டியலாகும். இவ்விடங்கள் ஆதாரபூர்வமாக அமையாது, விவிலியம் உள்ளூர் மக்களின் வாய்வழிப் பாரம்பரியம் மூலம் அறியப்பட்டது. லெபனான், இசுரேல், பாலத்தீனப் பகுதிகள், ஈராக், ஜோர்தான், ஈரான் ஆகியன அப்புனித இடங்களைப் பாதுகாக்க நினைவுச் சின்னங்களை அமைத்துள்ளன. பல இடங்கள் பற்றிய விடங்கள் தலைமுறை தலைமுறையாக கொண்டு செல்லப்பட்டன என்பதற்கு பயணிகளின் வரலாற்றுக் குறிப்புக்களைக் கொண்டுள்ளன.



</doc>
<doc id="285970" url="https://ta.wikipedia.org/wiki?curid=285970" title="பெயாட்டே ஷெய்ப்பே">
பெயாட்டே ஷெய்ப்பே

பெயாட்டே ஷெய்ப்பே ("Beate Zschäpe" ஜனவரி 2, 1975 புனைபெயர்கள்: சுசான் டீனெல்ற், மண்டி போல், பெய்ர்பெல் புசிலோவ்ஸ்கி) ஒரு செருமானிய வலதுசாரித் தீவிரவாதி ஆவார். இவர் தேசிய சோசலிச திரைமறைவு அமைப்பின் உறுப்பினராக நம்பப்படுபவர்.

பெயாட்டே ஷெய்ப்பேயின் தாயார் கிழக்கு ஜெர்மனியைச் சேர்ந்தவர். தந்தையார் உருமேனியர். தாயாரும் தந்தையாரும் உருமேனியாவில், புக்காரெஸ்ற் நகரில், ஒரே வகுப்பில் பல் வைத்தியம் கற்றவர்கள். பெயாட்டே ஷெய்ப்பே தனது தந்தையை ஒரு போதும் சந்தித்ததில்லை. இவரது தந்தை 2000இல் இறக்கும் வரை இவரைத் தனது மகள் என ஏற்றுக் கொள்ளவில்லை. இவர் அடிக்கடி தனது அம்மம்மாவின் பொறுப்பிலேயே வாழ்ந்தவர். இவரது தாயார் இருதடவைகள் விவாகரத்துச் செய்து கொண்டவர். ஒவ்வொரு முறையும் தாயாரின் புதிய நட்பின் பெயரை தனது குடும்பப் பெயராகப் பெற்றுக் கொண்டவர். 15வது வயதுக்குள் தான் வாழ்ந்த நகரான யேனாவிலும், அதைச் சுற்றியுள்ள இடங்களிலுமாக 6 தடவைகள் வீடு மாற வேண்டிய சூழ்நிலைக்கு உள்ளானவர்.

1982-1983இல் பெயாட்டேயின் இரண்டாவது வகுப்புப் பாடசாலை அறிக்கையின் படி இவர் நல்ல புள்ளிகளைப் பெறுவதற்கான பிரயத்தனங்களைச் செய்திருக்கிறார். ஆனாலும் இவரது கவனக்குறைவு, ஒழுங்கின்மை போன்ற காரணங்களால் இவரால் ஒரு திறமையான மாணவியாகத் திகழ முடியவில்லை. இவர் 1991 இல் தனது 15/16வது வயதில் யேனா நகரில் "யோகான் வோல்ப் காங்க் பொன் கொய்தே" பாடசாலையில் தனது பத்தாம் வகுப்பைப் படித்து முடித்த பின்னர், வேலை இல்லாதவர்களுக்கான வேலைஉருவாக்கத் திட்டத்தின் கீழ் ஒரு வர்ணம் தீட்டுபவரின் உதவியாளராகப் பணி புரியத் தொடங்கினார். அதன் பின் 1992 இலிருந்து 1996 வரை தோட்டத்தொழிற் பயிற்சியைத் தொழிற்கல்வியாகக் கற்று காய்கறி வளர்ப்பில் நிபுணர் ஆனார்.


</doc>
<doc id="285974" url="https://ta.wikipedia.org/wiki?curid=285974" title="மரக்கட்டை வீடு">
மரக்கட்டை வீடு

மரக்கட்டை வீடு (Log house) என்பது, அமைப்பு அடிப்படையில் மரக்கட்டைக் குடில்களை ஒத்தது. ஆனாலும், இது மரக்கட்டைக் குடில்களைப் போலன்றிச் சற்றுப் பெரிதாகவும், செப்பம் செய்த மரக்கட்டைகளால் ஆன அமைப்புக்களையே குறிக்கிறது. 

பைன், இசுப்புரூசு போன்ற நேரானவையும், உயர்ந்து வளர்பவையுமான ஊசியிலை மரங்கள் தாராளமாகக் கிடைக்கும், சுவீடன், பின்லாந்து, நார்வே, பால்டிக் நாடுகள், உருசியா போன்ற நாடுகளின் பெரும் பகுதிகளில் மரக்கட்டைக் கட்டுமானமே பொதுவான கட்டிடத் தொழில்நுட்பமாக இருந்தது. இதே போன்ற தட்பவெப்பநிலை நிலவும் கிழக்கு நடு ஐரோப்பா, ஆல்ப்சு, பால்க்கன்சு பகுதி, ஆசியாவின் சில பகுதிகள் ஆகிய இடங்களின் நாட்டார் கட்டிடங்களில் இத்தொழில்நுட்பம் பயன்படுத்தப்பட்டது. இலையுதிர் மரங்கள் முதன்மையாகக் காணப்படும் ஐரோப்பாவின் மேற்குப் பகுதிகளில் மரச் சட்டக அமைப்புக்களே பெரிதும் விரும்பப்பட்டன.

மரக்கட்டை வீடுகளில் பல்வேறு வகையான மரக்கட்டைகள் பயன்படுத்தப்படுகின்றன.

கைச்செப்பம் செய்த மரக்கட்டைகளாலான வீடுகள் பல நூற்றாண்டுகளாகவே இசுக்கன்டினேவியா, உருசியா, கிழக்கு ஐரோப்பா ஆகிய பகுதிகளில் பல நூற்றாண்டுகளாகவே பயன்பாட்டில் உள்ளன. இவற்றைக் கட்டுவதற்குப் பெரும்பாலும், கோடரியும், கத்தியுமே பயன்பட்டன. 18ம் நூற்றாண்டுத் தொடக்கத்தில், நியூ சுவீடனைச் சேர்ந்த இசுக்கன்டினேவியக் குடியேறிகள் இக்கலையை வட அமெரிக்காவுக்குக் கொண்டுவந்தனர். அங்கேயிருந்த பிற குடியேறிகளும், தாயக அமெரிக்கரும் இந்தத் தொழில்நுட்பத்தைக் கைக்கொள்ளலாயினர்.

மரக்கட்டை வீடுகளில் பயன்படும் மரக்கட்டைகள் வேறுபட்ட அளவுகளிலான ஈர அளவைக் கொண்டிருக்கும். புதிதாக வெட்டப்பட்ட எல்லா மரக்கட்டைகளிலுமே கூடிய அளவு ஈரம் இருக்கும். கையால் செப்பம் செய்யப்பட்ட மரக்கட்டைகளில் அவை பயன்படுத்தப்படும் தட்பவெப்ப நிலையில் உறுதி நிலைக்கு வரும்வரை உலர விடுவதன் மூலம், ஈரம் இயற்கை முறையில் வெளியேறுகிறது. இவ்வாறு உலரும்போது மரக்கட்டை அளவில் சுருங்குகிறது. இச்சுருக்கம் மரக்கட்டையின் எல்லாத் திசைகளிலும் ஒரே அளவில் சுருங்குவதில்லை. சுற்றளவின் தொடுகோட்டுத் திசையிலான சுருக்கமும், ஆரைத் திசையிலான சுருக்கமும் வேறுபட்ட அளவில் இருப்பதால் சிறு வெடிப்புகள் தோன்றும். இவ்வெடிப்புக்கள் காலப்போக்கில் விரிவடையும். இது வளியில் உலரும் மரக்கட்டைகளிலும், சூளையில் உலர்த்தப்படும் மரக்கட்டைகளிலும் இடம்பெறக்கூடிய இயற்கையான நிகழ்முறை ஆகும். கட்டுமான முறை அல்லது எவ்வாறு உலர்த்தப்பட்டது என்பவற்றில் தங்கியிராமல் எல்லா மரக்கட்டை வீடுகளிலுமே இது நிகழும்.

அரிவாலை மரக்கட்டைகள் வேறு முறையில் உருவாக்கப்படுகின்றன. தேவைப்படும் தரம், விளைவு என்பவற்றைப் பொறுத்து அரிவாலை மரக்கட்டைகள் பின்வரும் ஏதாவதொரு வகையில் அமையும்.

காட்டில் மரங்களை வெட்டியவுடன், வளியிலோ சூளையிலோ உலர்த்தாமல் புறவுருவாக்க எந்திரங்களின் மூலம் உருவாக்கப்படும் மரக்கட்டைகள் பச்சை மரக்கட்டைகள் எனப்படுகின்றன. இங்கே "பச்சை" நிறத்தைக் குறிப்பதில்லை. அது அம்மரக்கட்டைகளில் உள்ள ஈரத்தைக் குறிக்கிறது. பச்சை மரக்கட்டைகளில் இருக்கக்கூடிய ஈர அளவு, மர இனத்தையும் அது வெட்டப்பட்ட பருவகாலத்தையும் பொறுத்து குறிப்பிடத்தக்க அளவில் வேறுபடும். பச்சை மரக்கட்டைகளின் ஈர அளவு 20% முதல் 90% வரை இருக்கலாம்.

வளியில் உலர்ந்த மரக்கட்டைகளில் ஒரு வகை "பட்டு நிற்கும்" (dead standing) மரங்களில் இருந்து பெறப்படுவது. இம்மரங்கள் இயற்கைக் காரணங்களால் பட்ட பின்னரும் நிற்கும் மரங்கள். இவை பட்ட பின் ஒரு மாதத்திலோ பல ஆண்டுகளின் பின்னரோ வெட்டப்படலாம். இதனால் இவ்வாறான மரங்களிலிருந்து கிடைக்கும் மரக்கட்டைகள் பச்சை மரக்கட்டைகளாகவோ, ஏறத்தாழ உலர்ந்த மரக்கட்டைகளாகவோ இருக்கக்கூடும்.

கட்டுமானம் நிறைவுற்ற பின்னர் பச்சை மரக்கட்டைகள் கட்டிடத்தின் பகுதியாக இருந்தபடியே உலரும். நான்கு ஆண்டுகளுக்கு உள்ளாகவே இம்மரக்கட்டைகள் அவற்றின் சுற்றாடலுடன் சமநிலையை எட்டி 6%க்கும் 12%க்கும் இடைப்பட்ட சமநிலை ஈரப்பத அளவை அடையும். உண்மையான சமநிலை ஈரப்பத அளவு அவ்விடத்தின் தட்பவெப்பநிலை, பருவகாலம், அமைவிடம் ஆகியவற்றில் தங்கியுள்ளது.


</doc>
<doc id="285978" url="https://ta.wikipedia.org/wiki?curid=285978" title="தே. கல்லுப்பட்டி ஊராட்சி ஒன்றியம்">
தே. கல்லுப்பட்டி ஊராட்சி ஒன்றியம்

தே. கல்லுப்பட்டி ஊராட்சி ஒன்றியம் (T.KALLUPATTI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் நாற்பத்தி ஒன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் டி. கல்லுப்பட்டியில் இயங்குகிறது

2011ஆம் ஆண்டு இந்திய மக்கள் தொகை கணக்கெடுப்பின்படி, இந்த ஊராட்சி ஒன்றியத்தின் மொத்த மக்கள் தொகை 67,426 ஆகும். அதில் ஆண்கள் 33,289; பெண்கள் 34,137. பட்டியல் சமூக மக்களின் தொகை 17,499 ஆக உள்ளது. அதில் ஆண்கள் 8,730; பெண்கள் 8,769. பட்டியல் பழங்குடி மக்களின் தொகை 1 (ஆண்) ஆக உள்ளது. 

தே. கல்லுப்பட்டி ஊராட்சி ஒன்றியத்தில் உள்ள 42 ஊராட்சி மன்றங்களின் விவரம்; 




</doc>
<doc id="285982" url="https://ta.wikipedia.org/wiki?curid=285982" title="பெர்ட்ரண்டு ரசல்">
பெர்ட்ரண்டு ரசல்

பெர்ட்ரண்டு ஆர்தர் வில்லியம் ரசல், 3ஆவது "ஏர்ல்" ரசல் ("Bertrand Arthur William Russell, 3rd Earl Russell",1872-1970): ஒரு பிரித்தானிய மெய்யியலாளர், கணித மேதை, ஏரணவியலர் (தருக்கவாதி), சமூக சீர்திருத்தவாதி, அமைதிவாதி ஆவார். வேல்சில் பிறந்த இவர் தனது வாழ்க்கையை பெரும்பாலும் இங்கிலாந்தில் கழித்தாலும், தான் பிறந்த இடமாகிய வேல்சில் இறந்தார்.

ரசல் 1900களின் தொடக்கத்தில் பிரித்தானிய "இலட்சியவாதத்திற்கு எதிராகக் கிளர்ச்சி" என்பதைத் தொடங்கினார், மேலும் பகுப்பாய்வுத் தத்துவம் என்பதை அவர் மாணவர் விட்கன்ஸ்டைன், பெரியவர் கோட்லோப் பிரேக என்பவர்களுடன் சேர்ந்து நிறுவினார். ஏ. என். ஒயிட்ஹெட் உடன் சேர்ந்து, பிரின்சிப்பியா மாத்தமாட்டிக்கா (கணிதத்தின் கோட்பாடுகள்) என்னும் நூலை எழுதி, கணிதத்தை தருக்கத்தின் அடிப்படையில் நிறுவ முயன்றார். அவரது தத்துவக் கட்டுரை "ஆன் டிநோட்டிங்" ("On Denoting") "தத்துவத்தின் வழிகாட்டி எடுத்துக்காட்டு" எனக் கருதப்படுகிறது. இந்த இரு புத்தகங்களும் ஏரணம், கணிதம், மொழியியல், கணங்கள் கோட்பாடு, பகுப்பாய்வுத் தத்துவம் முதலியவற்றின் மேல் பரவலான தாக்கத்தை ஏற்படுத்தின.

ரசல் போர் மற்றும் காலனியத்தின் எதிர்ப்பாளர், தடையிலா வணிகத்தின் ஆதரவாளர் முதலாம் உலகப் போரின் போது தனது போர் எதிர்ப்புச் செயல்களால் சிறையில் அடைக்கப்பட்டார்.. இட்லருக்கு எதிராகப் பிரச்சாரம் நடத்தினார், சோவியத் ஒன்றியத்தின் வரம்பற்ற அதிகாரத்தை எதிர்த்தார். அணுகுண்டு கைவிடுதலையை ஆதரித்தார், அமெரிக்காவின் வியட்நாம் தலையீட்டை எதிர்த்தார்.

ரசலுக்கு, அவரின் பலவகைப்பட்ட எழுத்துகளினால், "மானுட இலட்சியங்களுக்காகவும், கருத்து சுதந்திரத்திற்காகவும்" 1950 இல் இலக்கியத்திற்கான நோபல் பரிசு வழங்கப்பட்டது".

பெர்ட்ராண்ட் ரசல் மே 18, 1872 அன்று ஐக்கிய இராச்சியம், மான்மத்சயரில், டிரெல்லெக் என்ற ஊரில் பிறந்தார். அவர் தந்தைவழிப் பாட்டன், முதல் ஏர்ல் ரசல், பெட்போர்ட் ஆவார். அவர் விக்டோரியா மகாராணியால் அரசு அமைக்க அழைக்கப்பட்டு, அரசியின் பிரதம மந்திரியாக 1840, 1860களில் பணி புரிந்தார்.

ரசல் குடும்பம் பிரித்தானியாவில் பல நூற்றாண்டுகளாகச் சமூகத்தில் புகழ்பெற்று இருந்தது. டியூடர் வம்சம் அரசாளும் போது, அவர்கள் செல்வாக்குப் பெற்றிருந்தனர். பிரித்தானியாவின் விக் (லிபரல் கட்சி) கட்சியின் பெரும் புள்ளிகளாகி, பிரித்தானியாவின் ஒவ்வொரு பெரும் அரசியல் மாற்றங்களில் போதும், சீரிய பங்கு வகித்தனர். சான்றாக 1536-ல் மடங்களின் ஒழிப்பு, 1688–89 காலத்தில் குளோரியசு புரட்சி (Glorious Revolution,1832) மாபெரும் சீர்திருத்தச் சட்டங்கள் இவற்றில் பங்கு வகித்தனர்.

ரசலின் தாய், காதரின் லூயிசா (1844–1874) பேரோன் எட்வார்ட் ஸ்டான்லியின் (Edward Stanley, 2nd Baron Stanley of Alderley,)மகளாவார். ரசலின் பெற்றோர்கள் அக்காலத்தில் மிக முற்போக்கான கொள்கையுடையவர்களாக இருந்தனர். இவரின் தந்தை வைகௌண்ட் ஆம்பர்லி ஓர் உயிரியலாளர்; இறைமறுப்புக் கொள்கை கொண்டவர்; தன் மனைவி தம் பிள்ளைகளின் ஆசிரியர், டக்ளஸ் ஸ்பால்டிங்கோடு காதல் கொண்டபோது அதனை இயல்பாய் மதித்தார். இருவரும்,அக்காலத்தில் நடத்தை பிறழ்வாகக் கருதப்பட்ட குடும்பக்கட்டுப்பாடு என்ற கொள்கைக்கு முதன் ஆதரவாளர்களாய் இருந்தனர்.

பிரித்தானியாவின், பயன்பாட்டுவாதத் தத்துவவாதியான ஜான் ஸ்டுவர்ட் மில் என்பவர் ரசலின் மானசீக ஆசானாவார். ரசல் பிறந்த அடுத்த வருடம் மில் இறந்து விட்டாரெனினும், மில்லின் எழுத்துகள் ரசலிடம் பெரும் தாக்கத்தை ஏற்படுத்தின.

ரசலுக்கு பிராங்க் என்ற சகோதரனும் ரெய்சல் என்ற சகோதரியும் இருந்தனர். ஜூன் 1874ல், ரசலின் அன்னை டிப்தீரியாவினால்க் மரணமடைந்தார். பின்னர் அடுத்தடுத்து சகோதரி ரெய்சலும்,நீண்ட கால மனச்சோர்வு காரணமாக ரசலின் தந்தையும் இறந்தனர். எனவே பிராங்கும், ரசலும் ஆழ்ந்த விக்டோரிய கலாசாரவாதிகளான பாட்டன் - பாட்டியின் வளர்ப்பில் விடப்பட்டனர். அவர்கள் லண்டனின் மேற்குப் பகுதியிலிருந்த ரிச்மண்ட் பார்க] எனுமிடத்திலுள்ள மாளிகையான பெம்பிரோக் லாட்ஜில் வசித்தனர். 1878ல் அவருடைய பாட்டனும் இறந்ததால் பாட்டி மட்டுமே ரசலின் குடும்பத்தின் தூணாக இருந்தார். பாட்டி மத விடயங்களில் கட்டுப்பாடானவராகவும் பழமையாளராகவும் இருந்தாலும், மற்ற விடயங்களில் முற்போக்கு எண்ணங்களைக் கொண்டிருந்தார். எடுத்துக்காட்டாக டார்வினின் படிவளர்ச்சிக் கொள்கையையும் அயர்லாந்து சுயாட்சியையும் ஆதரித்தார். ரசலின் சமூக நீதி மனப்பான்மையும், தன் கொள்கைகளை விட்டுத் தராத பண்பும் பாட்டியின் தாக்கங்களாக அவர் மீது கோலோச்சின. பாட்டிக்கு பிடித்த பைபிள் மொழியாகிய “நீ கும்பல்களை பின்பற்றி தீங்கு செய்யாதே“ என்பது அவருடைய தாரக மந்திரம் ஆயிற்று. பெம்புரோக் லாட்ஜின் சூழ்நிலை அடிக்கடி ஜெபங்களும், உணர்ச்சி அடக்குமுறையும், சடங்கு முறையில் மூழ்கியதுமாக இருந்தது; பிராங்க் இந்த நிலைக்கு வெளிப்படையான கிளர்ச்சியுடன் செயல்பட்டார்; ஆனால் சிறுவயதேயான பெர்ட்ராண்ட் தன் உணர்ச்சிகளை ஒளிக்கக் கற்று கொண்டார்.

ரசலின் இளமைப் பருவம் மிகத் தனிமையாக இருந்ததனால் பல தடவை தற்கொலை செய்து கொள்ள எண்ணினார். தன் சுய சரிதையில் தன் அதீத விருப்பங்கள் பால் உணர்சிகள், மதம், கணிதம் ஆகியவை எனவும், கணிதத்தை பற்றி மேலும் மேலும் அறிய வேண்டுமென்ற ஆவல்தான் தற்கொலையில் இருந்து தன்னைத் தடுத்தது எனவும் கூறுகிறார். வீட்டிலேயே ரசலுக்குக் கல்வி கற்றுக் கொடுக்கப்பட்டது. அவர் தமயன் பிராங்க், ரசலுக்கு யூக்ளிட்டின் கணிதத்தை அறிமுகம் செய்து வைத்தார்; அது அவர் வாழ்க்கையை உருமாற்றியது.

ரசல் கேம்ப்ரிட்ச் டிரினிடி கல்லூரியில் உதவித் தொகையுடன் 1890இல் தனது கணிதக் கல்வியைத் தொடர்ந்தார். அங்கு ஜி.இ.மூர் மற்றும் ஆல்பிரட் நார்த் ஒயிட்ஹெட் முதலியவர்களின் நட்பைப் பெற்றார். விரைவிலே கணிதம், தத்துவம் ஆகியவற்றில் தேர்ச்சி பெற்றார். 1983இல் இளங்கலைப் பட்டமும், 1895ல் பெல்லொஷிப்பும் பெற்றார்.

ரசல் தனது 17ஆம் வயதில் அமெரிக்கரான குவேகர் ஆலிஸ் பியர்சல் ஸ்மித்தை சந்தித்து, பியர்சல் ஸ்மித்தின் குடும்பத்திற்கு நண்பரானார். அவர்களுக்கு ரசல் `லார்ட் ஜானின் பேரன்` என்றே தெரியும். அதனால் ரசல் தங்களுடன் இருப்பதைப் பெருமையாகக் கருதினார்கள். அவர்களுடன் ரசல் பாரிஸ் பொருட்காட்சி, ஈபல் கோபுரம் எனப் பொழுதைக் கழித்தார். இது அக்காலத்தில் அரிதான ஒன்றாகும்.

ரசல் ஆலிஸ் என்ற பெண்மணியுடன் காதல் கொண்டது தன் பாட்டிக்குப் பிடிக்கவில்லை என்றாலும், அவளை டிசம்பர் 13, 1894 அன்று திருமணம் புரிந்தார். பின்னர் அவர்களின் மனமுரண்பாட்டினால் 1921ல், பல நாட்கள் பிரிவுக்குப் பிறகு விவாகரத்து செய்துகொண்டனர். அக்காலத்தில் ரசல் பல பெண்களுடன் உறவாக இருந்தார். அவர்களில் லேடி ஆட்டோலின் மொரல் மற்றும் நடிகை லேடி கான்ஸ்டன்ஸ் மேலசன் ஆகியோர் பிரதானமானவர்களாக இருந்தனர்.

1896ல் ரசல் "ஜெர்மன் சமுதாய மக்களாட்சி" என்ற தனது அரசியல் ஆய்வு நூலைப் பதிப்பித்தார். வாழ்க்கை முழுவதும் அரசியல் மற்றும் சமுதாய கோட்பாடுகளில் ஆர்வம் செலுத்தினார். 1896ல் ஜெர்மன் சமுதாய மக்களாட்சி பற்றி ”லண்டன் ஸ்கூல் ஆஃப் எகொனாமிக்ஸ்”என்ற கல்லூரியில் பாடம் கற்பித்தார். அங்கேயே அதிகாரம் பற்றிய அறிவியல் தொடர்பாக 1937ல் உரையாற்றினார். 1902ல் சிட்னி மற்றும் பியட்ரிஸ் வெப் ஆகியோர் தொடங்கிய "கோ-எபீசியண்ட் டைனிங் கிளப்" என்ற மன்றத்தில் அங்கத்தினரானார்.

1905ல், மைண்ட் என்ற தத்துவ இதழில் இவருடைய கட்டுரை `ஆன் டிநோடிங்` (On Denoting) வெளியானது. 1908ல் ராயல் கழகத்தின் உறுப்பினர் ஆனார். ஒயிட்ஹெட்டுடன் சேர்ந்து 'கணித கோட்பாடுகள்(Principia Mathematica)' என்ற நூலை எழுதினார். 1910 ல் 'கணிதத்தின் அணுகுமுறை' என்ற மற்றொரு நூலை வெளியிட்டார். இவ்விரு நூல்களும் ரசலுக்கு மிகப்பெரும் புகழைத் தேடித் தந்தன. 1911ல் ஆஸ்திரியப் பொறியியல் மாணவர் லூட்விக் விட்கன்ஸ்டைனின் நட்புக் கிடைத்தது. அவர பெரும் மேதை எனவும், தனது தருக்க அறிவியலின் வாரிசு எனவும் ரசல் கருதினார். பல நேரங்களில் விட்கன்ஸ்டனின் பலவகையான மனபீதிகளையும், மனச்சோர்வையும் குறைக்க முயற்சி செய்தார். அவருடன் பல நாட்களைக் கழித்த ரசல் அவரால் ஈர்க்கப்பட்டு, அவரது கல்வி முன்னேற்றத்தை ஊக்குவித்தார். அந்த ஊக்குவிப்பின் விளைவாக 1922ல், 'டிராக்டடஸ் லாஜிகோ-பிலசாபிகஸ்' (தருக்க தத்துவத்தின் ஏடு) என்ற நூலை விட்கன்ஸ்டைன் வெளியிட்டார்.

முதல் உலகப் போரின் போது, ரசல் அமைதிவாதச் செயல்களில் ஈடுபட்டார், 1916ல் நாட்டு பாதுகாப்புச்சட்டத்தின் கீழ் குற்றவாளியாகக் காணப்பட்டதனால், டிரினிடி கல்லூரியிலிருந்து பணிநீக்கம் செய்யப்பட்டார். மற்றொரு குற்றத்தில் வழங்கப்பட்ட தீர்ப்பினால் அவர் பிரிக்ஸ்டன் சிறையில் அடைக்கப்பட்டு 1918 செப்டம்பரில் விடுவிக்கப் பட்டார்.

ஆகஸ்த் 1920ல், அவரை பிரித்தானிய அரசு ரஷ்ய புரட்சியின் விளைவுகளை பரிசீலனை செய்யும் அதிகாரபூர்வ குழுவின் உறுப்பினராக ரஷ்யாவிற்கு அனுப்பியது. அங்கு அவர் லெனினை சந்தித்தார். ரசல் ரஷ்யாவில் இருக்கும்போது டோரா பிளெக் என்ற பெண்மனியைச் சந்தித்தார். இருவரும் காதல் கொண்டனர். ரஷ்யப் புரட்சி நடைபெற்றுக்கொண்டிருந்த இக்கால கட்டத்தில் சீனா சென்ற ரசல் பீஜிங்கில் ஒரு வருடம் தத்துவ உரைகள் ஆற்றினார்.. சீனத்தில் ரசல் நிமோனியா பாதிப்புற்று இறந்ததாக ஜப்பானிய இதழ்கள் தவறான செய்திகளைப் பிரசுரித்தன. பின் ரசலும் டோராவும் ஜப்பான் சென்றனர். ஜப்பானிலிருந்து திரும்பி வருகையில் டோரா “பெர்ட்ராண்ட் ரசல் ஜப்பானிய பதிவுகள் படி இறந்து விட்டதால், ஜப்பானிய ஊடகங்களுக்கு நேர்காணல் கொடுக்க முடியவில்லை” என அறிக்கை விட்டார். ஜப்பானிய ஊடகங்கள் அந்த நையாண்டியை புரிந்து கொள்ளமல் குழப்பமடைந்தன.

ரசல் டோராவுடன் இங்கிலாந்துக்கு திரும்பி, தனது முன்னாள் மனைவி ஆலிசை விவாகரத்து செய்து ஆறு நாட்களின் பின்னர் டோராவை 27, செப்டெம்பர் 1921 ம் திகதி திருமணம் செய்துகொண்டார். இத்தம்பதியருக்கு ஜான் கோன்ராட் ரசல், காதரீன் ஜேன் ரசல், ஆகிய இரு குழந்தைகள் பிறந்தனர். ரசல் அச்சமயம் வாழ்வியல் தேவைகளுக்காக புவியியல், நெறியியல், கல்வி பற்றிய புத்தகங்கள் எழுதினார். ரசல் டோரவுடன் இணைந்து 1927ல் பெகன் ஹில் உயர்நிலைப்பள்ளியை நிறுவினார். இப்பள்ளியை டோரா 1943 வரை நடத்தினார்.

ரசலின் அண்ணன் பிராங்கின் 1931இல் இறந்த பின்பு, ரசல் 3வது ஏர்ல் ரசல் ஆனார். 1932ல் டோராவுடனான திருமண உறவு முறிந்து அவர்கள் பிரிந்தனர். ஜனவரி 18, 1936ல், ரசல் மூன்றாவது தடவையாக பட்ரீசியா ஸ்பென்ஸ் என்ற ஆக்ஸ்போர்டு இளநிலை மாணவியைத் திருமணம் செய்தார். பட்ரீசியா ஏற்கனவே ரசலின் குழந்தைகளுக்குத் தாதியாக இருந்தவர். இவர்களுக்குப் பிறந்த மகன் தான் கோன்ராட் செபாஸ்டியன் ராபெர்ட் ரசல். இவர் 5 ஆவது ஏர்ல் ரசல் ஆனார். அவர் வரலாற்றுப் பேராசிரியராக இருந்து, பின்னர் லிபரல் ஜனநாயக கட்சியில் பெரும் புள்ளி ஆனார்.

இரண்டாவது உலகப் போரின் போது ரசல் சிகாகோ பல்கலைக்கழகத்தில் பேராசிரியராகப் பணியாற்றினார். அப்போது கலிபோர்னியா பல்கலைக்கழகம், லாஸ் ஏஞ்சல்ஸ் பல்கலைக்கழகத்தில் பணியாற்ற அழைப்பு வந்ததால் ரசல் லாஸ் ஏஞ்சல்ஸ் சென்றார். அதன்பின்நியூ யார்க் கல்லூரி ஒன்றில் பேராசிரியராக நியமிக்கப்பட்டபோது, பலத்த எதிர்ப்பு எழுந்தது. பத்து வருடங்களுக்கு முன்னர் `மணமும் நெறியும்` என்ற தனது நூலில் ரசல் எழுதிய பாலியல் நெறிகள் காரணமாக நீதிமன்றத்தில் வழக்குத் தொடரப்பட்டது. தீர்ப்புக்கு பின் அப்பணியை இழந்தார்.. அதன் பின்னர் ரசல், பார்ன்ஸ் அறக்கட்டளையில் இணைந்து 'தத்துவத்தின் வரலாறு' பற்றி உரையாற்றினார். இந்த உரைகள் மேற்குலக தத்துவத்தின் வரலாறு எனப் புகழ்பெற்றன. ஆனால் ரசல் அறக்கட்டளையின் தலைவர் பார்ன்சுடன் சண்டையிட்டு, இங்கிலாந்து திரும்பி டிரினிடி கல்லூரியின் ஆசிரியர் குழுவில் சேர்ந்தார்.

1940, 1950 களில் அவர் பிபிசி (BBC Radio)யில் பேசிய பிறகு கல்லூரி வட்டங்களுக்கு வெளியே மிக்க புகழ் பெற்றவராக விளங்கினார். ஊடக கட்டுரைகளின் பிரதான பாத்திரமாகி, உலகின் எல்லா விடயங்களைப் பற்றியும் அவரிடம் கருத்துகள் கேட்கப்பட்டன. அக்டோபர் 1948ல் ட்ராண்ட்ஹைம் நகருக்குச் செல்லும் வழியில் ஏற்பட்ட விமான விபத்தில் உயிர் தப்பினார். இவருடைய `மேற்குலகத் தத்தவத்தின் வரலாறு` நூல் நல்ல விற்பனையாகி, வாழ்நாள் வரை தேவையான வருமானத்தைக் கொடுத்தது.

1948ல் ஒரு பேச்சில் ,

"தற்போது அமெரிக்கா மட்டும் தான் அணுகுண்டை கைவசம் வைத்திருக்கிறது. சோவியத் யூனியன் தனது ஆக்கிரமிப்பு செயல்களால் கிழக்கு ஐரோப்பிய நாடுகளை அதன் செல்வாக்கின் கீழ் வைக்க முயற்சிக்கிறது. சோவியத் யூனியனின் ஆக்கிரமிப்பு தொடர்ந்து நடக்குமாயிருந்தால், அது அணுகுண்டினை கையெடுக்கும் முன்பே அதனுடன் யுத்தம் புரிவது சிறந்த வழியாகும்." என ரசல் குறிப்பிட்டார். ஏனெனில் சோவியத் யூனியனிடம் அணுகுண்டு இல்லாமலிருந்தால் மேற்கின் வெற்றி சுலபமாக கிடைத்து, போர் அழிவுகள் குறைவாக இருக்கும் என்று ரசல் கருதினார். ஆனால் பலர் ரசல் அணுகுண்டின் முதல் பிரயோகத்தை ஊக்குவிக்கிறார் என நினைத்தனர்.

ஜூன் 9, 1949 அன்று, அரசரின் பிறந்தநாள் விழாவில், அவருக்கு ஆர்டர் ஆஃப் மெரிட் கொடுக்கப்பட்டது. அடுத்த வருடம் இலக்கியத்துக்கான நோபல் பரிசும் கிடைத்தது..

1952ல், ரசல் பட்ரீசியாவை விவாகரத்து செய்து, 1925 முதல் நட்பாக இருந்த ஈடித் ஃபின்ச் என்பவரை நான்காவது முறையாக 15 டிசம்பர் 1952 அன்று மணந்தார். அந்த மண வாழ்க்கை மகிழ்ச்சியாகவே இருந்ததால் ஈடித், ரசலின் மரணம் வரை அவருடன் வாழ்ந்தார், ரசலின் மூத்த மகன் ஜானும், அவரது மனைவி சூசனும் மூளை நோயால் பாதிக்கப்பட்டனர். அதனால் ரசலும் ஈடித்தும் ஜானின் மூன்று பெண்களுக்கும் சட்டரீதியில் காப்பாளார்கள் ஆயினர். அதில் இரண்டு பெண்கள் பிற்காலத்தில் ஷிசோபிரெனியா நோயினால் பீடிக்கப்பட்டனர்.

ரசல் 1950, 1960 களில் பல அரசியல் இயக்கங்களுக்கு ஆதரவாகத் தனது கருத்துக்களை வெளியிட்டார். அவைகளில் முக்கியமானவை அணுகுண்டு ஆயுதத்தடையும், வியட்நாம் போரை எதிர்ப்பதும் ஆகும். அணுகுண்டு கைவிடலைக் கோரி, 11 நன்கறியப்பட்ட அணு இயற்பியலறிஞர்கள் மற்றும் மேதைகளால் கையெழுத்திடப்பட்ட ரசல்-ஐன்ஸ்டைன் பிரகடனம் 1955ல், வெளியிடப்பட்டது. அவர் உலகத் தலைவர்களுக்கு இது தொடர்பான பல கடிதங்களை எழுதித் தெளிவுபடுத்தினார். ”குட் டைம்ஸ், ஒண்டர்புல் டைம்ஸ்” என்ற இரு போரெதிர்ப்புத் திரைப்படங்களை எடுத்த லியோனல் ரோகோசின் என்பவருடன் நட்பு கொண்டிருந்தார். பல இளைய புதிய இடதுசாரி இயக்க உறுப்பினர்களுக்கு ரசல் நாயகனாக தோன்றினார். 1960 களில் அமெரிக்காவின் இன அழிப்பு என கருதப்பட்ட செயல்களுக்காக மிகவும் கவலை கொண்டார். 1963ல் சமூகத்தில் தனி நபர் சுதந்திரம் தொடர்பில் எழுத்தாளர்களுக்காக ஆரம்பிக்கப் பட்ட “ஜெரூசலம் பரிசு்” என்ற பரிசினை முதல் வருடத்தில் பெற்றார். 1965ல் தொழில் கட்சி அரசு வியட்நாம் போருக்கு துருப்புகளை அனுப்புமோ என்ற கவலையில் தனது பிரித்தானிய தொழில் கட்சியின் உறுப்பினர் அட்டையைக் கிழித்தெறிந்தார்.

ரசல் தன் வரலாற்று நூலை மூன்று தொகுதிகளாக 1967,1968,1969 களில் வெளியிட்டார். உடல்நிலை தளர்ந்தாலும், இறுதி வரை தெளிவான மனத்துடனும், சிந்தனையுடனும் இருந்தார். 23 நவம்பர் 1969 அன்று த டைம்ஸ் செய்தித்தாளுக்கு செகோஸ்லாவாக்கியாவில் நடைபெற இருக்கும் போலிக் குற்றச்சாட்டு நீதிமன்ற வழக்குகள் மிகவும் கவலை தருபவையாக உள்ளன என எழுதினார். அதே மாதம், ஐக்கிய நாடுகள் பொதுச் செயளாளர் ஊ தாண்டுவுக்கு, அமெரிக்கா வியட்நாமில் செய்த சித்திரவதை, இன அழிப்பு பற்றி ஒரு சர்வதேச குற்ற விசாரணை மன்றம் ஏற்படுத்த வேண்டும் எனக் கேட்டுக் கொண்டார். அடுத்த மாதம், சோவியத் பிரதமர் அலெக்சி கோசிஜனிடம், எழுத்தாளர்கள் சங்கத்திலிருந்து அலெக்சாண்டர் சோல்ஷனிஸ்தனை வெளியேற்றுவதற்குக் கண்டனம் தெரிவித்தார். 31, ஜனவரி 1970 அன்று ரசல் இஸ்ரேலின் பாலஸ்தீனிய தரை ஆக்கிரமிப்பைக் கண்டித்து, இஸ்ரேல் ஆக்கிரமித்த பாலஸ்தீனிய நிலங்களில் இருந்து விலகி வரவேண்டும் என அறிக்கை வெளியிட்டார். அதுதான் ரசலின் வாழ்க்கையிலேயே இடம் பெற்ற கடைசி அரசியல் நடவடிக்கையாகும்.

ரசல் இன்ப்ளுவென்சா சுரத்தினால், வேல்சில் உள்ள தன் வீட்டில் 2ம் பிப்ரவரி, 1970ல், இறந்தார். அவரின் விருப்பப்படி அவர் உடல் மதச் சடங்குகள் எதுவும் இல்லாமல் தகனம் செய்யப்பட்டு, சாம்பல் வேல்ஸ் மலைகளின் மீது தெளிக்கப்பட்டது.

பெர்ட்ராண்ட் ரசல் பகுப்பாய்வு தத்துவம் என அழைக்கப்படும் இயல்களின் ஸ்தாபகர்களில் ஒருவராக இருந்தார். 20ஆம் நூற்றாண்டு தொடக்கத்தில், அவர் ஜி.ஈ.மூருடன் சேர்ந்து, "பிரித்தானிய இலட்சியவாதத்திற்கு எதிரான கிளர்ச்சி” என்னும் நூலை எழுதினார். இலட்சியவாதம் என்ற தத்துவம் ஜி.டபிள்யு.எஃப்..ஹெகல் என்பவராலும், எஃப்.எச்.பிராட்லி என்பவராலும் பெரும் விமர்சனத்திற்குள்ளாகியது. இந்த விமர்சனத்தின் எதிரொலியாக 30 வருடங்களுக்குப் பின், வியன்னாவில் தருக்க பாசிடிவிஸ்டுகளினால் ரசல் மற்றும் மூர் ஆகியோர்களைப் பற்றிய பிழையான எண்ணக்கருக்கள் விதைக்கப்பட்டன. ரசல் குறிப்பாக இலட்சியவாதத்திற்கும், ஒட்டுசேர்வாதத்திற்கும் (coherentism) சார்பான `உள் உறவுகள் சித்தாந்தம்` (doctrine of internal relations) என்பதை விமர்சனம் செய்தார். ரசலின் கூற்றின்படி, அந்த சித்தாந்தம் ஒரு பொருளை அறிந்து கொள்ள, அதனுடனுள்ள அனைத்துப் பொருள்களின் உறவையும் அறிய வேண்டும் என சொல்கிறது. ரசல், இச்சித்தாந்தத்தின் பிரகாரம் அந்தரம், காலம், விஞ்ஞானம், எண் இவற்றை புரியகொள்ள முடியாமல் போகும் என்றார்.

ரசலும், மூரும் அவர்கள் கணிப்பில் தத்துவத்தில் இருக்கும் பொருளற்ற, ஒட்டுசேராத உறுதிக் கூற்றுகளை இல்லாமலாக்க முயன்றனர். அவர்கள் இருவரும் வாதத்தில், தத்துவக் கோட்பாடுளிலுள்ள துல்லியம் மற்றும் தெளிவு ஆகியவற்றை, சரியான மொழியின் பிரயோகத்தினால் மிக எளீமையான இலக்கண பகுதிகளாக உடைத்து அடைய முயன்றனர். மேலும் ரசல் முறையான தருக்கம், விஞ்ஞானம் ஆகியவை தத்துவவாதியின் முக்கிய உபாயங்கள் என்றார். இன்னும் சொல்லப் போனால், முன்னால் இருந்த தத்துவவாதிகளைப் போல் அல்லாது, தத்துவத்திற்கு ஒரு தனி வழி இல்லை என்று ரசல் நம்பினார். அவர் தத்துவவாதியின் வேலை என்பது, உலகைப் பற்றிய மிகப் பொதுவான அறுதியுரைகள் எனவும், குழப்பத்தை இல்லாமல் செய்வது எனவும் நினைத்தார். குறிப்பாக அவர் மெடாபிசிக்ஸ் என்பதின் மிகைகளைத் தடுக்க விரும்பினார். ரசல் ஓக்கமின் வில்லியத்தின் கொள்கையான தேவைக்கற்ற பாகுபாடுகளை நிராகரித்தல் என்பதை தன் பாகுபாட்டியலின் மையமாக உள்வாங்கினார்

"ஜியோமிதியின் அஸ்திவாரம் மீது" என்ற ரசலின் முதல் கணித நூல் 1987ல் பிரசுரிக்கப் பட்டது. இதில் இமானுவேல் காண்டின் (1724–1804) பாதிப்பை உணர முடிகின்றது. ரசல் அந்நூலில் விபரித்த கருத்து ஆல்பர்ட் ஐன்ஸ்டைனின் அந்தர-காலம் என்ற கருத்தை முடியாதது ஆக்கும் என உணர்ந்து, கணிதம் மற்றும் ஜியோமிதி வரையிலான கண்டின் அணுகுமுறையையும், தான் முதலில் விபரித்த கருத்து பற்றிய சிக்கலான முடிவையும் நிராகரித்தார்

எண் என்பதின் வரையறுத்தலில் ஈடுபட்ட ரசல், ஜார்ஜ் பூல், கெஓர்க் கேண்டோர், மற்றும் அகஸ்தஸ் டி மார்கன் ஆகியோரின் ஆய்வுகளை படித்தார். மக்மாஸ்டர் பல்கலை கழகத்தில் பெர்ட்ராண்ட் ரசலின் ஆவணங்களோடு சார்ல்ஸ் பியர்ஸ் என்பவருடைய அல்ஜீப்ராவின் தருக்கம் பற்றிய படிப்பு சீட்டுகளும் உள்ளன. 1900ல் ரசல் சர்வதேச தத்துவ மகாநாட்டில் பங்கு கொண்டு, இத்தாலிய கணிதவியலாளர் கீசப்பே பீனோவின் ஆய்வுகளை அறிந்து கொண்டார். அவர் பீனோவின் புதிய குறியீட்டு முறைமை மற்றும் இயற்கணிதத்தின் அடிகோள்கள் போன்றவற்றில் அவதானம் செலுத்தினார். மேலும் பீனோவின் கருத்துக்களை, தருக்கரீதியில் 0, எண், சந்ததி, மற்றும் ஆங்கில சொல் த இவற்றைத் தவிற மற்ற எல்லா அடிகோள் சொற்களையும் வரையறுத்தார். 1897 முதல் 1903 வரை, ரசல் பீனோவின் குறியீடுகளை இயற்கணிதத்திற்கு பயன்படுத்தி எழுதிய பல கட்டுரைகளை பிரசுரித்தார். அவற்றில் சில ”முறையின் கருத்து” , (பிரெஞ்சில்) "உறவுகளின் தருக்கமும் கணத்தின் கோட்பாடில் உபயோகமும்", ”முதலெண்கள் மேல்” ஆகியவையாகும். அவர் கணிதத்தின் அஸ்திவாரங்களை ”இரண்டாம் வகை தருக்கம்” என்பதிலிருந்து ஆக்கமுடியும் என திடமாக நம்பினார். மேலும் இரண்டாம் வகை தருக்கம் வரம்பற்ற புரிதல் அடிக்கோளை (unrestricted comprehension axiom) உட்கொண்டுள்ளது எனவும் நம்பினார்.

ரசல் கோட்லோப் ஃபிரேக தானே தனியாக 0, சந்ததி, எண் இவற்றின் வரையறைகளைக் கண்டுபிடித்தார் என அறிந்தார். எண்ணின் வரையறுப்பு இப்போது 'ரசல்-ஃபிரேக வரையறுப்பு' என அழைக்கப் படுகிறது. ரசல் 1903 ல் பிரசுரித்த `கணிதத்தின் கோள்கள்” என்ற புத்தகத்தில் ஃபிரேகவின் கண்டுபிடிப்பை சுட்டிக் காட்டினார்). ஆனால், இந்நூலின் பிற்சேர்க்கையில் ஃபிரேகவின் இரண்டாவது - வகை சார்பலன்கள் முதல்-வகை சார்பலன்களை ஆதாரமாகக் கொண்டதின் முரண்பாடு மெய்மையை விளக்கினார். ரசல் முரண்பாடு மெய்மை என அழைக்கப்படும் பிரச்சினைக்கு விடை காண முதல் அடிகள் எடுத்தபோது, கணிதத்தின் கோள்கள் எழுதும் முன், காண்டோரின் `மிகப் பெரிய முதலெண் இல்லை` என்ற நிரூபணத்தை அறிந்து, அது தவறு என நினைத்தார், காண்டோர் முரண்பாடுமெய்மை என்பது ரசல் முரண்பாடுமெய்மையின் ஒரு வகை எனக் காட்டப்பட்டது. இது ரசலை வர்க்கங்களை பகுப்பாய்வதற்கு தூண்டியது, ஏனெனில் எந்த பொருளின் எண்ணுக்கும், அதன் வர்க்கத்தின் எண்ணிக்கை விளைவு அந்த எண்ணை விட அதிகம் என அறியப்பட்டிருந்தது. இது ஒரு சுவாரசியமான வர்க்கம், அதாவது வர்க்கங்களின் வர்க்கம் என்பதை கண்டுபிடிக்க ஏதுவானது. அது தன்னையே உட்கொண்டுள்ள வர்கங்கள், மற்றும் தன்னை உட்கொண்டில்லாத வர்கங்கள் என இரு வகை வர்க்கங்களை கொண்டது. இந்த வர்கத்தின் மேல் எழுந்த சிந்தனைகள் ரசலை “புரிதலின் கோள்” என்றழைக்கப்படுவதின் உயிர்சேத பிழையை கண்டுபிடிக்க வைத்தன. அதனாலெழும் முரண்பாடு, அதாவது, 'இ' இ யின் உறுப்பினர் இல்லை என்ற ஒரே ஒரு நிபந்தனையின் கீழ்தான் 'இ` இ என்பதின் உறுப்பினராகும். இது ரசலின் முரண்பாட்டு மெய்மை என அறியப்படுகிறது. இதற்கு விடையை `கணிதத்தின் கோள்` களின் பின்னிணைப்பில் ஈனை இட்டு, அதை ”வகைகளின் கோட்பாடு” Theory of types. என்று கூறினார். அது வெகுளியான கணங்களின் கோட்பாட்டில் (naive set theory) உள்ள முரண்களை வெளியே கொண்டு வந்தது மட்டுமில்லாமல், ரசலின் கண்டுபிடிப்புகள் நவீன ”அடிகோள் கண கோட்பாடு” axiomatic set theory என்பதை பிறப்பாக்கம் செய்தன. அது மேலும் ஃபிரேகவின் இயற்கணிதத்தை தருக்கமயமாக்குவதின் திட்டத்தை அழித்து, ”வகைகளின் கோட்பாடு” மற்றும் ரசலின் பிந்தைய கண்டுபிடுப்புகள் தற்கால கணினி விஞ்ஞானம், மற்றும் தகவல் தொழில் நுட்பத்துறை போன்றவற்றின் அஸ்திவாரத்தை இட்டன.

ரசல் தருக்கவாதத்தை, அதாவது கணிதம் தருக்கமயம் ஆக்கமுடியும் என்ற கருத்தைக் கூறி, அவரின் முன்னாள் ஆசான் ஆல்பிரட் நார்த் ஒயிர்ஹெட் உடன் சேர்ந்து எழுதிய `கணித கோட்பாடுகள்` Principia Mathematica, என்ற நூல், எல்லா கணிதத்திற்குமான அடிக்கோள் முறையாக ஆயிற்று. 1910ல் வந்த நூலின் முதல் பகுதி, ரசலின் பெரும்பான்மை ஆக்கம் என கருதப்படுகிறது. ஏனைய நூல்களுக்கு மேலாக அது, கணித அல்லது குறியியல் தருக்கத்தை விசேட துறை ஆக்கியது. மேலும் நூலின் இரு பகுதிகள் பிரசுரிக்கப்பட்டன என்றாலும், ஆரம்ப திட்டமான ஜியோமிதியை பற்றிய நான்காம் பகுதி வெளீவரவில்லை, ரசல் தனது முதலாவது பதிப்பில் திருத்தம் பார்க்க முடியாமல் போனாலும், அவர் புதிய பிரச்சினைகளையும், வளர்ச்சிகளையும் பற்றி இரண்டாம் பிரசுரத்தின் முன்னுரையில் கூறியிருந்தார். மிக சிக்கலான மற்றும் நுணுக்கமான `கணித கோட்பாடு`களை முடித்தவுடன், ரசல் சோற்வுற்று தன் அறிவுத் திறன்கள் அதில் முழுமையாக பிரயோகப்படுத்தப்படவில்லை என நினைத்தார். அந்நூல், ஃபிரேகவின் முரண்பாடு மெய்மையை தவிர்த்தாலும், பின்னர் குர்டு கோடல், கணித கோட்பாடுகள் அல்லது எந்த முரணற்ற தொடக்கநிலை மீள்வரு இயற்கணிதமுறையும் (system of primitive recursive arithmetic), அந்த முறைக்குள்ளேயே செய்யப் படும் ஒவ்வொரு அறுதியுரையும் தீர்மானம் ஆக்க முடிபவை என முடிவு எடுக்க முடியாது, அதாவது எந்த அறுதியுரையோ அல்லது அதன் எதிர்மறையோ அந்த முறைக்குள் நிரூபிக்கலாம் என முடிவுகட்ட இயலாது என்று கூறியது. (கோடலின் முழுவிலா தேற்றம் Gödel's incompleteness theorem ). ரசலின் கணக்கு தருக்கத்தில் எழுதப்பட்ட முக்கிய கடைசி நூல் “கணித தத்துவத்திற்கு அறிமுகம்” என்பதாகும். அது அவர் முதலாம் உலகப் போர் எதிர்ப்பு நடவடிக்கைகளுக்காக சிறையில் இருந்த போது எழுதப்பட்டது. அந்நூலின் உள்ளடக்கம் பொதுவாக முந்தைய ஆக்கங்களின் விளக்கமும், அவற்றின் தத்துவ சிறப்புக்கள் பற்றியதுமாக இருந்தது.

ரசல் மொழியை தத்துவத்தின் நடுவில் வைத்தார்; அது லூட்விக் விட்கன்ஸ்டைன், கில்பர்ட் ரைல், ஜே.எல்.ஆஸ்டின், பி.எஃப்.ஸ்ட்ராசன் உட்பட மற்ற தத்துவவாதிகள் மீது பெரும் தாக்கத்தைக் கொடுத்தது. அவர்கள் தமது பணியில், ரசலின் செய்முறையையும், தருக்கத்தையும் உபயோகித்தனர். ரசலும்,ஜி.ஈ.மூரும் துல்லிய உரையை ஒழுக்கமாக வற்புறுத்தினர். மொழியின் தத்துவத்திற்கு ரசலின் இன்றியமையாத பங்களிப்பு ”நிலைப்பட்ட வருணனை கோட்பாடு” ( theory of definite descriptions,) ஆகும்.

விட்கன்ஸ்டைன், ரசலின் மாணவர், அவர் இறப்புக்குப் பின் பிரசுரிக்கப்பட்ட “தத்துவ ஆய்வுகள்” (Philosophical Investigations) என்ற நூலினால் மொழி தத்துவத்தில் புகழ் அடைந்தார். ஆனால் ரசல் விட்கன்ஸ்டைனின் பிற்காலத்திய ஆக்கங்கள் உசிதமானவை அல்ல என கருதினார். ஆனால் ரசல் அவர் மீது மிக உயர்ந்த அபிப்பிராயம் வைத்து, அவரது முற்காலத்திய ஆக்கங்கள் தொடர்பாக அவரை, ஆழ்ந்த மனம், அதீத ஆர்வம், அதி ஊக்கம், இலக்கணம் ஆகியவை கொண்டவர் என்றும், அவர் ஒரு மேதாவிக்கு மிகச் சிறந்த மரபான உதாரணம் என்றும் கூறினார். - .

தத்துவ பகுப்பாய்வின் பரபௌதீக அணுகுமுறையும், அவரது அனுபவவாத மைய தருக்கவாதத்தையும் தருக்க அணுவாதம் என்று ரசல் அழைத்ததார். தருக்க அணுவாதத்தை ”தருக்க அணுவாதம்” என்ற சில விரிவுரைகளில் முதலில் 1918ல் வெளியிட்டார். இவ்விரிவுரைகளில் ரசல், தன் கருத்தான, ஒரு அமைந்த மொழி, அது உலகை பிரதிபலித்து, நம் அறிவை அணுமட்ட அறுதியுரை மற்றும் அதன் உண்மைச்செயல் அளவிலேயே காண முடியும் என்பதை விவரித்தார். தருக்க அணுவாதம் தீவிர அனுபவவாதத்தின் (empiricism) ஒரு வகையாகும். ஏனெனில் ரசல் அப்படிப்பட்ட இலட்சிய மொழியில் ஒவ்வொரு பொருள் உள்ள அறுதியுரை, நமக்கு பிரத்யக்சமாக தெரிந்த பொருள்களின் நேரடித் தொடர்பாக சுட்டிக் காட்டும் சொற்களை வைத்திருக்க வேண்டும் அல்லது நமக்கு பிரத்யக்சமாக தெரியும் பொருள்களை சுட்டிக்காட்டும் சொற்களால் வரையறுக்கப்பட வேண்டும் என வாதிட்டார். ஆனால் சில தருக்க சொற்களான எல்லா, (ஆங்கில) த, (ஆங்கில) இஸ் போன்ற சொற்களுக்கு அமைப்பிலிருந்து விதிவிலக்கு அளித்தார். ஆனால் அச்சொற்களின் மீது நமது புரிதல் பற்றி அவர் திருப்தி அடையவில்லை. ரசலின் அணுவாதத்தின் மையக் கருத்து என்னவென்றால், உலகம் தருக்க ரீதியில் சுயமான சுதந்திரமான சங்கதிகளாலும், பன்மையான சங்கதிகளாலும் ஆனது. நமது அறிவு நேரடி அனுபவத்தின் தரவை நம்பியுள்ளது. ரசல் வாழக்கையின் பிற்காலத்தில் தருக்க அணுவாதத்தின் சில தன்மைகளை முக்கியமாக ஒரு அமைப்பில் ஐயம் கொள்ளத் தொடங்கினார்.

ரசலின் அறிவுக்கோட்பாடு பல மாற்றங்களை அடைந்தது. முதலில் அவர் நவ-ஹெகல்வாதத்தை கைவிட்டவுடன், வாழ்நாள் முழுவதும் தத்துவ நிஜத்துவவாதி ஆக இருந்தார், அதாவது நன் நேரடி அனுபவம் அறிவை சேர்த்துக் கொள்வதில் முக்கிய பங்கு வகிக்கிறது. அவரது சில கருத்துகள் தாக்கத்தை இழந்து விட்டாலும், அவர் சொன்ன அறிவு பெறும் முறையின் வேற்றுமைகள் தத்துவ உலகத்தில் செல்வாக்கு வைத்துள்ளன. அவையாவன பிரத்யக்சத்தின் அடிப்படை அறிவு, மற்றும் விவரண அடிப்படை அறிவு ஆகும். சில வேளைகளில் நாம், நமது இந்திரியங்களின் மூல தரவு, அதாவது நிற பார்வைகள், சப்தங்கள், இப்படிப்படவை மட்டுமே நமக்கு பிரத்யக்சமாகும்; ஆனால் மற்றவை எல்லாம் அதாவது, இந்த இந்திரிய தரவுகள் சுட்டிக்காட்டும் அல்லது அவற்றினால் காரணவழியாக அடையும் தூலப் பொருள்கள், அதாவது வருணனை வழி அறிவு நேரடியாகத் தெரிவதில்லை., என ரசல் நினைத்தார். இந்த வேற்றுமை பரந்த உபயோகத்தை பெற்று இருக்கிறது.

பிற்கால தத்துவத்தில், ரசல் ஒருவித ”சார்பற்ற ஒருபொருண்மை வாதம்” ( neutral monism, ) என்பதில் நம்பிக்கை கொள்ளத் தொடங்கினார் - அதாவது பொருள் உலகம், மற்றும் மன உலகம் இவற்றின் வித்தியாசங்கள் நியதியற்றவை, ஆனால் இரண்டையும் சார்பற்ற பண்பு ஆக மற்றலாம். இக்கருத்தை முதலில் அமெரிக்க தத்துவவாதி/மனோதத்துவவாதி வில்லியம் ஜேம்சும், அதன் முன்னால் ரசலால் மிகவும் பாராட்டப்பட்ட பருச் ஸ்பிநோசாவும் வெளியிட்டனர். ஜேம்சின் “தூய அனுபவம்” என்பதற்குப் பதிலாக, ரசல் நம் நோக்கங்களின் முதல் நிலைகளை `சம்பவங்கள்` என்றார் - அது அவருடைய பழைய ஆசான் ஒயிட்ஹெட்டின் "செய்முறை தத்துவம்” (process philosophy) கருத்தை ஒட்டி இருக்கிறது.

ரசல் தான் தன்னுடைய தத்துவ வழியைப் பற்றி திடநம்பிக்கை வைக்கிறார் , ஆனால் அவருடைய தத்துவ முடிவுகள் பற்றி அவ்வளவு திட நம்பிக்கை இல்லை எனவும் அறுதியிட்டார். ரசல் விஞ்ஞான முறையில் விசுவாசம் வைத்தாலும், விஞ்ஞானம்த்தினால் தற்காலிக பதில்களைத்தான் அடைய முடிகிறது. விஞ்ஞானத்தினால் பெரிய அங்கக ஒற்றுமைகளை கண்டுபிடிக்கும் முயற்சிகள் பயன் தராது எனவும் நம்பினார். அர்சலின் தத்துவத்திலும் அது உண்மை என்றார். விஞ்ஞானம், தத்துவம் இரண்டின் முடிவும், இலக்கும் உண்மையை புரிதல் ஆகும், முன்னுரைப்பது மட்டும் அல்ல என ரசல் கூறினார்.

விஞ்ஞானத்தின் தத்துவம் ஒரு விசேஷ துறையாவதற்கு ரசலின் பணி வித்திட்டது. விஞ்ஞானம் பற்றிய ரசலின் கருத்துகள் பெரும்பான்மையாக வெளியிடப்பட்டது அவரரல் 1914 ல் எழுதப்பட்ட “தத்துவத்தில் விஞ்ஞான முறையின் களமாக நம் புற உலகத்தின் அறிவு” என்ற நூலில்தான். மேலும் அந்நூல் தருக்க பாசிடிவிசவாதிகளை பெரிய அளவில் ஆட்டம் காட்டியது.

ரசல், பிரத்தியட்ச வழியில் தெரியும் நம் மூளையின் உள்குணம் தவிர, பௌதீக உலகத்தை, நுண்புல அமைப்பில்தான் தெரிந்து கொள்ள முடியும் என்றார். நோக்கமுடையவை, நோக்கமற்றவை இவற்றின் மிகச்சரியான ஒரே சமய ஏற்பாட்டை ஏற்றுக் கொண்டு, நோக்கங்களும் தூல உலகத்தில் நாம் நேராக அறியும் உள்குணத்தின் மீதான ஒரு பகுதி ஆகும் என்று ரசல் கூறினார்.

ரசல் ”அணுக்களின் அகரம்” The ABC of Atoms 1923 , ”சார்பியலின் அகரம்” The ABC of Relativity (1925), உள்ளிட்ட பல விஞ்ஞான நூல்களை எழுதினார்.

ரசல் நன்நெறி பற்றி அதிகளவு எழுதினாலும், அது தத்துவத்தின் ஒரு பகுதி எனவும், அதை பற்றி எழுதும் போது தான் ஒரு தத்துவவாதியாக இருந்து எழுதுவதாகவும் நம்பவில்லை. தன் முதல் வருடங்களில், ஜி.ஈ.மூரின் நெறியின் கோள்கள் Principia Ethica என்ற நூலினால் மிகவும் தாக்கத்திற்குள்ளானார். மூருடன் சேர்ந்து அவர், நெறி பற்றிய சங்கதிகள் புறவயமானவை, ஆனால் அவற்றை உள்ளுணைர்வு மூலமாகத்தான் தெரிந்து கொள்ள முடியும். அவை பொருள்களின் சாதாரண குணங்கள், ஆனால் பொருள்களுடன் சமமானதல்ல. அதனால் நெறியின் குணங்களை நெறியற்ற குணங்களால் பகுப்பாய்வு செய்ய முடியாது என நினைத்தார். நெறி பற்றிய சொற்கள் அகவய முக்கியத்துவங்களைப் பற்றி பேசுவதால், அவற்றை புறவய சங்கதிகளின் முறையில் நிரூபிக்க முடியாது என நம்பிய டேவிட் ஹியூம் உடன் ஒத்துக் கொண்டார், டேவிட் ஹியூம் அவருடைய தத்துவ நாயகனாக இருந்தார்.

ரசலின் மற்ற சித்தாந்தகளையும் சேர்த்து, அவை தருக்க பாசிடிவிசவாதிகளுக்கு தாக்கம் கொடுத்தன. அதனால் அவர்கள் உணர்சிவாதம் என்பதை ரசலுக்கு எதிராக முன்வைத்தனர். உணர்சிவாதத்தின் நெறி அறுதியுரைகள் அர்த்தமற்றவை, அல்லது நம் சாய்வுகளையும் விருப்பங்களையும் பற்றிப் பேசுபவையாகும். ஆனால் ரசல் நெறி அறுதியரைகளை அவ்வளவு குறுகியதாக பார்க்கவில்லை, ஏனெனில் அவருடைய நெறிக் கேள்விகள் அர்த்தமுள்ளது மட்டுமல்லாமல், எந்த சமுதாயத்திற்கும் முக்கியமானது என்றும் கருதினார். ரசல் பகுத்தறிவின் சான்றோன் எனக் கருதப்பட்டாலும், அவர் பகுத்தறிவு நன்நெறிகளுக்கு உட்பட்டு நடக்க வேண்டும் என ஹியூமுடன் சேர்ந்து நம்பினார்.

ரசல் மதம் என்பது மூடநம்பிக்கை என அறுதியிட்டார். சில நல்ல விளைவுகள் இருந்தாலும், மாெத்தத்தில் மதம் மனிதர்களுக்கு தீங்குதான் செய்கிறது. மதமும், மத நோக்கும் அறிவு வளர்ச்சியை தடுப்பவை. அச்சத்தையும், சுதந்திரமின்மையும் வளர்க்கிறது. அதனால் போர், துன்பங்கள், அடக்குமுறைகள் ஆகியவற்றிற்கு பொறுப்பாகிறது.

1949 ல் ”நான் நாத்திகனா இறை ஐயம் கொண்டவனா” என்ற உரையில்,

நான் “தத்துவ அளவில் அல்லது தத்துவ அவையினர் முன்னிலையில் பேசுவதானால், என்னை இறை ஐயம் கொண்டவன் என வருணிக்க வேண்டும். ஏனெனில் ஆணித்தரமாக கடவுள் இருக்கிறாரா, இல்லையா என்பதை உறுிப்படுத்துவதற்கு நிரூபணங்கள் இல்லை. அதே சமயம் சாதாரண மனிதனுக்கு என் எண்ணத்தை சொல்வதானால், என்னை நாத்திகன் என வருணிக்க வேண்டும்" என்று கூறினார். மேலும்,

” நான் மரணத்திற்க்கு பின் வாழ்க்கை இல்லை என்பதை உறுதியாக நம்பினாலும், இரு வருடங்கள் கழித்து (1896ல்), கடவுள் உண்டு என நம்பினேன் , ஏனெனில் “முதல் காரணி” வாதம் அழிக்க முடியாததாக தோன்றியது. 18ம் வயதில் கேம்ப்ரிட்ஜ் செல்லும் முன்பு, மில்லின் சுயசரிதையை படித்தேன். அதில் அவர் தந்தை `என்னை சிருட்டித்தவர் யார்` என்ற கேள்விக்கு பதில் இல்லை. ஏனெனில் அது `கடவுளை யார் சிருட்டித்தது` என்ற கேள்விக்கு அழைத்துச் செல்லும் எனச் சொல்வதாக படித்தேன். அதிலிருந்து “முதல் காரணி” வாதத்தை கைவிட்டு, நாத்திகனானேன்.
”பெர்ட்ரண்டு ரசல் - சுயசரிதை - ப 36“

மேலும்,

“தருக்கரீதியில் உலகம் 5 நிமிடம் முன்னால்தான் எல்லா இனங்களுடன் தோன்றிற்று, அதில் மக்களும் இல்லாததொரு பழையகாலத்தை “ஞாபகம்” வைத்துள்ளனர் என்று சொல்ல தடயம் ஒன்றும் இல்லை. தருக்க ரீதியில் பல காலங்களில் நடந்த சம்பவங்களுக்கு ஒரு தொடர்பும் இல்லை. இப்பொழுதோ, எதிர்காலத்திலோ நடக்கக் கூடியது அல்லது உலகம் 5 நிமிடம் முன்னாடிதான் ஆக்கப் பட்டது என்ற முன்கோளை, பொய் என நிரூபிக்க முடியாது” என்றும் கூறினார்.

பெர்ட்ரண்டு ரசல் - “மூளையின் பகுப்பாய்வு” 1921 ப 159-160.

பால்ய பருவத்தில் ரசல் நிரந்தர உண்மைகளுக்காக ஏங்கினார், அவருடைய புகழ்பெற்ற கட்டுரையான “சுதந்திர மனிதனின் துதி”, என்பதில் இயற்கைக்கு புறம்பான, அமானுஷ்ய நம்பிக்கைகளை வெறுத்தாலும், நான் வாழ்க்கையின் ஆழ்ந்த பொருளைப் பற்றி ஏக்கம் கொண்டுள்ளதாக ஒத்துக் கொண்டார்.

ரசலுடைய மதம் பற்றிய கருத்துகள் `நான் ஏன் கிருஸ்துவன் இல்லை` `மதம், இத்தியாதி ,பற்றிய இதர கட்டுரைகள்` என்ற இரு நூல்களில் காணப்படுகின்றன. ”நான் ஏன் கிருஸ்துவன் இல்லை” என்பது பற்றி 6 மார்ச் 1927 ல் பாட்டர்சீ நகர மாளிகையில், தேசீய மதசார்பற்ற சங்கத்தின் தெற்கு லண்டன் கிளையில் உரையாற்றினர், ஒரு வருடம் கழித்து அது துண்டுப்பிரசுரமாக வெளிவந்தது. அதில் கடவுள் நம்பிக்கையின் பல வாதங்களை அலசி, கிறிஸ்தவ இறையியல் பற்றியும் பேசுகிறார். அவருடைய முடிவு,

”மதம், முக்கியமாக அச்சத்தின் மேல் உண்டாக்கப்பட்டது என நினைக்கிறேன். அது ஒரு பகுதி நமக்கு தெரியாதவற்றைப் பற்றிய பீதி, மற்றொரு பகுதி நம் பக்கத்தில் ஒரு அண்ணன் இருந்து நம் துக்கங்களிலும் வாழ்க்கை கஷ்டகாலங்களிலும், சச்சரவுகளிலும் ஆதரவு கொடுப்பதாக ஒரு உணர்வு... ஒரு நல்ல உலகம், அறிவு, கருணை, திடமனம் இவற்றை வேண்டுகிறது. அது கடந்த காலத்தின் மீது பச்சாதாபமுள்ள புலம்பல்களையும், அறிவற்றவர்கள் சொன்ன வார்த்தைகளால் சிறைப்படுவதையும் வேண்டவில்லை” என்பதாகும்.

ரசல், குறிப்பாக ஆங்கிலம் பேசும் உலகத்தில் பெரும் தாக்கத்தை ஏற்படுத்தினார். ஃபிரேக, மூர், விட்கன்ஸ்டைன் போன்றோரின் செல்வாக்கு இருந்தாலும், ரசல் பகுப்பாய்வை தத்துவ தொழிலின் முக்கிய முறையாக்கினார். 20ம் நூற்றாண்டு பகுப்பாய்வு இயக்கங்கள் ஓரளவு ரசலுக்கு கடமைப்பட்டவையாக இருந்தன.

விட்கன்ஸ்டைனின் ரசல் மீதான தாக்கம், ரசலின் கணித உண்மைகள் நிரூபணத்திற்க்கு அப்பாற்பட்ட அறுதியுரைகள் என நம்பவைத்தது. 1901 ல் அவர் கூறிய முரண்மை மெய்மை, 30 வருடங்களுக்கு பின் நிலையாகக்கப்பட்ட குர்ட் கோடலின் முடிவெடுக்கமுடியாத தேற்றங்கள் போன்றவை ரசலை கணிதத்தின் மேல் அவருக்குள்ள ஐயமின்மையை குலைக்க வைத்தன. ஐரோப்பிய பல்கலை கழகங்களில் பரவிய இந்த ஐயம் ஒருகால் ரசலின் முக்கியமான தாக்கமாக இருக்கலாம். ரசலுக்கு விட்கன்ஸ்டைன் மீதுள்ள தாக்கத்தின் ஆதாரம், ரசல் பிரசுரிக்க உதவிய விட்கன்ஸ்டைனின் "தருக்க தத்துவ ஏடு" நூல் முழுவதும் பரவிக் கிடக்கிறது. அதைக்காெண்டு, விட்கன்ஸ்டைன் டாக்டர் பட்டம் பெற்று, கேம்ப்ரிட்ஜ் பலகலைகழகத்தில் ஆசிரியர் பதவியைப் பெற்றுக் கொள்ள ரசல் உதவினார் என்று கூறலாம். ரசலின் தாக்கம் மற்ற தத்துவவாதிகளான அல்பிரட் அயர், ருடால்ஃப் கார்நாப், அலோன்சோ சர்ச், டேவிட் கப்லன், சால் கிரிப்க, காரல் போப்பர், டபிள்யூ.வி.குவின், ஜான் சேரல் ஆகியோரின் மேல் வெளிப்படையாகக் காணப்படுகின்றது.

ரசல் பெரும் தொகையான எழுத்துகளை விட்டுச் சென்றார்.. குமரப் பருவத்தில் இருந்து, தினமும் சராசரி 3000 வார்த்தைகளை எழுதினார். அவைகளில் மிகச்சிறிய திருத்தங்களே இருந்தன. அவர் முதல் வரைவே மிகச்சிக்கலான, அதிநுட்பமான விஷயங்களிலும் கடைசி வரைவாக இருந்தது. அவரது பிரசுரிக்கப் படாத எழுத்துகள் ஒரு பொக்கிஷம். ஆய்வாளர்கள் அதிலிருந்து இன்னும் பல ஆழ்ந்த நுட்பங்களை கற்றுக் கொண்டு வருகிறார்கள்.

ரசல் எப்பொழுதும் முழு அமைதிவாதி அல்ல. அவர் குறிப்பிட்ட போர்களை நாகரீகத்தின் எதிரி, அதனால் நன்நெறி அற்றது என்று சொல்லி எதிர்த்தார். அதே சமயம் 1915 ல் அவர் எழுதிய கட்டுரையான "போரின் நன்நெறி இல், போர்களை நாகரீகத்தை முன்னேற்றுபவை என்று ஆதாரப்படுத்தினார். ரசலின் முதலாவது உலக யுத்த எதிர்ப்பு நடவடிக்கைகள், அவருக்கு அபராதம், சிறைவாசம், பிரித்தனுக்குள் பிரயாணத்தின் கட்டுப்பாடுகள், டிரினிடி காலேஜில் ஆசிரிய பதவி இழப்பு ஆகியவற்றை கொண்டு வந்தன. 6 மாதங்கள் சிறைவாசம் அனுபவித்த பின்பு விடுதலை கிடைத்தாலும், 1 வருடம் சிறை அதிகாரிகள் மேற்பார்வையில் இருந்தார்
. இரண்டாம் உலகப் போர் துவங்கும் வரை பிரித்தானிய அரசின் ஹிட்லரை சாந்தப்படுத்தும் கொள்கையை ஆதரித்தார், ஆனால் 1940 ன் போது, ஜனநாயகத்தை காப்பாற்றுவதற்கு ஹிட்லரை தோற்கடிக்க வேண்டும் என்றார்.

அணுகுண்டின் முதல் பிரயோகத்தில் இருந்து, அதை எப்பொழுதும் எதிர்த்தார். 1955 இல், ரசல் ரசல்-ஐன்ஸ்டைன் பிரகடனத்தை வெளியிட்டார். அது ஐன்ஸ்டைன், மற்றும் 9 அறிவு ஜீவிகளால் கையொப்பம் இடப்பட்டது. அது விஞ்ஞானம், உலக விவகாரங்கள் மீதான முதல் பக்வாஷ் மகாநாட்டை ஏற்படுத்தியது. 1958ல், ரசல் அணுகுண்டு கைவிடல் இயக்கத்தின் முதல் தலைவராக தேர்ந்தெடுக்கப்பட்டார். 2 வருடங்கள் கழித்து, ஒத்துழையாமையை அது ஆதரிக்கவில்லை என்பதால், அதிலிருந்து ராஜிநாமா செய்தார். செப்டம்பர் 1961ல், ஒரு வாரம் ஒத்துழையாமையை தூண்டியதால் சிறைக்கு அனுப்பப்பட்டார், பாதுகாப்பு அமைச்சகம் முன் அவர் `அணுஆயுதத்தை தடையிடு` என்ற ஆர்பாட்டம் செய்ததால் ஏற்பட்டாலும், அவரது வயது கருதி சிறையில் அடைக்கப்படவில்லை.

கியூபா எரிகணை நெருக்கடியின் போது, ரசல் அ.நா. ஜனாதிபதி ஜான் எஃப் கென்னடி, நிகிதா குருஸ்சாவ், ஐ.நா.வின் ஊதாண்ட், பிரித்தானிய பிரதமர் ஹரால்ட் மக்மில்லன் ஆகியோருக்கு தந்திகள் அனுப்பினார். கென்னெடியை அவர் பெரும் விமரிசனம் செய்து கென்னெடி ஹிட்லரைப் பார்க்கிலும் அபாயகரமானவர் என்றார். குருஸ்சாவ் ஒரு பெரும் மடலில் ரசலுக்குப் பதில் அளித்தார், அது சோவியத் நாட்டிலும் பிரசுரிக்கப் பட்டது.

மானுடத்திற்கு அணு ஆயுதங்களால் வரும் ஆபத்தை கண்டு கவலையுற்று, 1960ல், ஐன்ஸ்டைன், ராபர்ட் ஆப்பன்ஹைமர், ஜோசப் ரிட்பிளாட், மற்றும் இதர புகழ் பெற்ற விஞ்ஞானிகளுடன் சேர்ந்து, உலக கலை விஞ்ஞான அகாதமியை நிறுவினார்.

பெர்ட்ரண்ட் ரசல் அமைதி கட்டளை மற்றும் அதன் பிரசுரக் கையேடு ”ஸ்போக்ஸ்மேன் புக்ஸ்” 1963ல் ரசலின் உலக அமைதி, மனித உரிமை, சமூக நீதிப் பணிகளை முன்னேற்றிச் செல்ல தொடங்கியது. 1963 முதல் வியட்நாமில் அமெரிக்காவின் உள்ளீட்டை எதிர்க்கத் தொடங்கினார். 1966 இளவேனிற்காலத்தில், 'வியட்நாம் போர் குற்றங்கள்' என்பதை எழுதி முடித்தார். பிறகு பிரெஞ்சு தத்துவவாதி ஜான் பால் சார்த்தரேயுடன் ரசல் தீர்ப்பாயம் என்ற சர்வதேச போர் குற்ற தீர்ப்பாயத்தை அமைத்தார். மேலும் அமெரிக்க அரசாங்கத்தின் கென்னடி கொலை அறிக்கையை ”கொலை மேல் 16 கேள்விகள் 1964 ” என்ற கட்டுரை வழியாக கண்டித்தார்.

ரசல் முதலில் “கம்யூனிஸ்டு சோதனை” என்பதில் பெரும் நம்பிக்கை காட்டினார். ஆனால் 1920ல் உருசிய புரட்சியைப் பார்க்க சோவியத் யூனியன் சென்று விளாடிமீர் லெனினை சந்தித்த பின், அங்குள்ள அரசியல் முறையில் நம்பிக்கை இழந்து, திரும்பி வந்தபோது “போல்ஷவிசம், கோளும் செயல்முறையும்” என விமர்சன நூல் எழுதினார். அவர் “நான் இந்த சூழலில் மிகவும் சந்தோஷமற்றவனாக உள்ளேன். அதன் பயன்பாட்டுவாதம், அன்பு, அழகு வாழ்க்கை எழுச்சி இவற்றின் மீது ஆர்வமில்லாமை என்னை நசுக்குகிறது”. என்று கூறினார். அவர் லெனினை ஒரு மத வெறியர் என்ற கோணத்தில் பார்த்தார். 1922, 1923 பொது தேர்தல்களில் ரசல் தொழிலாளர் கட்சியின் சார்பாக போட்டியிட்டுத் தோற்றுப் போனார். அவர் ஸ்டாலினின் அரசை கடுமையாக கண்டித்தார், மார்க்சீயவாதத்தை `ஒரு சமயக் கோட்பாடு` என கருதினார்
ரசல் ஜனநாயகம், உலக அரசாங்கம் இவற்றிற்கு ஆதரவு கொடுத்து, `சோம்பேறிததனத்தின் புகழ்சி”, ”மனிதனுக்கு எதிர்காலம் உள்ளதா” போன்ற நூல்களில் சர்வதேச ஜனநாயக அரசாங்கத்தை நிறுவ வேண்டிய அவசியத்தை வலியுறுத்தினார்.

ரசல் , இளைஞனாக இருக்கும் போது லிபரல் கட்சியின் அங்கத்தினராக இருந்து, பெண் உரிமையைப் பற்றி பேசினார். 1910ல் வெளியிடப்பட்ட “பெண் உரிமை எதிர்ப்பு பீதிகள்” என்னும் பிரசார துண்டுப்பிரசுரத்தில், சில மனிதர்கள் பெண் உரிமையை எதிர்ப்பது ஏனெனில், பெண்களுக்கு தீங்கான வழிகள் செய்யும் சுதந்திரம் கட்டுப்பட்டு விடுமோ என்று அஞ்சுவதால் என்று ரசல் கூறினார். 1907 தேர்தலில் மக்களைவைக்கு பெண் உரிமை கட்சியின் சார்பாளராக விம்பிள்டன் தொகுதியில் நின்றார், ஆனால் தேர்தெடுக்கப் படவில்லை.

ரசல் 1929 ல் விக்டோரிய காலத்து மனப்பான்மைக்கு எதிராக எழுதிய "மணமும் நெறியும்" என்ற நூலில், கணவன் மனைவி உறவு இல்லாத ஆண், பெண் இருவருக்குள் பாலுறவு, அவர்கள் ஒருவரை ஒருவர் காதலித்தால் தப்பில்லை என்று கூறி, `சோதனை மணம்` அல்லது `சகா மணம்' என்று கல்யாணம் முனாலேயே இளம் பெண்களும் ஆண்களும் பால் உறவு கொண்டு மணம் புரியும் நிர்பந்தனையின்றி தங்கள் உறவை சீராக்கம் செய்யலாம் என்பதை ஆதரித்தார். அது அமெரிக்காவில் பெரும் எதிர்ப்பை உண்டாக்கியது. ரசல் மாணவர்களுக்கு பால் கல்வி, மேலும் கருத்தடை உபாயங்கள் கிடைப்பது போன்றவற்றிற்காக வழக்காடினார். மேலும் குழந்தை இல்லை என்றால் சுலப மணரத்தையும் ஆதரித்தார்.

ரசல் ஒருபால் சேர்க்கை சட்ட சீர்திருத்த சங்கத்தின் ஆதரவாளர். 1958ல் மற்ற அறிவுஜீவிகளுடன் டைமெஸ் பத்திரிகைக்கு அனுப்பப்பட்ட, ஒருபால் சேர்க்கை சட்ட மாற்ற கோரிக்கை விடப்பட்ட ஒரு கடிதத்தில் கையொப்பம் இட்டார். பிரித்தனில் 1967 ல் ஓரளவு அச்சட்டம் ஓருபால் சேர்க்கைக்கு சாதகமாக தளர்ந்தது.

இனம் பற்றிய ரசலின் கருத்துகள் ஒரு நிலையாக இருக்கவில்லை. 1951ல், இன சமத்துவம், பல்லின மணங்களை ஆதரித்தார். `மாறும் உலகுக்கு புதிய நம்பிக்கைகள்` என்ற நூலில், இனக்காழ்ப்பு என்ற அத்தியாயத்தில், “பல்லின சேர்க்கை உயிரியல் நோக்கில் தீங்கு என சொல்லப் படுகிறது. அதற்கு எவ்வித ஆதாரமும் இல்லை. மேலும், கறுப்பர்கள் வெள்ளையர்களை விட அறிவு குறைந்தவர் என்பதற்கும் ஆதாரம் இல்லை. ஆனால் அதை ஒரு வழியாக முடிவு செய்வதற்கு இரு இனங்களும் சம தளத்தில் வைக்கப்படல் வேண்டும் " என்று சொன்னர்:

அவர் முந்தைய எழுத்துகளில் பிறப்புக் கட்டுப்பாட்டு முறைகளை வற்புறுத்தினார். 16 நவம்பர் 1922 அன்று, பிறப்புக் கட்டுப்பாடு மற்றும் இன முன்னேற்ற சங்கத்தில் உரை ஆற்றுகையில், மேற்கத்திய கருத்தடை வழிமுறைகள் உலகம் முழுவதும் பரவுவதின் முக்கியத்துவத்தை அறுதியிட்டார். அது 1960 களின் உலக குடும்பக்கட்டுப்பாடின் முன்னோடியாக திகழ்ந்தது.

1932 இல், ரசல் இனமேம்பாட்டியல் எளிதாக பிறழ வாய்ப்பு உண்டு என அதை விமர்சித்தார். பிறகு “கறுப்பர்கள் வெள்ளையர்களுக்கு தாழ்ந்தவர்கள்” என்பது தேவையற்ற ஊகம் என்ற அதைக் கண்டித்தார் (`கல்வியும் சமூக முறையும்` அத்தியாயம் 3).

ரசல் தன் வரலாற்று நூலை மூன்று தொகுதிகளாக 1967,1968,1969 களில் வெளியிட்டார். உடல்நிலை தளர்ந்தாலும், இறுதி வரை தெளிவான மனத்துடனும், சிந்தனையுடனும் இருந்தார். 23 நவம்பர் 1969 அன்று த டைம்ஸ் செய்தித்தாளுக்கு செகோஸ்லாவாக்கியாவில் நடைபெற இருக்கும் போலிக் குற்றச்சாட்டு நீதிமன்ற வழக்குகள் மிகவும் கவலை தருபவையாக உள்ளன என எழுதினார். அதே மாதம், ஐக்கிய நாடுகள் பொதுச் செயளாளர் ஊ தாண்டுவுக்கு, அமெரிக்கா வியட்நாமில் செய்த சித்திரவதை, இன அழிப்பு பற்றி ஒரு சர்வதேச குற்ற விசாரணை மன்றம் ஏற்படுத்த வேண்டும் எனக் கேட்டுக் கொண்டார். அடுத்த மாதம், சோவியத் பிரதமர் அலெக்சி கோசிஜனிடம், எழுத்தாளர்கள் சங்கத்திலிருந்து அலெக்சாண்டர் சோல்ஷனிஸ்தனை வெளியேற்றுவதற்குக் கண்டனம் தெரிவித்தார். 31, ஜனவரி 1970 அன்று ரசல் இஸ்ரேலின் பாலஸ்தீனிய தரை ஆக்கிரமிப்பைக் கண்டித்து, இஸ்ரேல் ஆக்கிரமித்த பாலஸ்தீனிய நிலங்களில் இருந்து விலகி வரவேண்டும் என அறிக்கை வெளியிட்டார். அதுதான் ரசலின் வாழ்க்கையிலேயே இடம் பெற்ற கடைசி அரசியல் நடவடிக்கையாகும்.

ரசல் இன்ப்ளுவென்சா சுரத்தினால், வேல்சில் உள்ள தன் வீட்டில் 2ம் பிப்ரவரி, 1970ல், இறந்தார். அவரின் விருப்பப்படி அவர் உடல் மதச் சடங்குகள் எதுவும் இல்லாமல் தகனம் செய்யப்பட்டு, சாம்பல் வேல்ஸ் மலைகளின் மீது தெளிக்கப்பட்டது.

ரசல் வாழ்க்கை முழுவதும் பல பட்டங்களைப் பெற்றார்.


இது ரசலின் எழுத்துகளில் ஒரு பகுதி மட்டுமே. முதலில் பதிப்பித்த ஆண்டு வரிசையில் கொடுக்கப்பட்டுள்ளது

குறிப்பு: இது ஒரு எடுத்துக்காட்டு தான். ரசல் பல துண்டுப் பதிப்புகள், அறிமுகங்கள், சஞ்சிகை கட்டுரைகள், ஆசிரியருக்கு கடிதங்கள் போன்றவற்றை எழுதினார். அவர் எழுத்துகளைப் பல திரட்டுகளில் காணலாம், குறிப்பாக “பெர்ட்ரண்ட் ரசலின் எழுத்துகள் திரட்டு”, என்ற மக்மாஸ்டர் பல்கலைக் கழக ஆவணத்திரட்டு. இதுவரை பதிப்பிக்கப்படாத ரசலின் எழுத்துகளைக் கொண்டு 16 பகுதிகளை வெளியிட்டுள்ளது. இன்னும் பல பாகங்கள் வெளிவரும். மேலும் அவர்களிடம் ரசல் எழுதிய 30,000 கடிதங்கள் உள்ளன.



Writings available online

Audio

Other


</doc>
<doc id="285986" url="https://ta.wikipedia.org/wiki?curid=285986" title="தென்னிந்தியக் கலாச்சாரம்">
தென்னிந்தியக் கலாச்சாரம்

தென்னிந்தியக் கலாச்சாரம் அல்லது திராவிடக் கலாச்சாரம் அல்லது திராவிடப் பண்பாடு என்பது கருநாடகம், தமிழ்நாடு, ஆந்திரப் பிரதேசம், கேரளம் ஆகிய தென்னிந்தியா மாநிலங்கள் மற்றும் இலங்கையின் வட-கிழக்கு மாகாணங்களின் கலாச்சாரத்தைக் குறிப்பதாகும். தென்னிந்தியக் கலாச்சாரம் இந்தியக் கலாச்சாரத்தின் முக்கிய பகுதியாகவும், வேறுபட்ட வடிவத்தினைக் கொண்டதாகவும் காணப்படுகின்றது. தாய்மை மற்றும் உடலின் அழகைக் கொண்டாடுவதன் மூலமாக எல்லையற்ற அண்டத்தினைக் கொண்டாடுவதாக இக்கலாச்சாரம் இருக்கின்றது. இக்கலாச்சாரம் அதனுடைய நடனம், உடை, சிற்பம் ஊடான எடுத்துக்காட்டுகள் மூலம் நிரூபணமாகின்றது

தென்னிந்திய பெண்கள் பாரம்பரியமாக புடவையையும் (சேலை), ஆண்கள் சாரனும் (சாரம்) அணிவர். இது வெள்ளை வேட்டியாகவோ அல்லது வண்ணமான தனித்துவமான பற்றிக்கு அலங்கரிப்பிலான லுங்கியாகவோ இருக்கும்.

அரிசி முதன்மையான உணவு. கேரளா, கர்நாடகாவின் கடற்கறைப் பகுதிகள், மற்றும் தமிழ்நாட்டின் கன்னியாகுமரி மாவட்டம் போன்ற இடங்களில் தேங்காய் அதிக அளவு உணவில் சேர்த்துக்கொள்ளப்படுகிறது.

பரதநாட்டியம், கரகாட்டம், ஒயிலாட்டம், கதக்களி, குச்சுப்பிடி போன்றவை தென்னிந்தியாவின் புகழ்பெற்ற நடனங்கள்.
தஞ்சை பெரியக் கோவில், மாமல்லபுரம் சிற்பங்கள், பத்மநாபபுரம் அரண்மனை போன்றவை தென்னிந்தியர்களின் கட்டடக்கலைக்கு உதாரணங்கள்.
தமிழின் பழம்பெரும் காப்பியமான தொல்காப்பியம், தமிழின் ஐம்பெரும் காப்பியங்களான சிலப்பதிகாரம், மணிமேகலை,சீவக சிந்தாமணி வளையாபதி, குண்டலகேசி, மற்றும் உலக பொதுமறையாம் திருக்குறள் ஆகியவை தென்னிந்தியர்களின் கல்விப்புலமைக்கு உதாரணங்கள்.


</doc>
<doc id="285990" url="https://ta.wikipedia.org/wiki?curid=285990" title="கருங்கடல்">
கருங்கடல்

கருங்கடல் நாற்புறமும் நிலத்தால் சூழப்பட்டுள்ள ஒரு கடல் ஆகும். இது தென்கிழக்கு ஐரோப்பாவுக்கும், அனதோலியாவுக்கும் இடையில் அமைந்துள்ளது. இது மத்தியதரைக் கடலூடாக அத்திலாந்திக் பெருங்கடலுடன் தொடர்பு உடையது. இது பொஸ்போரஸ், மற்றும் மர்மாரா கடல் ஊடாக மத்தியதரைக் கடலுடனும், கேர்ச் நீரிணையூடாக அஸோவ் கடலுடனும் தொடுக்கப்பட்டுள்ளது.

கருங்கடல் 422,000 கிமீ பரப்பளவும், 2210 மீட்டர் அதிகூடிய ஆழமும் கொண்டது. பொஸ்போரஸ் ஊடாக கடல் நீர் உள்வரத்து ஆண்டுக்கு 200 கிமீ ஆகும். சுற்றுப்புறப் பகுதிகளிலிருந்து, சிறப்பாக, மத்திய மற்றும் மைய-கிழக்கு ஐரோப்பா பகுதிகளிலிருந்து, 320 கிமீ நன்னீர் கருங்கடலினுள் சேருகின்றது. இக் கடலுட் கலக்கும் முக்கியமான ஆறு தன்யூப் (Danube) ஆறு ஆகும்.

கருங்கடலைச் சூழவுள்ள நாடுகள், துருக்கி, பல்கேரியா, ருமேனியா, உக்ரைன், ரஷ்யா, ஜோர்ஜியா என்பனவாகும். கிரீமியன் தீவக்குறை ஒரு உக்ரைனியன் தன்னாட்சிக் குடியரசு ஆகும்.

இஸ்தான்புல், பர்காஸ், வர்னா, கொன்ஸ்தாண்டா, யால்ட்டா, ஒடெஸ்ஸா, செவாஸ்தாபோல், கேர்ச், நொவோரோஸ்ஸிஸ்க், சோச்சி, சுக்குமி, பொட்டி, பட்டுமி, டிராப்சன், சாம்சுன், ஸொன்குல்டாக் என்பன கருங்கடற் கரையிலுள்ள முக்கிய நகரங்களாகும்.

கருங்கடல் (அசோவ் கடல் சேர்க்காமல்) 436,400 சதுர கிமீ (168,500 சதுர மைல்) பரப்பளவு, 2,212 மீ (7,257 அடி) அதிகபட்ச ஆழம், மற்றும் 547.000 கிமீ 3 (131,000 மைல்). [ கொள்ளவு கொண்டுள்ளது. இது தெற்கில் போண்டிக் மலைகள் மற்றும் கிழக்கில் காகசஸ் மலைத்தொடரால் சூழப்பட்டு இருக்கிறது. இதன் நெடிய கிழக்கு - மேற்கு அளவு 1,175 கிமீ (730 மைல்) ஆகும்.

கடந்த காலத்தில், நீர் மட்டம் கணிசமாக வேறுபட்டுள்ளது. இதன் காரணமாக சுற்றியுள்ள பகுதிகள் சில நேரங்களில் நில இருந்துள்ளன . சில முக்கியமான நீர் மட்டங்களில், சுற்றியுள்ள நீர் நிலைகளுடன் தொடர்பு ஏற்ப்பட்டுள்ளது. இது போன்ற இணைப்புகளால் தான் கருங்கடல் உலக கடலுடன் இணைகிறது. இந்த நீரியல் இணைப்பு இல்லாத போது, கருங்கடல் உலக கடல் அமைப்புடன் தொடர்பில்லாத ஒரு ஏரியாக இருக்கிறது . தற்போது கருங்கடல் நீர் மட்டம் ஒப்பீட்டளவில் உயர்வாக உள்ளதால், மத்தியதரைக்கடல் பகுதியுடன் நீர் பரிமாற்றம் நடைபெற்று வருகிறது.

கருங்கடலைச்சுற்றி பல்வேறு நாடுகளைச் சேர்ந்த 11 நகரங்களில் மிக அதிக அளவிலான மக்கள் வசிக்கிறார்கள்.

தற்போதைய வழக்கமாக ஆங்கில பெயரான "Black Sea" க்கு நிகரான அர்த்தத்தை கொடுக்கும் பல பெயர்கள் கருங்கடல் எல்லைக்குட்பட்ட நாடுகளில் பயன்பாட்டில் உள்ளன.

இத்தகைய பெயர்கள் 12 வது மற்றும் 13 வது நூற்றாண்டிற்கு முன்னர் வரை புழக்கத்தில் காணமுடியவில்லை என்றாலும் இவை கனிசமாக பழமையானவை.
ஆயினும் கிரெக்க மொழியில் வேறு பொருள் படக்கூடிய பெயரில் கருங்கடலானது அழைக்கப்படுகிறது.

நிறங்களின் அடிப்படையில் பெயரிடப்பட்ட நான்கு கடல்களில் கருங்கடல் ஒன்றாகும். மற்றவை செங்கடல், வெள்ளை கடல் மற்றும் மஞ்சள் கடல் ஆகும்.

கருங்கடல் ஒரு குறு கடல் ஆகும். வளிமண்டலத்தில் இருந்து ஆக்சிஜனை பெறும் கடலின் மேல் அடுக்குகளுடன் ஆழமான கடல் நீர் கலப்பதில்லை. இதன் விளைவாக, 90% ஆழமான கருங்கடல் தொகுதியில் உயிரைத்தாங்கும் தண்ணீர் இல்லை.

கருங்கடல் உப்பு மற்றும் ஊட்டச்சத்து நிறைந்த கடல் சுற்றுச்சூழலில் வாழக்கூடிய உயிரினங்களை ஆதரிக்கிறது. அனைத்து கடல் உணவு வலைகளுக்குள் போல, கருங்கடல் இரு கசை உயிர்கள் உட்பட தான்வளரி பாசிகளை முதன்மை தயாரிப்பாளர்களாக கொண்டுள்ளது.



சர்வதேச போக்குவரத்து தொழிலாளர் கூட்டமைப்பின் 2013 ஆய்வின்படி, கருங்கடல் பகுதியில் குறைந்தது 30 வணிக துறைமுகங்கள் இருந்தன. (உக்ரைனில் 12 உட்பட).

1980 களில் இருந்து, சோவியத் ஒன்றியம் கடலின் மேற்கு பகுதியில் (உக்ரைன் கடற்கரை பக்கத்தில்) பெட்ரோலிய அகழ்வாராய்ச்சியை தொடங்கியது .

பனிப்போரின் முடிவை தொடர்ந்து, ஒரு சுற்றுலாதலமாக கருங்கடலின் புகழ் அதிகரித்துள்ளது. கருங்கடலின் சுற்றுலா இப்பகுதியின் வளர்ச்சி துறைகளில் ஒன்றாக மாறியது. 

ஸ்ட்ரெய்ட்ஸ் சர்வதேச மற்றும் இராணுவ பயன்பாடு [தொகு]
1936 மான்ட்ரியக்ஸ் மாநாடு கருங்கடல் மற்றும் மத்தியதர கடல்களின் சர்வதேச எல்லைக்கிடையே கப்பல்கள் சென்று வர அனுமதி வழங்குகிறது . எனினும் இந்த இரண்டு கடல்களையும் இணைக்கும் ஜலசந்தி தனி ஒரு நாட்டின் ( துருக்கி ) முழு கட்டுப்பாட்டில் உள்ளது. 1982 ஆம் ஆண்டு செய்யப்பட்ட திருத்தங்கள் துருக்கி அதன் விருப்பப்படி அந்த ஜலசந்தியை மூட அனுமதிக்கின்றன.



</doc>
<doc id="285992" url="https://ta.wikipedia.org/wiki?curid=285992" title="இலங்கையில் பௌத்தம்">
இலங்கையில் பௌத்தம்

இலங்கையின் மொத்த சனத்தொகையில் 70.2 சதவீதமானோர் தேரவாத பௌத்தத்தைப் பின்பற்றுகின்றனர். 2012 சனத்தொகைக் கணக்கெடுப்பின் படி 14,222,844 பேர் பௌத்த சமயத்தைப் பின்பற்றுகின்றனர்.

இலங்கையில் பாரம்பரிய பதிவுகள் (தீபவம்சம்) கி.மு. 4ம் நூற்றாண்டில் இலங்கைக்கு பௌத்தம் அசோக சக்கரவர்த்தியின் மகனாகிய மகிந்தவினால் தேவநம்பிய தீசன் ஆட்சிக்காலத்தில் அறிமுகப்படுத்தப்பட்டது எனக் கூறுகின்றன. அக்காலத்தில் அரச மரக்கிளையொன்று இலங்கைக்கு கொண்டுவரப்பட்டு முதலாவது துறவிகள் மடம் இலங்கை அரசன் உதவியுடன் அமைக்கப்பட்டது.




</doc>
<doc id="285993" url="https://ta.wikipedia.org/wiki?curid=285993" title="டம்பா புலிகள் காப்பகம்">
டம்பா புலிகள் காப்பகம்

டம்பா புலிகள் காப்பகம், இந்திய மாநிலமான மிசோரத்தில் உள்ளது. இது வங்காளதேச எல்லைக்கு அருகிலும், அய்சாலில் இருந்து 127 கி.மீ தொலைவில் உள்ளது. இது 550 சதுர கி.மீ பரப்பளவில் அமைந்துள்ளது. இந்திய அரசின் புலிகள் பாதுகாப்புத் திட்டத்தின் மூலம் இந்த காப்பகத்துக்கு நிதி வழங்கப்படுகிறது.

இங்கு சிறுத்தை, கடமா, மான், சோம்பேறிக் கரடி, பெரிய தேவாங்கு, செம்முகக் குரங்கு, இந்திய மலைப் பாம்பு, காட்டுப்பன்றி ஆகிய விலங்குகளும், பல்வேறு பறவையினங்களும் வாழ்கின்றன.




</doc>
<doc id="285996" url="https://ta.wikipedia.org/wiki?curid=285996" title="லெங்தெங் காட்டுயிர் காப்பகம்">
லெங்தெங் காட்டுயிர் காப்பகம்

லெங்தெங் காட்டுயிர் காப்பகம் இந்திய மாநிலமான மிசோரத்தில் சம்பாய் மாவட்டத்தில் உள்ளது. இங்கு அரிய வகை பறவைகள் வாழ்கின்றன. 1999ஆம் ஆண்டில் இந்த இடத்தை பாதுகாப்புக்கு உட்பட்ட இடமாகவும், 2001ஆம் ஆண்டில் காட்டு விலங்குகள் காப்பகமாகவும் இந்திய் அரசின் சுற்றுச்சூழல் மற்றும் வனங்கள் அமைச்சகம் அறிவித்தது.

இந்த காப்பகம் மியான்மர் உடனான இந்திய எல்லைக்கு அருகில், சம்பாய் மாவட்டத்தில் அமைந்துள்ளது. இது லம்சால் என்ற கிராமத்துக்கு அருகில் அமைந்துள்ளது. இங்கோபா என்ற நகரம் அருகிலுள்ளது. இந்த காப்பகம் 12000 ஹெக்டேர்கள் பரப்பளவில் அமைந்துள்ளது. இங்கு மலைக்குன்றுகளும் உள்ளன.

இங்கு புலி, சிறுத்தை, கடமான், மான், ஹுலக் கிப்பான், செம்முகக் குரங்கு. காட்டுப்பன்றி உள்ளிட்ட விலங்குகள் உள்ளன. இங்கு அரிய வகை பறவைகளும் வாழ்கின்றன.



</doc>
<doc id="286003" url="https://ta.wikipedia.org/wiki?curid=286003" title="முர்லன் தேசியப் பூங்கா">
முர்லன் தேசியப் பூங்கா

முர்லன் தேசியப் பூங்கா இந்திய மாநிலமான மிசோரத்தின் சம்பாய் மாவட்டத்தில் உள்ளது. இந்த பூங்கா கிட்டத்தட்ட 200 சதுர கி.மீ பரப்பளவில் அமைந்துள்ளது. இது அய்சாலில் இருந்து 245 கி.மீ தொலைவில் உள்ளது. இந்த பூங்காவின் தெற்கில் லெங்தெங் காட்டுயிர் காப்பகம் அமைந்துள்ளது குறிப்பிடத்தக்கது. இங்கு 25 வகையான பாலூட்டி இனங்களும், 150 வகையான பறவைகளும், 35 வகையான மருந்துச் செடிகளும், மூங்கில், ஆர்க்கிட் செடிகளும் உள்ளன.

இந்த இடம் 1991ஆம் ஆண்டில் தேசியப் பூங்காவாக அறிவிக்கப்பட்டது.

காட்டிற்குள் சூரிய ஒளி புக முடியாத காரணத்தினால், இந்த பகுதிக்கு திரும்பி வர முடியாத இடம் என்ற பெயர் உண்டு. இங்கு"கருவாலி மரம்", "சண்பகம்", ஆர்க்கிட் உள்ளிட்ட செடி வகைகள் உள்ளன.

இங்கு புலி, சிறுத்தை, கடமான், மான், அணில், கருங்கரடி, ஹுலக் கிப்பான், செம்முகக் குரங்கு, மலை மைனா உள்ளிட்ட பறவைகளும் விலங்குகளும் வாழ்கின்றன.


</doc>
<doc id="286007" url="https://ta.wikipedia.org/wiki?curid=286007" title="தமிழ்த் தொன்மவியல்">
தமிழ்த் தொன்மவியல்

தமிழ்த் தொன்மவியல் ("Tamil mythology") என்பது தமிழ் மக்களிடையே வழங்கிவரும் பழங்கதைகளையும் புனித விவரணைகளையும் குறிப்பதாகும். இத்தொன்மவியலின் பொருள் தமிழர் பண்பாடு, திராவிடர் பண்பாடு மற்றும் சிந்துசமவெளி நாகரிகம் ஆகியவற்றின் கூறுகளோடு இந்து சமயப் பார்வைகளையும் அம்சங்களையும் உள்ளடக்கியக் கலவையாக அமைந்துள்ளது.

சமசுகிருத இலக்கியத்தோடு தமிழ் இலக்கியமும் இந்துக் கலாச்சாரம் குறித்த முக்கியத் தகவல் மூலமாகக் கருதப்படுகிறது. இந்து மறைகளில் காணலாகும் அகத்தியர், இராவணன், பதஞ்சலி உள்ளிட்ட பல வரலாற்று நபர்களின் மூலாதாரமாகப் பழந்தமிழ்க் காப்பியங்கள் அமைகின்றன. முருகன், கொற்றவை போன்ற தெய்வங்களுக்கு பழந்தமிழ் இலக்கியங்களே தோற்றமூலமாக அமைந்துள்ளன. இத்தெய்வங்களே பின்னாளில் இந்து சமயத்தில் முறையே கார்த்திகேயனாகவும் காளியாகவும் உட்கொள்ளப்பட்டது. நடராஜர், மீனாட்சி, திருப்பதி, இராமேசுவரம் முதலியவற்றின் வரலாற்று மூலமாகவும் தமிழ் இலக்கியங்கள் அமைந்துள்ளன.

கார்த்திகேயன் என்றும் வழங்கப்படும் முருகன், போர்த் தெய்வமாகவும், வெற்றித் தெய்வமாகவும் வழங்கப்படும் இந்துக் கடவுளாகும். பெரும்பாலும்  தமிழ் தாக்கமுள்ள இடங்களில், குறிப்பாக தென்னிந்தியா, இலங்கை, மொரிசியசு, மலேசியா, சிங்கப்பூர், ரீயூனியன் தீவு போன்ற இடங்களில் முருகனை வணங்கி வழிபடும் வழக்கத்தைப் பரவலாகக் காணலாம். தமிழ்நாட்டில் அமைந்துள்ள அறுபடைவீட்டுத் தளங்களே இந்தியாவினுள் இடம்பெறும் முருகனின் மிக முக்கியமானக் கோவில்களாகும். யாழ்ப்பாணத்தில் இந்துக்களும் பௌத்தர்களும் புனிதத்தளமாகப் போற்றும் வரலாற்றுச் சிறப்பு வாய்ந்த நல்லூர் கந்தசுவாமி கோவிலும், தெற்கில் கதிர்காமர் கோவிலும் இலங்கையில் அமைந்த முருகனுக்கான புனிதத் தளங்களாகும். மலேசியத் தமிழின மக்கள் பத்து மலைக் குகை முருகனை வழிபடுகின்றனர். அங்கு தைப்பூசம் வெகு விமரிசையாகக் கொண்டாடப்படுகிறது.

கார்த்திகேயன் அக்கினி பகவானுக்கும் சுவாகா என்ற தேவகன்னிகைக்கும் பிறந்ததாக ஒரு கதை உண்டு. சுவாகா, பின்னர் சப்தரிசிகளின் ஏழு பத்தினிகளுள் அறுவராக உருமாற, அந்த ஆறு துணைவியரும் கார்த்திகைப் பெண்களானதாகவும் அக்கதை கூறுகிறது. மேலும் முருகன் மகிசாசுரனைக் கொல்லப் பிறந்ததாகவும் ஒரு கூற்று உண்டு. (மகிசன், துர்கையின் எதிரியாக பின்னாட்களில் உருவான தொன்மங்களில் சித்தரிக்கப்படுகிறான்). கார்த்திகேயனால் தனக்குத் தீங்கு நேரலாம் எனக் கருதி, இந்திரன் அவனைத் தாக்கினான். இந்திரனைச் சிவன் குறுக்கிட்டுத் தடுத்து, முருகனைத் தேவர் படையின் தளபதியாக்குகிறான். மேலும் இந்திரன் மகளான தேவசேனையையும் முருகன் மணக்கிறான். இதனால் முருகனை தேவசேனாபதி எனும் சிலேடை (தேவசேனாவின் பதி[கணவன்] / தேவ[தேவர்]-சேனை[படை]யின் பதி[தலைவன்]) பொருந்திய பெயரால் வழங்குவதாகவும் கதை அமைகிறது.

சாஸ்தா, அல்லது சாத்தன் என்றழைக்கப்படும் ஐயப்பன் இந்தியா முழுதும் வழிபடப்படும் ஒரு இந்து சமயத் தெய்வம் ஆகும். சிவனுக்கும் திருமாலுக்கும் (மோகினி, என்ற திருமாலின் ஒரே பெண் அவதாரத்தில்) பிறந்த தருமசாத்தனின் அவதாரமாக ஐயப்பனைக் கருதுவர். கழுத்தில் மணியணிந்து யோகாசனத்தில், அமர்ந்த நிலையிலேயே பெரும்பாலும் சித்தரிக்கப்படுவதால் மணிகண்டன் என்றும் ஐயப்பனை வழங்குவர். தமிழ்நாட்டில் பரவலாக வணங்கப்படும் காவல் தெய்வமான ஐயனாரோடு ஐயப்பனுக்கு நெருங்கிய வரலாற்றுத் தொடர்பு இருக்கலாம் என்று கருதப்படுகிறது. அரக்கக் குல அரசனும், தன் தமையனுமான மகிசாசுரனைத் தேவர்கள் வஞ்சித்துக் கொன்றதனால், அரக்கக்குல இளவரசியான மகிசி கோபமடைந்தாள். எந்த ஆடவன் கையிலும் தனக்குத் தோல்வியில்லை என்று வரம் பெற்றிருந்த மகிசனைத் தேவர்கள், துர்கையை அனுப்பி வதைத்தனர். இச்செயலுக்கு பழிதீர்க்கும் பொருட்டு மகிசி கடுந்தவம் புரிந்து, படைப்புக் கடவுளான பிரம்மனின் அருளைப் பெற்றாள். பிரம்மனிடம் சாகாவரத்தை வேண்டினாள். எனினும் பிரம்மன் அதனை மறுக்கவே, சிவன் திருமால் ஆகிய இரு ஆண்கடவுட்களுக்குப் பிறந்த மகனைத் தவிர வேறு எவராலும் தனக்கு சாவுயில்லை, என்று வேறு வரம் வேண்டிப் பெற்று, அண்டத்தை ஆளத்துவங்கினாள்.

இதனால் விளையும் பேரிடரிலிருந்து தங்களை விடுவிக்குமாறு தேவர்கள், சிவனையும் திருமாலையும் வேண்டினர். இதற்குத் தீர்வாக, திருமால், பாற்கடல் கடைந்து அமுதமெடுத்தபோது, அரக்கர்களை வசியம் செய்து அமுதத்தைத் தேவர்களுக்குப் பெற்றுத்தர மேற்கொண்ட பெண்ணுரு மோகினி அவதாரத்தை மீண்டும் கையாண்டு சிவனோடு இணைந்து, மகிசியை வதைக்கும் தெய்வீகப் பிள்ளையைப் பெற்றெடுத்தனர்.

இப்புணர்வில் தருமசாத்தன் பிறந்ததாகக் கருதப்படுகிறது. சிவன் திருமால் இருவரின் அம்சமாக, இருவரின் சத்தியையும் தருமச்சாத்தன் கொண்டிருப்பதாகக் கருதப்படுகிறது. இத்தருமச்சாத்தனின் அவதாரமாகவும், பாண்டிய அரச வம்சத்தை சேர்ந்ததாகவும் ஐயப்பனைக் கருதுவர். ஐயப்பன் தருமச்சாத்தனோடு பின்னர் கலந்திட்டதாகவும் கருதுவர். ஐயப்பன் பிறந்தவுட திருமால் அவனுக்கு மணி பொருந்திய கழுத்தணி வழங்கியதால் மணிகண்டன் என்றும் ஐயப்பனை அழைப்பர். பேரளப் புத்திரன், தரும சாஸ்தாவு என்றும் இத்தெய்வத்தை வழங்குவர்.

பெருமாள் என்றும் வழங்கப்படும் திருமால் தமிழ்நாடு வாழ் தமிழரிடையேயும் புலம்பெயர் தமிழரிடையேயும் அதிகப்படியாக அறியப்படும் இந்துக் கடவுளாகும். திருமால் தமிழரால் பெருமாள் என்று வழங்கப்படுகிறது.

தமிழ் சங்க இலக்கியங்களில் கரியவன் என்று பொருள்தரும் மாயோன் என்றழைக்கப்படும் திருமால், அண்டத்தைப் படைத்தல், காத்தல், அழித்தல் எனும் முத்தொழிலையும் ஆளும் பெருந்தெய்வமாகக் கூறப்படுகிறது.

திருமாலின் புகழினைப் பாடும், கடுவன் இளவெயினர் இயற்றி பரிபாடலில் மூன்றாவதாக அமையும் பாடலின் ஒரு பகுதி:
இப்பாடலில் குறிப்பிடப்படும் 'உட்பொருளும் நீ' என்ற சொற்கள் அண்டத்தின் அடிப்படை காரணமாகக் கருதப்படும் அந்தர்யாமியாகத் திகழும் திருமாலைப் புகழ்வதாக அமையும். இக்கருத்து வேதங்களில் முதலில் குறிக்கப்பெற்று, பின்னர் ஆழ்வார் பிரபந்தங்களிலும், வைணவ ஆச்சாரியார்களின் வர்ணனை வியாக்கியானங்களிலும் பெரிதும் போற்றி மரபாக்கப்பட்டது.

சிவபெருமான் தில்லைவனத்தில் அலைவதிலிருந்து சிதம்பரத்தின் கதை துவங்குகிறது. சிதம்பரத்தின் அருகிலுள்ள பிச்சாவரம் சதுப்பு நில அலையாத்திக் காடுகளில் தற்போது காணலாவது போன்ற தில்லை மரங்கள் நிறைந்ததாகத் தில்லைவனம் கருதப்படுகிறது. அந்தத் தில்லைவனத்தில் மாயமந்திரங்கள் கொண்டு இறைவனைக் கட்டுப்படுத்தலாமென நம்பிய முனிகள் ரிசிகளின் குழுக்கள் உறைந்திருந்தன. அவ்வனத்தில் சிவபெருமான் அழகொளிரும் பிட்சாடனர் கோலம் கொண்டு இரவல் பெற்று அலைந்து திரிந்ததாகவும், அவரது துணைவியாக மோகினி வடிவில் திருமாலும் உடன் திரிந்ததாகவும் கதை போகும். அங்கு வாழ்ந்திருந்த ரிசிப்பத்தினிகள், அழகொளித் திகழ வனத்தில் திரிந்த அந்த பிச்சன்பால் வயப்பட்டு மோகம் கொண்டனர். இதனால் கோபமுற்ற முனிவர்கள் மந்திரங்கள் ஓதி "நாகங்களைப்" பிச்சாடன்மீது ஏவினர். அந்த நாகங்களை அள்ளி சிவபெருமான் தன் சடாமுடியிலும், கழுத்திலும், இடையிலும் அணியாக அணிந்தார். மேலும் கோபமுற்ற ரிசிகள் புலியை ஏவ அதன் தோலை உரித்துப் பாயாகவும் இடைக் கச்சாகவும் அணிய மேலுமோர் யானையை ஏவினர். அதனையும் வதைத்து அதன் தோலையும் உரித்தார்.

இதன்பின் ரிசிகள் தம் மொத்த வலிமையையும் திரட்டி முயலகன் என்ற சூரனைத் தூண்டி ஏவ, சிவபெருமான் குறுநகை புரிந்து அவனை மிதித்து ஏறி ஆனந்தத் தாண்டவம் புரிந்து தன் உண்மை வடிவத்தைக் காட்டினார். இதனைக் கண்ட ரிசிகள் சிவனின் உண்மைக் கோலத்தையும் வலிமையையும் கண்டு மாயமந்திரங்களுக்கு அப்பாற்பட்டவன் சிவபெருமான் என்றுணர்ந்து சரணடைந்தனர். இவ்வாறாகக் கதை போக்கு அமையும்

ஒருபோது, யாருக்கும் எந்தத் தீங்குமிழைக்காத சூரனொருவனை இந்திரன் வதைத்துவிட, சாபத்துக்குள்ளாகிறான். இப்பாவத்திலிருந்து விடுபடும் வழி தேடி அலைந்து இறுதியில் ஓர் காட்டில் தென்பட்டசிவலிங்கத்தின் அருளால் சாப விடுதலை பெற்று, அங்குக் கோவில் அமைக்கிறான்.

அதே காலகட்டத்தில் தென்னகத்தில் மலையதுவச பாண்டியன் என்ற பாண்டிய மன்னன் இந்திரன் கோவிலமைத்த அத்தளத்து அருகிலுள்ள மனவூர் என்ற சிறு நகரத்தை ஆண்டுவந்தான். இவன் குலசேகரப் பாண்டியனின் மகனாவான். அவன் இச்சிவலிங்கம் குறித்துக் கேள்விப்பட்டு, கதம்பவனம் என்ற கானகத்தில் அதற்கொரு பெருங்கோவில் எழுப்ப முடிவு செய்தான். இச்சிற்றரசையே வளர்த்து புகழ் பெற்ற மதுரை அரசாக ஆக்கினான்.

எனினும் அம்மன்னனுக்கு மக்கட்பேறில்லாததால், சிவபெருமானிடம் அரசுக்கொரு வாரிசினை வேண்டினர். மன்னனது வேண்டுதலுக்கு இறங்கி, சிவபெருமான் அவனுக்குப் பார்வதியின் அம்சமான ஒரு "அயோனிஜ" (கருவறையில்லாமல் பிறந்த) குழந்தையை வரமாக வழங்கியதாகக் கதை அமைகிறது. அக்குழந்தையே பாண்டிய மாமன்னன் மலையத்துவஜன் மற்றும் காஞ்சனமாலை தம்பதியரின் மகளாக வளர்ந்து சிவபெருமானின் உருவமான சுந்தரேசுவரரின் மனைவியாக ஆன மீனாட்சி அம்மை ஆவார். இவர் "தடாதகை பிராட்டி" எனவும் அறியப்படுகிறார். இவர் மிகுந்த வீரம் கொண்டவராகவும், தந்தையின் இறப்பிற்குப் பிறகு பாண்டிய நாட்டிலிருந்து படைதிரட்டிச் சென்று கையிலையை வென்றதாகவும் திருவிளையாடல் புராணம் கூறுகிறது. கையிலையில் சிவபெருமானை கண்டு வெட்கம் கொண்டு பெண் நிலையை அடைந்ததால் சிவபெருமானையே சுந்தரேசுவரராக திருமணம் செய்து கொண்டதாகவும் கூறப்பட்டுள்ளது. மீனாட்சி மும்முலை கொண்டிருந்ததாகவும், கையிலையில் சிவனைக் கண்டபோது மூன்றாவது முலை மறைந்ததாகவும் கூறப்படுகிறது.

மீன் போன்ற கண்ணுடையாள் எனும் பொருள்படுமாறு "மீன்" (தமிழ்), "அட்சி/அட்சயம்" (கண் - சமசுகிருதம்) என்ற இரு பதங்களின் கூட்டுச் சொல்லான "மீனாட்சி" என்று பொதுவாகவும், தனித்தமிழில் "அங்கயற்கண்ணி" ("அம்"- அழகிய + "கயல்" - மீன் + ["போன்ற" என்ற உவம உருபு தொக்கியுள்ளது] + "கண்ணி" - கண்ணுடையாள்) என்றும் வழங்கப்படுகிறாள்.

கண்ணகி தமிழின் ஐம்பெருங்காப்பியங்களுள் ஒன்றான சிலப்பதிகாரக் கதையின்(கி.மு. 100-300) தலைவியாவாள், ஒரு பழம்பெரும் தமிழச்சி. கண்ணகி, தன் கணவனான கோவலனுக்குத் தவறுதலாக மரண தண்டனை விதித்துக் கொன்ற மதுரையை ஆண்ட சங்க காலப் பாண்டியன் நெடுஞ்செழியனைப் பழிதீர்த்து மதுரையையும் எரித்ததாக சிலப்பதிகாரக் கதை அமையும்.

கொடுங்கல்லூர் பகவதி கோவில் கண்ணகியின் தியாகத்தின் நினைவாக அமைக்கப்பட்டதாகக் கூறப்படுகிறது. விஷ்ணுவின் ஆறாவது அவதாரமான பரசுராம முனி மக்களின் நல்வாழ்விற்காக இக்கோவிலை அமைத்ததாகக் கூறப்படுகிறது. இக்கோவில் பல நூற்றாண்டுகளுக்கு முன்னதாகவே நகரின் நடுவில் ஏதோ ஒரு சிறப்பான காரணத்திற்காக அமைக்கப்பட்டதாக பழங்கதைகள் கூறுகின்றன.

ஒரு கதையின்படி பரசுராமர் கேரளத்தைப் படைத்தவுடன் அவரைத் தாருகன் என்ற அரக்கன் இடர் செய்தான். இவ்வரக்கனைக் கொல்ல சிவனிடம் பரசுராமன் வேண்ட, சிவனோ பராசக்தியின் அம்சமாகத் திகழும் பகவதிக்குக் கோவில் எழுப்புமாறு அறிவுறுத்தினார். இக்கதையின்படி, பத்ரகாளியே அரக்கன் தாருகனைக் கொன்றாள்.

சித்தர்கள் என்பார் முக்தி பெறும் பொருட்டு நூதன முறையிலான ஆன்மீகப் பயிற்சிகளைக் கையாண்ட இந்தியத் துறவிகள், தமிழகத்தில் இவர்கள் பெரும்பாலும் சைவ சமயத்தைச் சேர்ந்தவர்களாவர்.

அபிதான சிந்தாமணி கூறும் ஒன்பது சித்தர்கள் பின்வருமாறு:
தமிழ் சித்தர் மரபில் மொத்தம் பதினெட்டு சித்தர்கள் குறிப்பிடப்பட்டுள்ளது.

குமரிக்கண்டம் (30,000 கி.மு. முதல் 16,000 கி.மு) என்பது சங்க இலக்கியம் போன்ற பழந்தமிழ் இலக்கியங்களில் குறிப்பிடப்படும் கடலுள் மூழ்கித் தொலைந்ததாகக் கருதப்படும் நிலப்பரப்பின் பெயராகும். இந்நிலப்பரப்பு இந்தியப் பெருங்கடலில், இந்தியாவின் தென்கோடி முனையான தற்போதைய கன்னியாகுமரி மாவட்டத்திற்கும் தெற்காக அமைந்திருந்ததாகக் கருதப்படுகிறது.
சங்க இலக்கியங்களில் குமரிக்கண்டம் பற்றிய குறிப்புகள் பரவலாகக் காணப்படுகின்றன. கலித்தொகையின் 104-ஆவது பாடல், கடல் கொண்ட நிலங்களுக்கு ஈடு செய்ய பாண்டிய மன்னர்கள் புதுப்புது நிலங்களைக் கைப்பற்றியதாக அமைகிறது. தற்போது கடலுள் மூழ்கிப்போனதாகக் கருதப்படும் நிலத்தில் பஃறுளியாறு மற்றும் குமரியாறு எனும் ஆறுகள் ஓடியதாகக் குறிக்கப்பட்டுள்ளது. கி.பி முதல் சில நூற்றாண்டுகளில் படைக்கப்பட்ட, ஐம்பெருங்காப்பியங்களுள் ஒன்றான சிலப்பதிகாரத்தில் அமைந்த "மதுரைக்காண்டத்தின்" ஒரு பாடலில் "பஃறுளியாற்றுடன் பன்மலையடுக்கத்துக் குமரிக்கோடும் கொடுங்கடல் கொள்ள" என்று பாண்டிய மன்னனின் நிலத்தில் கடல்கோல் நிகழ்ந்திருந்ததாகக் குறிப்பிடப்படுகிறது. பன்னிரண்டாம் நூற்றாண்டைச் சேர்ந்த சிலப்பதிகார உரையாசிரியரான அடியார்க்கு நல்லார் இக்குறிப்பினை விளக்குகையில், முன்னொரு காலத்தில் தற்போதைய கன்னியாகுமரிக்கும் தெற்கில் 700 "காவதம்" தொலைவிற்கு நிலப்பரப்பு இருந்ததாகவும், அதன் வடக்கில் பஃறுளி ஆறும், தெற்கில் குமரியாறும் இருந்ததாகவும் கூறுகிறார். காவதம் என்பது இன்றைய அளவில் எவ்வளவு தூரம் என்று தெரியாததால் அவர் குறிப்பிட்ட நிலப்பரப்பின் தொலைவு -இல் இருந்து -இற்குள் இருக்கலாம் என்று பலவாறாகக் கருதப்படுகிறது. மேலும் அந்நிலத்தின் மொத்த பரப்பளவு 6-7 ஆயிரம் சதுர மைல்களாக இருக்கலாம் என்று சிலரும், சில கிராமங்களை மட்டும் உள்ளடக்கிய சிறு நிலப்பரப்பாக இருக்கலாம் என்று மற்றும் சிலரும் கருதுகின்றனர்.

இந்நிலப்பரப்பு "ஏழுதெங்கை நாடு", "ஏழுமதுரை நாடு", "ஏழுமுன்பாலை நாடு", "ஏழுபின்பாலை நாடு", "ஏழுகுன்று நாடு", "ஏழுகுணக்கரை நாடு", "ஏழுகுறும்பனை நாடு" என மொத்தம் 49 நாடுகளாகப் பகுக்கப்பட்டிருந்ததாகக் குறிப்பிடுகிறார். "குமரிக்கொல்லம்" என்றழைக்கப்படும் மலைநாட்டிலிருந்து துவங்கிய இந்நிலப்பரப்பு அனைத்தும் காடுகளோடும் குடிகளோடும் கடலுள் மூழ்கியதாகக் கூறுகிறார். இன்றைய கொல்லம் மற்றும் கன்னியாகுமரி மாவட்டங்கள் அந்நிலப்பரப்பின் மூழ்காது எஞ்சிய சிறுபகுதிகளாகக் கருதப்படுகிறது.



</doc>
<doc id="286016" url="https://ta.wikipedia.org/wiki?curid=286016" title="பாங்புய் தேசியப் பூங்கா">
பாங்புய் தேசியப் பூங்கா

பாங்புய் தேசியப் பூங்கா இந்திய மாநிலமான மிசோரத்தின் லாங்தலாய் மாவட்டத்தில் அமைந்துள்ளது. இது மாநிலத் தலைநகரான அய்சால் நகரத்தில் இருந்து 300 கி.மீ தொலைவில் உள்ளது. இந்த பூங்கா மியான்மர் எல்லைக்கு அருகில் உள்ளது. இங்கு பாங்புய் என்ற உயரமான மலைச் சிகரம் உள்ளது. மலையும், அருகில் உள்ள காடும் பூங்காவின் நிர்வாக எல்லைக்குள் உள்ளன.

இங்கு தேன்சிட்டு, மலையாடு, பெரிய தேவாங்கு, புலி, சிறுத்தை, சிறுத்தைப் பூனை, கருங்கரடி உள்ளிட்ட விலங்குகளும் பறவையினங்களும் வாழ்கின்றன. கரும்பருந்து, அண்டங்காக்கை உள்ளிட்ட அரிய வகை பறவைகளும் காணப்படுகின்றன. இங்கு"படைச்சிறுத்தை"யையும் காண முடியும். இங்கு ஆர்க்கிட், மூங்கில் உள்ளிட்டவற்றையும் காணலாம்.

நவம்பர் முதல் வாரத்தில் இருந்து ஏப்ரல் இறுதி வரை தேசியப் பூங்காவுக்கு பார்வையாளர்கள் வந்து செல்ல அனுமதி உண்டு. இறுதியாக எடுக்கப்பட்ட கணக்கெடுப்பின்படி, 52 வெளிநாட்டுப் பயணிகள் உட்பட 569 பார்வையாளர்கள் வந்து சென்றனர்.




</doc>
<doc id="286018" url="https://ta.wikipedia.org/wiki?curid=286018" title="பிளஃப் தீவு (அந்தமான்)">
பிளஃப் தீவு (அந்தமான்)

பிளஃப் தீவு "(Bluff Island)" என்பது அந்தமான் தீவில் உள்ள ஒரு சிறிய தீவாகும். 500-600 மீ அகலம் கொண்ட குறுகிய கால்வாய்கள் இத்தீவை மேற்கில் சிபைக் தீவிலிருந்தும், தெற்கில் தெற்கு அந்தமானிலிருந்தும் பிரிக்கின்றன. இத்தீவின் பரப்பளவு 1.14 கி.மீ ஆகும். இத்தீவு இந்தியாவின் ஒன்றியப் பிரதேசமான அந்தமான் நிக்கோபார் தீவுகளின் ஒரு பகுதியாக உள்ளது.

1949 ஆம் ஆண்டில் எஞ்சியிருந்த அந்தமான் தீவுக்கூட்டத்தின் சில பழங்குடிமக்களை நோய்கள் மற்றும் பிற அச்சுறுத்தல்களில் இருந்து பாதுகாக்க இத்தீவுக்கு இடம் மாற்றப்பட்டனர். 1961 ஆம் ஆண்டில் அவர்கள் எண்ணிக்கையானது 19 நபர்கள் என்ற மிகக்குறைவான அளவை எட்டியிருந்தது. 1969 ஆம் ஆண்டில் அவர்களை பிளஃப் தீவைவிட சற்றுப் பெரிய சிட்ரெய்ட் தீவுக்கு மீண்டும் இடம் மாற்றினர். 1987 ஆம் ஆண்டில் பிளஃப் தீவு ஒர் இயற்கைப் பாதுகாப்பகமாக மாறியது.


</doc>
<doc id="286026" url="https://ta.wikipedia.org/wiki?curid=286026" title="பாம்பூபிளாட்">
பாம்பூபிளாட்

பாம்பூபிளாட் "(Bombooflat)" என்பது இந்தியாவின் ஆட்சிப் பகுதிக்கு உட்பட்ட அந்தமான் நிக்கோபார் தீவுகள் ஒன்றியப் பிரதேசத்தில் உள்ள அந்தமான் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும்.

2001 ஆம் ஆண்டின் இந்திய மக்கள் தொகைக் கணக்கெடுப்பில் உள்ளபடி இவ்வூரின் மக்கள் தொகை 6790 ஆகும். இம்மக்கள் தொகையில் 53 சதவீதம் மக்கள் ஆண்கள் மற்றும் 47 சதவீதம் மக்கள் பெண்களாவர். இவ்வூரின் கல்வியறிவு 72 சதவீதம் ஆகும். இந்த அளவு தேசிய கல்வியறிவு அளவை விட அதிகமாகும். தேசிய கல்வியறிவு சதவீதம் அப்பொழுது 59.5 சதவீதமாக இருந்தது. பாம்பூபிளாட் ஊரில் வாழ்ந்த மக்களில் ஆண்கள் 77 சதவீதத்தினரும் பெண்கள் 67 சதவீதத்தினரும் கல்வியறிவு பெற்றவர்களாக இருந்தனர். 12 சதவீதத்தினர் 6 வயதுக்குக் குறைவான சிறுவர்களாக இருந்தனர்.



</doc>
<doc id="286028" url="https://ta.wikipedia.org/wiki?curid=286028" title="புரா">
புரா

புரா (Phura) என்னும் பேரூர், இந்திய மாநிலமான மிசோரத்தில் சாய்ஹா மாவட்டத்தில் அமைந்துள்ளது. இது பாலாக் சட்டமன்றத் தொகுதிக்கும், மிசோரம் மக்களவைத் தொகுதிக்கும் உட்பட்டது..

இங்கிருந்து 15 கி.மீ தொலைவில் மிசோரத்தின் பெரிய ஏரியான பாலாக் தில் அமைந்துள்ளது.



</doc>
<doc id="286031" url="https://ta.wikipedia.org/wiki?curid=286031" title="சாய்ஹா">
சாய்ஹா

சாய்ஹா, இந்திய மாநிலமான மிசோரத்தின் சாய்ஹா மாவட்டத்தில் உள்ளது. இது மாரா தன்னாட்சி மாவட்டக் குழுவின் தலைநகரமாகும்.

இந்த நகரம் சாய்ஹா சட்டமன்றத் தொகுதிக்கும், மிசோரம் மக்களவைத் தொகுதிக்கும் உட்பட்டது.

2001ஆம் ஆண்டு கணக்கெடுப்பின்படி, இங்கு 19,731 மக்கள் வாழ்கின்றனர். இவர்களில் 79% மக்கள் கல்வியறிவு பெற்றுள்ளனர். மிசோரத்தின் 2008ஆம் ஆண்டு கணக்கெடுப்பில், இங்கு 29,275 மக்கள் வசிக்கின்றனர்.

இங்கிருந்து 37 கி.மீ தொலைவில் உள்ள அய்சால் நகரத்தை தேசிய நெடுஞ்சாலை வழியாக சென்றடையலாம்.



</doc>
<doc id="286036" url="https://ta.wikipedia.org/wiki?curid=286036" title="பிசுக்கோவ் மாகாணம்">
பிசுக்கோவ் மாகாணம்

பிசுக்கோவ் மாகாணம் ("Pskov Oblast", , பிசுக்கோவ் ஓப்லாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். மக்கள்தொகையாக 1,386,186 பேரைக்கொண்ட இதன் அலுவல்முறை ஆட்சி மையம் பிசுக்கோவ் நகரம் ஆகும்.

பிசுக்கோவ் மாகாணத்திற்கு உருசிய கூட்டாட்சிக்குள் வடக்கில் லெனின்கிராடு ஓப்லசுது, கிழக்கில் நொவ்கோரோட் ஒப்லாஸ்து, தென்கிழக்கில் துவேர் ஓப்லஸ்து மற்றும் சுமலியேன்ஸ்க் ஓப்லஸ்துக்களும், தெற்கில் பெலாரஸ் நாட்டின் விதெப்ஸ்க் ஓப்லஸ்து, மேற்கில் லாட்வியா, மேற்கு மற்றும் வடமேற்கில் எஸ்டோனியா ஆகியவையும் எல்லைகளாக உள்ளன.

பிராந்தித்தின் மக்கள் தொகை: 

2012 முக்கிய புள்ளிவிவரங்கள்
மொத்தக் கருத்தரிப்பு விகிதம்:

இனக்குழுக்கள்

2010 ஆம் ஆண்டு கணக்கெடுப்பின் படி பிராந்தியத்தில் கீழ்கண்டவாறு இனக்கலவை இருந்தது:


2012 ஆண்டின் அலுவல்முறைக் கணக்கெடுப்புப்படி, இந்த ஓப்லஸ்தின் மக்கள் தொகையில் 49.6% பேர் உருசிய மரபுவழித் திருச்சபை கிருத்தவர்கள், 5% பேர் திருச்சபை இணைப்பில்லாத பொதுவான கிருத்தவர்கள், 2% கிழக்கு மரபுவழி திருச்சபை கிருத்தவர்கள், 1% ஸ்லாவிய நாட்டுப்புற மத நம்பிக்கையாளர்கள், 1% பழைய நம்பிக்கையாளர்கள், 17% மதநாட்டம் அற்ற ஆன்மீகர்கள். 19% நாத்திகர்கள், 6.4% மற்ற மதங்களைச் சேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.

2009 ஆண்டில் மின்னணுத்தொழில் மற்றும் உணவுத்துறைத் தொழில் நிறுவனங்கள் சேர்ந்து ஓப்லஸ்துத் தொழில்துறை உற்பத்தியில் 50% நிறைவுசெய்துள்ளன. பிராந்தியத்தில் பிஸ்கோவ் மற்றும் வெலிக்கிய லுகி ஆகிய இரு நகரங்களில் தொழில்துறை நிறுவனங்கள் செறிவுடன் உள்ளன.

இந்த ஓப்லஸ்தின் வேளாண்சார்ந்த முதன்மைத்தொழில்கள் பால்பண்னை, இறைச்சி உற்பத்தி போன்ற கால்நடை மந்தைத்தொழில்களாகும்.


</doc>
<doc id="286038" url="https://ta.wikipedia.org/wiki?curid=286038" title="சலாத்திகா">
சலாத்திகா

சலாத்திகா (Salatiga) என்பது மத்திய சாவகம், இந்தோனேசியாவில் அமைந்துள்ள ஒரு நகரமாகும். இது செமாராங் மற்றும் சுரகார்த்தாவிற்கு இடையில் அமைந்துள்ளது. மேர்பாபு மற்றும் டேலோமொயோ மலைகளின் அடிவாரத்தில் இது அமைந்துள்ளது.


</doc>
<doc id="286044" url="https://ta.wikipedia.org/wiki?curid=286044" title="டார்லன்">
டார்லன்

டார்லன் இந்திய மாநிலமான மிசோரத்தின் அய்சால் மாவட்டத்தில் உள்ள நகரம்.

இது மிசோரம் மக்களவைத் தொகுதிக்கு உட்பட்டது.


</doc>
<doc id="286046" url="https://ta.wikipedia.org/wiki?curid=286046" title="திருமங்கலம் ஊராட்சி ஒன்றியம்">
திருமங்கலம் ஊராட்சி ஒன்றியம்

திருமங்கலம் ஊராட்சி ஒன்றியம் (TIRUMANGALAM PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இவ்வூராட்சி ஒன்றியம் முப்பத்தி எட்டு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் திருமங்கலத்தில் இயங்குகிறது.

2011 ஆம் ஆண்டு இந்திய மக்கள் தொகை கணக்கெடுப்பின்படி, இந்த ஊராட்சி ஒன்றியத்தின் மொத்த மக்கள் தொகை 1,05,038 ஆகும். அதில் ஆண்கள் 53,186; பெண்கள் 51,852 ஆக உள்ளனர். பட்டியல் சமூக மக்களின் தொகை 22,112 ஆக உள்ளது. அதில் ஆண்கள் 11,032; பெண்கள் 11,080 ஆக உள்ளனர். பட்டியல் பழங்குடி மக்களின் தொகை 2 ஆக உள்ளது. அதில் ஆண்கள் 2; பெண்கள் 0 ஆக உள்ளனர்.
திருமங்கலம் ஊராட்சி ஒன்றியத்தில் உள்ள 38 ஊராட்சி மன்றங்களின் விவரம்; 




</doc>
<doc id="286047" url="https://ta.wikipedia.org/wiki?curid=286047" title="காலத்தியா தேசிய பூங்கா">
காலத்தியா தேசிய பூங்கா

காலத்தியா தேசிய பூங்கா "(Galathea National Park)" என்பது இந்தியாவின் ஆட்சிப்பகுதிக்கு உட்பட்ட ஒன்றியப் பிரதேசமான அந்தமான் நிக்கோபார் தீவுகளில் அமைந்துள்ள ஒரு தேசிய பூங்காவாகும். கிழக்கு இந்திய பெருங்கடலில் (வங்காள விரிகுடா) பரவியிருக்கும் நிக்கோபார் தீவுகளில், கிரேட் நிக்கோபார் தீவில் இத்தேசியப்ப்பூங்கா அமைந்துள்ளது.

இந்தப் பூங்காவின் மொத்த பரப்பளவு 110 சதுர கிலோமீட்டர் ஆகும். இப்பூங்கா 1992 ஆம் ஆண்டு இந்திய அரசிதழில் இந்திய தேசியப் பூங்காவாக அறிவிக்கப்பட்டது. கிரேட் நிக்கோபார் உயிர்க்கோளக் காப்பகத்தின் ஒரு பகுதியாக உள்ள காலத்தியா தேசிய பூங்காவுடன் பெரிய கேம்ப்பெல் விரிகுடா தேசியப் பூங்காவும் இடம்பெற்றுள்ளது. இவ்விரண்டு பூங்காக்களுக்கும் இடையில் பாதுகாக்கப்பட்ட வனப்பகுதி அமைந்துள்ளது. 
இப்பூங்காவில் தனிச்சிறப்பு மிக்க அரிய தாவரம் மற்றும் விலங்கினங்கள் காணப்படுகின்றன. புவியியல் காரணங்களால் இவற்றில் பல இத்தீவுகளுக்கு மட்டுமே உரியனவாக உள்ளன.

பெரும்பாலும் வெப்பமண்டல மற்றும் துணை வெப்பமண்டல ஈரமான அகன்றயிலைத் தாவர வகை காடுகளைக் கொண்டுள்ளது.

தேங்காய் நண்டு அல்லது பெரும் கொள்ளைக்காரன் நண்டு, பெரும்பாத கோழியின வகையான மெகாபோடெ பறவைகள் மற்றும் நிக்கோபார் புறாக்கள் முதலியன இப்பூங்காவில் காணப்படும் குறிப்பிடத்தக்க விலங்கினங்கள் ஆகும்.

அந்தமான் நிக்கோபார் தீவுகளில் ஒரேயொரு விமான நிலையம், போர்ட் பிளேர் மட்டுமே உண்டு. சென்னை மற்றும் கொல்கத்தா நகரங்களில் இருந்து போர்ட் பிளேருக்கு தினசரி விமானங்கள் உள்ளன. விமானத்தில் பயண நேரம் 2 மணி நேரங்களாகும். 



</doc>
<doc id="286049" url="https://ta.wikipedia.org/wiki?curid=286049" title="சாம்பாய்">
சாம்பாய்

சாம்பாய், இந்திய மாநிலமான மிசோரத்தின் சாம்பாய் மாவட்டத்தின் தலைநகரம் ஆகும். இது மியான்மர் எல்லைக்கு அருகில் உள்ளது.

இது மிசோரம் மக்களவைத் தொகுதிக்கு உட்பட்டது.


இங்கிருந்து 194 கி.மீ தொலைவில் உள்ள அய்சால் நகரத்துக்கு பேருந்துகள் இயக்கப்படுகின்றன.



</doc>
<doc id="286051" url="https://ta.wikipedia.org/wiki?curid=286051" title="காராச்சர்மா">
காராச்சர்மா

காராச்சர்மா "(Garacharma)" என்பது இந்தியாவின் ஆட்சிப் பகுதிக்கு உட்பட்ட அந்தமான் நிக்கோபார் தீவுகள் ஒன்றியப் பிரதேசத்தில் உள்ள அந்தமான் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும்.

2001 ஆம் ஆண்டின் இந்திய மக்கள் தொகைக் கணக்கெடுப்பில் உள்ளபடி இவ்வூரின் மக்கள் தொகை 9,431 ஆகும். இம்மக்கள் தொகையில் 53 சதவீதம் மக்கள் ஆண்கள் மற்றும் 47 சதவீதம் மக்கள் பெண்களாவர். காராச்சர்மாவின் கல்வியறிவு 74 சதவீதம் ஆகும். இந்த அளவு தேசிய கல்வியறிவு அளவை விட அதிகமாகும். தேசிய கல்வியறிவு சதவீதம் அப்பொழுது 59.5 சதவீதமாக இருந்தது. காராச்சர்மாவில் வாழ்ந்த மக்களில் ஆண்கள் 78 சதவீதத்தினரும் பெண்கள் 69 சதவீதத்தினரும் கல்வியறிவு பெற்றவர்களாக இருந்தனர். 12 சதவீதத்தினர் 6 வயதுக்குக் குறைவான சிறுவர்களாக இருந்தனர்.



</doc>
<doc id="286053" url="https://ta.wikipedia.org/wiki?curid=286053" title="கள்ளிகுடி ஊராட்சி ஒன்றியம்">
கள்ளிகுடி ஊராட்சி ஒன்றியம்

கள்ளிகுடி ஊராட்சி ஒன்றியம் (KALLIKUDI PANCHAYAT UNION) , இந்தியாவின் தமிழ்நாட்டின் மதுரை மாவட்டத்தில் உள்ள பதின்மூன்று ஊராட்சி ஒன்றியங்களில் ஒன்றாகும். இந்த ஊராட்சி ஒன்றியத்தில் முப்பத்தி ஆறு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் கள்ளிக்குடியில் இயங்குகிறது. இவ்வொன்றியம் கள்ளிக்குடி வட்டத்தில் உள்ளது. 
2011ஆம் ஆண்டு இந்திய மக்கள் தொகை கணக்கெடுப்பின் படி, இவ் ஊராட்சி ஒன்றியத்தின் மொத்த மக்கள் தொகை 1,14,339 ஆகும். அதில் ஆண்கள் 57,342; பெண்கள் 56,997 உள்ளனர். பட்டியல் சமூக மக்களின் தொகை 17,058 ஆக உள்ளது. அதில் ஆண்கள் 8,632; பெண்கள் 8,426 ஆக உள்ளனர். பட்டியல் பழங்குடி மக்களின் தொகை 6 ஆக உள்ளது. அதில் ஆண்கள் 2; பெண்கள் 4 ஆக உள்ளனர்.

கள்ளிக்குடி ஊராட்சி ஒன்றியத்தில் உள்ள ஊராட்சி மன்றங்கள்;



</doc>
<doc id="286055" url="https://ta.wikipedia.org/wiki?curid=286055" title="ரசுத்தோவ் மாகாணம்">
ரசுத்தோவ் மாகாணம்

ரசுத்தோவ் மாகாணம் ("Rostov Oblast", , ரஸ்தோவ்ஸ்கயா ஓபிலாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இது உருசியாவின் தெற்கு நடுவண் மாவட்டத்த்தில் அமைந்துள்ளது. இதன் பரப்பளவு 100,800 சதுர கிலோமீட்டர் (38,900 சதுர மைல்), மக்கள் தொகை 4,277,976 (2010 கணக்கெடுப்பு), இந்த மாகாணம் மக்கள்தொகையில் உருசிய ஒப்லாசுதுகளில் ஆறாவது இடத்தை வகிக்கிறது. இதன் அதிகாரப்பூர்வ தலைநகர் தொன்-மீது-ரசுத்தோவ் ஆகும்.

இந்த மாகானத்தின் எல்லைகளாக வடக்கில் உக்ரைன், வோல்கோகிராட் வட்டாரம், வாரனிநோஸ் ஓப்லாஸ்து, தெற்கில் கிராஸ்னதார் பிரதேசம், இசுதாவ்ரபோல் நிலப்பரப்பு, ஸ்ட்யாவ்ர்போல் கிழக்கில் கால்மீக்கியா குடியரசு ஆகியவை அமைந்துள்ளன.

ஐரோப்பாவின் மிக்பெரிய ஆறுகளில் ஒன்றான தான் ஆறு இந்த ஒப்ளாசுது வழியாக பாய்கிறது. ஒப்பாசுதின் பரப்பளவில் 0.4% நிலப்பரப்பில் ஏரிகள் உள்ளன.

ஒப்லாசுதின் மக்கள் தொகை: 4,277,976 ( 2010 கணக்கெடுப்பு ); 4,404,013 ( 2002 மக்கள் தொகை கணக்கெடுப்பு ); 4,308,654 ( 1989 மக்கள் தொகை கணக்கெடுப்பு .)

2009 - 1.38 | 2010 - 1.38 | 2011 - 1.39 | 2012 - 1.51 | 2013 - 1.52 | 2014 - 1.60 (இ)

ஒப்லாசுதில் வாழும் இனக் குழுக்கள்: இந்த பிராந்தியத்தில்157 வேறுபட்ட இனக்குழுவினர் வாழ்கின்றனர். மக்கள் தொகையில் 3.795.607 பேர் உருசியர்கள் : (90.3%); 77.802 பேர் உக்ரைனியர்கள் : (1.9%); 110.727 பேர் ஆர்மேனியர்கள் : (2.6%). 35.902 பேர் துருக்கியர்கள்: (0.9%); 16.493 பெலாரஷ்யர்கள் : (0.4%)); 13.948 தடார்கள் : (0.3%); 17.961 அசிரியர்கள் : (0.4%); 11.449 செசெனியர்கள் : (0.3%); 16657 ரோமா மக்கள் : (0.4%); 11.597 கொரியர்கள் : (0.3%); மற்றும் 8.296 ஜோர்ஜியர்கள் : (0.2%). மற்ற இன-கலாச்சாரக் குழுக்கள் சேர்ந்த மக்கள் 76.498 (1.8%) ஆவர். 76.735 பேர் கணக்கெடுப்பில் தாங்கள் இனக்குழுவைப் பற்றி குறிப்பிடாதவர்கள்.

2012 ஆண்டின் உத்தியோகபூர்வ கணக்கெடுப்பு படி, இந்த ஒப்லாஸ்து மக்கள் தொகையில் 49.5% பேர் உருசிய மரபுவழித் திருச்சபை கிருத்தவர்கள், 6% பேர் திருச்சபை இணைப்பில்லாத பொதுவான கிருத்துவர்கள் , 1% கிழக்கு மரபுவழி திருச்சபை கிருத்தவர்கள்,1% முஸ்லிம்கள் 1% ஸ்லாவிக் நாட்டுப்புற மத நம்பிக்கையாளர்கள், 26% ஆன்மீக மத நாட்டம் அற்றவர்கள். 12% நாத்திகர், 3.5% மற்ற மதங்களைசேர்ந்தவர்களாகவோ அல்லது கேள்விக்கு பதில் அளிக்காதவர்களாகவோ உள்ளனர்.

இந்த ஒப்லாசுதுவின் பெரும்பாலான தொழில்கள் வேளாண் சார்ந்த தொழில்களான உணவு பதப்படுத்துதல் போன்ற தொழில்கள் உள்ளன. மேலும் கனரகத் தொழில் நிலக்கரி மற்றும் தானுந்து உற்பத்தி போன்ற தொழில்களும் உள்ளன.


</doc>
<doc id="286060" url="https://ta.wikipedia.org/wiki?curid=286060" title="சிதம்பராபுரம்">
சிதம்பராபுரம்

சிதம்பராபுரம் திருநெல்வேலி மாவட்டத்தில் களக்காடு பேரூராட்சிக்கு உட்பட்ட ஒரு கிராமம் ஆகும். களக்காடு பேரூராட்சியின் 8,9 வார்டுகளைக்கொண்டது இக்கிராமம்.பாரம்பர்யமிக்க இந்த கிராமம் 12ம் நூற்றாண்டில் சேதுராயர்கள் வாழ்ந்த பகுதி அதன் அடையாளமாக இப்போதும் சேதுராயபுரம் என்ற ஊர் அருகில் உள்ளது.இப்போதும் சேதுராய வம்சாவளியை சேர்ந்தவர்கள் வசித்து வருகிறார்கள்.சேதுராயர்கள் மார்த்தாண்ட வர்மாவின் படை தளபதியாகவும் போர் வீரர்களாகவும் திகழ்ந்தார்கள்.

இக்கிராத்தில் பெரும்பான்மை மக்கள் நாடார் சமூகத்தைச் சார்ந்தவர்கள். இந்துக்களும் கிறித்தவர்களும் கலந்து வாழ்கின்றனர். பெரும்பான்மை மக்களின் தொழில் விவசாயம் ஆகும். வாழையும் நெல்லும் இங்கு பயிரிடப்படுகின்றன. கௌதம நதி இக்கிராமத்தின் வழியேதான் பாய்கிறது. பெண்கள் வீட்டில் இருந்தபடியே பீடி சுற்றுதல் தொழிலில் ஈடுபடுகின்றனர். 
அய்யா வைகுண்டரின் “அய்யாவழி” வழிபாடு பெருவாரியாகக் காணப்படுகிறது. இங்குள்ள அய்யா வைகுண்டரின் நிழல்தாங்கல் வரலாற்றுப்பழைமை வாய்ந்தது. ஆனி மாதம் நடைபெறும் ஆனித்தேரோட்டம் மிகவும் பிரசித்தி பெற்றது. அய்யாவழியின் திருநெல்வேலி மாவட்டத் தலைமைப்பதியாக இக்கிராமம் விளங்குகிறது.

கிறித்தவ சமயத்தைச் சார்ந்த மக்களும் குறிப்பிடத்தக்க அளவில் வாழ்கின்றனர். உரோமன் கத்தோலிக்க சபையைச் சார்ந்த புனித சவேரியார் ஆலயமும் தென்னிந்தியதிருச்சபையைச் சார்ந்த தேவாலயமும் உள்ளன.

கிறித்தவ சிறுபான்மைப் பள்ளிகளான T.D.T.A.தொடக்கப்பள்ளியும், புனித சவேரியார் நடுநிலைப் பள்ளியும் உள்ளன. உயர்கல்விக்கு களக்காடு செல்கின்றனர் இங்குள்ள மாணவர்கள்.


</doc>
<doc id="286061" url="https://ta.wikipedia.org/wiki?curid=286061" title="சமாரா மாகாணம்">
சமாரா மாகாணம்

சமாரா மாகாணம் ("Samara Oblast", , சமாரா ஓப்லாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் சமாரா நகரம் ஆகும். மக்கள் தொகை: 3,215,532 (2010 கணக்கெடுப்பு). 1936-1990 காலத்தில் இது குய்பீசெவ் மாகாணம் என அழைக்கப்பட்டது.

மாகாணத்தின் மக்கள் தொகை: 3,215,532 ( 2010 கணக்கெடுப்பு ); 3,239,737 (2002 மக்கள் தொகை கணக்கெடுப்பு); 3,265,586 (1989 மக்கள் தொகை கணக்கெடுப்பு)

இங்கு வாழும் இன குழுக்கள்: 2010 ஆம் ஆண்டு கணக்கெடுப்பின் படி, பிராந்தியத்தின் இனக்குழுக்களின் விகிதம்:

2009 - 1.42 | 2010 - 1.44 | 2011 - 1.44 | 2012 - 1.54 | 2013 - 1.59 | 2014 - 1.65 (இ)

2012 ஆண்டைய உத்தியோகபூர்வ கணக்கெடுப்பு படி சமரா ஒப்லாஸ்து மக்கள் தொகையில் 35% உருசிய மரபுவழித் திருச்சபையை பின்பற்றுகின்றனர். 7% பொதுவான இருக்கும் கிருத்துவர் , 1% கிழக்கு மரபுவழி திருச்சபை கிருத்தவர்கள் 3% இஸ்லாமியர் , 1% ஸ்லாவிக் நாட்டுப்பற மதம், மக்கள் தொகையில் 30% ஆன்மீக மத நாட்டம் இல்லாதவர்களாக தங்களைக் கருதுபவர்கள், 13% நாத்திகர், 10% மற்ற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.


</doc>
<doc id="286070" url="https://ta.wikipedia.org/wiki?curid=286070" title="1940 பசிபிக் சூறாவளிப்பருவம்">
1940 பசிபிக் சூறாவளிப்பருவம்

1940 பசிபிக் சூறாவளிப்பருவம் ("1940 Pacific typhoon season") இரண்டாம் உலகப்போர் தொடங்கிய காலத்தில் ஹொங்கொங் மற்றும் பிலிப்பீன்சு ஆகிய இடங்களில் அடுத்தடுத்து வீசிப் பேரிடரை ஏற்படுத்திய சூறாவளி குறித்து வளிமண்டலவியல் பதிவுகளில் பதியப்பட்ட ஒரு நிகழ்வு ஆகும். பசிபிக் பெருங்கடலில் 43 முறை உருவான வெப்பமண்டலக் காற்றழுத்த தாழ்வு நிலைகளில் 27 சூறாவளிகள் உயர்நிலைகளை எட்டின. முதன்முதலில் ஏற்பட்ட புயல் பிப்ரவரி மாதம் அவதானிக்கப்பட்டது. அதன் பின் இரு மாதங்கள் கழித்து முதல் சூறாவளி உருவானது. இதில் மிண்டனாவோவில் மட்டும் மூவர் கொல்லப்பட்டனர். அதன் பின்னர் ஜூன், ஜூலை மாதங்களில் பலமுறை தொடர் புயல்கள் உருவாயின. இவ்வாறு உருவான புயல் மற்றும் சூறாவளியில் தென் கொரியாவில் 52 பேர் பலியானதாகவும், சமர் பகுதியில் ஏற்பட்ட கடும்மழை காரணமாக ஒருவர் கொல்லப்பட்டதாகவும் அறிக்கைகள் தெரிவித்துள்ளன. இப்பருவத்தில் வீசிய சூறாவளிகளுள் ஜூலை மாதம் மிகக் குறைந்த காற்றழுத்த தாழ்வுநிலை காரணமாக வீசிய சூறாவளியே மிகவும் கடுமையானது என பிலிப்பீன்சின் வடகிழக்கில் இருந்த ஒரு கப்பல் மூலம் கிடைத்த அறிக்கையில் கூறப்பட்டது. 

ஆகஸ்ட் மாதம் பதினெட்டாம் நாள் சூறாவளியானது வடகிழக்கு லூசானை நோக்கி நகர்ந்தது. இதில் ஒன்பது பேர் உயிரிழந்தனர். செப்டம்பர் மாதத் தொடக்கத்தில் இது போனின் தீவுகளை நோக்கி நகர்ந்து பின்னர் ஜப்பானின் கியுசூ தீவுகளை நோக்கி நகர்ந்தது. இதனால் ஏற்பட்ட கடும் மழை காரணமாக ஜப்பானின் ஒரு பகுதியான ஓயிட்டா பெர்பெக்ச்சர் பகுதியில் நீர் சூழ்ந்ததால் 50 பேர் உயிரிழந்தனர். செப்டம்பர் 18 அன்று ஏற்பட்ட சூறாவளியின் காரணமாக எதிர்வரும் வண்டிகளைப் பார்க்க முடியாததால் ஏற்பட்ட ஒரு டிராம் வண்டி விபத்தில் டோக்கியோவில் 20 பேர் உயிரிழந்தனர், மற்றுமொரு சூறாவளி செப்டம்பர் 29 இல் தைவானில் நிலைகொண்டதால் 50 பேர்கள் இறந்தனர். ஐந்து ஆண்டுகளுக்கு முன்பு தொடங்கப்பட்ட சூறாவளிக் கண்காணித்தல் பணிகளில் முதன் முறையாக அக்டோபர் 19 இல் வேக் தீவுகளில் ஒரு வலுவான சூறாவளிக்காற்று பதிவு செய்யப்பட்டது. நவம்பர் 3 இல் குவாம் தீவுக்கு அருகில் மணிக்கு 200 கி. மீ வேகத்தில் பலத்த காற்றுடன் சூறாவளி வீசியது இதில் ஐவர் உயிரிழந்தனர். அத்தீவின் கட்டிடங்கள் சேதமடைந்தன. டிசம்பர் மாதத்தில் வீசிய மூன்று புயல்களால் பிலிப்பீன்சு பாதிக்கப்பட்டது. இதில் இரண்டாவதாக வீசிய புயல் காரணமாக கேட்டன்டுனிசு பகுதியில் 63 பேர்கள் உயிரிழந்தனர் 75,000 பேர்கள் உடைமைகளையும் வீடுகளையும் இழந்தனர். டிசம்பர் 24 இல் வீசிய மூன்றாவது புயலுக்குப் பின் அதன் அழிவுகள் ஓரளவு முடிவுக்கு வந்தன. இந்த டிசம்பர் புயலில் குவாம் தீவுக்கு அருகில் ஒரு கப்பலில் இருவர் கொல்லப்பட்டனர்.

பெரும்பாலான புயல்களைப் பற்றிய தரவுகள் TD-9636 என்றறியப்படும் உலகளாவிய வெப்பமண்டலப் புயல் தரவுகளிலிருந்து பெறப்படுகின்றன. இத்தரவின் பல்வேறு சான்றுகளைப் பயன்படுத்தியே எங்கு புயல்கள் உருவாகும் அறிகுறிகள் தென்படுகின்றன எனவும், அவற்றின் இரட்டிப்பு விளைவுகள் ஆகிய தரவுகளும் கணக்கிடப்படுகின்றன.

இச்சூறாவளிப் பருவத்தின் போது பிலிப்பீன்சு வானிலை நிறுவனம் மாதாந்திர வானிலை செய்தி அறிக்கையை வெளியிட்டது. பின்னர் அது வெப்பமண்டலப் புயல் தடங்களைப் பற்றிய தகவல்களை வழங்கியது. இதற்காக ஸ்பெயின் மற்றும் ஐக்கிய அமெரிக்கா நாடுகளின் கட்டுப்பாட்டில் இருந்த தீவுக்கூட்டங்களில் வானிலை நிலையங்களை இந்நிறுவனம் நிறுவியது. பின்னர் 1940, ஆகஸ்ட் மாதம் இந்நிறுவனம் தடை செய்யப்பட்டு மீண்டும் 1945 மறுநிர்மானம் பெற்றது. மேலும், 1940 களில் இரண்டாம் உலகப் போரின் போது ஹொங்கொங்கில் வெளியிடப்பட்ட சிதிலமடைந்த வளிமண்டலப் பதிவுகள் 1947 இல் மீண்டும் சேகரிக்கப்பட்டு பாதுகாக்கப்பட்டன. 


</doc>
<doc id="286092" url="https://ta.wikipedia.org/wiki?curid=286092" title="ஆரி பாட்டர் அண்டு த ஆர்டர் ஆப் த பீனிக்சு (திரைப்படம்)">
ஆரி பாட்டர் அண்டு த ஆர்டர் ஆப் த பீனிக்சு (திரைப்படம்)

ஆரி பாட்டர் அண்டு த ஆர்டர் ஆப் பீனிக்சு (Harry Potter and the Order of the Phoenix) என்பது 2007இல் வெளியான மந்திரவாத திரைப்படம் ஆகும். இது ஆரிப் பாட்டர் தொடரின் ஐந்தாவது திரைப்படமாகும். இது டேவிட் யேட்சால் இயக்கப்பட்டுள்ளது. இத்திரைப்படம் ஜே. கே. ரௌலிங்கால் எழுதப்பட்ட இதே பெயரைக் கொண்ட நாவலின் கதையை கொண்டு உருவாக்கப்படுள்ளது. டேவிட் ஹேமேன்ஆல் இத்திரைப்படம் தயாரிக்கப்பட்டது. இத்திரைப்படத்தின் கதை ஹாக்வார்ட்சு மந்திரவாதப் பள்ளியில் ஆரி பாட்டர் ஐந்தாவது வருடம் படிப்பது பற்றிக் கூறுகிறது.


</doc>
<doc id="286093" url="https://ta.wikipedia.org/wiki?curid=286093" title="ஒளிவட்ட மழை">
ஒளிவட்ட மழை

ஒளிவட்ட மழை "(Coronal rain)" என்பது சூரியனின் ஒளி வளையத்தில் தோன்றும் ஒரு நிகழ்வு ஆகும். ஒளி வளையத்தில் உள்ள சூடான பிளாசுமா குளிர்ச்சியடைந்து வலிமையான காந்தப்புலங்களில் ஒடுங்கும் போது இந்நிகழ்வு தோன்றுகிறது. சூரியப் பிழம்பு உற்பத்தியாகும் பகுதிகளுடன் வழக்கமாக இந்நிகழ்வு உடனிணைந்ததாகும். காந்தப்புலங்களால் கவரப்பட்ட பிளாசுமா அங்கு ஒடுக்கமடைந்து பின்னர் மெதுவாக மீண்டும் சூரியனின் மேற்பரப்பில் விழுகிறது.



</doc>
<doc id="286098" url="https://ta.wikipedia.org/wiki?curid=286098" title="புங்கந்துறை">
புங்கந்துறை

புங்கந்துறை கொங்கு நாட்டில் உள்ள திருப்பூர் மாவட்டம் தாராபுரம் வட்டம் குண்டடம் ஊராட்சி ஒன்றியத்தில் அமைந்துள்ள ஒரு சிற்றூர். 
இதில் இரு சட்டமன்றத் தொகுதிகள் உள்ளன அவை தாராபுரம் மற்றும் காங்கயம் சட்டமன்றத் தொகுதி ஆகியவை ஆகும். 

இதில் அடுக்கல் கொத்தனூர், மண்யதிட்டுபாளையம்,செல்லாண்டியம்மன் நகர், கரைப்பாளையம், புங்கந்துறை, சல்லிமேட்டுபுதூர், அடுக்கல்பாளையம்,வெங்கிகல்பாளையம், வலசுபாளையம் மற்றும் சொக்கநாதபுரம் ஆகிய சிற்றூர்கள் உள்ளன.

கொங்கு வேளாளர் மக்களே பெரும்பான்மையானவர்கள். இவர்களது முக்கிய குலதொழில் வேளாண்மை. நாடார்கள், தலித்களும் உள்ளனர். அமராவதி ஆற்றங்கரை ஓரத்தில் அ.கொத்தனூர் இவ்வூரில் ஒரு ஆரம்ப பள்ளி உள்ளது.
புங்கந்துறையில் ஒரு ஆரம்ப பள்ளி உள்ளது.

இந்த கிராமத்தில் சேரன் குலத்தோர்களே ஆதிகனமானவர்கள். இவர்களது குலதெய்வமாக அருள்மிகு ஸ்ரீ செல்லாண்டியம்மன் திருக்கோவில் உள்ளது. இது தவிர அருகாமையில் தென்னீஸ்வரர் ஆலயம் உள்ளது.

இதன் அருகில் தாராபுரம், காங்கயம், வெள்ளகோவில், பல்லடம், ஒட்டன்சத்திரம் ஆகிய நகரங்களும் உள்ளன.

புங்கத்துறை கிராமத்தின் கொங்கு வேளாள சேரகுல வழிபாட்டு சிறப்புகள்:..

1.புங்கந்துறை கொத்தனூர் அருள்மிகு செல்லாண்டி அம்மன் ஆலயம்

திருப்பூர் மாவட்டம், தாராபுரம் வட்டாரம். (புங்கன் துறை) கொத்தனூர் பகுதியிலே வாழும் சேரன் கூட்டத்தார்,

கொத்தனூர் செல்லாண்டியம்மனைக் குலதெய்வமாக வழிபட்டு வருகின்றனர்.

இவர்கள் வழிபடும் செல்லாண்டியம்மன், காவிரித் தென் கரையிலே யுள்ள மதிள்கரை செல்லாண்டியம்மனின் நகலாகும்.

2.கொத்தனூர்--அருள் மிகு. உமைய பார்வதி அம்மன் கொத்தனூர்---

கொத்தனூர் சேரன் குலத்திலே ஒரு பத்தினிப் பெண், கணவன் இறந்ததும் தீப்பாய்ந்து உயிர் நீத்தாள். அந்தப்பத்தினிப் பெண்ணின் நினைவாக, செங்கல்லை அடையாளமாக வைத்து வழிபாடு செய்வார்கள்.

செங்கல் வழிபாட்டுக்கு உரிய தெய்வமாகக் கருதப்பட்டதால், செங்கல் பொடியில் பல் துலக்கமாட்டார்கள். கருங்கல்லால் வீடு கட்டிக்கொள்வார்கள்: குடியிருக்கும் கட்டிடத்திற்குச் செங்கல்லைக் கட்டிடப் பொருளாகப் பயன்படுத்தமாட்டார்கள். இது இன்றுவரை நடை முறையில் உள்ளது.

ஆடி மாதம் தலைஆடி அன்றும், தை முதல் நாளும் முக்கிய வழிபாட்டு நாட்கள் ஆகும். மேலும் ஒவ்வொரு அம்மாவாசை அன்றும் சிறப்பாக வழிபட்டு வருகிறார்கள்.

ஒவ்வொரு ஆண்டும் மாசி மாதம் சிவன் ராத்திரி அம்மாவாசை அன்று பொங்கல் வைத்து சிறப்பாக வழிபாடு செய்து .வருகிறார்கள்.

தென்கரைநாட்டிலே, சிறப்பான குடிமக்களாக வாழ்ந்து வரும் சேரன் கூட்டத்தார்.


</doc>
<doc id="286099" url="https://ta.wikipedia.org/wiki?curid=286099" title="பசிபிக் சூறாவளிப் பருவங்கள்">
பசிபிக் சூறாவளிப் பருவங்கள்

இங்கு பசிபிக் கடலில் நிலநடுக்கோட்டிற்கும் வடக்கே 100 ஆவது மகர ரேகை மற்றும் 180 ஆவது மகர ரேகைக்கும் இடையில் வரையறுக்கப்பட்ட சூறாவளி நிகழ்வுகள் பட்டியலிடப்பட்டுள்ளன.



</doc>
<doc id="286102" url="https://ta.wikipedia.org/wiki?curid=286102" title="செல்லம்பட்டி ஊராட்சி ஒன்றியம்">
செல்லம்பட்டி ஊராட்சி ஒன்றியம்

2011ஆம் ஆண்டு இந்திய மக்கள் தொகை கணக்கெடுப்பின் படி, செல்லம்பட்டி ஊராட்சி ஒன்றியத்தின் மொத்த மக்கள் தொகை 87,132 ஆகும். அதில் ஆண்கள் 44,634; பெண்கள் 42,498 ஆக உள்ளனர். பட்டியல் சமூக மக்களின் தொகை 15,065 ஆக உள்ளது. அதில் ஆண்கள் 7,562; பெண்கள் 7,503 ஆக உள்ளனர். பட்டியல் பழங்குடி மக்களின் தொகை 14 ஆக உள்ளது. அதில் ஆண்கள் 10; பெண்கள் 4 ஆக உள்ளனர்.
செல்லம்பட்டி ஊராட்சி ஒன்றியத்தில் உள்ள ஊராட்சி மன்றங்களின் விவரம்;


</doc>
<doc id="286103" url="https://ta.wikipedia.org/wiki?curid=286103" title="சிமியோன் (யாக்கோபுவின் மகன்)">
சிமியோன் (யாக்கோபுவின் மகன்)

தொடக்க நூல் குறிப்பிடுவதன்படி, சிமியோன் ("Simeon"; ) யாக்கோபுவினதும் லேயாவினதும் இரண்டாவது மகன் ஆவார். இவர் இசுரயேலிய சிமியோன் கோத்திரத்தின் தந்தையாவார். ஆயினும், சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். லேயா குலத்தாயாகப் பார்க்கப்படுவதால், விவிலிய அறிஞர்கள் இக்குலத்தினரை குலத்தின் மூலக் கூட்டத்தினராகக் கருதுகின்றனர். ஆயினும், இக்குலம் விவிலியத்தின் குறைவாக இடம்பிடித்துள்ளனர். மேலும், சில விவிலிய அறிஞர்கள் சிமியோன் குலமாக இல்லை என நினைக்கின்றனர்.


</doc>
<doc id="286104" url="https://ta.wikipedia.org/wiki?curid=286104" title="மிதப்பான்">
மிதப்பான்

மிதப்பான்கள் ("floaters") என்பவை கண்ணின் ஒளிபுகும் திண்நீர்ம விழிப் பின்புறத்தில் (vitreous humour) உள்ள படிவுகளைக் குறிக்கும். இவை, வெவ்வேறு அளவுகளிலும், வடிவங்களிலும், சேர்ப்புகளிலும், அசைதன்மைகளிலும், ஒளி விலகல் எண்களுடனும் காணப்படும். இளவயதில், விழிப்பின்புறம் ஒளிபுகக் கூடியதாக இருக்கிறது. ஆனால், வயதாக வயதாக அதில் ஒழுங்கின்மைகள் சிறிது சிறிதாக அதிகரிக்கின்றன. பலரது கண்களிலும் காணப்படும் பொதுவான மிதப்பான்கள் என்பவை நம் கண்களின் பின்புறம் உள்ள திண்நீர்ம பின்புறத்தில் நடக்கும் சீர்கேட்டு மாற்றங்களால் நடக்கிறது. மிதப்பான்களைக் கண்டுணரும் தன்மை "மையோடெசோப்சியா" (myodesopsia) என்று அழைக்கப்படுகிறது. அல்லது பின்வரும் பெயர்களுடன் அழைக்கப்படுகின்றன: "myodaeopsia", "myiodeopsia", "myiodesopsia". அவை, "பறக்கும் பூச்சிகள்" என்று இலத்தீன் பொருளுடன் கூடிய "Muscae volitantes" என்ற பெயருடனும் அழைக்கப்படுகின்றன. மிதப்பான்கள் விழித்திரையில் ஏற்படுத்தும் நிழலின் காரணமாகவே நமது கண்களுக்குத் தெரிகின்றன அல்லது சில சமயங்களில் அவற்றின் வழியே புகுந்து செல்லும் ஒளியின் விலகல் தன்மையால் தெரிகின்றன. அவை தனித்தோ கூட்டாக சேர்ந்தோ அல்லது பலவற்றுடன் சேர்ந்தோ ஒருவரது பார்வைப் புலனில் தெரியலாம். அவை புள்ளிகளாகவோ, நூல் போன்றோ, சிலந்திவலையின் பகுதிகள் போன்றோ பார்ப்பவரின் கண்களில் மிதந்து தோன்றும். இவை கண்களுக்குள்ளாகவே இருப்பதால் இவை ஒளியியற் கண்மாயம் (optical illusion) கிடையாது. ஆனால், இவை கண்ணோடு தோன்றும் நிகழ்வாகும்.




</doc>
<doc id="286106" url="https://ta.wikipedia.org/wiki?curid=286106" title="சில்லி தீவுகள்">
சில்லி தீவுகள்

சில்லித் தீவுகள் ("Isles of Scilly"), பெரிய பிரித்தானியாவின் கோர்ணிசுத் தீவக்குறையின் தென்மேற்கு முனைக்கு அப்பால் அமைந்துள்ள ஒரு தீவுக்கூட்டம் ஆகும். 2011ம் ஆண்டின் மக்கள்தொகைக் கணக்கெடுப்பின்படி இத்தீவுகளின் மொத்த மக்கள்தொகை 2,203. இங்கிலாந்தின் கோர்ன்வால் கவுண்டியின் நேரடி ஆட்சியில் இத்தீவுகள் இருந்து வந்தன. தற்போது இவை தமக்கென ஒரு ஆலோசனைக் குழுவை ("council") அமைத்துள்ளன. இத்தீவுகளில் வாழும் மக்கள் சில்லியர்கள் என அழைக்கப்படுகின்றனர்.

சில்லி கோர்ண்வாலின் செரிமோனியல் கவுண்டியின் ஒரு பகுதி. இதன் சில சேவைகள் கோர்ண்வாலுடன் இணைந்துள்ளன. ஆனாலும், 1890ல் இருந்து இதற்குத் தனியான உள்ளூசாட்சிச் சபை இருந்துவருகிறது. சில்லித் தீவு ஆணை 1930 நிறைவேற்றப்பட்டதில் இருந்து இந்தச் சபை கவுண்டிச் சபை என்னும் தகுதியைப் பெற்றுள்ளதுடன், சில்லித் தீவுகளின் சபை என்று அழைக்கப்படுகிறது. இத் தீவுகளில் உள்ள பெரும்பாலான தீர்வை விலக்கப்பட்ட நிலங்கள் கோர்ண்வால் டியூச்சிக்குச் சொந்தமானவை. வேளாண்மையுடன் சேர்த்து சுற்றுலாத்துறை இத்தீவுகளின் பொருளாதாரத்தில் முக்கிய பங்கு வகிக்கிறது.

சில்லி தீவுகள் இங்கிலாந்தின் மேற்குப் பக்கத்தில் அமைந்துள்ளன. இவற்றில் மொத்தம் ஆறு தீவுகளும் 140 சிறிய தீவுப் பாறைகளும் 45 கிமீ (28 மைல்கள்) தூரத்தில் உள்ளன.

இத்தீவுக்குழமத்தில் உள்ள முக்கிய தீவுகள் கீழே பட்டியலிடப்பட்டுள்ளன:



</doc>
<doc id="286107" url="https://ta.wikipedia.org/wiki?curid=286107" title="மருத்துவ உற்பத்திகளை அடையாளங்காட்டல்">
மருத்துவ உற்பத்திகளை அடையாளங்காட்டல்

மருத்துவ உற்பத்திகளை அடையாளங்காட்டல் (Identification of Medicinal Products (IDMP)) மருத்துவத்துறையில் பயன்படுத்தப்படும் அனைத்து உற்பத்திகளை தனித்துவமாக அடையாளப்படுத்துவதற்கு பயன்படும் ஓர் அனைத்துலகச் சீர்தரம் ஆகும். ஐரோப்பிய ஒன்றியத்தில் இந்தச் சட்டத்தை நிறைவேற்றுவது கட்டாயம் ஆகும். 

இந்தச் சீர்தரம் ஊடாக மருத்துவத்துறையில் கையாழப்படும் அனைத்து பொருட்களுக்கு உற்பத்திகளுக்கும் வரையறைசெய்யப்பட்ட சொல்யும் கூறுகளும் இருக்கும். 

சட்டத் தேவைகள், தகவல் பரிமாற்றாம், உற்பத்திகளை தடம் பிடித்தல் உட்பட்ட காரணங்களுக்குச் இச் சீர்தரம் பயன்படுகிறது.



</doc>
<doc id="286121" url="https://ta.wikipedia.org/wiki?curid=286121" title="இசக்கார்">
இசக்கார்

இசக்கார் ("Issachar"; ) என்பவர் தொடக்க நூல் குறிப்பிடுவதன்படி, யாக்கோபுவினதும் லேயாவினதும் (லேயாவின் ஐந்தாவது மகனும் யூக்கோபுவின் ஒன்பதாவது மகனும்) ஆவார். இவர் இசுரயேலிய இசக்கார் கோத்திரத்தின் தந்தையாவார். ஆயினும், சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். தோரா "இசக்கார்" எனும் சொல்லுக்கு இரு வேறுபட்ட சொற்பிறப்பியல்களைத் தருகின்றது. விவிலிய ஆய்வாளர்கள் யாவே பாரம்பரியம், எலோகிம் பாரம்பரியம் மூலம் இவ்வேறுபாட்டை விளக்குகின்றனர். யாவே பாரம்பரியத்தின்படி, "இஸ் சகர்" என்பதிலிருந்து "வாடகை மனிதன்" என்ற அர்த்தத்துடன் இச்சொல் உருவானது. ஏனென்றால், லேயா யாக்கோபுவை மயக்க மருந்துச் செடிக்காக பாலியல் விருப்பம் கொள்ளச் செய்தாள். எலோகிம் பாரம்பரியத்தின்படி, "யெஸ் சகர்" என்பதிலிருந்து "பரிசு" என்ற அர்த்தத்துடன் இச்சொல் உருவானது. ஏனென்றால், லேயா தன்னுடைய பணிப்பெண்னை (சில்பா) யாக்கோபுடன் கூடியிருக்கக் கொடுத்ததால் கிடைத்த பரிசு என நினைத்தாள்.



</doc>
<doc id="286124" url="https://ta.wikipedia.org/wiki?curid=286124" title="செபுலோன்">
செபுலோன்

செபுலோன் ("Zebulun", "Zebulon", "Zabulon" அல்லது "Zaboules" , , , எபிரேயம் '/') என்பவர் தொடக்க நூல், எண்ணிக்கை நூல் என்பன குறிப்பிடுவதன்படி, யாக்கோபுவின் ஆறாவது மகனும் லேயாவின் கடைசி மகனும் ஆவார். இவர் இசுரயேலிய செபுலோன் கோத்திரத்தின் தந்தையாவார். சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். லேயா குலத்தாயாகப் பார்க்கப்படுவதால், விவிலிய அறிஞர்கள் இக்குலத்தினரை குலத்தின் மூலக் கூட்டத்தினராகக் கருதுகின்றனர்.


</doc>
<doc id="286125" url="https://ta.wikipedia.org/wiki?curid=286125" title="மக்னீசியம் சல்பைடு">
மக்னீசியம் சல்பைடு

மக்னீசியம் சல்பைடு "(Magnesium sulfide)" என்பது MgS என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். தூய்மையான மக்னீசியம் சல்பைடு வெண்மை நிறப் படிகங்களாகக் காணப்படுகிறது. ஆனால் பெரும்பாலும் இச்சேர்மம் தூய்மையற்ற நிலையில் கிடைக்கிறது. தூய்மையற்ற மக்னீசியம் சல்பைடு பழுப்பு நிறமாகவும் படிக வடிவமற்றும் காணப்படுகிறது. தொழிற்சாலைகளில் உலோக இரும்பு உற்பத்தி செய்யப்படுகையில் இச்சேர்மம் உருவாக்கப்படுகிறது.

கந்தகம் அல்லது ஐதரசன் சல்பைடை மக்னீசியத்துடன் சேர்த்து வினைபுரியச் செய்தால் மக்னீசியம் சல்பைடைத் தயாரிக்கலாம். அதிக நிலைப்புத்தன்மை கொண்ட மக்னீசியம் சல்பைடு பாறை உப்பு வடிவமைப்பில் படிகமாகிறது. துத்தநாக பிளெண்ட் எனப்படும் துத்தநாகக் கந்தக அமைப்பு மற்றும் உவுர்ட்சைட் படிக அமைப்பில் படிகமாகின்ற மக்னீசியம் சல்பைடை புறமூலக்கூற்று கற்றை படிகப்படலம் வழிமுறையில் தயாரிக்க முடியும். 

மக்னீசியம் சல்பைடின் வேதிப்பண்புகள் இதனையொத்த சோடியம் சல்பைடு, பேரியம் சல்பைடு அல்லது கால்சியம் சல்பைடு போன்ற அயனிச் சேர்மங்களின் வேதிப்பண்புகளுடன் ஒத்திருக்கிறது. ஆக்சிசனுடன் மக்னீசியம் சல்பைடு வினைபுரிந்து இணையான சல்பேட்டு சேர்மமான மக்னீசியம் சல்பேட்டு உருவாகிறது. தண்ணீருடன் வினைபுரிந்து ஐதரசன் சல்பைடையும் மக்னீசியம் ஐதராக்சைடு|மக்னீசியம் ஐதராக்சைடையும்]] கொடுக்கிறது. 

அடிப்படை ஆக்சிசன் எஃகு உருவாக்கச் செயல்முறையில் முதலில் நீக்கப்பட வேண்டிய தனிமம் கந்தகமாகும். ஊது உலையில் கிடைக்கும் அசுத்தமான இரும்பில் உள்ள கந்தகத்தை நீக்குவதற்கு பலநூறு கிலோ அளவில் மக்னீசியம் பொடி சேர்க்கப்படுகிறது. மக்னீசியம் சல்பைடு உருவாகி உருகிய இரும்பின் மேல் மிதக்கிறது. பின்னர் இவ்விரும்பில் இருந்து நீக்கப்படுகிறது 

MgS சேர்மத்தின் அகன்ற பட்டை இடைவெளி நேரடியான குறைக்கடத்தியாக நீலப்பச்சை உடனொளிர்வைத் தருகிறது. 1900 ஆம் ஆண்டுகளில் இருந்து அறியப்பட்டுள்ள இப்பண்பு குறைந்த அலைநீளம் கொண்ட புறஊதா ஒளி உணரியாகப் பயன்படுகிறது.

சில வேதிக் கசடுகளில் பகுதிப்பொருளாக இருப்பதையும் தவிர்த்து MgS ஓர் அரிதான நினின்கெரைட்டு என்ற புவிசாரா கனிமமாக விண்வீழ் கற்களில் காணப்படுகிறது. C/O > 1 அளவிலான சில கார்பன் விண்மீன் வகைகளின் விண்மீன் சூழ் உறைகளிலும் MgS காணப்படுகிறது.

MgS சேர்மத்தின் மீது ஈரம்பட நேர்ந்தாலேயே ஐதரசன் சல்பைடை வெளிவிடும் என்பதால் எச்சரிக்கையுடன் கையாள வேண்டும்.


</doc>
<doc id="286127" url="https://ta.wikipedia.org/wiki?curid=286127" title="தாண் (விவிலியம்)">
தாண் (விவிலியம்)

தாண் ("Dan", எபிரேயம்: דָּן; பொருள்: "நீதி" அல்லது "அவர் நீதி செய்தார்") என்பவர் தொடக்க நூல், குறிப்பிடுவதன்படி, யாக்கோபுவின் ஐந்தாவது மகனும் பில்காவின் முதலாவது மகனும் ஆவார். இவர் இசுரயேலிய தாண் கோத்திரத்தின் தந்தையாவார்.

விவிலியம் குறிப்பிடுவதன்படி, இவருடைய தாய் ராகேலின் பணிப்பெண்னாக இருந்து, யாக்கோபுவின் மனைவியானார்.()

தொடக்க நூல் 46:23 இன்படி, சிம்சோன் தாண் குலத்தவராவார்.


</doc>
<doc id="286129" url="https://ta.wikipedia.org/wiki?curid=286129" title="நப்தலி">
நப்தலி

நப்தலி ("Naphtali", ; ) என்பவர் தொடக்க நூல், குறிப்பிடுவதன்படி, யாக்கோபுவின் ஆறாவது மகனும் பில்காவின் இரண்டாவது மகனும் ஆவார். இவர் இசுரயேலிய நப்தலி கோத்திரத்தின் தந்தையாவார்.

விவிலியம் குறிப்பிடுவதன்படி, நப்தலியின்தாய் ராகேலின் பணிப்பெண்னாக இருந்து, யாக்கோபுவின் மனைவியானார்.()

இவர் 137 வயதில் இறந்து, எகிப்தில் அடக்கம் செய்யப்பட்டார் என்று சொல்லப்படுகிறது.


</doc>
<doc id="286134" url="https://ta.wikipedia.org/wiki?curid=286134" title="காத்து (யாக்கோபுவின் மகன்)">
காத்து (யாக்கோபுவின் மகன்)

காத்து ("Gad", ) என்பவர் தொடக்க நூல், குறிப்பிடுவதன்படி, யாக்கோபுவின் ஏழாவது மகனும் சில்பாவின் முதலாவது மகனும் ஆவார். இவர் இசுரயேலிய காத்து கோத்திரத்தின் தந்தையாவார். சில விவிலிய ஆய்வாளர்கள் பின் சொல் நடையாக, பிற இசுரேலிய குலத்தின் கூட்டாக இக்குலத்தைப் பார்க்கின்றனர். தோரா "காத்து" எனும் பெயர் "நற்பேறு"/"நல்வாய்ப்பு" எனும் பொருள் உள்ளது என்கிறது.


</doc>
<doc id="286136" url="https://ta.wikipedia.org/wiki?curid=286136" title="ஆசேர்">
ஆசேர்

ஆசேர் ("Asher", ) என்பவர் தொடக்க நூல், குறிப்பிடுவதன்படி, யாக்கோபுவின் எட்டாவது மகனும் சில்பாவின் இரண்டாவது மகனும் ஆவார். இவர் இசுரயேலிய ஆசேர் கோத்திரத்தின் தந்தையாவார்.

தோரா "ஆசேர்" எனும் பெயர் "மகிழ்ச்சி"/"ஆசீர்வாதம்" எனும் பொருள் உள்ளது என்கிறது. சில விவிலிய ஆய்வாளர்கள் "ஆசேர்" எனும் பெயர் கடவுளர்களில் ஒன்றாகவும் ஆராதிக்கப்பட்டிருக்கலாம் எனவும் கருதுகின்றனர்.


</doc>
<doc id="286138" url="https://ta.wikipedia.org/wiki?curid=286138" title="நினின்கெரைட்டு">
நினின்கெரைட்டு

நினின்கெரைட்டு "(Niningerite)" என்பது MgS என்ற மூலக்கூற்று வாய்ப்பாடு கொண்ட ஒரு கனிமம் ஆகும். மக்னீசியம்-இரும்பு-மாங்கனீசு சல்பைடு கனிமமான இது என்சிடாடைட் காண்டிரைட் வகை விண்வீழ்கல்லில் காணப்படுகிறது. மக்னீசியம் அதிகமாக உள்ள கனிமமான கெய்லைட்டுடன் நினின்கெரைட்டு கனிமம் ஒப்புமை கொண்டுள்ளது. ஆர்வி ஆர்லோ நினின்கெரைட்டு கண்டுபிடித்த காரணத்தால் இக்கனிமத்திற்கு நினின்கெரைட்டு எனப்பெயர் சூட்டப்பட்டது.


</doc>
<doc id="286151" url="https://ta.wikipedia.org/wiki?curid=286151" title="கோலாசிப்">
கோலாசிப்

கோலாசிப், இந்திய மாநிலமான மிசோரத்தின் கோலாசிப் மாவட்டத்தின் தலைநகராகும்.

இந்த ஊர் மிசோரம் மக்களவைத் தொகுதிக்கு உட்பட்டது.

இந்த ஊரின் பொருளாதாரம் உழவுத் தொழிலை அடிப்படையாகக் கொண்டது. இங்கு அரிசி, கோதுமை உள்ளிட்டவற்றை பயிரிட்டு, மற்ற மாவட்டங்களுக்கு ஏற்றுமதி செய்கின்றனர்.

இங்கிருந்து 83 கி.மீ தொலைவில் உள்ள அய்சால் நகரத்தை தேசிய நெடுஞ்சாலை வழியாக சென்றடையலாம். பேருந்துகள் இயக்கப்படுகின்றன.



</doc>
<doc id="286154" url="https://ta.wikipedia.org/wiki?curid=286154" title="தூலிப் வெறி">
தூலிப் வெறி

தூலிப் வெறி என்பது 1630-களில் நெதர்லாந்தில் அப்போதுதான் அறிமுகமாயிருந்த தூலிப் மலர்க் குமிழ்களின் விலை விண்ணளாவ உயர்ந்து திடீரென வீழ்ந்த நிகழ்வைக் குறிக்கிறது. இதுவே பொதுவாக வரலாற்றில் முதலாவதாகப் பதிவுசெய்யப்பட்ட ஊக வணிகப் "பொருளியல் குமிழி" எனக் கருதப்படுகிறது.

1630 வாக்கில் தூலிப் மலர் வாணிகத்தில் கொழுத்த லாபம் கிடைப்பதாகப் பரவிய கதைகளைப் பயன்படுத்தி தொழில்முறை மலர் வணிகர்கள் மலர் விரும்பிகளையும், ஊக பேரத்தில் ஈடுபடுபவர்களையும் அணுகினர். விதையிலிருந்து வளர ஏழு ஆண்டுகள் எடுத்துக்கொள்வதோடு குறைந்த ஆயுளே கொண்டுள்ளவை என்பதால் தூலிப் குமிழ்களின் தேவை அதிகரித்த அளவு உற்பத்தி இல்லை. இதனால் அவற்றின் விலை பன்மடங்கு அதிகரித்தது. உழவர்களும், நெசவாளர்களும்கூட கைப்பொருளை எல்லாம் அடகு வைத்தாயினும் தூலிப் வணிகத்தில் ஈடுபடலாயினர். 1633இல் மூன்றே மூன்று அரிய குமிழ்களுக்காக ஒரு பண்ணை வீடே கைமாறியதெல்லாம் நடந்தது. 1636 - 37இல் தூலிப் வெறி உச்சத்தில் இருந்தபோது சில குமிழ்கள் ஒரே நாளில் பத்து முறை கூட கைமாறின. ஏழு ஆதரவற்ற குழந்தைகளின் நலனுக்காக அவர்களது தந்தை விட்டுச்சென்ற 70 தூலிப் மலர்களை ஏலம் விட்ட ஒரு நிகழ்வில், ஒரு அரிய வகை குமிழ் அதுவரை இல்லாத சாதனை அளவாக 5200 கில்டர்களுக்கு விலைபோனது. ஆனால் அதன் பிறகு நடந்த ஒரு வழமையான ஏலத்தில் வாங்குவோர் இல்லாமல் போக பீதி பரவி விலைகள் திடுமெனச் சரிந்தன. சின்னாட்களுக்கு முன்பு வரை 5000 கில்டர்களுக்கு விற்றவற்றை அதில் நூற்றில் ஒரு பங்கு கொடுத்து வாங்கக்கூட யாரும் துணியவில்லை.. 

1636 தொடக்கத்தில் "செம்பெர் அகஸ்டஸ்" என்ற சிற்றினத்தைச் சேர்ந்த இரண்டே இரண்டு குமிழ்களே மொத்த டச்சுப் பகுதியிலும் இருந்ததாகவும், அதில் ஒன்றுக்கு விலையாக 12 ஏக்கர் நிலம் வழங்கப்பட்டதாகவும் "தூலிப் வெறி" நிகழ்வை 1841இல் பிரபலப்படுத்திய சார்லசு மேக்கே குறிப்பிடுகிறார். இன்னொரு குமிழுக்கு விலையாக 4600 கில்டர்கள், ஒரு வண்டி, இரு சாம்பல் நிறக் குதிரைகள், அவற்றுக்கான சேணங்கள் ஆகியவை வழங்கப்பட்டதாம். அந்நாட்களில் ஒரு தேர்ந்த கைவினைஞரின் ஆண்டு வருவாயே ஏறத்தாழ 300 கில்டர்கள்தான் என்பது குறிப்பிடத்தக்கது.


</doc>
<doc id="286156" url="https://ta.wikipedia.org/wiki?curid=286156" title="லாங்தலாய்">
லாங்தலாய்

லாங்தலாய் மாவட்டம், இந்திய மாநிலமான மிசோரத்தில் உள்ள லாங்தலாய் மாவட்டத்தின் தலைநகரம்.

இந்த ஊர் மிசோரம் மக்களவைத் தொகுதிக்கு உட்பட்டது.

இங்கிருந்து 296 கி.மீ தொலைவில் உள்ள அய்சால் நகரத்தை தேசிய நெடுஞ்சாலை வழியாக சென்றடையலாம். பேருந்துகள் இயக்கப்படுகின்றன.



</doc>
<doc id="286158" url="https://ta.wikipedia.org/wiki?curid=286158" title="ராகேல்">
ராகேல்

ராகேல் ("Rachel"; ) என்பவர் பிதாப்பிதாவான யாக்கோபுவினுடைய இரு மனைவியர்களுள் அவருடைய விருப்பத்திற்கு உரியவரும், பன்னிரு இசுரயேலர் குலங்களில் இரண்டின் தந்தையர்களான யோசேப்பு, பெஞ்சமின் ஆகியோரின் தாயும் ஆவார். "ராகேல்" எனும் பெயரின் பாவனையற்ற மூலத்திலிருந்து பொருள் தருகிறது. அப்பெயரின் மூல அர்த்தம் ""பெண் செம்மறியாட்டின் பயணத்திற்கேற்ற நல்லதொரு பயணி"" என்பதாகும். ராகேல் லாபானின் மகளும், யாக்கோபுவினுடைய முதல் மனைவியாகிய லேயாளின் தங்கையுமாவார்.


</doc>
<doc id="286162" url="https://ta.wikipedia.org/wiki?curid=286162" title="ஹுமாயூன் அஹமத்">
ஹுமாயூன் அஹமத்

ஹுமாயூன் அஹமது வங்காள எழுத்தாளரும், திரைப்பட இயக்குநரும், நாடக ஆசிரியரும் ஆவார். இவரது இயற்பெயர் சம்சுர் ரகுமான் ஆவார். செல்லமாக கஜோல் என அழைக்கப்பட்டார். அன்றைய கிழக்கு பாகிஸ்தானில் (வங்காளத்தில்) நெட்கரோகானா மாவட்டம் குசுப்பூரில் 1948 ,13 நவம்பர் இல் பிறந்தார.வங்கதேச விவசாயக்கல்லூரியில் பேராசியராகப்பணியாற்றினார்.


</doc>
<doc id="286163" url="https://ta.wikipedia.org/wiki?curid=286163" title="லுங்லேய்">
லுங்லேய்

லுங்லேய், இந்திய மாநிலமான மிசோரத்தின் லுங்லேய் மாவட்டத்தின் தலைநகராகும்.

மிசோரத்தில் அய்சாலுக்கு அடுத்த பெரிய நகரம் இதுவே. வங்காளதேசத்தின் சிட்டகொங் நகரத்துடன் நேரடித் தொடர்பு இருந்ததால், முக்கிய வியாபாரத் தலமாகவும் இருந்தது.

இந்த ஊர் மிசோரம் மக்களவைத் தொகுதிக்கு உட்பட்டது.

இங்கிருந்து அய்சால் நகரத்துக்கு பேருந்துகள் இயக்கப்படுகின்றன.


</doc>
<doc id="286166" url="https://ta.wikipedia.org/wiki?curid=286166" title="மாமித்">
மாமித்

மாமித், இந்திய மாநிலமான மிசோரத்தில் உள்ள மாமித் மாவட்டத்தின் தலைநகரமாகும்.

இந்த ஊர் மிசோரம் மக்களவைத் தொகுதிக்கு உட்பட்டது.

இங்கிருந்து அய்சால் நகரத்துக்கு பேருந்துகள் இயக்கப்படுகின்றன.


</doc>
<doc id="286167" url="https://ta.wikipedia.org/wiki?curid=286167" title="லேயா">
லேயா

லேயா ("Leah"; "Leˀa")) என்பவர் யாக்கோபுவின் முதல் மனைவியும் பன்னிரண்டு இசுரயேலர் குலத்தவர்களின் தந்தையர் அறுவரின் தாயும், தீனாவின் என்ற பெண் பிள்ளையின் தாயும் ஆவார். லேயா லாபானின் மகளும், ராக்கேலின் தமக்கையும் ஆவார்.

தோரா லேயாளை அறிமுகப்படுத்துகையில் "லேயா மங்கிய பார்வை உடையவள்" எனக் குறிப்பிடுகிறது () (Genesis 29:17).


</doc>
<doc id="286170" url="https://ta.wikipedia.org/wiki?curid=286170" title="செர்ச்சிப்">
செர்ச்சிப்

செர்ச்சிப் இந்திய மாநிலமான மிசோரத்தில் உள்ள செர்ச்சிப் மாவட்டத்தின் தலைநகராகும்.

இது மிசோரம் மக்களவைத் தொகுதிக்கு உட்பட்டது.

இங்கு உள்ள மக்கள் உழவுத் தொழிலை மேற்கொள்கின்றனர்.

இங்கிருந்து சில்சார், அகர்தலா, இம்பால் ஆகிய நகரங்களுக்கு தேசிய நெடுஞ்சாலை வழியாக செல்லலாம். வாடகையுந்து, ஆட்டோ ரிக்சா, பேருந்து ஆகியவை இயக்கப்படுகின்றன.



</doc>
<doc id="286172" url="https://ta.wikipedia.org/wiki?curid=286172" title="பில்கா">
பில்கா

பில்கா ("Bilhah"; בִּלְהָה "தடுமாற்றம்; கூச்சம்", எபிரேயம்: "Bilha") தொடக்க நூல் குறிப்பிடும் ஒரு நபராவார் (). அதில் அவர் லாபானின் பணிப்பெண் என்றும், ராகேலுக்கு பணிப்பெண்ணாக ராகேல் யாக்கோபுவைத் திருமணம் செய்யும்போது கொடுக்கப்பட்டார் என்றும் குறிப்பிடப்பட்டுள்ளது. ராக்கேல் குழந்தை இல்லாது இருக்கும்போது, பிள்ளை பெறுவதற்காக யாக்கோபுவின் மனைவியாக ராக்கேல் மூலம் கொடுக்கப்பட்டார் (). பில்கா இரு பிள்ளைகளைப் பெற்றாள். அப்பிள்ளைகளை ராக்கேல் தன் பிள்ளைகளாக் கொண்டு, அவர்களுக்கு தாண், நப்தலி எனப் பெயரிட்டார் (, ). தொடக்க நூல் () பில்காவை யாக்கோபுவின் வைப்பாட்டி என்ற தொணியில் குறிப்பிடுகிறது.


</doc>
<doc id="286174" url="https://ta.wikipedia.org/wiki?curid=286174" title="பாலகிருஷ்ண சர்மா நவீன்">
பாலகிருஷ்ண சர்மா நவீன்

பாலகிருஷ்ண சர்மா நவீன் சிறந்த இந்தி மொழிக்கவிஞரும், பேச்சாளரும் எழுத்தாளரும், சுதந்திரப் போராட்ட வீரரும் ஆவார். 1897 இல் மத்தியப் பிரதேச மாநிலம் ஷாஜாப்ப்பூர் மாவட்டத்தில் உள்ள பயானா கிராமத்தில் பிறந்தார். அங்கு சரியான கல்வி வசதி இல்லாததால் ஷாஜாப்பூர், உஜ்ஜைன், கான்பூரில் கல்வி பயின்ற இவர் கவிதை, உரைநடை இரண்டிலும் ஆர்வமும் திறனும் கொண்டவர். கணேஷ் சங்கர் வித்யார்த்தி என்பவர் நடத்திவந்த பிரதாப் என்ற இதழில் பணிபுரிந்தார். வித்யார்த்தியின் மறைவுக்குப் பின பல ஆண்டுகள் அவ்விதழின் ஆசிரியராகச் செயல்பட்டார். இவர் முதல் எழுத்துப்பணி சந்த் என்ற கதையுடன் தொடங்கியது. பிறகு கவிதைகள் எழுதத் தொடங்கிய இவர் பிரபா என்ற இதழையும் தொடங்கினார். தனது கல்லூரிக் கல்வியை கான்பூரிலுள்ள கிறைஸ்ட் சர்ச் கல்லூரியில் தொடங்கிய இவர் அதனை பாதியில் விட்டு 1920 இல் காந்தியடிகளின் ஒத்துழையாமை இயக்கத்தில் சேர்ந்தார்.


</doc>
<doc id="286175" url="https://ta.wikipedia.org/wiki?curid=286175" title="பாங்புய்">
பாங்புய்

பாங்புய், இந்திய மாநிலமான மிசோரத்தின் உயரமான மலைச் சிகரமாகும். இது நீல மலை என்றும் அழைக்கப்படுகிறது. இந்த மலைச் சிகரம் 2157 மீட்டர் (7010 அடி) உயரமுள்ளது.

1992ஆம் ஆண்டு முதல், இந்த மலைச் சிகரம் பாங்புய் தேசியப் பூங்காவின் நிர்வாக எல்லைக்குள் உள்ளது. பாதுகாக்கப்படும் இடமாகவும் அறிவிக்கப்பட்டுள்ளது. நவம்பர் முதல் ஏப்ரல் வரை ஆறு மாத காலத்திற்கு மட்டும் மலையை கண்டு களிக்க அனுமதி உண்டு.

இங்கு மூங்கில் மரங்களை அதிகம் காணலாம். பல்வேறு வகையான பட்டாம்பூச்சிகளும் வாழிகின்றன. புல்வெளிப் பகுதிகளில் வல்லூறு, தேன்சிட்டுஇருவாய்ச்சி, கரும்பருந்து உள்ளிட்ட பறவைகளை காணலாம். அரிய வகை படைச்சிறுத்தையும் உண்டு.



</doc>
<doc id="286176" url="https://ta.wikipedia.org/wiki?curid=286176" title="சில்பா">
சில்பா

தொடக்க நூல் குறிப்பிடுவதன்படி, சில்பா ("Zilpah"; זִלְפָּה "தளர்ச்சி", எபிரேயம்: "Zilpa") என்பவர் லேயாளின் பணிப்பெண்ணும், பிள்ளைகளைப் பெறும்படி யாக்கோபுவுக்கு மனைவியாகக் கொடுக்கப்பட்டவரும் ஆவார் ().

சில்பா இரு பிள்ளைகளைப் பெற்றாள். அப்பிள்ளைகளை லேயா தன் பிள்ளைகளாக் கொண்டு, அவர்களுக்கு காத்து, ஆசேர் என்ற பெயர்களை வழங்கினார். தொடக்க நூல் () சில்பாவை யாக்கோபுவின் வைப்பாட்டி என்ற தொணியில் குறிப்பிடுகிறது.)


</doc>
<doc id="286178" url="https://ta.wikipedia.org/wiki?curid=286178" title="சாம்பாய் மாவட்டம்">
சாம்பாய் மாவட்டம்

சாம்பாய் மாவட்டம், இந்திய மாநிலமான மிசோரத்தில் உள்ளது. இதன் தலைநகரமாக சாம்பாய் தேர்ந்தெடுக்கப்பட்டுள்ளது.

இந்த மாவட்டம் மிசோரம் மக்களவைத் தொகுதிக்கு உட்பட்டது.

இங்கு முர்லன் தேசியப் பூங்கா அமைந்துள்ளது. பல்வேறு வகையான தாவரங்களும் விலங்குகளும் வாழ்கின்றன.
இங்கு லெங்தெங் காட்டுயிர் காப்பகம் அமைந்துள்ளது.
இங்கு ரிடில் ஏரி அமைந்துள்ளது.



</doc>
<doc id="286180" url="https://ta.wikipedia.org/wiki?curid=286180" title="ஆரி பாட்டர் அண்டு த பிலோசபர்சு இசுடோன் (நூல்)">
ஆரி பாட்டர் அண்டு த பிலோசபர்சு இசுடோன் (நூல்)

ஆரி பாட்டர் அண்டு த பிலோசபர்சு இசுடோன் (Harry Potter and the Philosopher's Stone) என்பது "ஆரி பாட்டர்" தொடரின் முதலாவது நாவலாகும். இது ஜே. கே. ரௌலிங்கால் எழுதப்பட்டது. ஆரி பாட்டர் அண்டு த பிலோசபர்சு இசுடோன் புலூம்ஸ்பரியால் 1997இல் வெளியிடப்பட்டது. இப்புதினம் அமெரிக்க ஐக்கிய நாடுகளில் ஆரி பாட்டர் அண்டு த சோர்செரர்சு இசுடோன் (Harry Potter and the Sorcerer's Stone) என்ற பெயரில் வெளியானது. இதன் கதை ஆரி பாட்டர் என்ற மந்திரவாதி தனது நண்பர்களுடன் சேர்ந்து ஆக்வாட்சு மந்திரவாதப் பள்ளியில் செய்யும் சாகசங்களைப பற்றிக் கூறுகிறது. இதன் கதையை மையமாகக் கொண்டு ஆரி பாட்டர் அண்டு த பிலோசபர்சு இசுடோன் என்ற பெயரில் ஒரு திரைப்படம் 2001 இல் வெளியானது. இதற்கு அடுத்ததாக ஆரி பாட்டர் அண்டு த சேம்பர் ஆப் சீக்கிரட்சு என்ற புதினம் வெளியானது.


</doc>
<doc id="286184" url="https://ta.wikipedia.org/wiki?curid=286184" title="கோலாசிப் மாவட்டம்">
கோலாசிப் மாவட்டம்

கோலாசிப் மாவட்டம், இந்திய மாநிலமான மிசோரத்தின் மாவட்டங்களில் ஒன்று.

இந்த மாவட்டத்தில் செர்லுய் பி அணை கட்டி முடிக்கப்பட்டுள்ளது. பைராபி அணை, துய்ரியால் அணை ஆகிய அணைகள் கட்டப்படவுள்ளன.

இந்த மாவட்டம் மிசோரம் மக்களவைத் தொகுதிக்கு உட்பட்டது.



</doc>
<doc id="286189" url="https://ta.wikipedia.org/wiki?curid=286189" title="ஜோஷ் மலிகாபாதி">
ஜோஷ் மலிகாபாதி

ஜோஷ் மலிகாபாதி (Josh Malihabadi; () (born as Shabbir Hasan Khan; ) (5 December 1894 – 22 February 1982) பாக்கிஸ்தான் நாட்டைச் சேர்ந்த உருது மொழிக்கவிஞரும், மொழிபெயர்ப்பாளரும், எழுத்தாளரும் ஆவார். இவர் 1958 வரை இந்தியக் குடிமகனாக இருந்தார். உருது மொழி மீது மிகுந்த பற்று கொண்ட இவர் இந்தியாவில் உருது மொழிக்குப் போதிய அங்கீகாரம் இல்லை எனக் கருதி பாகிஸ்தான் நாட்டின் கராச்சி நகருக்குக் குடிபெயர்ந்து அந்நாட்டின் குடியுரிமையைப் பெற்றார். அங்கு தனது படைப்புப் பணிகளைத் தொடர்ந்த மலிகாபாதி கஜல் பாடல்களால் புகழ் பெற்ற கவிஞர் ஆவார். இந்திய அரசின் பத்ம பூஷண் விருது, பாகிஸ்தான் அரசால் வழங்கப்பட்ட நூற்றாண்டின் சிறந்த கவிஞர் ஆகிய விருதுகளைப் பெற்றவர். 


</doc>
<doc id="286192" url="https://ta.wikipedia.org/wiki?curid=286192" title="லாங்தலாய் மாவட்டம்">
லாங்தலாய் மாவட்டம்

லாங்தலாய் மாவட்டம், இந்திய மாநிலமான மிசோரத்தின் மாவட்டங்களில் ஒன்று. இந்த மாவட்டத்தின் தலைநகரம் லாங்தலாய் ஆகும்.

இது மிசோரம் மக்களவைத் தொகுதிக்கு உட்பட்டது.



</doc>
<doc id="286193" url="https://ta.wikipedia.org/wiki?curid=286193" title="பீஷம் சாஹ்னி">
பீஷம் சாஹ்னி

பீஷம் சாஹ்னி ("Bhisham Sahni"; 8 ஆகத்து 1915 – 11 சூலை 2003) ஓர் இந்தி எழுத்தாளரும், நாடக ஆசிரியரும், நடிகரும் ஆவார். பாகிஸ்தான் நாட்டின் ராவல்பிண்டியில் பிறந்த இவர் பாகிஸ்தான் பிரிவினையின் அவலங்கள் குறித்து எழுதிய தமஸ் (இருள்) என்ற புதினம் மிகவும் புகழ் பெற்றதாகும் இது ஆங்கிலம், பிரெஞ்சு, ஜெர்மன், ஜப்பான், குஜராத்தி, மலையாளம், காஷ்மீரி, மணிப்புரி ஆகிய மொழிகளில் மொழிபெயர்க்கப்பட்டது. தொலைக்காட்சித் திரைப்படமாகவும் எடுக்கப்பட்டது. இவர் 1998 ஆம் ஆண்டிற்கான இலக்கியத்திற்கான இந்திய அரசின் பத்மபூஷண் விருதினைப் பெற்றவர் ஆவார். நூற்றுக்கும் மேற்பட்ட சிறுகதைகளை எழுதிய இவரது தமஸ் நூலுக்கு 1975 ஆம் ஆண்டிற்கான சாகித்ய அகாடமி விருதைப் பெற்றவர். மேலும் 1979 இல் சிரோமணி எழுத்தாளர் விருது, உதிரப்பிரதேச மாநில அரசின் விருது, உள்ளிட்ட ஏராளமான விருதுகளைப் பெற்றவர். இவர் புகழ்பெற்ற இந்தி நடிகர் பல்ராஜ் சாஹ்னியின் இளைய சகோதரர் ஆவார். 


</doc>
<doc id="286194" url="https://ta.wikipedia.org/wiki?curid=286194" title="லுங்லேய் மாவட்டம்">
லுங்லேய் மாவட்டம்

லுங்லேய் மாவட்டம், இந்திய மாநிலமான மிசோரத்தின் மாவட்டங்களில் உண்டு. இந்த மாவட்டத்தின் தலைநகரம் லுங்லேய் ஆகும்.

இது மிசோரம் மக்களவைத் தொகுதிக்கு உட்பட்டது.



</doc>
<doc id="286196" url="https://ta.wikipedia.org/wiki?curid=286196" title="சாய்ஹா மாவட்டம்">
சாய்ஹா மாவட்டம்

சாய்ஹா மாவட்டம், இந்திய மாநிலமான மிசோரத்தின் மாவட்டங்களில் ஒன்று. இதன் தலைமையகம் சாய்ஹா ஆகும்.

இது மிசோரம் மக்களவைத் தொகுதிக்கு உட்பட்டது.

2006ஆம் ஆண்டில், ஒன்றிய அரசு வெளியிட்ட கணக்கெடுப்பில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது.




</doc>
<doc id="286199" url="https://ta.wikipedia.org/wiki?curid=286199" title="விஷ்ணு நாராயண் பாத்கண்டே">
விஷ்ணு நாராயண் பாத்கண்டே

'
விஷ்ணு நாராயண் பாத்கண்டே (Pandit Vishnu Narayan Bhatkhande ; ஆகஸ்ட் 10, 1860 – செப்டம்பர் 19, 1936)இந்திய இசைவாணரும், இந்துஸ்தானி இசை இலக்கணத்தை நவீனப்படுத்தியவரும், ஆய்வாளரும், வழக்கறிஞரும் ஆவார். ராகா, ராகினி, புத்ரா (முறையே ஆண், பெண், குழந்தை ) என்ற முறையில் ராகங்கள் வகைப்பட்டிருந்ததை மாற்றி சுவரங்கள் அடிப்படையிலான ' தாட் ' என்ற முறையை அறிமுகம் செய்தார். ராகங்களை எளிதில் புரியவைக்க 'பந்திஷ்' என்ற இசைக்கோர்வைகளை உருவாக்கினார். இவை ரகங்களின் இலக்கணத்தை விளக்குவன. இவர் இந்துஸ்தானி இசை இலக்கணத் தந்தை எனப் போற்றப்படுகிறார்.


</doc>
<doc id="286200" url="https://ta.wikipedia.org/wiki?curid=286200" title="செர்ச்சிப் மாவட்டம்">
செர்ச்சிப் மாவட்டம்

செர்ச்சிப் மாவட்டம், இந்திய மாநிலமான மிசோரத்தின் மாவட்டங்களில் ஒன்று. இதன் தலைமையகம் செர்ச்சிப் ஆகும்.

இது மிசோரம் மக்களவைத் தொகுதிக்கு உட்பட்டது.




</doc>
<doc id="286201" url="https://ta.wikipedia.org/wiki?curid=286201" title="விக்கிப்பீடியா">
விக்கிப்பீடியா

விக்கிப்பீடியா ("Wikipedia", அல்லது ) என்பது, வணிக நோக்கற்ற விக்கிமீடியா நிறுவனத்தின் உதவியுடன் நடத்தப்படும், கூட்டாகத் தொகுக்கப்படும், பன்மொழி, கட்டற்ற இணையக் கலைக்களஞ்சியமாகும். தமிழ் விக்கிப்பீடியாவின் 1,00,000க்கும் மேற்பட்ட கட்டுரைகளுடன் சேர்த்து இதன் மொத்தக் கட்டுரைகளான 24 மில்லியன் கட்டுரைகளும் உலகெங்கிலுமுள்ள தன்னார்வலர்களால் கூட்டாக எழுதப்படுகின்றன. பெரும்பாலும் இதன் எல்லாக் கட்டுரைகளும், இதனைப் பயன்படுத்தும் எவராலும் தொகுக்கப்பட முடியும். மேலும் இது கிட்டத்தட்ட 100,000 முனைப்பான பங்களிப்பாளர்களையும் கொண்டுள்ளது. வரையில், விக்கிப்பீடியா 285 மொழிகளில் செயற்படுகிறது. இது இணையத்தளத்தில் இயங்கும் உசாத்துணைப் பகுதிகளிலேயே மிகவும் பெரியதும், அதிகப் புகழ்பெற்றதாகும். மேலும், இது அலெக்சா இணையத்தளத்தில் காணப்படும் இணையத்தளங்களின் தரவரிசையில் ஆறாவது இடத்தில் உள்ளதோடு, உலகளவில் அண்ணளவாக 365 மில்லியன் வாசகர்களையும் கொண்டுள்ளது.

விக்கிப்பீடியா, ஜிம்மி வேல்ஸ் மற்றும் லாரி சாங்கர் ஆகியோரால் சனவரி 15, 2001-இல் தொடங்கப்பட்டது. சாங்கர் அவர்கள், "விக்கிப்பீடியா" என்ற சொல்லை, விக்கி (ஒருவகை கூட்டாக்க இணையத்தளம். இது ஹவாய் மொழியில் "விரைவு" எனப் பொருள்படும் "விக்கி" என்ற சொல்லிலிருந்து பெறப்பட்டது.) மற்றும் பீடியா (கலைக்களஞ்சியத்தின் ஆங்கிலச் சொல்லான "என்சைக்ளோபீடியா"விலிருந்து), ஆகிய சொற்களின் இணைப்பாக உருவாக்கினார். 2006-இல், "டைம்" சஞ்சிகை, உலகளவில் இணைய மக்கள் கூட்டுப் பங்களிப்பின் விரைவான வளர்ச்சிக்கு யூடியூப், மைஸ்பேஸ் மற்றும் ஃபேஸ்புக் ஆகியவற்றுக்கு மேலதிகமாக விக்கிப்பீடியாவினது பங்களிப்பையும் குறிப்பிட்டுள்ளது. விக்கிப்பீடியா, ஒரு செய்தி ஊடகமாகவும் குறிப்பிடப் படுகிறது. இதற்குக் காரணம், தலைப்புச் செய்திகள் தொடர்பான கட்டுரைகள் அடிக்கடி இற்றைப்படுத்தப்படுவதேயாகும்.

விக்கிப்பீடியாவின் திறந்த பாங்கு, பல்வேறு சிக்கல்களையும் உருவாக்கியுள்ளது. இவற்றுள் கட்டுரைகளின் தரம், தேவையற்ற தொகுப்புக்கள் மற்றும் தகவல்களின் துல்லியத்தன்மை போன்றவற்றைக் குறிப்பிடலாம். சில கட்டுரைகள் உறுதிப்படுத்தப்படாத அல்லது முரண்பாடான தகவல்களைக் கொண்டிருந்தாலும், "நேச்சர்" இதழ் மூலம் 2005-இல் மேற்கொள்ளப்பட்ட ஆய்வின் மூலம், இதிலுள்ள அறிவியல் கட்டுரைகள், "பிரித்தானிக்கா கலைக்களஞ்சியத்தின்" கட்டுரைகளைப் போல் துல்லியத்தன்மை கொண்டன எனக் கண்டறியப்பட்டது. மேலும், இரண்டிலும் தலைமையான தவறுகள் ஒரேயளவினதாய் இருந்தன. இதற்குப் பதிலளிக்குமுகமாக, "பிரிட்டானிக்கா" இந்த ஆய்வின் வழிமுறைகள் மற்றும் முடிவுகளில் தவறுகள் உள்ளதாகத் தெரிவித்தது. எனினும் இதனை மறுத்துரைத்த "நேச்சர்", தனது தரப்பில் இதற்கான முறையான அறிக்கையையும், "பிரிட்டானிக்கா"வின் தலைமையான மறுப்புக்களுக்கான எதிர் வாதங்களையும் வெளியிட்டது.

யாரும் இலகுவில் வேகமாக இணையத்தொடர்பையும் உலாவியையும் மட்டும் பயன்படுத்தித் தொகுக்கக்கூடியவாறு இத்திட்டம் அமைந்துள்ளது. அனைத்து மனித அறிவும், கட்டற்ற முறையில் மொழிகளைக் கடந்து, எல்லோருக்கும் கிடைக்கவேண்டும்” என்பதே விக்கிப்பீடியாவின் உயரிய நோக்கமாகும். இத்திட்டம் இலாப நோக்கமற்றது, பக்கச் சார்பற்றது, வலியுறுத்துவது. இதன் நுட்ப கட்டமைப்பும், கட்டற்ற திறந்த வழியில் ஆக்கப்பட்டு உபயோகிக்கப்படுகின்றது

விக்கிப்பீடியாவிற்கு முன்னதான வேறு சில இணையத்தில் கூட்டு கலைக்களஞ்சிய உருவாக்கத்திற்கான முயற்சிகள் இருந்தபோதிலும், அவை வெற்றியடையவில்லை. முதலில் 2000 ஆம் ஆண்டு மார்ச் மாதம் 'போமிஸ்' () வலைப்பக்க நிறுவனத்தால் நுபீடியா ஆரம்பிக்கப்பட்டது. அதன் நோக்கம் நுபீடியாவை ஒரு இலவச இணையத்தள ஆங்கில மொழிக் கலைக்களஞ்சியத் திட்டமாகவும் அமைப்பதாக இருந்தது. நிபுணர்களால் எழுதப்பட்ட கட்டுரைகளை வழக்கப்படியான செய்முறைப்படி பரிசீலித்து வெளியிடுவதாகவே இத்திட்டம் அமைந்திருந்தது. போமிஸ் நிறுவனத்திற்குச் சொந்தமான நுபீடியாவின் முக்கிய புள்ளிகளாக, முதன்மைச் செயலதிகாரியான ஜிம்மி வேல்ஸ் உம் லாரி சாங்கர் உம் இருந்தார்கள். லாரி சாங்கர் முதலில் நுபீடியாவிற்கும், பின்னர் விக்கிப்பீடியாவிற்கும் தலைமை ஆசிரியராக பணியாற்றியவர் ஆவார். 

நுபீடியாவிட்கு இணைய விளம்பர நிறுவனமான 'போமிஸ்' நிதி வழங்கியது. ஆரம்ப காலத்தில் நுபீடியாவிற்கு அதன் சொந்த நுபீடியா மூலம் திறந்த உள்ளடக்க உரிமம் வழங்கப்பட்டது. பின்னர், ரிச்சர்ட் ஸ்டால்மன் அவர்களின் தூண்டுதலால், நுபீடியாவானது விக்கிப்பீடியாவாக மாற்றமடையும் முன்னரே குனூ தளையறு ஆவண உரிமத்திற்கு மாற்றப்பட்டது. லாரி சாங்கர் மற்றும் ஜிம்மி வேல்ஸ் இருவருமே விக்கிப்பீடியாவின் நிறுவனர்கள் ஆவர். பொதுவில் பதிப்பிடக்கூடிய கலைக்களஞ்சியம் என்ற குறிக்கோளை வரையறை செய்த பெருமை வேல்சையே சாரும். திறமூல விக்கியை வைத்து அந்தக் குறிக்கோளை அடையச் செய்த திட்டவடிவம் கொடுத்த பெருமை சாங்கரையேச் சாரும். ஜனவரி 10, 2001 அன்று விக்கித் தொழில்நுட்பத்தை நுபீடியாவிற்கு ஆதாரம் கொடுக்கும் திட்டமாக ஆக்க லாரி சாங்கர் நுபீடியாவின் மின்னஞ்சல் பட்டியலூடாக ஒரு பரிந்துரை கொடுத்தார்.

ஜனவரி 12, 2001, ஜனவரி 13, 2001 இல் முறையே விக்கிப்பீடியா.கொம், விக்கிப்பீடியா.ஓர்க் ஆகிய ஆள்களப் பெயர்கள் பதிவு செய்யப்பட்டன. ஜனவரி 15, 2001 அன்று சம்பிரதாயத்துக்காக விக்கிப்பீடியா அறிமுகப்படுத்தப்பட்டது. அது ஒரு தனிப்பட்ட ஆங்கில மொழி பதிப்பாக விக்கிப்பீடியா.காம் . என்ற பெயரில் வெளியிடப்பட்டு, நுபீடியா மின்னஞ்சல் பட்டியலில் லாரி சாங்கரால் அறிவிக்கப்பட்டது. விக்கிப்பீடியா ஆரம்பித்து சில மாதங்களில், நடுநிலைமை ஒரு கொள்கையாக முன்னிறுத்தப்பட்டது. இது நுபீடியாவின் முந்தைய "மனச்சார்பு இல்லாத" கொள்கைக்கு இணையானது. தவிர, ஆரம்பத்தில் வேறு சில விதிமுறைகள் மட்டுமே விக்கிப்பீடியாவில் இருந்ததுடன், விக்கிப்பீடியாவானது நுபீடியாவிலிருந்து தனித்துச் சுயாதீனமாக இயங்கத் தொடங்கியது. ஆரம்பத்தில், போமிஸ் இதனை ஒரு வணிக ரீதியில் ஆதாயம் கிடைக்கும்படியான திட்டமாகச் செய்யவே நினைத்திருந்தது.

விக்கிப்பீடியாவின் ஆரம்ப காலத்தில் நுபீடியா, ஸ்லாஷ்டாட் () பதிவுகள், வலை தேடு பொறி குறியீட்டு ஆக்கங்கள் போன்றவற்றிலிருந்து பங்களிப்புகளைப் பெற்றுக் கொண்டது. பின்னர் வெவ்வேறு மொழிகளில் விக்கிப்பீடியா உருவாக்கப்பட்டு, 2001 ஆம் ஆண்டின் முடிவில் கிட்டத்தட்ட 20,000 கட்டுரைகளுடன் 18 மொழிகளில் வளர்ந்தது. 2002 ஆம் ஆண்டின் பிற்பகுதியில் 26 மொழிகளிலும், 2003 ஆம் ஆண்டு முடிவில் 46 மொழிகளிலும் வளர்ந்த விக்கிப்பீடியா, 2004 ஆம் ஆண்டின் முடிவில் 161 மொழிகளில் இயங்கும் கலைக்களஞ்சியமாக உயர்ந்தது. நுபீடியாவிலிருந்த அனைத்து உள்ளடக்கங்களும் விக்கிப்பீடியாவினுள் சேர்க்கப்பட்டதும், 2003 ஆம் ஆண்டில், நுபீடியாவிற்கான வழங்கி இல்லாது செய்யப்பட்ட காலம்வரை நுபீடியாவும், விக்கிப்பீடியாவும் ஒன்றுசேர்ந்து இயங்கி வந்தது. செப்டம்பர் 9, 2007 அன்று ஆங்கில விக்கிப்பீடியா 2 மில்லியன் கட்டுரைகளை கடந்து, இது வரை சாதிக்காத வகையில் மிகப்பெரும் கலைக்களஞ்சியமாக, 600 ஆண்டுகள் வரை சாதனையாக விளங்கிய "யோங்களே" கலைக்களஞ்சியத்தை (:en:Yongle Encyclopedia), விஞ்சி முன்னேறியது.

விக்கிபீடியாவின் கட்டுப்பாடில்லாத தன்மையாலும், வர்த்தக விளம்பரங்களின் அச்சத்தினாலும், எசுப்பானிய விக்கிப்பீடியாவின் பயனாளிகள் 2002 ஆம் ஆண்டு பிப்ரவரியில் விக்கிப்பீடியாவிலிருந்து பிரிந்து என்சிச்லோபெடியா லிப்ரேவை () உருவாக்கினர். அதனால், அந்த ஆண்டின் இறுதியில், விக்கிப்பீடியா விளம்பரங்களைக் காட்டாது என்றும் அதன் இணையதளம் wikipedia.org என்ற வலைதளத்துக்கு மாற்றம் செய்துவிட்டதாகவும் ஜிம்மி வேல்ஸ் அறிவித்தார். 

பரந்த பயன்பாட்டுக்கு உட்பட்டுவரும் விக்கிப்பீடியா, பல சகோதரத் திட்டங்களையும் நடைமுறைப்படுத்தி மேலும் வளர்ந்து வருகின்றது.

ஏனைய பாரம்பரியக் கலைக்களஞ்சியங்களைப் போலல்லாது, விக்கிப்பீடியா வெளித்தொகுப்புக்களை ஏற்கிறது. எனினும், முக்கியமான அல்லது குழப்பம் விளைவிக்கும் ஆபத்துடைய சில கட்டுரைகள் தொகுக்க முடியாமல் பாதுகாக்கப்பட்டுள்ளன. மேலும், கட்டுரையை வாசிக்கும் எந்தவொரு வாசகரும் கணக்கொன்று இல்லாமலேயே கட்டுரைகளைத் தொகுக்க முடியும். எனினும், வெவ்வேறு மொழிப்பதிப்புகளில் இக் கொள்கை வித்தியாசமாகக் கடைப்பிடிக்கப்படுகிறது. உதாரணமாக, ஆங்கிலப் பதிப்பில், பதிவுசெய்த பயனர் மட்டுமே புதிய கட்டுரையொன்றை உருவாக்க முடியும். எந்தவொரு கட்டுரையையும் அதனை உருவாக்கியவரோ, வேறு பயனரோ உரிமை கொண்டாட முடியாது என்பதோடு, எந்தவொரு அங்கீகரிக்கப்பட்ட அதிகாரத் தரப்பும் அதனை ஆராய முடியாது. அதற்குப் பதிலாகத் தொகுப்பாளர்கள், தம்மிடையேயான கருத்தொருமிப்பின் அடிப்படையில் கட்டுரைகளின் உள்ளடக்கங்களையும் அமைப்பையும் ஏற்றுக்கொள்ள வேண்டும்.

வழமையாக, கட்டுரையொன்றில் மேற்கொள்ளப்படும் தொகுப்பானது உடனடியாக இற்றைப்படுத்தப்படும். எனவே, இக் கட்டுரைகளில் துல்லியமின்மை, கருத்துக் கோடல்கள் அல்லது காப்புரிமைத் தகவல்கள் இடம்பெறலாம். ஒவ்வொரு மொழிப்பதிப்பும் வெவ்வேறு நிர்வாகக் கட்டுப்பாடுகளைக் கொண்டிருப்பதுடன், இக்கொள்கைகளிலும் திருத்தங்களைக் கொண்டுவரலாம். உதாரணமாகச், செருமானிய விக்கிப்பீடியாவில் கட்டுரைத் தொகுப்புக்கள் சில மேற்பார்வையிடல்களுக்குப் பின் உறுதிப்படுத்தப்படுகின்றன. பல்வேறு சோதனை ஓட்டங்கள் மற்றும் கலந்துரையாடல்களுக்குப் பின் டிசம்பர் 2012 அன்று "மாற்றங்களுக்கான காத்திருப்பு" முறைமை, ஆங்கில விக்கிப்பீடியாவில் அறிமுகப்படுத்தப்பட்டது. இம்முறைமையின் கீழ்ச், சர்ச்சைக்குரிய அல்லது குழப்பம் விளைவிக்கக்கூடிய ஆபத்துடைய கட்டுரைகளின் மீதான புதிய பயனர்களின் தொகுப்புக்கள், அங்கீகரிக்கப்பட்ட ஒரு விக்கிப்பீடியா பயனரின் மேற்பார்வையின் பின்னரே வெளியிடப்படும்.

விக்கிப்பீடியாவுக்கு உதவும் ‘மென்பொருட்கள்’ பங்களிப்பாளர்களுக்கு உதவிகரமாக இருக்கும். ஒவ்வொரு கட்டுரையிலும் காணப்படும் "வரலாற்றைக் காட்டவும்" பக்கம், திருத்தங்களைப் (திருத்தங்கள் அவதூறான தகவல்கள், குற்ற அச்சுறுத்தல் அல்லது காப்புரிமை மீறல் போன்றன மீளமைக்கப்படக் கூடியனவாய் இருப்பினும்) பதிவு செய்யும். இப் பக்கத்தைப் பயன்படுத்துவதன் மூலம் பயனர்கள், விரும்பத்தகாத தொகுப்புக்களை மீளமைக்கவோ, இழக்கப்பட்ட தகவல்களை மீளப்பெறவோ முடியும். ஒவ்வொரு கட்டுரைக்குமான ‘பேச்சுப்பக்கம்’ பல்வேறு பயனர்களும் தம்முள் ஒருங்கிணைந்து செயற்பட உதவுகிறது. முக்கியமாகத் தொகுப்பாளர்கள், பேச்சுப்பக்கத்தைப் பயன்படுத்திக் கருத்தொருமிப்புப் பெற முடியும். சிலவேளைகளில் இதற்காக வாக்கெடுப்பும் நடத்தப்படும்.

தொகுப்பாளர்கள் இவ்விணையப் பக்கத்தின் அண்மைய மாற்றங்களையும் காணமுடியும். இது, ‘இறங்கு வரிசை’யில் ஒழுங்குபடுத்தப்பட்டிருக்கும். வழமையான பங்களிப்பாளர்கள், கவனிப்புப் பட்டியல் ஒன்றை உருவாக்கியிருப்பர். இதன்மூலம், தமக்கு விருப்பமான கட்டுரைகளில் அண்மையில் ஏற்படுத்தப்பட்டுள்ள மாற்றங்களைப் பார்வையிட முடியும். அதிகமான கட்டுரைகளைக் கொண்ட மொழிப் பதிப்புக்களில், தொகுப்பாளர்கள் கவனிப்புப் பட்டியலைப் பேண விரும்புகின்றனர். தொகுப்புக்கள் அதிகரிப்பதன் காரணமாக, ‘அண்மைய மாற்றங்கள்’ பகுதியில், சில தொகுப்புக்கள் இடம்பெற முடியாமல் போவதே இதற்குக் காரணமாகும். புதிய பக்கக் கண்காணிப்பு செயன்முறையின் மூலம் புதிதாக உருவாக்கப்பட்ட கட்டுரைகளில் நிகழும் வெளிப்படையான தவறுகள் கண்காணிக்கப்படுகின்றன. அடிக்கடி தாக்குதலுக்குள்ளாகும் கட்டுரைகளுக்கு, அரைப் பாதுகாப்பு வழங்கப்பட்டுக் குறிப்பிட்ட பயனர்கள் மாத்திரமே தொகுக்கும் வகையில் பாதுகாக்கப்படுகின்றன. குறிப்பிடத்தக்க, சர்ச்சைக்குரிய கட்டுரைகள் பூட்டப்பட்டு நிர்வாகிகள் மட்டுமே மாற்றங்களை மேற்கொள்ளும் வகையில் காக்கப்படுகின்றன.

தானியங்கிகள் எனப்படும் ‘கணினிச் செய்நிரல்கள்’ மூலமாக எளிமையான, மீண்டும் மீண்டும் செய்ய வேண்டிய பணிகள் செய்யப்படுகின்றன. உதாரணமாக இவற்றின் மூலம் பொதுவான எழுத்துப்பிழைகளைத் திருத்தல், ஒழுங்கமைவுப் பிரச்சினைகள் அல்லது புவியியல் சார் கட்டுரைகளைத் துவக்கல் போன்றவற்றைக் குறிப்பிடலாம். சில தானியங்கிகள், வேண்டத்தகாத தொகுப்புக்களை மேற்கொள்ளும் பயனர்களை எச்சரிப்பதற்காகவும் பயன்படுத்தப்படுகின்றன. இதன்மூலம், வேறு இணையத் தளங்களுக்கான இணைப்புக்கள் தடுக்கப்படுவதோடு, சில குறிப்பிட்ட பயனர் கணக்குகள் அல்லது ஐபி முகவரிகளினால் தொகுப்புக்கள் ஏற்படுத்துவதைத் தடுக்கவும் முடியும். விக்கிப்பீடியாவிலுள்ள தானியங்கிகள், இயக்கத்துக்கு முன் நிர்வாகிகளினால் அங்கீகரிக்கப்படல் வேண்டும்.

விக்கிப்பீடியாவிலுள்ள கட்டுரைகள் அவற்றின் விருத்தி நிலை அடிப்படையிலும், விடய அடிப்படையிலும் ஒழுங்கமைக்கப்பட்டிருக்கும். ஒரு புதியகட்டுரை பெரும்பாலும் வரைவிலக்கணம் மற்றும் சில இணைப்புக்கள் மாத்திரமே கொண்ட ஒரு யாகவே ஆரம்பிக்கப்படும். அதேபோல் பெரும்பாலான விடயங்கள் உள்ளடக்கப்பட்ட பெரிய கட்டுரைகள் என வகைப்படுத்தப்படும். சில விக்கிப்பீடியாக்களில், ஒவ்வொரு நாளும் தொகுப்பாளர்களால் தேர்ந்தெடுக்கப்பட்ட "சிறப்புக் கட்டுரை”யொன்று விக்கிப்பீடியாவின் முதற்பக்கத்தில் காட்டப்படும். ‘சியாகோமோ பொதேரி’ எனும் ஆய்வாளரின் கண்டுபிடிப்பின்படி, சில தொகுப்பாளர்கள் ஊக்கத்துடன் குறிப்பிட்ட ஒரு கட்டுரையைத் தொகுப்பதன் மூலமே சிறப்புக்கட்டுரைத் தரம் எட்டப்படுகிறது. 2010-இல் மேற்கொள்ளப்பட்ட ஆய்வொன்று சிறப்புக்கட்டுரைகளிடையே அவற்றின் தரங்கள் வேறுபட்டிருப்பதைக் கண்டறிந்ததோடு, கட்டுரைகளின் தரத்தைக் கணிப்பதில் ‘குழுச் செயற்பாடு’ போதிய தாக்கத்தை ஏற்படுத்தவில்லை எனவும் கருத்து வெளியிட்டது. 2007-இல், அச்சுவழிப் பதிப்பொன்றை உருவாக்கும் நடவடிக்கையின் போது, ஆங்கில விக்கிப்பீடியா கட்டுரைகளின் தரத்தைக் கணிப்பிடும் அளவுத்திட்டத்துக்கு எதிரான புதிய தரக்கணிப்பீட்டு முறையை அறிமுகப்படுத்தியது.

விக்கிப்பீடியா தொகுப்பாளர்களின் குழுவொன்று, ஒன்றை உருவாக்கிக் குறிப்பிட்ட ஒரு துறையில் தமது பங்களிப்புக்களை வழங்குகின்றது. இத்திட்டத்தின் ‘பேச்சுப் பக்க’த்தின் மூலம், பல்வேறு கட்டுரைகளிலும் மேற்கொள்ளப்படும் மாற்றங்களை ஒருங்கிணைப்பர்.

விக்கிப்பீடியா கட்டற்ற “விக்கிமீடீயா” மென்பொருளில் இயங்குகிறது. இது “பி.எச்.பி”, “மைசீக்குவல்” ஆகிய ‘இணைய நிரல் மொழிக’ளால் எழுதப்பட்டது. இவற்றோடு “எச்.டி.எம்.எல்”, “சி.எசு.எசு” ஆகியவையும் பக்கங்களை வடிவமைக்கப் பயன்படுத்தப்படுகின்றன.

விக்கிப்பீடியா ஒரு தனி ‘வழங்கி’யில் 2004 வரை இயங்கி வந்தது. அதன் பின்னர்ப் “பல்நிலை வழங்கிக் கட்டமைப்பு”க்கு விக்கிப்பீடியா மாற்றப்பட்டது. தற்போது 100-க்கும் மேற்பட்ட வழங்கிகள், உலகின் நான்கு பகுதிகளில் விக்கிப்பீடியாவை வழங்குகின்றன.

"முதன்மைக் கட்டுரை: தமிழ் விக்கிப்பீடியா"

தமிழ் விக்கிப்பீடியா முயற்சியானது 2003 ஆம் ஆண்டு ஆரம்பமானது. தற்போது இதில் கட்டுரைகள் உள்ளன. பயனர் கணக்குகள் பதிவு செய்யப்பட்டுள்ளன.
நியூயார்க்கைச் சேர்ந்த ஆசிரியர் ‘மைக்கேல் மாண்டி’ என்பவர், ஆங்கில விக்கியைப் புத்தகமாகத் தொகுத்துள்ளார்.



</doc>
<doc id="286205" url="https://ta.wikipedia.org/wiki?curid=286205" title="லோத்து">
லோத்து

லோத்து ("Lot"; ; ) என்பவர் தொடக்க நூல் அதிகாரங்கள் 11–14, 19 என்பவற்றில் குறிக்கப்பட்டுள்ள ஒரு நபராவார். இவருடைய வாழ்க்கை பற்றி குறிப்பிடத்தக்க விடயங்கள் உள்ளடக்கப்பட்டுள்ளன. குறிப்பாக இவர் தன்னுடைய பெரியப்பாவாக ஆபிராமுடன் பயணித்தமை (ஆபிரகாம்), சொதோம் கொமோரா அழிவிலிருந்து தப்பியமை, அப்போது அவருடைய மனைவி உப்புச் சிலையாகியது, பிள்ளைகள் வேண்டும் என்பதற்காக தன் மகள்கள் மூலம் பாலுறவுக்குட்படுத்தப்பட்டது ஆகியனவாகும்.

கிறித்தவர்கள் இவரை கடவுளின் நீதியான மனிதனாக மதிக்கிறார்கள். விவிலியம் குறிப்பிட்டபடி, இயேசு கிறித்து லோத்துவின் சந்ததியைச் சேர்ந்தவராகிறார். தாவீதின் பாட்டியாகிய ரூத் மோவாப்பிய இனத்தைச் சேர்ந்தவர். மோவாப்பியர் லோத்தின் மகள் மூலம் பிறந்த பிள்ளைகளின் வாரிசுகளாவர்.



</doc>
<doc id="286210" url="https://ta.wikipedia.org/wiki?curid=286210" title="விக்டோரியா நினைவிட இல்லம்">
விக்டோரியா நினைவிட இல்லம்

விக்டோரியா நினைவிட இல்லம் அல்லது யாதீம் கானா – இ- விக்டோரியா அல்லது விக்டோரியா நினைவிட இல்ல உண்டு உறைவிட உயர்நிலைப் பள்ளி "(Victoria Memorial Home or Yateem Khana-e-Victoria or Victorial Memorial Home Residential High School)" என்பது இந்திய நாட்டின் தெலுங்கானா மாநிலம் ஐதராபாத்தில் இருக்கும் சாரூநகரில் அமைந்துள்ள ஒரு கருணை இல்லம் ஆகும். இவ்வில்லம் எழுபது ஏக்கர் பரப்பளவுள்ள வளாகத்தில் அமைந்துள்ளது. 

சாரூநகர்-இ-மகால் 1901 ஆம் ஆண்டில் ஆறாவது நிசாம் மிர் மகபூப் அலி கான் அவர்களுக்காக கட்டப்பட்ட அரண்மனையாகும். ஆனால் அது விக்டோரியா ராணியின் பெயர் சூட்டப்பட்டு கருணை இல்லத்திற்காக தானமாக வழங்கப்பட்டது.

தெலுங்கு மற்றும் இந்திமொழித் திரைப்படங்களில் எதிர்நாயகர்களுக்கான புகலிடமாக விக்டோரியா நினைவிட இல்லம் காட்டப்படுகிறது.


</doc>
<doc id="286214" url="https://ta.wikipedia.org/wiki?curid=286214" title="பன்னாட்டுத் தேயிலை நாள்">
பன்னாட்டுத் தேயிலை நாள்

பன்னாட்டுத் தேயிலை நாள் ("International Tea Day") 2005 ஆம் ஆண்டு முதல் ஆண்டு தோறும் டிசம்பர் 15 ஆம் நாள் தேயிலை உற்பத்தி செய்யப்படும் வங்காளதேசம், இலங்கை, நேபாளம், வியட்நாம், இந்தோனேசியா, கென்யா, மலாவி, மலேசியா, உகாண்டா, இந்தியா, மற்றும் தன்சானியா உட்படப் பல நாடுகளில் நினைவு கூரப்பட்டு வருகிறது. தேயிலைத் தோட்டத் தொழிலாளர்கள், தேயிலை உற்பத்தி செய்வோர், மற்றும் தேயிலையைப் பயன்படுத்துபவர்கள் எதிர்நோக்கும் பிரச்சினைகளை அரசாங்கக்களுக்கும், குடிமக்களுக்கும் கொண்டு செல்வதே இந்நாளின் முக்கிய நோக்கம் ஆகும். முதலாவது பன்னாட்டுத் தேயிலை நாள் 2005 டிசம்பர் 15 இல் புது தில்லி நடைபெற்றது. இரண்டாவது பன்னாட்டு நாள் 2006 இடிசம்பர் 15 இல் இலங்கையில் கண்டி நகரில் நடைபெற்றது. பன்னாட்டுத் தேயிலை நாள் கொண்டாட்டங்கள் ஊடாக நடைபெறும் பன்னாட்டு மாநாடுகள் தேயிலைத் தொழிற்சங்க இயக்கங்கள் முன்னெடுக்கின்றன.

2001 ஆம் ஆண்டில் உலக நாடுகளின் அரசு சார்பற்ற அமைப்புகள், மற்றும் தொழிற்சங்கங்கள் இணைந்து உலக சமூக மாமன்ற மாநாட்டை பிரேசிலில் நடத்தின. இதன் விளைவாக 2003 இல் உலக சமூக மாமன்றத்தின் ஆசிய மாநாடு இந்தியாவில் ஐதராபாது நகரில் நடைபெற்றது. இம்மாநாட்டில் இலங்கை, இந்தியத் தேயிலைத் தோட்டத் தொழிற்சங்கத் தலைவர்கள் கலந்து கொண்டனர். இதன் போது, 2004 ஆம் ஆண்டு மும்பை மாநாட்டில் தேயிலைத் தோட்டத் தொழிலாளர்கள் பிரச்சினை தொடர்பாக தனியான மாநாடு ஒன்று நடத்துவது என்று முடிவெடுக்கப்பட்டது. 2004 மும்பை மாநாட்டில் பன்னாட்டுத் தேயிலைத் தொழிலாளர்களின் பிரச்சினை ஏனைய தொழிற்துறை சார்ந்த தொழிலாளர்களின் பிரச்சினைகளில் இருந்து வேறுபட்டது என அடையாளம் காணப்பட்டது. இவர்களது பிரச்சினைகளை வெளிப்படுத்த தனித்துவமான தினத்தின் அவசியம் குறித்து உடன்பாடு எட்டப்பட்டது. பிரித்தானியாவின் முதலாவது இந்திய அசாம் தேயிலைத் தோட்டத்தில் சீன ஒப்பந்தத் தொழிலாளர்கள் 1838 டிசம்பர் 15 இல் மேற்கொண்ட முதலாவது சம்பளப் போராட்டத்தின் நினைவாக ஆண்டு தோறும் டிசம்பர் 15 இல் இந்நாளைக் கொண்டாடுவதென 2005 ஆம் ஆண்டில் பிரேசிலில் நடந்த மாநாட்டில் முடிவு செய்யப்பட்டது.



</doc>
<doc id="286217" url="https://ta.wikipedia.org/wiki?curid=286217" title="தெற்கு தஙராங்">
தெற்கு தஙராங்

தெற்கு தங்ராங் (South Tangerang, இந்தோனேசிய மொழி: "Tangerang Selatan") என்பது இந்தோனேசியாவின் பந்தன் மாகாணத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 1,303,569. 2014 இன் மதிப்பீட்டின் அடிப்படையில் இதன் மக்கள் தொகை 1,436,187 ஆகும். இது 147.19 சதுர கிலோமீற்றர் பரப்பளவைக் கொண்டுள்ளது.


</doc>
<doc id="286218" url="https://ta.wikipedia.org/wiki?curid=286218" title="சுக்காபூமி">
சுக்காபூமி

சுக்காபூமி (Sukabumi) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 300,359 ஆகும். 2014 இன் மதிப்பீட்டின் அடிப்படையில் இதன் மக்கள் தொகை 321,205 ஆகும். இது 48.15 சதுர கிலோமீற்றர் பரப்பளவைக் கொண்டுள்ளது.


</doc>
<doc id="286219" url="https://ta.wikipedia.org/wiki?curid=286219" title="சுராகார்த்தா">
சுராகார்த்தா

சுராகார்த்தா (Surakarta,ஹனசரகா: , அல்லது சோளோ, சில வேளைகளில் சாளா) என்பது இந்தோனேசியாவின் மத்திய சாவகத்தில் அமைந்துள்ள ஒரு நகரம் ஆகும். 2009 இன் மதிப்பீட்டின் அடிப்படையில் இதன் மக்கள் தொகை 520,061க்கும் அதிகம் ஆகும். இதன் மக்கள் தொகை அடர்த்தி 11,811.5 மக்கள்/கி.மீ. இது 44 சதுர கிலோமீற்றர் பரப்பளவைக் கொண்டுள்ளது. 


</doc>
<doc id="286221" url="https://ta.wikipedia.org/wiki?curid=286221" title="தசிக்மலாயா">
தசிக்மலாயா

தசிக்மலாயா (Tasikmalaya) என்பது இந்தோனேசியாவின் மேற்குச் சாவகத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 635,464 ஆகும். 2014 இன் மதிப்பீட்டின் அடிப்படையில் இதன் மக்கள் தொகை 683,386 ஆகும். இது பண்டுங், பஞ்சாரி ஆகிய நகரங்களுக்கு இடையில் அமைந்துள்ளது.


</doc>
<doc id="286222" url="https://ta.wikipedia.org/wiki?curid=286222" title="தஙராங்">
தஙராங்

தஙராங் (Tangerang) என்பது இந்தோனேசியாவில் பந்தன் மாகாணத்தில் அமைந்துள்ள ஒரு நகரம் ஆகும். 2010 இன் மதிப்பீட்டின் அடிப்படையில் இதன் மக்கள் தொகை 1,797,715 ஆகும். 2014 இன் மதிப்பீட்டின் அடிப்படையில் இதன் மக்கள் தொகை 2,001,925 ஆகும். இது 164.54 சதுர கிலோமீற்றர் பரப்பளவைக் கொண்டுள்ளது. இது ஜகார்த்தாவிற்கு 25 கிலோமீற்றர் மேற்காக அமைந்துள்ளது. இது இந்தோனேசியாவில் ஆறாவது மிகப்பெரிய நகரமாகும்.


</doc>
<doc id="286223" url="https://ta.wikipedia.org/wiki?curid=286223" title="மக்காசார்">
மக்காசார்

மக்காசார் (Makassar, Buginese-Makassar language: ᨀᨚᨈ ᨆᨀᨔᨑ) – sometimes spelled Macassar, Mangkasara') என்பது இந்தோனேசியாவின் தெற்கு சுலவேசி மாகாணத்தின் தலைநகரமாகும். இது சுலாவெசியில் மக்கள் தொகை அடிப்படையில் மிகப்பெரிய நகரமும், இந்தோனேசியாவில் ஜகார்த்தா, சுராபாயா, பண்டுங், மற்றும் மேடான் அடுத்து ஐந்தாவது மிகப்பெரிய நகரமும் ஆகும். 
இது பரப்பளவைக் கொண்டுள்ளது. 2013இன் மதிப்பீட்டின் அடிப்படையில் இதன் மக்கள் தொகை 1.6 மில்லியன் ஆகும். 2013இன் மதிப்பீட்டின் அடிப்படையில் இதன் மக்கள் தொகை 2.5 மில்லியன் ஆகும்


</doc>
<doc id="286225" url="https://ta.wikipedia.org/wiki?curid=286225" title="மிசோரம் அரசு">
மிசோரம் அரசு

மிசோரம் அரசு, இந்திய மாநிலமான மிசோரத்தின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.

மாநிலத்தின் தலைவராக ஆளுநர் இருப்பார். இவர் இந்தியப் பாராளுமன்றத்தின் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை அய்சால் நகரத்தில் உள்ளன. குவஹாத்தி உயர் நீதிமன்றத்தின் கிளை அய்சாலில் உள்ளது.

தற்போதைய சட்டமன்றம் ஓரவை முறைமை கொண்டது. இதில் 40 சட்டப் பேரவை உறுப்பினர்கள் இருப்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.


</doc>
<doc id="286229" url="https://ta.wikipedia.org/wiki?curid=286229" title="சேத்து">
சேத்து

சேத்து அல்லது சேத் ("Seth", எபிரேயம்: , ; ; நிறுத்தப்பட்ட; நியமிக்கப்பட்ட) என்பவர் யூதம், கிறித்தவம், மண்டேசியம், இசுலாம் ஆகிய சமயங்களில் ஆதாம் ஏவாளின் மூன்றாவது மகனாகவும் காயின் மற்றும் ஆபேல் ஆகியவர்களின் சகோதரராகவும் கருதப்படுகிறார். டனாக்கில் ஆதாம் ஏவாளின் பிள்ளைகளில் காயின், ஆபேல் ஆகியோருடன் பெயர் குறிப்பிடப்பட்டவர் இவர் ஒருவரே ஆவார். விவிலியத்தின்படி, ஆபேலின் கொலையின் பின் இவர் பிறந்தார். அதனால் ஏவாள் கடவுள் ஆபேலுக்குப் பதிலாக இவர் நியமித்தார் என நம்பினார்.


</doc>
<doc id="286230" url="https://ta.wikipedia.org/wiki?curid=286230" title="மிசோரம் - மணிப்பூர் - காச்சின் மழைக்காடுகள்">
மிசோரம் - மணிப்பூர் - காச்சின் மழைக்காடுகள்

மிசோரம் - மணிப்பூர் - காச்சின் மழைக்காடுகள், இந்தியா, வங்காலதேசம், மியான்மர் ஆகிய நாடுகளின் எல்லைகளில் உள்ள மலைப்பாங்கான பகுதிகளை ஒட்டிய காட்டுப் பகுதியாகும். இந்தக் காடு பரப்பளவில் அமைந்துள்ளது.

இங்கு எலி, புலி, படைச்சிறுத்தை ஆகிய இனங்களைச் சேர்ந்த விலங்குகளும், ஆசிய யானை, தாமின் மான், கடமா, சிவப்பு பாண்டா, ஹுலக் கிப்பான் உள்ளிட்ட விலங்குகளும் வாழ்கின்றன.


</doc>
<doc id="286232" url="https://ta.wikipedia.org/wiki?curid=286232" title="ரெபேக்கா">
ரெபேக்கா

ரெபேக்கா அல்லது ரெபேக்காள் ("Rebecca" / "Rebekah"; "Ribqa", எபிரேயம்: "ribhqeh" பொருள்: "இணைப்பு", செமித்திய மூலம்: "கட்டுவதற்கு, இணை அல்லது பிணை", "பாதுகாக்க", அல்லது "கண்ணி வைக்க") என்பவர் எபிரேய விவிலியத்தில் ஈசாக்குவின் மனைவியாகவும், யாக்கோபு, ஏசா ஆகியோரின் தாயாகவும் காண்பிக்கப்படுகிறார். ஈசாக்கும் ரெபேக்காவும் பிதாப்பிதாக்களின் குகையில் அடக்கம் செய்யப்பட்ட நான்கு சோடிகளில் ஒன்று என நம்பப்படுகிறது. மற்ற அடக்கம் செய்யப்பட்ட சோடிகளாக ஆதாம்–ஏவாள், ஆபிரகாம்–சாராள், யாக்கோபு–லேயா ஆகியோர் கருதப்படுகின்றனர்.



</doc>
<doc id="286239" url="https://ta.wikipedia.org/wiki?curid=286239" title="மனாசே (குலப்பிதா)">
மனாசே (குலப்பிதா)

மனாசே ("Manasseh"; "") என்பவர் தொடக்க நூல் குறிப்பிடுவதன்படி, யோசேப்பினதும் ஆசினத்துவினதும் முதலாவது மகனாவார். ஆசினத்து என்பவர் எகிப்தியப் பெண்ணும், ஓன் நகர அர்ச்சகர் போற்றிபெராவின் மகளுமாவார். இவரை பார்வோன் மன்னனால் யோசேப்புக்கு திருமணம் செய்ய கொடுக்கப்பட்டார்.) கானானிலிருந்து இசுரயேலர் எகிப்துக்கு வரமுன்னர் மனாசே பிறந்தார் ().



</doc>
<doc id="286245" url="https://ta.wikipedia.org/wiki?curid=286245" title="எப்ராயிம்">
எப்ராயிம்

எப்ராயிம் ("Ephraim"; ; (எபிரேயம்: אֶפְרַיִם/אֶפְרָיִם, "Efráyim") என்பவர் தொடக்க நூல் குறிப்பிடுவதன்படி, யோசேப்பினதும் ஆசினத்துவினதும் இரண்டாவது மகனாவார். ஆசினத்து என்பவர் எகிப்தியப் பெண்ணும், ஓன் நகர அர்ச்சகர் போற்றிபெராவின் மகளுமாவார். இவர் பார்வோன் மன்னனால் யோசேப்புக்கு திருமணம் செய்யக் கொடுக்கப்பட்டார். கானானிலிருந்து இசுரயேலர் எகிப்துக்கு வரமுன்னர் எப்ராயிம் பிறந்தார் ().



</doc>
<doc id="286251" url="https://ta.wikipedia.org/wiki?curid=286251" title="வாங்லாயினி">
வாங்லாயினி

வாங்லாயினி என்னும் நாளேடு மிசோ மொழியில் வெளியாகிறது. இது இந்திய மாநிலமான மிசோரத்தில் அச்சடிக்கப்படுகிறது. இது இந்திய நாளேடுகள் பதிவாணையத்தில் பதிந்துள்ளது. இது மிசோரத்தில் அதிக பிரதிகள் விற்கும் முதன்மையான நாளேடு ஆகும்.

இந்த நாளேடு மிசோ இனத்து சாதனையாளர்களுக்கு விருது வழங்கி சிறப்பிக்கிறது. மூன்று ஆண்டுகளுக்கு ஒரு முறை வழங்கப்படும் இந்த விருது, 100,000 ரூபாய் மதிப்பு உடையது.


</doc>
<doc id="286256" url="https://ta.wikipedia.org/wiki?curid=286256" title="ராமய்யன் தளவாய்">
ராமய்யன் தளவாய்

ராமய்யன் என்பவர் அன்றைய திருவிதாங்கூர் அல்லது வேணாட்டில் 1737 முதல் 1756 வரை தளவாயாக அல்லது முதன்மை அமைச்சராக பணியாற்றியவர். 1741-ல் குளச்சல் போரில் முக்கிய பங்காற்றியவர்.

ராமய்யன் தற்போதைய தமிழ்நாட்டில் திருநெல்வேலி மாவட்டத்தில் ஏர்வாடியில் பிறந்தார். குடும்ப ஏழ்மை நிலை காரணமாக தனது ஆறாவது வயதில் தற்போதைய கன்னியாகுமரி மாவட்டம் கல்குளம் வட்டத்தில் திருவட்டார் என்னும் இடத்திற்கு சென்று குடியேறினார்.
கி்.பி. 1736-ல் தளவாய் ஆறுமுகம்பிள்ளை மறைவுக்கு பின் தளவாயாக மன்னர் மார்த்தாண்டவர்மாவால் நியமிக்கப்பட்டார். மன்னர் மார்த்தாண்டவர்மா காலத்தில் காயன்குளம், கொல்லம், ஆலப்புழா மற்றும் பல இடங்களில் நடந்த போர்களில் திருவிதாங்கூர் படை வெற்றிப்பெற முக்கிய பங்காற்றினார். 


</doc>
<doc id="286259" url="https://ta.wikipedia.org/wiki?curid=286259" title="ஒக்கியம் மடுவு">
ஒக்கியம் மடுவு

ஒக்கியம் மடுவு () என்பது 2.8 கி. மீ நீளம் கொண்டு சென்னையின் தென்புறநகர்ப் பகுதியில் காஞ்சிபுரம் மாவட்டத்தில் அமைந்துள்ள ஒரு கால்வாயாகும். பள்ளிக்கரணை சதுப்புநிலத்திலிருந்து கிடைக்கும் நீரை பக்கிங்காம் கால்வாயில் சேர்ப்பதே இந்த கால்வாயின் அமைப்பாகும்.

பள்ளிக்கரணை சதுப்புநிலத்திலிருந்து சிறு கால்வாயாக துவங்கும் இந்த கால்வாய் காரப்பாக்கத்தில் ராஜீவ் காந்தி சாலையை கடந்து ஈஞ்சம்பாக்கத்துக்கு அருகில் பக்கிங்காம் கால்வாயில் சேர்கிறது. சென்னையில் ஏற்பட்ட பெருவெள்ளத்தின் பொழுது ஒக்கியம் மடுவுவில் வெள்ளப்பெருக்கு ஏற்பட்டது. எனினும் பக்கிங்காம் கால்வாய் ஏற்கனவே அடையார் நதியின் வெள்ளத்தால் முழுவதும் நிரம்பி ஓடியதால் ஒக்கியம் மடுவுவின் வெள்ளநீர் பக்கிங்காம் கால்வாயில் வடியமுடியாமல் சுற்றுப்புறப்பகுதிகளில் புகுந்து சேதப்படுத்தியது.
வேளச்சேரி பகுதியும் பள்ளிக்கரணைப் பகுதியும் வடிகால் வசதி இல்லாத காரணத்தால் எல்லா காலங்களிலும் மழை பாதிப்புக்கு ஆளாகும் பகுதிகளாகும். ஏற்கனவே இருக்கும் அமைப்பின்படி வேளச்சேரி மற்றும் பள்ளிக்கரணைப் பகுதிகளில் இருக்கும் நீர் ஒக்கியம் மடுவு வழியாக வடிந்து பக்கிங்காம் கால்வாயில் மேலும் 16 கி. மீ பயணித்து முட்டுக்காட்டில் கடலில் கலக்கிறது. இதற்கு மாற்றாக ஒக்கியம் மடுவு கால்வாயை வெள்ளகாலங்களில் கடலில் நேரடியாக கலப்பதுபோல் ஒரு கால்வாய்த் திட்டம் 100 கோடி செலவில் தீட்டப்பட்டு பின் நிதிநிலை காரணங்களால் கைவிடப்பட்டது.


</doc>
<doc id="286264" url="https://ta.wikipedia.org/wiki?curid=286264" title="தமிழ்மண் பதிப்பகம்">
தமிழ்மண் பதிப்பகம்

தமிழ்மண் பதிப்பகம் தமிழியல் நூல்களை வெளியிடும் பதிப்பகம் ஆகும். உழை – உயர் - உதவு என்பது இதன் நிறுவன முழக்கம் ஆகும். கோ. இளவழகன் என்பவருக்குச் சொந்தமான இப்பதிப்பகம் சென்னை தியாகராசர் நகரில் அமைந்திருக்கிறது. 19, 20ஆம் நூற்றாண்டில் வாழ்ந்து தமிழெழுச்சிக்கு வித்திட்ட தமிழறிஞர்களின் நூல்களை முழுமைப்படைப்புத் தொகுதிகளாக (Complete Works) இப்பதிப்பகம் வெளியிடுகிறது. 

தமிழ்மணி வெளியிட்டுள்ள நூல்களில் சில:







2015 திசம்பர் மாதம் சென்னையில் ஏற்பட்ட வெள்ளம் தமிழ்மண் பதிப்பகத்திற்குள்ளும் புகுந்தது. இதனால் ஒன்றரைக்கோடி ரூபாய் மதிப்புள்ள நூல்கள் சேதமடைந்துள்ளன. 



</doc>
<doc id="286271" url="https://ta.wikipedia.org/wiki?curid=286271" title="காட்டுக் கொடித்தோடை">
காட்டுக் கொடித்தோடை

காட்டுக் கொடித்தோடை ("Passiflora foetida"; "wild maracuja", "bush passion fruit", "wild water lemon",) ("துரைப்புடலை" அல்லது "மொசுக்கட்டான்" ) எனப்படுவது தென்மேற்கு ஐக்கிய அமெரிக்க (தென் டெக்சஸ், அரிசோனா), மெக்சிக்கோ, கரிபியன், நடு அமெரிக்கா, தென் அமெரிக்கா ஆகிய இடங்களைத் தாயகமாகக் கொண்ட கொடித்தோடையினத் தாவரமாகும். இது உலகில் பல வெப்பமண்டலப் பகுதிகளுக்கு அறிமுகப்படுத்தப்பட்டது. அவற்றில் தென்கிழக்காசியா, ஹவாய் ஆகிய பகுதிகளும் அடங்கும். படரும் கொடி போன்ற இனத்தாவரமான இதனது பழம் உண்ணத்தக்கது.

இலங்கையில் இதனை தண்ணீர் சோற்றுப்பழம் என அழைப்பார்கள்.


</doc>
<doc id="286274" url="https://ta.wikipedia.org/wiki?curid=286274" title="சுகுத்திரா டிராகன் மரம்">
சுகுத்திரா டிராகன் மரம்

சுகுத்திரா டிராகன் மரம் ("Dracaena cinnabari", "Socotra dragon tree") அல்லது டிராகன் குருதி மரம் ("dragon blood tree") என்பது இந்தியப் பெருங்கடல் பகுதியில் உள்ள சுகுத்திரா சிறு தீவுகளைத் தாயகமாகக் கொண்ட டிராகன் மரம் ஆகும். இம்மரம் "டிராகன் குருதி" எனப்படும் செந்நிற பிசின்களை சுரப்பதனால் இதற்கு இப்பெயர் அமைந்தது.

டிராகன் குருதி மரம் மிகவும் புகழ் பெற்றதும் அழகானதும், சுகுத்திராத் தீவில் தனிச்சிறப்பு வாய்ந்த தாவரமும் ஆகும். இது தனித்துவமான, விநோத (மேலே குவிந்த, அடர்த்தியாக நிரம்பிய கிரீட, குடை போன்ற) தோற்றத்தைக் கொண்டது.



</doc>
<doc id="286277" url="https://ta.wikipedia.org/wiki?curid=286277" title="சராத்தவ் மாகாணம்">
சராத்தவ் மாகாணம்

சராத்தவ் மாகாணம் ("Saratov Oblast", , "சராத்தொவ்சுக்கயா ஓபிலாஸ்த்") என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் சராத்தவ் நகரம். 2010 ஆம் ஆண்டின் உருசிய மக்கள் தொகை கணக்கெடுப்பின்படி இப்பகுதியின் மக்கள்தொகை 2,521,892.

சராத்தவ் ஓப்லஸ்து ஐரோப்பிய ரசியாவின் தென்கிழக்கிலுள்ள கீழ் வோல்கா வட்டாரத்தின் வடக்குப்பகுதியில் அமைந்துள்ளது.
கிழக்கு மேற்காக , வடக்கு தெற்காக என்றவாறு பரவியுள்ளது.

ஓப்லஸ்தின் எல்லைகள்

ஓப்லஸ்தில் பல நீர்நிலைகள் உள்ளன. ஓப்லஸ்தை இரண்டாகப் பிரிக்கும் வோல்கா ஆற்றைத் தவிர பல கனிப்பொருணீர்ப் படிவுகள் கண்டறியப்பட்டுள்ளன.

2010 ஆம் ஆண்டு கணக்கெடுப்பின் படி, இப்பகுதியில், ஒவ்வொன்றிலும் இரண்டாயிரத்திற்கும் மேற்பட்ட மக்களைக் கொண்ட இருபது இனக்குழுக்கள் அங்கீகரிக்கப்பட்டுள்ளன:

2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி சராத்தவ் ஓப்லஸ்தின் மக்கள் தொகையில் 30% உருசிய மரபுவழித் திருச்சபையை பின்பற்றுகின்றனர். 4% எந்த மரபையும் சேராத பொதுவான கிறித்துவர்கள், 1% கிழக்கு மரபுவழி திருச்சபை கிறித்தவர்கள் 2% இஸ்லாமியர்கள், 1% ஸ்லாவிய நாட்டுப்புற மதம், 0.5% இந்து (வேதமுறை, கிருஷ்ணாவியம், தாந்திரியம்) 38% இறை நம்பிக்கையுள்ள ஆனால் சமயப்பற்றற்றோர் , 16% நாத்திகர்கள், 7.5% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.


</doc>
<doc id="286289" url="https://ta.wikipedia.org/wiki?curid=286289" title="பூமிப்பழம்">
பூமிப்பழம்

பூமிப்பழம் ("Glycosmis pentaphylla") கிச்சிலி வகையைச்சார்ந்த தாவரம் ஆகும். இந்தத் தாவரம் பூத்து காய்காய்க்கும் தாவரம் ஆகும். தென்கிழக்கு ஆசியா மற்றும் வடக்கு ஆஸ்திரேலியா போன்ற இடங்களில் காணப்படுகிறது. இதன் இளஞ்சிவப்பு நிற பழங்களிலிருந்து சமையல் எண்ணெய் எடுக்கப்படுகிறது. இது மிதவெப்பமண்டலப் பகுதிகளில் வீட்டுப்பயிராகப் பயிரிடப்படுகிறது.


</doc>
<doc id="286303" url="https://ta.wikipedia.org/wiki?curid=286303" title="பத்தாம் (நகரம்)">
பத்தாம் (நகரம்)

பத்தாம் (Batam) என்பது இந்தோனேசியாவில் அமைந்துள்ள ஒரு நகரமாகும். இது ரியாவு தீவுகள் மாகாணத்தின் மிகப்பெரிய நகரமும், சுமாத்திராவில் மேடான் மற்றும் பலெம்பாங் அடுத்ததாக உள்ள மூன்றாவது மிகப்பெரிய நகரமும் மற்றும் இந்தோனேசியாவில் ஜகார்த்தா ராயா, சுராபாயா, பண்டுங், மேடான், செமாராங், மக்காசார், மற்றும் பலெம்பாங்கிற்கு அடுத்ததாக உள்ள எட்டாவது மிகப்பெரிய நகரமும் ஆகும்.

பத்தாம் ஒரு வளர்ந்து வரும் போக்குவரத்து மையம் ஆகும். 2015 மே மாதத்தின் மதிப்பீட்டின் அடிப்படையில் இதன் மக்கள் தொகை 1,035,280 ஆகும். 


</doc>
<doc id="286304" url="https://ta.wikipedia.org/wiki?curid=286304" title="மரீயாகாமன்">
மரீயாகாமன்

மரீயாகாமன் அல்லது மரீயாகாம் (, ) என்பது பின்லாந்தின் சுயாட்சி தீவான ஓலந்து தீவுகளின் தலைநகரம் ஆகும். இங்கு சுவீடிய மொழி பேசுபவர்கள் 88% ஆகும். 2013-இன் மதிப்பீட்டின் அடிப்படையில் இதன் மக்கள் தொகை 11,446 ஆகும்.

இந்நகரத்தின் மக்கள் தொகை வளர்ச்சியைக் காட்டும் அட்டவணை.



</doc>
<doc id="286306" url="https://ta.wikipedia.org/wiki?curid=286306" title="எக்சாம்பல்.கொம்">
எக்சாம்பல்.கொம்

Example.com, example.net, example.org மற்றும் example.edu போன்றவை இரண்டாம் நிலை டொமைன்கள் ஆகும். இவை ஆவணங்களில் உதாரணமாக

பயன்படும்.'username@example.com' இணையத்தளங்களில் பதிவு செய்யும்போது பயன்படும். இது, அவ்விடத்தில் உங்கள் ஈமெயில் முகவரியை வழங்க வேண்டும் என்பதை குறிக்கிறது. "'இவை இனைய ஒதுக்கப்பட்ட எண்கள் ஆணையத்தினால்(IANA)"' பதிவு செய்யப்பட்டுள்ளது.


</doc>
<doc id="286311" url="https://ta.wikipedia.org/wiki?curid=286311" title="சே. இராமானுஜம்">
சே. இராமானுஜம்

பேராசிரியர் சே. இராமானுசம் (1935-07.12.2015) என்பவர் கேரளத்திலும், தமிழ்நாட்டிலும் நன்கு அறியப்பட்ட நாடகவியலாளர் ஆவார். தமிழின் நவீன நாடகத்தின் தந்தை எனப் புகழப்படும் இவரை நாடக இராமானுஜம் என்று அவர் நண்பர்கள் சிலர் குறிப்பிடுவர். 

சே. இராமானுசம் தமிழ்நாட்டின் நெல்லை மாவட்டத்தில் நாங்குநேரி என்னும் சிற்றூரில் 1935ஆம் ஆண்டில் பிறந்தவர். 
இவர் தொடக்க காலத்தில், காந்தியடிகளால் பரிந்துரைக்கப்பட்ட ஆதாரக் கல்வித் திட்டத்தை செயல்படுத்தும் தொடக்கபள்ளி ஆசிரியராக காந்திகிராமத்தில் பணியாற்றினார். அங்கு அவரின் நாடக ஆர்வத்தைக்கண்டு அப்பல்கலைக்கழகத்தில் அவருடன் பனியாற்றிய ஜி. சங்கரப் பிள்ளை, எஸ்.பி. சினிவாசன் ஆகியோர் தந்த ஊக்கத்தால் தில்லியில் உள்ள தேசிய நாடகப் பள்ளியில் 1963ஆம் ஆண்டில் சேர்ந்தார். அங்கு புகழ்பெற்ற நாடக ஆளுமையான இப்ராகிம் அல்காஜியிடம் பயின்று 1967 இல் நாடகப் படிப்பை முடித்தார். பின்னர் 1967 ஆம் ஆண்டு முதல் 1977 ஆம் ஆண்டு வரை காந்திகிராமப் பல்கலைக்கழகத்தில் நுண்கலை விரிவுரையாளராகப் பணிபுரிந்தார்.

1978 முதல் 1985 வரை திருச்சூரில் அமைந்துள்ள கோழிக்கோடு பல்கலைக்கழக நாடகப் பளிளியில் உதவி இயக்குநராகவும், 1985 முதல் 1995 வரை தஞ்சாவூரில் அமைந்துள்ள தமிழ்ப் பல்கலைக்கழகத்தில் நாடகத்துறைத் தலைவராகவும் பணியாற்றினார். தமிழ்ப் பல்கலைக்கழகம், கோழிக்கோடு, புதுவை, ஐதராபாத், பல்கலைக்கழகங்களில் நாடகக் கல்விக்கான அடிப்படையான வரைவுத்திட்டங்களை உருவாக்கினார். இவர் நூற்றுக்கணக்கான நாடக பயிலரங்குகளை நாடு முழுவதும் நடத்தியும், 50க்கும் மேற்பட்ட நாடகங்களை இயக்கியுமுள்ளார்.



</doc>
<doc id="286314" url="https://ta.wikipedia.org/wiki?curid=286314" title="ஆரி பாட்டர் அண்டு த காப் பிளட்டு பிரின்சு (திரைப்படம்)">
ஆரி பாட்டர் அண்டு த காப் பிளட்டு பிரின்சு (திரைப்படம்)

ஆரி பாட்டர் அண்டு த காப் பிளட்டு பிரின்சு (Harry Potter and the Half-Blood Prince) என்பது 2009ஆம் ஆண்டு வெளியிடப் பட்ட மந்திரவாத திரைப்படம் ஆகும். இது டேவிட் யேட்சால் இயக்கப்பட்டு வார்னர் புரோஸ் பிச்சர்சால் வெளியிடப்பட்டது. ஆரி பாட்டர் அண்டு த காப் பிளட்டு பிரின்சு ஆரி பாட்டர் தொடரின் ஆறாவது பாகமாகும். இது ஆரி பாட்டர் அண்டு த ஆர்டர் ஆப் பீனிக்சு திரைப்படத்திற்கு அடுத்ததாகவும், இத்திரைப்படத்திற்கு அடுத்ததாக ஆரி பாட்டர் அண்டு த டெத்லி ஹலோவ்சு - பாகம் 1 திரைப்படமும் வெளியானது. இது ஜே.கே.ரௌலிங்கின் இதே பெயரைக் கொண்ட நூலினை மையமாகக் கொண்டு வெளியிடப்பட்டது. by ஜே. கே. ரௌலிங். இத்திரைப்படம் ஸ்டீவ் குலவ்ஸ்ஆல் எழுதப்பட்டு, டேவிட் ஹேமேன் மற்றும் டேவிட் பரோன்ஆல் தயாரிக்கப்பட்டது. இத்திரைப்படம் ஆரி பாட்டர் ஹாக்வார்ட்சு மந்திரவாதப் பள்ளியில் படிகின்றமையும், விசித்திரமான மாயராஜ குமாரனின் (செவெரசு சிநேப், Half-Blood Prince) புத்தகம் கிடைத்தல், காதலில் விழுதல் போன்றன இத்திரைப்படத்தில் இடம்பெறுகின்றன. மற்றும் இத்திரைப்படத்திலே ஹாக்வார்ட்சு மந்திரவாதப் பள்ளியின் 
தலைமை ஆசிரியரான அல்பசு டம்பில்டோர் செவரசு சிநேப்பால் கொல்லப்படுகிறார்.


</doc>
<doc id="286324" url="https://ta.wikipedia.org/wiki?curid=286324" title="ஆத்தூர் ஊராட்சி ஒன்றியம்">
ஆத்தூர் ஊராட்சி ஒன்றியம்

ஆத்தூர் ஊராட்சி ஒன்றியம் (ATHOOR PANCHAYAT UNION) , தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். ஆத்தூர் ஊராட்சி ஒன்றியத்தில் 22 ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் ஆத்தூரில் இயங்குகிறது. 

2011ஆம் ஆண்டு மக்கட்தொகை கணக்கெடுப்பின் படி, ஆத்தூர் ஊராட்சி ஒன்றியத்தின் மொத்த மக்கள் தொகை 1,07,752 ஆகும். அதில் ஆண்கள் 53,507; பெண்கள் 54,245 ஆக உள்ளனர். பட்டியல் சாதி மக்களின் தொகை 26,602 ஆக உள்ளது. அதில் ஆண்கள் 13,205; பெண்கள் 13,397 ஆக உள்ளனர். பட்டியல் பழங்குடி மக்களின் தொகை 105 ஆக உள்ளது. அதில் ஆண்கள் 48; பெண்கள் 57 ஆக உள்ளனர்.

ஆத்தூர் ஊராட்சி ஒன்றியம் 22 கிராம ஊராட்சிகளைக் கொண்டது. அவைகள்:வீரக்கல்வக்கம்பட்டிதொப்பம்பட்டிசித்தரேவுபித்தளைப்பட்டிபிள்ளையார்நத்தம்பாறைப்பட்டிபாளையங்கோட்டைஎன். பஞ்சம்பட்டிமுன்னிலைக்கோட்டைமணலூர்கலிக்கம்பட்டிசீவல்சரகுகாந்திகிராமம்தேவரப்பன்பட்டிசெட்டியபட்டிபோடிக்காமன்வாடிஅய்யன்கோட்டைஆத்தூர்அம்பாத்துரைஆலமரத்துப்பட்டிஅக்கரைபட்டி



</doc>
<doc id="286326" url="https://ta.wikipedia.org/wiki?curid=286326" title="ரெட்டியார்சத்திரம் ஊராட்சி ஒன்றியம்">
ரெட்டியார்சத்திரம் ஊராட்சி ஒன்றியம்

ரெட்டியார்சத்திரம் ஊராட்சி ஒன்றியம் (REDDIARCHATTIRAM PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் இருபத்தி நான்கு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் ரெட்டியார்சத்திரத்தில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, ரெட்டியார்சத்திரம் ஊராட்சி ஒன்றியத்தின் மொத்த மக்கள் தொகை 1,02,682 ஆகும். அதில் ஆண்கள் 51,458; பெண்கள் 51,224 ஆக உள்ளனர். பட்டியல் சமூக மக்களின் தொகை 19,307 ஆக உள்ளது. அதில் ஆண்கள் 9,627; பெண்கள் 9,680 ஆக உள்ளனர். பட்டியல் பழங்குடி மக்களின் தொகை 252 ஆக உள்ளது. அதில் ஆண்கள் 127; பெண்கள் 125 ஆக உள்ளனர்.
ரெட்டியார்சத்திரம் ஊராட்சி ஒன்றியத்தில் உள்ள 24 கிராம ஊராட்சி மன்றங்களின் விவரம்:


</doc>
<doc id="286335" url="https://ta.wikipedia.org/wiki?curid=286335" title="திண்டுக்கல் ஊராட்சி ஒன்றியம்">
திண்டுக்கல் ஊராட்சி ஒன்றியம்

திண்டுக்கல் ஊராட்சி ஒன்றியம் (DINDIGUL PANCHAYAT UNION) , இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் பதினான்கு ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் திண்டுக்கல்லில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, திண்டுக்கல் ஊராட்சி ஒன்றியத்தின் மொத்த மக்கள் தொகை 1,51,204 ஆகும். அதில் ஆண்கள் 75,630; பெண்கள் 75,574 ஆக உள்ளனர். பட்டியல் சமூக மக்களின் தொகை 38,160 ஆக உள்ளது. அதில் ஆண்கள் 19,005; பெண்கள் 19,155 ஆக உள்ளனர். பட்டியல் பழங்குடி மக்களின் தொகை 245 ஆக உள்ளது. அதில் ஆண்கள் 121; பெண்கள் 124 ஆக உள்ளனர்.

திண்டுக்கல் ஊராட்சி ஒன்றியத்தில் உள்ள 14 கிராம ஊராட்சி மன்றங்களின் விவரம்: 




</doc>
<doc id="286337" url="https://ta.wikipedia.org/wiki?curid=286337" title="கொடைக்கானல் ஊராட்சி ஒன்றியம்">
கொடைக்கானல் ஊராட்சி ஒன்றியம்

கொடைக்கானல் ஊராட்சி ஒன்றியம் (KODAIKANAL PANCHAYAT UNION) , 
இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் பதினைந்து ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் கொடைக்கானலில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, கொடைக்கானல் ஊராட்சி ஒன்றியத்தின் மொத்த மக்கள் தொகை 70,018 ஆகும். அதில் ஆண்கள் 35,341; பெண்கள் 34,677 ஆக உள்ளனர். பட்டியல் சமூக மக்களின் தொகை 14,387 ஆக உள்ளது. அதில் ஆண்கள் 7,232; பெண்கள் 7,155 ஆக உள்ளனர். பட்டியல் பழங்குடி மக்களின் தொகை 2,893 ஆக உள்ளது. அதில் ஆண்கள் 1,464; பெண்கள் 1429 ஆக உள்ளனர்.
கொடைக்கானல் ஊராட்சி ஒன்றியத்தில் உள்ள 15 கிராம ஊராட்சி மன்றங்களின் விவரம்:



</doc>
<doc id="286338" url="https://ta.wikipedia.org/wiki?curid=286338" title="சானார்பட்டி ஊராட்சி ஒன்றியம்">
சானார்பட்டி ஊராட்சி ஒன்றியம்

சானார்பட்டி ஊராட்சி ஒன்றியம் (Shanarpatti Panchayat Union), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதிநான்கு ஊராட்சி ஒன்றியங்களில் ஒன்றாகும். இவ்வூராட்சி ஒன்றியம் இருபத்தியோரு ஊராட்சி மன்றங்களைக் கொண்டுள்ளது.இவ்வூராட்சி ஒன்றியத்தின் வட்டார வளர்ச்சி அலுவலகம் சானார்பட்டியில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின்படி, சானார்பட்டி ஊராட்சி ஒன்றியத்தின் மொத்த மக்கள் தொகை 1,23,227 ஆகும். அதில் ஆண்கள் 61,855; பெண்கள் 61,372 ஆக உள்ளனர். பட்டியல் சமூக மக்களின் தொகை 25,647 ஆக உள்ளது. அதில் ஆண்கள் 12,790; பெண்கள் 12,857 ஆக உள்ளனர். பட்டியல் பழங்குடி மக்களின் தொகை 20 ஆக உள்ளது. அதில் ஆண்கள் 12; பெண்கள் 8 ஆக உள்ளனர்.

சானார்பட்டி ஊராட்சி ஒன்றியத்தில் உள்ள 21 கிராம ஊராட்சி மன்றங்களின் விவரம்;




</doc>
<doc id="286340" url="https://ta.wikipedia.org/wiki?curid=286340" title="நத்தம் ஊராட்சி ஒன்றியம்">
நத்தம் ஊராட்சி ஒன்றியம்

நத்தம் ஊராட்சி ஒன்றியம் (NATHAM PANCHAYAT UNION), தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். நத்தம் ஊராட்சி ஒன்றியம் இருபத்தி மூன்று ஊராட்சி மன்றங்களைக் கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் நத்தத்தில் இயங்குகிறது. 

2011ஆம் ஆண்டு இந்திய மக்கள் தொகை கணக்கெடுப்பின் படி, நத்தம் ஊராட்சி ஒன்றியத்தின் மொத்த மக்கள் தொகை 1,33,051 ஆகும். அதில் ஆண்கள் 67,266; பெண்கள் 65,785 ஆக உள்ளனர். பட்டியல் சமூக மக்களின் தொகை 14,609 ஆக உள்ளது. அதில் ஆண்கள் 7,340; பெண்கள் 7,269 ஆக உள்ளனர். பட்டியல் பழங்குடி மக்களின் தொகை 34 ஆக உள்ளது. அதில் ஆண்கள் 13; பெண்கள் 21 ஆக உள்ளனர்.

நத்தம் ஊராட்சி ஒன்றியத்தில் உள்ள 23 கிராம ஊராட்சி மன்றங்களின் விவரம்:



</doc>
<doc id="286341" url="https://ta.wikipedia.org/wiki?curid=286341" title="எர்பியம் டெட்ராபோரைடு">
எர்பியம் டெட்ராபோரைடு

எர்பியம் டெட்ராபோரைடு "(Erbium boride)" என்பது ErB4 என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் இலந்தனைடு வகைத் தனிமமான எர்பியத்தின் போரைடு உப்பாகும். கடினமான இச்சேர்மம் உயர் உருகுநிலையைப் பெற்றுள்ளது. குறைக்கடத்திகள், வளிமச் சுழலிகளின் தகடுகள். ராக்கெட் இயந்திரங்களின் முனைகள் என பல்வேறு தொழிற்சாலை முறைப் பயன்களையும் எர்பியம் போரைடு கொண்டுள்ளது.


</doc>
<doc id="286343" url="https://ta.wikipedia.org/wiki?curid=286343" title="நிலக்கோட்டை ஊராட்சி ஒன்றியம்">
நிலக்கோட்டை ஊராட்சி ஒன்றியம்

நிலக்கோட்டை ஊராட்சி ஒன்றியம் (Nilakottai Pachanyat Uninon), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த இவ்வூராட்சி ஒன்றியத்தில் இருபத்தி மூன்று ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் நிலக்கோட்டையில் இயங்குகிறது. 

2011ஆம் ஆண்டு இந்திய மக்கள் தொகை கணக்கெடுப்பின் படி, நிலக்கோட்டை ஊராட்சி ஒன்றியத்தின் மொத்த மக்கள் தொகை 1,24,478 ஆகும். அதில் ஆண்கள் 62,747; பெண்கள் 61,731 ஆக உள்ளனர். பட்டியல் சாதி மக்களின் தொகை 40,342 ஆக உள்ளது. அதில் ஆண்கள் 20,191; பெண்கள் 20,151 ஆக உள்ளனர். பட்டியல் பழங்குடி மக்களின் தொகை 13 ஆக உள்ளது. அதில் ஆண்கள் 6; பெண்கள் 7 ஆக உள்ளனர்.

நிலக்கோட்டை ஊராட்சி ஒன்றியத்தில் உள்ள 23 கிராம ஊராட்சி மன்றங்களின் விவரம்;



</doc>
<doc id="286344" url="https://ta.wikipedia.org/wiki?curid=286344" title="வத்தலகுண்டு ஊராட்சி ஒன்றியம்">
வத்தலகுண்டு ஊராட்சி ஒன்றியம்

வத்தலகுண்டு ஊராட்சி ஒன்றியம் (VATHALAGUNDU PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். வத்தலகுண்டு ஊராட்சி ஒன்றியம் பதினேழு ஊராட்சி மன்றங்களை கொண்டுள்ளது.

2011ஆம் ஆண்டு இந்திய மக்கள் தொகை கணக்கெடுப்பின் படி, வத்தலகுண்டு ஊராட்சி ஒன்றியத்தின் மொத்த மக்கள் தொகை 77,449 ஆகும். அதில் ஆண்கள் 39,418 ; பெண்கள் 38,031 ஆக உள்ளனர். பட்டியல் சமூக மக்களின் தொகை 22,130 ஆக உள்ளது. அதில் ஆண்கள் 11,399; பெண்கள் 10,731 ஆக உள்ளனர். பட்டியல் பழங்குடி மக்களின் தொகை 481ஆக உள்ளது. அதில் ஆண்கள் 247; பெண்கள் 234 ஆக உள்ளனர்.
வத்தலகுண்டு ஊராட்சி ஒன்றியத்தில் உள்ள 17 கிராம ஊராட்சி மன்றங்களின் விவரம்:



</doc>
<doc id="286345" url="https://ta.wikipedia.org/wiki?curid=286345" title="சிமோலியென்சுக் மாகாணம்">
சிமோலியென்சுக் மாகாணம்

சிமோலியென்சுக் மாகாணம் ("Smolensk Oblast", , சிமோலியென்ஸ்க் ஓப்லாஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் சிமோலியென்சுக் நகரம். 2010 ஆம் ஆண்டின் ரசிய மக்கள் தொகை கணக்கெடுப்பின்படி இப்பகுதியின் மக்கள்தொகை 985,537.

சுமலியேன்ஸ்க் ஒப்லாசுது செப்டம்பர் 27 1937 இல் நிறுவப்பட்டது. இதன் எல்லைகளாக வடக்கில் பிசுக்கோவ் ஒப்லாஸ்து, வடகிழக்கில் துவர் ஒப்லாஸ்து கிழக்கில் மாஸ்கோ ஓப்லஸ்து, தெற்கில், களுகா மற்றும் ப்ரையன்ஸ்க் ஓப்லாஸ்துகள்,மேற்கிலும் வடமேறிகிலும் பெலாரூஸ் மற்றும் விதெப்ஸ்க் ஓப்லாஸ்துகள் மற்றும் பெலருஸ் நாடு ஆகியவற்றை கொண்டுள்ளது.

சுமலியேன்ஸ் ஒப்லாஸ்துவன் காலநிலையில் நீண்ட குளிர்காலமும் பனிபெய்யக்கூடியதாகவும், குறுகிய வெப்பமான மழைகொண்டதாக கோடைக்காலமும் கொண்டிருக்கும். சராசரி வெப்பநிலை சனவரியில் −9 °செல்சியஸ் (16 °பாரங்கீட்), சூலைமாதத்தில் சராசரியாக 17 °செல்சியஸ் (63 °பாரங்கீட்) நிலவும். ஆண்டு மழைபொழிவு 630 மில்லி மீட்டர் முதல் 730 மில்லி மீட்டர் வரை உள்ளது.

சுமலியேன்ஸ்க் ஒப்லாஸ்து 25 மாவட்டங்களாக பிரிக்கப்பட்டுள்ளது. மற்றும் 2 மாநகரங்களையும், 15 நகரங்களையும் கொண்டுள்ளது. 12 நகர்ப்புற-வகை குடியிருப்புகள், மற்றும் 302 கிராமப்புற பகுதிகளும் உள்ளன.

ஒப்லாசுதின் மக்கள் தொகை: 985,537 ( 2010 கணக்கெடுப்பு ); 1,049,574 ( 2002 மக்கள் தொகை கணக்கெடுப்பு ); 1,158,299 ( 1989 மக்கள் தொகை கணக்கெடுப்பு .)

2009 - 1.40 | 2010 - 1.38 | 2011 - 1.40 | 2012 - 1.43 | 2013 - 1.48 | 2014 - 1.54 (இ)

ரசிய நிர்வாக தரவுத்தளங்களில் பதிவு செய்துள்ள 41.457 மக்களால் தங்களது இனம் குறித்து அறிவிக்க இயலவில்லை.

2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி சராத்தவ் ஓப்லஸ்தின் மக்கள் தொகையில் 19.5% உருசிய மரபுவழித் திருச்சபையை பின்பற்றுகின்றனர். , 7% எந்த மரபையும் சேராத பொதுவான கிறித்துவர்கள், 3% கிழக்கு மரபுவழி திருச்சபை கிறித்தவர்கள்2% பழைய நம்பிக்கை கிருத்தவர்கள், 1% ஸ்லாவிய நாட்டுப்புற மதம், 0.4% கத்தோலிக்க திருச்சபை கிருத்தவர்கள், 45% இறை நம்பிக்கையுள்ள ஆனால் சமயப்பற்றற்றோர் , 13% நாத்திகர்கள், 9.1% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.


</doc>
<doc id="286350" url="https://ta.wikipedia.org/wiki?curid=286350" title="டெர்பியம் சிலிசைடு">
டெர்பியம் சிலிசைடு

டெர்பியம் சிலிசைடு "(Terbium silicide)" என்பது TbSi என்ற மூலக்கூற்று வாய்ப்பாடு கொண்ட ஒரு வேதிச் சேர்மம் ஆகும். இச்சேர்மம் டெர்பியம் என்ற அருமண் உலோகத்துடன் சிலிக்கான் சேர்ந்து வினைபுரிவதால் உருவாகிறது. சாம்பல் நிறத்தில் உள்ள இச்சேர்மம் முதன்முதலில் 1950 ஆம் ஆண்டுகளில் விவரிக்கப்பட்டது.

டெர்பியம் சிலிசைடின் உலோக மின்கடத்துகை மற்றும் மின்தடைத்திறன் மற்றும் சுகோட்கை தடை ( என்- வகை கலப்பிடப்பட்ட சிலிக்கான் மீது) முதலான பண்புகள் காரணமாக இது அகச்சிவப்புக் கதிர் உணரிகள், ஓம்விதித் தொடர்புகள், காந்த மின்தடைக் கருவிகள் மற்றும் வெப்பமின் கருவிகள் போன்றவற்றில் பயன்படுகிறது.

16 கெல்வின் வெப்பநிலையில் இச்சேர்மம் எதிர் அயக்காந்தப் பணபை வெளிப்படுத்துகிறது. 


</doc>
<doc id="286354" url="https://ta.wikipedia.org/wiki?curid=286354" title="தம்போவ் மாகாணம்">
தம்போவ் மாகாணம்

தம்போவ் மாகாணம் ("Tambov oblast", , தம்போவ்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் தம்போவ் நகரம். 2010 ஆம் ஆண்டின் மக்கள் தொகை கணக்கெடுப்பின்படி இப்பகுதியின் மக்கள்தொகை 1,091,994.

தம்போவ் ஓப்லஸ்து புல்வெளி காடுகள் உள்ள பகுதியில் அமைந்துள்ளது இதன் எல்லைகளாக ரயாசன் ஒப்லாஸ்து, பென்சா ஒப்லாஸ்து, சராத்தவ் ஓப்லஸ்து, வரனியோஷ் ஒப்லாஸ்து, லிபெட்ஸ்க் ஒப்லாஸ்து ஆகியவை அமைந்துள்ளன.

ஓப்லஸ்தின் மக்கள் தொகை: 1,091,994 ( 2010 கணக்கெடுப்பு ); 1,178,443 ( 2002 மக்கள் தொகை கணக்கெடுப்பு ); 1,320,763 ( 1989 மக்கள் தொகை கணக்கெடுப்பு .)

2012 ஆண்டைய முதன்மை புள்ளிவிவரம்
மொத்த கருத்தரிப்பு விகிதம்
இனக்குழு விகிதாச்சாரம் (2010)

2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி தம்போவ் ஓப்லஸ்தின் மக்கள் தொகையில் 78.4% உருசிய மரபுவழித் திருச்சபையை பின்பற்றுகின்றனர் இந்த மதப்பிரிவினர் உருசிய கூட்டமைப்பின் இந்த ஒப்லாஸ்துவில் தான் மிகுதியான விகிதாச்சாரத்தில் வாழ்கின்றனர். 1% எந்த மரபையும் சேராத பொதுவான கிறித்துவர்கள், 7% இறை நம்பிக்கையுள்ள ஆனால் சமயப்பற்றற்றோர், 10% நாத்திகர்கள், 3.6% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.

ரசியத் தென்கிழக்கு ரயில்வே மிச்சூரின்ஸ்க் வழியாக சென்று தெற்கு பகுதிகளையும் மையப் பகுதிகளையும் இணைக்கிறது. இங்கு கால்நடை வளர்ப்பில் ஆடு, பன்றி, கோழி வளர்ப்புத் தொழில்கள் மேற்கொள்ளப்படுகின்றன.


</doc>
<doc id="286364" url="https://ta.wikipedia.org/wiki?curid=286364" title="கம்போடியாவில் பெண்கள்">
கம்போடியாவில் பெண்கள்

கம்போடியாவில் பெண்கள் "(Women in Cambodia)" என்னும் இக் கட்டுரை கம்போடியாவில் பெண்களின் அரசியல், சமூக, பண்பாட்டுப், பொருளாதார நிலை, வரலாறு, மாற்றங்கள் பற்றி விபரிக்கின்றது. 

சமீப காலங்களில் பாரம்பரியமாக ஆண்களுக்கான வேலைகள் என ஒதுக்கப்பட்டிருந்த அனைத்து வேலைகளிலும் அர்சியலிலும் கம்போடியப் பெண்கள் ஆண்களுக்கு நிகராக ஆதிக்கம் செலுத்தி வருகின்றனர்.

கம்போடியாவில் நிகழ்ந்த உள்நாட்டுப் போரை அடுத்து, அங்கு ஆண் தொழிலாளர்களின் எண்ணிக்கைக்கு ஒரு பற்றாக்குறை ஏற்பட்டது. இதனால், பொதுவாகவும், முதன்மையாகவும் கம்போடிய ஆண்கள் செய்துவந்த வேலைகளைச் செய்ய முன்வந்த பெண்கள் அப் பொறுப்புக்களை தாங்கள் ஏற்றுக்கொண்டனர். கம்போடிய சட்டத்தின் கீழ், பெண்கள் "சம வேலைக்கு சம ஊதியம்" பெறவேண்டும். ஆனால் நடைமுறையில் பெரும்பாலான பெண்கள் தங்கள் சகஆண் பெற்ற ஊதியத்தைவிட குறைந்த ஊதியமே பெற்றார்கள். 1990 களின் போது, கிராமப்புற பகுதிகளில் இருந்து பல படிக்காத இளம் பெண்கள் ஆடைத் தொழிற்சாலைகளில் வேலை செய்ய துணிந்து நகரத்தை நோக்கி வந்தனர். 
2004 ஆம் ஆண்டில், கம்போடியாவின் பாலினம் மற்றும் அபிவிருத்தி அமைப்பு நிறுவனம் 6% கம்போடியா பெண் தொழிலாளர்களுக்கு ஊதியம் வழங்கப்பட்டதாகக் கூறுகிறது.

பொதுவாகக் கம்போடிய பெண்கள் புத்த கோயில்களை வணங்கி வழிபடுவதில் குறிப்பாக புனித நாட்களின் போது , மதச் சடங்குகளில் தீவிரமாக கலந்து ஈடுபட்டனர். சில பெண்கள், குறிப்பாக விதவை மற்றும் முதியவர்கள் வணங்குபவர்களாக மட்டும் நிற்காமல் புத்த சந்நியாசிகளாகவும் தங்களை மாற்றிக் கொண்டனர்.

கம்போடியப் பெண்களில் 45% பெண்கள் படிப்பறிவில்லாதவர்கள் என 2004 ஆம் ஆண்டின் கணக்கெடுப்பு தெரிவிக்கிறது. 16% பெண்கள் 2004 ஆம் ஆண்டில் கீழ் உயர்நிலை வகுப்புகளில் கல்வி கற்கும் பொருட்டு பள்ளிகளில் சேர்திருந்தனர். அவர்கள் தொடர்ந்து கல்வி கற்க வராமல் இடையில் படிப்பை நிறுத்துவதற்கு பல்வேறு காரணங்கள் கூறப்படுகின்றன. அவற்றில் முக்கியமானது என்னவெனில் வீட்டிலுள்ள குழந்தைகளைப் பார்த்துக் கொள்வதற்கும், வீட்டு வேலைகளைச் செய்வதற்கும், குடும்பத்தலைவிக்கு உறுதுணையாக இருப்பதற்கும் அவர்கள் தேவைப்பட்டனர். இவற்றைத் தவிர்த்து மிகுந்த ஏழ்மை, கிராமப்புற வீடுகளில் இருந்து பள்ளி தொலை தூரத்தில் இருந்தது, சிலசமயங்களில் பள்ளிகளில் இருந்து வீட்டுக்கு மற்றும் வீட்டில் இருந்து பள்ளிக்குச் செல்லும் பெண்களின் பாதுகாப்பு குறித்த அச்சம் முதலானவையும் காரணங்களாக இருந்தன.

இருப்பினும் கல்வி கற்க வரும் பெண்களின் எண்ணிக்கை அதிகரித்தபடியே இருந்தது. 2004 ஆம் ஆண்டு பல்கலைக்கழகங்களில் பட்டம் பெற்று வெளிவந்த பட்டதாரிகளில் 20 சதவீதத்தினர் பெண்கள் என்பது குறிப்பிடத்தக்கது ஆகும்.

பொதுவாக, 1980 ஆம் ஆண்டிலிருந்து இன்று வரை, கம்போடிய அரசியலில் பெண் பங்கேற்பவர்களின் எண்ணிக்கை குறைவாக இருந்தது, அரசாங்கத்தின் உள்ளூர் மற்றும் தேசிய அளவிலான உயர் மட்ட நிலைகளுக்கு அவர்கள் பரிந்துரைக்கப்படவில்லை. 1993 ஆம் ஆண்டில் இருந்து பெண்களின் பங்கேற்பு தலைமை ஏற்பது உட்பட ஒரு சுமாரான உயர்வுடனான நடைமுறையாக இருந்தது. பெண்களின் பிரச்சினைகள் மற்றும் உரிமைகள் மீது அரசு அல்லாத தொண்டு நிறுவனங்கள் மிகுந்த கவனம் செலுத்தின.

2004 ஆம் ஆண்டின் கணக்கெடுப்பின்படி, 10 சதவீத சட்டமன்ற உறுப்பினர்கள் என்றும் 8 சதவீதம் பெண்கள் சமூகக் குழுவின் உறுப்பினர்களாகவும் 7 சதவீதம் பெண்கள் நீதிபதிகளாக்வும் இருந்தனர் என்று அறிவிக்கப்பட்டது.

உண்மையில் கம்போடியச் சட்டம் மற்றும் நாட்டின் வரலாற்றில், ஆண்கள் மற்றும் பெண்கள் எப்போதும் சட்டத்தின் முன் சம உரிமை கொண்டுள்ளனர். இந்தப் பிரகடனம் கம்போடியா அரசியலமைப்பிலும் குறிப்பிடப்பட்டுள்ளது. வாரிசு உரிமை சட்டங்கள் பெண்களுக்கு நன்மைகளை வழங்கின. சொத்துக்களில் அவர்களுக்கு உரிமை உண்டு. சொத்துகளை வாங்கவும் விற்கவும் அவர்களுக்கு அதிகாரமுண்டு. திருமணத்திற்கும் அவர்களால் சொத்துகளைக் கொண்டுவர முடியும். மற்றும் அவர்களால் எளிதாக விவாகரத்தும் பெற முடியும்.

உள்ளூர் மற்றும் வியட்நாமிய பெண்கள் சட்டத்திற்கு முரணாக, அருகில் உள்ள தாய்லாந்தில் விபச்சாரத்தில் ஈடுபட்டனர் அல்லது கட்டாயப்படுத்தப்பட்டனர். பாலியல் தொழில் பரவலாகக் காணப்பட்டதால் கம்போடிய மக்கள் தொகையில் 2.8 சதவீதம் மக்கள் எய்ட்சு போன்ற தீவினை நோய்களால் பாதிக்கப்பட்டிருந்தனர்.

கிராமப்புற சமூகங்களில், கம்போடிய பெண்கள் உள்நாட்டு வன்முறை நிகழ்வுகளால் பெரிதும் பாதிக்கப்பட்டனர். நடைமுறையில் சிறிய சட்ட உதவியும் அவர்களுக்கு கிடைக்கவில்லை. மட்டுப்படுத்தப்பட்ட பெண்கள் கல்வி காரணமாக சில கம்போடிய பெண்கள் தங்கள் சட்ட உரிமைகள் தெரியாமலும், உலகாய மனித உரிமைகள் குறித்த புரிதல் இல்லாமலும் இருந்தனர். இதனால் பாகுபாடு, பாலின சமத்துவமின்மை, வன்முறை முதலான கொடுமைகளில் இருந்து அவர்களால் தங்களைப் பாதுகாக்க முடியவில்லை.
2004 ஆம் ஆண்டில் சுமார் 23 சதவீதப் பெண்கள் இத்தகைய பாதிப்புகளுக்கு உட்பட்டனர் என்று கம்போடிய பாலினம் மற்றும் அபிவிருத்தி அமைப்பு தெரிவிக்கிறது.

பாரம்பரிய கம்போடிய கலாச்சாரத்திற்கு மாறாக, இளம் கம்போடியப் பெண்களிடம் கடந்த சில ஆண்டுகளாக மேற்கத்தியக் கலாச்சாரம் ஆதிக்கம் செலுத்துகிறது. குறிப்பாக தலைநகரம் புனோம் பென்னில் வெளிப்படையாக உணவு விடுதிகளில் பெண்கள் மதுபானம் அருந்துதல் அதிகரித்து வருகிறது. ஆண்கள் மற்றும் பெண்கள் இடையே சமவுரிமை கொண்ட உணர்வு போக்குகள், ஆண் சகாக்களின் மூலமாக மனஅழுத்தம், தோழமை, பரிசோதனைகள், குடும்ப பிரச்சனைகள், அவர்களால் கைவிடப்படுதல் போன்ற மேற்கத்திய தாக்கங்களும் பெருகி வருகின்றன. 



</doc>
<doc id="286366" url="https://ta.wikipedia.org/wiki?curid=286366" title="பெக்கான்பாரு">
பெக்கான்பாரு

பெக்கான்பாரு (Pekanbaru, Jawi: ڤكنبارو) என்பது இந்தோனேசியாவில் அமைந்துள்ள ஒரு நகரமாகும். இது ரியாவு மாகாணத்தின் தலைநகரமும் ஆகும். இதன் மக்கள் தொகை 950,571 ஆகும். சுமாத்திராவில் மேடான், பலெம்பாங் மற்றும் பத்தாமிற்கு அடுத்ததாக உள்ள நான்காவது மிகப்பெரிய நகரமும் மற்றும் இந்தோனேசியாவில் ஜகார்த்தா ராயா, சுராபாயா, பண்டுங், மேடான், செமாராங், மக்காசார், பலெம்பாங் மற்றும் பத்தாமிற்கு அடுத்ததாக உள்ள ஒன்பதாவது மிகப்பெரிய நகரமும் ஆகும்.

இது 632.26 சதுர கிலோமீற்றர் பரப்பளவைக் கொண்டுள்ளது. 2014இன் மதிப்பீட்டின் அடிப்படையில் இதன் மக்கள் தொகை 1,093,416 ஆகும். 


</doc>
<doc id="286369" url="https://ta.wikipedia.org/wiki?curid=286369" title="குஜிலியம்பாறை பஞ்சாயத்து ஒன்றியம்">
குஜிலியம்பாறை பஞ்சாயத்து ஒன்றியம்

குஜிலியம்பாறை ஊராட்சி ஒன்றியம் (GUZILIAMPARAI PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். குஜிலியம்பாறை ஊராட்சி ஒன்றியம் பதினேழு ஊராட்சி மன்றங்களை கொண்டுள்ளது. இதன் வட்டார வளர்ச்சி அலுவலகம் குஜிலியம்பாறையில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, குஜிலியம்பாறை ஊராட்சி ஒன்றியத்தின் மொத்த மக்கள் தொகை 78,231 ஆகும். அதில் ஆண்கள் 39,217; பெண்கள் 39,014 ஆக உள்ளனர். பட்டியல் சமூக மக்களின் தொகை 18,439 ஆக உள்ளது. அதில் ஆண்கள் 9,235; பெண்கள் 9,204 ஆக உள்ளனர். பட்டியல் பழங்குடி மக்களின் தொகை 19 ஆக உள்ளது. அதில் ஆண்கள் 7; பெண்கள் 12 ஆக உள்ளனர்.
குஜிலியம்பாறை ஊராட்சி ஒன்றியத்தில் உள்ள 17 கிராம ஊராட்சி மன்றங்களின் விவரம்:



</doc>
<doc id="286370" url="https://ta.wikipedia.org/wiki?curid=286370" title="வடமதுரை ஊராட்சி ஒன்றியம்">
வடமதுரை ஊராட்சி ஒன்றியம்

இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் பதினைந்து ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் வடமதுரையில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, வடமதுரை ஊராட்சி ஒன்றியத்தின் மொத்த மக்கள் தொகை 78,859 ஆகும். அதில் ஆண்கள் 40,061 ; பெண்கள் 38,798 ஆக உள்ளனர். பட்டியல் சமூக மக்களின் தொகை 15,068 ஆக உள்ளது. அதில் ஆண்கள் 7,494; பெண்கள் 7,574 ஆக உள்ளனர். பட்டியல் பழங்குடி மக்களின் தொகை 8 ஆக உள்ளது. அதில் ஆண்கள் 5; பெண்கள் 3 ஆக உள்ளனர். 
வடமதுரை ஊராட்சி ஒன்றியத்தில் உள்ள 15 கிராம ஊராட்சி மன்றங்களின் விவரம்;



</doc>
<doc id="286372" url="https://ta.wikipedia.org/wiki?curid=286372" title="தொப்பம்பட்டி ஊராட்சி ஒன்றியம்">
தொப்பம்பட்டி ஊராட்சி ஒன்றியம்

தொப்பம்பட்டி ஊராட்சி ஒன்றியம், இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் முப்பத்தி எட்டு ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் தொப்பம்பட்டியில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, தொப்பம்பட்டி ஊராட்சி ஒன்றியத்தின் மொத்த மக்கள் 1,08,541 தொகை ஆகும். அதில் ஆண்கள் 54,571; பெண்கள் 53,970 ஆக உள்ளனர். பட்டியல் சாதி மக்களின் தொகை 25,879 ஆக உள்ளது. அதில் ஆண்கள் 12,945; பெண்கள் 12,934 ஆக உள்ளனர். பட்டியல் பழங்குடி மக்களின் தொகை 33 ஆக உள்ளது. அதில் ஆண்கள் 21; பெண்கள் 12 ஆக உள்ளனர்.
தொப்பம்பட்டி ஊராட்சி ஒன்றியத்தில் உள்ள 38 கிராம ஊராட்சி மன்றங்களின் விவரம்:




</doc>
<doc id="286375" url="https://ta.wikipedia.org/wiki?curid=286375" title="இனியவை நாற்பது செய்திகள்">
இனியவை நாற்பது செய்திகள்

இனியவை நாற்பது செய்திகள் என்னும் இந்தப் பகுதியில் இனியவை நாற்பது என்னும் நூலில் உள்ள நாற்பது பாடல்கள் மற்றும் அதன் கடவுள் வாழ்த்து ஆகியவற்றில் உள்ள செய்திகள் அனைத்தும் தொகுத்துத் தரப்படுகின்றன. வாழ்வில் இனிமை தரும் செய்திகள் இவை. தேவாரம், திருமுறை பாடல்கள் தோன்றிய காலத்தில் இல்லாத ஆனைமுகனைப் போற்றும் பாடல்கள் இதன் கடவுள் வாழ்த்துப்பாடலில் உள்ளதால் கடவுள் வாழ்த்துச் செய்தி மட்டும் பிற்காலத்தது எனத் தெரியவருகிறது. ஒவ்வொரு செய்தியின் இறுதியில் குறிக்கப்பட்டுள்ள எண்ணானது நூலிலுள்ள பாடலின் வரிசையெண்ணைக் குறிக்கும். 














</doc>
<doc id="286393" url="https://ta.wikipedia.org/wiki?curid=286393" title="கேரள மாநிலத்திலுள்ள ஊர்கள், மற்றும் நகரங்களின் பட்டியல்">
கேரள மாநிலத்திலுள்ள ஊர்கள், மற்றும் நகரங்களின் பட்டியல்

இந்திய நாட்டின் கேரள மாநிலத்திலுள்ள ஊர்களும் நகரங்களும் (:List of cities and towns in the state of Kerala) மக்கள் தொகையுடன் இப்பட்டியலில் கொடுக்கப்பட்டுள்ளத


</doc>
<doc id="286397" url="https://ta.wikipedia.org/wiki?curid=286397" title="மக்கள் தொகை அடிப்படையில் ஈரான் நகரங்களின் பட்டியல்">
மக்கள் தொகை அடிப்படையில் ஈரான் நகரங்களின் பட்டியல்

ஈரான் உலக ரீதியாக வளர்ந்து வரும் நகர மக்கள் தொகையைக் கொண்ட நாடுகளில் ஒன்றாகும். 1950 தொடக்கம் 2002 வரையில், ஈரானின் மக்கள் தொகை நகர்புற விகிதம் 27%இல் இருந்து 60%ஆக அதிகரித்துள்ளது. தெகுரான் 8.2 மில்லியன் (2012 census) மக்கள் தொகையைக் கொண்டு ஈரானின் மிகப்பெரிய நகரமாகவும், தலைநகரமாகவும் விளங்குகிறது. தெகுரான் ஈரானின் 11% மக்கள் தொகையை தன்னகத்தே கொண்டுள்ளது. இதுவே ஈரானின் தொடர்பாடல் மற்றும் போக்குவரத்து வலையமைப்பின் மையமும் ஆகும். 

மசுகாத் 2.4 மில்லியன் மக்கள் தொகையைக் கொண்டு ஈரானின் இரண்டாவது மிகப்பெரிய நகரமாக விளங்குகிறது. இது ராசாவி கோர்சரன் மாகாணத்தின் மையத்தில் அமைந்துள்ளது. இதுவே ஈரானின் சுற்றுலா மையமாக விளங்குகிறது, மற்றும் 15 தொடக்கம் 20 மில்லியன் யாத்ரீகர்கள் இமாம் ரேசா சன்னதிக்கு ஒவ்வொரு வருடமும் வந்து செல்கின்றனர். 

தப்ரிசு 2.2 மில்லியன் மக்கள் தொகையைக் கொண்டு ஈரானின் மூன்றாவது மிகப்பெரிய நகரமாக விளங்குகிறது. இது ஈரானில் தெகுரானிற்கு அடுத்ததாக இரண்டாவது இடம் வகிக்கும் தொழில்துறை நகரம் ஆகும்.

இப்பட்டியல் ஈரானில் 100,000 மக்கள் தொகையைக் கொண்ட நகரங்களின் பட்டியலாகும். 2011இன் ஈரான் புள்ளி விபர மையத்தின் மக்கள் தொகை மதிப்பீட்டின் அடிப்படையில் தரப்பட்டுள்ளது. Statistical Center of Iran: 


</doc>
<doc id="286401" url="https://ta.wikipedia.org/wiki?curid=286401" title="பழனி ஊராட்சி ஒன்றியம்">
பழனி ஊராட்சி ஒன்றியம்

பழனி ஊராட்சி ஒன்றியம் (PALANI PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள பதினான்கு ஊராட்சி ஒன்றியங்களில் ஒன்றாகும். இந்த ஊராட்சி ஒன்றியம் இருபது ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் பழனியில் இயங்குகிறது.

2011ஆம் ஆண்டு இந்திய மக்கள் தொகை கணக்கெடுப்பின் படி, பழனி ஊராட்சி ஒன்றியத்தின் மொத்த மக்கள் தொகை 99,024 ஆகும். அதில் ஆண்கள் 49,551; பெண்கள் 49,473 ஆக உள்ளனர். பட்டியல் சமூக மக்களின் தொகை 32,307 ஆக உள்ளது. அதில் ஆண்கள் 16,034; பெண்கள் 16,273 ஆக உள்ளனர். பட்டியல் பழங்குடி மக்களின் தொகை 320 ஆக உள்ளது. அதில் ஆண்கள் 171 ; பெண்கள் 149 ஆக உள்ளனர்.

பழனி ஊராட்சி ஒன்றியத்தில் உள்ள 20 கிராம ஊராட்சி மன்றங்களின் விவரம்: 




</doc>
<doc id="286403" url="https://ta.wikipedia.org/wiki?curid=286403" title="ஒட்டன்சத்திரம் ஊராட்சி ஒன்றியம்">
ஒட்டன்சத்திரம் ஊராட்சி ஒன்றியம்

ஒட்டன்சத்திரம் ஊராட்சி ஒன்றியம் (OTTANCHATTIRAM PANCHAYAT UNION), இந்தியாவின் தமிழ்நாட்டின் திண்டுக்கல் மாவட்டத்தில் உள்ள 14 ஊராட்சி ஒன்றியங்களில் ஒன்றாகும். ஒட்டன்சத்திரம் ஊராட்சி ஒன்றியம் முப்பத்தி ஐந்து ஊராட்சி மன்றங்களை கொண்டுள்ளது. இவ்வூராட்சி ஒன்றியத்தின் வட்டார வளர்ச்சி அலுவலகம் ஒட்டன்சத்திரத்தில் இயங்குகிறது.

2011ஆம் ஆண்டு மக்கட்தொகை
கணக்கெடுப்பின் படி, ஒட்டன்சத்திரம் ஊராட்சி ஒன்றியத்தின் மொத்த மக்கள் தொகை 1,06,517 ஆகும். அதில் ஆண்கள் 53,025; பெண்கள் 53,492 ஆக உள்ளனர். பட்டியல் சாதி மக்களின் தொகை 24,731 ஆக உள்ளது. அதில் ஆண்கள் 12,321; பெண்கள் 12,410 ஆக உள்ளனர். பட்டியல் பழங்குடி மக்களின் தொகை 151 ஆக உள்ளது. அதில் ஆண்கள் 81; பெண்கள் 70 ஆக உள்ளனர்.
ஒட்டன்சத்திரம் ஊராட்சி ஒன்றியத்தில் உள்ள 35 கிராம ஊராட்சி மன்றங்களின் விவரம்:




</doc>
<doc id="286404" url="https://ta.wikipedia.org/wiki?curid=286404" title="வேடசந்தூர் ஊராட்சி ஒன்றியம்">
வேடசந்தூர் ஊராட்சி ஒன்றியம்

வேடசந்தூர் ஊராட்சி ஒன்றியம் (VEDASANDUR PANCHAYAT UNION), தமிழ்நாட்டின் திண்டுக்கல் மாவட்டத்தில் உள்ள 14 ஊராட்சி ஒன்றியங்களில் ஒன்றாகும். இவ்வூராட்சி ஒன்றியத்தில் 22 பஞ்சாயத்து கிராமங்கள் உள்ளன. இதன் வட்டார வளர்ச்சி அலுவலகம் வேடசந்தூரில் உள்ளது. 

2011ஆம் ஆண்டு மக்கட்தொகை கணக்கெடுப்பின் படி, வேடசந்தூர் ஊராட்சி ஒன்றியத்தின் மொத்த மக்கள் தொகை 96,379 ஆகும். அதில் ஆண்கள் 47,848; பெண்கள் 48.531 ஆக உள்ளனர். பட்டியல் சாதி மக்களின் தொகை 16,456 ஆக உள்ளது. அதில் ஆண்கள் 8,065; பெண்கள் 8,391 ஆக உள்ளனர். பட்டியல் பழங்குடி மக்களின் தொகை 6 ஆக உள்ளது. அதில் ஆண்கள் 2; பெண்கள் 4 ஆக உள்ளனர்.

வேடசந்தூர் ஊராட்சி ஒன்றியத்தில் 22 கிராம ஊராட்சி மன்றங்கள் உள்ளது.


</doc>
<doc id="286409" url="https://ta.wikipedia.org/wiki?curid=286409" title="ஆர்த்தி அகர்வால்">
ஆர்த்தி அகர்வால்

ஆர்த்தி அகர்வால் (மார்ச் 5, 1984 – சூன் 6, 2015) ஓர் இந்திய திரைப்பட நடிகை ஆவார். அதிகமாக தெலுங்குத் திரைப்படங்களில் நடித்துள்ளார். தமிழில் பம்பரக் கண்ணாலே திரைப்படத்தில் நடித்துள்ளார்.

அதிகமான உடல் எடையைக் குறைப்பதற்காக அமெரிக்காவில் மருத்துவமனையில் சிகிச்சைக்காக சேர்ந்த இவர் 2015 சூன் 6 அன்று எதிர்பாராத விதமாக மரணமடைந்தார். கொழுப்புறிஞ்சல் முறையில் அதிகமுறை சிகிச்சை மேற்கொண்டதன் விளைவாக மூச்சுத்திணறல் ஏற்பட்டது.


</doc>
<doc id="286418" url="https://ta.wikipedia.org/wiki?curid=286418" title="தோல் நிறமி இழத்தல்">
தோல் நிறமி இழத்தல்

தோல் நிறமி இழத்தல் என்னும் இந்த சரும பாதிப்பு, தோலின் நிறமிகள் இழக்கப்பட்டு வெள்ளையாக மாறுவதால் ஏற்படும் பாதிப்பாகும். இது தோலின் நிறமி செல்கள் இறப்பதால் அல்லது தொடர்ந்து வேலை செய்ய முடியாததால் ஏற்படுகிறது. இந்த பாதிப்பு உடலில் ஏற்படுவதற்கான தெளிவான ஒரு காரணம் மட்டும் இல்லை என்றாலும், மரபணு, விஷத்தன்மை உடைய அழுத்தம், நரம்பு மண்டலப் பாதிப்பு அல்லது வைரஸ் காரணங்கள் போன்றவை இவற்றின் மூலமாக செயல்படலாம் என்று கண்டறியப்பட்டுள்ளது. பொதுவாக தோல் நிறமி இழப்பதை இருவகையாகப் பிரிக்கலாம். ஒன்று கூறுபடுத்தப்பட்ட தோல் நிறமி இழத்தல், மற்றொன்று கூறுபடுத்தப்படாத தோல் நிறமி இழத்தல். 

உலகளவில், தோல் நிறமி இழக்கும் இந்தப் பாதிப்பு ஒரு சதவீதத்திற்கும் குறைவான அளவே உள்ளது. ஒரு சில குறிப்பிட்ட பகுதி மக்கள் தொகையில் மட்டும் சராசரியாக இரண்டு முதல் மூன்று சதவீத மக்கள் தொகையில் பாதிப்பு ஏற்படுகிறது, அத்துடன் சில இடங்களில் உள்ள மக்களுக்கு 16 சதவீத மக்கள் தொகையில் கூட பாதிப்புகள் ஏற்படுகின்றன. அடிசனின் நோய், ஹாஷிமோட்டோ தைராய்டியம் மற்றும் வகை 1 நீரிழிவு போன்ற நோய்கள் பெரும்பாலும் தோல் நிறமி இழத்தல் பாதிப்படைந்தவர்களைத் தாக்குகிறது. இதனைக் குணப்படுத்தும் தெளிவான முறை இல்லாவிட்டாலும், சில குறிப்பிட்ட சிகிச்சை முறைகள் பிரபலமாகப் பயன்படுத்தப்பட்டு வருகின்றன. அவற்றுள் மேற்பூச்சு ஸ்டீராய்டு மருந்துகள், கால்சினெரின் தடுப்பான்கள் மற்றும் ஒளிக்கதிர் சிகிச்சைகள் போன்றவை முக்கியமானவை.

இந்த பாதிப்பினை, சமீபத்திய ஒருமித்த கருத்துக்களை மையமாகக் கொண்டு கூறுபடுத்தப்பட்ட தோல் நிறமி இழத்தல் மற்றும் கூறுபடுத்தப்படாத தோல் நிறமி இழத்தல் என இரு வகைகளாகப் பிரிக்கலாம். இதில் கூறுபடுத்தப்படாத தோல் நிறமி இழத்தலால் பொதுவாக பலர் பாதிக்கப்படுகின்றனர்.

கூறுபடுத்தப்படாத தோல் நிறமி இழத்தல் வகை தோல் நிறமி இழத்தலில் சமச்சீர் முறையில் நிறமி இழக்கப்பட்ட சருமத்தில் பிணைப்புகள் தோன்றும். புதிய பிணைப்புகள் பெரிய பகுதிகளில் தோற்றமளிக்கும் அல்லது குறிப்பிட்ட பகுதிகளில் தோற்றமளிக்கும். கூறுபடுத்தப்படாத தோல் நிறமி இழத்தல் பாதிப்பு எந்த வயதினருக்கும் வரும் சாத்தியக்கூறுகள் உண்டு (ஆனால் கூறுபடுத்தப்பட்ட தோல் நிறமி இழத்தல் 13 முதல் 19 வயதுடைய இளம்பருவத்தினருக்கு பாதிப்பினை ஏற்படுத்தும்)

இது பொதுவாக ஏற்படும் தோல் நிறமி இழத்தல் ஆகும். நிறமிகள் இழக்கப்படும் அனைத்து உடல் பாகங்களிலும் இது ஏற்படும் வாய்ப்புள்ளது.

உடலின் பெரும்பகுதியினை தோல் நிறமி இழக்கும் நிகழ்வு சூழ்ந்துகொள்ளும்.

பெரும்பாலும் குழந்தைகளுக்கு ஏற்படும் இந்த பாதிப்பு பிரிவில், சருமத் தோலின் நிறப்புள்ளிகள் சிலவிடங்களில் மட்டும் குழிந்து காணப்படும்.

விரல்களில் அதிகமாக ஏற்படும் பாதிப்புகள். 

மியூகஸ் தோல் நிறமி இழத்தல்: கோழை போன்ற சவ்வுகளில் ஏற்படும் நிறமிகளின் இழப்பினால் ஏற்படும் பாதிப்புகள்.

கூறுபடுத்தப்பட்ட தோல் நிறமி இழத்தல் வகை சருமப் பாதிப்பு இதர தொடர்புடைய நோய்களுக்கான காரணங்கள் மற்றும் நோய்த்தாக்கம் ஆகியவற்றில் இருந்து வேறுபட்டவை. இதன் சிகிச்சை முறைகள் கூறுபடுத்தப்படாத தோல் நிறமி இழத்தல் பாதிப்பில் இருந்து வேறுபட்டவை. முதுகெலும்பு தண்டுவடத்தின், முகுகுப்புற வேர்களுடன் தொடர்புடைய பகுதிகளில் இவ்வகைப் பாதிப்பு ஏற்படும். கூறுபடுத்தப்படாத தோல் நிறமி இழத்தல் பாதிப்புகளை விட இவை விரைவாக பரவும் தன்மை கொண்டது. பொதுவான கூறுபடுத்தப்பட்ட தோல் நிறமி இழத்தல் பாதிப்பினைக் காட்டிலும் இதன் பாதிப்புகள் நிலையாகவும் அதிகமாகவும் இருக்கும்.

உலக மக்களில் 0.5% முதல் 2% வரை மக்கள் இந்த தோல் நிறமி இழத்தல் பாதிப்புக்குள்ளாகின்றனர். அனைத்து இன மக்களும் இதில் சரிசமமாக பாதிப்படைகின்றனர். ஆண் மற்றும் பெண் என இருபாலரும் சம எண்ணிக்கையிலேயே பாதிக்குள்ளாகின்றனர். இருப்பினும் அதிகப்படியான பெண் நோயாளிகள் பற்றி வெளியில் தெரிந்துள்ளதாகக் கூறப்படுகிறது. 50 சதவீதம் நோயாளிகளுக்கு அவர்களின் சருமம் வெள்ளை நிறமாக மாற்றமடைதல் 20 வயதிற்குள்ளாகவே நடந்துள்ளது. வயது முதிர்ந்தவர்களுக்கு இதுபோன்று நடப்பது பொதுவான நிகழ்வன்று. வயது முதிர்ந்தவர்களுக்கும், குழந்த பருவத்தினருக்கும் தோல் நிறமி இழப்பு ஏற்படும் நிகழ்வு மிகவும் குறைவு.

வித்தியாசமான மாற்றங்களுக்குட்பட்டு இது மக்களைப் பாதிப்பதால் தோல் நிறமி இழப்புகள் எப்போது ஏற்படும், எப்படி ஏற்படும் மற்றும் எவ்வளவு தூரம் ஏற்படும் என்பது பற்றி துல்லியமாக கணிப்பது கடினம். இது குழப்பமான நோய்தோன்றும் வகையினைச் சார்ந்தது என்று ஆய்வாளர்கள் குறிப்பிட்டுள்ளனர். சில மரபணு சம்பந்தப்பட்ட காரணங்களால் கூட மெலனோசைட் இழப்புகள் ஏற்படலாம். ஆனால் 30% நோயாளிகள் தங்கள் குடும்பத்தில் ஏற்கனவே பாதிக்கப்பட்டவரை கொண்டுள்ளனர்.

தோல் நிறமிகள் இழத்தலைப் பின்வரும் காரணிகள் அதிகரிக்கின்றன.



</doc>
<doc id="286430" url="https://ta.wikipedia.org/wiki?curid=286430" title="வேரா உரூபின்">
வேரா உரூபின்

வேரா கூப்பர் உரூபின் "(Vera (Cooper) Rubin)" (பிறப்பு: ) ஓர் அமெரிக்க வானியலாளர். இவர் பால்வெளி சுழற்சி வீதம் குறித்த ஆய்வின் முன்னோடியாவார். இவர் பால்வெளிகளின் முன்கணிப்புக் கோண இயக்கத்துக்கும் நோக்கீட்டுக் கோணையக்கத்துக்கும் இடையில் நிலவும் மதிப்பு வேறுபாட்டைப் பால்வெளிச் சுழற்சி வரைவுகளில் இருந்து கண்டறிந்தார். இந்நிகழ்வு பால்வெளி சுழற்சி சிக்கல் வழங்கப்படுகிறது

இவர் 2013 செப்டம்பர் 6 வரையில் 114 ஆய்வுக்கட்டுரைகள் வெளியிட்டுள்ளார். 
இவர் 2002 முதல் 2008 வரை அறிவியல் தொண்டு அறக்கட்டளையாளர் குழுமத்தில் ப்ணியாற்றியுள்ளார். இன்று இந்நிறுவனம் அறிவியலும் பொதுமக்களும்சார் கழகம் எனப்படுகிறது.


இவரொரு யூதர் என்பதால் அறிவியலுக்கும் சமயத்துக்கும் இடையே முரண்பாடேதும் காண்பதில்லை. ஒரு நேர்காணலில் இவர் கூறுகிறார்: " என்வாழ்வில் அறிவியலும் சமயமும் தனியானவை. நான் ஒரு யூதர். எனவெ சமயம் எனக்கு ஓர் அறநெறித் தொகுப்பு;ஒருவகையான வரலாறு. நன் அறநெறிப்படி அறிவியல் பணியாற்றுகிறேன். கருத்தளவில் அறிவியலை இப்புடவியில் நம் வாழ்வைப் புரிந்துகொள்ளும் வழிமுறையாகவே நான் நம்புகிறேன்."






</doc>
<doc id="286433" url="https://ta.wikipedia.org/wiki?curid=286433" title="ஜெய்கணேஷ்">
ஜெய்கணேஷ்

ஜெய்கணேஷ் அல்லது ஜெய் கணேஷ் (1946 - பெப்ரவரி 11, 2001 ) ஒரு தமிழ்த்திரைப்பட நடிகர். முதன்மை, துணை, எதிர்மறை எனப் பலவாறான பாத்திரங்களில் திரைப்படங்களிலும் தொலைக்காட்சித் தொடர்களிலும் மேடை நாடகங்களிலும் நடித்தவர். பொறியாளரான அவர் அவள் ஒரு தொடர்கதை, ஆட்டுக்கார அலமேலு, தாயில்லாமல் நானில்லை, அதிசயப் பிறவி முதலிய திரைப்படங்களில் நடித்ததன் மூலம் அறியப்படுகின்றார். 

இயக்குனர் பாலசந்தரின் அவள் ஒரு தொடர்கதை படத்தின் மூலம் திரையுலகிற்கு அறிமுகமானார். சிவாஜி கணேசன், கே. ஆர். விஜயா, ஜெய்சங்கர், சிவகுமார், முத்துராமன், சுமித்ரா, ஸ்ரீவித்யா, ரஜினிகாந்த், கமல்ஹாசன், படாபட் ஜெயலக்சுமி, சத்யபிரியா, ஜெயமாலினி, அனுராதா, விஜயகாந்த், சத்யராஜ், கார்த்திக், ராதிகா, ரேவதி, விஜய், அஜீத் குமார் போன்ற நடிகர்களுடன் நடித்துள்ளார். 

ஜெய்கணேஷ் பெப்ரவரி 11, 2001ல் தன் 54ம் அகவையில் புற்றுநோயால் இறந்தார்.. 


</doc>
<doc id="286439" url="https://ta.wikipedia.org/wiki?curid=286439" title="திவேர் மாகாணம்">
திவேர் மாகாணம்

திவேர் மாகாணம் ("Tver Oblast", , துவெர்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் துவெர் நகரம். 2010 ஆம் ஆண்டின் மக்கள்தொகை கணக்கெடுப்பின்படி இப்பகுதியின் மக்கள்தொகை 1,353,392 (2010 கணக்கெடுப்பு). 1935 முதல் 1990 வரை, இது கலினின் ஒப்லாஸ்து (Калининская область) என அறியப்பட்டுவந்தது. திவேர் மாகாணம் உருசியாவில் சுற்றுலாப் பயணிகளை ஈர்க்கக்கூடிய வட்டாரங்களில் ஒன்று ஆகும். இங்கு பல வரலாற்று சிறப்புமிக்க நகரங்கள் உள்ளன.

திவேர் மாகாணம் கிழக்கு ஐரோப்பிய சமவெளியின் மத்திய பகுதியின் மேற்கில் அமைந்துள்ளது. இது வடக்கில் இருந்து தெற்காக 260 கிலோ மீட்டரும், மேற்கிலும் இருந்து கிழக்காக 450 கி.மீ நீண்டுள்ளது. இதன் எல்லைகளாக யாரோசிலாவ் மாகாணம், வோல்க்தா ஒப்லாசுது, நாவ்கராட் ஓப்லாஸ்து ஆகியவை வடக்கிலும், மாஸ்கோ ஓப்லஸ்து மற்றும் ஸ்மோலென்ஸ்க் ஓப்லாஸ்து ஆகியவை தெற்கிலும், பிஸ்கோவ் ஒப்லாஸ்து மேற்கிலும் அமைந்துள்ளன.

இந்த ஒப்லாசுதுவில் கனிமவளங்கள் கண்டுபிடிக்கப்பட்டுள்ளன. இவை முதன்மையாக பண்டைய கடல்கள், ஏரிகள், சதுப்பு நிலங்கள் போன்றவற்றில் உள்ளன.
தொழில்துறைக்கு முதன்மையாகத் தேவைப்படும் கனிமங்களான பழுப்பு நிலக்கரி மாஸ்கோ நிலக்கரி படுகையில் உள்ளன. 1948 இல் இருந்து 1996 வரை சுமார் 21 மில்லியன் டன் நிலக்கரி அகழப்பட்டது.
மிகப் பரந்த அளவில் ஆற்றல்வாய்ந்த நிலக்கரி 15.4 பில்லியன் மீ³ கன அளவு நிலக்கரி இருப்பு உள்ளதாக மதிப்பிடப்பட்டுள்ளது.

ஒப்லாசுதுவின் சராசரி சனவரி வெப்பநிலை மேற்குப் பகுதியில் -8 (18 °பாரங்கீட்), வடகிழக்கில் −13 °செல்சியஸ் (9 °பாரங்கீட்) சூலை மாத வெப்பநிலை +17 °செல்சியஸ் (63 °பாரங்கீட்) முதல் +19 °செல்சியஸ் (66 °பாரங்கீட்) வரை நிலவுகிறது. ஆண்டு சராசரி மழையளவு 560 முதல் 720 மிமீ வரை பொழிகிறது. நவம்பர் மாதத்தின் நடுவில் பனிப் பொழிவு துவங்குகி 130 முதல் 150 நாட்கள் வரை பொழிகிறது. 40-60 செ.மீ. வரை பனி பொழியும். அதிகபட்ச பனிப்பொழிவு 80 செ.மீ ஆகும்.

ஒப்லாசுது மக்கள் தொகை: 1,353,392 ( 2010 கணக்கெடுப்பு ); 1,471,459 ( 2002 மக்கள் தொகை கணக்கெடுப்பு ); 1,670,117 ( 1989 மக்கள் தொகை கணக்கெடுப்பு .)

2009 - 1.55 | 2010 - 1.52 | 2011 - 1.54 | 2012 - 1.65 | 2013 - 1.64 | 2014 - 1.66 (எதிர்பார்ப்பு)

உருசிய நிர்வாக தரவுத்தளங்களில் பதிவு செய்துள்ள 99.260 மக்கள் தங்களது இனம் குறித்து தெரிவிக்கவில்லை.
2012 ஆண்டு மேற்கொள்ளப்பட்ட அலுவல்முறைக் கணக்கெடுப்பின் படி சராத்தவ் ஓப்லஸ்தின் மக்கள் தொகையில் 30% உருசிய மரபுவழித் திருச்சபையை பின்பற்றுகின்றனர். , 9% எந்த மரபையும் சேராத பொதுவான கிறித்துவர்கள், 1% முஸ்லீம்கள், 34% இறை நம்பிக்கையுள்ள ஆனால் சமயப்பற்றற்றோர் , 20% நாத்திகர்கள், 6% பிற மதங்களை சேர்ந்தவர்களாகவோ அல்லது கேள்விக்கு பதில் தரவிரும்பாதவர்களோ ஆவர்.


</doc>
<doc id="286442" url="https://ta.wikipedia.org/wiki?curid=286442" title="சாபுயெலைட்டு">
சாபுயெலைட்டு

சாபுயெலைட்டு "(Zabuyelite)" என்பது LiCO என்ற மூலக்கூற்று வாய்ப்பாடு கொண்ட இலித்தியத்தின் கார்பனேட்டு வகை கனிமமாகும். திபெத்தில் உள்ள சாபுயெ உப்புநீர் ஏரியில் இக்கனிமம் கண்டறியப்பட்டு பின்னர் சாபுயெலைட்டு எனப் பெயரிடப்பட்டது. நிறமற்ற கண்ணாடி போன்ற ஒற்றைச் சரிவு படிகங்களாக இக்கனிமம் உருவாகிறது. 

ஏலைட்டு எனப்படும் பாறை உப்பில் இலித்தியம் மிகுந்திருக்கும் உப்புபடர் பாறைகளில் உட்பொருளாக இக்கனிமம் காணப்படுகிறது. சிப்பொடுமென் கனிமத்தின் திரவ உட்பொருளில் திண்மநிலை சாபுயெலைட்டு காணப்படுகிறது. திபெத் பகுதியில் கிடைக்கும் தொடர்புடைய கனிமங்களில் ஏலைட்டு, கேலூசைட்டு மற்றும் நார்துப்பைட்டு முதலான கனிமங்களும் கலந்துள்ளன. 

திபெத்தின் உப்புநீர் ஏரியைத் தவிர்த்து சிம்பாப்வே நாட்டின் பைகிட்டா, காமாடிவி, அமெரிக்காவின் வடக்குக் கரோலினாவிலுள்ள கிளீவ்லேண்டு மாகாணம் சார்ந்த கிங்சு மௌண்டெய்ன் என்ற சிறிய நகரம் மற்றும் கனடாவின் மானிட்டோபா மாகாணத்திலுள்ள பெர்னிக் ஏரியில் தான்கோ பெகாடைட்டு சுரங்கத்திலும் கிடைக்கிறது.


</doc>
<doc id="286448" url="https://ta.wikipedia.org/wiki?curid=286448" title="மால்தேவி ஆறு">
மால்தேவி ஆறு

மால்தேவி ஆறு "(Maldevi River)" இந்தியாவின் ஆந்திரப் பிரதேச மாநிலத்தில் நெல்லூர் மாவட்டம் வழியாகப் பாயும் ஓர் ஆறு ஆகும். இவ்வாறு பெண்ணாற்றில் சென்று கலக்கிறது.

விஜயநகர பேரரரசர் இந்த ஆற்றின் மீது 1.37 கிலோ மீட்டர் நீளமுள்ள அணையைக் கட்டி அதில் ஆனந்ராஜ் சாகர் என்ற நீர் சேமிக்கும் தொட்டி ஒன்றை அமைத்தார்.


</doc>
<doc id="286451" url="https://ta.wikipedia.org/wiki?curid=286451" title="டீசல் மரம்">
டீசல் மரம்

டீசல் மரம் (Diesel Tree) ஈருறுப்பு பெயர்:(Copaifera langsdorffii), ரஷித் மரம் (Rashed Tree) மற்றும் சலாம் மரம் (Salam tree) இப்படி பலவாறாக அழைக்கப்படும் இம்மரம், பேரின தாவரவகையை சேர்ந்ததாகும் இது, வெப்பமண்டல மழைக்காடுகள் பிராந்தியங்களில் பெருமளவில் காணப்படுவதாக அறியப்படுகிறது. மேலும் இந்த மரத்தை, குபா'ய் (kupa'y), கபிஸ்மோ (cabismo), மற்றும் கோபாவ (copaúva), உள்ளிட்ட உள்ளூர் மொழிகளில் பல பெயர்களைக் கொண்டுள்ளது.

டீசல் மரம் பொதுவாக 12 மீட்டர்கள் வரை வளரக்கூடிய நடுத்தர மரமாகும், இது வெண்ணிறப் சிருபூக்களும், எண்ணெய் வித்துக்கள் நிறைந்த பழங்கள் உடையது. இதான் கட்டை (Wood) அடர்த்தியற்று துளைபடும் தன்மையுடன் (porosity) வெற்றிட பின்னமுடைய இலகுவாக காணபடுகின்றது. மேலும், உட்புற நுண்குழாய் வெற்றிடகூட்டு பகுதிகள் எண்ணெய் நிரப்பிகளாக செயல்படுகிறது, மரத்தை எந்த பகுதியில் தட்டி அல்லது வெட்டி கொய்தாலும் எண்ணெய் கசிந்து எளிதில் சேகரிக்க முடியும். எண்ணெய் அதன் உயிர்துடிப்புள்ள உற்பத்தியாக இருந்தாலும் டீசல் மரம், வெப்ப வலயம் அல்லாத பகுதிகளில் நன்கு வளருவதில்லை, மற்றும் உயிரிடீசல் (Biodiesel) என்பது தட்பவெப்ப நிலையை சார்ந்தது.


</doc>
<doc id="286459" url="https://ta.wikipedia.org/wiki?curid=286459" title="ஆயு உத்தமி">
ஆயு உத்தமி

ஆயு உத்தமி (Ayu Utami; நவம்பர் 21, 1968) ஓர் இந்தோனேசிய எழுத்தாளராவர். கட்டுரைகள், சிறுகதைகள், புதினங்கள் ஆகியவற்றை எழுதியவர். இவர் 1998 இல் எழுதிய சமன் என்ற புதினம் இவரது சிறந்த எழுத்துக்கு எடுத்துக்காட்டாகக் கருதப்படுகிறது. இந்நாவர்ல் 2005 இல் பமீலா ஆலன் என்பவரால் ஆங்கிலத்தில் மொழிபெயர்க்கப்பட்டது. உத்தமி இந்தோனேசியப் பெண்களின் பாலியல் மற்றும் அரசியல் பற்றிய எழுத்துகளால் இந்தோனேசிய பெண்களின் பிரச்சனைகளை உலகிற்கு வெளிச்சமிட்டுக் காட்டினார். இம்மாற்றமானது சாஸ்த்ரா வாங்கி எனக் குறிப்பிடப்படுகிறது. 


</doc>
<doc id="286461" url="https://ta.wikipedia.org/wiki?curid=286461" title="கெளிமுட்டு">
கெளிமுட்டு

கெளிமுட்டு (Kelimutu) இந்தோனேசியாவில் உள்ள ஓர் எரிமலையாகும். இந்தோனேசியாவின் மத்திய புளோரஸ் தீவின் அருகிலுள்ள மோனி என்ற நகரத்தில் அமைந்துள்ளது. இது இந்தோனேசியாவின் கிழக்கு நூசா டென்கரே மாகாணத்தின் எண்டி ஆட்சிப்பிரதேசத்தின் தலைநகரான எண்டிக்குக் கிழக்கே 50 கி.மீ சுற்றளவில் அமைந்துள்ளது. இங்கு மண் மற்றும் வேதிப்பொருட்களின் காரணமாக மூன்று ஏரிகள் முறையே நீலம், பச்சை, சிவப்பு என்ற வண்ணங்களில் காணப்படுகிறது. இது சுற்றுலாப் பயணிகளைக் கவர்ந்திழுக்கும் விதமாக அமைந்துள்ளது. 


</doc>
<doc id="286471" url="https://ta.wikipedia.org/wiki?curid=286471" title="சுவராசு பால்">
சுவராசு பால்

சுவராசு பால் (Swaraj Paul பிறப்பு 18 பிப்பிரவரி 1931) என்பவர் இங்கிலாந்தின் பெரும் தொழில் முதலாளியாகவும் பணக்காராகவும் கொடையாளராகவும் கல்வியாளராகவும் விளங்கி வருபவர். இவர் இந்திய வம்சாவளியைச் சேர்ந்தவர்.

இந்தியாவில் இருக்கும்போது அபிஜே என்னும் குழுமத்தில் சுவராசு பால் வேலை செய்தார். பின்னர் 1966 ஆம் ஆண்டில் இலண்டனில் குடியேறினார். 1968 இல் இயற்கை வாயுக் குழாய்கள் குழுமத்தைத் தொடங்கினார். அதன் வளர்ச்சியாக வங்கிக் கடன் பெற்று கேபரோ இரும்பு ஆலையைத் தொடங்கினார். அதற்குப்பிறகு தொழிலில் படிப்படியாக வளர்ச்சி அடைந்தார். மகிழுந்து உதிரிப் பாகங்கள் உருவாக்குதல் திரைப்படம் போன்ற துறைகளில் மற்றும் வணிகத்தில் ஈடுபட்டார். இங்கிலாந்து, இந்தியா, அமெரிக்கா போன்ற பல்வேறு நாடுகளில் நாற்பதுக்கும் மேற்பட்ட நிறுவனங்களைத் தொடங்கி வெற்றிகரமாக நடத்தி வந்தார். அதனால் இங்கிலாந்து அரசு லார்டு என்னும் பட்டத்தை இவருக்கு வழங்கியது. இங்கிலாந்து நாட்டின் பெரும் பணக்காரர்களில் சுவராசு பால் ஒருவர் எனக் கருதப்படுகிறார்.

இங்கிலாந்தின் நாடாளுமன்றத்தின் பல் வேறு குழுக்களில் அங்கம் வகித்தார். இந்திய மற்றும் இங்கிலாந்து வட்ட மேசை அமைப்பில் இருந்தார். வோல்வராம்ப்டன் பல்கலைக் கழகம், வெஸ்ட்மின்ஸ்டர் பல்கலைக் கழகம் ஆகிய பல்கலைக்கழகங்களின் வேந்தராக இருந்தார். இலண்டனில் உள்ள விலங்குக் காட்சி சாலையின் புரவலராகவும் இருந்தார்.


இந்திய பிரதமர் மறைந்த இந்திரா காந்தி பற்றி ஒரு நூலும், தம் வாழ்க்கை நினைவுகள் குறித்து ஒரு நூலும் எழுதியுள்ளார் 





</doc>
<doc id="286478" url="https://ta.wikipedia.org/wiki?curid=286478" title="அனிதா அசோக் டத்தர்">
அனிதா அசோக் டத்தர்

அனிதா அசோக் டத்தர் (Anita Ashok Datar ) என்பவர் இந்திய வம்சாவளியைச் சேர்ந்த அமெரிக்கப் பெண்மணி. உலகின் வறிய, பின் தங்கிய நாடுகளில் 18 ஆண்டுகளாகப் பயணம் செய்து அந்நாட்டு மக்களின் சுகாதாரம், கல்வி ஆகிய தளங்களில் பணியாற்றியவர்.

அனிதாவின் தந்தை மகாராட்டிர மாநிலம் புனேயைச் சேர்ந்தவர். தாய் மும்பையைச் சேர்ந்தவர். 1960 களில் அவர்கள் அமெரிக்காவில் குடியேறினார்கள். எனவே அனிதா அமெரிக்காவில் பிறந்தார். நியூ ஜெர்சியில் வளர்ந்த அனிதா தம் மகனுடன் வசித்து வந்தார். பன்னாட்டு நிறுவனமான பல்லாடியம் என்னும் பெருங் குழுமத்தில் பணியாற்றினார். எத்தியோப்பியா, கென்யா, நைசீரியா, தெற்கு சூடான், தான்சானியா, சாம்பியா, கவுதமாலா, கயானா, வங்கதேயம், இந்தியா போன்ற நாடுகளில் பயணம் செய்து அங்குள்ள மக்களின் உடல் நலம், கல்வி நிலைகள் பற்றி நேரடியாக அறிந்து உதவிகள் செய்தார். குடும்பக் கட்டுப்பாடு, எச்.ஐ.வி. நோய்கள் பற்றிய விழிப்புணர்வுப் பிரச்சாரம் செய்தார்.

அய். எஸ். வன்முறையாளர்கள் மாலி என்னும் ஊரில் ஒரு விடுதியில் தாக்குதல் நடத்தியபோது இருபது பேர் கொல்லப்பட்டார்கள். அந்தத் தாக்குதலில் பலியானவர்களில் அனிதா அசோக் டத்தரும் ஒருவர். இக் கொடூரம் உலக அரங்கில் பெரும் அதிர்வை ஏற்படுத்தியது



</doc>
<doc id="286480" url="https://ta.wikipedia.org/wiki?curid=286480" title="திரிபுரா மொழிகள்">
திரிபுரா மொழிகள்

திரிபுரா மொழிகள் ("languages of Tripura") அதிக எண்ணிக்கையில் பயன்படுத்தப்படுகின்றன. இந்திய நாட்டில் அதிக மொழிகள் பேசப்படும் மாநி்லமாக திரிபுரா கருதப்படுகிறது..

வடகிழக்கு இந்திய மாநிலமான திரிபுராவில் வங்காள மொழியும், கொக்பரோக் மொழியும் அலுவலக மொழிகளாகப் பயன்படுகின்றன. இவை தவிர பல சிறுபான்மை மொழிகளும் பேசப்படுகின்றன. இந்தியாவின் பிற மாநிலங்கள் போலவே ஆங்கிலம் தொடர்பு மொழியாகவும் வங்காளம் மாநில மொழியாகவும் பயன்படுகிறது. மாநிலம் முழுவதும் வங்காளிகளின் ஆதிக்கம் அதிகமாக உள்ளதால் வங்காள மொழி முதன்மை மொழியாக உள்ளது. கொக்பரோக் மொழி பழங்குடியின மக்கள் பேசும் மொழியாக உள்ளது..
2001 ஆம் ஆண்டின் இந்தியக் கணக்கெடுப்பின்படி திரிபுராவில் பல்வேறு மொழி பேசுபவர்களின் எண்ணிக்கை இங்கு பட்டியலிடப்பட்டுள்ளது.:
அழியும் நிலையில் உள்ள மொழிகள் உட்பட திரிபுராவில் மொத்தம் 36 மொழிகள் இருப்பதாக தி டைம்ஸ் ஆஃப் இந்தியா ஒரு அறிக்கையில் தெரிவித்துள்ளது. 2012 ஆம் ஆண்டு நிலவரப்படி சைமார் மொழியை நான்கு பேர் மட்டுமே பேசுகின்றனர் என்றும் தெரிவிக்கப்பட்டுள்ளது..


</doc>
<doc id="286491" url="https://ta.wikipedia.org/wiki?curid=286491" title="உலியானவ்சுக் மாகாணம்">
உலியானவ்சுக் மாகாணம்

உலியானவ்சுக் மாகாணம் ("Ulyanovsk Oblast", , "உலியானவ்ஸ்க் ஓபிலாஸ்த்") என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் ஆட்சி மையம் உலியானவ்ஸ்க் நகரம். 2010 ஆம் ஆண்டின் இரசிய மக்கள் தொகை கணக்கெடுப்பின்படி இப்பகுதியின் மக்கள்தொகை1,292,799 (2010 ஆண்டைய கணக்கெடுப்பு).

உலியானவ்ஸ்க் மாகாணம் எல்லைகளாக வடக்கில் சுவாசியா குடியரசு, வடகிழக்கில் தர்தாரிஸ்தான் குடியரசு, கிழக்கில் சமாரா ஒப்லாஸ்து, தெற்கில் சராத்தவ் ஓப்லஸ்து, மேற்கில் பென்சா ஒப்லாஸ்து வடமேற்கில் மொர்தோவியா குடியரசு ஆகியன அமைந்துள்ளன.

ஓப்லாசுதுவின் பரப்பளவில் கால்பங்கு நிலப்பகுதியில் இலையுதிர் காடுகள் உள்ளன ஒப்லாசுதுவின் மையத்தில் வோல்கா ஆறு பாய்ந்து இரண்டாக பிரிக்கிறது. பிராந்தியத்தின் மேற்குப் பகுதி மலைப்பாங்கான பகுதியாகும். இங்கு 358 மீ (1,175 அடி) உயரமான மலைகள் காணப்படுகின்றன. ஒப்லாசுதுவின் கிழக்கு பகுதி பெரும்பாலும் சமவெளியாக உள்ளது. நீர்நிலைகள் பிரதேசத்தில் சுமார் 6% பரப்பளவில் உள்ளன.

சூலைமாத சராசரி வெப்ப நிலை +19 °செ (66°பாரங்கீட்). சனவரி மாத சராசரி வெப்பநிலை −11 °செ (12°பாரங்கீட்) பனிப்பொழிவு நவம்பர் மாதத்தில் துவங்கி ஏப்ரல் மாத துவக்கம்வரை பொழிகிறது. ஆண்டு சராசரி மழையளவு 400 மிமீ (16 அங்குளம்).

ஓப்லாசுது மக்கள் தொகை: 1,292,799 ( 2010 கணக்கெடுப்பு ); 1,382,811 ( 2002 மக்கள் தொகை கணக்கெடுப்பு ); 1,400,806 ( 1989 மக்கள் தொகை கணக்கெடுப்பு ). 
ஒப்லாசுது மக்களில் 55% மேலான மக்கள் உலியானவ்ஸ்க், திமிட்ரோவிகார்ட் ஆகிய இரு நகரங்களில் வாழுகின்றனர்.

2009 - 1.40 | 2010 - 1.41 | 2011 - 1.45 | 2012 - 1.57 | 2013 - 1.61 | 2014 - 1.68 (எதிர்பார்ப்பு)



</doc>
<doc id="286496" url="https://ta.wikipedia.org/wiki?curid=286496" title="மசுகது">
மசுகது

மசுகது (அல்லது மஷ்ஹத், ஆங்கிலம்: Mashhad, ; ) என்பது ஈரானில் இரண்டாவது அதிக மக்கள் தொகையைக் கொண்ட நகரம் ஆகும். இஹு ராசாவி கோசரன் மாகாணத்தின் தலைநகரமும் ஆகும். இது ஈரானின் வடகிழக்கில் அமைந்துள்ளது. துருக்மெனிஸ்தான் மற்றும் ஆப்கானித்தானின் எல்லையிலும் அமைந்துள்ளது. இதன் மக்கள் தொகை 3,131,586 ஆகும். 


</doc>
<doc id="286509" url="https://ta.wikipedia.org/wiki?curid=286509" title="இசுக்காண்டியம் ஒருசல்பைடு">
இசுக்காண்டியம் ஒருசல்பைடு

இசுக்காண்டியம் ஒருசல்பைடு "(Scandium monosulfide)" ScS என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். இசுக்காண்டியம் மற்றும் கந்தகம் தனிமங்கள் சேர்ந்து இச்சேர்மம் உருவாகிறது. இச்சேர்மத்தின் மூலக்கூற்று வாய்ப்பாட்டின் அடைப்படையில் நோக்கினால் இது இசுக்காண்டியம்(II) அதாவது [Sc2+][S2−] வகை எனப் பரிந்துரைக்கப்படுகிறது. இன்னும் தெளிவாக விளக்குவதென்றால் இசுக்காண்டியம் ஒருசல்பைடை [Sc3+][S2−] வகையிலான ஒரு போலி அயனிச் சேர்மம் எனலாம். எஞ்சியிருக்கும் எலக்ட்ரான் திண்மத்தின் கடத்தல் பட்டையில் நிரம்புகிறது. 
இசுக்காண்டியம் ஒருசல்பைடு, சோடியம் குளோரைடின் படிக அமைப்பு வடிவத்தைக் கொண்டுள்ளது.

இசுக்காண்டியம் உலோகம் மற்றும் கந்தகம் ஆகியவற்றின் கலவையை காற்றில்லாமல் 1150 பாகை செல்சியசு வெப்பநிலையில் 70 மணிநேரத்திற்கு சூடாக்கினால் இசுக்காண்டியம் ஒருசல்பைடைத் தயாரிக்க முடியும்.


</doc>
<doc id="286513" url="https://ta.wikipedia.org/wiki?curid=286513" title="விளதீமிர் மாகாணம்">
விளதீமிர் மாகாணம்

விளதீமிர் மாகாணம் ("Vladimir Oblast", , விளதீமிர்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் விளதீமிர் நகரம் ஆகும். இது மாஸ்கோவில் இருந்து கிழக்கே 190 கிலோ மீட்டர் (120 மைல் ) தொலைவில் அமைந்துள்ளது. மாகாணத்தின் மக்கள்தொகை (2010 ஆண்டு கணக்கெடுப்பு) 1,443,693. இங்கு யுனெஸ்கோ உலக பாரம்பரிய பட்டியல் இடம்பெற்ற 12 ஆம் நூற்றாண்டைச் சேர்ந்த தேவாலயம் உட்பட விளாடிமிர், சுஸ்டாய், போக்லையுபோவ், கிடிக்சா போன்ற பகுதிகள் உள்ளன.

விளதீமிர் ஒப்லாசுது எல்லைகளாக மாஸ்கோ ஓப்லஸ்து, யாரோஸ்லோவ் ஒப்லாஸ்து, இவானோவா ஒப்லாஸ்து , ரயாசன் ஒப்லாஸ்து, நிசானி நோவோக்ரோண்ட் ஒப்லாஸ்து ஆகியவை உள்ளன. இந்தஒப்லாஸ்து கிழக்கு ஐரோப்பிய சமவெளியின் மையத்தில் அமைந்துள்ளது. பிராந்தியத்தின் முக்கியமான ஆறுகள் கிளையாஸ்மா மற்றும் ஒக்கா ஆகும். சுமார் முந்நூறு ஏரிகளும் உள்ளன. ஒப்ளாஸ்து கலப்பு காடுகள் வட்டாரத்தில் அமைந்துள்ளது.

2009 - 1.46 | 2010 - 1.46 | 2011 - 1.50 | 2012 - 1.62 | 2013 - 1.59 | 2014 - 1.65 (எதிர்பார்ப்பு)


2012 ஆண்டைய அதிகாரப்பூர்வ கணக்கெடுப்பின்படி விளதீமிர் ஒப்லாஸ்து மக்கள் தொகையில் 42.3% உருசிய மரபுவழித் திருச்சபைச் சேர்ந்தவர்கள், 1% கிழக்கு மரபுவழி திருச்சபையைச் சேர்ந்தவர்கள், 5% பொதுவான கிருஸ்துவர் , 1% ஸ்லாவிக் பழங்குடி மதப்பிரிவினர், 0.4% இந்து மதத்தினர், 32% மத ஈடுபாடு அற்றவர்கள் 14% நாத்திகர், 4.7% மத்தைப்பற்றி குறிப்பிடாதவர்கள்.


</doc>
<doc id="286514" url="https://ta.wikipedia.org/wiki?curid=286514" title="கொரியாவில் சமயம்">
கொரியாவில் சமயம்

கொரியாவில் சமயம் "(Religion in Korea)" பல்வேறுபட்ட மரபுகளை உள்ளடக்குகிறது. கொரியாவின் அல்லது கொரிய மக்களின் உள்நாட்டுச் சமயம் கொரியச் சாமனியம் எனும் வெறியாட்டச் சடங்குகள் ஆகும். கொரிய வரலாற்றில் பழைய நூற்றாண்டுகளில் புத்தமதம் ஓங்கியிருந்த்து. எனினும் இது யோசியோன் பேரரசில் பெரிதும் ஒடுக்கப்பட்டது. இக்காலத்தில் கொரியக் கன்பியூசனியம்அரசு சமயமாக ஆதரிக்கப்பட்டது. 19 ஆம் நூற்றாண்டின் பிற்பகுதியில் அறிவாளிகளால் யோசியோன் ஆட்சியின் இறுதிப் பத்தாண்டுகளில் கிறித்துவம் பரப்பப்பட்டது. அப்போது கன்பியூசனியச் சமூகம் வேகமாக குலையலானது.

1945 ஆம் ஆண்டின் கொரியப் பிரிவினைக்குப் பின் வடகொரியாவிலும் தென்கொரியாவிலும் சமய வாழ்க்கை அரசியல் சிந்தனைக் கட்டமைப்புகளால் பெரிதும் வேறுபடலானது:



தென்கொரியாவில் சமயம்
வடகொரியாவில் சமயம்



</doc>
<doc id="286521" url="https://ta.wikipedia.org/wiki?curid=286521" title="ரதி அக்னிகோத்ரி">
ரதி அக்னிகோத்ரி

ரதி அக்னிகோத்ரி (பிறப்பு 10 திசம்பர் 1960) ஓர் இந்தியத் திரைப்பட நடிகை ஆவார். தமிழ், இந்தி, தெலுங்கு, கன்னடம் உள்ளிட்ட இந்திய மொழித் திரைப்படங்களில் நடித்துள்ளார். பாரதிராஜா இயக்கத்தில் வெளிவந்த புதிய வார்ப்புகள் திரைப்படத்தின் மூலமாக திரைப்படத்துறையில் அறிமுகமானார். ரஜினிகாந்த் நடித்த அன்புக்கு நான் அடிமை, கழுகு, முரட்டுக்காளை ஆகிய திரைப்படங்களில் கதாநாயகியாக நடித்துள்ளார்.

ரதி, மும்பையைச் சேர்ந்த தொழிலதிபர் அனில் விர்வானி என்பவரை 1985 பிப்ரவரி 2 அன்று திருமணம் செய்து கொண்டார். இவரது தந்தை இறந்த போது, இந்தி திரையுலகில் முன்னணி கதாநாயகியாக இருந்தாலும், திரைப்படங்களில் நடிப்பதை நிறுத்திக் கொண்டார். 1987இல் இவர்களுக்கு "தனுஜ் விர்வானி" என்ற குழந்தை பிறந்த பின்னர் இவர் தனது கணவருடன் இணைந்து அவரது வணிக நடவடிக்கைகளில் பங்கெடுக்கத் தொடங்கினார்.



</doc>
<doc id="286526" url="https://ta.wikipedia.org/wiki?curid=286526" title="ஜிரிபாம்">
ஜிரிபாம்

ஜிரிபாம் (மணிப்பூரிய மொழி:জিরিবাম), இந்திய மாநிலமான மணிப்பூரில் உள்ள கிழக்கு இம்பால் மாவட்டத்திலுள்ள நகரம்.

இது ஜிரிபாம் சட்டமன்றத் தொகுதிக்கும், வெளிப்புற மணிப்பூர் மக்களவைத் தொகுதிக்கும் உட்பட்டது.


</doc>
<doc id="286532" url="https://ta.wikipedia.org/wiki?curid=286532" title="1991 இந்திய மக்கள் தொகை கணக்கெடுப்பு">
1991 இந்திய மக்கள் தொகை கணக்கெடுப்பு

1991 இந்திய மக்கள் தொகை கணக்கெடுப்பு "(1991 Census of India )" 13 ஆவது மக்கள் தொகை கணக்கெடுப்பு ஆகும். முன்னதாக இக்கணக்கெடுப்புப் பணி 1871 ஆம் ஆண்டு தொடங்கி தொடர்ச்சியாக 10 ஆண்டுகளுக்கு ஒரு முறையென அதுவரை 12 கணக்கெடுப்புகள் நடத்தப்பட்டுள்ளன. இக்கணக்கெடுப்பின்படி இந்தியாவின் மக்கள் தொகை 838,583,988 ஆகும். கணக்கெடுப்புப் பணியில் 1.6 மில்லியன் நபர்கள் கணக்கெடுப்பாளர்களாக பணிபுரிந்தனர்.

1991 ஆம் ஆண்டு மக்கள் தொகையில் 69.01 கோடி நபர்கள் இந்துக்கள் (81.53%) ஆவர். 10.67 கோடி நபர்கள் இசுலாமியர்கள் ஆவர்.
இந்தியாவில் உள்ள பிரதானமான சமயக் குழுக்களின் மக்கள் தொகைப் போக்குகள் 1951 ஆம் ஆண்டின் கணக்கெடுப்பு அடிப்படையில் இங்கு தரப்பட்டுள்ளது.

1991 ஆம் ஆண்டு கணக்கெடுப்பின்படி இந்தியாவில் 1576 மொழிகள் தாய்மொழியாக வரையறுக்கப்பட்டுள்ளன. மேலும், பத்து இலட்சத்திற்கும் மேற்பட்டவர்கள் தாய் மொழியாகப் பேசக்கூடிய மொழிகளாக 22 மொழிகள் உள்ளன. ஒரு இலட்சத்திற்கும் அதிகமானவர்கள் தாய் மொழியாகப் பேசக்கூடிய மொழிகளாக 50 மொழிகளும், 10,000 நபர்களுக்கு மேல் தாய் மொழியாகப் பேசக்கூடிய மொழிகள் 114 எனவும் கணக்கிடப்பட்டன. எஞ்சியிருக்கும் பிற மொழிகளை தாய் மொழியாகக் கொண்டவர்கள் மொத்தமாக 566,000 நபர்கள் எனவும் அறியப்பட்டது. 1991 கணக்கெடுப்பின்படி சமசுகிருதம் மொழியை 49,736 நபர்கள் பேசினர். 



</doc>
<doc id="286543" url="https://ta.wikipedia.org/wiki?curid=286543" title="சிடீவியால் கிளைகோசைடு">
சிடீவியால் கிளைகோசைடு

சிடீவியால் கிளைகோசைடுகள் "(Steviol glycosides)" என்பவை தென் அமெரிக்காவின் சூரியகாந்திக் குடும்பத் தாவரம், சிடீவியா ரிபௌடியானாவின் இலைகளுக்கு இனிப்புச் சுவை கொடுப்பதற்குக் காரணமான வேதிச் சேர்மமாகும். சிடீவியா என்ற பெயரிலும் வேறுபல வர்த்தகப் பெயர்களிலும் விற்கப்படும் சர்க்கரைப் பதிலீடுகளில் முக்கியமான உள்ளடக்கப் பொருள்களாக அல்லது தயாரிப்பு முன்னோடிகளாக இவை உள்ளன. சிடீவியா பிளேபோபைலா போன்ற தொடர்புடைய பிற இனங்களிலும், உரூபசு சிங்கை போன்ற பூக்கும் தாவரங்களிலும் இவை கிடைக்கின்றன. சிடீவியாவின் பிற இனங்களில் இது கிடைப்பதில்லை.

சிடீவியா ரிபௌடியானாவிலிருந்து கிடைக்கும் சிடீவியால் கிளைகோசைடுகள் சுக்ரோசை விட 30 முதல் 320 மடங்கு இனிப்பான இருக்கும் எனக் கருதப்படுகிறது. இந்த எண்கள் தொடர்பாக சில கருத்து வேறுபாடுகள் காணப்படுகின்றன. வெப்பத்தில், அமிலக்காரத்தில் இவை நிலைப்புத் தன்மை கொண்டுள்ளன. மேலும் சிடீவியால் கிளைகோசைடுகள் நொதித்தலுக்கு உட்படுவதில்லை. பல்வேறு சிறப்புகளைப் பெற்றிருப்பதால் இவை உணவுக் கூட்டுப்பொருள்களாகப் பயன்படுகின்றன. உடலுக்கு ஏற்றுக் கொள்ளும் அளவு, உடல் எடைக்கு ஏற்றபடி ஒரு நாளைக்கு 4மி.கி/கி.கி சிடீவியால் கிளைகோசைடுகள் எனக் கணக்கிடப்பட்டுள்ளது.


</doc>
<doc id="286553" url="https://ta.wikipedia.org/wiki?curid=286553" title="இசுகாண்டியம்(III) ஆக்சைடு">
இசுகாண்டியம்(III) ஆக்சைடு

இசுகாண்டியம்(III) ஆக்சைடு "(Scandium(III) oxide)" என்பது Sc2O3 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். உயர் உருகுநிலை கொண்ட அருமண் ஆக்சைடான இச்சேர்மம் இசுக்காண்டியா என்றும் அழைக்கப்படுகிறது. பொதுவாக மற்ற இசுக்காண்டியம் சேர்மங்களைத் தயாரிப்பதற்கு இசுகாண்டியம்(III) ஆக்சைடு பயன்படுகிறது. வெப்பம் மற்றும் மின்அதிர்ச்சிக்கு மின்தடையை அளிப்பதால் உயர்வெப்பநிலை அமைப்புகள், மின்னணு பீங்கானியல் மற்றும் கண்ணாடிகளில் பகுதிப்பொருளாகவும் (ஒரு துணைப்பொருளாக) இச்சேர்மம் பயன்படுகிறது.
ஆறு ஒருங்கிணைவு உலோக மையங்களைக் கொண்ட ஒரு கனசதுர படிக அமைப்பை இசுக்காண்டியம் (III) ஆக்சைடு ஏற்றுள்ளது. (சமச்சீர் புள்ளிக் குழு: நான்முகம் (Th) , இடக்குழு: Ia3) இசுக்காண்டியம் – ஆக்சிசன் பிணைப்புகளின் இடைவெளி 2.159-2.071Å அளவில் இருப்பதாக தூட்கோணல் பகுப்பாய்வு முடிவுகள் தெரிவிக்கின்றன.

சுரங்கத் தொழிற்துறையால் தயாரிக்கப்படும் இசுக்காண்டியம் ஆக்சைடுதான் தூய்மித்த வடிவ இசுக்காண்டியம் ஆகும். தோர்ட்வெய்டைட்டு (Sc,Y)(SiO) மற்றும் கோல்பெக்கைட் ScPO·2HO போன்ற இசுக்காண்டியத் தாதுக்கள் அரிதாகவே கிடைக்கின்றன. மற்ற பல கனிமங்களில் சுவடளவிலான இசுக்காண்டியமே காணப்படுகிறது. எனவே இசுக்காண்டியம் ஆக்சைடு பெரும்பாலும் மற்ற தனிமங்களைப் பிரித்தெடுக்கும் போது உடன் விளை பொருளாகவே தயாரிக்கப்படுகிறது.

இசுகாண்டியம்(III) ஆக்சைடு ,6.0 எலக்ட்ரான் வோல்ட் ஆற்றல் இடைவெளி அல்லது பட்டை இடைவெளியைக் கொண்ட மின்கடத்தாப் பொருளாகும்
இசுகாண்டியத்தின் வேதிப்பண்புகள் அனைத்தும் இசுகாண்டியம்(III) ஆக்சைடில் இருந்தே தொடங்குகின்றன.
இசுகாண்டியம்(III) ஆக்சைடை சூடுபடுத்தினால் பெரும்பாலான அமிலங்களுடன் வினைபுரிந்து நீரேற்றப் பொருட்களைக் கொடுக்கிறது. உதாரணமாக அதிகளவு ஐதரோ குளோரிக் நீர்க்கரைசலுடன் சேர்த்து சூடாக்கினால் ScCl3•nH2O என்ற வாய்ப்பாடு கொண்ட இசுக்காண்டியம்(III) குளோரைடைத் தருகிறது. அமோனியம் குளோரைடு முன்னிலையில் இதை ஆவியாக்கி உலர்த்துவதன் மூலம் நீரிலி வடிவத்தைப் பெறமுடியும். பின்னர் 300 முதல் 500 பாகை செல்சியசு வெப்பநிலைக்கு கலவையைச் சூடுபடுத்துவதால் அமோனியம் குளோரைடு பதங்கமாகி வெளியேறுகிறது. அமோனியம் குளோரைடு சேர்க்கப்படாவிட்டால் கலவை உலர்ந்த பிறகு நீரேறிய ScCl3•nH2O , கலப்பு ஆக்சிகுளோரைடாக மாறிவிடும்.

இவ்வாறே இசுக்காண்டியம்(III) முப்புளோரோமீத்தேன் சல்போனேட்டும் (திரிப்ளேட்டு) இதனுடன் தொடர்புடைய முப்புளோரோமீத்தேன் சல்போனிக் அமிலத்தில் (திரிப்ளிக் அமிலம்) இருந்து தயாரிக்கப்படுகிறது.

இசுகாண்டியம்(III) ஆக்சைடை ஒடுக்க வினைக்கு உட்படுத்துவதன் மூலமாக உலோகநிலை இசுக்காண்டியம் தயாரிக்க முடியும். முதலில் இசுகாண்டியம்(III) ஆக்சைடை இசுக்காண்டியம் புளோரைடாக மாற்றி பின்னர் இதனுடன் உலோக கால்சியம் சேர்த்தால் மேற்கண்ட ஒடுக்க வினை நிகழும். இச்செயல்முறை கிட்டத்தட்ட உலோக தைட்டானியம் தயாரிக்கப் பயன்படும் கிரோல் செயல்முறை போன்றதொரு முறையாகும். உயர் ஒரினவரிசை ஆக்சைடுகளான இட்ரியம் ஆக்சைடு மற்றும் இலந்தனம் ஆக்சைடுகள் போலல்லாமல், காரங்களுடன் சேர்ந்து இசுகாண்டியம்(III) ஆக்சைடு இசுக்காண்டேட்டு உப்புகளை உருவாக்குகிறது. உதாரணம்: பொட்டாசியம் ஐதராக்சைடுடன் சேர்ந்து K3Sc(OH)6 உருவாதல். இசுகாண்டியம்(III) ஆக்சைடு அலுமினியம் ஆக்சைடுடன் பல இயல்புகளில் ஒன்றுபட்டுள்ளது.


</doc>
<doc id="286558" url="https://ta.wikipedia.org/wiki?curid=286558" title="உளச்சிகிச்சை">
உளச்சிகிச்சை

உளச்சிகிச்சை, உள மருத்துவம் அல்லது வசியத் துயில் முறை மருத்துவம் ("Psychotherapy") என்பது உளவியல் முறைப் பயன்பாடுகள் ஆகும். இவை குறிப்பாக, ஒரு நபரின் மாற்றத்திற்கும் விரும்பிய வழிகளில் பிரச்சினைகளை சமாளிப்பதற்கும், வழக்கமான தனிப்பட்ட தொடர்பு அடிப்படையின்போது பயன்படும் உளவியல் முறைகளாக அமைகின்றன. உளச்சிகிச்சை ஒவ்வொரு தனி நபரினதும் நல்வாழ்வையும் உள நலத்தையும் அதிகரிப்பதையும், தொல்லையான நடத்தைகளை, நம்பிக்கைகள், நிர்பந்தங்கள், எண்ணங்கள், அல்லது உணர்ச்சிகளை குறைக்க அல்லது தீர்க்கவும், உறவுகள், சமூக செயல்பாட்டை மேம்படுத்தவும் இலக்காகக் கொண்டது. சில உளப் பிறழ்ச்சி நோய் தீர்த்தலுக்காகவென குறிப்பிட்ட உளச்சிகிச்சைகள் கருதப்படுகின்றன.



</doc>
<doc id="286571" url="https://ta.wikipedia.org/wiki?curid=286571" title="கரஜ்">
கரஜ்

கராஜ் (Karaj, ) என்பது ஈரானின் அல்போர்சு மாகாணத்தின் தலைநகரம் ஆகும். கராஜ் 1.96 மில்லியன் மக்கள் தொகையைக் கொண்டு, தெகுரான், மசுகாத் மற்றும் இசுபகானுக்கு அடுத்ததாக உள்ள ஈரானின் நான்காவது மிகப்பெரிய நகரமாக விளங்குகிறது.


</doc>
<doc id="286576" url="https://ta.wikipedia.org/wiki?curid=286576" title="வொலக்தா மாகாணம்">
வொலக்தா மாகாணம்

வொலக்தா மாகாணம் ("Vologda Oblast", , வொலக்கொட்ஸ்கயா ஓப்லஸ்த்) என்பது உருசியாவின் நடுவண் அலகும், ஒரு உருசிய மாகாணமும் ஆகும். இதன் நிர்வாக மையம் வொலக்தா ஆகும். இதன் மக்கள்தொகை: 1,202,444 (2010 கணக்கெடுப்பு). பிராந்தியத்தின் பெரிய நகரம் செரிபோவிட்சு ஆகும். பெரிய உலோக ஆலை நிறுவனமான செவெர்ஸ்தாலின் இந்த மாகாணம் சார்ந்த தொழில் நிறுவனமாகும். வொலக்தா மாகாணம் பல வரலாற்று நினைவுச் சின்னங்களைக் கொண்டது.

வொலக்தா மாகாணத்தின் எல்லைகளாக வடக்கே அர்காங்கெல்சுக் மாகாணம், கிழக்கே கீரொவ் மாகணம், தென்கிழக்கே கொசுத்துரோமா மாகாணம், தெற்கே யாரோசிஉலாவ் மாகாணம், தென்மேற்கே துவெர், நோவ்கோரத் மாகாணம், மேற்கே லெனின்கிராத் மாகாணம், வடமேற்கே கரேலியா ஆகியன உள்ளன. வொலக்தா ஒப்லாஸ்து கிழக்கு ஐரோப்பிய சமவெளியில் அமைந்துள்ளது. இப்பிராந்தியம் காடுகளும் மலைப்பாங்கான நில அமைப்பும் கொண்டது.

வொலக்தா ஒப்லாசுது மக்கள் தொகை: 1,202,444 ( 2010 கணக்கெடுப்பு ); 1,269,568 ( 2002 மக்கள் தொகை கணக்கெடுப்பு ); 1,353,870 ( 1989 மக்கள் தொகை கணக்கெடுப்பு .)

^மற்றவர்கள் - 1.7%
2009 - 1.61 | 2010 - 1.60 | 2011 - 1.68 | 2012 - 1.84 | 2013 - 1.85 | 2014 - 1.85 (எதிர்பார்ப்பு)

2012 ஆண்டைய அதிகாரப்பூர்வ கணக்கெடுப்பின்படி, வொலக்தா மாகாணம் மக்கள்தொகையில் 29.5% உருசிய மரபுவழித் திருச்சபைச் சேர்ந்தவர்கள், 2% பொதுவான கிருத்தவர்கள், 1% கிழக்கு மரபுவழி திருச்சபையைச் சேர்ந்தவர்கள், 1% ஸ்லாவிக் பழங்குடி மதப்பிரிவினர், 1% பழைய நம்பிக்கையாளர், 39% கடவுள் நம்பிக்கையுள்ள ஆனால் மத ஈடுபாடு அற்றவர்கள் 20% நாத்திகர், 6.5% பிற மதத்தைச் சார்ந்தவர்களாகவோ அல்லது மதத்தைப்பற்றி குறிப்பிடாதவர்கள்.


</doc>
<doc id="286584" url="https://ta.wikipedia.org/wiki?curid=286584" title="தங்க மகன் (2015 திரைப்படம்)">
தங்க மகன் (2015 திரைப்படம்)

தங்க மகன் என்பது வேல்ராஜ் இயக்கத்தில் 2015ஆம் ஆண்டில் வெளியாகிய ஒரு தமிழ்த் திரைப்படமாகும். தனுஷ், சமந்தா ருத் பிரபு, எமி ஜாக்சன் ஆகியோர் இத்திரைப்படத்தில் முக்கிய வேடங்களில் நடித்துள்ளனர். 2015 மார்ச் மாதத்தில் படப்பிடிப்பு தொடங்கப்பட்ட இத்திரைப்படம் 2015 திசம்பர் 18 அன்று வெளியாகியது.


அனிருத் ரவிச்சந்திரன் இசையமைத்த இத்திரைப்படத்தின் பாடல்கள் 2015 நவம்பர் 27 அன்று வெளியாயின. தெலுங்கு பாடல்கள் 2015 திசம்பர் 11 அன்று வெளியானது.


</doc>
<doc id="286604" url="https://ta.wikipedia.org/wiki?curid=286604" title="இசுக்காண்டியம் பன்னிருபோரைடு">
இசுக்காண்டியம் பன்னிருபோரைடு

இசுக்காண்டியம் பன்னிருபோரைடு "(Scandium dodecaboride)" என்பது ScB என்ற மூலக்கூற்று வாய்ப்பாடு கொண்ட அனல்தாங்கும் உலோக போரைடு ஆகும். 

7:1 என்ற விகிதத்தில் போரான் தூள் மற்றும் இசுக்காண்டியம் தூள் இரண்டையும் சேர்த்து 2500 பாகை செல்சியசு வெப்பநிலைக்கு பிளாசுமா தீவட்டி அல்லது அதற்கு இணையான அமைப்பால் சூடுபடுத்தி பின்னர் குளிர் நீரால் வெப்பம் தணித்து அடர் ஐதரோ குளோரிக் அமிலத்தால் கழுவி இசுக்காண்டியம் பன்னிருபோரைடைத் தயாரிக்கலாம்.

முதன் முதலில் ScB12 கனசதுரப் படிக அமைப்பில் காணப்படுவதாக அறிவிக்கப்பட்டது. பின்னர் நடைபெற்ற ஆய்வுகள் இச்சேர்மம் நான்முக வடிவம் கொண்டிருப்பதாக தெரிவித்தன. ( ஓர் அலகுக்கூட்டில் a = 522 பைக்கோ மீட்டர் c = 735 பைக்கோ மீட்டர்) மிகச் சமீபத்திய ஆய்வுகளில் இசுக்காண்டியம் பன்னிருபோரடைடு உண்மையில் கனசதுர படிக அமைப்பிலுள்ளது என்றும் ஆனால் இதற்கு நிலைப்புத்தன்மை தேவை என்றும் விவரிக்கப்பட்டுள்ளது. 


</doc>
<doc id="286608" url="https://ta.wikipedia.org/wiki?curid=286608" title="சார்லசு அகத்தசு யங்">
சார்லசு அகத்தசு யங்

சார்லசு அகத்தசு யங் "(Charles Augustus Young)" (திசம்பர் 15, 1834 – ஜனவரி 4, 1908) பெயர்பெற்ற அமெரிக்கச் சூரியக் கதிர்நிரலியல் வானியலாளர்களில் ஒருவர் ஆவார். இவர் சில நாட்கள் நிமோனியா காய்ச்சல் வாய்ப்பட்டு 1908 ஜனவரி 4 ஆம் நாளன்று தன் வீட்டில் இறந்தார். இவர் பல சூரிய மறைப்புகளைக் கண்டுள்ளார். சூரியக் கதிர்நிரலியலில் ஆய்வுகள் மேற்கொண்டார். இவர் 1872 ஆகத்ஹு 3 இல் கதிர்நிரல்மானி வழியாக சூரியகனல் உமிழ்வைக் கண்டார். மேலும் இது புவியின் காந்தப் புயலுடன் ஒருங்கமைந்த்தையும் கண்ணுற்றார்.

டார்மவுத் கல்லூரியில் பட்டம்பெற்ற இவர் அங்கு 1865 இல் பேராசிரியரானார். பிறகு அங்கே 1877 வரை பணிபுரிந்த பின்னர் பிரின்சிடன் பல்கலைக்கழகத்தில் சேர்ந்தார்.

இவர் நல்ல கல்வியாளர்; பல பரவலாகப் பயன்பட்ட பல வானியல் பாட நூல்களை இயற்றியுள்ளார். இவற்றில் வானியல் கையேடும் ஒன்றாகும். பல ஆண்டுகட்குப் பின் ஃஎன்றி நோரிசு இரசலும் இரேமாண்டு சுமித் தூகானும் ஜான் குவின்சி சுடீவர்ட்டும் தாம் எழுதிய இருதொகுதி வானியல் நூலை "Astronomy: A Revision of Young’s Manual of Astronomy" எனத் தலைப்பிட்டனர்.



</doc>
<doc id="286609" url="https://ta.wikipedia.org/wiki?curid=286609" title="அபோதி பிராமணர்">
அபோதி பிராமணர்

அபோதி பிராமணர் "(Aboti Brahmin)" என்பவர்கள் பொது ஊழி 1228 இல் இந்தியாவின் ராசத்தானில் வாழ்ந்த பிராமணர்கள் . இவர்கள் கோவில் ஊழியர்களாகப் பணியாற்றிய ஊழியர்கள் என்றும் இவர்கள் துவாரகாவில் இருந்து புலம்பெயர்ந்த இங்குவந்து குடியேறியிருக்க வேண்டும் என்றும் கூறப்படுகிறது . இன்று, அவர்கள் குசராத் மாநிலத்தில் காணப்படுகின்றனர் சிலர் கோவில் ஊழியர்களாக உள்ளனர். கிருஷ்ண ஜெயந்தி எனப்படும் இந்துமதத் திருவிழாவின் போது, துவாரகாவில் உள்ள துவாரகாதீசர் கோயிலில் இவர்கள் பூசை செய்கின்றனர்.



</doc>
<doc id="286611" url="https://ta.wikipedia.org/wiki?curid=286611" title="நெனெத்து தன்னாட்சி வட்டாரம்">
நெனெத்து தன்னாட்சி வட்டாரம்

இந்த பகுதி ஆர்க்டிக் சூழலியல் கொண்ட கடும் வெப்பநிலையும், தனிப்பட்ட நிலவியலும் கொண்டு பிராந்தியந்தியம் தனிப்பட்ட அம்சங்களுடன் உள்ளது. இந்தப் பிராந்தியத்தில் பனிக்கரடிகள் காணப்படுகின்றன. இந்த தன்னாட்சி பிராந்தியத்தியம் சுமார் 177.000 கிமீ 2 ஒரு அளவு உள்ளது, இது சுவிச்சர்லாந்தைவிட பரப்பளவில் நான்கு மடங்கு பெரியதாகும். வடக்கில் இருந்து தெற்காக 320 கி.மீட்டரும், கிழக்கில் இருந்து மேற்காக 950 கி.மீ. உள்ளது.

இதன் பொருளாதாரம் மொத்த பிராந்தியத்தின் தொழில்களில் 99% எண்ணெய் மற்றும் எரிவாயு எடுத்தலை அடிப்படையாக உள்ளது. பிராந்தியத்தியத்தில் உள்ள எண்ணெய் மற்றும் எரிவாயு எடுக்கும் தொழில் மொத்த உள்நாட்டு உற்பத்தி 2001 ஆம் ஆண்டு 65% வகித்தது, ஆனால் 2005 ஆம் ஆண்டு 80% என்று வளர்ச்சி கண்டது.

பிராந்தியத்தின் மக்கள் தொகை விவரம்: 42,090 ( 2010 கணக்கெடுப்பு ); 41,546 ( 2002 மக்கள் தொகை கணக்கெடுப்பு ); 54,840 ( 1989 மக்கள் தொகை கணக்கெடுப்பு .)


</doc>
<doc id="286616" url="https://ta.wikipedia.org/wiki?curid=286616" title="ஜோனாகி">
ஜோனாகி

ஜோனாகி (அசாமிய மொழி:জোনাকী), அசாமிய மொழியில் அச்சடிக்கப்பட்ட நாளேடாகும். இது கொல்கத்தா, குவகாத்தி ஆகிய நகரங்களில் வெளியானது. ஜோனாகி என்ற சொல்லுக்கு நிலவொளி என்று பொருள்.

அசாமிய மொழி வளர்ச்சிக் குழு என்ற இலக்கிய அமைப்பு இந்த நாளேட்டை வெளியிட்டது. லட்சுமிநாத் பெஸ்போர்னா, ரத்னாதர் பருவா, ராமகாந்தா பர்காகட்டி, குணானன் பருவா, கானஷாம் பருவா ஆகிய முன்னணி அசாமிய எழுத்தாளர்களும் இந்த இதழில் எழுதியுள்ளனர்.


</doc>
<doc id="286620" url="https://ta.wikipedia.org/wiki?curid=286620" title="வேல்ராஜ்">
வேல்ராஜ்

ஆர்.வேல்ராஜ் ஓர் இந்தியத் திரைப்பட இயக்குநர், ஒளிப்பதிவாளர் ஆவார். தமிழ், மலையாளம், இந்தி திரைப்படங்களில் பங்காற்றி வருகிறார். மதுரை மாவட்டத்தைச் சேர்ந்த இவர், பொல்லாதவன், ஆடுகளம், எங்கேயும் எப்போதும் உள்ளிட்ட திரைப்படங்களை ஒளிப்பதிவு செய்தும், வேலையில்லா பட்டதாரி, தங்க மகன் உள்ளிட்ட திரைப்படங்களை இயக்கியும் உள்ளார்.


</doc>
<doc id="286624" url="https://ta.wikipedia.org/wiki?curid=286624" title="பன்சன் வினை">
பன்சன் வினை

பன்சன் வினை ("Bunsen reaction") என்பது தண்ணீர், கந்தக டைஆக்சைடு மற்றும் அயோடின் ஆகியன வினைபுரிந்து கந்தக அமிலம் மற்றும் ஐதரசன் அயோடைடு உருவாகும் வேதி வினையைக் குறித்து விவரிக்கிறது.

ஐதரசன் உற்பத்தி செய்யும் கந்தக அயோடின் சுழற்சியில் இவ்வினையே முதல் படிநிலையாகும். விளைபொருட்கள் இரண்டு நீர்க்கரைசல் அடுக்குகளாக பிரிந்து நிற்கின்றன. கந்தக அமிலம் மேல் அடுக்கில் மிதந்தபடியும், ஐதரசன் அயோடைடும் வினையில் ஈடுபடாத அயோடினும் சேர்ந்த கலவை கீழ்ப்பகுதியிலும் பிரிந்துள்ளன. பொதுவாக இவ்விரண்டு அடுக்குகளும் கலக்காதது போலத் தோன்றினாலும் சிறிதளவு கந்தக அமிலம் ஐதரசன் அயோடைடுடனும், சிறிதளவு அயோடின் கந்தக அமிலத்துடனும் கலந்துதான் இருக்கும். இதனால் தேவையில்லாத பக்க வினைகள் நிகழ்கின்றன. ஒரு வினையில் கந்தகம் வீழ்படிவாக்கப்படுகிறது. இதனால் வினை நிகழ் கலனுக்கு பெரும் இடையூறு ஏற்படுகிறது. 1853 ஆம் ஆண்டில் இராபர்ட் புன்சன் இவ்வினையைக் கண்டறிந்ததால் வினைக்கு இப்பெயர் சூட்டப்பட்டது. 
காரல் பிசர் தரம்காணல் ஆய்வுக்கு இவ்வினையே அடிப்படையாகும்.
போதுமான அளவு உயர் வெப்பநிலையில் அடர் கந்தக அமிலம், ஐதரசன் அயோடைடுடன் வினைபுரிந்து அயோடின், கந்தக டை ஆக்சைடு, தண்ணீர் முதலானவற்றைக் கொடுக்கும் என்பதை கவனத்தில் கொள்ள வேண்டும். நைட்ரசன் மற்றும் ஐதரசன் சேர்ந்து அமோனியா உருவாதல் போன்ற பல வினைகள் மீள் வினைகளாகும். லீ சாட்டிலியர் தத்துவத்தின் படி தேவையான விளை பொருளை நீக்குவதன் மூலமாக வேதிச் சமநிலையைக் கட்டுப்படுத்தி சாதகமான பொருட்களை பெறமுடியும்.


</doc>
<doc id="286630" url="https://ta.wikipedia.org/wiki?curid=286630" title="நல உரிமை">
நல உரிமை

நல உரிமை என்பது ஒருவருக்கு எங்கிருந்தாலும் இருக்கும் அடிப்படை நலத்துக்கான உரிமை ஆகும். இது ஒரு பொருளாதார, சமூக, பண்பாட்டு உரிமை ஆகும். இந்த உரிமை உலக மனித உரிமைகள் சாற்றுரை, அனைத்துலக பொருளாதார சமூக பண்பாட்டு உரிமைகள் உடன்படிக்கை, மாற்றுத்திறனாளிகள் உரிமைகள் தொடர்பான உடன்படிக்கை உட்பட்ட பல்வேறு அனைத்துலக உடன்படிக்கைகள் ஊடாக நிலைநாட்டப்பட்டுள்ளது. எனினும் இந்த உரிமையை நிறைவேற்றுவது தொடர்பாக நாட்டுக்கு நாடு வேறுபாடுகள் உண்டு.


</doc>
<doc id="286633" url="https://ta.wikipedia.org/wiki?curid=286633" title="கஸ்தூரி ராஜா">
கஸ்தூரி ராஜா

கஸ்தூரி ராஜா ஓர் இந்தியத் திரைப்பட இயக்குநர், தயாரிப்பாளர், மற்றும் இசையமைப்பாளர் ஆவார். மதுரை மாவட்டத்தைச் சேர்ந்தவராவார். செல்வராகவன், நடிகர் தனுஷ் ஆகியோர் இவரது மகன்களாவர். இவரது திரைப்படங்கள் பெரும்பாலும் கிராமக்கதையை பின்னணியாகக் கொண்டு அல்லது இளைஞர்களின் தடுமாற்றங்களைப் பற்றியே அமைந்துள்ளன.


</doc>
<doc id="286643" url="https://ta.wikipedia.org/wiki?curid=286643" title="இசுக்காண்டியம்(III) குளோரைடு">
இசுக்காண்டியம்(III) குளோரைடு

இசுக்காண்டியம்(III) குளோரைடு "(Scandium chloride)" என்பது ScCl என்ற மூலக்கூற்று வாய்ப்பாடு கொண்ட கனிம வேதியியல் சேர்மமாகும். வெண்மை நிறத்தில் உள்ள இச்சேர்மம் உயர் உருகுநிலை அயனிச் சேர்மம் ஆகும். நீர் உறிஞ்சும் திறன் கொண்டிருக்கும் இச்சேர்மம் தண்ணீரில் நன்றாக கரைகிறது. பிரதானமாக ஆய்வுப்பணி ஆய்வகங்களில் இசுக்காண்டியம்(III) குளோரைடு பயன்படுகிறது. நீரிலி வடிவம் மற்றும் அறுநீரேற்று வடிவம் ஆகிய இரண்டு வடிவங்களிலும் காணப்படும் இசுக்காண்டியம்(III) குளோரைடு வர்த்தகரீதியாகவும் விற்பனை செய்யப்படுகிறது.

ScCl அடுக்கு BiI3 நோக்குருவில் எண்முக இசுக்காண்டியம் மையங்கள் கொண்ட தோற்றத்தில் படிகமாகிறது. 900 கெல்வின் ஆவிநிலையில் ஒருறுப்பான ScCl சேர்மம் ஒரு முக்கியமான சேர்மமாக விளங்குகிறது. இருபடி சேர்மமான Sc2Cl6 சேர்மம் தோராயமாக 8 சதவீதமும் காணப்படுகிறது. ஒருறுப்பு ScCl3 சேர்மம் சமதள அமைப்பிலும் இருபடி ScCl3 சேர்மம் ஒவ்வொரு இசுக்காண்டியம் அணுவும் நான்கு ஒருங்கிணைவுகள் கொண்டு இரண்டு குளோரின் அணு பாலங்களுடன் காணப்படுவதாக மின்னணு விளிம்புவிலகல் நிறமாலை பகுப்பாய்வு தெரிவிக்கிறது. 

குறை கார ஈந்தணைவியான நான்கைதரோபியுரோனுடன் ScCl3 வினை புரிந்து வெண்மை நிற ScCl3(THF)3 படிகங்களைத் தருகிறது. இப்படிகங்களின் அணைவுக் கரைசல் கரிம இசுக்காண்டியம் சேர்மங்கள் தயாரிக்கும் தொகுப்பு வினைகளில் பயன்படுத்தப்படுகிறது. பன்னிரு சல்பேட்டு உப்பாகவும் ScCl3 சேர்மத்தை மாற்ற முடியும். இதனை இலூயிக் அமில - பரப்புவினை இணைந்த வினையூக்கியாகப் பயன்படுத்த ஆய்வுகள் நடைபெறுகின்றன.

இசுக்காண்டியம்(III) குளோரைடு மற்றும் இதர உப்புகளைப் பயன்படுத்தி பிசர் எட் ஆல் முதலில் உலோக இசுக்காண்டியம் தயாரித்தார். இதற்காக எளிதில் உருகும் இசுக்காண்டியம்(III) குளோரைடுடன் எளிதில் உருகும் இசுக்காண்டிய உருகலை 700 முதல் 800 பாகை செல்சியசு வெப்பநிலைக்கு சூடுபடுத்தினார்

S. ScCl3 இசுக்காண்டியத்துடன் வினைபுரிந்து பல எண்ணிக்கையிலான ScCl, ScCl, ScC, ScCl மற்றும் ScCl. போன்ற குளோரைடுகளைத் தருகிறது. இங்கு இசுக்காண்டியம் <+3 ஆக்சிசனேற்ற நிலையில் உள்ளது. உதாரணமாக சீசியம் குளோரைடு முன்னிலையில் ScCl3 இசுக்காண்டியம் உலோகத்துடன் வினைபுரிந்து CscC என்ற சேர்மத்தைத் தருகிறது. இதில் ScCl நேரியல் சங்கிலிகள் சேர்ந்து உருவான ScIICl6 எண்முகப் பகிர்வுகள் காணப்படுகின்றன.

சில ஆலைடு விளக்குகள், ஒளியியல் இழைகள், மின்னணு மட்பாண்டம், மற்றும் லேசர் எனப்படும் சீரொளி முதலியவற்றில் இசுக்காண்டியம்(III) குளோரைடு காணப்படுகிறது. 


</doc>
<doc id="286644" url="https://ta.wikipedia.org/wiki?curid=286644" title="ஆளுமை உளவியல்">
ஆளுமை உளவியல்

ஆளுமை உளவியல் ("Personality psychology") என்பது ஆளுமை பற்றியும் தனிநபர்களிடையே அதனுடைய வேறுபாடுகள் பற்றியும் ஆராயும் உளவியற் கிளையாகும். இதனுடைய பரப்புக்கள் பின்வருவனவற்றைக் கருத்திற் கொண்டது:


"ஆளுமை" ஒரு நபர் மூலம் செயலாற்றும் திறனும் பண்புகளின் ஒழுங்கமைக்கப்பட்ட தொகுப்பாக, பல்வேறு சூழ்நிலைகளில் தங்கள் சூழல்கள், அறிதிறன்கள் , உணர்ச்சிகள், ஊக்கங்கள், நடத்தை அறிவியல்கள் என்பவற்றில் செல்வாக்குச் செலுத்துகிறது. "ஆளுமை" என்பதற்கான ஆங்கிலப் பதமான ""personality"" என்பது இலத்தீன் சொல்லான "பேர்சொனா" ("persona") என்பதிலிருந்து உருவானது. மூல இலத்தீன் சொல் முகமூடி என்ற பொருளைக் கொண்டது.

மேலும், சிந்தனையின் உருமாதிரி, உணர்வுகள், சமூக இணக்கங்கள், நடத்தைகள் என்பவற்றையும் ஆளுமை குறிப்பதோடு, காலப்போக்கில் உறுதியாக வெளிக்காட்டியதுடன், ஒருவரின் எதிர்பார்ப்பு, சுய உணர்வுகள், மதிப்புகள் ஆகியவற்றில் மிகவும் செல்வாக்குச் செலுத்துகிறது. மேலும், இது மற்றவர்களிடம் மனித எதிர்ச்செயல், பிரச்சனைகள், மன அழுத்தம் ஆகியவற்றையும் கணித்துள்ளது.



</doc>
<doc id="286647" url="https://ta.wikipedia.org/wiki?curid=286647" title="போய்த்தா">
போய்த்தா

போய்த்தா என்று அழைக்கப்படும் பெரிய அளவிலான கப்பல்கள், பண்டைய கலிங்க நாட்டில் உருவாக்கப்பட்டிருந்தன. அன்றைய கலிங்க நாட்டின் பகுதிகளாக இருந்த ஒடிசாவும், மேற்கு வங்காளம். ஆந்திரப் பிரதேசம் ஆகிய மாநிலங்களின் சில பகுதிகளும் இருந்தன. அந்த நாட்டின் கடற்கரைப் பகுதிகளில் இத்தகைய பெரும் கப்பல்கள் பயன்படுத்தப்பட்டன. வணிகர்கள் இவற்றில் ஏறி தென்கிழக்காசியா வரை பயணித்தனர்.

இந்த கப்பல்களை கட்டுவதற்கான விதிகளும், முறையும் யுக்திகல்பதரு என்ற சமசுகிருதம் நூலில் எழுதப்பட்டிருந்தன. மரங்களை பயன்படுத்தி போஜராஜர் பல கப்பல்களை கட்டியதாக மாதளாபாஞ்சி குறிப்பிடுகிறது. சிலிகா ஏரிக்கு அருகில் உடைந்த மரத்துண்டுகளும், உடைந்த கருவிகளும் கிடைத்துள்ளன. இவற்றில் இருந்து கோளாபாய் என்ற இடம் கப்பல் கட்டும் மையமாக செயல்பட்டதை அறிய முடிகிறது.

இந்தோனேசியாவின் பாலிக்கு கடற்பயணம் மேற்கொண்ட கலிங்கத்து வணிகர்களை நினைவுகூரும் பண்டிகையே பாலி யாத்திரை. இந்நாளில் ஒரிய மக்களும், அவர்தம் குழந்தைகளும் மரம், பேப்பர் உள்ளிட்டவற்றில் செய்த பொம்மைக் கப்பல்களை செய்து நீரில் விடுவர். இந்த பொம்மை கப்பல்களில் விளக்கு ஏற்றப்பட்டிருக்கும்.


</doc>
<doc id="286651" url="https://ta.wikipedia.org/wiki?curid=286651" title="பலிகீர்">
பலிகீர்

பலிகீர் (Palikir, ) என்பது மேற்கு பசுபிக் கடலில் அமைந்துள்ள மைக்குரோனீசியக் கூட்டு நாடுகளின் தலைநகரம் ஆகும். 2009இன் மதிப்பீட்டின் அடிப்படையில் மொத்த நாட்டின் மக்கள் தொகை 106,487ஆக இருக்க இதன் மக்கள் தொகை 7000 ஆகும். இது பொன்பெய் தீவின் வடமேற்காக அமைந்துள்ளது. இது பவளப் பாறைகளைக் கொண்டுள்ள கடலால் சூழப்பட்டுள்ளது. பொன்பெய் தீவின் மிகப்பெரிய குடியிருப்பான கொலோனியாவிற்கு வடகிழக்காக அமைந்துள்ளது.


</doc>
<doc id="286653" url="https://ta.wikipedia.org/wiki?curid=286653" title="பாலுணர்வுள முன்னேற்றம்">
பாலுணர்வுள முன்னேற்றம்

பிராய்ட் உளவியலில், பாலுணர்வுள முன்னேற்றம் அல்லது பாலுணர்வுள வளர்ச்சி அல்லது பாலுணர்வுள அபிவிருத்தி ("psychosexual development") என்பது உளநிலைப் பகுப்பாய்வு பாலியல் தூண்டலின் மைய அடிப்படைக்கூறு ஆகும். இது மனித இருத்தலில், பிறப்பு முதல் ஐந்து படிநிலைகளில் வளர்ந்த, ஓர் உள்ளுணர்வு சிற்றின்ப உணர்ச்சி உடமையைத் தூண்டும் விடயமாகும். ஒவ்வொரு படிநிலையாகிய வாய்வழிப் படிநிலை, குதவழிப் படிநிலை, பாலுணர்வுப் படிநிலை, மறைவான படிநிலை, பாலுறுப்புப் படிநிலை என்பன பாலுணர்வைத் தூண்டும் பகுதிகளினால் தனிச்சிறப்பாய் அமைந்துள்ளதோடு, அவை சிற்றின்ப உணர்ச்சித் தூண்டலின் மூலமாகவும் உள்ளன. ஒரு பிள்ளை ஏதாவது பாலுணர்வுள முன்னேற்றப் படிநிலைக்கான பாலியல் விரக்தி தொடர்புபட்ட அனுபவத்தைப் பெறுமாயின், அப்பிள்ளை பதகளிப்பு அனுபவத்தைப் பெறக்கூடும். இது முதிர்பருவத்தில் மன பிறழ்வு செயற்பாடான உளவழி நரம்பு நோயாக தொடரக்கூடும் என சிக்மண்ட் பிராய்ட் முன்மொழிந்தார்.


</doc>
<doc id="286658" url="https://ta.wikipedia.org/wiki?curid=286658" title="2015 சூபா ஏஎன்-12 வானூர்தி விபத்து">
2015 சூபா ஏஎன்-12 வானூர்தி விபத்து

2015 சூபா ஏஎன்-12 வானூர்தி விபத்து (2015 Juba An-12 crash), 2015-ஆம் ஆண்டு நவம்பர் 4-ம் திகதி தெற்கு சூடான் தலைநகர் சூபாவில் (Juba) வெண் நைல் (White Nile) பகுதியில் ஏற்பட்டது. இந்த விபத்தின்போது 6 விமான சேவைப் பணியாளர்கள், 12 பயணிகள் (அல்லது கூடுதலாக) ("வேறுபட்ட மூலங்கள்") இருந்துள்ளனர். நம்பகத்தக்க மூலத்தின்படி 37 பேர்கள் இவ்விபத்தில் பலியாகியுள்ளனர். "மேலும் இந்நிகழ்வில் ஒரு இளம் பயணரும், மற்றும் ஒருவயது பெண் குழந்தையும் உயிருடன் இருந்தது கண்டறியப்பட்டது". 

விபத்துக்குள்ளான இவ்வானூர்தி, தெற்கு சூடான் தலைநகர் சூபா சர்வதேச வானூர்தி தளத்திலிருந்து (Juba International Airport), வடகிழக்கு பிராந்தியத்திலுள்ள எண்ணெய் வயலான பலோய்ச் வானூர்தி தளம் (Paloich Airport) நோக்கிப் புறப்பட்டது. சூபா வானூர்தி தளத்தின் 13-ம் எண் ஓடுபாதையில் மேலேறிய அவ்வானூர்தி, சிறிது நேரத்தில் எதிர்த்திசையிலுள்ள 1100 மீட்டர் (3600 அடி) உயரமுள்ள ஒரு மலையை கடந்து வெள்ளை நைல் நதியின் (White Nile) பகுதியில் விபத்தானதாக மூலத்தில் உள்ளது.

தென் சூடான் அதிகாரிகளின் அறிக்கைப்படி, பெருமளவில் எண்ணெய் வயல் பணியாளர்கள் பயணித்ததால் வானூர்தி பெருஞ்சுமையாக இருந்துள்ளது. தென் சூடான் அரசாங்கத்தின் செய்தித் தொடர்பாளர் ஒருவர், குழுவில் குறைந்தது 18 பேர்கள் இருந்ததாக கூறினார். ஆரம்பத் தகவல்களின்படி, பலி எண்ணிக்கை பல்வேறாக இருந்தது. ஆனால் தென் சூடானின் போக்குவரத்து அமைச்சர், குஒங் தன்ஹியர் கத்லோக் (Kuong Danhier Gatluak) மொத்தம் 37 பேர்கள் பலியானதாக அறிக்கையில் தெரிவித்தார். சம்பவத்தின்போது, வானூர்தி சேவைபணியாளர்கள் குழுவில் ஐந்து ஆர்மேனியர்களும், உருசியர் ஒருவரும் உள்ளடக்கியதாக காணப்படுகிறது. முதற்கட்ட தகவல்படி, மூன்று பயணிகள் உயிர் தப்பியதாகவும், அம்மூவரில் ஒருவர், அவருக்கு சம்பந்தமற்ற 13-மாத கைக்குழந்தை ஒன்றை கையிலேந்தியபடி இருந்துள்ளார். பின்பு, மூவரில் ஒருவர் வைத்தியசாலையில் இறந்துள்ளார். அவர், சேவைபணியாளரில் ஒருவரென மூலத்தில் உள்ளது.

விபத்துக்குள்ளான இவ்வானூர்தி, 1971-ம் ஆண்டு தாஷ்கண்ட் வானூர்தி தயாரிப்பு சங்கம் (Tashkent Aviation Production Association(TAPA) எனும் கூட்டுக் குழுவால் உருவாக்கப்பட்டதாகும். சுருக்கமாக, ஏஎன்-12 வானூர்தி (An-12 aircraft) என்றழைக்கப்படும் இந்த வானூர்தி ஆன்டோனோவ் ஏஎன்-12பிகே (Antonov An-12BK) பெயருடைய இது, ஒரு சரக்கு வானூர்தியாகும். இஒய்-406 (EY-406) எம்எஸ்என் 01347704 ( msn 01347704) (தாஜிகிஸ்தான்), என்ற பதிவுற்ற இச்சரக்கு வானூர்தி, நேச சேவைகள் வரையறை (Allied Services Ltd) எனப்படும் தளவாடங்கள் நிறுவனம், குத்தகை அடிப்படையில் தாஜிகிஸ்தான் ஆசியா எய்ர்வேசு வான் போக்குவரத்து நிறுவனத்தால், தென் சூடான் சூபா வானூர்தி தளத்தில் இயக்கி வந்ததாக மூலத்தின் மூலம் அறியப்பட்டது.



</doc>
<doc id="286664" url="https://ta.wikipedia.org/wiki?curid=286664" title="ஜெப்ரி ஹெல்டெபிரான்ட்">
ஜெப்ரி ஹெல்டெபிரான்ட்

ஜெப்ரி ஹெல்டெபிரான்ட் ("Jeffery Hildebrand") இவர் அமெரிக்காவில் இயங்கிவரும் ஹில்கார்ப் எண்ணெய் மற்றும் இயற்கை எரிவாயு நிறுவனத்தின் நிறுவனர், தலைவர் மற்றும் தலைமை நிர்வாக அதிகாரியாக உள்ளார்.

இவரின் நிறுவனம் 5 ஆண்டுகளில் வருமானம் இரண்டு மடங்காக உயர்ந்தால் நிறுவனத்தில் பணிபுரியும் 1,381 ஊழியர்களுக்கும் யாரும் கணிக்க முடியாத மிகையூதியம்(bonus) தருவதாகக் கூறினார். அதேபோல் 2015 ஆம் ஆண்டு டிசம்பர் மாதம் அனைத்து ஊழியர்களுக்கும் சமமாக 67 லட்சம் ரூபாய் போனஸ் கொடுத்து அசத்தினார்.


</doc>
<doc id="286678" url="https://ta.wikipedia.org/wiki?curid=286678" title="முஞ்சிறை">
முஞ்சிறை

முஞ்சிறை என்பது இந்தியாவில் கன்னியாகுமரி மாவட்டத்தில் விளவங்கோடு வட்டத்திலிருக்கும் ஊராட்சி ஒன்றியம் மற்றும் கிராமமாகும்.
முஞ்சிறை ஊராட்சி ஒன்றியத்துக்குட்பட்ட ஊராட்சிகள்


</doc>
<doc id="286679" url="https://ta.wikipedia.org/wiki?curid=286679" title="மேல்புறம்">
மேல்புறம்

மேல்புறம் என்பது இந்தியாவில் கன்னியாகுமரி மாவட்டத்தில் விளவங்கோடு வட்டத்திலிருக்கும் ஊராட்சி ஒன்றியம் மற்றும் கிராமமாகும்.
மேல்புறம் ஊராட்சி ஒன்றியத்துக்குட்பட்ட ஊராட்சிகள்


</doc>
<doc id="286681" url="https://ta.wikipedia.org/wiki?curid=286681" title="பொதுவுடைமைச் சட்டம்">
பொதுவுடைமைச் சட்டம்

பொதுவுடைமைச் சட்டம் (, ) தனிநபர்களுக்கும் அரசிற்கும் இடையான தொடர்பினை உட்படுத்திய பாகங்களைக் கொண்ட சட்டமாகும். பொதுவுடைமைச் சட்டத்தில் அரசியல் அமைப்புச் சட்டம், நிர்வாகச் சட்டம், வரிச் சட்டம், குற்றவியல் சட்டம் ஆகியனவும் இதேபோன்று எல்லா நடவடிக்கைச் சட்டங்களும் உட்படும்.பொதுவுடைமைச் சட்டத்தில், கட்டளையிடுவதற்கான விதிமுறைகள் காணப்படும். தனிநபர்களுக்கு இடையான தொடர்பினைக் குறிப்பிடும் சட்டங்கள் தனியுடைமைச் சட்டத்தின் கீழ் வரும்.


</doc>
<doc id="286707" url="https://ta.wikipedia.org/wiki?curid=286707" title="பேரியம் குளோரேட்டு">
பேரியம் குளோரேட்டு

பேரியம் குளோரேட்டு "(Barium chlorate)" Ba(ClO) என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். வெண்மை நிறத்தில் இருக்கும் இச்சேர்மமானது குளோரிக் அமிலத்தினுடைய பேரியம் உப்பாகும். கரையும் தன்மை கொண்ட அனைத்து பேரியம் உப்புகளையும் போல இச்சேர்மமும் நச்சுத்தன்மையும் உறுத்தலையும் அளிக்கிறது. சில சமயங்களில் பச்சை நிற ஒளியை தருவதற்காகப் பட்டாசுத் தொழிலிலும் பயன்படுத்தப்படுகிறது. மேலும் குளோரிக் அமிலத் தயாரிப்பில் பெரும் பங்கும் வகிக்கிறது.

பேரியம் குளோரைடு கரைசல் மற்றும் சோடியம் குளோரேட்டு கரைசல் ஆகிய கரைசல்கள் இரட்டை இடப்பெயர்ச்சி வினையின் மூலமாக பேரியம் குளோரேட்டை உருவாக்குகின்றன. 

வினையில் உருவாகும் கலவையை அடர்வூட்டல் மற்றும் குளிர்வூட்டலுக்கு உட்படுத்துவதால் பேரியம் குளோரேட்டு வீழ்படிவாகிறது. சோடியம் குளோரேட்டை விட பேரியம் குளோரேட்டு குறைவான கரைதிறன் கொண்டது என்பதை அறிய உதவும் இவ்வினையே பேரியம் குளோரேட்டு தயாரிக்கும் பொதுவான முறையாகும்.

இம்முறையில் தயாரிக்கப்படும் பேரியம் குளோரேட்டில் சிறிதளவு சோடியம் மாசாக கலந்திருக்க வாய்ப்பு உண்டு. இம்மாசு பட்டாசுத் தொழிலில் விரும்பத்தகாத ஒரு மாசாகும். சோடியத்தின் அடர் மஞ்சள் நிறம் பேரியத்தின் பச்சை நிறத்தை மங்கலாக்கி விடுகிறது. எனவே சோடியம் கலக்காத பேரியம் குளோரேட்டை நேரடியாக மின்னாற்பகுப்பு முறையில் தயாரிக்கிறார்கள்.

பேரியம் கார்பனேட்டுடன் அமோனியம் குளோரேட்டுக் கரைசலைச் சேர்த்து கொதிக்க வைப்பதாலும் பேரியம் குளோரேட்டு தயாரிக்க முடியும்:

வினையில் முதலில் பேரியம் குளோரேட்டும் அமோனியம் கார்பனேட்டும் உருவாகின்றன. கலவையைக் கொதிக்க வைப்பதால் அமோனியம் கார்பனேட்டு சிதைவடைந்து அமோனியா மற்றும் கார்பன் டைஆக்சைடாக வெளியேறுகிறது. தூய்மையான பேரியம் குளோரேட்டு கரைசல் கிடைக்கிறது.
வெப்பத்தில் காட்டப்பட்டால் பேரியம் குளோரேட்டு, பேரியம் குளோரைடு மற்றும் ஆக்சிசனாகச் சிதைவடைகிறது. 

அனைத்து குளோரேட்டு உப்புகளையும் தயாரிப்பதற்கு முன்னோடியான குளோரிக் அமிலம் தயாரிப்பதற்கு பேரியம் குளோரேட்டு பயன்படுகிறது. பேரியம் குளோரேட்டுடன் நீர்த்த கந்தக அமிலத்தைச் சேர்த்து வினைபுரியச் செய்தால் குளோரிக் அமிலம் உருவாகிறது. கரையாத பேரியம் சல்பேட்டு வீழ்படிவாக அடியில் தங்குகிறது.

குளோரேட்டு மற்றும் குளோரிக் அமிலம் இரண்டுமே நீர்த்த நிலையிலேயே தயாரிக்கப்படுகின்றன. 30 சதவீதத்திற்கு மேற்பட்ட அடர்த்தியைக் கொண்ட குளோரிக் அமிலம் நிலைப்புத்தன்மை அற்றதாக உள்ளது. சிலசமயங்களில் வெடித்தலுடன் சிதைவடைதலும் உண்டு. 

ஒரு எரிபொருளுடன் சேர்ந்து எரியும் பொழுது பேரியம் குளோரேட்டு அதிர்வுகளுடனான பச்சைநிற ஒளியைத் தருகிறது. ஏனெனில் இதுவொரு வலிமையான ஆக்சிசனேற்றி, குளோரின் வழங்கி மற்றும் ஒரு உலோகத்தையும் கொண்டிருக்கிறது. 

குளோரேட்டுகள் எளிதாகச் சிதைவடைந்து கந்தகம், அமோனியம் மற்றும் அமிலங்களைத் தருவதால், பட்டாசுத் தொழிலில் இதைப் பயன்படுத்துவது அமெரிக்காவில் தடை செய்யப்ப்பட்டுள்ளது. நிலைப்புத்தன்மை கொண்ட பேரியம் நைட்ரேட்டு மற்றும் பேரியம் கார்பனேட்டு போன்ற சேர்மங்கள் அங்கு பயன்படுகின்றன

மனிதர்களுக்கு நச்சுத்தன்மையானது என்பதோடு மட்டுமின்றி பேரியம் குளோரேட்டு சுற்றுச்சூழலுக்கும் தீங்கு விளைவிக்கிறது. தண்ணீரில் இச்சேர்மம் கலக்க நேர்ந்தால் நீர்வாழ் உயிரினங்களைப் பெரிதும் பாதிக்கிறது. பேரியம் குளோரேட்டு சிதறல் சூழல் மண்டலத்தை ஒட்டு மொத்தமாக பாதிக்கும் என்பதால் சுற்றுச்சூழல் பாதுகாப்பு அமைப்புகள் இதனை அபாயகரமான வேதிப்பொருட்கள் என வகைப்படுத்துகின்றன. 


</doc>
<doc id="286710" url="https://ta.wikipedia.org/wiki?curid=286710" title="ஆ. மாதவன்">
ஆ. மாதவன்

ஆ. மாதவன் ("A. Madhavan", பிறப்பு:1934) கேரளாவின் திருவனந்தபுரத்தில் பிறந்து வசிக்கும் தமிழ் எழுத்தாளர் ஆவார். 1955 ஆம் ஆண்டு முதல் தொடர்ந்து சிறுகதைகள், நாவல்கள் எழுதிவரும் முக்கிய படைப்பாளி. இவரது பல சிறுகதைகள் நூல்களாக வெளியிடப்பட்டுள்ளன. திராவிட எழுத்துக்களால் ஈர்க்கப்பட்டு எழுத்தாளராக ஆனவர். கிருஷ்ண பருந்து உட்பட 3 புதினங்களை எழுதியுள்ளார். "செல்வி இசுடோர்சு" என்ற கடையை நடத்தி வரும் மாதவன் திருவனந்தபுரத்திலுள்ள சாலைத்தெருவைப் பின்னணியாகக் கொண்டு பல சிறுகதைகளை எழுதியுள்ளார். 

இவருக்கு 2015-ம் ஆண்டுக்கான சாகித்ய அகாடமி விருது ‘இலக்கிய சுவடுகள்’ என்ற திறனாய்வு நூலுக்காக வழங்கப்பட்டது.

ஆ.மாதவன் 1934ல் திருவனந்தபுரத்தில் பிறந்தார். அவரது தந்தைபெயர் ஆவுடைநாயகம் பிள்ளை. தாயார் செல்லம்மாள். ஆ.மாதவனின் தந்தையின் ஊர் திருநெல்வேலி மாவட்டம் செங்கோட்டை. தாயின் ஊர் நாகர்கோயில். பிளவுபடாத திருவிதாங்கூர் இருந்த காலத்திலேயே அவர்கள் திருவனந்தபுரத்துக்குக் குடியேறிவிட்டனர். அவரது தந்தை திருவனந்தபுரம் சாலை அங்காடியில் சிறுவணிகராக இருந்தார். பள்ளிப்படிப்பை முடித்த ஆ.மாதவன் மேலே படிக்கவில்லை. திராவிட இயக்க ஆதரவாளராக எழுத ஆரம்பித்தார். அவரது முதல் கதை 1955ல் ’சிறுகதை’ இதழில் வெளியாகியது. பின்னர் மலையாளம் வழியாக நவீன இலக்கிய அறிமுகம் பெற்று தீவிர இலக்கியதளத்தில் செயல்படலானார். அவரது முதல் சிறுகதைத் தொகுதி மோகபல்லவி. கடைத்தெருக்கதைகள் இவருக்குப் புகழைத்தேடித்தந்த தொகுதி. 

ஆ.மாதவன் திருவனந்தபுரம் சாலைத் தெருவில் செல்வி ஸ்டோர் என்ற பாத்திரக் கடையை 75 வயது வரை நடத்திவந்தார். சாலைத் தெருவை பின்னணியாகக் கொண்டே அவரது பெரும்பாலான கதைகள் அமைந்துள்ளன. அவர் விமர்சகர்களால் கடைத்தெருவின் கதைசொல்லி என்று அழைக்கப்படுகிறார். தமிழிலக்கியத்தில் ஒரு கடைத்தெரு இலக்கியப்பதிவு பெறுவது ஆ.மாதவன் கதைகள் வழியாகவே. 

1974ல் ஆ.மாதவனின் முதல் நாவலான ’புனலும் மணலும்’ வெளிவந்தது.கரமனையாற்றில் மணல் அள்ளும் ஒரு குடும்பத்தின் கதை அது. அந்நாவல் அதன் யதார்த்தத்துக்காகப் பெரிதும் கவனிக்கப்பட்டது. 1982ல் வெளிவந்த கிருஷ்ணப்பருந்து தான் ஆ.மாதவனின் மிகச்சிறந்த நாவல் என்று விமர்சகர்களால் சொல்லப்படுகிறது. 1990ல் அவரது மூன்றாம்நாவலான ’தூவானம்’ வெளிவந்தது.

மாதவன் மொழிபெயர்ப்பாளரும்கூட. 1974ல் அவர் காரூர் நீலகண்டபிள்ளை எழுதிய சம்மானம் என குறுநாவலை தமிழாக்கம் செய்தார். 2002ல் சாகித்ய அக்காதமி வெளியீடாக மலையாள எழுத்தாளர் பி கெ பாலகிருஷ்ணனின் இனி ஞான் உறங்ஙட்டே என்ற நாவலை இனி நான் உறங்கட்டும் என்ற பேரில் மொழியாக்கம் செய்தார். மாதவனின் மனைவி பெயர் சாந்தா. இவர்களுக்கு 1966ல் மணமானது; கலைச்செல்வி, மலர்ச்செல்வி என்ற இரு மகள்களும் கோவிந்தராஜன் என்ற மகனும் உள்ளனர். 2002ல் மனைவியும் 2004ல் மகனும் மறைந்துவிட்டனர். மாதவன் மகளுடன் வசிக்கிறார்.





யட்சி [மூலம் மலையாற்றூர் ராமகிருஷ்ணன், யக்‌ஷி]

இனி நான் உறங்கட்டும் [மூலம் இனி ஞான் உறங்ஙட்டே, பி.கெ.பாலகிருஷ்ணன்]



</doc>
<doc id="286712" url="https://ta.wikipedia.org/wiki?curid=286712" title="2.0 (திரைப்படம்)">
2.0 (திரைப்படம்)

2.0 அல்லது முன்னதாக எந்திரன் 2 என்பது சங்கர் இயக்கத்தில் 2018 ஆம் ஆண்டில் தமிழ் மற்றும் இந்தியில் வெளியான ஒரு இந்திய அறிபுனை திரைப்படமாகும். 2010 ஆம் ஆண்டில் வெளியான எந்திரன் திரைப்படத்தின் தொடர்ச்சியாக வெளிவரும் இத்திரைப்படத்தில் ரஜினிகாந்த், அக்சய் குமார், எமி ஜாக்சன் ஆகியோர் முக்கிய வேடங்களில் நடித்துள்ளனர். சுபாஸ்கரன் அல்லிராஜாவின் லைக்கா புரொடக்சன்சு தயாரித்தது. 2015 டிசம்பர் 16 அன்று சென்னையில் துவக்க விழாவுடன் படப்பிடிப்பு தொடங்கப்பட்டுள்ளது. இத்திரைப்படமானது 29 நவம்பர், 2018 அன்று வெளியானது.


இலங்கையைச் சேர்ந்த தொழிலதிபர் சுபாஸ்கரன் அல்லிராஜாவிற்கு சொந்தமாக சென்னையில் இயங்கிவரும் லைக்கா புரொடக்சன்சு திரைப்பட தயாரிப்பு நிறுவனம் இப்படத்தை தயாரிக்கிறது. 2014 ஆம் ஆண்டில் வெளியான கத்தி திரைப்படத்தினை இந்நிறுவனமே தயாரித்திருந்தது. 

இத்திரைப்படத்தின் முந்தைய பகுதியான எந்திரன் திரைப்படத்திற்கு இசையமைத்த ஏ. ஆர். ரகுமான் இப்படத்திற்கும் இசையமைக்கிறார். இப்படத்தில் ஒரு பாடல் மட்டுமே போதும் எனவும், பிறகு தேவைப்பட்டால் மேலும் பாடல்களைப்பற்றி யோசிக்கலாம் என இயக்குனர் முடிவெடுத்துள்ளார். இப்படத்திற்கு ஒலி வடிவமைப்பினை ரசூல் பூக்குட்டி செய்துள்ளார். அமெரிக்காவில் 2019 ஆம் ஆண்டு பிப்ரவரி மாதம் 17 ஆம் நாள் 66 வது ஆண்டு கோல்டன் ரீல் விருதுகள் வழங்கும் விழா நடைபெற உள்ளது. சிறந்த ஒலி வடிவமைப்பிற்கான வெளிநாட்டுத் திரைப்படங்களுக்கான விருதுக்காக 2.0 பரிந்துரைக்கப்பட்டுள்ளது.

பிப்ரவரி 29, 2016 அன்று சென்னையில் ஒரு பெரிய ஆயுத வண்டி வருவது போன்ற காட்சியை படமாக்கினர்.

ஏ. ஆர். ரகுமான் இசையமைத்துள்ள இத்திரைப்படத்தில் 2 பாடல்கள் இடம்பெற்றுள்ளன. திரைப்படத்தில் ஒரு பாடல் மட்டுமே இடம்பெறும். இத்திரைப்படத்தின் பாடல்கள் 2017 அக்டோபர் 27 அன்று துபாய் நகரின் பூர்ஜ் அல் அராப்பில் வெளியானது.


</doc>
<doc id="286713" url="https://ta.wikipedia.org/wiki?curid=286713" title="பாகுலாகி ஆறு">
பாகுலாகி ஆறு

பாகுலாகி ஆறு ("Bakulahi River", , ) என்பது இந்திய நாட்டின் உத்திரப் பிரதேச மாநிலத்தில் இருக்கும் ரேபரேலி மாவடத்தில் பாரத்பூர் ஏரியில் தோன்றுகிற ஒரு ஆறாகும். இந்நதியின் கரையெங்கும் விவசாய நிலப்பகுதி மிகுதியாகவும் மக்கள் அடர்த்தி அதிகமாகவும் காணப்படுகிறத

பாகுலாகி ஆறு மிகப்பழமையான ஒரு ஆறாகும். வேதங்களிலும் பண்டைய இதிகாசங்களான இராமாயணம் மற்றும் மகாபாரத்திலும் இந்நதியைப் பற்றிய குறிப்புகள் உள்ளன. பண்டைய காலத்திலும் வரலாற்றிலும் பால்குனி என்றழைக்கப்பட்ட இந்நதி தற்பொழுது பாகுலாகி ஆறு என்று அழைக்கப்படுகிறது. இந்த ஆற்றில் அதிகமாக மணலும் கூழாங்கற்களும் காணப்படுவதால் பாலுகினி என்ற பெயராலும் அழைக்கப்படுகிறது.

பாரத்பூர் ஏரியில் தோன்றுகிற இந்நதி உத்திரப் பிரதேச மாநிலத்தில் இருக்கும் ரேபரேலி மாவடத்திற்கும் பிரத்தாப்புகர் மாவடத்திற்கும் இடையில் பாய்ந்து, மந்தாட்டா வட்டம் காயூர்னி கிராமத்தில் கோமதியாற்றின் துணை ஆறான சாய் நதியில் கலக்கிறது.


</doc>
<doc id="286716" url="https://ta.wikipedia.org/wiki?curid=286716" title="மீக்காத்">
மீக்காத்

மிக்காத் ("Mīqāt", ( "ஒரு குறிப்பிட்ட இடம்" எனப் பொருள்) எனப்படுவது ஹஜ் அல்லது உம்றா எனப்படும் புனிதப் பயணமாக மக்கா செல்லும் புனிதப் பயணிகள் இஹ்றாம் (புனிதப் பயணிகள் ஆடை) அணிய வேண்டிய ஒரு குறிப்பிட்ட எல்லையாகும். மக்காவை வந்தடைய ஐந்து இடங்களை முகம்மது நபி குறித்துள்ளார். இந்தியா மற்றும் தூரகிழக்கு நாடுகளில் இருந்து வரும் பயணிகளின் வசதிக்காக ஆறாவது இடம் பின்னர் ஏற்படுத்தப்பட்டது.

ஐந்து மீகாதுகள் பின்வருமாறு:






இஹ்றாம் இல்லாமல் இவ்விடங்களைத் தாண்ட எவரும் அனுமதிக்கப்படுவதில்லை.


</doc>
<doc id="286717" url="https://ta.wikipedia.org/wiki?curid=286717" title="வரைகலை நூலகம் (தொழில்நுட்பம்)">
வரைகலை நூலகம் (தொழில்நுட்பம்)

வரைகலை நூலகம் ("Graphics library") என்பது கணினித் திரையில் காட்சிகளைக்காட்டுவதற்கு உருவாக்கப்பட்ட ஒரு நிரலாக்க நூலகம் ஆகும். இது பொதுவாக வழக்கமான வரைகலை செயல்பாடுகளை கையாள ஈடுபடுத்தப்படுகின்றது. இது முழுமையாக மையச் செயற்பகுதியில் (CPU) செயல்படக்கூடியது, பதிக்கப்பட்ட அமைப்புகளில் பொதுவானது. வரைகலை செயலி அலகினால் (GPU) செயல்படுத்தப்படுகின்றது. இதை பயன்படுத்துவதன் மூலம் ஒரு நிரலால் திரையில் காட்சிகளை கொண்டுவர முடியும். இது, இந்த நிகழ்ச்சி நிரல்களை உருவாக்கும் மற்றும் கையாளும் நிரலாளருக்கு உதவுகின்றது. மேலும் அவர்களுக்கு வரைகலை நிரலை உருவாக்க அனுமதிக்கின்றது. இது முக்கியமாக கணினி விளையாட்டுக்களில் பயன்படுகின்றது.

சில நூலகங்கள் ஜி.எல் (G.L) எனும் பெயரைப் பயன்படுத்துகின்றன, குறிப்பாக திறந்த ஜி எல், வலை ஜி எல்.



</doc>
<doc id="286727" url="https://ta.wikipedia.org/wiki?curid=286727" title="டாட்டா சமூக அறிவியல் கழகம்">
டாட்டா சமூக அறிவியல் கழகம்

டாட்டா சமூக அறிவியல் கழகம் ("Tata Institute of Social Sciences") இந்தியாவில் உள்ள மும்பையில் அமைந்து உள்ளது. மேலும் இதன் வளாகங்கள் ஐதராபாத், குவகாத்தி, துல்ஜாபூர் ஆகிய இடங்களிலும் செயல்படுகின்றது. 

டாட்டா சமூக அறிவியல் கழகம் தோராப்ஜி டாட்டா சமூக சேவை பட்டதாரிப் பள்ளியாக 1936ஆம் ஆண்டு தொடங்கப்பட்டது. இதுவே இந்தியாவில் முதல் சமூக சேவை பள்ளி ஆகும். இதுவே 1944 ஆம் ஆண்டு தற்பொது உள்ள டாடா சமூக அறிவியல் கழகமாகப் பெயர் மாற்றம் பெற்றது. 1964ல் இக்கல்வி நிறுவனம் பல்கலைக்கழக மானியக் குழுவினால் ஒரு நிகர்நிலைப் பல்கலைக்கழகம் என அறிவிக்கப்பட்டது 


</doc>
<doc id="286732" url="https://ta.wikipedia.org/wiki?curid=286732" title="ரெஜினா கசாண்ட்ரா">
ரெஜினா கசாண்ட்ரா

ரெஜினா கசாண்ட்ரா ("Regina Cassandra") இவர் இந்திய நாட்டு நடிகை ஆவார். இவர் தமிழ், தெலுங்கு மற்றும் கன்னடம் மொழித் திரைப்படங்களில் நடித்து வருகின்றார். "ஸ்பிலாஷ்" என்ற ஒரு குழந்தைகளின் தொலைகாட்சி ஒலிபரப்பு நிறுவனத்தில் ஒன்பது வயதாக இருந்த போது தொகுப்பாளராக பணிபுரிந்தார். பல குறும்படங்களில் நடித்துள்ளார். குறிப்பாக பாலாஜி மோகனின் காதலில் சொதப்புவது எப்படி என்ற குறும்படத்தில் நடித்தார். பின்னர் இப்படம் 2012 இல் அதே பெயரில் முழு நீளப்படமாக உருவாக்கப்பட்டது.

ரெஜினா 13 டிசம்பர் 1990இல் சென்னையில் பிறந்தார். சென்னையிலுள்ள பெண்கள் கிறித்தவக் கல்லூரியில் உளவியலில் இளங்கலை பட்டம் பெற்றார். கண்ட நாள் முதல் (2005) எனும் தமிழ்த் திரைப்படத்தில் லதாவாக நடித்தார். தெலுங்கு படமான சிவா மனசுலோ ஸ்ருதி (2012) என்ற படத்தின் மூலம் தெலுங்கு படத்துறையில் அறிமுகமானார். ரெஜினா சிறந்த அறிமுக பெண் நடிகைக்கான சைமா விருது பெற்றார். 

இவரின் தாய் மொழி தமிழ் ஆகும். 2005ம் ஆண்டு பிரசன்னா மற்றும் லைலா நடித்த கண்ட நாள் முதல் திரைப்படத்தில் லைலாவின் தங்கையாக அறிமுகமானார். 2010ம் ஆண்டு "சுர்யகாண்டி" என்ற கன்னடம் திரைப்படத்தில் அறிமுகமானார். 2012ம் ஆண்டு "சிவா மனசுல ஸ்ருதி" என்ற என்ற திரைப்படத்துக்காக "2வது தென்னிந்திய சர்வதேச திரைப்பட விருதுகளில்" சிறந்த பெண் அறிமுக நடிகை என்ற விருதை வென்றார். அதை தொடர்து 2013ம் ஆண்டு விமல், சிவகார்த்திகேயன் மற்றும் பிந்து மாதவி நடித்த கேடி பில்லா கில்லாடி ரங்கா என்ற திரைப்படத்தில் சிவகார்த்திகேயனின் ஜோடியாக நடித்தார்.



</doc>
<doc id="286737" url="https://ta.wikipedia.org/wiki?curid=286737" title="பாகுலாகி பாலம்">
பாகுலாகி பாலம்

பாகுலாகி பாலம் "(Bakulahi Bridge)" என்பது இந்திய நாட்டின் உத்தரப்பிரதேச மாநிலத்தில் உள்ள பிரத்தாப்புகர் மாவட்டத்தையும் அலகாபாத் மாவட்டத்தையும் இணைக்கின்ற பாலமாகும். கத்ரா குலாப் சிங் நகரில், அந்நகருக்கு குறுக்காகக் கட்டப்பட்டிருக்கும் இப்பாலம் பாகுலாகி புல் அல்லது பாகுலாகி புல் சங்கி என்ற பெயர்களாலும் அழைக்கப்படுகிறது. பாகுலாகி பாலம் 1989 ஆம் ஆண்டில் கட்டப்பட்டது ஆகும்.


</doc>
<doc id="286745" url="https://ta.wikipedia.org/wiki?curid=286745" title="ஆர்மோன் மருத்துவம்">
ஆர்மோன் மருத்துவம்

ஆர்மோன் மருத்துவம் அல்லது இயக்குநீர் மருத்துவம் () என்பது ஆர்மோன் என்றறியப்படும் இயக்குநீரைப் பயன்படுத்திச் செய்யப்படும் ஒரு மருத்துவச் சிகிச்சை முறை. ஆர்மோன்கள் என்பவை நாளமில்லா சுரப்பிகளில் தோற்றுவிக்கப்படும் மிக முக்கியமான வேதிப்பொருட்களாகும். இவை உடலின் பல பகுதிகளிலும் பயன்படுகின்றன. சூல்பை, தைராய்டு, பிசூட்டரி போன்றவை மிக முக்கியமான ஆர்மோன் சுரப்பிகளாகும். புற்றுநோய் மருத்துவத்தில் ஆர்மோன்கள் முக்கியப் பங்கினை வகிக்கின்றன.
எனினும் ஆர்மோன் மருத்துவம் முதல்நிலை மருத்துவமுறை ஆகாது. அறுவை மருத்துவம், கதிர் மருத்துவம் ஆகியவற்றைத் தொடர்ந்து ஆர்மோன் மருத்துவம் மேற்கொள்ளப்படுகிறது.

சில வேளைகளில் ஆர்மோனின் அளவு குறையும் போது அதனை ஈடுசெய்ய ஆர்மோன்கள் பரிந்துரைக்கப்படுகின்றன. இது ஆர்மோன் ஈடுசெய் மருத்துவம் எனப்படும். ஆர்மோன் மருத்துவமும் ஆர்மோன் ஈடுசெய் மருத்துவமும் முற்றிலும் மாறுபட்டவையாகும். இவை இரண்டினையும் ஒன்றெனக் கருதக்கூடாது. எடுத்துக்காட்டாக ஆர்மோன் ஏற்கும் மார்பகப்புற்றுநோய்க்கும் ஏற்காத மார்பகப்புற்றுநோய்க்கும் தனித்தனி மருந்துகள் உள்ளன. 

முலைப்புற்றுக்கு இரு வழிகளில் ஆர்மோன் மருத்துவம் மேற்கொள்ளப்படுகிறது. 

பெரும்பகுதி எசுட்ரசன் சூலகங்களில் உற்பத்தியாகின்றது. எசுட்ரசன் ஏற்புநிலை மார்பகப்புற்றை வளரச் செய்கின்றது. எனவே எசுட்ரசனின் அளவைக் குறைப்பது அல்லது தடுப்பது மார்பகப்புற்று வளருவதையும், மறுபடியும் வளருவதையும் தடுக்க உதவும். இந்த மருந்துகள் எசுட்ரசன் ஆர்மோனை ஏற்காத மார்பகப்புற்று நோயாளிகளிடம் பயன்தராது.

எசுட்ரசனைக் குறைக்கச் சிலவேளைகளில் சூலகங்களும் பாலோப்பியன் குழாய்களும் அறுவைமூலம் நீக்கப்படுகின்றன. டமாகிசிபென், லிட்டரசால், பாக்டிடாக்செல் போன்ற மாத்திரைகள் மார்பகப்புற்று நோயாளிகளுக்குப் பரிந்துரைக்கப்படுகின்றன.

புராசுடேட் புற்று வளர டெசுட்டோசுடரான் என்ற இயக்குநீர் உதவுகிறது. இந்த இயக்குநீர் சுரப்பதைக் கட்டுப்படுத்த விரைநீக்கம் செய்யப்படுவதுண்டு.



</doc>
<doc id="286749" url="https://ta.wikipedia.org/wiki?curid=286749" title="தப்ரீசு">
தப்ரீசு

தப்ரிசு (Tabriz, , ), என்பது ஈரானின் வடமேற்கில் அமைந்துள்ள ஒரு அதிக மக்கள் தொகையைக் கொண்ட நகரமாகும். இது ஈரானின் வரலாற்று தலைநகரங்களில் ஒன்ரககவிலன்குகிறது. மற்றும் கிழக்கு அசெர்பையான் மாகணத்தின் தலைநகரமும் ஆகும். தப்ரிசு கடல் மட்டத்திலிருந்து 1,350 மீற்றர் உயரத்தில் அமைந்துள்ளது. 
தப்ரிசுவின் மக்கள் தொகை 1,549,453 ஆகும். இதன் மக்கள் தொகையில் அதிகமானோர் அசர்பைஜான் மொழிபேசுகின்ற மக்களாவர். இது இயந்திர கருவிகள், சுத்திகரிப்பு, ஜவுளி மற்றும் சிமெண்ட் உற்பத்தி போன்ற கைத்தொழில்களின் மையமாக விளங்குகின்றது.


</doc>
<doc id="286751" url="https://ta.wikipedia.org/wiki?curid=286751" title="ஆஜ் தக்">
ஆஜ் தக்

ஆஜ் தக் என்பது இந்தியில் செய்தியை ஒளிபரப்பும் தொலைக்காட்சி சேவை ஆகும். ஆஜ் தக் என்ற சொல்லுக்கு இன்று வரை என்று பொருள். இந்த தொலைக்காட்சி, செய்தி வழங்கு சிறந்த தொலைக்காட்சிக்கான விருதை 12 முறை பெற்றுள்ளது. 2006ஆம் ஆண்டில் வெளியான [[பிபிசி], [[ராய்ட்டர்ஸ்]] கணிப்புகளின்படி, இந்தியர்கள் அதிகம் சுட்டிக்காட்டும் நம்பகத்தன்மை உடைய தொலைக்காட்சியாக ஆஜ் தக் இடம் பெற்றுள்ளது.



[[பகுப்பு:இந்தியத் தொலைக்காட்சி]]
[[பகுப்பு:இந்தி ஊடகங்கள்]]

</doc>
<doc id="286753" url="https://ta.wikipedia.org/wiki?curid=286753" title="டாட்டா அடிப்படை ஆராய்ச்சி கழகம்">
டாட்டா அடிப்படை ஆராய்ச்சி கழகம்

டாட்டா அடிப்படை ஆராய்ச்சி கழகம் ("Tata Institute of Fundamental Research") இந்தியாவின் மும்பை மற்றும் ஐதராபாத் நகரங்களில் அமைந்துள்ளது இங்கு அடிப்படை கணிதம் மற்றும் அறிவியலில் ஆராய்ச்சி மேற்கொள்கின்றது. இந்த ஆராய்ச்சி கழகம் மும்பையின் கொலாபா மற்றும் ஐதராபாத்தின் நரசிங் பகுதியில் அமைந்துள்ளது. இது ஒரு நிகர்நிலை பல்கலைக்கழகம் மற்றும் இந்திய அரசின் அணுசக்தித் துறையின் கீழ் செயல்படுகிறது. இந்தியாவின் சிறந்த ஆராய்ச்சி மையங்களில் ஒன்றாக இவை கருதப்படுகிறது. மேலும் இங்கு பிரதானமாக இயல் அறிவியல், கணிதம், உயிரியல் அறிவியல் மற்றும் கோட்பாட்டியல் கணினி அறிவியலிலும் ஆய்வு நடத்துகிறது.

1944ஆம் ஆண்டில் ஓமி யெகாங்கிர் பாபா இந்திய அணு ஆற்றல் திட்டத்தில் முக்கிய பங்களித்த ஒரு அணுக்கரு இயற்பியலாளர், இவர் அறிவியல் ஆராய்ச்சி கழகம் அமைக்க நிதி உதவி கோரி சர் தோராப்ஜி டாடா அறக்கட்டளைக்கு கடிதம் எழுதினார். அப்போதைய டாடா குழுமத்தின் தலைவராக ஜெ. ர. தா. டாட்டா ஆதரவுடன் 1 ஜூன் 1945இல் டாட்டா அடிப்படை ஆராய்ச்சி கழகம் நிறுவப்பட்டது, மற்றும் ஓமி யெகாங்கிர் பாபா அதன் முதல் இயக்குனாரக நியமிக்கப்பட்டார். தற்போது மும்பையில் செயல்படும் இக்கழகம் தொடக்கதில் பெங்களூரில் உள்ள இந்திய அறிவியல் கழக வளாகத்தில் செயல்பட்டது. கொலபாவில் உள்ள இக்கழகத்தின் புதிய வளாகம் சிகாகோ நகரை சார்ந்த கட்டிடக் கலைஞர் ஹெல்முட் பார்ட்ஸ் அவர்களால் வடிவமைக்கப்பட்டது மேலும் 1962 ஆம் ஆண்டு ஜனவரி 15 ம் தேதி பிரதமர் ஜவகர்லால் நேரு அவர்களால் திறந்து வைக்கப்பட்டது. 




</doc>
<doc id="286769" url="https://ta.wikipedia.org/wiki?curid=286769" title="சோய் மின்ஹோ">
சோய் மின்ஹோ

சோய் மின்ஹோ () (பிறப்பு: 9 டிசம்பர் 1991) என்பவர் ஒரு தென் கொரியா நாட்டு நடிகர் ஆவார். இவர் டு த பியூட்டிஃபுல் யூ, மெடிக்கல்டாப் டீம் போன்ற தொடர்களில் நடித்ததன் மூலம் பரிட்சயமான நடிகர் ஆனார். இவர் பல பாடல்களும் பாடியுள்ளார் என்பது குறிப்பிடத்தக்கது.



</doc>
<doc id="286793" url="https://ta.wikipedia.org/wiki?curid=286793" title="கல்கத்தா புத்தக கண்காட்சி">
கல்கத்தா புத்தக கண்காட்சி

கல்கத்தா சர்வதேச புத்தகக் கண்காட்சி, ஆண்டு தோறும் கல்கத்தாவில் நடைபெறுகின்றது. 
இந்த கண்காட்சியில், விக்கிப்பீடியா நிறுவனம் பங்கேற்று, அதன் வங்காள மொழி பதிப்பை மேம்படுத்துமாறு தன்னார்வலர்களை கேட்டுக் கொண்டது.

இந்த கண்காட்சிகளில் பங்கேற்போர் பெரும்பாலும், ஆங்கிலத்திலும், வங்காள மொழியிலும் வெளியான புத்தகங்களை காட்சிக்கு வைப்பர். ஐரோப்பிய பதிப்பகங்களான ஒக்ஸ்போர்ட் பல்கலைக்கழகப் பதிப்பகம், கேம்பிறிட்ஜ் பல்கலைக்கழகப் பதிப்பகம், இசுபிரிங்கர் பதிப்பகம் உள்ளிட்டோரும் பங்கேற்கின்றனர்.

தி ஸ்டேட்ஸ்மேன், தி டெலிகிராஃப் உள்ளிட்ட ஊடகங்களும் பங்கேற்றன. 

1991 முதல் ஒவ்வொரு ஆண்டும், ஒவ்வொரு நாட்டுக்கும், மாநிலத்துக்கும் முன்னுரிமை அளித்து அது கண்காட்சியின் கருப்பொருளாக அறிவிக்கப்படும். அந்த நாட்டை, மாநிலத்தை சேர்ந்த பிரபல நபர் விருந்தினராக பங்கேற்பார்.




</doc>
<doc id="286794" url="https://ta.wikipedia.org/wiki?curid=286794" title="சுபாஸ்கரன் அல்லிராஜா">
சுபாஸ்கரன் அல்லிராஜா

சுபாஸ்கரன் அல்லிராஜா (பிறப்பு 2 மார்ச் 1972), இலங்கையைச் சேர்ந்த தொழிலதிபர், லைக்கா மொபைல் குழும நிறுவனங்களின் தலைவர் ஆவார். இவரது லைக்கா மொபைல் நிறுவனமானது தற்போது 17 நாடுகளில், சுமார் 12 மில்லியனுக்கும் அதிகமான வாடிக்கையாளர்களுக்கு தனது தொலைத் தொடர்பு சேவையை வழங்கி வருகிறது. சென்னையைத் தலைமையிடமாகக் கொண்டு செயற்பட்டுவரும் லைக்கா புரொடக்சன்சு நிறுவனம் இவருக்கு சொந்தமான திரைப்படத் தயாரிப்பு நிறுவனமாகும்.


</doc>
<doc id="286795" url="https://ta.wikipedia.org/wiki?curid=286795" title="1670">
1670

1670 (MDCLXX) கிரெகொரியின் நாட்காட்டியில் ஒரு புதன்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் சனிக்கிழமையில் ஆரம்பமான சாதாரண ஆண்டு ஆகும்.



</doc>
<doc id="286797" url="https://ta.wikipedia.org/wiki?curid=286797" title="மஸ்கட் சர்வதேச விமான நிலையம்">
மஸ்கட் சர்வதேச விமான நிலையம்

மஸ்கட் சர்வதேச விமான நிலையம் , ஓமான் நாட்டின் மஸ்கட்டில் உள்ளது. இது பரப்பளவில் அமைந்துள்ளது. இந்த நிலையத்தில் ஒரு முனையம் உள்ளது. புதிதாக கட்டப்படுகின்ற முனையத்தில் ஆண்டு தோறும் 1.2 கோடி பயணியர் வந்து செல்லலாம். ஓமான் ஏர் எனப்படும் தேசிய வானூர்தி சேவை இங்கிருந்து விமானங்களை இயக்குகிறது.



</doc>
<doc id="286799" url="https://ta.wikipedia.org/wiki?curid=286799" title="போபால் சந்திப்பு தொடருந்து நிலையம்">
போபால் சந்திப்பு தொடருந்து நிலையம்

போபால் சந்திப்பு, (நிலையக் குறியீடு: BPL) இந்திய மாநிலமான மத்தியப் பிரதேசத்தின் போபால் நகரத்தில் உள்ளது. இது இந்திய இரயில்வேயின் மேற்கு மத்திய ரயில்ல்வே மண்டலத்துக்கு உட்பட்டது.





</doc>
<doc id="286801" url="https://ta.wikipedia.org/wiki?curid=286801" title="1671">
1671

1671 (MDCLXXI) கிரெகொரியின் நாட்காட்டியில் ஒரு வியாழக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் ஞாயிற்றுக்கிழமையில் ஆரம்பமான சாதாரண ஆண்டு ஆகும்.




</doc>
<doc id="286804" url="https://ta.wikipedia.org/wiki?curid=286804" title="பேச்சில்லா கிராமம்">
பேச்சில்லா கிராமம்

பேச்சில்லா கிராமம் என்பது மக்கள் வசிக்காத, ஆவணங்களில் மட்டுமே இடம்பெற்றுள்ள ஊர்களைக் குறிக்கிறது. இத்தகைய ஊர்கள் ஒரு காலத்தில் மக்கள் வசிப்பிடங்களாக இருந்து, படையெடுப்புகள், கொள்ளை நிகழ்வுகள், கொள்ளை நோய்கள்; அணைகள், சுரங்கங்கள் போன்ற பெரிய கட்டுமானங்களுக்கான நிலம் கையகப்படுத்தல்; வெள்ளம், வறட்சி போன்ற இயற்கைச் சீற்றங்கள் எனப் பல்வேறு காரணங்களால் ஏற்பட்ட இடப்பெயர்வின் காரணமாக பேச்சற்றுப் (ஆளரவம்) போனவையாகும்.

"(இது முழுமையான பட்டியல் அல்ல)"

இந்திய மக்கள் தொகை கணக்கெடுப்பு, 2011இல் ஆட்கள் வசிக்காத கிராமங்கள் இரு வகையாகப் பிரிக்கப்பட்டு இனங்காணப் பட்டன:

இந்தியாவின் பிற பகுதிகளில் ஆட்கள் வசிக்காத இத்தகைய கைவிடப்பட்ட ஊர்கள் "பே-சிராக்" (बेचिराग) கிராமங்கள், அதாவது விளக்கேற்றப்படாத ஒளியிழந்த ஊர்கள் எனக் குறிக்கப்படுகின்றன.


</doc>
<doc id="286808" url="https://ta.wikipedia.org/wiki?curid=286808" title="லைக்கா தயாரிப்பகம்">
லைக்கா தயாரிப்பகம்

லைக்கா திரைப்பட தயாரிப்பகம் அல்லது லைக்கா புரொடக்சன்சு என்பது சுபாஸ்கரன் அல்லிராஜா என்பவருக்கு சொந்தமான திரைப்படத் தயாரிப்பு நிறுவனமாகும். இது 2014ஆம் ஆண்டில் சென்னையில் தொடங்கப்பட்டது. லைக்கா மொபைல் நிறுவனத்தின் துணை நிறுவனமான இது திரைப்படங்களை தயாரிப்பது, மற்றும் பகிர்ந்தளிக்கும் பணிகளை செய்கிறது. 
2014ஆம் ஆண்டில் வெளியான கத்தி திரைப்படம் இந்நிறுவனம் தயாரித்த முதல் திரைப்படமாகும். 
2008ஆம் ஆண்டில் வெளியான பிரிவோம் சந்திப்போம் திரைப்படத்தினை "ஞானம் பிலிம்சு" என்ற பெயரில் சுபாஸ்கரன் அல்லிராஜா தயாரித்திருந்தார். இதனைத் தொடர்ந்து "அய்ங்கரன் இன்டர்நேசனல்" நிறுவனத்துடன் இணைந்து இவரது "லைக்கா புரொடக்சன்சு" நிறுவனம் விஜய், சமந்தா ருத் பிரபு ஆகியோர் முக்கிய வேடங்களில் நடித்த கத்தி திரைப்படத்தினை தயாரித்தது.
இந்நிறுவனம் தற்போது, 2010ஆம் ஆண்டில் வெளியான எந்திரன் திரைப்படத்தின் தொடர்ச்சியாக வெளிவரும், சங்கர் இயக்கத்தில் ரஜினிகாந்த், அக்சய் குமார், ஏமி ஜாக்சன் ஆகியோர் நடிக்கும் எந்திரன் 2 திரைப்படத்தினை தயாரித்து வருகிறது.



</doc>
<doc id="286817" url="https://ta.wikipedia.org/wiki?curid=286817" title="இந்தியாவில் பொல்லாக்குச் சட்டம்">
இந்தியாவில் பொல்லாக்குச் சட்டம்

இந்தியாவில் பொல்லாக்குச் சட்டம் (Tort Law in India) தொகுத்தமைக்கப்பட்ட எழுத்துருச் சட்டங்களின் பிற்சேர்க்கையாக வளர்ச்சியுரும் ஒரு புதிய பொதுச் சட்டமாகும். பொல்லாக்கை பொதுவாக குடிமை, உடைமை அல்லது உரிமை சார்ந்த தவறுகள் என அழைக்கலாம். பொல்லாக்குச் சட்டம் குடிமை, உடைமை மற்றும் உரிமைத் தொடர்பான தவறுகளையும் அதற்கான தீர்வுகளையும் பற்றிய சட்டமாகும். இந்தியா பொதுவாக ஐக்கிய இராச்சியத்தின் முறையைப் பின்பற்றும் போதும், நீதியக நடவடிக்கையினால் சில மாற்றங்கள் ஏற்படுகிறது, இதனால் முரண்பாடுகளும் உருவாகியுள்ளன. இந்தியாவில் அதிகமாக வளர்ச்சிக் கண்டுள்ள பொல்லாக்கு அரசியல் அமைப்பு பொல்லாக்காகும்.


</doc>
<doc id="286820" url="https://ta.wikipedia.org/wiki?curid=286820" title="லதா ரசினிகாந்த்">
லதா ரசினிகாந்த்

லதா ரசினிகாந்த் ஓர் இந்தியத் திரைப்படத் தயாரிப்பாளர் மற்றும் பின்னணிப் பாடகி ஆவார். இவர் நன்கறியப்பட்ட இந்தியத் திரைப்பட நடிகர் ரஜினிகாந்த்தின் மனைவியும் ஆவார்.இவரால் தொடங்கப்பட்ட ஆசிரமத்தின் தலைவராகவும், சென்னையில் இயங்கிவரும் ஒரு பள்ளிக்கு தலைவராகவும், மற்றும் இவரது மகள்களுக்குச் சொந்தமான திரைப்படத் தயாரிப்பு நிறுவனமான ஆச்சேர் ஸ்டுடியோஸ் நிறுவனத்தின் நிர்வாக இயக்குனராகவும் உள்ளார்.

இந்தியாவின் சென்னையில் பிறந்த இவர், 1980ஆம் ஆண்டில் எத்திராஜ் மகளிர் கல்லூரியில் ஆங்கில இலக்கியத்தில் முதுநிலைப் பட்டம் பெற்றார்




</doc>
<doc id="286826" url="https://ta.wikipedia.org/wiki?curid=286826" title="நாகா நடனம்">
நாகா நடனம்

நாகா நடனம், இந்திய மாநிலமான ஒடிசாவின், புரி நகரத்தில் நடத்தப்படுகிறது. இந்து சமய விழாக்களின் போது ஆண்கள் நடனமாடுவர். தலையில் வெள்ளி கிரீடத்தை அணிந்து கொண்டும், முகத்தில் போலியான தாடியை ஒட்டிக் கொண்டும் ஆடுவர். கைகளில் மூங்கில் பட்டைகள் இணைத்துக் கட்டப்பட்டிருக்கும். மேளம் அடிப்பவர்களின் இசைக்கு ஏற்ப நடனமாடுகின்றனர்.


</doc>
<doc id="286832" url="https://ta.wikipedia.org/wiki?curid=286832" title="மைன்புரி">
மைன்புரி

மைன்புரி, இந்திய மாநிலமான உத்தரப் பிரதேசத்திலுள்ள மைன்புரி மாவட்டத்தின் தலைநகரமாகும்.

இந்த நகரம் மைன்புரி சட்டமன்றத் தொகுதிக்கும், மைன்புரி மக்களவைத் தொகுதிக்கும் உட்பட்டது.

இங்கிருந்து ஆக்ரா, தில்லி, பரேலி, மீரட், பிரோசாபாத், எட்டாவா, குவாலியர், கான்பூர் உள்ளிட்ட நகரங்களுக்கு சாலைவழிப் போக்குவரத்து வசதி உண்டு.



</doc>
<doc id="286834" url="https://ta.wikipedia.org/wiki?curid=286834" title="வி. கல்யாணம்">
வி. கல்யாணம்

வி. கல்யாணம் "(V Kalyanam)" என்பவர் ஒர் இந்திய சுதந்திர போராட்ட வீரர் ஆவார். 1920 ஆம் ஆண்டில் பிறந்த இவர் காந்தியின் வாழ்க்கையில் கடைசி சில ஆண்டுகள் அவருடைய நேர்முகச் செயலாளராக இருந்தார்.. 1942 ஆம் ஆண்டு வெள்ளையனே வெளியேறு இயக்கம் நடந்து கொண்டிருந்தபோது கல்யாணம் சுதந்திரப் போராட்டத்தில் இணைந்தார். இணைந்த நாள் முதல் கடைசியாக காந்தியடிகள் சுட்டுக் கொல்லப்பட்டது வரை இவர் காந்தியடிகளிடம் தொடர்து பணிபுரிந்தார். நாதுராம் கோட்சே காந்தியடிகளை சுட்டபொழுது கல்யாணம் காந்தியடிகளுக்குச் சற்று பின்புறமாகத்தான் நின்று கொண்டிருந்தார்.
சுடப்பட்டவுடன் காந்தி இறந்து போனார், முழுமையாக ’ஹே ராம்’ என்ற சொற்களையே அவர் கடைசியாக உச்சரித்தார் என்று வி. கல்யாணம் குறிப்பிடுகிறார். நேருவுக்கும் வல்லபாய் பட்டேலுக்கும் காந்தியின் இறப்பைக் குறித்து முதலில் தகவல் கொடுத்தவர் இவரே ஆகும். 
பின்னாளில், கல்யாணம் எட்வினா மவுண்ட்பேட்டனுக்குச் செயலாளராக இலண்டனில் பணிபுரிந்தார். சில ஆண்டுகளுக்குப் பின்னர் இந்தியாவிற்குத் திரும்பிய இவர் இராசகோபாலாச்சாரி மற்றும் செயப்பிரகாசு நாராயணன் ஆகியோருக்காகப் பணிபுரிந்தார்.

காந்தியடிகளின் தியாகத்தை காங்கிரசு கட்சி மறந்து விட்டது என்று கல்யாணம் விமர்சனம் செய்தார். கட்சியில் ஊழல் மலிந்துவிட்டதால் காங்கிரசு கட்சி கலைக்கப்பட வேண்டும் என்று காந்தி விரும்பியதாக இவர் தெரிவித்தார். மேலும், இந்தியாவில் ஊழல் பெருகியதற்கு சவகர்லால் நேருவே பொறுப்பு எனவும் அவர் கூறினார்.
2014 ஆம் ஆண்டில் வி.கல்யாணம் ஆம் ஆத்மி கட்சியில் சேர்ந்தார்.


</doc>
<doc id="286843" url="https://ta.wikipedia.org/wiki?curid=286843" title="மரிகாட், செயின்ட் மார்ட்டின்">
மரிகாட், செயின்ட் மார்ட்டின்

மரிகாட் "(Marigot)" என்பது கரிபியன் அல்லது மேற்கிந்தியத் தீவுகளில் உள்ள செயிண்ட் மார்டின் தீவின் பிரெஞ்சுப் பகுதியில் இருக்கும் முக்கிய நகரம் மற்றும் தலைநகரம் ஆகும்.

2006 ஆம் ஆண்டின் கணக்கெடுப்பின்படி இத்தீவில் 5700 நபர்கள் குடியிருந்தனர்.

மரிகாட் தீவு, செயிண்ட் மார்ட்டின் தீவின் மேற்கு கடற்கரையில் அமைந்துள்ளது. மரிகாட் விரிகுடா மற்றும் தீவின் கிழக்கிலுள்ள உட்புற மலைகள் வழியாக மேற்கு கடற்கரையில் இருந்து மரிகாட் தீவு பரவியுள்ளது. தென் மேற்குப் பகுதியில் இத்தீவு சிம்ப்சன் விரிகுடாவால் சூழப்பட்டுள்ளது.
குறிப்பாக இப்பகுதியில் உலர் காலநிலை நிலவுகிறது. கோப்பென் காலநிலை வகைப்பாட்டின்படி மரிகாட் வெப்பமண்டலப் புல்வெளி காலநிலையை கொண்டிருக்கிறது. காலநிலை வரைபடங்களில் இவ்வகை காலநிலையை சுருக்கமாக "Aw" எனக் குறிப்பிடுவர்.
இந்நகரில் இளவரசி யூலியானா அனைத்துலக விமான நிலையம் மற்றும் எல் எசுபெரன்சு விமான நிலையம் போன்ற விமான சேவையும் அங்கியுலா தீவின் புளோயிங் பாயிண்ட் கிராமத்திற்கு ஒரு படகுத்துறை சேவையும் இருக்கிறது. 
முதலில் சதுப்பு நிலத்தில் இருந்த ஒரு மீன்பிடி கிராமத்திற்காகப் பெயரிடப்பட்டது. அரசர் பதினாறாம் இலூயி ஆட்சிக் காலத்தில் மரிகாட் தலைநகரமாக மாற்றப்பட்டது. இவ்வரசரே மரிகாட் விரிகுடாவிற்கு அருகிலுள்ள மலையில் செயிண்ட் இலூயிசு கோட்டையைக் கட்டினார். இன்று, அந்த கட்டிடம் மரிகாட்டின் மிக முக்கியமான கட்டிடமாகத் திகழ்கிறது.

கரிபியன் நகரங்களில், குறிப்பாக இஞ்சிரொட்டி மாதிரி வீடுகள் மற்றும் நடைபாதை உணவகங்களுக்கு மரிகாட் புகழ்பெற்ற நகரமாக விளங்குகிறது. ஒவ்வொரு புதன் மற்றும் சனிக்கிழமை காலைகளில் இங்கு சந்தை கூடுகிறது. 1998 ஆம் ஆண்டு சிபிடூ 2 திரைப்படத்தின் இறுதிக்கட்ட காட்சிகள் இங்கு படமாக்கப்பட்டன.



</doc>
<doc id="286844" url="https://ta.wikipedia.org/wiki?curid=286844" title="சீராசு">
சீராசு

சிராசு (Shiraz, ; , "Šīrāz", , ) என்பது ஈரானில் தெகுரான், மசுகாத், இசுபகான், தப்ரிசு மற்றும் கராஜ்ஜிற்கு அடுத்ததாக உள்ள ஆறாவது அதிக மக்கள் தொகையைக் கொண்ட நகரமாகும். 2006இல் இதன் மொத்த மக்கள் தொகை 1,214,808 ஆகும். இது பார்சு மாகாணத்தின் தலைநகரமும் ஆகும். 2009ல் இதன் மக்கள் தொகை 1,455,073 ஆகும். சிராசு ஈரானின் தென்மேற்கில் அமைந்துள்ளது. 


</doc>
<doc id="286850" url="https://ta.wikipedia.org/wiki?curid=286850" title="சாகீர் உசேன் ரோசாத் தோட்டம்">
சாகீர் உசேன் ரோசாத் தோட்டம்

சாகீர் உசேன் ரோசாத் தோட்டம் "(Zakir Hussain Rose Garden)" என்பது இந்தியாவின் சண்டிகார் மாநிலத்தில் முப்பது ஏக்கர் பரப்பளவில் (1,20,000 மீ 2) அமைந்துள்ள ஒரு தாவரவியல் பூங்காவாகும். முன்னாள் குடியரசுத் தலைவர் சாகீர் உசேனின் பெயரிடப்பட்டுள்ள இப்பூங்காவில் 1600 வகையான 50,000 ரோசாச் செடிகள் உள்ளன. சண்டிகார் மாநிலத்தின் முதன்மை ஆணையர் டாக்டர் மொகிந்தர் சிங் இராந்தாவா அவர்களின் வழிகாட்டுதலுடன் 1967 ஆம் ஆண்டில் அமைக்கப்பட்ட இப்பூங்கா ஆசியாவின் மிகப்பெரிய பூங்கா என்ற பெயரைப் பெற்றது . இப்பூங்காவில் ரோசாக்கள் மட்டுமின்றி மருத்துவக் குணமிக்க மரங்களும் காணப்படுகின்றன. வில்வம், கற்பூரம், கடுக்காய், தான்றி மற்றும் செம்மயிற்கொன்றை போன்ற மரங்கள் அவற்றில் சிலவாகும். இங்குள்ள ரோசாச் செடிகள் செதுக்கப்பட்ட புல்வெளிகள் மற்றும் மலர்ப் படுக்கைகளில் நடவு செய்யப்பட்டுள்ளன. 

பிற நிகழ்ச்சிகள் நடத்துவதற்குரிய ஒரு இடமாக இருப்பதைத் தவிர, சாகீர் ரோசா தோட்டம் பிப்ரவரி அல்லது மார்ச் மாதங்களில் வருடாந்திர ரோசா திருவிழா நடைபெறும் இடமாகவும் இருக்கிறது. இத்திருவிழா சண்டிகரின் மிகப்பெரிய கலாச்சார நிகழ்வு என்று அழைக்கப்படுகிறது.
முக்கியமாக ரோசாப் பூவின் சிறப்புக்கு புகழ் சேர்ப்பதற்காக இத்திருவிழா நடத்தப்படுகிறது. உணவு, பானங்கள், மகிழ்ச்சி சவாரிகள் மற்றும் பல்வேறு இயற்கைப் போட்டிகள் ஆகியவற்றை உள்ளடக்கியது ஆகும். புகைப்படக்கலை, தோட்டம் அமைத்தல், நில அழகு அமைத்தல், பொன்சாய் எனப்படும் தட்டத் தோட்டம், ரோசா இளவரசி மற்றும் ரோசா இளவரசன் போன்ற பலவகையான போட்டிகள் இயற்கைப் போட்டிகளில் உள்ளடங்கும். சுற்றுப்புறத்தில் இருக்கும் நிறுவனங்கள் மற்றும் பொதுமக்கள் இப்போட்டிகளில் பங்கேற்று சிறப்பிக்கின்றனர். 

உரோசா திருவிழா - 2017 பெப்ரவரி 



</doc>
<doc id="286851" url="https://ta.wikipedia.org/wiki?curid=286851" title="அன்ரியல் எஞ்சின்">
அன்ரியல் எஞ்சின்

அன்ரியல் என்ஜின்("Unreal Engine") எபிக் விளையாட்டுக்கள் நிறுவனத்தால் 1998 ஆம் ஆண்டு முதலில் வெளியிடப்பட்டது. முதலில் இது "முதல் நபர் சுடுபவர் (First Person Shooter)" விளையாட்டுக்களை உருவாக்க மட்டுமே பயன்படுத்தப்பட்டது. தற்போது பல விதமான கணினி விளையாட்டுக்களை உருவாக்கப் பயன்படுகின்றது. தற்போது பயன்படுத்தப்படும் பொறிகளில் மிகவும் சிறந்தது எனப் பல வலைத்தளங்கள் தெரிவிக்கின்றன. பிரபல்யமான விளையாட்டு பொறிகளின் வரிசையில் இது இரண்டாவது இடத்தில் உள்ளது. இதில் மிகச்சிறந்த காட்சி விளைவுகளை உருவாக்க முடிவதால், கட்டிடக்கலை காட்சிப்படுத்தல்களின்போது பயன்படுத்தப்படுகின்றது.

இதைப் பயன்படுத்தி உருவாக்கிய விளையாட்டுக்கள் பல உள்ளன. அவற்றுள் மிகவும் அறியப்பட்டவை:

ஒரு கணிவிளையாட்டை உருவாக்க நிரல்களை எழுத வேண்டியிருக்கும், ஆனால் அன்ரியலில் காட்சி நிரலாக்கம் அறிமுகப்படுத்தப்பட்டுள்ளது. யூடிகேயில்(அன்ரியல் டிவலப்மன்ட் கிட்) இதற்கு உருவாக்குனர்கள் "கிஸ்மட்" எனப் பெயரிட்டனர்.அன்ரியல் என்ஜின் 4 இல் "ப்லூபிரின்ட்" என பெயர்மாற்றம் செய்யப்பட்டது. இதன் மூலம் நிரலாக்கம் பற்றி அறியாமல் கணினி விளையாட்டுக்களை உருவாக்க முடியும்.ஆனால் சிக்கலான விளையாட்டுக்களை உருவாக்கும்போது "சி பிளஸ் பிளஸ்"'(C++)' மொழியை பயன்படுத்த முடியும். முன்னைய வெளியீடுளில் (UDK, UE3 மற்றும் பழையவை) "அன்ரியல் ஸ்க்ரிப்ட்" எனும் மொழி இருந்தது. அன்ரியல் என்ஜின் 4 வெளியீட்டில் இது இல்லாது செய்யப்பட்டுள்ளது.

இதன் பயனர் இடைமுகம் மற்ற பொறிகளை போல் அல்லாது மிகவும் இலகுவாக காணப்படுகின்றது. மேலும், இதில் மிகவும் செயல்திறன் வாய்ந்த இயற்பியல் முறை காணப்படுகின்றது. அதனால் இதில் துணி, வெடிப்பு, ரிஜிட்பொடி போன்றவற்றை உருவகப்படுத்த முடியம். அத்தோடு இயற்பியல் உருவகப்படுத்தல்களை செய்ய முடியும்.

இந்த கணினி விளையாட்டு பொறியை இலவசமாக எவரும் பயன்படுத்தலாம். இதன் மூலம் உருவாக்குனர் வெளியிட்ட மென்பொருளினால் அவர்கள் $3000 (அமெரிக்க டொலர்) இலாபம் பெறும் வரை கட்டணம் செலுத்த தேவையில்லை. அதற்கு மேல் இலாபம் பெறும் நிறுவனம், இலாபத்தில் ஐந்து வீதம் கட்டணம் செலுத்த வேண்டும்.

அன்ரியல் என்ஜினில் உருவாக்கப்படும் விளையாட்டுக்களை பல இயங்குதளங்களுக்கு இலகுவாக வெளியிடக்கூடியாதாக உள்ளது.

அன்ரியல் என்ஜின் இதை விட குறைந்த நிலையிலும் இயங்கக்கூடியது.


</doc>
<doc id="286859" url="https://ta.wikipedia.org/wiki?curid=286859" title="கு. ஆ. ஆபிரகாம்">
கு. ஆ. ஆபிரகாம்

கு. ஆ. ஆப்ரகாம் "(Kurudamannil Abraham Abraham)" என்பவர் ஓர் இந்திய முறையிலான இதயநோய் மருத்துவர் மற்றும் மருத்துவத்துறை எழுத்தாளர் ஆவார். தென்னக இரயில்வேயின் தலைமையக மருத்துவமனையில் முன்னாள் தலைமை இதய மருத்துவராக பணிபுரிந்த இவர் அங்கேயே தலைமை மருத்துவ இயக்குநராக 25 ஆண்டுகள் பணிபுரிந்தார். வேலூரிலுள்ள கிருத்துவ மருத்துவ கல்லூரி மற்றும் மருத்துவமனையில் மருத்துவப் பட்டம் பெற்ற இவர் இந்திய இராணுவத்தில் சேர்ந்து தனது வாழ்க்கையைத் தொடங்கினார். 1971 ஆம் ஆண்டில் நடைபெற்ற இந்திய-பாக்கித்தான் போரின்போது படையினருக்கு சேவை புரிந்தார். போருக்கு பின்னர், தனது கல்வித் தகுதியை உயர்த்திக் கொள்வதற்காக மீண்டும் அவர் 1973 ஆம் ஆண்டில் சி.எம்.சிக்குத் திரும்பினார். உள் மருத்துவத்தில் ஒரு பட்டம் பெற்றார். 1978 ஆம் ஆண்டில் தெற்கு இரயில்வேயின் தலைமை மருத்துவமனையில் பணியில் சேர்ந்த இவர் 2002 ஆம் ஆண்டு, வயது முதிர்வால் ஓய்வு பெறும் வரை அரசாங்கத்தில் பணிபுரிந்தார். இவரது பணிக்காலத்தில் தென்னக இரயில்வே மருத்துவமனை ஒரு சிறந்த முன்மாதிரி மருத்துவமனையாக வளர்ந்தது. ஒவ்வொரு ஆண்டும் இம்மருத்துவமனையில் 1000 இதயத் திறப்பு அறுவை சிகிச்சைகள் மேற்கொள்ளப்பட்டன.
பெரம்பூர் தலைமை மருத்துவமனையின் பணியில் இருந்து ஓய்வு பெற்ற பின்னர், சென்னை அடையாரிலுள்ள ஃபோர்டிசு மலர் மருத்துவமனையின் இதய நோயியல் துறையின் தலைவராகவும் அப்போலோ மருத்துவமனையின், இதய நோய்ப்பிரிவின் ஆலோசகராகவும் பணியாற்றினார். உள்நாட்டு மற்றும் வெளிநாட்டு பத்திரிகைகளில் மருத்துவக் கட்டுரைகள் எழுதி வெளியிட்டார். இந்திய அரசாங்கம் 1999 ஆம் ஆண்டு இவருக்கு பத்மசிறீ விருது வழங்கி கௌரவித்தது.




</doc>
<doc id="286860" url="https://ta.wikipedia.org/wiki?curid=286860" title="அச்சக் கோளாறு">
அச்சக் கோளாறு

அச்சக் கோளாறு ("phobia") என்பது பதகளிப்புக் கோளாறின் ஒரு வகையும், பொருள் அல்லது சூழ்நிலையின் தொடர்ந்த பயமாகவும் வழமையாக வரையறுக்கப்படுகிறது. நிகழ்வில் அச்சக் கோளாறு முழுமையாக தவிர்க்கவியலாது. அனுபவிப்பவர் பொருள் அல்லது சூழ்நிலையை கடுந்துன்பமான அடையாளப்படுத்தி, குறிப்பிட்டளவு தலையீடு சமூக, தொழில் செயற்பாடுகளின் பொருத்துக் கொண்டு இருப்பார்.



</doc>
<doc id="286862" url="https://ta.wikipedia.org/wiki?curid=286862" title="அப்துல்லா பாலம்">
அப்துல்லா பாலம்

அப்துல்லா பாலம் "(Abdullah Bridge)" என்பது இந்தியாவில் உள்ள சம்மு காசுமீர் மாநிலத்திலுள்ள சிறிநகரில் சீலம் ஆற்றின் குறுக்கே கட்டப்பட்டுள்ள முதலாவது காங்கிரிட் பாலமாகும். அருகில் அமைந்துள்ள சீரோ பாலத்திற்கு மாற்றாக அமைந்த புதிய இப்பாலம் பதாமி பாக் நகரின் ஒரு பகுதியான சன்வார் மற்றும் இராய்பாக் பகுதிகளை இணைக்கிறது. சம்மு காசுமீர் அரசியலில் முதன்மை பங்களித்த இந்திய அரசியல்வாதியான சேக் அப்துல்லாவின் பெயர் இப்பாலத்திற்கு சூட்டப்பட்டுள்ளது.


</doc>
<doc id="286863" url="https://ta.wikipedia.org/wiki?curid=286863" title="பதகளிப்புக் கோளாறு">
பதகளிப்புக் கோளாறு

பதகளிப்புக் கோளாறு ("Anxiety disorder") என்பது பதகளிப்பு, பயம் என்பவற்றின் உணர்வினால் குணவியல்பு கொண்ட உளப் பிறழ்ச்சிகளின் வகையாகும். இங்கு பதகளிப்பு வருங்கால சம்பவங்களைக் குறித்து கவலை கொள்ள, பயம் நடைபெறும் சம்பவங்களைக்கு எதிர்ச்செயல் செய்யும். அவ்வுணர்வுகள் உடல் ரீதியான அடையாளங்களான இருதய விரைவோட்டம், அதிர்ச்சி ஆகியவற்றை உருவாக்கலாம். பதகளிப்புக் கோளாறுகள் குறிப்பிட்ட எண்ணிக்கையில் காணப்படுகின்றன. அவற்றில் பொதுவாக்கப்பட்ட பதகளிப்புக் கோளாறு, குறிப்பிட்ட அச்சக் கோளாறு, சமூக அச்சக் கோளாறு, பிரிவு அச்சக் கோளாறு, வெட்டவெளி அச்சம், திகில் கோளாறு ஆகியன அவற்றில் சிலவாகும். ஒவ்வொன்றும் சொந்தப் பண்புகளையும் அறிகுறிகளையும் கொண்டிருந்தாலும், அவை எல்லாம் பதகளிப்பின் அடையாளங்களாகும்.


</doc>
<doc id="286868" url="https://ta.wikipedia.org/wiki?curid=286868" title="செயிண்ட் மார்ட்டின்">
செயிண்ட் மார்ட்டின்

செயிண்ட் மார்டின் ("Saint Martin",; ) வடகிழக்கு மேற்கிந்தியத் தீவுகளில் உள்ளதோர் தீவு ஆகும். இது புவேர்ட்டோ ரிக்கோவிற்கு கிழக்கே ஏறத்தாழ தொலைவில் உள்ளது. பரப்பளவுள்ள இந்தத் தீவு கிட்டத்தட்ட 60/40 விகிதத்தில் பிரான்சுக்கும் () நெதர்லாந்திற்கும் (); இடையே பிரிபட்டுள்ளது; இரு பகுதிகளிலும் உள்ள மக்கள்தொகை ஏறத்தாழ சமமாகும். இருநாடுகளுக்கும் இடையே பகிர்ந்துகொண்டுள்ள தீவுகளில் இதுவே மிகச்சிறிய மக்கள்வாழும் தீவாகும். இந்தப் பிரிவு 1648 முதல் உள்ளது. தெற்கத்திய டச்சுப் பகுதி "சின்டு மார்தின்" எனப்படுகின்றது; இது நெதர்லாந்து இராச்சியத்தில் உள்ளடங்கிய நான்கு நாடுகளில் ஒன்றாகும். வடக்குப் பகுதி "கலெக்டிவிடி டெ செயின்ட்-மார்டின்" (செயிண்ட் மார்டின் தொகுப்பு) எனப்படுகின்றது;இது பிரான்சிய கடல்கடந்த தொகுப்புகளில் ஒன்றாகும்.

சனவரி 1, 2009இல் முழுமையான இத்தீவின் மக்கள்தொகை 77,741 ஆக இருந்தது;, டச்சுப் பகுதியில் 40,917 பேரும், பிரான்சியப் பகுதியில் 36,824 பேரும் உள்ளனர்.


</doc>
<doc id="286872" url="https://ta.wikipedia.org/wiki?curid=286872" title="மொற் பர்த்">
மொற் பர்த்

மொற் பர்த் என்பது தமிழ்நாடு, நீலகிரி மாவட்டத்தில் வாழும் தோடர் எனும் பழங்குடி மக்களால் கொண்டாடப்படும் ஒரு விழாவாகும். இம்மக்களின் வாழ்விடங்கள் "மந்து" எனப்படுகின்றன.

இவர்கள் தங்கள் சொத்தாகக் கருதுவது எருமைகளையே. சைவர்களான இவர்கள் பால் பொருட்களையே உணவாகக் கொண்டவர்கள். அன்றாட வாழ்வில் எருமைக்கு முக்கிய இடம் கொடுக்கின்றனர். தங்கள் வாழ்வு செழிக்கவும் எருமைகளின் நலம் வேண்டியும் கொண்டாடப்படும் விழாவே மொற் பர்த் விழாவாகும். இவ்விழா மார்கழி மாதத்தில் நடைபெறும். தலைக்குந்தாவிற்கு அருகில் அமைந்துள்ள முத்தநாடு மந்துவில், எல்லோரும் கூம்புக் கோவிலில் கூடிக் கொண்டாடுகின்றனர். கூம்புக் கோவில் மூன்போ எனப்படுகிறது. "ஓடையாள்போ" என்பது மற்றொரு கோவிலாகும். கோவிலுக்குள் செல்ல ஆண்கள் மட்டுமே அனுமதிக்கப்படுகின்றனர். ஆண்கள் பாரம்பரிய உடையணிந்து சென்று மண்டியிட்டு வணங்குவர்.

விழா முடியுமுன் ஆண்களும் பெண்களும் கொண்டாடத்தில் பங்கு கொள்கின்றனர். பாரம்பரிய பாடல்களைப் பாடி அனைவரும் நடனமாடுவர். பின்பு பால், தயிர், நெய், இனிப்பு வழங்கி மகிழ்வர். இளையவர்கள் பெரியவர்களின் ஆசியினைப் பெறுவர்.


</doc>
<doc id="286883" url="https://ta.wikipedia.org/wiki?curid=286883" title="குசல் மெண்டிசு">
குசல் மெண்டிசு

பாலபுவதுகே குசல் கிமான் மென்டிசு ("Balapuwaduge Kusal Gimhan Mendis,", ; பிறப்பு: 2 பெப்ரவரி 1995) இலங்கைத் துடுப்பாட்ட அணியின் வீரர். இவர் இலங்கை அணிக்காக தேர்வுத் துடுப்பாட்டம், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிரார். இலங்கை தேசிய அணிக்குத் தேர்வாவதற்கு முன்பாக 16 முதல் தரத் துடுப்பாட்டப் போட்டிகளில் மட்டுமே விளையாடியுள்ளார். அனைத்து வடிவ துடுப்பாட்டப் போட்டிகளிலும் இவர் மூன்றாவது வீரராக களம் இறங்குகிறார். 2016- 2017 ஆம் ஆண்டின் இலங்கைத் துடுப்பாட்ட அவை விருதுவழங்கும் விழாவில் சிறந்த ஒருநாள் பன்னாட்டுத் துடுப்பாட்ட வீரராக இவர் அறிவிக்கப்பட்டார். 

மொரட்டுவை பிரின்சு ஒஃப் வேல்சு கல்லூரியில் இவர் கல்வி பயின்றார்.

2014 ஆம் ஆண்டில் நடைபெற்ற 19 வயதிற்கு உட்பட்டோருக்கான துடுப்பாட்ட உலகக்கிண்ணத் தொடரில் இலங்கை அணியின் தலைவராக நியமிக்கப்பட்டார். 2015 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் இவர் அறிமுகமானார். இந்தப் போட்டியின் முதல் ஆட்டப் பகுதியில் 13 ஓட்டங்களும் இரண்டாவது ஆட்டப் பகுதியில் 39 ஓட்டங்களும் எடுத்தார். பின் இங்கிலாந்தில் சுற்றுப்பயணம் செய்து விளையாடிய இலங்கைத் துடுப்பாட்ட அணியில் விளையாடும் அணியில் இவர் இடம்பெற்றார். முதல் தேர்வுத் துடுப்பாட்டப் போட்டியில் இவர் ஓட்டங்கள் எடுக்கவில்லை. ஆனால் இரண்டாவது போட்டியில் தனது முதல் 50 ஓட்டங்களை எடுத்தார்.

சூன் 16, 2016 இல் அயர்லாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். அந்தப் போட்டியில் இவர் தனது முதலாவது அரைநூறு ஓட்டங்களை அடித்தார். சூலை 5, 2016 இல் இங்கிலாந்து துடுப்பாட்ட அணிக்கு எதிரான பன்னாட்டு இருபது20 போட்டியில் இவர் அறிமுகமானார்.

சூலை 28,2016 இல் முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற ஆத்திரேலியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் தனது முதல் நூறு ஓட்டங்களைப் பதிவு செய்தார். இதன்மூலம் மிக இளம்வயதில் ஆத்திரேலியத் துடுப்பாட்ட அணிக்கு எதிராக நூறு அடித்தவர் எனும் சாதனையையும், அதன் சொந்த மண்ணில் அதிக ஓட்டங்கள் அடித்த இலங்கை வீரர் எனும் சாதனையையும் படைத்தார். இந்தப் போட்டியில் இலங்கை அணி 106 ஓட்டங்கள் வித்தியாசத்தில் வெற்றி பெற இவர் உதவினார். ஆத்திரேலிய மண்ணில் இலங்கை அணி பெறும் இரண்டாவது வெற்றி இதுவாகும். இந்தப் போட்டியின் ஆட்டநாயகன் விருதுபெற்றார்.

பின் 2016-2017 ஆம் ஆண்டில் சிம்பாப்வேயில், மேற்கிந்தியத்தீவுகள் துடுப்பாட்ட அணி, சிம்பாப்வே துடுப்பாட்ட அணி மற்றும் இலங்கைத் துடுப்பாட்ட அணி பங்கேற்ற முத்தரப்பு போட்டிகளில் இவர் விளையாடும் அணியில் இடம்பெற்றார். இந்தத் தொடரில் மேற்கிந்தியத் தீவுகளுக்கு எதிரான ஐந்தாவது போட்டியில் இவர் 94 ஓட்டங்கள் எடுத்துன் அணியின் மொத்த ஓட்டம் 330 ஆக உதவினார். இந்த ஓட்டங்களே மேற்கிந்தியத் தீவுகளுக்கு எதிரான இலங்கை அணியின் அதிகபட்ச ஓட்டங்கள் ஆகும். இந்தப் போட்டியில் இலங்கை அணி 1 ஓட்டங்கள் வித்தியாசத்தில் வெற்றி பெற்றது. இதில் ஆட்டநாயகன் விருது பெற்றார். இந்த வெற்றியின் மூலம் இலங்கை அணி இறுதிப் போட்டிக்குத் தகுதிபெற்றது. இறுதிப்போட்டியில் 50 ஓட்டங்கள் எடுத்ததன் மூலம் இலங்கை அணி 6 இலக்குகள் வித்தியாசத்தில் வெற்றி பெற்றது. இந்தத் தொடரில் சிறப்பாக செயல்பட்டதன் மூலம் முதல் தொடர்நாயகன் விருது பெற்றார். 



</doc>
<doc id="286887" url="https://ta.wikipedia.org/wiki?curid=286887" title="ரோடு டவுன்">
ரோடு டவுன்

ரோடு டவுன் (Road Town) என்பது பிரித்தானிய கன்னித் தீவுகளின் தலைநகரம் ஆகும். இது டோர்டோலாவில் அமைந்துள்ளது. 2004இன் மதிப்பீட்டின் அடிப்படையில் இதன் மக்கள் தொகை 9,400 ஆகும். 2012இல் இதன் மக்கள் தொகை 12,603ஆக அதிகரித்துள்ளது.


</doc>
<doc id="286890" url="https://ta.wikipedia.org/wiki?curid=286890" title="பியா உர்ட்சுபாக்">
பியா உர்ட்சுபாக்

பியா உர்ட்சுபாக் ("Pia Wurtzbach", பிறப்பு: செப்டம்பர் 24, 1989) 2015 ஆம் ஆண்டுக்கான பிரபஞ்ச அழகியாகத் தேர்ந்தெடுக்கப்பட்டவர். இவர் ஜெர்மனி-பிலிப்பீனிய நடிகை, விளம்பர அழகி புரவலர், தொலைக்காட்சி ஆளுமை, சமையல்கலை வல்லுனர், அழகுக்கலை எழுத்தாளர் என பல திறமைகளைக் கொண்டவராவார்.


</doc>
<doc id="286908" url="https://ta.wikipedia.org/wiki?curid=286908" title="ஆலிப்பூரா சிறை">
ஆலிப்பூரா சிறை

ஆலிப்பூரா சிறை அல்லது அலிப்பூர் மத்திய சிறை "(Alipore Jail or Alipore Central Jail ; வங்காள மொழி: আলিপুর কেন্দ্রীয় সংশোধনাগার)" என்பது இந்திய நாட்டின் மேற்குவங்காளா மாநிலத்திலுள்ள கொல்கத்தா நகரின் அலிப்பூரில் அமைந்திருக்கும் மத்திய சிறை ஆகும். பிரித்தானியாவின் இந்தியப் பேரரசு காலத்தில் இங்கு சிறை வைக்கப்பட்டிருந்த அரசியல் கைதிகளில் சுபாசு சந்திர போசும் கைதியாக இருந்தார். இச்சிறைச்சாலை இன்றும் நன்முறையில் செயல்படுகிறது. இச்சிறைச்சாலை வளாகத்தில் அலிப்பூர் சிறை அச்சகம் ஒன்றும் இயங்குகிறது.
அலிப்பூர் குண்டு வெடிப்பு சம்பவத்திற்குப் பின்னர் 1908 முதல் 1909 வரை அரவிந்தர் இங்கு சிறை வைக்கப்பட்டிருந்தார். இங்கு சிறையிருந்தபோது சுப்ராபாத் என்ற பத்திரிகையில் எண்ணற்ற படைப்புகளை அரவிந்தர் வங்காள மொழியில் எழுதினார். பின்னாளில் இவை ‘’ சிறை வாழ்க்கையின் கதைகள் என்ற பெயரில் வெளியிடப்பட்டது. நான் ஓராண்டு சிறை வாழ்க்கையைக் குறித்துப் பேசியிருக்கிறேன். ஓர் ஆசிரமம் அல்லது குடிலில் ஓராண்டுக்கு அமர்ந்திருந்து பேசுவதை விட இவ்விடம் மிகப் பொருத்தமாக இருந்தது என்று பின்னாளில் இவர் குறிப்பிடுகிறார். பிரித்தானிய அரசின் சீற்றம் விளைவித்த ஒரே முடிவு என்னவெனில் நான் கடவுளைக் கண்டேன் என்று அரவிந்தர் குறிப்பிட்டார்.



</doc>
<doc id="286915" url="https://ta.wikipedia.org/wiki?curid=286915" title="தூண்டில் (திரைப்படம்)">
தூண்டில் (திரைப்படம்)

தூண்டில் என்பது 2008ஆம் ஆண்டில் கே. எஸ். அதியமான் இயக்கத்தில் வெளியான ஒரு இந்தியத் தமிழ்த் திரைப்படமாகும். இத்திரைப்படத்தில் சாம், சந்தியா, திவ்யா ஸ்பந்தனா ஆகியோர் முக்கிய வேடங்களில் நடித்திருந்தனர்.
இத்திரைப்படம் எதிர்பார்த்த அளவிற்கு வெற்றியைப் பெறவில்லை



</doc>
<doc id="286918" url="https://ta.wikipedia.org/wiki?curid=286918" title="அகர்த்தலா விமான நிலையம்">
அகர்த்தலா விமான நிலையம்

அகர்த்தலா விமான நிலையம், இந்திய மாநிலமான திரிபுராவின் அகர்த்தலா நகரத்தில் உள்ளது. இதை இந்திய வானூர்தி நிலையங்கள் ஆணையம் நிர்வகிக்கிறது. தற்போது இன்டிகோ, ஸ்பைஸ் ஜெட், ஏர் இந்தியா உள்ளிட்ட நிறுவனங்கள் விமானங்களை இயக்குகின்றன.




</doc>
<doc id="286921" url="https://ta.wikipedia.org/wiki?curid=286921" title="கால்சியம் நைட்ரைடு">
கால்சியம் நைட்ரைடு

கால்சியம் நைட்ரைடு "(Calcium nitride)" என்பது CaN என்ற மூலக்கூற்று வாய்ப்பாடு கொண்ட ஒரு கனிமச் சேர்மம் ஆகும். பல்வேறு வடிவங்களில் (சமவளவு) காணப்பட்டாலும் α- கால்சியம் நைட்ரைடு பொதுவாகக் கிடைக்கிறது.
α-கால்சியம் நைட்ரைடு, மாங்கனீசு இரும்பு ஆக்சைடு கனிமமான பிக்சுபைட்டு கனிமத்தின் எதிர் வடிவமைப்பை ஏற்றுள்ளது. MnO சேர்மத்தின் அமைப்பைப் போல ஆனால் அயனிகளின் இருப்பிடங்கள் அதனிலிருந்து மாறுபட்டு தலைகீழாக அமைந்திருக்கும். கால்சியம் (Ca) அயனிகள் ஆக்சைடின் (O) இடத்திலும் நைட்ரைடு (N) அயனிகள் மாங்கனீசு அயனிகளின் (Mn) இருப்பிடத்திலும் மாறுபட்டுக் காணப்படுகின்றன. இவ்வமைப்பில் Ca நான்முகத் தளங்களிலும் நைட்ரைடு மையங்கள் இரண்டு வேறுபட்ட எண்முக தளங்களிலும் ஆக்ரமித்துள்ளன
கால்சியம் காற்றில் எரியும்போது உருவாகும் கால்சியம் ஆக்சைடுடன் சேர்ந்து கால்சியம் நைட்ரைடு உருவாகிறது. மற்றும் பகுதிப்பொருட்கள் நேரடியாக வினைபுரியும் போதும் கால்சியம் நைட்ரைடு உருவாகிறது. 

கால்சியம் நைட்ரைடு தண்ணீருடன் வினைபுரிந்து அல்லது காற்றில் உள்ள ஈரப்பதத்தை உறிஞ்சி அமோனியா மற்றும் கால்சியம் ஐதராக்சைடு சேர்மங்களைக் கொடுக்கிறது.:

சோடியம் ஆக்சைடு போலவே கால்சியம் நைட்ரைடும் 350 பாகை செல்சியசு வெப்பநிலைக்கு மேல் ஐதரசனை ஈர்த்துக் கொள்கிறது.



</doc>
<doc id="286926" url="https://ta.wikipedia.org/wiki?curid=286926" title="உஜ்ஜயந்தா அரண்மனை">
உஜ்ஜயந்தா அரண்மனை

உஜ்ஜயந்தா அரண்மனை, இந்திய மாநிலமான திரிபுராவின் அகர்த்தலாவில் உள்ளது. இங்கு திரிபுராவின் சட்டமன்றக் கூட்டம் நடத்தப்படுகிறது. இது முற்கால அரசாட்சிக் காலத்தில் அரண்மனையாக இருந்தது. தற்போது அருங்காட்சியகமாகவும் உள்ளது. வடகிழக்கு இந்தியாவில் உள்ள பெரிய அருங்காட்சியகம் இதுவே. கிட்டத்தட்ட 800 ஏக்கர்கள் பரப்பளவில் அமைந்துள்ளது.

இங்கு அரச தர்பார் அறை, நூலகம், வரவேற்பறை உள்ளிட்டவை உள்ளன.


</doc>
<doc id="286930" url="https://ta.wikipedia.org/wiki?curid=286930" title="தேவதமுரா">
தேவதமுரா

தேவதமுரா என்னும் மலைத்தொடர், இந்திய மாநிலமான திரிபுராவின் தெற்கு திரிப்புரா மாவட்டத்தில் உள்ளது. இங்கு தொன்மையான பாறைச் சிற்பங்கள் உள்ளன. இந்த மலைத்தொடரை ஒட்டி கும்தி ஆறு பாய்கிறது.

இந்த மலைத்தொடர் 85 கி.மீ நீளத்தில் அமைந்துள்ளது. இங்கு தம்புரு அருவி ஓடுகிறது.

சாபிமுரா என்ற பாரம்பரிய தலம் இந்த மலையில் உள்ளது. இது பதினைந்தாம் நூற்றாண்டைச் சேர்ந்தது. இங்கு சிவன், பார்வதி ஓவியங்கள் வரையப்பட்டுள்ளன. 
பிள்ளையார், முருகன், துர்க்கை, துர்க்கை ஆகியோரின் படங்களும் வரையப்பட்டுள்ளன.


</doc>
<doc id="286936" url="https://ta.wikipedia.org/wiki?curid=286936" title="மதயானைக் கூட்டம் (திரைப்படம்)">
மதயானைக் கூட்டம் (திரைப்படம்)

மதயானைக் கூட்டம் () 2013 ஆம் ஆண்டு வெளிவந்த இந்தியத் தமிழ்த் திரைப்படம். பாலு மகேந்திராவிடம் துணை இயக்குனராகப் பணிபுரிந்தவரும் ஆடுகளம் திரைப்படத்திற்கு உரையாடல் எழுதியவருமான விக்ரம் சுகுமாரன் இந்த பரபரப்பு வகைத் திரைப்படத்தை இயக்கினார். அறிமுக நடிகர் கதிர், ஓவியா, விஜி சந்தரசேகர் உட்பட பலர் நடித்துள்ள இப்படத்தைத் தயாரித்தவர் ஜி. வி. பிரகாஷ் குமார். இந்தப்படத்தின் பாடல்களுக்கும் பின்னணிக்கும் இசையமைத்தவர் ரகுநந்தன்.



</doc>
<doc id="286940" url="https://ta.wikipedia.org/wiki?curid=286940" title="திகில் கோளாறு">
திகில் கோளாறு

திகில் கோளாறு ("Panic disorder") என்பது திரும்பவும் நிகழும் திகில் தாக்குதலால் வகைப்படுத்தப்பட்ட ஒரு பதகளிப்புக் கோளாறு ஆகும். இது திகில் தாக்குதலின்போது அதிக பதகளிப்பின் வலுவான நிகழ்வுகளின் தொடர்ச்சியை உருவாக்குகிறது. இது குறைந்தது ஒரு மாதத்திற்கு குறிப்பிடத்தக்க நடத்தை மாற்றங்களையும், பிற தாக்குதல்கள் பற்றிய கருத்துடன் அல்லது சம்மந்தப்படுத்தலுடன் தொடரும் கவலையையும் கொண்டிருக்கலாம். பின்பகுதி "எதிர்பார்த்த தாக்குதல்" எனவும் அழைக்கப்படுகிறது.

அமெரிக்க சிறார், வாலிபப்பருவ மனநோய் மருத்துவ கல்விக்கழகத்தின்படி, திகில் கோளாறு பொதுவாக வாலிபப்பருவ காலத்தில் உருவாகி, மரபுவழியாகத் தொடரக்கூடியது. மூன்று மில்லியனுக்கு மேற்பட்ட அமெரிக்கர்கள் தங்கள் வாழ்நாளில் திகில் கோளாறை அனுபவிக்கிறார்கள்.


</doc>
<doc id="286941" url="https://ta.wikipedia.org/wiki?curid=286941" title="பாலியல் கோளாறு">
பாலியல் கோளாறு

பாலியல் கோளாறு ("sexual disorder"), பாலியல் பிரச்சினை ("Sexual problem"), பாலியல் செயல் பிறழ்ச்சி ("Sexual dysfunction") அல்லது பாலியல் செயல்பிழை ("sexual malfunction") என்பது தனி நபர் அல்லது இருவர் சாதாரண பாலியல் செயல்பாடுகளான உடலியல் இன்பம், பாலியல் விருப்பம், விருப்பத்தேர்வு, பாலியல் தூண்டல் அல்லது புணர்ச்சிப் பரவசநிலை போன்றவற்றின்போது ஏற்படும் இடையூறான அனுபவம் ஆகும். மனக் கோளாறு மருத்துவ, புள்ளிவிபரக் கையேட்டின் 5 வது பதிப்பின்படி, அதிக கடுந்துன்பமும் இருவருக்கிடையிலான விகாரமும் ஆகிய பாலியல் செயல் பிறழ்ச்சியை ஒரு நபர் உணர குறைந்தது 6 மாதங்களுக்கு தேவைப்படுகிறது எனக் குறிப்பிடுகிறது. பாலியல் கோளாறு ஒரு தனி நபரின் பாலியல் வாழ்க்கைப் புலன் உணர்வு தரத்தில் ஆழமிக்க தாக்கத்தை ஏற்படுத்த முடியும். "பாலியல் கோளாறு" எனும் பதம் உடலியல் ரீதியான பாலியல் செயல் பிறழ்ச்சியை மட்டும் குறிப்பிடாது, பாலியல் நெறிபிறழ்வையும் குறிப்பதோடு; சிலவேளைகளில் "பாலியல் விருப்பத்தேர்வுக் கோளாறு" என்பதையும் குறிப்பிடுகிறது.




</doc>
<doc id="286944" url="https://ta.wikipedia.org/wiki?curid=286944" title="அகர்த்தலா தொடருந்து நிலையம்">
அகர்த்தலா தொடருந்து நிலையம்

அகர்த்தலா தொடருந்து நிலையம், இந்தியாவின் திரிபுரா மாநிலத்தில் அகர்தலாவில் உள்ளது.

வடகிழக்கு இந்தியாவில் குவகாத்திக்கு அடுத்ததாக அகர்த்தலாவில் தான் தொடருந்து நிலையம் கட்டப்பட்டது.

லாம்டிங் - அகர்தலா இடையே ஒரு தொடர்வண்டி இயக்கப்படுகிறது.
அகர்த்தலா - கரீம்கஞ்சு இடையே பயணியர் தொடர்வண்டியும் இயக்கப்படுகிறது.
இங்கிருந்து சியல்தாவுக்கு கஞ்சஞ்சுங்கா_விரைவுவண்டியும் இயக்கப்படுகிறது.



</doc>
<doc id="286945" url="https://ta.wikipedia.org/wiki?curid=286945" title="காந்திகிராம், திரிபுரா">
காந்திகிராம், திரிபுரா

காந்திகிராம், இந்திய மாநிலமான திரிபுராவின் மேற்கு திரிப்புரா மாவட்டத்தில் உள்ளது. இது அகர்த்தலாவில் இருந்து 10 கி.மீ தொலைவில் உள்ளது.

இது பாமுட்டியா சட்டமனறத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது..


</doc>
<doc id="286949" url="https://ta.wikipedia.org/wiki?curid=286949" title="காவேரி பாலம்">
காவேரி பாலம்

காவேரி பாலம் (Kaveri Palam) என்பது தமிழ்நாட்டின், திருச்சியில் அமைந்துள்ளது ஒரு பாலம் ஆகும்.
காவேரி பாலம் திருச்சியையும் ஸ்ரீரங்கம் தீவினையும் இணைக்கும் முக்கிய பாலமாகும்.

இந்த பாலம் அண்மையில் கட்டி முடிக்கப்பட்டது. இப்பாலம் பழைய பழுதடைந்த பாலத்திற்கு மாற்றாக கட்டப்பட்டது. இது திருச்சி மக்களின் மனதில் நீங்கா நினைவாக பதிந்துள்ளது.

ஒவ்வொரு மாலை வேளையிலும் அனைத்து வயதக்கொண்ட மக்களும், நண்பர்களுடன் கூட்டமாக மகிழ்வதனை இங்கு காணலாம். குழந்தைகள் ஆர்வமுடன் காவிரி ஆற்றுப்படுகையை பார்ப்பதையும், வயது முதிர்ந்தோர் நடைப்பயிற்சி மேற்கொள்வதையும் காணலாம்.

சமீப காலமாக திருச்சியின் முக்கிய இடங்களில் ஒன்றாக காவேரி பாலமும் திகழ்கிறது.


</doc>
<doc id="286951" url="https://ta.wikipedia.org/wiki?curid=286951" title="அகுவாசு">
அகுவாசு

அகுவாசு அல்லது அஹ்வாஸ் (Ahwaz or Ahvaz, ) என்பது தெற்கு ஈரானில் அமைந்துள்ள ஒரு நகரமாகும். இது குசெசுத்தான் மாகாணத்தில் அமைந்துள்ளது. 2011 மக்கள் தொகை கணக்கெடுப்பின் அடிப்படையில் தொகை 1,112,021 ஆகும்.. 


</doc>
<doc id="286955" url="https://ta.wikipedia.org/wiki?curid=286955" title="பிரத்தியங்கிரா தேவி">
பிரத்தியங்கிரா தேவி

பிரத்தியங்கிரா தேவி (சமசுகிருதம்: प्रत्यङ्गिरा; "Prātyangira", அனைத்துலக பலுக்கல் அரிச்சுவடி: /" 'Pratyangira"/) சக்தியின் வடிவமாகக் கருதப்படும் இந்து சமயப் பெண் தெய்வம் ஆவார். பிரத்யங்கரா தேவி சக்தியின் உக்கிரமான வடிவங்களில் ஒன்றாகும். இவர் சிம்ம முகமும், பெண் உடலும் கொண்டு காணப்படுகிறார். இந்து தொன்மவியலின் படி பிரத்தியங்கரா விஷ்ணு, காளி, துர்க்கை ஆகியோரின் வடிவமாகவும் கருதப்படுகிறார். இப்பிரத்யங்கரா நான்கு சிங்கங்கள் பூட்டிய ரதத்தில் சிம்ம முகத்தோடும் எட்டு கைகளோடும், மிகக் கோபமான பார்வையோடும், உக்கிரமான வேகத்தோடும் காணப்படுகிறாள்.

இவர் சரபேஸ்வரரின் நெற்றிக்கண்ணிலிருந்து தோன்றியவர் என கருதப்படுகிறார்.

காலகண்டி, பைரவ மஹிஷி என பிரத்தியங்கரா தேவி பல்வேறு பெயர்களில் அழைக்கப்படுகிறார்.

சிம்ம முகம், 18 கரம், கரிய நிறத்துடன் சூலம், பாசம், டமருகம் ஆகிய பல ஆயுதங்களை ஏந்திவாறு இருக்கிறாள்

இந்து தொன்மவியலின் படி நரசிம்மர் பிரகலாதனுக்காக இரண்யனை (இரண்யகசிபுவை) வதைக்க சிங்க உருவமெடுத்து, அழித்தப் பிறகு அடங்காத கோபத்துடனே இருந்தார். அதனால் உலகில் உள்ள உயிர்கள் எல்லாம் துன்பப்பட்டன. தேவர்களும், முனிவர்களும் சிவபெருமானை அடைந்து தங்களை காக்கும் படி வேண்டினர். சிவபெருமானும் அவர்களின் வேண்டுகோளுக்கிணங்கி, நரசிம்மரை அடக்க சரபம் என்றும் பறவை வடிவினை (பறவையும், பூதமும், மிருகமும் கலந்த ஒரு புதிய வடிவை எடுத்ததாக புராணங்கள் கூறுகின்றன) எடுத்து சண்டையிட்டார். அந்த வடிவுக்கு சரபேஸ்வரர் என்று பெயர். அப்போது நரசிம்மர் கண்ட பேருண்டம் என்ற பறவையின் சக்தியை தோற்றுவித்தார். இப்பறவையானது, சரப பறவைக்கு எதிரியாகும். எனவே சரபர் நெற்றிக்கண்ணிலிருந்து பிரத்தியங்கிரா தேவியை தோற்றுவித்தார். இத் தேவி கண்ட பேருண்டத்தினை விழுங்கினார். அதன்பின்பு சரபர், நரசிம்மரை தோற்கடித்தார். சரப வடிவத்தின் இறக்கையின் பக்கம் காணப்படுபவளே இந்த பிரத்யங்கரா தேவி.

இந்த நிகழ்வு குஞ்சிதாங்க்ரி ஸ்தவம் என்ற நூலில் உமாபதி சிவம் குறிப்பிட்டுள்ளார். 

பிரத்தியங்கிரா தேவி சரபரின் மனைவியருள் ஒருத்தியாவார்.

உளுந்தூர்பேட்டை அகத்தீஸ்வரர் கோவிலில் உள்ள பாதூர் பிரத்தியங்கரா தேவிக்கு மிளகாய் யாகம் ஒவ்வொரு அமாவாசையன்றும் நடத்தப்படுகிறது. இந்த யாகத்தினை பிரத்தியங்கிரா யாகம் என்றும், நிகும் பலா யாகமென்றும் அழைக்கின்றார்கள். அய்யாவடி, நடுக்கரை பிரத்தியங்கிரா ஆலயம் ஆகியவற்றிலும் இந்த யாகம் நடத்தப்படுகிறது
சிர்காழி அடுத்த வரிசைபத்து என்ற கிராமத்தில் ஸ்ரீ மகா பிரத்யங்கிரா ஆலயம் அமைந்துள்ளது இக்கோவில் மாதம்மூன்று நாள் அமாவாசை ,பௌர்ணமி ,தேய்பிறை அஷ்டமி யாகம் சிறப்பாக நடக்கிறது





</doc>
<doc id="286956" url="https://ta.wikipedia.org/wiki?curid=286956" title="ஆச்சா">
ஆச்சா

ஆச்சா ("Hardwickia") இது ஒரு சிறிய பூக்கும் தாவரம் ஆகும். பூக்கும் தாவரங்களில் இது மூன்றாவது பெரிய குடும்பத்தைச் சார்ந்தது ஆகும். இதன் கனி மருந்துப் பொருளாகப் பயன்படுகிறது.


</doc>
<doc id="286967" url="https://ta.wikipedia.org/wiki?curid=286967" title="கமல்பூர், இந்தியா">
கமல்பூர், இந்தியா

கமல்பூர், இந்திய மாநிலமான திரிபுராவின் தலாய் மாவட்டத்தில் உள்ளது..

இந்த நகரம் கமல்பூர் சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது


</doc>
<doc id="286975" url="https://ta.wikipedia.org/wiki?curid=286975" title="கமல்பூர்">
கமல்பூர்

கமல்பூர் என்ற பெயரில் உள்ள ஊர்கள்:


</doc>
<doc id="286976" url="https://ta.wikipedia.org/wiki?curid=286976" title="செயிண்ட் மார்டின் தொகுப்பு">
செயிண்ட் மார்டின் தொகுப்பு

செயிண்ட் மார்டின் ("Saint Martin", ), அலுவல்முறையாக செயிண்ட் மார்டின் தொகுப்பு (பிரான்சியம்: "Collectivité de Saint-Martin") மேற்கிந்தியத் தீவுகளில் அமைந்துள்ள பிரான்சின் கடல்கடந்த தொகுப்புகளில் ஒன்றாகும். செயிண்ட் மார்ட்டின் தீவின் 60% கொண்ட வடக்குப் பகுதியையும் அடுத்துள்ள குறுந்தீவுகளையும் உள்ளடக்கிய இது சூலை 15, 2007இல் நிறுவப்பட்டது.இத்தீவின் 40% அடங்கிய தென்பகுதி, சின்டு மார்தின், நெதர்லாந்து இராச்சியத்தின் நான்கு அங்கநாடுகளில் ஒன்றாகும். 

அங்கியுலா தீவிலிருந்து இதனை அங்கியுல்லா கால்வாய் பிரிக்கின்றது.
தீவின் பிரான்சியப் பகுதியின் நிலப் பரப்பளவு ஆகும். தீவின் பிரான்சிய, டச்சு இரு பகுதிகளிலும் ஆங்கிலத்தை அடிப்படையாகக் கொண்ட உள்ளூர் வழக்குமொழி முறைசாரா இடங்களில் பயன்படுத்தப்படுகின்றது. சனவரி 2011இல் எடுக்கப்பட்ட பிரான்சு நாட்டு மக்கள்தொகை கணக்கெடுப்பின்போது இத்தீவில் பிரான்சியப் பகுதியின் மக்கள்தொகை 36,286 ஆகும். இது 1982இல் இருந்த 8,072 தொகையைவிட கூடியுள்ளது. 2011இல் மக்கள்தொகை அடர்த்தி ஆக உள்ளது.


</doc>
<doc id="286980" url="https://ta.wikipedia.org/wiki?curid=286980" title="லீவர்டு தீவுகள்">
லீவர்டு தீவுகள்

லீவர்டு தீவுகள் ("Leeward Islands", ) அல்லது வளிமறைவுத் தீவுகள், மேற்கிந்தியத் தீவுகளில் உள்ள தீவுக் குழுமம் ஆகும். ஆங்கிலப் பயன்பாட்டில், இவை சிறிய அண்டிலிசு தொடர்ச்சியின் வடக்குத் தீவுகளை குறிக்கின்றது. புவேர்ட்டோ ரிக்கோவின் கிழக்கிலிருந்து துவங்கி டொமினிக்காவின் தெற்கு வரை நீள்கின்றன. வடகிழக்கு கரிபியக் கடலும் மேற்கு அத்திலாந்திக்குப் பெருங்கடலும் சந்திக்கின்ற பகுதியில் இவை அமைந்துள்ளன. இவற்றில் சிறிய அண்டிலிசு தொடரின் தென்பகுதியில் உள்ளவை வின்வர்டு தீவுகள் ("வளிப்புறத் தீவுகள்") எனப்படுகின்றன.

வடமேற்கிலிருந்து தென்கிழக்காக தீவுகள்:



</doc>
<doc id="286981" url="https://ta.wikipedia.org/wiki?curid=286981" title="பாலியல் நெறிபிறழ்வு">
பாலியல் நெறிபிறழ்வு

பாலியல் நெறிபிறழ்வு அல்லது பாலியல் வழிபிறழ்தல் ("Paraphilia") என்பது பிறழ்வான பொருட்கள், சூழ்நிலைகள் அல்லது தனிப்பட்டவர்கள் மீதான ஆர்வமிக்க பாலியல் தூண்டலின் அனுபவமாகும்.

பாலியல் நெறிபிறழ்வுக்கும் வழமைக்கு மாறான பாலியல் விருப்பத்திற்கும் இடையேயான வரையறுக்கப்பட்ட எல்லை பற்றி இதுவரை எவ்வித பொதுக்கருத்தும் இல்லை. நோய்களுக்கும், நலக்கேடுகளுக்குமான அனைத்துலக புள்ளியியல் வகைப்பாடு அல்லது மனக்கோளாறு நோய்க்குறி, புள்ளிவிபரக் கையேடு போன்ற நோய்க்குறி கையேடுகளில் பட்டியலிடப்பட வேண்டிய பாலியல் நெறிபிறழ்வுகள் எவை என்பதில் பல கருத்துக்களும் விவாதங்களும் உள்ளனு.




</doc>
<doc id="286987" url="https://ta.wikipedia.org/wiki?curid=286987" title="அமர்பூர், திரிபுரா">
அமர்பூர், திரிபுரா

அமர்பூர், இந்திய மாநிலமான திரிபுராவில் உள்ள கோமதி மாவட்டத்தில் உள்ளது.




இது அமர்பூர் சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது..



</doc>
<doc id="286988" url="https://ta.wikipedia.org/wiki?curid=286988" title="கோவாய்">
கோவாய்

கோவாய், இந்திய மாநிலமான திரிபுராவின் கோவாய் மாவட்டத்தில் உள்ளது. இது வங்காளதேசத்தின் எல்லைக்கு அருகில் உள்ளது.

கோவாய் நகரத்தை தலைமையிடமாக கொண்ட கோவாய் வட்டம் செயல்படுகிறது. இந்த நகரம் கோவா சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது..



</doc>
<doc id="286992" url="https://ta.wikipedia.org/wiki?curid=286992" title="கோவாய் மாவட்டம்">
கோவாய் மாவட்டம்

கோவாய் மாவட்டம், இந்திய மாநிலமான திரிபுராவில் உள்ளது. இது முன்னர் மேற்கு திரிப்புரா மாவட்டத்தின் பகுதியாக இருந்தது. கோவாய் வட்டம், தெலியமுரா வட்டம் ஆகிய இரு வட்டங்களையும் சேர்த்து இந்த மாவட்டம் உருவாக்கப்பட்டது.

இது கிழக்கு திரிபுரா மக்களவைத் தொகுதிக்கு உட்பட்டது. இது மேற்கு திரிப்புரா மாவட்டத்தின் பாகமாக இருந்த போது, ராமச்சந்திரகட், கோவாய், ஆஷாராம்பாரி, கல்யாண்பூர் - பிரமோத்நகர், தெலியமுரா, கிருஷ்ணபூர் ஆகிய சட்டமன்றத் தொகுதிகள் கோவாய், தெலியமுரா வட்டங்களில் இருந்தன..



</doc>
<doc id="287006" url="https://ta.wikipedia.org/wiki?curid=287006" title="ஐசுவர்யா ரசினிகாந்த் தனுஷ்">
ஐசுவர்யா ரசினிகாந்த் தனுஷ்

ஐஸ்வர்யா ரஜினிகாந்த் தனுஷ் (பிறப்பு 1 சனவரி 1982) ஓர் இந்தியத் திரைப்பட இயக்குநர், பின்னணிப் பாடகி மற்றும் நடனமாடுபவர் ஆவார். இவர் நன்கறியப்பட்ட இந்தியத் திரைப்பட நடிகர் ரசினிகாந்த்தின் மூத்த மகளும், நடிகர் தனுசின் மனைவியும் ஆவார். தனது கணவர் தனுஷ் நடித்த "3" (2012) திரைப்படத்தின் மூலமாக இயக்குநராக அறிமுகமானார்.

ஐசுவர்யா, நடிகர் ரசினிகாந்த் - லதா இணையருக்கு முதலாவது மகளாகப் பிறந்தார். இவரது இளைய சகோதரி சௌந்தர்யாவும் தமிழ்த் திரைப்படங்களில் பங்காற்றி வருகிறார். இவர், நடிகர் தனுசை திருமணம் செய்து கொண்டார், இவர்களுக்கு யாத்ரா (பிறப்பு 2006), லிங்கா (பிறப்பு 2010) என்ற இரு ஆண் குழந்தைகள் உள்ளனர்.

விஜய் தொலைக்காட்சியின் நடனப் போட்டி நிகழ்ச்சியான "ஜோடி நம்பர் ஒன்" நிகழ்ச்சியின் மூன்றாவது பகுதியில் ஜீவா, சங்கீதா, ஆகியோருடன் இணைந்து நடுவராகப் பங்கேற்றார். 2003 ஆம் ஆண்டில் வெளியான "விசில்" திரைப்படத்தில் சிலம்பரசனுடன் இணைந்து பாடிய பாடலின் மூலமாக பின்னணிப் பாடகியாக அறிமுகமானார். இதனைத் தொடர்ந்து 2010 ஆவது ஆண்டில் வெளியான "ஆயிரத்தில் ஒருவன்" திரைப்படத்தில் உதவி இயக்குநராக பணியாற்றியதுடன் அப்படத்தில் இடம்பெற்ற "உன்மேல ஆசைதான்" பாடலையும் பாடியிருந்தார்.

இவர், தமிழக அரசின் கலைமாமணி விருதை நடனத்திற்காக பெற்றுள்ளார்.


</doc>
<doc id="287007" url="https://ta.wikipedia.org/wiki?curid=287007" title="வின்வர்டு தீவுகள்">
வின்வர்டு தீவுகள்

வளிப்புறத் தீவுகள் அல்லது வின்வர்டு தீவுகள் ("Windward Islands") மேற்கிந்தியத் தீவுகளில் சிறிய அண்டிலிசின் தெற்கிலுள்ள, பொதுவாக பெருந்தீவுகள் ஆகும். இவை வளிமறைவுத் தீவுகளுக்கு தெற்கே உள்ளன. நிலநேர்க்கோடுகள் 12°வடக்கிற்கும் 16° வடக்கிற்கும் இடையிலும் நிலநிரைக்கோடுகள் 60°மேற்கிற்கும் 62° மேற்கிற்கும் இடையிலும் இத்தீவுகள் அமைந்துள்ளன. இத்தீவுக் குழுமம் டொமினிக்காவில் துவங்கி தெற்குநோக்கி நீண்டு டிரினிடாட் மற்றும் டொபாகோவின் வடக்கு வரை பரந்துள்ளன.

பாய்க்கப்பல்களின் காற்றுவீசும் பக்கத்தில் இருந்தமையால் இவை "வளிப்புறத்" தீவுகள் என்றழைக்கப்பட்டன. பிரித்தானிய மேற்கிந்தியத் தீவுகளில் வணிகக் காற்று பொதுவாக கிழக்கிலிருந்து மேற்காக வீசும்; எனவே புதிய உலகிற்கு வந்த கப்பல்களுக்கு வளிமறைவுத் தீவுகளை விட இத்தீவுகளில் காற்று சாதகமாக இருந்தது. அத்திலாந்திக்குப் பெருங்கடல் நீரோட்டங்களும் காற்று வீசும் திசைகளும் இக்கபல்களுக்கு மிக விரைவாக பெருங்கடலைக் கடக்க உதவிய வழி இத்தீவுக் குழுமத்தை வளிப்புறத் தீவுகள் என்றும் வளிமறைவுத் தீவுகள் என்றும் பிரித்தன. டொமினிக்கா மையமாகக் கொண்டு இந்த பிரிவுக்கோடு ஏற்பட்டது. குவாதலூப்பேயும் தெற்கிலுள்ள தீவுகளும் "வளிப்புறத் தீவுகள்" எனப்பட்டன. பின்னர், மர்தினிக்கு தீவின் வடக்கிலிருந்த அனைத்தும் லீவர்டு தீவுகள் அல்லது வளிமறைவுத் தீவுகள் எனப்பட்டன. அடிமை வணிகத்திற்காக ஆப்பிரிக்காவின் தங்கக் கடற்கரையிலிருந்தும் கினி வளைகுடாவிலிருந்தும் கிளம்பும் கப்பல்கள்மேற்கு-வடமேற்கு திசையில் கரிபியன், வட மற்றும் நடு அமெரிக்காக்களை நோக்கி பயணிக்கும்போது முதலில் சிறிய அண்டிலிசின் மிகத்தென்கிழக்கிலுள்ள தீவுகளை எதிர்கொள்வர். இத்தீவுக் கூட்டம் கரிபியக் கடலின் மிகக்கிழக்கு எல்லையாக விளங்குகின்றன. தற்போதைய "வளிப்புறத் தீவுகளில்" பெரும்பாலானவை ஒருகாலத்தில் பிரான்சு ஆட்சியில் பிரான்சிய அண்டிலிசின் பகுதியாக இருந்தவையாகும்.

வளிப்புறத் தீவுகள் (வின்வர்டுத் தீவுகள்):



</doc>
<doc id="287012" url="https://ta.wikipedia.org/wiki?curid=287012" title="ரவி ராகவேந்திரா">
ரவி ராகவேந்திரா

ரவி ராகவேந்திரா ஓர் இந்தியத் திரைப்பட நடிகர் ஆவார். தமிழ்த் திரைப்படங்களிலும், தொலைக்காட்சித் தொடர்களிலும் நடித்து வருகிறார்.

இவர், நடிகர் ரஜினிகாந்த்தின் மனைவியான லதாவின் சகோதரராவார். மேலும் இவர் ஒய். ஜி. மகேந்திரன், வைஜெயந்தி மாலாவிற்கும் உறவினர் ஆவார்.

ரவி ராகவேந்திரா, இலட்சுமி என்பவரைத் திருமணம் செய்து கொண்டார். 3 திரைப்படத்தின் மூலமாக இசையமைப்பாளராக அறிமுகமான அனிருத் ரவிச்சந்திரன் இவர்களது மகனாவார்.



</doc>
<doc id="287015" url="https://ta.wikipedia.org/wiki?curid=287015" title="பண்டைய தமிழி எழுத்துப்பொறிப்புகள் பட்டியல்">
பண்டைய தமிழி எழுத்துப்பொறிப்புகள் பட்டியல்

இங்கு தமிழி எனப்படும் தமிழ் பிராமி எழுத்துக்கள் கிடைத்த படங்கள், இடங்கள், அவற்றின் காலம் போன்றவை பட்டியலிடப்படுகின்றன.


</doc>
<doc id="287023" url="https://ta.wikipedia.org/wiki?curid=287023" title="அண்டிக்குவா">
அண்டிக்குவா

அண்டிக்குவா ("Antigua") அல்லது சிலநேரங்களில் அண்ட்டீகோ, உள்ளூர் மக்களால் வலாட்லி அல்லது வடாட்லி, கரிபியன் பகுதியில் லீவர்டு தீவுகளில் ஒரு தீவாகும்; இது அன்டிகுவா பர்புடா நாட்டின் முதன்மைத் தீவாகும். "அண்டிக்குவா" என்றால் எசுப்பானியத்தில் "தொன்மையானது" எனப் பொருள்படும்; செவீயா பெருங்கோவிலில் உள்ளதோர் திருவோவியத்தை ஒட்டி இப்பெயர் எழுந்துள்ளது. உள்ளூர்ப் பெயரான "வலாட்லி" என்பதற்கு "நம்முடையதே" எனப் பொருள் கொள்ளலாம். இத்தீவின் சுற்றளவு ஏறத்தாழ ஆகவும் பரப்பளவு ஆகவும் உள்ளது. இங்குள்ள மக்கள் தொகை 2011ஆம் ஆண்டு கணக்கெடுப்பின்படி 80,161 ஆகும். அண்டிக்குவாவின் பொருளியல்நிலை சுற்றுலாவை ஆதாரமாகக் கொண்டது. வேளாண்மைத் துறை உள்ளூர் சந்தையின் தேவைகளை நிறைவு செய்கின்றது.

தலைநகரமான செயிண்ட். ஜான்சில் 31,000 பேர் வசிக்கின்றனர். தலைநகரம் தீவின் வடமேற்கில் அமைந்துள்ளது; இங்கு நீண்ட பயணியர் சுற்றுலாக் கப்பல்களை நிறுத்தக்கூடிய ஆழமானத் துறைமுகம் அமைந்துள்ளது. "ஆல் செயிண்ட்சு" (3,412) "லிபெர்ட்டா" (2,239) ஆகியன மற்ற முதன்மைக் குடியிருப்புகளாகும்.

தென் கிழக்கிலுள்ள "ஆங்கிலத் துறைமுகம்" (English Harbour) பெரும் சுழற்காற்றுகளின்போதும் பாதுகாப்பு வழங்கும் தன்மைக்காக புகழ்பெற்றது. குடியேற்றக் காலத்தில் ஹோரஷியோ நெல்சன் நினைவாக பிரித்தானியரால் உருவாக்கப்பட்ட "நெல்சன் துறைமுகத்தை" சீரமைத்து இத்துறைமுகம் உருவாகியுள்ளது. இன்று இத்துறைமுகமும் அடுத்துள்ள பால்மவுத் சிற்றூரும் பன்னாட்டளவில் பாய்மரப் படகோட்டத்திற்காகவும் படகுப் போட்டிகளுக்காகவும் புகழ்பெற்றுள்ளது. ஏப்ரல் இறுதி/ மே மாத துவக்கத்தில் "அண்டிக்குவா பாய்ப்படகு வாரம்" கொண்டாடப்படுகின்றது; அப்போது உலகத்தர படகுப்போட்டி இங்கு நடத்தப்படுகின்றது.



</doc>
<doc id="287024" url="https://ta.wikipedia.org/wiki?curid=287024" title="காடையாம்பட்டி ஊராட்சி ஒன்றியம்">
காடையாம்பட்டி ஊராட்சி ஒன்றியம்

காடையாம்பட்டி ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள சேலம் மாவட்டத்தின் 19 ஊராட்சி ஒன்றியங்களில் ஒன்றாகும்.

2011ஆம் ஆண்டு மக்கள்தொகை கணக்கெடுப்பின் படி, காடையம்பட்டி ஊராட்சி ஒன்றியத்தின் மொத்த மக்கள் தொகை 1,25,478 ஆகும். அதில் பட்டியல் சாதி மக்களின் தொகை 24,550 ஆக உள்ளது. பட்டியல் பழங்குடி மக்களின் தொகை 4,854 ஆக உள்ளது.

காடையாம்பட்டி ஊராட்சி ஒன்றியம் 17 ஊராட்சி மன்றங்களை உள்ளடக்கியதாகும்.



</doc>
<doc id="287025" url="https://ta.wikipedia.org/wiki?curid=287025" title="பர்புடா">
பர்புடா

பர்புடா ("Barbuda") கிழக்கு கரிபியன் பகுதியில் அமைந்துள்ள ஓர் தீவாகும். அன்டிகுவா பர்புடா நாட்டின் அங்கமாகும். அண்டிக்குவாவிற்கு வடக்கே, வளிமறைவுத் தீவுகளின் மத்தியில் பர்புடா அமைந்துள்ளது. இதன் தெற்கே மொன்செராட், குவாதலூப்பே தீவுகளும் வடக்கு மற்றும் மேற்கில் நெவிசு, செயிண்ட் கிட்சு, சென். பார்ட்சு, செயிண்ட் மார்ட்டின் தீவுகளும் உள்ளன. இங்குள்ள மக்கள் தொகை 1,638 ஆகும்; இவர்களில் பெரும்பாலோர் கொட்ரிங்டன் ஊரில் வசிக்கின்றனர்.


</doc>
<doc id="287032" url="https://ta.wikipedia.org/wiki?curid=287032" title="உயிர்த்தோற்றவியல்">
உயிர்த்தோற்றவியல்

உயிர்த்தோற்றவியல் அல்லது உயிர்களின் தோற்றம் ("abiogenesis") என்பது வாழ்வற்ற பொருளிடமிருந்து எவ்வாறு முதன்முதலாக உயிர் வடிவங்கள் தோன்றின என்பதைக் குறித்தான கல்வி ஆகும். இதனை வேதியியல் பரிணாமமாகச் சிலரும் துவக்கக் கால உயிரியல் பரிணாமமாகச் சிலரும் கருதுவர். உயிர்களின் தோற்றம் குறித்த கல்வி வேதியியல், மூலக்கூற்று உயிரியல், உயிரணு உயிரியல், புவி அறிவியல் மற்றும் வானியல் ஆகிய பல அறிவியல் துறைகளை உள்ளடக்கியது. புவி சுமார் 4.54 பில்லியன் ஆண்டுகளுக்கு முன்னர் தோன்றியது. புவியில் உயிர்களின் தோற்றம் சுமார் 3.5 பில்லியன் ஆண்டுகளுக்கிடையே தோன்றியிருக்கலாம் என கருதப்படுகின்றது.

ழான்-பாப்டிஸ்ட் டெ லாமார்க் மற்றும் சார்லஸ் டார்வின் போன்றோர் தாவரங்களும் விலங்குகளும் நாளடைவில் மாற்றமடைகின்றன எனக் கண்டறிந்தனர். இதனை விளக்க லாமார்க் விவரித்தக் கொள்கை லாமார்க்கிசம் எனப்படுகிறது; டார்வினின் கொள்கை படிவளர்ச்சிக் கொள்கை எனப்படுகிறது.

2002 ஆண்டு முதல் நடத்தப்பட்ட அறிவியல் ஆய்வொன்றில் 3.45 பில்லியன் தொன்மை வாய்ந்த சுண்ணாம்புப்பாறை அடுக்குகளில் (Stromatolite) நீலப்பச்சைப்பாசி பாக்டீரியாவின் தொல்லுயிர் எச்சங்கள் கண்டறியப்பட்டுள்ளன. நீலப்பச்சைப்பாசிகளே புவியில் மிகவும் தொன்மைவாய்ந்த உயிராக பரவலாக நம்பப்படுகிறது. இவற்றின் பதிப்புகளிலிருந்து உயிர்த்தோற்றத்தின் துவக்கம் புவிப்பரப்பில் நீராவி முதலில் குளிர்ந்து தண்ணீராக நிலைபெற்ற 4.4 பில்லியன் ஆண்டுகளுக்கும் 3.5 பில்லியன் ஆண்டுகளுக்கும் இடைப்பட்டதாக மதிப்பிடப்படுகிறது

2.5 மில்லியன் ஆண்டுகளுக்கு முன்பு நிலைபெற்ற கரிமம், இரும்பு மற்றும் கந்தகத்தின் ஓரிடத்தான்களின் விகிதத்திலிருந்து கனிமங்கள் மற்றும் படிவுப்பாறைகளின் உயிரியல் துவக்கத்தையும் மூலக்கூற்று உயிரிக் குறியீடுகள் மூலம் ஒளிச்சேர்க்கையையும் அறிகிறோம்.

உயிர்த் தோற்றத்தைக் குறித்து பல கருத்தாக்கங்கள் நிலவியபோதும் இரு கொள்கைகள் மிகக் குறிப்பிடத்தகவையாக உள்ளன:



</doc>
<doc id="287038" url="https://ta.wikipedia.org/wiki?curid=287038" title="தூள் பறக்குது">
தூள் பறக்குது

தூள் பறக்குது என்பது 1993ஆவது ஆண்டில் வெளியான ஒரு இந்தியத் தமிழ்த் திரைப்படமாகும். ரகுவரன், ரம்யா கிருஷ்ணன், மலேசியா வாசுதேவன், ரவி ராகவேந்திரா ஆகியோர் முக்கிய வேடங்களில் நடித்த இத்திரைப்படத்தை ராஜா இயக்கியிருந்தார். இத்திரைப்படத்திற்கு எம். எஸ். விசுவநாதன் இசையமைத்திருந்தார். 

மென்மையான குணம் கொண்ட ரகுவரனை, ரம்யா கிருஷ்ணன் காதலிக்கிறார். ரகுவரன் குடும்பத்தினர், மலேசியா வாசுதேவனால் கொல்லப்படவே, ரகுவரன் மலேசியா வாசுதேவனை பழிதீர்க்க முயற்சி செய்யும் போது அதனைத் தடுக்கிறார் காவல்துறை அதிகாரி ரவி ராகவேந்திரா. இதையும் மீறி மலேசியா வாசுதேவனை எப்படி பழிதீர்த்தார் என்பதே இப்படத்தின் இறுதிக் காட்சியாகும்.



</doc>
<doc id="287048" url="https://ta.wikipedia.org/wiki?curid=287048" title="ஆடுதின்னாப்பாலை">
ஆடுதின்னாப்பாலை

ஆடுதின்னாப்பாலை அல்லது ஆடுதீண்டாப்பாலை ("Aristolochia tagala", "Indian birthwort"; "இடச்சுக்காரர் குழாய்" எனவும் அழைக்கப்படும்.) என்பது ஒரு மூலிகைத் தாவரமாகும். ஆடு தின்னாத அளவுக்குக் கசப்புத்தன்மை உடையதால் ஆடுதின்னாப்பாலை, ஆடுதீண்டாப்பாலை என்னும் பெயர்கள் வழங்கலாயின. வாரம் எனும் பெயரும் இதற்குள்ளது. எட்டித் தழையையும் மேயும் வெள்ளாடுகூட கறித்துப் பார்த்துவிட்டுத் தின்னாமல் ஒதுக்கி வாரம் செய்வதால் இந்தச் செடிக்கு வாரம் என்னும் பெயர் வழங்கலாயிற்று.

இது பரவலாகக் காணப்படுகிறது. இதன் பரம்பல் இமயமலை முதல் இலங்கை வரை தென்கிழக்காசியா (மியன்மர், இந்தோனேசியா, இந்தோசீனா, தாய்லாந்து உட்பட) சீனா, ஓசியானியா (மேலேசியா, சொலமன் தீவுகள், அவுத்திரேலியாவின் குயின்ஸ்லாந்து வரை) ஆகிய இடங்களில் காணப்படுகிறது



</doc>
<doc id="287049" url="https://ta.wikipedia.org/wiki?curid=287049" title="வாரம்">
வாரம்

வாரம் என்பது பின்வரும் ஒன்றாக இருக்கலாம்:


வாரம் என்னும் சொல் ஒரு தொகுப்புப் பகுதியை உணர்த்தும். இதனைத் தொல்காப்பியம் ‘உறழ்ச்சி வாரம்’ எனக் குறிப்பிடுகிறது. இரண்டு தமிழ்ச்சொற்கள் ஒன்று சேரும் புணர்ச்சியில் அந்தச் சொற்கள் திரிந்தும் திரியாமலும் வரும் புணர்ச்சிப் பாங்கை ‘உறழ்ச்சி’ என்பர்.
வாரம் என்பது கலிப்பாவில் தொகுத்துக் கூறும் முடிவுரைப் பாவுருப்பு. வண்ணகக் கலிப்பாவில் தரவு, தாழிசை, எண், வாரம் என்னும் உறுப்புகள் இருக்கும். இந்த வாரத்தைப் யாப்பருங்கலம் முதலான நூல்கள் சுரிதகம் எனக் குறிப்பிடுகின்றன.
வாரம் என்பது ஒருதலைப் பேச்சு. அவையில் நண்பரோடு சேர்ந்து அவர் பக்கமாக, ஒருதலையாகப் பேசக்கூடாது.
வாரம் என்பது நாட்டியம் ஆடுபவல் காட்டும் கைமுத்திரைகளில் ஒன்று.
வாரம் என்பது பின்பாட்டு. தோரிய மடந்தை வாரம் பாடல்
வாரம் என்னும் சொல் இக்காலத்தில் பங்குபோட்டுக்கொள்ளுதலை உணர்த்தும். உழவர்கள் நிலத்தில் விளையும் கண்டுமுதலை நில-உடைமையாளர்க்குப் பாதி, உழுது பயிரிடுவோருக்குப் பாதி எனப் பங்கு போட்டுக்கொள்ளுதலை வாரம் என்பர்.


</doc>
<doc id="287050" url="https://ta.wikipedia.org/wiki?curid=287050" title="கிழமை">
கிழமை

கிழமை (அல்லது வாரம்) என்பது ஏழு நாட்களைக் கொண்ட ஒரு கால அளவு. கிழமை என்றால் உரிமை என்று பொருள். இந்த ஏழு நாட்களும் வானில் தென்படும் ஞாயிறு, திங்கள், செவ்வாய், புதன், வியாழன், வெள்ளி, சனி ஆகிய ஏழு ஒளிதரும் பொருட்களுக்குரிய (கிழமை உடைய) நாட்களாகப் பன்னெடுங்காலமாக அறியப்படுகின்றன. இந்த ஏழு பெயர்களும் சுழற்சி முறையில் மீண்டும் மீண்டும் வருகின்றன. ஞாயிறு என்பது சூரியனின் பெயர்களில் ஒன்று . இஃது ஒரு நாள்மீன். எனவே ஞாயிற்றுக் கிழமை கதிரவனுக்கு உரிய நாளாகக் கொள்ளப்படுகின்றது. திங்கள் என்பது நிலாவின் பெயர்களில் ஒன்று. திங்கட்கிழமை நிலாவுக்கு உரிய நாள். இப்படியாக மற்ற நாள்கள் செவ்வாய், புதன், வியாழன், வெள்ளி, சனி என்னும் ஐந்தும் கதிரவனைச் சுற்றி வரும் கோள்மீன்களுக்கு உரிய நாளாக அமைந்துள்ளன.

மேற்கத்திய காலக் கணிப்பு முறைகளிலும், இந்திய முறைகளிலும் கிழமை என்னும் இந்தக் கால அலகு இடம் பெற்றுள்ளது. பொதுவாக பிறமொழிகளிலும் கிழமையில் அடங்கும் நாட்களின் பெயர்கள் சூரியன், சந்திரன், ஐந்து கோள்கள் என்பவற்றின் பெயர்களைத் தாங்கியுள்ளன.

தமிழில் நாட்களின் பெயர்களும் அவை குறிக்கும் கோள்களின் பெயர்களும் கீழேயுள்ள அட்டவணையில் தரப்பட்டுள்ளன.


புதன், சனி ஆகியவை வடமொழிச் சொற்கள் என்றும் புதன் என்பதன் தமிழ்ப் பெயர் அறிவன், சனி என்பதன் தமிழ்ப் பெயர் காரி என்று தேவநேயப் பாவாணர் கூறுகிறார்.
மேற்படி கிழமை (வார) நாள்களின் பெயர்கள் பரவலாகப் புழங்கிவரும் தற்காலத்திலும் சமயம் சார்பான அல்லது மரபுவழித் தேவைகளுக்கான இந்திய முறைகளில் மேற்படி பெயர்களோடு அங்காரகன்(செவ்வாய்), குரு (வியாழன்), மந்தன் (சனி), சோம வாரம் (திங்கட்கிழமை) போன்ற பலசொற்கள் கோள்களுக்கும் நாட்களுக்கும் ஆளப்படுவதும் உண்டு.



</doc>
<doc id="287052" url="https://ta.wikipedia.org/wiki?curid=287052" title="கும்">
கும்

குவோம் (Qom, , Ghom எனவும் உச்சரிக்கப்படும்;) என்பது ஈரானின் 8வது மிகப்பெரிய நகரம் ஆகும். இது தேகுராணிற்கு தென்மேற்காக அமைந்துள்ளது. இது குவோம் மாகாணத்தின் தலைநகரமும் ஆகும். 2011இன் மதிப்பீட்டின் அடிப்படையில் குவோம் நகரத்தின் மக்கள் தொகை 1,074,036 (241,827 குடும்பங்களில்) ஆகும்., இதில் 545,704பேர் ஆண்களும் 528,332 பேர் பெண்களும் ஆவர்.


</doc>
<doc id="287077" url="https://ta.wikipedia.org/wiki?curid=287077" title="நவலடிப்பட்டி">
நவலடிப்பட்டி

நவலடிப்பட்டி, இந்திய மாநிலமான தமிழ்நாட்டின் நாமக்கல் மாவட்டத்தில் உள்ள ஒரு கிராமம். கொல்லிமலையின் அடிவாரத்தில் அமைந்துள்ளது.


நாமக்கல் - துறையூர் முக்கிய சாலை பவித்திரம் வழியாக செல்கிறது.

இங்குள்ள மக்கள் பெரும்பான்மையோர் வேளாண்மைத் தொழிலை செய்கின்றனர்.ஆண்கள் சுமை உந்து மற்றும் பேருந்து ஓட்டுனர்களாக உள்ளனர்.

நவலடிப்பட்டியில் இருந்து 2 கல் தொலைவில் உள்ள ஊரான பவித்திரத்தில், தமிழ்நாடு மெர்கன்டைல் வங்கியின் கிளை உள்ளது.

அனைவரும் இந்து மதத்தை பின்பற்றுபவர்களாக உள்ளனர்.



</doc>
<doc id="287081" url="https://ta.wikipedia.org/wiki?curid=287081" title="அமைந்தகரை வட்டம்">
அமைந்தகரை வட்டம்

அமைந்தகரை வட்டம் இந்தியாவின் தமிழ்நாட்டின் சென்னை மாவட்டத்தில் உள்ள 10 வட்டங்களில் ஒன்றாகும். இவ்வட்டம் 2013 திசம்பர் மாதத்தில், "பெரம்பூர்-புரசைவாக்கம்" மற்றும் "எழும்பூர்-நுங்கம்பாக்கம்" வட்டங்களைப் பிரித்து உருவாக்கப்பட்டது.

இவ்வட்டம் அமைந்தகரை, அண்ணா நகர், அரும்பாக்கம், கோயம்பேடு, திருமங்கலம், வாடா அகரம், வில்லிவாக்கம் ஆகிய பகுதிகளை உள்ளடக்கியுள்ளது.

தண்டையார் வருவாய் கோட்டத்தில் அமைந்த ஐந்து வட்டங்களில் ஒன்றான இவ்வட்டம் 4 உள்வட்டங்களும், 11 வருவாய் கிராமங்களும் கொண்டது. 



</doc>
<doc id="287084" url="https://ta.wikipedia.org/wiki?curid=287084" title="அயனாவரம் வட்டம்">
அயனாவரம் வட்டம்

அயனாவரம் வட்டம் என்பது இந்தியாவின் தமிழ்நாட்டின் சென்னை மாவட்டத்தின் 10 வட்டங்களில் ஒன்றாகும். இது, திசம்பர் 2013இல் "பெரம்பூர்-புரசைவாக்கம்" வட்டத்தைப் பிரித்து உருவாக்கப்பட்டது.

தண்டையார்பேட்டை வருவாய் கோட்டத்தில் அமைந்த இவ்வட்டமானது, அயனாவரம், கொளத்தூர், பெரவள்ளூர் ஆகிய பகுதிகளை உள்ளடக்கியுள்ளது. இவ்வட்டத்தின் வட்டாட்சியர் அலுவலகம் அயனாவரத்தில் இயங்குகிறது.

இந்த வட்டம் 4 உள்வட்டங்களும், 8 வருவாய் கிராமங்களும் கொண்டது. 



</doc>
<doc id="287085" url="https://ta.wikipedia.org/wiki?curid=287085" title="பீப்புப் பாடல்">
பீப்புப் பாடல்

என்ன ***க்கு இலவ்வு பண்ணுறோம் எனத் தொடங்கும் பீப்புப் பாடல் அல்லது பீப் பாடல் ("Beep song") என்பது 2015இல் இணையத்தில் கசிந்து, சச்சரவை ஏற்படுத்திய, அலுவன்முறையாக வெளியிடப்படாத ஒரு தமிழ்ப் பாடல் ஆகும். சிலம்பரசன் இப்பாடலை எழுதிப் பாடியுள்ளார். தனிப்பட்ட முறையில் சிலம்பரசனால் பாடப்பட்ட இப்பாடல், நிறைவுறாத நிலையிலே திருடப்பட்டு, இயூட்டியூபில் வெளியிடப்பட்டது. இப்பாடலுக்கு அனிருது இரவிச்சந்திரன் இசையமைத்துள்ளதாகக் கூறப்பட்டது. ஆயினும், இதனை அனிருது இரவிச்சந்திரனும் சிலம்பரசனும் மறுத்துள்ளனர்.

பீப்புப் பாடல் பெண்களை இழிவுபடுத்துவதாக உள்ளதாகக் குற்றஞ்சாட்டப்பட்டது. இதனையடுத்து, சிலம்பரசன், அனிருது இரவிச்சந்திரன் ஆகியோர் மீது வழக்குப் பதிவு செய்யுமாறு சனநாயக மாதர் சங்கத்தினர் கோவைக் காவல் துறையில் முறைப்பாடு அளித்தனர். இப்பாடலில், பீப்பு ஒலி கொண்டு மறைக்கப்பட்ட சொற்களைப் புரிந்துகொள்ளக்கூடியதாக இருப்பதாகவும் குற்றஞ்சாட்டப்பட்டது.

பீப்புப் பாடலுக்குப் பெண் ஒருவர் பதிலளிக்கும் வகையிலும் எதிர்ப்புத் தெரிவிக்கும் வகையிலும் அமைந்த ஒரு பாடலும் சிவரஞ்சனியால் பாடப்பட்டு, மதராசு செண்டிரலால் வெளியிடப்பட்டது.

அலுவன்முறையாக வெளியிடப்படாத இப்பாடலைக் கேட்டுவிட்டு, சிலம்பரசனையும் அனிருது இரவிச்சந்திரனையும் திட்டுவதற்கு உரிமையில்லை எனத் திரைப்படத் திறனாய்வாளரான பிரசாந்து கருத்துத் தெரிவித்துள்ளார். இப்பாடலில் நல்ல கருத்துகளும் கூறப்பட்டிருப்பதாகத் தி. இராசேந்தர் தெரிவித்துள்ளார். மேலும், சிலம்பரசனுக்கு ஆதரவு தெரிவிக்கும் வகையில் அவருடைய சுவடர்கள் நால்வர் தற்கொலை முயற்சியில் ஈடுபட்டனர்.

2016 புத்தாண்டுக் கொண்டாட்டத்தின்போது, சென்னையிலுள்ள ஒரு விருந்து மண்டபத்தில் பீப்புப் பாடல் ஒலிக்கவிடப்பட, அதற்கு இளைஞர்கள் நடனமாடினர்.

சிலம்பரசன், அனிருது இரவிச்சந்திரன் ஆகிய இருவர் மீதும் கோவைக் காவல் துறையினரும் சென்னைக் காவல் துறையினரும் தனித்தனியாக வழக்குத் தொடர்ந்துள்ளனர். இப்பாடலைக் குமுக வலைத்தளங்களிலிருந்து அகற்றுமாறு சென்னை உயர் நீதிமன்றம் உத்தரவு பிறப்பித்துள்ளது. இப்பாடலைப் பதிவேற்றம் செய்தவரின் விவரத்தை வழங்குமாறும் பாடலை அகற்றுமாறும், சென்னைக் காவல் துறை இயூட்டியூபிடம் கோரியுள்ளது. இப்பாடலில் பயன்படுத்தப்பட்டுள்ள கெட்ட சொற்கள் பீப்பு ஒலியால் மறைக்கப்பட்டுள்ளதால், பாடலை அகற்றவேண்டிய தேவை இல்லையென இயூட்டியூபு மறுத்துள்ளது.


</doc>
<doc id="287088" url="https://ta.wikipedia.org/wiki?curid=287088" title="பொற்றாமரை வாழை">
பொற்றாமரை வாழை

பொற்றாமரை வாழை ("Ensete lasiocarpum"), சீனக் குள்ள வாழை அல்லது சீன மஞ்சள் வாழை என்பது வாழை இனத் தாவரமாகும். இது வாழைக் குடும்பத்தைச் சேர்ந்ததும் வாழைகளுக்கு நெருங்கிய தொடர்புள்ள தாவரமாகும். இத்தாவரம் சீனாவின் யுன்னான் பகுதியைத் தாயகமாகக் கொண்டது. அங்கு இவை 2500 மீ உயரமான மலைகளில் உயரமாக வளர்கின்றன.

நீட்டிக் கொண்டிருக்கும் மஞ்சள் பூவினால் அறியப்படும் இது, அறுவடையின் இரண்டாம் ஆண்டில் பூவினைக் கொண்டிருக்கும். இப்பூக்கள் சில மாதங்களுக்கு இருக்கும். இது திறக்கப்பட சற்று முன்னர் தாமரையை ஒத்த தோற்றத்தைக் கொண்டிருக்கும். இதனால் இதற்கு தாமரையின் பெயர் வழங்கலாயிற்று. இது உண்ணத்தகு பழங்களைத் தருவதில்லை.



</doc>
<doc id="287090" url="https://ta.wikipedia.org/wiki?curid=287090" title="தெலியாமுரா">
தெலியாமுரா

தெலியாமுரா, இந்திய மாநிலமான திரிபுராவின் கோவாய் மாவட்டத்தில் உள்ளது. இது அகர்த்தலாவில் இருந்து 45 கி.மீ தொலைவிலும், கோவாயில் இருந்து 35 கி.மீ தொலைவிலும், ஆம்பாசாவில் இது 42 கி.மீ தொலைவிலும் அமைந்துள்ளது. 

இது தெலியமுரா சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது.

இங்கு தொடருந்து நிலையம் உள்ளது.

தேசிய நெடுஞ்சாலையின் வழியாக அசாம் மாநிலத்தை அடைந்து அங்கிருந்து இந்தியாவின் மற்ற இடங்களை சாலைவழியாக சென்றடையலாம். கோவாய்க்கும், அமர்பூருக்கும் சாலை வழியாக சென்றடையலாம்.


</doc>
<doc id="287095" url="https://ta.wikipedia.org/wiki?curid=287095" title="காந்தள் (பேரினம்)">
காந்தள் (பேரினம்)

காந்தள் (தாவர வகைப்பாடு : "Gloriosa") என்பது ஒரு கோல்ச்சிசாசியியே ("Colchicaceae") எனும் தாவர குடும்பத்தைச் சார்ந்த, 12 இனங்களையுடைய பேரினம் ஆகும். இவை வெப்ப மண்டல தென் ஆப்பிரிக்கா முதல் ஆசியா வரையிலும், இயற்கையாக ஆத்திரேலியாவிலும், பசிபிக்கில் பரவலாக பயிரிடப்பட்டும் காணப்படுகிறது. இது ஒற்றை விதையிலைத் தாவர வகையினைத் சேர்ந்ததாகும்.


</doc>
<doc id="287098" url="https://ta.wikipedia.org/wiki?curid=287098" title="தர்மநகர்">
தர்மநகர்

தர்மநகர், இந்திய மாநிலமான திரிபுராவின் வடக்கு திரிப்புரா மாவட்டத்தில் அமைந்துள்ளது. இந்த நகரம் சராசரியாக எட்டு சதுர கி.மீ பரப்பளவில் அமைந்துள்ளது.

இங்கிருந்து குவகாத்திக்கும், அகர்த்தலாவுக்கும் தொடருந்துகள் இயக்கப்படுகின்றன.

இங்கிருந்து சில்லாங், குவகாத்தி ஆகிய இடங்களுக்கு பேருந்துகள் இயக்கப்படுகின்றன.


இந்த நகரம் கிழக்கு திரிபுரா மக்களவைத் தொகுதிக்கும், தர்மநகர் சட்டமன்றத் தொகுதிக்கும் உட்பட்டது.


</doc>
<doc id="287103" url="https://ta.wikipedia.org/wiki?curid=287103" title="கோமதி மாவட்டம்">
கோமதி மாவட்டம்

கோமதி மாவட்டம், இந்திய மாநிலமான திரிபுராவில் உள்ளது. இது உதய்ப்பூர், அமர்பூர், கர்பூர்க் ஆகிய வட்டங்களை உள்ளடக்கியது. இது தெற்கு திரிப்புரா மாவட்டத்தில் இருந்து பிரித்தெடுக்கப்பட்டு, புதிதாக உருவாக்கப்பட்டது.

இந்த மாவட்டம் கிழக்கு திரிபுரா மக்களவைத் தொகுதிக்கு உட்பட்டது..


</doc>
<doc id="287104" url="https://ta.wikipedia.org/wiki?curid=287104" title="யுரேனியம்(III) குளோரைடு">
யுரேனியம்(III) குளோரைடு

யுரேனியம்(III) குளோரைடு "(Uranium(III) chloride)" என்பது UCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். யுரேனியம் மற்றும் குளோரின் சேர்ந்து இச்சேர்மம் உருவாகிறது. பயன்படுத்தப்பட்ட அணுக்கரு எரிபொருளை மறுசுழற்சி மூலமாக மீண்டும் உபயோகப்படுத்த தயாரிக்கும் செயல்முறையில் யுரேனியம்(III) குளோரைடு பெரும்பாலும் பயன்படுகிறது. யுரேனியம்(IV) குளோரைடில் இருந்து பல்வேறு முறைகளில் யுரேனியம்(III) குளோரைடைத் தயாரிக்க முடியும். எனினும் யுரேனியம்(IV) குளோரைடைவிட, யுரேனியம்(III) குளோரைடு நிலைப்புத்தன்மை குறைந்தது ஆகும்.

யுரேனியம் (III) குளோரைடைத் தொகுப்பு முறையில் தயாரிக்க இரண்டு வழிகள் உள்ளன. பின்வரும் செயல்முறைகள் யுரேனியம் (III) குளோரைடு உற்பத்தி செய்வது குறித்து விவரிக்கின்றன.

1.யுரேனியம் நாற்குளோரைடுடன் தனிம யுரேனியத்தைச் NaCl-KCl கலவையுடன் சேர்த்து, 670–710 ° செ வெப்பநிலைக்கு சூடுபடுத்தினால் யுரேனியம்(III) குளோரைடு உருவாகிறது. 

(2) யுரேனியம் நாற்குளோரைடை ஐதரசன் வாயுவுடன் சேர்த்து சூடாக்கியும் யுரேனியம்(III) குளோரைடு தயாரிக்கலாம்.

திடநிலை யுரேனியம் (III) குளோரைடு, ஒவ்வொரு யுரேனியம் அணுவும், ஒரு மூவுச்சி முக்கோணப் பட்டகக் கட்டமைப்பில் உள்ளது போல தோராயமாக அதே தூரத்தில் ஒன்பது குளோரின் அணுக்களை அருகாமை அண்டை அனுக்களாகப் பெற்றுள்ளன. 
அறை வெப்பநிலையில் யுரேனியம்(III) குளோரைடு பச்சைநிற படிகத் திண்மமாகக் காணப்படுகிறது. 837° செல்சியசு வெப்பநிலையை உருகுநிலையாகவும் 1657° செல்சியசு வெப்பநிலையை கொதி நிலையாகவும் பெற்றுள்ள யுரேனியம்(III) குளோரைடு 5500 கி.கி/மீ3 அல்லது 5500 கி/செ.மீ3 அடர்த்தியுடனும் காணப்படுகிறது.

எடை அடிப்படையில் யுரேனியம்(III) குளோரைடின் பகுதிப்பொருட்களின் எடை சதவீதம்:

குளோரின்: 30.84%

யுரேனியம்: 69.16%

இச்சேர்மத்தின் முறையான ஆக்சிசனேற்ற நிலைகள்: 

குளோரின் : −1

யுரேனியம்: +3

அதிகமான நீருறிஞ்சும் திறன் கொண்ட யுரேனியம்(III) குளோரைடு நன்றாக தண்ணீரில் கரைகிறது. மற்றும் ஐதரோகுளோரிக் அமிலத்தில் நிலைப்புத் தன்மையுடன் காணப்படுகிறது.

நான்கைதரோ பியுரான் மற்றும் சோடியம் மெத்தில்சைக்ளோ பெண்டாடையீன் ஆகியனவற்றுடன் சேர்த்து யுரேனியம் மெட்டலோசீன் அணைவுச் சேற்மங்கள் தயாரிக்கப் பயன்படுகிறது.

இலித்தியம் அலுமினியம் ஐதரைடு மற்றும் ஒலிஃபீன்கள் இடையிலான வினையின் போது யுரேனியம்(III) குளோரைடு வினையூக்கியாகப் பயன்பட்டு ஆல்க்கைல் அலுமினேட்டுச் சேர்மங்கள் தயாரிக்கப் பயன்படுகிறது.

வெப்ப வேதியிய செயல்முறைகளில் யுரேனியம் (III) குளோரைடு, அணுசக்தி எரிபொருள்களின் மறுசீராக்கல் செயல்முறைக்கு முக்கியமா வேதிப்பொருளாக உதவுகிறது. மின்தூய்மையாக்கல் செயல்முறைகளில் UCl3 வடிவத்தில் உள்ள யுரேனியம், எரிக்கப்பட்ட அணுக்கரு எரிபொருளை மறுசுழற்சிக்கு தயாரிக்கும் வடிவமாகக் கருதப்படுகிறது. 

யுரேனியம்(III) குளோரைடு மூன்று வகையான நீரேற்று வடிவங்களில் காணப்படுகிறது.

மெத்தில் சயனைடில் உள்ள யுரேனியம்(IV) குளோரைடுடன் தேவையான அள் அவுக்குத் தண்ணீர் மற்றும் புரொப்பியானிக் அமிலம் சேர்த்து ஒவ்வொரு நீரேற்றையும் தயாரித்துக் கொள்ள முடியும்.

UCl3 இன் நீண்ட கால நச்சு விளைவுகள் குறித்த தரவுகள் இல்லையென்றாலும் அதிகமான அளவு பயன்படுத்துவதை இயன்ற அளவுக்கு தவிர்க்க வேண்டும்.

மற்ற கரையும் யுரேனியம் சேர்மங்களைப் போலவே UCl சேர்மமும் இரத்தத்தால் ஈர்க்கப்பட்டு சிறுநீரகம் நச்சடைவதற்கு வழிகோலுகிறது.



</doc>
<doc id="287118" url="https://ta.wikipedia.org/wiki?curid=287118" title="அலகாபாத் கோட்டை">
அலகாபாத் கோட்டை

அலகாபாத் கோட்டை "(ஆங்கிலம்; Allahabad Fort இந்தி: इलाहाबाद क़िला, உருது: الہ آباد قلعہ" ) என்பது இந்தியாவின் உத்தரப்பிரதேச மாநிலத்திலுள்ள அலகாபாத் நகரில் கட்டப்பட்டுள்ள ஒரு கோட்டையகும். 1583 ஆம் ஆண்டு மொகலாயப் பேரரசர் அக்பரால் இக்கோட்டை கட்டப்பட்டுள்ளது. யமுனா நதி கங்கையுடன் கலக்கும் சங்கமத்திற்கு அருகில் யமுனா ஆற்றின் கரையில் இக்கோட்டை அமைந்துள்ளது. முக்கியத்துவம் வாய்ந்த தேசிய நினைவுச்சின்னமாக இக்கோட்டையை இந்திய தொல்லியல் ஆய்வகம் அங்கீகரித்துள்ளது. 

மொகலாயப் பேரரசர் அக்பர் 1580 களில் அலகாபாத் கோட்டையை கட்டினார் என்பதை அபுல் ஃபசல் தன்னுடைய அக்பர்நாமா என்ற நூலில் இவ்வாறு குறிப்பிடுகிறார்.:

அக்பர் இக்கோட்டைக்கு இலகாபாசு (கடவுளால் ஆசிர்வதிக்கப்பட்டது) என்று பெயரிட்டார். இது பின்னர் அலகாபாத என்றானது. அலகாபாத ஒரு புனிதத்தலம் என்பதைத் தவிர, திரிவேணி சங்கமத்திற்கு வருகைதரும் பக்தர்களிடமிருந்து ஏராளமாக வரி வசூலிக்கலாம் என்ற உந்துதலும் அக்பரின் மனதில் இருந்தது. எனினும், நடைமுறையில் இருந்த புனிதப் பயணங்களுக்கான வரிகளையும் 1563 ஆம் ஆண்டில் அவர் இரத்து செய்தார்.

அக்பருடைய கோட்டையானது பிரபலமான அட்சயவத் மரத்தை (அழிவில்லாத ஆலமரம்) உள்ளாடக்கி கட்டப்பட்டது. இம்மரம் கோட்டையின் தெற்கு சுவரருகில் மரங்களுடன் மரமாக இருக்கிறது. கோட்டைக்கு வெளியில் இருந்துதான் இதைக் காணமுடியும். பொதுமக்கள் கோட்டைக்குள் வந்து இதைப்பார்க்க அனுமதிக்கப்படுவதில்லை. இப்புனித மரத்தில் தற்கொலை செய்து கொண்டால் முக்தி அடையலாம் என்று மக்கள் நம்பினர். மக்களை காப்பாற்றுவதற்காகவும் ஒருவேளை அக்பர் இவ்வாறு மரத்தை உள்ளடக்கி கோட்டையைக் கட்டியிருக்கலாம் என்றும் கருதப்படுகிறது.

அக்பர் அவருடைய முற்பிறவியில் முகுந்த பிரமச்சாரி என்ற ஓர் இந்துவாக இருந்தார் என்று உள்நாட்டு நாட்டுப்புறக் கதையில் கூறப்படுகிறது. முற்பிறவியில் அவர் ஒரு முறை பால் அருந்திய பொழுது தெரியாமல் புனித விலங்கான பசுவின் முடியையும் சேர்ந்து அருந்தியதற்காக தன்னுயிரை மாய்த்துக் கொண்டராம். அதற்காகத்தான் இப்பிறவியில் ஓர் இந்து அல்லாத மிலேச்சனாக ( இந்துமதம் சாராதவன்) படைக்கப்பட்டார் என்றும் அதற்குப் பரிகாரமாகவே அக்பர் இக்கோட்டையைக் கட்டினார் என்று அப்புராணக்கதையில் சொல்லப்பட்டு வருகிறது. 
அக்பரால் கட்டப்பட்ட கோட்டைகளில் மிகவும் பெரிய கோட்டை அலகாபாத் கோட்டையாகும். இக்கோட்டையின் வடிவமைப்பு, கட்டுமானம் மற்றும் கலைநயம் வேறு எக்கோட்டையுடனும் ஒப்பிட முடியாத சிறப்புகளுடன் இருந்தது. இந்த பெரிய கோட்டையில் உயர் கோபுரங்கள் புடைசூழ மூன்று காட்சியகங்கள் உள்ளன. 

1798 ஆம் ஆண்டு அலகாபாத் கோட்டையை பிரித்தானிய கிழக்கிந்திய நிறுவனம் கைப்பற்றியது. 

தற்சமயம் இக்கோட்டை இராணுவம் பயன்படுத்தி வருகிறது. மிகச்சிறிய பகுதி மட்டுமே பார்வையாளர்களுக்காக அனுமதிக்கப்படுகிறது. வெளிப்புற சுவர் நீர் மட்டத்தை விட உயரமாக இருக்குமாறு கட்டப்பட்டுள்ளது. கோட்டைக்குள் செனானா எனப்படும் மரியம் உசு சமானி அரசியின் அந்தப்புறம், கி.பி மூன்றாம் நூற்றாண்டைச் சார்ந்த அசோகரின் தூண் போன்றவை இடம்பெற்றுள்ளன. சரசுவதி ஆறு புனித நதிகளுடன் கலக்குமிடம் மற்றும் பாடல்புரி கோயில் முதலியனவும் கோட்டைக்குள் இருப்பதாக கூறப்படுகிறது.

அலகாபாத் தொடர் வண்டி நிலையத்தில் இருந்து கோட்டைக்குள் ஒரு தொடர் வண்டிப் பாதை வருகிறது. இப்பாதை போர் காலங்களில் பயன்படுத்திக் கொள்வதற்காக கிழக்கிந்திய நிறுவனம் அமைத்தது ஆகும். 


</doc>
<doc id="287124" url="https://ta.wikipedia.org/wiki?curid=287124" title="குருந்து">
குருந்து

குருந்து (தாவர வகைப்பாடு : "Atlantia monophylla Linn") இது குருந்தம், காட்டு கொளுஞ்சி, காட்டு எலுமிச்சை என்றும் காட்டு நாரங்கம் என்றும் குறிப்பிடப்படுகிறது.) என்பது ஒருவகை மரமாகும். இதில் சிறு குருந்து பெருங்குருந்து என்னும் வகைகள் தமிழகக் காடுகளில் காணப்படுகின்றன. இது ஒரு பூக்கும் தாவர இனமாகும். கொத்தான வெண்ணிற மலர்களையும் உருண்டையான காய்களுள்ள, தண்டில் முள்ளுள்ள எலுமிச்சையைப் போன்ற இன மரமாகும். இதன் இலை, பழம் ஆகியவை மருத்துவப் பயனுடையவை. இம்மரம் திருப்பெருந்துறை என்னும் ஆவுடையார் கோயிலில் தலமரமாக உள்ளது.

இதனைக் 'குருந்த மலார் (வலார்)' என்றும் கூறுவர். இதன் வலார்களை வெட்டிவந்து வரிசையாக அடுக்கிப் படல் அல்லது தட்டி கட்டிக்கொள்வர். இது குறிஞ்சி போன்றதொரு புதர்ச்செடி.

இதன் இலைகள் பச்சையும் வெளிறிய வெள்ளையும் கலந்தது போல் காணப்படுகிறது. இந்த தாவரம் பஞ்ச கால தாவரத்தைச்சேர்ந்தது ஆகும். இதன் கனி உணவாகப் பயன்படுகிறது. இது ஒரு பூக்கும் தாவர வகையைச் சேர்ந்ததாகும்.

ஆற்றோரங்களில் இது மரமாக வளரும். தெய்வக் கண்ணனின் சேலை விளையாட்டு இந்தக் குருந்தமரத்தில்தான் நிகழ்ந்தது.



</doc>
<doc id="287126" url="https://ta.wikipedia.org/wiki?curid=287126" title="யகாங்கிரி மகால்">
யகாங்கிரி மகால்

யகாங்கிரி மகால் ("Jahangiri Mahal"; , ) என்பது இந்தியாவின் ஆக்ரா கோட்டைக்குள் இருக்கும் மிகவும் கவனிக்கத்தக்க ஒரு கட்டிடமாகும். அரசகுலப் பெண்களின் இருப்பிடமான செனான் எனப்படும் இம்மகால் ஒரு முதன்மை அந்தப்புரமாக விளங்கியது. இங்கு அக்பரின் இரசபுத்திர மனைவிகள் குடியிருந்தனர். இம்மகால் இந்து மதம் மற்றும் மத்திய ஆசியக் கட்டடக்கலையின் ஒரு கலவையாகும்.

யகாங்கிரி மகால் அரண்மனை பேரரசர் அக்பரால் கட்டப்பட்டது ஆகும். அக்பரின் ஆட்சிக்காலம் பற்றி அறிய உதவும் பழமையான கட்டிடங்களில் இதுவும் ஒன்றாகும். யகாங்கிரி மகால் போன்ற ஒரு சிறந்த அரண்மனை தனது தந்தை அக்பரால் எழுப்பப்பட்டது என்றாலும் அவர் அதன் கட்டுமானம் குறித்து எந்தவிதமான உரிமையும் கோரவில்லை என்று தன்னுடைய நினைவுகளில் யகாங்கிர் தெளிவாக குறிப்பிட்டுள்ளார். Mughal empress Nur Jahan used this as her residence.
மகாராணி நூர்சகான் இந்த அரண்மனையில் வசித்தார். 
இந்த அரண்மனையில் அவுசி யகாங்கிரி எனப்படும் ஒரு பெரிய கற்கிண்ணம் இருந்தது. இக்கற்கிண்ணம் ஒரேயொரு கல்லில் இருந்து குடைந்து செதுக்கப்பட்ட சிறப்பைப் பெற்றதாகும். மணக்கும் பன்னீர் நிரப்பப்பட்ட கொள்கலனாக இக்கற்கிண்ணம் பயன்படுத்தப்பட்டது. 



</doc>
<doc id="287131" url="https://ta.wikipedia.org/wiki?curid=287131" title="உண்ணிச்செடி">
உண்ணிச்செடி

உண்ணிச்செடி அல்லது உண்ணி முள்ளு ("Lantana camara", உண்ணி பெரி (தென்னாப்பிரிக்கா), என்பது வேர்பனா பூக்கும் தாரவக் குடுப்பத்தைச் சேர்ந்த தாவரமாகும். இது அமெரிக்க வெப்ப மண்டலத்தை தாயகமாகக் கொண்டது.

உண்ணிச்செடி அழகுக்காக தோட்டங்களில் வளர்க்கப்படுகிறது. இது மத்திய, தென் அமெரிக்க தாயக் பகுதிகளிலிருந்து சுமார் 50 நாடுகளுக்கு கொண்டு செல்லப்பட்டுள்ளது. சென்ற இடங்களில் ஊடுறுவும் இனமாகவுள்ளது.

</doc>
<doc id="287135" url="https://ta.wikipedia.org/wiki?curid=287135" title="எசுப்பானிய கன்னித் தீவுகள்">
எசுப்பானிய கன்னித் தீவுகள்

எசுப்பானியக் கன்னித் தீவுகள், முன்பு பாசேஜ் தீவுகள் அல்லது தற்போது பரவலாக புவர்ட்டோ ரிக்கோவின் கன்னித் தீவுகள் புவேர்ட்டோ ரிக்கோ பொதுநலவாயத்தின் அங்கமாக உள்ள குலெப்ரா, வீக்கெசு தீவுகளையும் அடுத்துள்ள குறுந்தீவுகளையும் உள்ளடக்கியது; இவை புவர்ட்டோ ரிக்கோ தீவின் கிழக்கில் அமைந்துள்ளன. 

புவர்ட்டோ ரிக்கோவின் சுற்றுலாக் கையேடுகள் இவற்றை "எசுப்பானியக் கன்னித் தீவுகள்" என குறிப்பிடுகின்றன; ஆனால் பெரும்பாலான நிலப்படங்களும் நிலப்படத் தொகுப்புகளும் இவற்றை கன்னித் தீவுகள் தீவுக் கூட்டத்தில் ஏற்பதில்லை. "செல்வழித் தீவுகள்" ("Passage Islands") எனப்பட்ட இத்தீவுகள் புவர்ட்டோ ரிக்கோவின் அங்கமாக அமெரிக்கப் பகுதியாக உள்ளன. இவை 1898இல் நடந்த எசுப்பானிய அமெரிக்கப் போருக்கு முன்னதாக எசுப்பானியாவின் அங்கமாக இருந்தன. இன்றும் இத்தீவுகளில் எசுப்பானியம் முதன்மை மொழியாக விளங்குகின்றது; ஆங்கிலமும் பொதுவான மொழியாக உள்ளது.

இத்தீவுக் குழுமத்தின் முதன்மைத் தீவுகளாக குலெப்ராவும் வீக்கெசும் உள்ளன. சுற்றிலும் பல சிறு,குறுந்தீவுகள் அமைந்துள்ளன. புவர்ட்டோரிக்கோவின் கரைக்கு அருகில் உள்ள மற்ற தீவுகளாக ஐகாகோசு தீவு, கேயோ லோபோ, கேயோ டயப்லோ, பலோமினா தீவு, பலோமினிடோ தீவு, ராமோசு தீவு, பினிரிரோ தீவு ஆகியன உள்ளன. குலெப்ரா அருகில் கேயோ டெ லூயி பெனா தீவுள்ளது. 
குலெப்ராவின் சிறிய தீவான, கேயோ நோர்ட் குலெப்ரா தேசிய வனவாழ்வு உய்வகமாக விளங்குகின்றது. வீகெசின் பெரும்பகுதி வீகெசு தேசிய வனவியல் உய்வகமாக அறிவிக்கப்பட்டுள்ளது. இது முன்னதாக அமெரிக்கக் கடற்படையின் மையமாக இருந்தது.


</doc>
<doc id="287140" url="https://ta.wikipedia.org/wiki?curid=287140" title="இடம்புரி (தாவரம்)">
இடம்புரி (தாவரம்)

இடம்புரி ("Helicteres Isora") அல்லது "இந்திய திருகு மரம்" எனப்படுவது இந்தியத் துணைக்கண்டத்திலும் தென் சீனா, மலாய், ஜாவா, சவுதி அரேபியா மற்றும் இந்தியா போன்ற நாடுகளில் காணப்படும் தாவரம் ஆகும். இத்தாவரத்தில் உள்ள சிவப்பு நிறப்பூவின் மகரந்தத்தை தேன்சிட்டு விரும்பி உண்ணும்.


</doc>
<doc id="287142" url="https://ta.wikipedia.org/wiki?curid=287142" title="மூலக்கடை சந்திப்பு">
மூலக்கடை சந்திப்பு

மூலக்கடை சந்திப்பு "(Moolakadai Junction)" என்பது இந்திய நாட்டின் சென்னையில் உள்ள ஒரு முக்கியமான சாலை சந்திப்பு ஆகும். பிரமாண்டமான வடக்குப் பெருவழி சாலை (தேசிய நெடுஞ்சாலை 5), மாதவரம் நெடுஞ்சாலை, தண்டையார்பேட்டை நெடுஞ்சாலை, காமராசர் சாலை போன்ற சாலைகள் சந்திக்கும் மூலக்கடையில் இச்சந்திப்பு அமைந்துள்ளது.

வடசென்னையில் அதிகமான போக்குவரத்து நெரிசல் மிக்க சாலையாக இச்சந்திப்பு விளங்குகிறது. ஏனெனில் கனரக வாகனங்கள் (பெரும்பாலும் கொள்கலன் வாகனங்கள்) இவ்வழியாகத்தான் பயணம் செய்து சென்னை துறைமுகத்தை அடைய வேண்டியிருக்கிறது. 
தென் சென்னையிலிருந்து மாதவரம், கொடுங்கையூர், மாதவரம் பால் பண்ணை, மாத்தூர் மணலி, வியாசர்பாடி, புழல், செங்குன்றம் மற்றும் காரணோடை பகுதிகளுக்கு வருபவர்களுக்கு மூலக்கடைதான் நுழைவு வாயிலாக இருக்கிறது.

சனவரி மாதம் 2011 ஆம் ஆண்டில் மேம்பாலம் கட்டும் பணி துவங்கியது. 

தேர்தல், நிலம் கையகப்படுத்தல் போன்ற செயல்பாடுகளால் சாலைப்பணி முன்னேற்றத்தில் தாமதம் ஏற்பட்டது. இதனால் ஏற்பட்ட போக்குவரத்து நெருக்கடி
மக்களிடம் கோபத்தை ஏற்படுத்தியது.

மூன்று மாதத்திற்குள் இச்சாலையை பொதுப் பயன்பாட்டுப் போக்குவரத்திற்காக திறந்து விடவேண்டும் என 2015 ஆம் ஆண்டு மே மாதம் சென்னை உயர் நீதிமன்றம் தமிழக அரசுக்கு உத்தரவிட்டது.

இதன் விளைவாக, 2015 ஆம் ஆண்டு நவம்பர் மாதம் 13 இல் மூலக்கடை மேம்பாலம் பொதுமக்கள் பயன்பாட்டுக்காகத் திறக்கப்பட்டது



</doc>
<doc id="287148" url="https://ta.wikipedia.org/wiki?curid=287148" title="ஒதியன்">
ஒதியன்

ஓதியான் அல்லது ஒடியர், ஒதிய மரம் உதி, ஒடை, உலவை இதன் வேறு பெயர்கள் ஆகும். (அறிவியல் பெயர்:Lannea coromandelica),(ஆங்கில பெயர்: Indian ash tree) என்பது முந்திரி வகையைச் சார்ந்த மரம் ஆகும். "இந்திய சாம்பல் மரம்" என்றும் அழைக்கப்படுகிறது. இவை பொதுவாக இந்தியாவில் மழைக்காடுகளில் அதிகமாகக் காணப்படுகிறது. இதன் வறுத்த விதை மூலிகை மருந்தாகப் பயன்படுகிறது. இந்த மரம், பயன்பாடுகள் நிறைந்த ஒரு மரம் ஆகும். இவை தீக்குச்சித் தயாரிப்புக்குப் புகழ்பெற்றவை. இதன் கட்டைகள் மரப்பெட்டிகள், வண்டிச்சக்கரங்கள், ஏர்கள், உலக்கைகள், தூரிகை கட்டைகள், சிலேட் சட்டங்கள், கரிக்கோல்கள், பல் குத்திகள், விறகு, காகிதக்கூழ் போன்றவற்றில் பயன்படுத்தப்படுகின்றன. இம்மரத்தின் மரப்பட்டைகள் சாயமேற்ற பயன்படுகின்றன.

இந்த மரத்தில் வடியும் கோந்து மிக முக்கியமான பொருளாகும். இது ஜிங்கான் கோந்து என்று அழைக்கப்படுகிறது. இது காலிகோ அச்சு, தாள் மற்றும் துணி பாவுப்பசையீடு, வார்னிஷ்கள், மை, சுவர்பூச்சுகள் போன்ற பலவற்றிற்கு பயன்படுத்தப்படுகிறது. இந்த மரத்தின் மிகவும் முதன்மையான இன்னொரு பயனாக இதன் இலைகள் மிகச் சிறந்த, செலவில்லாத ஊட்டச்சத்துமிக்க கால்நடைத் தீவனமாக பயன்படுகிறது.


</doc>
<doc id="287157" url="https://ta.wikipedia.org/wiki?curid=287157" title="1672">
1672

1672 (MDCLXXII) கிரெகொரியின் நாட்காட்டியில் ஒரு வெள்ளிக்கிழமையில் ஆரம்பமான நெட்டாண்டு ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் திங்கட்கிழமையில் ஆரம்பமான நெட்டாண்டு ஆகும்.





</doc>
<doc id="287160" url="https://ta.wikipedia.org/wiki?curid=287160" title="அமீனா வழக்கு">
அமீனா வழக்கு

அமீனா வழக்கு "(Ameena case)" என்பது இந்திய நாட்டின் ஐதராபாத் நகரைச் சேர்ந்த அமீனா என்ற 10 வயது பெண் குழந்தையை சவூதி அரேபியாவில் இருந்து வந்த ஒரு நபருக்கு 1991 ஆம் ஆண்டு விற்பனை செய்தது தொடர்பான ஒரு வழக்காகும். அம்ரிதா அலுவாலியா என்ற விமானப் பணிப்பெண், 1991 ஆகத்து10 ம் தேதியன்று சவுதி அரேபியாவுக்கு கொண்டு செல்லப்பட்ட இக்குழந்தை மணமகளை காப்பாற்றினார். பத்ருதீன் மற்றும் அவருடைய மனைவி சபீராபேகம் ஆகிய இருவரும் தங்களுடைய 10 வயது மகளை ஒரு அறுபது வயது சவுதி அரேபியனுக்கு திருமணம் செய்வதற்காக 240 டாலருக்கு விற்பனை செய்தது பின்னர்தான் தெரியவந்தது. மத்தியக் கிழக்கு நாடுகளில் இருந்து வருபவர்களுக்கு ஐதராபாத்தில் மணமகள்கள் விற்பனை செய்யப்படும் நடவடிக்கை இந்த வழக்கால் வெளிப்பட்டது. பெண்களுக்கு எதிரான இவ்வன்முறை அந்த நேரத்தில் அனைவரின் கவனத்தையும் ஈர்த்து பரபரப்பாக பேசப்பட்டது.



</doc>
<doc id="287161" url="https://ta.wikipedia.org/wiki?curid=287161" title="கிர்மான்சா">
கிர்மான்சா

கேர்மான்சாக் என்பது கேர்மான்சாக் மாகாணத்தின் தலைநகரம் ஆகும். இது ஈரானின் மேற்கே தெகுரானிற்கு இல் அமைந்துள்ளது. 2011இன் மதிப்பீடின் அடிப்படையில், கேர்மான்சாக் நகரத்தின் மக்கள் தொகை 851,405 ஆகும். இந்நகரத்தில் தென் குர்டிசு மற்றும் பாரசீக மொழி அதிகமாக பேசப்படுகிறது. கேர்மான்சாக் மிதமான மற்றும் மலைப்பாங்கான காலநிலையைக் கொண்டுள்ளது.


</doc>
<doc id="287166" url="https://ta.wikipedia.org/wiki?curid=287166" title="அலெக்சாந்தர் சுதக்கோவ்">
அலெக்சாந்தர் சுதக்கோவ்

அலெக்சாந்தர் எவ்கனீவிச் சுதக்கோவ் ("Aleksandr Evgenievich Chudakov", , 16 சூன் 1921 - 25 சனவரி 2001), ஒரு சோவியத் உருசிய இயற்பியலாளர். இவர் அண்டக்கதிர் இயற்பியலில் ஆய்வுகள் செய்தார். இவர் அவரால் கண்டறியப்பட்ட சுதக்கோவ் விளைவால் பெயர்பெற்றவர். சுதக்கோவ் விளைவு என்பது குறுகிய மின்னன்-நேர்மின்னன் இணைகளில் மின்னணுவாக்க இழப்புகள் குறைந்து கொண்டே போகும் விளைவைக் குறிக்கிறது. மேலும் இவர் நிலைமாறும் அல்லது நிலைபெயரும் கதிர்வீச்சு நிலவுதலை செய்முறை வாயிலாக உறுதிப்படுத்தினார். இவர் தூய, பயன்முறை இயற்பியலுக்கான பன்னாட்டு ஒன்றியத்தின் அண்டக்கதிர் ஆணையத்துக்குத் தலைவராக விளங்கினார்.

அலெக்சாந்தர் சுதக்கோவ் 1921 ஜூன் 16 இல் பிறந்தார். இவர் 1948 இல் மாஸ்கோ அரசு பல்கலைக்கழகத்தில் பயின்று பட்டம் பெற்றார். இவர் 1953 இல் நிலைமாறும் அல்லது நிலைபெயரும் கதிர்வீச்சு நிலவுதலை செய்முறை வாயிலாக உறுதிப்படுத்தினார். கோட்பாட்டியலாக இதை 1945 இலேயே முன்கணித்தவர்கள் விதாலி கின்சுபர்கும் இலியா ஃபிரான்கும் ஆவர். குறுகிய மின்னன்-நேர்மின்னன் இணைகளில் மின்னணுவாக்க இழப்புகள் குறைந்துகொண்டேபோகும் விளைவை இப்போது சுடகோவ் விளைவு எனப்படுகிறது. சுடகோவ் விளைவைப் போன்றதொரு நிகழ்வு குவைய வண்ன இயங்கியலிலும் ஏற்படுவது காணப்பட்டுள்ளது. <br>ஏவுகலங்களையும் செயற்கைக்கோள்களையும் பயன்படுத்தி 1950 களில் சுடகோவ் பல அண்டக்கதிர் ஆய்வுகளை வளிமண்டலத்துக்கு வெளியே மேற்கொண்டார். இதன்வழி இவர் சுபுட்னிக்-3 ஐப் பயன்படுத்தி எஸ். என். வெர்னோவுடன் இணைந்து வான் ஆலன் பட்டை எனும் புவியின் கதிர்வீச்சுப் பட்டையைக் கண்டறிந்தார் .<br>

சுதக்கோவ் 1961 இல் சத்சேபினுடன் இணைந்து காமாக்கதிர் வானியலுக்கான செர்ன்கோவ் கதிர்வீச்சு முறையை முன்ம்ழிந்தார்.மேலும் கிரீமியாவில் உள்ள காத்சிவெலியில் அதற்கான முன்னோடி செய்முறையையும் செய்துகாட்டினார்.<br>

சுதக்கோவ் 1960 களின் நடுவில் இருந்து பாக்சான் நொதுமன் வான்காணகம்/நிலத்தடி மிளிர்வுத் தொலைநோக்கி வடிவமைப்பிலும் கட்டுமானத்திலும் தலைமையேற்றார். இந்த ஆய்வகம் 1978 இல் இயங்கத் தொடங்கியது. இது நிலத்தடி இயற்பியல் ஆய்வுக்கான பன்முக ஏந்துகளைக் கொண்டதாகும். வானியற்பியலில் இன்றும் இயங்கும் இந்த தொலைநொக்கியைப் பயன்படுத்தி முதல் தரமான முடிவுகள் பெறப்படுகின்றன.


</doc>
<doc id="287177" url="https://ta.wikipedia.org/wiki?curid=287177" title="இந்தியாவில் பவளப் பாறைகள்">
இந்தியாவில் பவளப் பாறைகள்

இந்தியாவில் பவளப் பாறைகள் "(Coral reefs in India)" என்பவை மிகப் பழமையான மற்றும் ஆற்றல் மிக்க சூழல்தொகுதிகளில் ஒன்றாகும். கணக்கிலடங்கா கடல்வாழ் உயிரினங்களுக்கு இவை ஒரு சரணாலயமாக இருப்பதோடு மட்டுமில்லாமல் கடற்கரையை கடலரிப்பில் இருந்து காப்பதில் மிகமுக்கியப் பங்காற்றுகின்றன. இந்தியா சுமார் 8000 கிலோமீட்டர் நீளமுள்ள கடற்கரையைக் கொண்டிருக்கிறது. 

வங்காள விரிகுடாவில் இத்தீவு அமைந்துள்ளது. குறிப்பாக கடலோரப் பாறைத்தொடர் பவளப்பாறைகள் கொண்ட 500 தீவுகளைக் கொண்டுள்ளது. பெரும்பாலான தீவுகளில் உயிரியல் பல்வகைமை ஆரோக்கியமானதாக இருக்கிறது.

பிரத்தியேகமாக கடலோரப் பாறைத்தொடர் பவளப்பாறைகள் இத்தீவில் உள்ளன. உயர் உவர்ப்புத் தன்மை மற்றும் உயர் வெப்பநிலை மாறுபாடுகள் காரணமாக இங்குள்ள பவளப்பாறைகள் ஒப்பீட்டளவில் குறைவான வளர்ச்சியையே பெற்றுள்ளன. துறைமுகங்களில் பல்லுயிர்ப் பெருக்கம் குறைவான அளவில் காணப்படுகிறது. கட்சு வளைகுடா முழுவதுமே கடல்சார் தேசிய பூங்காவாகவும் கருதப்படுகிறது.

வடக்கில் இராமேசுவரம் முதல் தெற்கில் தூத்துக்குடி வரை சங்கிலித் தொடராக அமைந்துள்ள 21 தீவுகள் தீவோரப் பவளப்பாறைகளைக் கொண்டிருக்கின்றன. வளைகுடாவின் இப்பகுதி மன்னார் வளைகுடா தேசிய கடல்சார் உயிரியல் பூங்காவாக உருவாக்கப்பட்டு பராமரிக்கப்படுகிறது.

தனிப்பட்ட பவளப் பாறைகளால் ஆன 36 பவளத் தீவுகளைக் கொண்டுள்ளது. இவற்றில் பத்து தீவுகளில் மனிதர்கள் வசிக்கின்றனர். தீவுகள் குறைந்தபட்சம் ஒரு கிலோமீட்டர் முதல் ஒன்பது கிலோமீட்டர் வரையிலான நீளம் கொண்டு அதிகபட்சமாக இரண்டு கிலோமீடருக்கு மிகாத அகலம் கொண்டவையாக இருக்கின்றன.

மகாராட்டிராவின் சிந்துதுர்கா மாவட்டத்தில் உள்ள மால்வன் தாலுக்காவில் இருக்கும் தார்கர்லி கிராமத்தில் மிகச்சிறிய பவளப் பாறை, விசயதுர்கையில் உள்ள ஆங்கிரியா கடற்கரை, கர்நாடகாவில் உள்ள நேத்ரானி தீவு போன்றவை இந்தியாவிலுள்ள மற்ற பவளப் பாறைகளாகும்.




</doc>
<doc id="287181" url="https://ta.wikipedia.org/wiki?curid=287181" title="மேலாகர்">
மேலாகர்

மேலாகர், இந்திய மாநிலமான திரிபுராவின் சிபாகிஜாலா மாவட்டத்தில் உள்ளது. இந்த நகரத்துக்கு அருகில் சோனாமுரா நகரம் உள்ளது.

இது சோனாமுரா சட்டமன்றத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது.


</doc>
<doc id="287183" url="https://ta.wikipedia.org/wiki?curid=287183" title="சோனாமுரா">
சோனாமுரா

சோனாமுரா, இந்திய மாநிலமான திரிபுராவின் சிபாகிஜாலா மாவட்டத்தில் உள்ள நகரம். முன்னர், மேற்கு திரிப்புரா மாவட்டத்தில் இருந்தது. சிபாகிஜாலா மாவட்டம் உருவாக்கப்பட்டதும், இதன் தலைமையில் சோனாமுரா வட்டம் உருவாக்கப்பட்டது..
இது வங்காளதேசத்தின் எல்லைக்கு அருகில் உள்ளது.

இது சோனாமுரா சட்டமன்றத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது.


</doc>
<doc id="287186" url="https://ta.wikipedia.org/wiki?curid=287186" title="பெலோனியா">
பெலோனியா

பெலோனியா, இந்திய மாநிலமான திரிபுராவின் தெற்கு திரிப்புரா மாவட்டத்தில் உள்ள நகரம். இங்கிருந்து அகர்தலா, உதய்ப்பூர், சோனாமுரா, மேலாகர், பிஷ்ராம்கஞ்சு உள்ளிட்ட நகரங்களுக்கு போக்குவரத்து வசதி உண்டு. இந்த நகரம் வங்காளதேச எல்லைக்கு அருகில் அமைந்துள்ளது.

இது பெலோனியா சட்டமன்றத் தொகுதிக்கும், மேற்கு திரிபுரா மக்களவைத் தொகுதிக்கும் உட்பட்டது.


</doc>
<doc id="287189" url="https://ta.wikipedia.org/wiki?curid=287189" title="கைலாஷகர்">
கைலாஷகர்

கைலாஷகர், இந்திய மாநிலமான திரிபுராவின் உனகோடி மாவட்டத்தில் உள்ள நகரம். இது வங்காளதேச எல்லைக்கு அருகில் அமைந்துள்ளது.

இந்த நகரம் கைலாஷகர் சட்டமன்றத் தொகுதிக்கும், கிழக்கு திரிபுரா மக்களவைத் தொகுதிக்கும் உட்பட்டது.


</doc>
<doc id="287193" url="https://ta.wikipedia.org/wiki?curid=287193" title="சிபாகிஜாலா மாவட்டம்">
சிபாகிஜாலா மாவட்டம்

சிபாகிஜாலா மாவட்டம், இந்திய மாநிலமான திரிபுராவின் மாவட்டங்களில் ஒன்று. இது மேற்கு திரிப்புரா மாவட்டத்தில் இருந்து புதிதாக உருவாக்கப்பட்டது. இந்த மாவட்டத்தில் சோனாமுரா, பிஷால்கர், ஜம்புய் ஜாலா ஆகிய வட்டங்கள் உள்ளன.

இந்த மாவட்டம் மேற்கு திரிபுரா மக்களவைத் தொகுதிக்கு உட்பட்டது..


</doc>
<doc id="287194" url="https://ta.wikipedia.org/wiki?curid=287194" title="உனகோடி மாவட்டம்">
உனகோடி மாவட்டம்

உனகோடி மாவட்டம், இந்திய மாநிலமான திரிபுராவின் மாவட்டங்களில் ஒன்று. இதன் தலைமையகம் கைலாஷகரில் உள்ளது.

இந்த மாவட்டம் கிழக்கு திரிபுரா மக்களவைத் தொகுதிக்கு உட்பட்டது..


</doc>
<doc id="287208" url="https://ta.wikipedia.org/wiki?curid=287208" title="1673">
1673

1673 (MDCLXXII) கிரெகொரியின் நாட்காட்டியில் ஒரு ஞாயிற்றுக்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் புதன்கிழமையில் ஆரம்பமான சாதாரண ஆண்டு ஆகும்.





</doc>
<doc id="287209" url="https://ta.wikipedia.org/wiki?curid=287209" title="ஆதாம்கைவிக்சு வினை">
ஆதாம்கைவிக்சு வினை

ஆதாம்கைவிக்சு வினை "(Adamkiewicz reaction)" என்பது புரதங்களில் டிரிப்டோபான் என்ற அமினோ அமிலம் இருக்கின்றதா என்பதைக் கண்டறியப் பயன்படுத்தப்படும் உயிர்வேதியியல் சோதனையின் ஒரு பகுதியாகும். புரதம் மற்றும் கிளையாக்சாலிக் அமிலக் கரைசலுடன் அடர் கந்தக அமிலத்தை சேர்த்தால் சிவப்பு/கருஞ்சிவப்பு நிறம் தோன்றும். கண்டுபிடிப்பாளர் ஆல்பர்டு வுய்சியச் ஆதாம்கைவிக்சு பெயர் இவ்வினைக்குச் சூட்டப்பட்டது.


</doc>
<doc id="287210" url="https://ta.wikipedia.org/wiki?curid=287210" title="அகத்தி வானூர்தித் தளம்">
அகத்தி வானூர்தித் தளம்

அகத்தி (அகட்டி) வானூர்தித் தளம் (Agatti Aerodrome) இது, புவிக்கோள ஆசியா கண்டத்தின் இந்திய எல்லையான லட்சத்தீவு ஒன்றிய பகுதியில் அமைந்துள்ளது. இது, சர்வதேச வானூர்தி போக்குவரத்து சங்க வானூர்தி தள குறியீட்டின்படியும் ஐஏடிஏ (IATA: AGX), சர்வதேச சிவில் வானூர்தி போக்குவரத்து அமைப்பு குறியீட்டின்படியும் ஐசிஏஓ (ICAO: VOAT), இந்தியாவின் தென்மேற்கு கடற்பகுதியில் உள்ள, தீவு தொகுப்புகளில் ஒன்றான அகத்தி தீவின் தென்கோடியில், கடல்சூழ் ஓடுதடமாக உள்ள, ஒரே (Single) வானூர்தி ஓடுபாதையாக அமைக்கப்பட்டுள்ளது.

இந்த வானூர்தி ஓடுபாதை, டோர்னியர் 228 ("Dornier 228") வகை வானூர்திக்காக 1987-1988 ஆம் ஆண்டுவாக்கில் கட்டப்பட்டு, 1988, ஏப்ரல் 16 ஆம் நாள் திறக்கப்பட்டது. தொடக்கத்தில், இம்முனையத்தில் ஒரு சிறிய தற்காலிக கட்டமைப்பு ஏற்படுத்தப்பட்டு, பின்பு 2006 இல், முனைய கட்டிடம், வான்வழி போக்குவரத்து கட்டுப்பாட்டு கோபுரம், மற்றும் அதன் தொடர்பான கட்டமைப்பு கட்டுமானங்கள் தொடங்கப்பட்டது. எனினும் முனைய கட்டிட பணிகள் பாதியில் நிறுத்தப்பட்டு, ஓடுபாதையின் அடிப்படை தேவையின் காரணமாக அப்பணி மட்டும் நீட்டிக்கப்பட்டது. 2010 ஆம் ஆண்டு, செப்டம்பர் 24 இல், ஏர் இந்தியா பிராந்தியம், ஏடிஆர் 42 ("Air India Regional, ATR-42") எனும் வானூர்தி மூலம், கேரள மாநிலம் கொச்சியிலிருந்து, அகத்தியை இணைக்கும் வான்வழி சேவை தொடங்கியது. மேலும், அகத்தி வானூர்தி தளத்தின் ஓடுபாதை கட்டுமான பணிகள், 2010, நவம்பரில் முடிக்கப்பட்டது.

அகத்தி வானூர்தி நிலையம், 18,56 எக்டேர் (Hectares) (45.9 ஏக்கர்கள்) பரப்பளவு கொண்டது. 1204 மீட்டர் (3950.131 அடி) நீளமும், 3௦ மீட்டர் (98.4252 அடி) அகலமும் கொண்ட வானூர்தியின் ஓடுபாதை, ஒரு நீலக்கீல் வடிவமாகவும், ௦4/22 நோக்குநிலையாக அமைக்கப்பெற்றது. அதன் முனைய கட்டிடம் உரிய நேரத்தில் 5௦ பயணிகளை கையாளும் வகையில் உள்ள இவ்வானூர்தி தளம், தூரம் அளவிடும் உபகரணங்களாலும் (Distance Measuring Equipment(DME), திசையற்ற ஒளிவிளக்கு (Non-Directional Beacon(NDB) கருவிகளையும் கொண்டு, இந்திய விமான ஆணையத்தால் (Airports Authority of India(AAI) இயக்கப்படுகின்றன.

அகத்தி வானூர்தி தளத்தை நீட்டிக்க, இந்திய வானூர்தி நிலையங்கள் ஆணையம், மற்றும் ஏஏஐ ("AAI") முறையான சுற்றுசூழல் அனுமதி பெற்று, 1500 அடி (457.2 மீட்டர்) கடல் மீது, ஓடுபாதை அமைக்க பாலத்திற்க்கு அடிக்கற்கள் பொதியப்பட்டது. இவ்வோடுபாதை, ஏடிஆர்-72 ("ATR-72") வகையை போன்ற வானூர்திகள் தள்ளு சுமையற்ற, மற்றும் இயக்க ஏதுவாக 3௦௦ கோடி ரூபாய் (" 300 crore") மதிப்பீட்டில் திட்டமிடப்பட்டது. இந்திய வானூர்தி நிலையங்கள் ஆணையம் (AAI, ஆரம்பத்தில் ஏர்பஸ் ஏ-320 (Airbus A-320) அல்லது போயிங் 737 (Boeing 737) வகையான வானூர்திகளைக் கையாள ஏதுவாக, அகத்திக்கும் (Agatti), குடியேற்றமல்லாத கல்பட்டி (Kalpati) தீவுகளிடையே ஒரு நெடிய பாலமுடனான ஓடுபாதை அமைக்க திட்டமிடபட்டது. எனினும், கடலாமைகள் நிறைந்த கல்பட்டி தீவுப்பகுதி முழுவதும் சமனிலை பணிகளாலும், சுற்றுசூழல் அடிப்படையிலும், நிராகரிகப்பட்டு நெடிய ஒடுதள திட்டம் கைவிடப்பட்டது.




</doc>
<doc id="287213" url="https://ta.wikipedia.org/wiki?curid=287213" title="திரிபுரா பழங்குடியின வட்டாரங்களுக்கான தன்னாட்சி மாவட்டக் குழு">
திரிபுரா பழங்குடியின வட்டாரங்களுக்கான தன்னாட்சி மாவட்டக் குழு

திரிபுரா பழங்குடியின வட்டாரங்களுக்கான தன்னாட்சி மாவட்டக் குழு , இந்திய மாநிலமான திரிபுராவின் பழங்குடியின வட்டாரங்களை ஆட்சி செயும் அமைப்பாகும். இதன் தலைமையகம் குமுல்வுங்கில் உள்ளது.
பழங்குடியின மக்கள் தங்களை தாங்களே ஆண்டு கொள்ள, இந்திய அரசு சட்டம் கொண்டு வந்தது. இதன்வழி, ஆறாவது அட்டவணையின்படி, இந்த ஆட்சிக் குழு ஏற்படுத்தப்பட்டது.

இந்த ஆட்சிக் குழு 7,132.56 சதுர கி.மீ நிலப்பரப்பை நிர்வகிக்கிறது. இது திரிபுரா மாநிலத்தின் பரப்பளவில் 68% நிலப்பரப்பாகும். இந்த ஆட்சிக் குழுவுக்கு உட்பட்ட பெரும்பாலான பகுதி காடு, மலைகளால் நிரம்பியுள்ளது.

இந்த ஆட்சிக் குழுவுக்கு உட்பட்ட பகுதியில் 679,720 மக்கள் வசிக்கின்றனர்.

இந்தக் குழுவில் 30 உறுப்பினர்கள் இருப்பர். இவர்களில் 28 உறுப்பினர்கள் தேந்ர்தெடுக்கப்படுகின்றனர். இருவரை ஆளுநர் நியமிப்பார். 28 உறுப்பினர்களில் 25 உறுப்பினர்கள் பழங்குடியினராக இருக்க வேண்டும் என்பது விதி. இந்தக் குழுவுக்கு சட்டமியற்றும் அதிகாரமும், செயலாற்றும் அதிகாரமும் உண்டு.



</doc>
<doc id="287214" url="https://ta.wikipedia.org/wiki?curid=287214" title="ஆல்கார்-பிளின்-ஒயாமதா வினை">
ஆல்கார்-பிளின்-ஒயாமதா வினை

ஆல்கார்-பிளின்-ஒயாமதா வினை "( Algar–Flynn–Oyamada reaction )" என்பது ஒரு சால்கோன் ஒடுக்க ஏற்ற வேதிவினைகளில் ஈடுபட்டு பிளாவனோல் உருவாகும் ஒரு வளையமாக்கல் வேதி வினையாகும்.

இந்த வினையை விளக்க சாத்தியமான பல வினை வழிமுறைகள் உள்ளன. எனினும், இந்த வினை வழிமுறைகளால் வினையை சரியாக தெளிவுபடுத்த இயலவில்லை. இரண்டு கட்டமாக வினைகள் நிகழ்கின்றன என்பதைத்தான் இவற்றின் மூலம் அறியமுடிகிறது. முதல் கட்ட வினையில் இருவைதரோ பிளாவனோல் உருவாகி பின்னர் தொடர்ந்து இது ஆக்சிசனேற்றமடைந்து பிளாவனோல் தோன்றுகிறது. 
வினை வழிமுறைகளில் இடைநிலையாக இருக்க வேண்டிய ஈபாக்சைடு விலக்கப்படவேண்டும் என்பதே நாம் கவனிக்க வேண்டிய ஒரு பகுதியாகும். இரட்டைப் பிணைப்பு கரிமச் சேர்மம் ஐதரசன் பெராக்சைடுடன் சேர்ந்து ஈபாக்சைடு உருவாகின்ற வினையாக அது இருக்கவேண்டும். இவ்வினை ஈபாக்சைடு இடைநிலை வழியாக நிகழவில்லையென்று கோர்ம்லெ எட் ஆல் தெளிவுபடுத்தியுள்ளார்.
இதனால் சாத்தியாமான வழிமுறைகளில் இரண்டு வாய்ப்புகள் தெரிகின்றன. 



</doc>
<doc id="287215" url="https://ta.wikipedia.org/wiki?curid=287215" title="சிபாகிஜாலா காட்டுயிர் காப்பகம்">
சிபாகிஜாலா காட்டுயிர் காப்பகம்

சிபாகிஜாலா காட்டுயிர் காப்பகம், இந்திய மாநிலமான திரிபுராவில் உள்ள வனவிலங்குகள் காப்பகம். இது கிட்டத்தட்ட 18 சதுர கி.மீ பரப்பளவில் அமைந்துள்ளது. இந்த காப்பகம் பிஷால்கர் நகரத்தில் இருந்து 25 கி.மீ தொலைவில் உள்ளது. இதனுள் செயற்கையாக உருவாக்கப்பட்ட ஏரியும், தாவரவியல் பூங்காவும், விலங்குக் காட்சிச்சாலையும் அமைந்துள்ளன. இங்கு 150 வகையான பறவை இனங்களைச் சேர்ந்த பறவைகள் வசிக்கின்றன. ஏரியில் படகுப் போக்குவரத்தும் உண்டு.

காட்டுப் பகுதியில் பயணிகள் தங்குவதற்கான விடுதியும் உள்ளடு.



</doc>
<doc id="287216" url="https://ta.wikipedia.org/wiki?curid=287216" title="குமுலுங்">
குமுலுங்

குமுலுங், இந்திய மாநிலமான திரிபுராவில் உள்ள நகரம். இது திரிபுரா பழங்குடியின வட்டாரங்களுக்கான தன்னாட்சி மாவட்டக் குழுவின் ஆட்சிக்கு உட்பட்ட பகுதி. இந்த தன்னாட்சிக் குழுவின் தலைமையகமும் இங்குள்ளது. இது அகர்த்தலாவில் இருந்து 25 கி.மீ தொலைவில் உள்ளது.

இங்கு திரிபுரி மக்கள் வசிக்கின்றனர். இவர்களின் தாய்மொழி கொக்பரோக் ஆகும். 

இங்கிருந்து அகர்த்தலாவுக்கு தேசிய நெடுஞ்சாலை வழியாக போகலாம்.
ஜிரானியாவில் தொடருந்து நிலையம் உள்ளது.

இங்கிருந்து 35 கி.மீ தொலைவில் அகர்த்தலா விமான நிலையம் அமைந்துள்ளது.



</doc>
<doc id="287218" url="https://ta.wikipedia.org/wiki?curid=287218" title="1674">
1674

1674 (MDCLXXIV) கிரெகொரியின் நாட்காட்டியில் ஒரு திங்கட்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வியாழக்கிழமையில் ஆரம்பமான சாதாரண ஆண்டு ஆகும்.




</doc>
<doc id="287221" url="https://ta.wikipedia.org/wiki?curid=287221" title="சாந்திராகாச்சி - ஆனந்து விகார் அதிவிரைவுவண்டி">
சாந்திராகாச்சி - ஆனந்து விகார் அதிவிரைவுவண்டி

22857/22858 சாந்திராகாச்சி - ஆனந்து விகார் - சாந்திராகாச்சி அதிவிரைவுவண்டி, இந்திய மாநிலமான மேற்கு வங்காளத்தில் உள்ள சாந்த்ராகாச்சிக்கும், தில்லியில் உள்ள ஆனந்து விகாருக்கும் இடையே இயக்கப்படுகிறது.
வாரத்துக்கு ஒரு முறை இயக்கப்படும் இந்த வண்டி, ஒவ்வொரு திங்கள் அன்றும், காலை 08.50 மணிக்கு சாந்திராகாச்சியில் இருந்து கிளம்பி, அடுத்த நாள் காலை 11.50 மணிக்கு ஆனந்து விகார் முனையத்தை வந்தடையும். செவ்வாய் மதியம் 13.45 மணிக்கு ஆனந்து விகாரில் இருந்து கிளம்பி, அடுத்த நாள் மாலை 17.00 மணிக்கு சாந்திராகாச்சியை வந்தடையும்.

இந்த வண்டி 17 பெட்டிகளை கொண்டுள்ளது.




</doc>
<doc id="287223" url="https://ta.wikipedia.org/wiki?curid=287223" title="திரிபுரா அரசு">
திரிபுரா அரசு

திரிபுரா அரசு, இந்திய மாநிலமான திரிபுராவின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.

மாநிலத்தின் தலைவராக ஆளுநர் இருப்பார். இவர் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை அகர்தலாவில் உள்ளன. குவஹாத்தி உயர் நீதிமன்றத்தின் கிளை அகர்தலாவில் உள்ளது.
அரசின் தலைவராக முதலமைச்சர் செயல்படுவார். 

தற்போதைய சட்டமன்றம் ஓரவை முறைமை கொண்டது. இதில் 60 சட்டப் பேரவை உறுப்பினர்கள் இருப்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.


</doc>
<doc id="287224" url="https://ta.wikipedia.org/wiki?curid=287224" title="ஒரே விளைவு-ஏற்பளவு">
ஒரே விளைவு-ஏற்பளவு

ஒரே விளைவு-ஏற்பளவு () என்பது பன்னாட்டு கதிர்வீச்சுப் பாதுகாப்பு ஆணையத்தின் "(International Commission on Radiological Protection)" கதிர்வீச்சுப் பாதுகாப்பு அளவை அளவு. அயனியாக்கும் பண்புடைய மின்காந்தக் கதிர்கள் உடலில் பல விளைவுகளையும் தோற்றுவிக்கின்றன. ஒரேமாதிரியானப் பாதிப்பை அல்லது சேதத்தினை தோற்றுவிக்கும் கதிர் ஏற்பளவு, ஒரேவிளைவு கதிர் ஏற்பளவு எனப்படும். 

எடுத்துக்காட்டிற்காக குருதியில் செங்குருதியணு, வெண்குருதியணு, சிறு தட்டுகள், இசினோபில் போன்றவைற்றில் தோன்றும் விளைவுகளைக் கூறலாம். வெவ்வேறு ஏற்பளவுகளில், மேற்குறிப்பிட்ட குருதிக்கூறுகளில் 50% சேதத்தினை ஏற்படுத்தும் பல ஏற்பளவுகள், ஒரேவிளைவு ஏற்பளவு எனப்படும்.

இதுபோல் ஒரே ஏற்பளவு விளைவு "(Isodose effect)" என்பது ஒரே ஏற்பளவில் தோற்றுவிக்கப்படும் பல்வேறு விளைவுகளைக் குறிக்கும்


</doc>
<doc id="287229" url="https://ta.wikipedia.org/wiki?curid=287229" title="கொல்கத்தா நேரம்">
கொல்கத்தா நேரம்

கொல்கத்தா நேரம் "(Calcutta time)" என்பது 1884 ஆம் ஆண்டில் பிரித்தானிய இந்தியாவில் நிறுவப்பட்ட இரண்டு நேர மண்டலங்களில் ஒன்றாகும். அமெரிக்காவில் உள்ள வாசிங்டன், டி. சி.யில் நடைபெற்ற அனைத்துலக நிலநெடுவரை மாநாட்டில் இந்நேர வலையம் நிறுவப்பட்டது. 90 ஆவது நெடுவரை கிழக்கை கொல்கத்தாவும் 75 ஆவது நெடுவரை கிழக்கை மும்பையும் பயன்படுத்திக் கொள்ள வேண்டும் என்று நெடுவரை மாநாடு இந்தியாவிற்காக இரண்டு நேர வலயங்களை வரையறுத்தது. 
கல்கத்தா நேரம், இந்திய சீர் நேரத்திற்கு இருபத்தி நான்கு நிமிடங்கள் முன்னதாகவும் மற்றும் மும்பை நேரத்திற்கு ஒரு மணி நேரம் மூன்று நிமிடங்கள் முன்னதாகவும் இருக்க வேண்டுமென விவரிக்கப்படுகிறது. (UTC+5:54) (ஒ.ச.நே +5:54). மேலும் சென்னை நேர வலையத்திற்கு 32 நிமிடங்கள் மற்றும் 20 நொடிகள் முன்னதாகவும் (ஒ.ச.நே +5:53:20) இருப்பதாக விவரிக்கப்படுகிறது. இந்திய சீர் நேரம் 1906 ஆம் ஆண்டு சனவரி 1 இல் ஏற்றுக் கொள்ளப்பட்டாலும், இந்திய சீர் நேரத்திற்கு சாதகமாக கொல்கத்தா நேரம் 1948 ஆம் ஆண்டுவரை பயன்பாட்டில் இல்லாமல் இருந்தது.
பத்தொன்பதாம் நூற்றாண்டின் பிற்பகுதியில், பிரித்தானியப் பேரரசின் இந்தியப் பகுதியில் வானியல் மற்றும் புவியியல் நிகழ்வுகளைப் பதிவு செய்வதில் கொல்கத்தா நேரம் ஆதிக்கம் செலுத்தியது. இலைட்டன் சிட்ராச்சியின் மாமா வில்லியம் சிட்ராச்சி ஒரு முறை கொல்கத்தாவிற்கு வருகை தந்தபோது தன்னுடைய கைக்கடிகாரத்தின் நேரத்தை கொல்கத்தா நேரத்திற்கு தயக்கமேதுமின்றி மாற்றி வைத்துக் கொண்டார். தமது வாழ்க்கையின் எஞ்சிய ஐம்பத்தியாறு ஆண்டுகளையும் அதன்படியே வாழ்ந்தார். கொல்கத்தா நேர வலயத்தில் செய்திகள் ஒலிபரப்புவதாக எலி இராசா என்ற தன்னுடைய நாவலில் யேம்சு கிளவெல் குறிப்பிடுகிறார்.



</doc>
<doc id="287231" url="https://ta.wikipedia.org/wiki?curid=287231" title="திரிபுராவின் சட்டமன்றம்">
திரிபுராவின் சட்டமன்றம்

திரிபுரா சட்டமன்றம், இந்திய மாநிலமான திரிபுராவில் சட்டமியற்றும் அதிகாரம் கொண்ட சபை. இந்த அவையில் 60 உறுப்பினர்கள் இருப்பர். திரிபுராவில் சட்டமேலவை கிடையாது. சட்டமன்றத்தின் தலைமையகம் அகர்த்தலாவில் உள்ளது. தற்போது பதினோராவது சட்டமன்றம் கூடுகிறது.
இது வரை நடைபெற்ற சட்டமன்றங்கள் கீழே தரப்பட்டுள்ளன.


</doc>
<doc id="287237" url="https://ta.wikipedia.org/wiki?curid=287237" title="போர்ட் பிளேர் இடைநிலை நேரம்">
போர்ட் பிளேர் இடைநிலை நேரம்

போர்ட் பிளேர் சராசரி நேரம் "(Port Blair mean time)" என்பது வங்காள விரிகுடாவில் உள்ள இந்தியாவின் அந்தமான் நிக்கோபார் தீவுகள் தீவின் நேர வலயமாகும். இந்நேர வலையம் 19 ஆம் நூற்றாண்டின் முற்பகுதியில் நிறுவப்பட்டாலும், இந்திய சீர் நேரம் அலுவலக நேரமாக கடைபிடிக்கப்பட்டதால் 1906 ஆம் ஆண்டு சனவரி 1 வரை செயல்படுத்தப்படாமல் இருந்தது. 



</doc>
<doc id="287241" url="https://ta.wikipedia.org/wiki?curid=287241" title="திரிபுரா காவல்துறை">
திரிபுரா காவல்துறை

திரிபுரா காவல்துறை, இந்திய மாநிலமான திரிபுராவில் சட்ட ஒழுங்கை நிலைநிறுத்தும் அமைப்பாகும். இந்த காவல்துறை மாநில அரசின் சட்ட ஒழுங்கு/காவல் அமைச்சகத்தின் கீழ் செயல்படும்.

இந்திய அரசின் ராணுவ அமைச்சகத்துக்கு உட்பட்ட ஆயுதட் வழங்ககத்தில் இருந்து பெறப்படும் ஆயுதங்களை திரிபுரா காவல்துறை பெறுகிறது.



</doc>
<doc id="287243" url="https://ta.wikipedia.org/wiki?curid=287243" title="உதய்ப்பூர், திரிப்புரா">
உதய்ப்பூர், திரிப்புரா

"ராஜஸ்தானிலும் உதய்ப்பூர் உள்ளது!"

உதய்ப்பூர், இந்திய மாநிலமான திரிபுராவின் கோமதி மாவட்டத்தில் உள்ளது. இது கோமதி மாவட்டத்தின் தலைநகரமாகும். இது அகர்தலாவில் இருந்து 55 கி.மீ தொலைவில் அமைந்துள்ளது.

இது கிழக்கு திரிபுரா மக்களவைத் தொகுதிக்கு உட்பட்டது..


</doc>
<doc id="287245" url="https://ta.wikipedia.org/wiki?curid=287245" title="திரிப்பதாகம்">
திரிப்பதாகம்

திரிப்பதாகம் என்பது பரதநாட்டியத்தின் முக்கிய கூறான முத்திரைகளில், ஒற்றைக்கை முத்திரைகளில் ஒன்றாகும். இது மரம் என்ற கருத்தைக் குறிக்கிறது. இது பெருவிரலை மடித்து பக்கத்தில் பிடித்து, அணி விரலை (மோதிர விரல்) மடிக்கும் போது உருவாகிறது.

திரிப்பதாகத்தில் மொத்தம் பத்து விநியோகங்கள் உள்ளன.
சுலோகம்:-


</doc>
<doc id="287247" url="https://ta.wikipedia.org/wiki?curid=287247" title="மும்பை நேரம்">
மும்பை நேரம்

மும்பை நேரம் "(Bombay Time)" என்பது 1884 ஆம் ஆண்டில் பிரித்தானிய இந்தியாவில் நிறுவப்பட்ட இரண்டு நேர மண்டலங்களில் ஒன்றாகும். அமெரிக்காவில் உள்ள வாசிங்டன், டி. சி.யில் நடைபெற்ற அனைத்துலக நிலநெடுவரை மாநாட்டில் இந்நேர வலையம் நிறுவப்பட்டது. 90 ஆவது நெடுவரை கிழக்கை கொல்கத்தாவும் 75 ஆவது நெடுவரை கிழக்கை மும்பையும் பயன்படுத்திக் கொள்ள வேண்டும் என்று நெடுவரை மாநாடு இந்தியாவிற்காக இரண்டு நேர வலயங்களை வரையறுத்தது. கிரீன்விச் இடைநிலை நேரத்திற்கு நான்கு மணி 51 நிமிடங்கள் முன்னதாக இருக்குமாறு மும்பை நேரம் வரையறுக்கப்பட்டது.

இந்திய சீர் நேரம் 1906 ஆம் ஆண்டு சனவரி 1 இல் ஏற்றுக் கொள்ளப்பட்ட காரணத்தால் மும்பை நேரத்தை இந்திய சீர் நேரமாக மாற்றுவது சிரமமாக இருந்தது. மும்பை நேர வலய மாற்றத்தின் போது, இந்திய சுதந்திர இயக்கத்தின் முக்கியமான சுதந்திர போராட்ட வீரர் பால கங்காதர திலகர் மீது ஒரு குண்டுவெடிப்பு வழக்கில் வழக்கு நடந்து கொண்டிருந்தது. அரசுக்கு எதிராக மக்கள் போராட்டமும் நிகழ்ந்து கொண்டிருந்ததால் பிரபல வழக்கறிஞர் பெரோசா மேத்தா இம்மாற்றத்திற்கு எதிராக வாதாடினார். மக்கள் நம்பிக்கையைப் பெறாமல் மும்பை நகராட்சி ஆணையம்< சிலநாட்களுக்கு நேரவலைய மாற்றம் செய்யவிடாமல் நிறுத்தி வைத்தார். பொது மக்களின் ஏகோபித்த எதிர்ப்பு காரணமாக அரசாங்கம் இம்மாற்றத்தை செயல்படுத்துவதை நிறுத்தியது. 1955 ஆம் ஆண்டு வரை மும்பை நேரமே பயன்பாட்டில் இருந்தது. 



</doc>
<doc id="287249" url="https://ta.wikipedia.org/wiki?curid=287249" title="பிஷ்ணுபூர், மணிப்பூர்">
பிஷ்ணுபூர், மணிப்பூர்

பிஷ்ணுபூர், இந்திய மாநிலமான மணிப்பூரின் பிஷ்ணுபூர் மாவட்டத்தில் உள்ளது. இந்த நகரத்தில் உள்ள விஷ்ணு கோயிலின் நினைவாக, இந்த நகரத்துக்கு பிஷ்ணுபூர் என்ற பெயர் ஏற்பட்டது. இது மாவட்டத் தலைநகராகும். பிஷ்ணுபூர் நகராட்சியில் 12 வார்டுகள் உள்ளன.


இது உள் மணிப்பூர் மக்களவைத் தொகுதிக்கு உட்பட்டது.


</doc>
<doc id="287251" url="https://ta.wikipedia.org/wiki?curid=287251" title="1675">
1675

1675 (MDCLXXV) கிரெகொரியின் நாட்காட்டியில் ஒரு செவ்வாய்க்கிழமையில் ஆரம்பமான சாதாரண (நெட்டாண்டு அன்று) ஆகும், அல்லது 10-நாட்கள் பின்தங்கிய பழைய யூலியன் நாட்காட்டியில் வெள்ளிக்கிழமையில் ஆரம்பமான சாதாரண ஆண்டு ஆகும்.





</doc>
<doc id="287254" url="https://ta.wikipedia.org/wiki?curid=287254" title="சூழலியல் உறுதிப்பாடு">
சூழலியல் உறுதிப்பாடு

சூழலியல் உறுதிப்பாடு (Ecological stability) என்பது, புத்துயிர்ப்பில் தொடங்கி நெகிழ்வுத்தன்மை ஊடாக நிலையானதன்மை, உறுதிநிலை வரையான எல்லைக்குள் அடங்கக்கூடிய பலவகைப்பட்ட உறுதிப்பாடுகளைக் குறிக்கும். இதற்கான சரியான வரைவிலக்கணம், குறித்த சூழ்நிலைமண்டலத்திலும், ஆர்வத்துக்குரிய மாறிகளிலும், முழுதும் தழுவிய சூழ்நிலையிலும் தங்கியுள்ளது. காப்புச் சூழலியலில், இனத்தொகை சார்ந்த உறுதிப்பாடு என்பது, இனங்கள் அழிந்துபோகாமல் இருப்பதைக் குறிக்கும். அமைப்பு இயங்கியலில் இருந்து கணித மாதிரிகளைப் பயன்படுத்தும் ஆய்வாளர்கள் லியாப்புனோவ் உறுதிப்பாடு என்பதைப் பயன்படுத்துகின்றனர்.


</doc>
<doc id="287258" url="https://ta.wikipedia.org/wiki?curid=287258" title="சந்தேல்">
சந்தேல்

சந்தேல், இந்திய மாநிலமான மணிப்பூரின் சந்தேல் மாவட்டத்தில் உள்ளது. இது சந்தேல் வட்டத்துக்கும், சந்தேல் மாவட்டத்துக்கும் தலைநகரம் ஆகும். இந்த நகரத்துக்கு அருகில் உள்ள நகரம் மோரே ஆகும்.

இந்த நகரம் சந்தேல் சட்டமன்றத் தொகுதிக்கும், வெளி மணிப்பூர் மக்களவைத் தொகுதிக்கும் உட்பட்டது..



</doc>
<doc id="287260" url="https://ta.wikipedia.org/wiki?curid=287260" title="திருபுவனம் கம்பகரேசுவரர் கோவில்">
திருபுவனம் கம்பகரேசுவரர் கோவில்

திருபுவனம் கம்பகரேஸ்வரர் கோயில் தஞ்சாவூர் மாவட்டத்தில் திருபுவனம் என்னும் சிற்றூரில் அமைந்துள்ள சிவன் கோயிலாகும். இது ஒரு தேவார வைப்புத்தலமாகும். 

 இக்கோயில் தஞ்சாவூர் மயிலாடுதுறை சாலையில் அமைந்துள்ளது. பெரிய திருச்சுற்றுடன் அமைந்துள்ள இக்கோயிலின் கருவறை சற்று உயர்ந்த தளத்தில் உள்ளது. கருவறையின் வெளியே திருச்சுற்றில் அழகான ஓவியங்களும், சிற்பங்களும் காணப்படுகின்றன. இக்கோயிலின் உள் மண்டபத்தில் அமைந்துள்ள தூண்கள் தாராசுரம் கோயிலில் உள்ளதைப்போன்று வேலைப்பாடுகளுடன் உள்ளன.

பிரகலாதன், திருமால், தேவர்கள், மக்கள் முதலானவர்களுக்கு விளைந்த கம்பத்தினை(நடுக்கத்தை) நீக்கியருளியதால் இத்தல இறைவன் கம்பகரேஸ்வரர் என்ற பெயர் பெற்றார்.

மூலஸ்தானத்தில் எழுந்தருளியிருக்கும் இறைவனின் திருப்பெயர் ஸ்ரீகம்பகரேசுவரர். தமிழில் நடுக்கம் தீர்த்த பெருமான் என்பது பொருள். திருபுவன ஈச்சரமுடையாக தேவர் என்பது இக்கோயில் கல்வெட்டுகளில் குறிப்பிடப்பட்டிருக்கும் திருப்பெயராகும்.
இத்தலத்து அம்பாளுக்கு ஸ்ரீ அறம்வளர்த்த நாயகி என்ற பெயர் வழங்குகின்றது.

இங்குள்ள சரபேஸ்வரர் சன்னதி மிகவும் சிறப்பு பெற்றதாகும். சரபேஸ்வரர் தனிச்சன்னதியில் உள்ளார்.சோழர் காலக் கட்டிடக்கலைக்கு உதாரணமாக இவ்வாலயத்தையும்,தஞ்சை பிரகதீஸ்வரர் ஆலயத்தையும், தாராசுரம் ஐராவதீஸ்வரர் ஆலயத்தையும், கங்கை கொண்ட சோழபுரம் ஆலயத்தையுமே குறிப்பிடுகிறார்கள்.இக்கோயிலின் விமான அமைப்பு மேற்கண்ட கோயில்களில் உள்ள விமானங்களைப் போலவே அமைந்துள்ளது.

இத்தலத்தில் சரபேசுவரர்க்கு தனி சந்நிதி உள்ளது.




</doc>
<doc id="287261" url="https://ta.wikipedia.org/wiki?curid=287261" title="தமெங்கலாங்">
தமெங்கலாங்

தமெங்கலாங், இந்திய மாநிலமான மணிப்பூரின் தமெங்கலாங் மாவட்டத்தில் உள்ள நகரம். இது இந்த மாவட்டத்தின் தலைநகரம் ஆகும். இங்கிருந்து இம்பாலுக்கு பேருந்துகள் இயக்கப்படுகின்றனர்.

இது தமெங்கலாங் சட்டமன்றத் தொகுதிக்கும், வெளி மணிப்பூர் மக்களவைத் தொகுதிக்கும் உட்பட்டது..



</doc>
<doc id="287266" url="https://ta.wikipedia.org/wiki?curid=287266" title="தவுபல்">
தவுபல்

தவுபல், இந்திய மாநிலமான மணிப்பூரின் தவுபல் மாவட்டத்தில் அமைந்துள்ளது. இது இம்பாலுக்கு அடுத்தபடியாக மணிப்பூரின் பெரிய நகரமாகும். 

இந்த நகரம் தவுபல் சட்டமன்றத் தொகுதிக்கும், உள் மணிப்பூர் மக்களவைத் தொகுதிக்கும் உட்பட்டது

இங்கிருந்து மணிப்பூரின் மற்ற நகரங்களுக்கு பேருந்துகள் இயக்கப்படுகின்றன. தனியார் வண்டிகளும், ஆட்டோக்களும் இயங்குகின்றன.
இங்கிருந்து இம்பாலுக்கு தேசிய நெடுஞ்சாலை வழியாக சென்றடையலாம். 


</doc>
<doc id="287269" url="https://ta.wikipedia.org/wiki?curid=287269" title="அலிகார் அறிவியல் சங்கம்">
அலிகார் அறிவியல் சங்கம்

அலிகார் அறிவியல் சங்கம் "(Scientific Society of Aligarh)" என்பது 1864 ஆம் ஆண்டு சையது அகமது கானால் நிறுவப்பட்ட ஒரு அமைப்பாகும். 1862 ஆம் ஆண்டில், சையத் ஒரு மொழி பெயர்ப்பு சங்கத்தை உருவாக்கியிருந்தார். இச்சங்கம் ஆங்கிலம் மற்றும் பிற ஐரோப்பிய மொழிகளில் இருக்கும் அறிவியல் படைப்புகளை உருது மற்றும் இந்தி மொழிக்கு மொழிபெயர்க்கும் பணியை செய்து கொண்டிருந்தது. இச்சங்கமே பின்னாளில் அலிகார் அறிவியல் சங்கமாக மாறியது. இந்தியாவிலுள்ள இசுலாம் சமூகத்தினரிடம் தாராளமய நவீன கல்வி மற்றும் மேற்கத்திய அறிவியல் அறிவு ஆகியனவற்றைப் புகுத்துவது இச்சங்கத்தின் நோக்கமாக இருந்தது.

சூரியக் குடும்பம், தாவரங்கள் மற்றும் விலங்குகளின் வாழ்க்கை, மனித பரிணாம வளர்ச்சி போன்ற அறிவியல் தொடர்பான தலைப்புகளில் சையது கான் பல கட்டுரைகளை எழுதினார். சமயத்திற்கும் அறிவியலுக்கும் இடையில் இருக்கும் இடைவெளியை அகற்ற பல்வேறு முறைகளிலும் பாலம் அமைக்க சையது முயற்சி மேற்கொண்டார்.

இந்துமதத்தைச் சார்ந்த இவருடைய இணை செய் கிசான்தாசு 1867 ஆம் ஆண்டு முதல் 1874 ஆம் ஆண்டு வரை இச்சங்கத்தின் செயலாளராக சேவையாற்றினார்.
அலிகார் அறிவியல் சங்கத்திற்கென்று சொந்தமாக ஒரு நூலகமும் படிப்பகமும் இருந்தது. நூலகத்திற்குத் தேவையான புத்தகங்களை பல்வேறு இந்தியர்கள் மட்டுமல்லாது வெளிநாட்டுப் பெருமக்களும் நன்கொடையாக வழங்கினர். சையது அகமது கானும் தன்னுடைய செலவில் ஏராளாமான புத்தகங்களை நூலகத்திற்காக நன்கொடையாக அளித்துள்ளார். 1866 ஆம் ஆண்டிலேயே இந்நூலகத்தில் 44 வகையான இதழ்களும் பத்திரிகைகளும் வரவழைக்கப்பட்டன. அவற்றில் 18 இதழ்கள் ஆங்கிலத்திலும் மற்றவை உருது, பெர்சியன், அரபிக் மற்றும் சமசுகிருதம் ஆகிய மொழிகளிலும் இருந்தன. சங்கத்தின் வெளியிடூகளை இதே நோக்கத்துடன் லாகூரில் பண்டிட் அர்சோக் ராய் உருவாக்கிய பயனுள்ள அறிவைப் பரப்பும் சங்கம் மற்றும் கொல்கத்தாவில் மௌல்வி அப்துல் லத்தீப்கான் தொடங்கிய முகமதியன் நூலகச் சங்கம் ஆகிய சங்கங்களுடன் பரிமாற்றம் செய்து கொண்டது. இச்சங்கங்கள் தவிர மேலும், கொல்கத்தாவில் செயல்பட்ட வங்காள ஆசிய சங்கத்துடனும் இச்சங்கத்தின் வெளியீடுகள் பகிர்ந்து கொள்ளப்பட்டன.



</doc>
<doc id="287275" url="https://ta.wikipedia.org/wiki?curid=287275" title="பால வர்மன்">
பால வர்மன்

பால வர்மன் "(Bala Varman)" என்பவர் வர்மன் அரசமரபைச் சார்ந்த சமுத்ர வர்மனின் மகன் ஆவார். காமரூப பேரரசை இவர் தனது தந்தைக்குப் பின்னர் 398 முதல் 422 வரையிலும் ஆட்சிபுரிந்தார். 

பெயருக்கு ஏற்பவே அவர் உடல் வலிமையும் வீரமும் பிரதிபலித்தன. அவரது படைவீரர்கள் போர்களில் எப்போதும் முன்னேறிப் போரிட்டனர். உறவு முறையைக்கூட கருதாமல் பாலவர்மன், தனது அரசமரபைச் சார்ந்த சமுத்திரகுப்தருடன் பல போர்களில் எதிர்கொண்டு போரிட்டுள்ளார்.

பாலவர்மனின் மனைவியின் பெயர் ரத்னாவதி ஆகும். இவர்களுக்கு கல்யாணவர்மன் என்று ஒரு மகனும் அமிர்தபிரபா என்று ஒரு மகளும் இருந்தனர். பாலவர்மன் தன்மகள் அமிர்தபிரபாவுக்கு திருமணம் செய்யும் பொருட்டு சுயம்வரம் நடத்தினார். இச்சுயவர நிகழ்ச்சியில் ஆர்யவர்த்தம் எனப்படும் வட இந்திய நாடுகளில் இருந்து பல்வேறு நாட்டு அரச குமாரர்கள் கலந்து கொண்டனர். இச்சுயவரம் தொடர்பான விரிவான செய்திகள் கல்கனரின் இராசதரங்கினி நூலில் இடம்பெற்றுள்ளன. காசுமீர் இளவரசன் மேகவாணனை மணந்து கொண்ட அமிர்தபிரபா காசுமீரில் எண்ணற்ற பௌத்த மடங்களை நிறுவினார்.



</doc>
<doc id="287283" url="https://ta.wikipedia.org/wiki?curid=287283" title="கே. ஆர். ராம்சிங்">
கே. ஆர். ராம்சிங்

கே. ஆர். ராம்சிங் (பிறப்பு. 1915 - இறப்பு. 18 அக்டோபர் 1985) ஓர் இந்தியத் திரைப்பட நடிகர், மேடை நாடக நடிகர், பின்னணிக் குரல் தருபவர் ஆவார். இவர், 1915ஆம் ஆண்டில் அப்போதைய திருவிதாங்கூர் மாகாணத்திற்கு உட்பட்ட நாகர்கோவிலைச் சேர்ந்தவர். 

1985 ஆம் ஆண்டில் அக்டோபர் 18 அன்று சென்னை கோடம்பாக்கத்தில் உள்ள ஒரு தனியார் மருத்துவமனையில் சிகிச்சை பலனின்றி தனது 70ஆவது வயதில் உயிரிழந்தார்.

ராம்சிங், கலைத்துறையில் சிறப்பான சேவைக்காக தமிழ்நாடு அரசு கலைமாமணி விருதை வழங்கியுள்ளது.


</doc>
<doc id="287285" url="https://ta.wikipedia.org/wiki?curid=287285" title="ஜியாங்சி மாகாணம்">
ஜியாங்சி மாகாணம்

ஜியாங்சி மாகாணம் (Jiangxi ; என்பது மக்கள் சீனக் குடியரசில் உள்ள ஒரு மாகாணம் ஆகும். இது நாட்டின் தென்கிழக்கு பகுதியில் உள்ளது. இதன் நிலவியலில் வட எல்லையாக யாங்சி ஆறும், தெற்கு மற்றும் கிழக்குப் பகுதியில் மலைகளும் அமைந்துள்ளன. இதன் வடக்கில் அன்ஹுயி மாகாணமும், வடகிழக்கில் ஜேஜியாங் மாகாணமும், கிழக்கில், புஜியான் மாகாணம், தெற்கில் குவாங்டாங் மாகாணம், மேற்கில் ஹுனான் மாகாணம் ஆகியவற்றை எல்லைகளாக கொண்டுள்ளது. நான்சாங் நகரம் இம்மாகாணத்தின் தலைநகராகும். இந்த நகரமே மாகாணத்தின் நகரங்களில் மிக அதிக மக்கள் தொகையைக் கொண்ட நகரம்.

"ஜியாங்சி" என்ற பெயர் தாங் அரசமரபு காலத்தில் 733 ஆண்டுமுதல் வழக்கத்திலுள்ளது. கான் ஆற்றுப்பள்ளத்தாக்கின் மையத்தில் அமைந்துள்ள ஜியாங்சி மாகாணம் வரலாற்றுக்காலந்தொட்டே தென்சீனாவின் முதன்மையான வடக்கு-தெற்கு போக்குவரத்துப் பாதையாக விளங்கியது. தென்கிழக்கு மலைகள் மற்றும் கரடுமுரடான நிலப்பரப்புக்கிடையில் பயணிப்பதைக்காட்டிலும் கான் ஆற்றின் கரையோரமாக இருந்த பயணப்பாதை பயணிக்க எளிதாக இருந்துவந்தது. இந்த நடைபாதை வட சீனச்சமவெளி மற்றும் தெற்கு பகுதிகளுக்கு இடையே வர்த்தகம் மற்றும் தகவல் தொடர்புக்கு முதன்மையான பாதையாக விளங்கியது.

ஜியாங்சியைச் சுற்றி மூன்று பக்கங்களிலும் மலைகளால் சூழப்பட்டுள்ளது. மேற்கே முபு மலைகள், ஜியுலிங் மலைகள், லுவோசியோ மலைகள் போன்றவையும், கிழக்கே ஹுஆயு மலைகள், வூயீ மலைகள் போன்றவையும், தெற்கில் ஜியுலியான் மலைகள் (九连山) மற்றும் தாவையு மலைகளும் அமைந்துள்ளன. மாகாணத்தின் தெற்கு பகுதி மலைப்பாங்காகவும், பள்ளத்தாக்குகளைக் கொண்டும் வடக்குப்பகுதி உயரம் குறைந்து தட்டையாகவும் உள்ளது. மாகாணத்தின் உயராமான பகுதி வூயீ மலைகளில் உள்ள ஹுவாங்காங் சிகரமாகும் (黄岗山). 2,157 மீட்டர் (7,077 அடி) உயரம் கொண்ட இச்சிகரம் புஜியான் மாகாணத்தின் எல்லையில் உள்ளது.

ஜியாங்சி ஈரப்பதமான மிதவெப்ப மண்டல காலநிலையைக் கொண்டது. குறுகிய ஈரமான குளிர்காலமும், மிகவும் சூடான, ஈரப்பதமான கோடைக்காலமும் கொண்டது. சராசரி வெப்பநிலை சனவரியில் 3 முதல் 9 °செ (37 முதல் 48 °பாரங்கீட்) சூலை மாதத்தில் சராசரியாக 27 முதல் 30 °செ வரை (81 முதல் 86 °பா) வெப்பம் நிலவுகிறது. ஆண்டு மழைபொழிவு 1,200 முதல் 1,900 மில்லி மீட்டர் (47 முதல் 75 அங்குலம்) பெரும்பாலான மழை வசந்த மற்றும் கோடைக் காலங்களில் பொழிகிறது.

ஜியாங்சி மாகாணத்தில் மிகுதியாக விளையும்பயிர் நெல் என்றாலும் இங்கு பருத்தி மற்றும் ரேப்சீடு போன்ற பணப்பயிர்களும் குறிப்பிடத்தக்கவகையில் பயிரிடப்படுகின்றன.
ஜியாங்சி மாகாணம் சீனாவின் பிற மாகாணங்களை ஒப்பிடுகையில் கனிமவளத்தில் முன்னணிவகிக்கிறது. இங்கு செம்பு, டங்ஸ்டன், தங்கம், வெள்ளி, யுரேனியம், தோரியம், டாண்டாலம், நியோபியம் போன்றவை சுரங்கங்களில் எடுக்கப்படுகின்றன.
அண்டை மாகாணங்களை ஒப்பிடும் போது, ஜியாங்சி ஏழ்மையான மாகாணமாக உள்ளது. இதன் அருகில் செல்வம் கொழிக்கும் மாகாணங்களான குவாங்டாங், ஜேஜியாங், புஜியான் போன்றவை அமைந்துள்ளன.
2011 ஆம் ஆண்டில் ஜியாங்சியின் மொத்த உள்நாட்டு உற்பத்தி 1158,3 பில்லியன் யுவான் (183.8 பில்லியன் அமெரிக்க டாலர்)

ஜியாங்சி மக்கள்தொகை சுமார் 39.66 மில்லியன் ஆகும். இதில் 99.73% ஹான் சீனர், பிற இனச் சிறுபான்மையினர் ஹுய் மற்றும் ஜுவாங் மக்கள் ஆவர்.
ஜியாங்சி மற்றும் ஹெனன் ஆகிய இரு மாகாணங்களிலும் அனைத்து சீன மாகாணங்களைவிட மிக சமநிலையற்ற பாலின விகிதம் நிலவுகிறது. 2009 ஆம் ஆண்டு பிரிட்டிஷ் மெடிக்கல் ஜர்னல் ஆய்வு அடிப்படையில், ஆண் பெண் விகிதம் 1-4 வயது வரை உள்ளவர்களில் 100 சிறுமிகளுக்கு 140 சிறுவர்கள் உள்ளனர்.
ஜியாங்சி மாகாணத்தில் ஆதிக்கம் செலுத்தும் சமயங்கள் சீன நாட்டுப்புற மதங்கள், தாவோயிச மரபுகள் மற்றும் சீன பௌத்தம் ஆகும். 2007 மற்றும் 2009 இல் நடத்திய ஆய்வுகள் படி, மக்கள் தொகையில் 24.05% முன்னோர்களை வழிபடும் நம்பிக்கையுள்ளவர்கள், 2.31% கிறித்தவர்கள் என அடையாளம் காணப்பட்டுள்ளனர்.
அறிக்கையில் 73.64% மக்களின் சமயம் குறித்து தெரிந்துகொள்ள இயலவில்லை. இவர்கள் புத்தமதம், கன்பூசியம், தாவோயியம், நாட்டுப்புற சமயம் ஆகியவற்றைப் பின்பற்றுபவர்களாக இருக்கலாம்.


</doc>
<doc id="287294" url="https://ta.wikipedia.org/wiki?curid=287294" title="உக்ருல்">
உக்ருல்

உக்ருல், இந்திய மாநிலமான மணிப்பூரின் உக்ருல் மாவட்டத்தில் அமைந்துள்ளது. இந்த நகரம் மலைப்பகுதியில் அமைந்துள்ளது. இங்கு பழங்குடியின மக்கள் வாழ்கின்றனர்.

இந்த நகரம் மூன்று சட்டமன்றத் தொகுதிகளுக்கும், வெளி மணிப்பூர் மக்களவைத் தொகுதிக்கும் உட்பட்டது.


</doc>
<doc id="287296" url="https://ta.wikipedia.org/wiki?curid=287296" title="அனைத்துலக விண்வெளி நிலையத்தில் கிறித்துமசு">
அனைத்துலக விண்வெளி நிலையத்தில் கிறித்துமசு

அனைத்துலக விண்வெளி நிலையத்தில் கிறித்துமசு "(Christmas on the International Space Station)" கொண்டாட்டம் என்பது அனைத்துலக விண்வெளி நிலையத்தில் கொண்டாடப்பட்ட கிறித்துமசு பண்டிகை தொடர்பான கொண்டாட்டம் ஆகும். கிறித்துமசு என்பது ஆண்டுதோறும் கொண்டாடப்படும் ஒரு மதம் சார்ந்த கொண்டாட்டம் ஆகும். அனைத்துலக விண்வெளி நிலையக் குழுவினர், அவர்களது குடும்பங்கள், மற்றும் தரையில் இருந்து விண்வெளி நிலையத்தில் பணிபுரியும் ஊழியர்கள் யாவரும் ஒவ்வொரு ஆண்டும் இவ்விழாவைக் கொண்டாடுகிறார்கள். குழுவினருக்கு அவரவர்களின் கலாச்சாரம், மதம் மற்றும் இனப்படி விழாவைக் கொண்டாட செயல்படா நேரம் வழங்கப்படுகிறது. உருசியன் மரபுவழி திருச்சபை, சூலியன் நாட்காட்டியின் படி கிறித்துமசை கொண்டாடுகிறது. அதே நேரத்தில் கத்தோலிக்க திருச்சபை கிரிகோரியன் நாட்காட்டியைப் பயன்படுத்துகிறது. எனவே இக்குழுவினர் திசம்பர் 25 அல்லது சனவரி 6, 7 அல்லது 19 தினங்களைத் தேர்ந்தெடுத்து அனைத்துலக விண்வெளி நிலையத்தில் ஒன்றுக்கு மேற்பட்ட முறை கிறித்துமசை கொண்டாடுகின்றனர்.

2000 ஆம் ஆண்டு நவம்பர் 2 ஆம் தேதி விண்வெளியோடத்தின் முதல் பயணிக் குழுவினர் அனைத்துலக விண்வெளி நிலையத்தைச் சென்றடைந்தனர். நிலையத்தில் ஏறிய பின்னர் அவர்கள் அந்த ஆண்டு முதலாவது கிறித்துமசு விழாவை பின்னதொரு நாளில் கொண்டாடினர். விண்வெளியோடத்தின் முப்பதாவது பயணிக் குழுவினரான தொனால்டு பெட்டிட், ஒலெக் கொனோணென்கோ மற்றும் ஆண்ட்ரெ குய்பெர் முதலியவர்களும் கிறித்துமசை அனைத்துலக விண்வெளி நிலையத்தில் கொண்டாடினர். 

2013 ஆம் ஆண்டு திசம்பர் 24 ஆம் நாளில் விண்வெளி வீரர்கள் அரிய கிறித்துமசு கொண்டாட்டமாக விண்வெளியில் நடந்தனர். அனைத்துலக விண்வெளி நிலையத்தின் குளிர்விக்கும் அமைப்பிற்காக ஒரு புதிய அமோனியா குழாயை அவர்கள் நிறுவினர். முன்னதாக அக்குழாயில் பழுது ஏற்பட்டு நிலையத்தின் பரிசோதனைகள் பலவற்றை தடுத்து நிறுத்தியிருந்தது.



</doc>
<doc id="287298" url="https://ta.wikipedia.org/wiki?curid=287298" title="பிஷ்ணுபூர் மாவட்டம்">
பிஷ்ணுபூர் மாவட்டம்

பிஷ்ணுபூர் மாவட்டம், இந்திய மாநிலமான மணிப்பூரின் மாவட்டங்களில் ஒன்று. 

இங்கு 240,363 மக்கள் வசிப்பது 2011ஆம் ஆண்டு கணக்கெடுப்பில் தெரியவந்தது, 

இங்குள்ள மக்கள் பிஷ்ணுப்பிரியா மணிப்புரி மொழியை பேசுகின்றனர். ஐமோல் என்ற சீன - திபெத்திய மொழியை மூவாயிரத்துக்கும் குறைவானோர் பேசுகின்ற்னர். இது லத்தீன் எழுத்துக்களில் எழுதப்படுகிறது.

இங்கு கெய்புல் லாம்சோ தேசியப் பூங்கா அமைந்துள்ளது. இந்த பூங்கா 40 சதுர கி.மீ பரப்பளவில் அமைந்துள்ளது. பாதுகாப்புக்கு உட்பட்ட இடமான இந்த பூங்காவில் பல்வேறு தாவரங்களும், விலங்குகளும் வசிக்கின்றன.

இந்த மாவட்டம் உள் மணிப்பூர் மக்களவைத் தொகுதிக்கு உட்பட்டது..


</doc>
<doc id="287302" url="https://ta.wikipedia.org/wiki?curid=287302" title="சந்தேல் மாவட்டம்">
சந்தேல் மாவட்டம்

சந்தேல் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைமையகம் சந்தேல் நகரத்தில் அமைந்துள்ளது.
இந்த மாவட்டத்தில் உள்ள மோரே நகரம், மியான்மர் நாட்டு எல்லைக்கு அருகில் அமைந்துள்ளதால், வியாபாரத் தலமாகவும் உள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது



</doc>
<doc id="287303" url="https://ta.wikipedia.org/wiki?curid=287303" title="சுராசாந்துபூர் மாவட்டம்">
சுராசாந்துபூர் மாவட்டம்

சுராசாந்துபூர் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இது 4,750 கி.மீ பரப்பளவில் அமைந்துள்ளது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது

2011ஆம் ஆண்டின் இந்திய அரசின் மக்கள் தொகை கணக்கெடுப்பின் படி, இங்கு 271,274 மக்கள் வசிக்கின்றனர்.



</doc>
<doc id="287339" url="https://ta.wikipedia.org/wiki?curid=287339" title="கிழக்கு இம்பால் மாவட்டம்">
கிழக்கு இம்பால் மாவட்டம்

கிழக்கு இம்பால் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைநகரமாக பொரோம்பட் நகரம் செயல்படுகிறது.

இந்த மாவட்டம் உள் மணிப்பூர் மக்களவைத் தொகுதிக்கு உட்பட்டது..

 


</doc>
<doc id="287340" url="https://ta.wikipedia.org/wiki?curid=287340" title="மேற்கு இம்பால் மாவட்டம்">
மேற்கு இம்பால் மாவட்டம்

மேற்கு இம்பால் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைநகரமாக லம்பேல்பட் நகரம் உள்ளது.

2011ஆம் ஆண்டின் மக்கள் தொகை கணக்கெடுப்பில், இங்கு 514,683 மக்கள் வசிப்பது தெரிய வந்தது,



</doc>
<doc id="287343" url="https://ta.wikipedia.org/wiki?curid=287343" title="மாகாளிக் கிழங்கு">
மாகாளிக் கிழங்கு

மாகாளிக் கிழங்கு ( தாவரவியல் பெயர் Decalepis hamiltonii ) என்பது ஒரு மரக்கொடி தாவரமாகும்.இந்த தாவர இனம் Apocynaceae என்ற தாவர குடும்பத்தைச் சார்ந்தது. இது தீபகற்ப இந்தியாவில் காணப்படுகிறது. இது தமிழில் மாகாளிக் கிழங்கு, பெருநன்னாரி, வரணி, குமாரகம் என்ற பெயர்களிலும், மரிடு கொம்மலு, நன்னாரி கொம்முலு, மதினா கொம்முலு என்ற பெயர்களில் தெலுங்கில் அழைக்கப்படுகிறது. மாகாளி பெரு அல்லது வகணி பெரு என்று கன்னட மொழியில் அழைக்கப்படுகிறது. இந்த தாவரத்தின் வேர்க் கிழங்குகள் ஆயுர்வேத மருத்துவத்திலும், ஊறுகாய் செய்யவும் பயன்படுகிறது.
மரக்கொடியாக வளரும் இத்தாவரம் கிழக்குத் தொடர்ச்சி மலைகளின் தென்பகுதியில் உள்ள திறந்தவெளி பாறைச்சரிவுகளில் 300 முதல் 1200 மீட்டர் உயரம்வரை உள்ள பகுதிகளில் மட்டும் காணப்படுகிறது. இது ஓரிடவாழி தாவரம் ஆகும். ஒட்டும் தன்மையுடைய பால் இதன் அனைத்துப்பகுதிகளிலும் காணப்படும். இதன் மலர்கள் சிறியதாகவும், மஞ்சள் நிறத்துடனும் இருக்கும். இதன் காய்கள் இரட்டையாக காணப்படும். இவை உலர்ந்த உடன் வெடித்து விதைகளை வெளியிடும். விதைகளின் நுனியில் பட்டு போன்ற மயிற் கொத்து காணப்படும்.

சர்வதேச சந்தையில் மாகாளிக் கிழங்கின் புகழின் காரணமாக சமீபத்தில் அதன் விலை ஏற்றம் பெற்றது இதனால் இதன் வேரை அகழ்வது அதிகரித்ததால் இத்தாவரம் அருகிவரும் நிலை ஏற்பட்டுள்ளது கவலைக்குறியது.


</doc>
<doc id="287349" url="https://ta.wikipedia.org/wiki?curid=287349" title="சேனாபதி மாவட்டம்">
சேனாபதி மாவட்டம்

சேனாபதி, இந்திய மாநிலமான மணிப்பூரின் மாவட்டங்களில் ஒன்று. இதன் தலைமையகம் சேனாபதியில் உள்ளது.
இந்த மாவட்டம் ஆறு உட்பிரிவுகளைக் கொண்டுள்ளது. இந்த மாவட்டத்தில் ஆறு சட்டமன்றத் தொகுதிகள் உள்ளன. இது வெளி மணிப்பூர் மக்களவைத் தொகுதிக்கும் உட்பட்டது.

இந்த மாவட்டத்தின் வழியாக இரண்டாம் தேசிய நெடுஞ்சாலையில் இணைந்து நாட்டின் மற்ற பகுதிகளை அடையலாம்.



</doc>
<doc id="287357" url="https://ta.wikipedia.org/wiki?curid=287357" title="சந்திரஹாசம் (நூல்)">
சந்திரஹாசம் (நூல்)

சந்திரஹாசம் என்பது சு. வெங்கடேசனின் கதையில் க. பாலசுப்ரமணியத்தின் வரைகலையில் வெளிவந்த வரைகலை புதின நூல் ஆகும். இதனை விகடன் பிரசுரம் 2016 மார்ச் 10 அன்று வெளியிட்டது. இது தமிழில் வெளிவந்த முதல் சித்திரக்கலை புதினம் ஆகும். இதற்கு முன்பு தமிழ் திரைப்பட இயக்குனர் ஜே.எஸ்.நந்தினியின் மாத்தி யோசி சித்திரக்கலை புதினம் மின்நூலாக வெளிவந்தது. அச்சுவடிவம் பெறவில்லை.

சந்திரஹாசம் என்பது சிவபெருமானால் இராவணனுக்கு தரப்பட்ட வாளாகும். இந்த வாளினைக் கொண்டு சடாயுவை வெட்டியதால், இராவணனிடமிருந்து இந்த வாள் மறைந்தது.

சந்திரஹாசம் நூலினை சாகித்ய அகாதமி விருது பெற்ற சு. வெங்கடேசன் எழுதியுள்ளார், க.பாலசுப்ரமணியம் இதற்கு ஓவியங்களை வரைந்துள்ளார்.

முதல் பாகத்தினை 30 நவம்பர் 2015 ல் வெளியிட்டனர். இப்புத்தகம் ஐம்பது ஆயிரம் பிரதிகளுக்கும் மேல் முன்பதிவு செய்யப்பட்டது. இந்நூல் வரைகலை புத்தகமாக வெளியிடப்பட்டுள்ளது.

இப்புதினம் பாண்டியர்களையும் அவர்களின் குல வாளான சந்திரஹாசத்தினயும் பற்றிய புதினமாகும்.

இந்நூல் தொகுப்பு மூன்று பாகங்கள் கொண்டதாகும். முதல் பாகம் சகோதர யுத்தம், இரண்டாம் பாகம் மதுரா வியூகம்.

சந்திரஹாசம் நூல் தொகுதியின் முதல் பாகம் சகோதர யுத்தம் ஆகும். இத்தொகுப்பு குலசேகர பாண்டியன் மற்றும் அவனது இரு மகன்களான சுந்தர பாண்டியன், வீரபாண்டியன் மூவரையும் சுற்றி நடைபெறும் கதையாகும். இலங்கைப்போரில் தொடங்கி, மாலிக்கபூரின் வருகையுடன் இந்த பாகம் முடிவு பெறுகின்றது. மார்க்கோபோலோவின் வருகை பற்றிய குறிப்புகளும் இத்தொகுப்பில் உள்ளது.

முதல் தொகுதி கீழ்காணும் நான்கு பகுதிகளைக் கொண்டது.




</doc>
<doc id="287358" url="https://ta.wikipedia.org/wiki?curid=287358" title="ஒப்புமை">
ஒப்புமை

ஒப்புமை (Contrast )என்பது கதிர்படத்தில் இரு அடுத்தடுத்த புள்ளியில் கருமையின் அளவுகளின் மாறுபாடாகும்,இரு புள்ளிகளுகளில் ஒளியியல் அடர்த்தி D1 என்றும் D2 என்றும் எடுத்ததுக்கொண்டால் ஒப்புமை என்பது D2-D1 என்று கொடுக்கப்படுகிறது. அளவு கூடுதலாக இருப்பின் ஒப்புமை அதிகமாக உள்ளது.எளிதில் பிரித்து அறியமுடியும்.D2-D1 குறைவாக இருக்கும் போது அவ்வளவு எளிதில் பிரித்துஅறியமுடியாது.உடலுறுப்புகளின் பருமனளவு மாற்றத்தினாலும் அவைகளின் அடர்த்தி மாறுவதாலும் ஒளியியல் அடர்த்தி மாறுபடுகின்றது.

பகுப்பு- கதிரியல்(radiology)

</doc>
<doc id="287361" url="https://ta.wikipedia.org/wiki?curid=287361" title="தமெங்கலாங் மாவட்டம்">
தமெங்கலாங் மாவட்டம்

தமெங்கலாங் மாவட்டம், இந்திய மாநிலமான மணிப்பூரின் மாவட்டங்களில் ஒன்று.
இந்த மாவட்டத்தின் தலைநகரமாக தமெங்கலாங் நகரம் செயல்படுகிறது.

2006ஆம் ஆண்டில், ஒன்றிய அரசு ஒரு கணக்கெடுப்பை வெளியிட்டது. அதில் பொருளாதாரத்தில் பின்தங்கிய 250 மாவட்டங்கள் பட்டியலிடப்பட்டன. இந்த மாவட்டமும் அந்த பட்டியலில் இடம் பெற்றிருப்பதால், இதுவும் பொருளாதாரத்தில் பின்தங்கிய மாவட்டங்களுக்கான ஒன்றிய அரசின் நிதியைப் பெறுகிறது

இந்த மாவட்டம் நான்கு உட்பிரிவுகளைக் கொண்டுள்ளது.

2011ஆம் ஆண்டின் இந்திய மக்கள் தொகை கணக்கெடுப்பில், இந்த மாவட்டத்தில் 140,143 மக்கள் வசிப்பது கண்டறியப்பட்டுள்ளது.



</doc>
<doc id="287363" url="https://ta.wikipedia.org/wiki?curid=287363" title="உக்ருல் மாவட்டம்">
உக்ருல் மாவட்டம்

உக்ருல் மாவட்டம், இந்திய மாநிலமான மணிப்பூரின் மாவட்டங்களில் ஒன்று. இதன் தலைமையகம் உக்ருல் நகரத்தில் உள்ளது. இந்த மாவட்டம் ஐந்து உட்பிரிவுகளாகப் பிரிக்கப்பட்டுள்ளது.

உக்ருல் நகரத்தில் இருந்து தேசிய நெடுஞ்சாலைகள் வழியாக இம்பால், கோஹிமா ஆகிய நகரங்களை சென்றடையலாம். மாவட்ட சாலைகளில் சென்று அருகிலுள்ள கிராமங்களை அடையலாம்.

2011ஆம் ஆண்டின் மக்கள்தொகை கணக்கெடுப்பின்படி, இங்கு 183,115 மக்கள் வசிக்கின்றனர்., 



</doc>
<doc id="287364" url="https://ta.wikipedia.org/wiki?curid=287364" title="செயிண்ட்-பார்த்தலெமி">
செயிண்ட்-பார்த்தலெமி

செயிண்ட் பார்த்தலெமி ("Saint-Barthélemy"), அலுவல்முறையாக செயிண்ட் பார்த்தலெமி ஆட்புலத் தொகுப்பு (), பிரான்சின் கடல்கடந்த தொகுப்புகளில் ஒன்றாகும். பெரும்பாலும் "செயிண்ட்-பார்த்" எனச் சுருக்கப்படும் இத்தீவானது உள்ளூர் மக்களால் ஊனலோ என்றழைக்கப்பெறுகின்றது. 
செயிண்ட். மார்ட்டினிலிருந்து தென்கிழக்கே தொலைவிலும் செயிண்ட். கிட்சிற்கு வடக்கிலும் உள்ளது. இத்தீவிற்கு மேற்கே தொலைவில் புவேர்ட்டோ ரிக்கோ அமைந்துள்ளது.

செயிண்ட் பார்த்தலெமி பல்லாண்டுகளாக குவாதலூப்பேயின் அங்கமாக இருந்து வந்தது. 2003இல் குவாதலூப்பேயிலிருந்து பிரிந்து தனிநாடாக விடுதலை பெற வாக்களித்தது. தற்போது பிரான்சின் கடல் கடந்த தொகுப்பாக விளங்குகின்றது. வளிமறைவுத் தீவுகளில் உள்ள பிரான்சின் நான்கு கடல்கடந்த தொகுப்புகளில் ஒன்றாக உள்ளது; மற்றவை செயிண்ட் மார்ட்டின், குவாதலூப்பே ( தென்கிழக்கில்), மற்றும் மர்தினிக்கு.

எரிமலைகளாலான தீவைச் சுற்றிலும் ஆழமில்லாத பவழப்பாறைகள் உள்ளன. செயிண்ட் பார்த்தலெமியின் நிலப்பரப்பு ஆகவும் மக்கள்தொகை 9,035 (சன. 2011 மதிப்பீடு) ஆகவும் உள்ளது. இதன் தலைநகரம் குஸ்தாவியாவில் தீவின் முதன்மை துறைமுகமும் உள்ளது. கரிபியக் கடல் தீவுகளிலேயே இது மட்டுமே சில காலம் சுவீடனின் குடியேற்றமாக நீண்டநாள் இருந்துள்ளது. நெப்போலியப் போர்களின் முடிவில் குவாதலூப்பே சுவீடிய ஆட்சியின் கீழ் குறைந்த காலம் இருந்துள்ளது. இத்தீவின் அரச சின்னத்தில் சுவீடனின் தேசியச் சின்னத்திலுள்ள மூன்று மகுடங்கள் இன்றும் உள்ளன. ஆனால் மொழி, உணவு, பண்பாட்டில், பிரான்சின் தாக்கம் மிகுந்துள்ளது. 

இத்தீவு குளிர்காலத்தில் கூடுதல் சுற்றுலாப் பயணிகளை கவரும் இடமாக விளங்குகின்றது; குறிப்பாக பெருந்தனக்காரர்களும் புகழ்பெற்றவர்களும் கிறித்துமசு மற்றும் புத்தாண்டு காலங்களில் மனமகிழ்விற்காக இங்கு வருவது வழக்கமாகி வருகின்றது.






</doc>
<doc id="287367" url="https://ta.wikipedia.org/wiki?curid=287367" title="சின் மலை">
சின் மலை

சின் மலை, மியான்மரின் சின் மாநிலத்தில் இருந்து, இந்தியாவின் மணிப்பூர் மாநிலம் வரை நீண்டிருக்கும் மலையாகும்.

இந்த மலையில் உயரமான சிகரம் நாட் மா தவுங் என்று அழைக்கப்படுகிறது. இந்த சிகரம் சின் மாநிலத்தின் தென்பகுதியில் உள்ளது. இதன் உயரம் 3,053 மீட்டர்கள் ஆகும். இந்த மலையில் ஃபாலம் என்ற நகரமும் அமைந்துள்ளது.
இந்த மலையை ஒட்டி அரக்கான் மலைத்தொடர் அமைந்துள்ளது.




</doc>
<doc id="287368" url="https://ta.wikipedia.org/wiki?curid=287368" title="மணிப்பூர் அரசு">
மணிப்பூர் அரசு

மணிப்பூர் அரசு, இந்திய மாநிலமான மணிப்பூரின் அரசாகும். இது செயலாக்கப் பிரிவு, நீதித்துறை, சட்டவாக்க அவை ஆகிய மூன்றையும் உள்ளடக்கியது.
மாநிலத்தின் தலைவராக ஆளுநர் இருப்பார். இவர் குடியரசுத் தலைவரால் நியமிக்கப்படுவார். அரசின் தலைமையகம், சட்டமன்றம் ஆகியவை இம்பாலில் உள்ளன. அரசின் தலைவராக முதலமைச்சர் செயல்படுவார். மாநிலத்தின் நீதித்துறைக்கு தலைமை வகிப்பது உயர்நீதிமன்றமாகும். இதன் கீழ் கீழ்நிலை நீதிமன்றங்களும் இயங்குகின்றன.

தற்போதைய சட்டமன்றம் ஓரவை முறைமை கொண்டது. இதில் 60 சட்டப் பேரவை உறுப்பினர்கள் இருப்பர். இவர்கள் அதிகபட்சமாக ஐந்தாண்டு காலம் பதவியில் இருப்பர்.


</doc>
<doc id="287371" url="https://ta.wikipedia.org/wiki?curid=287371" title="சங்காய் திருவிழா">
சங்காய் திருவிழா

சங்காய் திருவிழா, இந்திய மாநிலமான மணிப்பூரில் ஆண்டு தோறும் நவம்பரின் கடைசி பத்து நாட்களில் கொண்டாடப்படுகிறது. இதற்காக மணிப்பூர் மாநில சுற்றுலாத் துறை திருவிழாவை ஏற்று நடத்துகிறது. மணிப்பூரில் காணப்படும் சங்காய் மானின் நினைவாக சங்காய் திருவிழா என பெயரிடப்பட்டுள்ளது. இந்த மானை மணிப்பூர் மாநில விலங்காக மாநில அரசு அறிவித்துள்ளது. இந்த திருவிழாவின் போது உள்ளூரில் தயாரான கைவினைப் பொருட்களும், கலை வேலைப்பாடுகள் நிறைந்த ஓவியங்களும், உணவுகளும் விற்பனைக்கு வைக்கப்படுகின்றன.


</doc>
<doc id="287373" url="https://ta.wikipedia.org/wiki?curid=287373" title="ஜிரிபாம் தொடருந்து நிலையம்">
ஜிரிபாம் தொடருந்து நிலையம்

ஜிரிபாம் தொடருந்து நிலையம் என்பது இந்திய மாநிலமான மணிப்பூரின் ஜிரிபாம் நகரத்தில் அமைந்துள்ள ஒரு தொடருந்து நிலையமாகுய்ம். இது வடகிழக்கு எல்லைப்புற ரயில்வேயின் கட்டுப்பாட்டில் உள்ளது.

இங்கிருந்து சில்சார் வரையிலான வழித்தட மாற்றம் 2009ஆம் ஆண்டில் தொடங்கப்பட்டது. இது 2016ஆம் ஆண்டின் டிசம்பருக்குள் முடியும் என்று எதிர்பார்க்கப்படுகிறது. இங்கிருந்து மோரே வரை வழித்தடம் உருவாக்கி, அங்கிருந்து மியான்மாருடன் தொடர்வண்டிப் போக்குவரத்தை ஏற்படுத்திக் கொள்ளலாம் என்ற திட்டமும் உள்ளது.


</doc>
<doc id="287377" url="https://ta.wikipedia.org/wiki?curid=287377" title="ஊர்மியா">
ஊர்மியா

உர்மியா அல்லது ஒருமியே (Urmia, ) (, , , ) என்பது ஈரானிய அசெர்பையானில் அமைந்துள்ள ஒரு நகரமாகும். ஈரானிலுள்ள மேற்கு அசெர்பையான் மாகாணத்தின் தலைநகரமான இது ஈரானிய அசெர்பையானில் இரண்டாவது மிகப்பெரிய நகரமாகும். உர்மியா கடல் மட்டத்திலிருந்து 1,330 மீற்றர் உயரத்தில் அமைந்துள்ளது. 

கோப்பென் காலநிலை வகைப்பாட்டின் அடிப்படையில் உர்மியா குளிரான வறண்ட காலநிலையைக் கொண்டுள்ளது. இது குளிரான குளிர்காலத்தையும், மிதமான வசந்த காலத்தையும், சூடான உலர்ந்த கோடை காலத்தையும் மற்றும் வெப்பமான இலையுதிர் காலத்தையும் கொண்டுள்ளது.


</doc>
<doc id="287387" url="https://ta.wikipedia.org/wiki?curid=287387" title="எத்தில் புரோப்பியோனேட்டு">
எத்தில் புரோப்பியோனேட்டு

எத்தில் புரோப்பியோனேட்டு "(Ethyl propionate)" என்பது CH (CHCOO) என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். புரொப்பியோனிக் அமிலத்தின் எத்தில் எசுத்தரான இச்சேர்மம் அன்னாசிப் பழத்தின் மணத்துடன் காணப்படுகிறது. பசலிப்பழம் அல்லது கிவி பழம் மற்றும் செம்புற்று அல்லது சிட்ராபெரி போன்ற சில பழங்களில் இயற்கையாகவே சிறிதளவு எத்தில் புரோப்பியோனேட்டு இருக்கிறது.


</doc>
<doc id="287392" url="https://ta.wikipedia.org/wiki?curid=287392" title="கிண்டி வட்டம்">
கிண்டி வட்டம்

கிண்டி வட்டம் என்பது இந்தியாவின் தமிழ்நாட்டில் சென்னையில் கிண்டியைத் தலையிடமாகக் கொண்டு செயல்பட்டுவரும் ஒரு வட்டமாகும். இவ்வட்டம் பழைய "மாம்பலம்-கிண்டி", "மயிலாப்பூர்-திருவல்லிக்கேணி" வட்டங்களைப் பிரித்து 2013 திசம்பர் மாதத்தில் உருவாக்கப்பட்டது. இவ்வட்டமானது அடையாறு, ஆலந்தூர், தியாகராய நகர், ஈக்காட்டுத்தாங்கல், கிண்டி, கோட்டூர்புரம் ஆகிய பகுதிகளை உள்ளடக்கியுள்ளது.

இந்த வட்டம் 4 உள்வட்டங்களும், 8 வருவாய் கிராமங்களும் கொண்டது. 



</doc>
<doc id="287393" url="https://ta.wikipedia.org/wiki?curid=287393" title="ஹார்ன்பில் திருவிழா">
ஹார்ன்பில் திருவிழா

ஹார்ன்பில் திருவிழா, இந்திய மாநிலமான நாகாலாந்தில் நடைபெறும் திருவிழாவாகும். இது ஒவ்வொரு ஆண்டும் டிசம்பர் முதல் வாரத்தில் கொண்டாடப்படும்

நாகாலாந்தில் வாழும் பழங்குடியின மக்களில் பெரும்பாலானோர் உழவுத் தொழிலை நம்பியுள்ளனர். எனவே, அவர்களின் திருவிழாக்களும் உழவுத் தொழிலை அடிப்படையானவையாக இருக்கின்றன. இந்த மக்கள் திருவிழாக்களில் கல்ந்துகொள்வதை புனிதமாக கருதுகின்றனர்.

பழங்குடியின மக்களின் ஒற்றுமையை பேணி காக்கவும், பண்பாட்டை போற்றவும் நாகாலாந்து அரசு தீர்மானித்தது. 2000ஆம் ஆண்டு முதல் இந்த திருவிழா நடத்தப்படுகிறது.

பழங்குடியினர் பாரம்பரிய நாட்டுப்புறக் கதைகளில் இருவாய்ச்சி பறவைக்கு முக்கியத்துவம் உண்டு. அதன் காரணமாக, இந்த திருவிழாவுக்கு பறவையின் பெயர் முன்னிறுத்தப்படுகிறது.

பாரம்பரிய கலை வேலைப்பாடுகளைக் கொண்ட ஓவியங்களும், சிலைகளும் பார்வைக்கு வைக்கப்படுகின்றனர். பழங்குடியின மக்கள் தங்கள் நாட்டுப்புற பாடல்களை பாடியும், பாரம்பரிய நடனமாடியும், பாரம்பரிய விளையாட்டுகளை விளையாடியும் மகிழ்கின்றனர்.


</doc>
<doc id="287395" url="https://ta.wikipedia.org/wiki?curid=287395" title="புரசைவாக்கம் வட்டம்">
புரசைவாக்கம் வட்டம்

புரசைவாக்கம் வட்டம் என்பது இந்தியாவின் தமிழ்நாட்டில் சென்னை மாவட்டத்தில் உள்ள ஒரு வட்டமாகும். இது, 2013 திசம்பர் மாதத்தில் "கோட்டை-தண்டையார்பேட்டை", "பெரம்பூர்-புரசைவாக்கம்" வட்டங்களைப் பிரித்து உருவாக்கப்பட்டது. இவ்வட்டமானது புரசைவாக்கம், வேப்பேரி ஆகிய பகுதிகளை உள்ளடக்கியுள்ளது.



</doc>
<doc id="287396" url="https://ta.wikipedia.org/wiki?curid=287396" title="வேளச்சேரி வட்டம்">
வேளச்சேரி வட்டம்

வேளச்சேரி வட்டம் என்பது இந்தியாவின் தமிழ்நாட்டில் சென்னை மாவட்டத்தில் உள்ள ஒரு வட்டமாகும். இது, 2013 திசம்பர் மாதத்தில் "மாம்பலம்-கிண்டி", "மயிலாப்பூர்-திருவல்லிக்கேணி" வட்டங்களைப் பிரித்து உருவாக்கப்பட்டது. இவ்வட்டமானது பெசன்ட் நகர், தரமணி, திருவான்மியூர், வேளச்சேரி ஆகிய பகுதிகளை உள்ளடக்கியுள்ளது.



</doc>
<doc id="287397" url="https://ta.wikipedia.org/wiki?curid=287397" title="நாகாலாந்தின் இசை">
நாகாலாந்தின் இசை

நாகாலாந்து மாநிலத்தின் இசை, நாகாலாந்து பழங்குடியினரின் நாட்டுப்புறப் பாடல்களாலும், பாரம்பரிய இசைக் கருவிகளாலும் அமைந்தது

நாட்டுப்புறக் கதைகளும் பாடல்களும் தலைமுறைகள் தாண்டி நிலைக்கிறது. உழவுக் காலத்திற்கேற்ப தனித்துவமான பாடல்களும் உண்டு. பல பாடல்கள் முன்னோர்களை நினைவுகூர்ந்தும், வீரர்களை புகழ்ந்தும் பாடப்படுகின்றன. பழங்கால காதல் கதைகளும் பாடல் வடிவம் பெற்றிருக்கின்றன.

மேளம், மூங்கில்கள் செய்த புல்லாங்குழல், வயலின் உள்ளிட்ட கருவிகளை இயக்கி, இசையமைக்கின்றனர்.

பெரும்பாலான நடனங்களில் மக்கள் குழுக்களாய் இணைந்து ஆடுகின்றனர். சிலியாங் இனத்தில் ஆண்கள் மட்டும் நடனமாடும் வழக்கம் உள்ளது. மற்ற இனத்தவர் அனைவரும், ஆண்கள், பெண்களுடன் இணைந்தே ஆடுகின்றனர். நடனங்களில் கைத்தட்டுவதும், ஒலியெழுப்புவதும் முக்கியத்துவம் பெறுகின்றனர். வண்ணம் மிக்க ஆடைகளை அணிந்து நடனமாடுவர்.

நாகாலாந்திலுள்ள அரசுப் பள்ளிகளில் பாரம்பரிய இசையும் ஒரு பாடமாக நடத்தப்படுகிறது. 



</doc>
<doc id="287398" url="https://ta.wikipedia.org/wiki?curid=287398" title="உருசிய வானியலாளர்களின் பட்டியல்">
உருசிய வானியலாளர்களின் பட்டியல்

இது உருசிய வானியலாளர்கள், வானியற்பியலாளர்கள் பட்டியல் ஆகும். இவர்கள் உருசியப் பேரரசிலோ, சோவியத் ஒன்றியத்திலோ, உருசியக் கூட்டரசிலோ வாழ்ந்தவர்கள் ஆவர்.

வான் சுத்ரூவ]] ]]

[[பகுப்பு:உருசிய வானியலாளர்கள்| ]]
[[பகுப்பு:சோவியத் வானியலாளர்கள்| ]]
[[பகுப்பு:உருசிய இயற்பியலாளர்கள்]]
[[பகுப்பு:வானியலாளர்கள்]]
[[பகுப்பு:வானியற்பியல்]]

</doc>
