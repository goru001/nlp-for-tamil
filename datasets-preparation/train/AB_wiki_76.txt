<doc id="100481" url="https://ta.wikipedia.org/wiki?curid=100481" title="ரா. கி. ரங்கராஜன்">
ரா. கி. ரங்கராஜன்

ரா. கி. ரங்கராஜன் (அக்டோபர், 5, 1927 - ஆகஸ்ட் 18, 2012) ஒரு தமிழக எழுத்தாளர் மற்றும் இதழாளர். வரலாற்றுப் புதினங்கள், குற்றக் கதைகள், கட்டுரைகள், வேடிக்கை நாடகங்கள், மொழிபெயர்ப்புகள், குறும்புக் கதைகள், நையாண்டிக் கவிதைகள் எனப் பல பாணிகளில் எழுதியுள்ளார். 

ரங்கராஜன் 5-10-1927-இல் கும்பகோணத்தில் ரெட்டியார்குள வடகரையில் 21ஆம் எண் வீட்டில் பிறந்தார். இவர் தந்தை மகாமகோபாத்தியாய ஆர். வி. கிருஷ்ணமாச்சாரியார் ஒரு சமசுகிருதப் பண்டிதர். இவர் அண்ணன் ரா.கி.பார்த்தசாரதியும் (ஆர்.கே.பார்த்தசாரதி) சமசுகிருதப்பண்டிதரே. ரங்கராஜன் தன் 16-ஆம் வயதில் எழுத ஆரம்பித்தார். 1946-இல் பேராசிரியர் சீனிவாசராகவனின் பரிந்துரையால் ‘சக்தி’ மாத இதழில் உதவியாசிரியராக தனது எழுத்துலக வாழ்க்கையைத் தொடங்கினார். பின்னர் ‘காலச்சக்கரம்’ என்ற வார இதழிலும் உதவி ஆசிரியராகத் தொடர்ந்தார். 1950-இல் குமுதம் நிறுவனம் சிறிது காலம் நடத்திய ‘ஜிங்லி’ என்ற சிறுவர் இதழில் சேர்ந்து, 42 ஆண்டுகள் குமுதம் இதழில் ஆசிரியர் குழுவில் பணியாற்றினார். 

இவர் பல புனைப்பெயர்களில் எழுதியுள்ளார். சூர்யா, ஹம்சா, துரைசாமி, கிருஷ்ணகுமார், மாலதி, முள்றி, அவிட்டம்,வினோத் ஆகியவை அவற்றுள் சில. 'நான் கிருஷ்ணதேவராயன்' இவரது குறிப்பிடத்தக்க வரலாற்றுப் புதினம். ஹென்றி ஷாரியரின் "பாப்பிலான்" (பட்டாம்பூச்சி), சிட்னி ஷெல்டனின் "இஃப் டுமாரோ கம்ஸ்" (தாரகை), "தி ஸ்டார்ஸ் ஷைன் டவுன்" (லாரா) மற்றும் "ரேஜ் ஆஃப் ஏஞ்சலஸ்" (ஜெனிஃபர்); ஜெஃபிரே ஆர்ச்சரின் "எ டுவிஸ்ட் இன் தி டேல்" (டுவிஸ்ட் கதைகள்) டேனியேல் ஸ்டீலின் காதல் மேல் ஆணை ஆகியவை இவரது குறிப்பிடத்தக்க மொழிபெயர்ப்புகள். கிருஷ்ணகுமார் என்ற பெயரில் அமானுட கதைகளும் டி. துரைசாமி என்ற பெயரில் உண்மைக் குற்றங்களின் அடிப்படையில் குற்றக் கதைகள், வினோத் என்ற பெயரில் தமிழ்த் திரைப்பட செய்திக் கட்டுரைகள் (லைட்ஸ் ஆன் வினோத்) என பலவித படைப்புகளை எழுதியுள்ளார். 

இவர் 1500-க்கும் மேற்பட்ட கதைகளையும் , 50 நாவல்களும், ஏராளமான கட்டுரைகளும், மொழிபெயர்ப்பு நாவல்களும் எழுதியுள்ளார். இவற்றுள் பல குமுதம் ஆனந்த விகடன் முதலான இதழ்களில் தொடர்களாக வெளிவந்தன. இவருடைய மூன்று நாவல்கள் திரைப்படங்களாக வெளிவந்தன. பல படைப்புகள் சின்னத் திரையிலும் இடம் பெற்றுள்ளன. ரங்கராஜன் அண்ணா நகர் டைம்ஸ் பத்திரிக்கையில் எழுதிய கட்டுரைத்தொடர்களில் தேர்ந்தெடுக்கப்பட்டவை “நாலு மூலை” என்ற பெயரில் நூலாக வெளியாகியுள்ளன. ”அவன்” என்ற பெயரில் தன் வரலாற்றையும் எழுதியுள்ளார். இளம் எழுத்தாளர்களுக்குக் கதை எழுதும் நுணுக்கங்களைக் கற்றுத் தரும் "எப்படிக் கதை எழுதுவது?" என்ற வகுப்பினையும் தான் ஒருவராகவே நடத்தி வந்தார்.





</doc>
<doc id="100484" url="https://ta.wikipedia.org/wiki?curid=100484" title="கரைதுறைப்பற்று">
கரைதுறைப்பற்று

கரைதுறைப்பற்று இலங்கை முல்லைதீவில் உள்ள ஒரு பகுதி. முள்ளியவளையை மையமாகக்கொண்டு முல்லைதீவின் புறநகர்களையும் மற்றும் குமுளமுனை, உடுப்பு குளம்,அளம்பில், செம்மலை, வற்றாப்பளை,களிக்காடு,கோடாலிக்கல்லு போன்ற இடஙகளை உள்ளடக்கியது.


</doc>
<doc id="100485" url="https://ta.wikipedia.org/wiki?curid=100485" title="எஸ். எம். ஹனிபா">
எஸ். எம். ஹனிபா

எஸ். எம். ஹனிபா (பிறப்பு: சூலை 24 1927, இறப்பு: மே 29 2009. இலங்கையில் மூத்த எழுத்தாளரும், ஊடகவியலாளரும், வெளியீட்டாளரும், சட்டத்தரணியும், பன்னூலாசிரியருமாவார். "ஹனிபா ஹாஜியார்" என அனைவராலும் அறியப்பட்ட இவர் இலங்கையில் பிரபல தமிழ் நூல் பதிப்பகங்களில் ஒன்றாகத் திகழ்ந்த கண்டி தமிழ் மன்றத்தின் நிறுவனரும், உரிமையாளருமாவார்.
மத்திய மலைநாட்டின் தலைநகர் கண்டிக்கு அண்மையில் அமைந்துள்ள கல்ஹின்னைக் கிராமத்தில் செய்யது மொகம்மட், சபியா உம்மா தம்பதியினரின் புதல்வராகப் பிறந்த இவர் கல்ஹின்னை அல்மனார் தேசிய பாடசாலை, மாத்தளை விஜய கல்லூரி, மாத்தளை சென். தோமஸ் கல்லூரி, கட்டுகஸ்தோட்டை புனித அந்தோனியர் கல்லூரி, கொழும்பு ஸாஹிராக் கல்லூரி ஆகியவற்றில் இடைநிலைக் கல்வி, உயர் தரக் கல்வியைப் பெற்றார். பின்பு சட்டக் கல்லூரியில் இணைந்து சட்டத்தரணியானார். இவரின் மனைவி பெயர் நூருல் அம்பேரியா.

இவர் 1956ஆம் ஆண்டில் கொழும்பு டென்காம் பாடசாலையில் (தற்போது மாளிகாவத்தை தாருஸ்ஸலாம் மு. மகா வித்தியாலயம்) ஆசிரியர் சேவையில் இணைந்தார்.
ஆசிரியர் தொழிலில் இவரின் சேவை நீடிக்கவில்லை. 1958ஆம் ஆண்டில் லேக்ஹவுஸ் நிறுவனத்தின் பிரதான நாளிதழான தினகரன் பத்திரிகையில் உதவியாசிரியராக சேவையில் இணைந்தார். தினகரன் ``உலக செய்திகள்" பக்கத்தை இவரே பொறுப்பாக நின்று நடத்திவந்தார். இதைத் தொடர்ந்து தினகரன் பத்திரிகையின் ``திங்கள் விருந்து" எனும் சஞ்சிகைப் பக்கத்தையும் பொறுப்பாக நின்று நடத்தினார். இக்காலகட்டத்தில் தினகரன் பிரதம ஆசிரியராக இருந்த கலாநிதி க. கைலாசபதி அவர்களின் விசுவாசத்துக்குரிய ஒருவாராகவும் காணப்பட்ட எஸ். எம். ஹனிபா சுமார் 6 ஆண்டுகள் தினகரன் ஆசிரியர் பீடத்தில் உதவியாசிரியராகப் பணியாற்றினார்.
பின்பு தினகரனின் சகோதர பத்திரிகையான சிலோன் ஒப்சேவரில் துணையாசிரியர் பதவிக்கு நியமனம் பெற்று உள்நாட்டு, வெளிநாட்டு செய்திகளை தொகுத்தளித்தார். சுமார் 1 வருட காலத்துக்குள் சிலோன் டெய்லி நிவுஸ் பத்திரிகையில் உதவியாசிரியாராக இணைந்து 3 ஆண்டு காலம் பணியாற்றினார். இக்கட்டத்தில் இந்தோனேசியாவில் மார்க்கக் கல்வி கற்பதற்கான புலமைப்பரிசில் ஒன்று கிடைத் தமையினால் லேக்ஹவுஸிலிருந்து 1968 ஜுன் மாதம் இராஜினாமாச் செய்தார்.
1971ஆம் ஆண்டு செப்டெம்பர் மாதத்தில் இலங்கை வானொலியில் செய்திப் பகுதி சிரேஷ்ட உதவியாசிரியராக நியமனம் பெற்றார். பின்பு பொறுப்பாசிரியராக பதவி உயர்வுபெற்று 1977ஆம் ஆண்டில் தன் சுயவிருப்பில் பதவி விலகினார்.
பள்ளிப் பராயத்திலிருந்தே தமிழை நேசிக்கவும், தமிழை வளர்க்கவும் பழகிக் கொண்ட எஸ். எம். ஹனிபா கற்கும் காலத்திலே ஓர் இலக்கிய சஞ்சிகை, ஒரு கல்லூரி சஞ்சிகை, இரண்டு இயக்க சஞ்சிகைகள், பல்கலைக்கழக சஞ்சிகையொன்று என மொத்தம் 5 சஞ்சிகைகளில் ஆசிரியராகக் கடமையாற்றியுள்ளார். இதே காலப்பகுதியில் வேறு 3 பல்கலைக்கழக சஞ்சிகைகளுக்கும் இவர் முழுப்பொறுப்பாக நின்று வெளிக்கொணர்ந்துள்ளார். இவரது 21வது வயதிலிருந்து நான்கு ஆண்டுகளுக்குள் இவர் ஆசிரியராக நின்று பணியாற்றிய சஞ்சிகைகளை எடுத்துநோக்குமிடத்து சமுதாயம் எனும் இலக்கிய சஞ்சிகை இவருடைய சொந்த வெளியீடாகவும், தரமான இலக்கிய சஞ்சிகையாகவும் விளங்கியது.

நூற்றுக்கும் மேற்பட்ட இலக்கிய ஆக்கங்களையும், கட்டுரைகளையும் எழுதியுள்ள இவர், 15 நூல்களுக்கு மேல் எழுதியுள்ளார். இவரால் எழுதப்பட்ட நூல்களில் உலகம் புகழும் உத்தம தூதர், துஆவின் சிறப்பு, உத்தமர் உவைஸ், THE GRADE SON ஆகியன குறிப்பிடத்தக்கன. பாரதி நூற்றாண்டின் போது மகாகவி பாரதி நூலினை சிங்களத்தில் வெளியிட்டார். அதேபோல உத்தும் நபி துமானோ, உவைஸ் சரித்த ஆகிய நூல்களை சிங்களத்திலும் எழுதி வெளியிட்டார். இஸ்லாமிய இலக்கிய வளர்ச்சி எனும் நூலும் இவரால் எழுதப்பட்டதே. இவர் கடைசியாக எழுதி வெளியிட்ட நூல் அன்னை சோனியா காந்தி என்பதாகும்.
தமிழ்மன்றம் எனும் முத்திரையில் இவர் 100க்கும் மேற்பட்ட புத்தகங்களை வெளியிட்டுள்ளார். இவரது வெளியீட்டுப் பணியினை வளர்ந்த எழுத்தாளர்கள், கல்விமான்கள் என்ற வட்டத்துக்குள் சுருக்கிக் கொள்ளாமல் வளர்ந்துவரும் எழுத்தாளர்களுக்கும், அறிமுக எழுத்தாளர்களுக்கும் களமமைத்துக் கொடுத்துள்ளமை விசேட பண்பாகும்.


</doc>
<doc id="100494" url="https://ta.wikipedia.org/wiki?curid=100494" title="சென்னை அண்ணா பல்கலைக்கழகத்துடன் இணைக்கப்பட்ட பொறியியல் கல்லூரிகள்">
சென்னை அண்ணா பல்கலைக்கழகத்துடன் இணைக்கப்பட்ட பொறியியல் கல்லூரிகள்

தமிழ்நாட்டின் சென்னை, திருவள்ளூர், காஞ்சிபுரம், வேலூர், திருவண்னாமலை மற்றும் விழுப்புரம் மாவட்டங்களில் உள்ள பொறியியல் கல்லூரிகள் அண்ணாப் பல்கலைக்கழகம், சென்னையுடன் இணைக்கப்பட்டுள்ளன.





</doc>
<doc id="100495" url="https://ta.wikipedia.org/wiki?curid=100495" title="அண்ணா பல்கலைக்கழகம், கோயம்புத்தூருடன் இணைக்கப்பட்ட பொறியியல் கல்லூரிகள்">
அண்ணா பல்கலைக்கழகம், கோயம்புத்தூருடன் இணைக்கப்பட்ட பொறியியல் கல்லூரிகள்

தமிழ்நாட்டின் கோயம்புத்தூர், ஈரோடு, சேலம், நீலகிரி, திருப்பூர்,நாமக்கல்,கரூர், தர்மபுரி மற்றும் கிருட்டிணகிரி மாவட்டங்களில் உள்ள பொறியியல் கல்லூரிகள் அண்ணாப் பல்கலைக்கழகம், கோயம்புத்தூருடன் இணைக்கப்பட்டுள்ளன.

BSC(CT)









</doc>
<doc id="100496" url="https://ta.wikipedia.org/wiki?curid=100496" title="அண்ணா பல்கலைக்கழகம் சென்னை - மண்டல அலுவலகம் மதுரை">
அண்ணா பல்கலைக்கழகம் சென்னை - மண்டல அலுவலகம் மதுரை

அண்ணா தொழில்நுட்பப் பல்கலைக்கழகம், மதுரை (Anna University of Technology, Madurai) தமிழகத்தின் மையப்பகுதியில் அமைந்துள்ள மதுரை மாநகரில் 2010ஆம் ஆண்டு அரசாணை ஒன்றின் மூலம் நிறுவப்பட்டது. அண்ணா பல்கலைக்கழகத்தின் ஆறு கிளைகளில் ஒன்றாக விளங்குகிறது. தென்தமிழ்நாட்டில் உயர்கல்வி மேம்பாட்டைக் கருத்தில் கொண்டு உருவாக்கப்பட்ட இந்த பல்கலைக்கழகத்தில் மதுரை, சிவகங்கை, திண்டுக்கல், ராமநாதபுரம் மற்றும் தேனி மாவட்டங்களைச் சேர்ந்த 36 கல்வி நிறுவனங்களின் 15000 மாணவர்கள் படிக்கின்றனர். அண்ணா பல்கலைக்கழக வளாகம் மதுரை (அழகர் கோவில் சாலை), ராமநாதபுரம் (புல்லாங்குடி) மற்றும் திண்டுகல்(ரெட்டியார் சத்திரம், மாங்கரைப் பிரிவு)லில் இயங்குகிறது. தவிர, மதுரை, காரைக்குடி நகரங்களில் தன்னாட்சி பெற்ற அரசினர் கல்லூரிகளும் காரைக்குடியில் மத்திய மின்வேதியியல் ஆய்வு மையமும் இப்பல்கலைக்கழகத்தின் கீழ் உள்ளன. தற்போது 17 பட்டப்படிப்பு பாடதிட்டங்களையும் 21 பட்டமேற்படிப்பு பாடத்திட்டங்களையும் நடத்தி வருகிறது.

இப்பல்கலைக்கழகத்தின் முதல் துணைவேந்தராக முனைவர்.ஆர்.முருகேசன் பொறுப்பாற்றி வருகிறார்.











</doc>
<doc id="100497" url="https://ta.wikipedia.org/wiki?curid=100497" title="அண்ணா பல்கலைக்கழகம், திருச்சிராப்பள்ளியுடன் இணைக்கப்பட்ட பொறியியல் கல்லூரிகள்">
அண்ணா பல்கலைக்கழகம், திருச்சிராப்பள்ளியுடன் இணைக்கப்பட்ட பொறியியல் கல்லூரிகள்

தமிழ்நாட்டின் அரியலூர், கடலூர், நாகப்பட்டினம், பெரம்பலூர், புதுக்கோட்டை,தஞ்சாவூர், திருச்சிராப்பள்ளி மற்றும் திருவாரூர் மாவட்டங்களில் உள்ள பொறியியல் கல்லூரிகள் அண்ணாப் பல்கலைக்கழகம், திருச்சிராப்பள்ளியுடன் இணைக்கப்பட்டுள்ளன.










</doc>
<doc id="100501" url="https://ta.wikipedia.org/wiki?curid=100501" title="மோசிக்கரையனார்">
மோசிக்கரையனார்

மோசிக்கரையனார் சங்ககாலப் புலவர்களில் ஒருவர். சங்கப்பாடல் தொகுப்பில் இவரது பாடல் ஒன்றே ஒன்று உள்ளது. அது அகநானூறு 260.

மோசிக்கரை என்பது ஓர் ஊர். பாடலைப் பார்க்கும்போது அது கடலின் ஓரத்தில் இருந்ததை உணரமுடிகிறது.
தோழி சொல்லத் தொடங்குகிறாள். தலைவி தொடர்கிறள். அவன் 'அன்பிலாளன்' (அன்பு இல்லாதவன்). அவனை என் அறிவு விரும்புகிறது. எற்பாடு பொழுது முடிந்து அரைநாள் வரப்போகிறது.
மண்டிலம் - பொழுதின் வெயில் தணியும்.
மாலை - மாலைப்பொழுது தன் நிறத்தைக் காட்டும்.
வண்டினம் - வண்டினம் மலரில் உண்ணும்.
குருகி இனம் - கண்டல் மரத்திற்கு வந்து ஒலிக்கும்.
திமில் - மீன் மிடிக்கச் செல்லும் திமில் கரைக்கு வந்துவிட்டதால் கடல்பாட்டு அவிந்துகொண்டிருக்கும்.
செக்கர் - வானம் செவ்வானமாக மாறும்.
அன்றில் - அன்றில் மணல்மேட்டுப் பனைமடலுக்குச் செல்லும்.
கழிமலர் - உப்பங்கழியில் பூக்கும் பூக்கள் முகத்தை மூடிக் கூம்பும்.
புன்னை - வீட்டுமனையில் வளர்க்கப்பட்ட புன்னை பூத்துப் புதுமணம் வீசும்.


</doc>
<doc id="100503" url="https://ta.wikipedia.org/wiki?curid=100503" title="செண்டாய்">
செண்டாய்

செண்டாய் (ஜப்பானிய மொழி:仙台市, Sendai-shi) மத்திய ஜப்பானில், தொக்கு மண்டலத்தில், மியாகி மாவட்டத்தின் அதிகார எல்லைக்கு உட்பட்ட 12 நகரங்களுக்கு, மத்திய நகரம் ஆகும். இந்நகரம் ஜப்பானின் தலைநகரான டோக்கியோவில் இருந்து 300 கி.மீ தூரத்தில் வடக்கே அமைந்துள்ளது, நடைமுறையில் செண்டாய் மத்திய நகரம் 10 இலச்சம் மக்கள்தொகையையும், செண்டாய் பெருநகரம் 22 இலட்சம் மக்கள்தொகையையும் கொண்டது. இங்கு புகழ்பெற்ற தொக்கு பல்கலைக்கழகம் உள்ளது.

மார்ச் 11, 2011 அன்று ஜப்பான் வரலாற்றிலே நிலநடுக்கங்களை பதிவு செய்ய ஆரம்பிக்கப்பட்டதில் இருந்து ஜப்பானில் எற்பட்ட மிகப்பெரிய நிலநடுக்கமாகும் 8,9 என USGS-வால் பதிவு செய்யப்பட்டுள்ளது. நிலநடுக்கமும் நிலநடுக்கத்தின் விளைவால் ஏற்பட்ட ஆழிப்பேரலையாலும் செண்டாய் நகரம் பாரிய சேதத்துக்கு உள்ளாகியது.


</doc>
<doc id="100504" url="https://ta.wikipedia.org/wiki?curid=100504" title="மோசிகொற்றன்">
மோசிகொற்றன்

மோசிகொற்றன் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று உள்ளது. அது குறுந்தொகை 377.

மோசிக்கொற்றன் என்று இவரது பெயர் அமைந்திருந்தால் மோசி என்பது ஊரைக் குறிக்கும். இவரது பெயர் மோசிகொற்றன் என்று இடையில் ஒன்று மிகாமல் அமைந்துள்ளதால் மோசி என்பது தந்தையின் பெயர்.
திருமணம் செய்துகொள்வதற்குக் காலம் நீட்டித்தால் தலைவி தாங்கமாட்டாள் என்று கவலைப்படும் தோழிக்குத் தலைவி கூறுவதாக இந்தப் பாடல் அமைந்துள்ளது.

நாடன் அறிந்துகொள்ள முடியாத பண்புடையவன். அவனோடு எனக்கு நட்பு. அது சிறிய நட்புதான் என்றாலும் நல்ல நட்பு. அவன் திருமணம் செய்துகொள்ளக் காலம் கடத்துவதால் என் கண்ணின் நலம் தொலைந்துவிட்டது. அத்துடன் வளையல்களும் தோளிலிருந்து நழுவுகின்றன. அதற்கு மேலே நான் இருக்கும் இடமும், அவர் இருக்கும் இடமும் வேறு வேறாய் உள்ளன. வேறு வழி இல்லை. தாங்கிக்கொள்ள வேண்டியதுதான். - என்கிறாள் தலைவி.


</doc>
<doc id="100505" url="https://ta.wikipedia.org/wiki?curid=100505" title="தவக் காலம்">
தவக் காலம்

தவக் காலம் ("Lent") என்பது கிறித்தவர்களின் வழிபாட்டு ஆண்டில் ஒரு முக்கியமான காலக் கட்டம் ஆகும். இது சாம்பல் புதன் என்றும் திருநீற்றுப் புதன் என்றும் வழங்கப்படுகின்ற நாளிலிருந்து கிறித்து சாவிலிருந்து உயிர்பெற்றெழுந்த நிகழ்வைக் கொண்டாடும் உயிர்த்தெழுதல் ஞாயிறு வரை நீடிக்கின்ற நாற்பது நாள் காலத்தைக் குறிக்கும்.

தவக் காலத்தின்போது கிறித்தவர்கள் இறைவேண்டல், தவ முயற்சிகள், தருமம் செய்தல், தன்னொறுத்தல் போன்ற நற்செயல்கள் புரிய ஊக்குவிக்கப்படுகிறார்கள் (காண்க: மத்தேயு 6:1-18). இயேசு துன்பங்கள் அனுபவித்து, மனிதரின் மீட்புக்காகச் சிலுவையில் இறந்தார் என்பதால் அவர் அனுபவித்த துன்பங்களில் தாமும் பங்குபெற கிறித்தவர்கள் தவக் காலத்தின்போது முன்வருகிறார்கள். சிலுவையே வாழ்வுக்கு வழி என்னும் நம்பிக்கையிலிருந்து இச்செயல் பிறக்கிறது.

மேலும், பிறருக்குத் தம்மால் இயன்ற உதவி செய்து, பிறரன்புப் பணிகளில் ஈடுபடவும் கிறித்தவர்கள் தவக் காலத்தின்போது தம்மையே ஈடுபடுத்துகிறார்கள்.

மத்தேயு, மாற்கு, லூக்கா ஆகிய நற்செய்தியாளர்கள் இயேசு பாலைநிலத்தில் நாற்பது நாள்கள் இரவும் பகலும் நோன்பிருந்தார் என்னும் தகவலைத் தருகின்றனர் (காண்க: மத் 4:1-11; மாற் 1:12-13; லூக் 4:1-13). இவ்வாறு இயேசு நோன்பிருந்ததைக் கிறித்தவர்களும் தம் வாழ்வில் கடைப்பிடிக்க அழைக்கப்படுகிறார்கள்.

இயேசு நோன்பிருந்தபோது அலகை அவரைச் சோதித்தான். தம் பசியை ஆற்ற இயேசு "கல்லை அப்பமாக மாற்றலாம்" என்றும், தன்னை வணங்கினால் உலக அரசுகளை அவருக்குக் கொடுப்பதாகவும், எருசலேம் கோவிலின் உச்சியிலிருந்து கீழே குதித்தாலும் அவருக்குத் தீங்குநிகழாமல் கடவுள் காப்பார் என்றும் கூறி, மூன்று முறை அலகை இயேசுவைச் சோதித்தான். இயேசு தம்மை மாயாஜாலம் நிகழ்த்துபவர் போல ஆக்கலாம் என்றும், கடவுளை மறுத்து அலகையை வணங்கலாம் என்றும், கடவுளின் வல்லமைக்குச் சவால் விடலாம் என்றும் வந்த சோதனைகளுக்கு இடம் கொடாமல், அவற்றை முறியடித்து, அலகையை வென்றார் என்று நற்செய்தியாளர்கள் குறிப்பிட்டுள்ளனர். இவ்வாறே கிறித்தவர்களும் அலகையின் சோதனையை முறியடிக்க தவக் காலம் ஒரு வாய்ப்பாக அமைகிறது.

நாற்பது நாள் நோன்பு என்பதற்குப் பழைய ஏற்பாட்டிலும் சில குறிப்புகள் உண்டு. இசுரயேல் மக்களைப் பாலைநிலத்தில் வழிநடத்திய மோசே சீனாய் மலையில் நாற்பது நாள்கள் கடவுளோடு இருந்தார் என விடுதலைப் பயணம் நூல் கூறுகிறது (காண்க: விப 24:18). அதுபோலவே எலியா இறைவாக்கினர் "நாற்பது பகலும் நாற்பது இரவும் நடந்து, ஓரேபு என்ற கடவுளின் மலையை அடைந்தார்" (காண்க: 1 அரசர்கள் 19:8).

வாக்களிக்கப்பட்ட நாட்டை நோக்கி இசுரயேல் மக்கள் "நாற்பது ஆண்டுகள்" வழிநடந்தனர் (காண்க: எண்ணிக்கை 14:33). நினிவே மக்கள் மனம் மாறி நல்வழிக்குத் திரும்புவதற்கு யோனா இறைவாக்கினர் "நாற்பது நாள்" கெடு கொடுத்தார் (காண்க: யோனா 3:4).

தொடக்க காலத் திருச்சபையில் இயேசுவின் உயிர்த்தெழுதல் திருவிழா மைய இடம் பெற்றது. அந்த விழாவை மகிழ்ச்சியோடும் ஆரவாரத்தோடும் கொண்டாடுவதற்கு முன்னால், குறிப்பாக அந்நாளில் திருமுழுக்குப் பெறுவதற்கு முன் ஓரிரு நாள்கள் கிறித்தவர் நோன்பு இருந்தனர். உயிர்த்தெழுதல் ஞாயிறுக்கு முந்திய ஞாயிறு "பாடுகளின் ஞாயிறு" எனக் கடைப்பிடிக்கப்பட்டது. அந்த வாரத்தின் புதன், வெள்ளி ஆகிய நாள்களில் நற்கருணைக் கொண்டாட்டம் நிகழ்த்தப்படவில்லை (5ஆம் நூற்றாண்டு).

பெரிய குற்றம் செய்தவர்கள் கடவுளோடும் திருச்சபையோடும் மீண்டும் நல்லுறவு கொள்வதற்குத் தயாரிப்புக் காலமாக ஆறு வாரங்கள் ஒதுக்கும் வழக்கம் உருவானது. தவத்திற்கு அடையாளமாக உடல்மீது சாம்பல் பூசிக்கொண்டு, சாக்குத் துணி உடுத்துவதும் வழக்கமானது.

5ஆம் நூற்றாண்டுக்குப் பின் எல்லாக் கிறித்தவர்களும் உயிர்த்தெழுதல் திருவிழாவுக்கு நாற்பது நாள்களுக்கு முன் திருநீற்றுப் புதனன்று சாம்பல் பூசத் தொடங்கினர். கடவுள் முன்னிலையில் எல்லாருமே பாவிகளே என்னும் உண்மையை அது உணர்த்தலாயிற்று.

மேற்கூறிய விவிலிய அடிப்படையிலும், திருச்சபையின் மரபுப் பின்னணியிலும் தவக் காலம் நாற்பது நாள் நோன்புக் காலமாகக் கருதப்பட்டு வந்துள்ளது. நாற்பது நாள் கணக்கிடுவதில் கிறித்தவ சபைகளிடையே சில வேறுபாடுகள் உள்ளன. மேற்குத் திருச்சபையில் பொதுவாக தவக் காலம் சாம்பல் புதனிலிருந்து தொடங்கி, புனித சனி வரை நீடிக்கும். இடையில் வருகின்ற ஆறு ஞாயிறுகளும் தவ நாட்களாகக் கருதப்படுவதில்லை. ஏனென்றால் ஞாயிற்றுக் கிழமை இயேசு உயிர்பெற்றெழுந்த நாள் ஆதலால் அது விழாக் கொண்டாடும் தருணமேயன்றி நோன்பு கடைப்பிடிக்கும் நேரம் அல்ல.

இரண்டாம் வத்திக்கான் சங்கம் (1962-1965) நிகழ்ந்த பின், கத்தோலிக்க திருச்சபை இயேசு இறுதி இரா உணவு உண்டு, தம் சீடரின் காலடிகளைக் கழுவி (புனித வியாழன் மாலை), துன்புற்று சிலுவையில் இறந்து (பெரிய வெள்ளி), கல்லறையில் துயில்கொண்டு (புனித சனி), சாவினின்று உயிர்த்தெழுந்த ஞாயிறு மாலை வரை உள்ள மூன்று நாள்களையும் இணைத்து "முந்நாள் விழா" (Holy Triduum) எனக் கொண்டாடுகிறது. இந்த முந்நாள் விழாவரை நாற்பது நாள்கள் தவக் காலமாகக் கருதப்படுகிறது.

திருநீற்றுப் புதனன்று கிறித்தவர்கள் தவக் காலத்தைத் தொடங்குகின்றனர். அன்று கோவில் சென்று வழிபட்டு, தம் தலையில் (நெற்றியில்) சாம்பல் பூசப்பெறுகின்றனர். விவிலியத்தில் அடங்கியுள்ள கடவுளின் வார்த்தையைக் கவனமாக வாசிப்பதும், வாசிக்கக் கேட்பதும், அந்த வார்த்தைக்கு ஏற்ப வாழ்வதும் தவக் காலத்தில் பொருத்தமானது. தாம் செய்த பாவங்களுக்குக் கடவுளிடம் மன்னிப்புக் கேட்பதும், அதே மன்னிப்பைப் பிறருக்கு வழங்குவதும் தவக் காலத்தின் சிறப்பாகும்.

தவக் காலத்தின்போது கத்தோலிக்க திருச்சபை நோன்பு, இறைவேண்டல், தர்மம் செய்தல் ஆகியவற்றை வலியுறுத்துகிறது (காண்க: மத்தேயு 6:1-18). சாம்பல் புதனன்றும் புனித வெள்ளியன்றும் கிறித்தவர் நோன்பு இருப்பர் (fasting). வழக்கமாக உண்ணும் உணவைக் குறைத்துக் கொள்வர். வெள்ளிக் கிழமைகளில் இறைச்சி உண்பதைத் தவிர்ப்பர் (abstinence).

பொதுவாகவே இறைச்சி உண்ணாதவர்களும், ஓரளவே உண்பவர்களும் வேறு விதங்களிலும் நோன்பு கடைப்பிடிக்கலாம். 
இறைவேண்டலுக்குக் கூடுதல் நேரம் ஒதுக்குவதும், ஏழைகளுக்கும் பிறருக்கும் தர்மம் செய்து அன்புப் பணி புரிவதில் அதிக கவனம் செலுத்துவதும் தவக் காலப் பண்பு ஆகும். உலகின் சில பகுதிகளில் தவக் காலத்தின் போது சிறப்புக் காணிக்கைகள் பிரிக்கப்பட்டு ஏழை நாடுகளில் அவதியுறுவோரின் வாழ்க்கை முன்னேற்றத்திற்காக நன்கொடையாகக் கொடுப்பதும் உண்டு.

இந்நற்செயல்கள் எல்லாம் உள்ளத்தின் ஆழத்தில் ஒரு மாற்றம் கொணரவேண்டும். இறைவனோடும் பிறரோடும் உறவை ஆழப்படுத்த வேண்டும்.

விவிலிய நூலாகிய யோவேல்:2:12-13 உண்மையான நோன்பு பற்றிக் கீழ்வருமாறு கூறுகிறது:


</doc>
<doc id="100509" url="https://ta.wikipedia.org/wiki?curid=100509" title="திருநீற்றுப் புதன்">
திருநீற்றுப் புதன்

திருநீற்றுப் புதன் (Ash Wednesday) என்பது "சாம்பல் புதன்" என்றும், "விபூதிப் புதன்" என்றும் அழைக்கப்படுவதுண்டு. இது கிறித்தவர்கள் கொண்டாடும் ஒரு விழா ஆகும். நாற்பது நாள் நீடிக்கின்ற தவக் காலத்தின் முதல் நாள் இதுவே . திருநீற்றுப் புதனிலிருந்து 46ஆம் நாளாக உயிர்த்தெழுதல் விழா கொண்டாடப்படும். இடையே வருகின்ற ஞாயிற்றுக் கிழமைகளில் தவ முயற்சிகளைக் கடைப்பிடிப்பது வழக்கமல்ல. ஏனென்றால் ஞாயிற்றுக் கிழமை இயேசு உயிர்பெற்றெழுந்த நாள் ஆதலால் மகிழ்ச்சி நாள்; நோன்பு நாளல்ல என்பது கிறித்தவர் கருத்து.

திருநீற்றுப் புதனைக் கத்தோலிக்கர், லூத்தரன் சபையினர், ஆங்கிலிக்க சபையினர், மெதடிஸ்டு சபையினர் போன்ற மைய நீரோட்ட சபையினர் அனைவரும் கடைப்பிடிக்கின்றனர்.

பொதுவான கிரகோரியன் கிறித்தவ நாட்காட்டிப்படி, இயேசுவின் உயிர்த்தெழுதல் ஒரு குறிப்பிட்ட தேதியில் கொண்டாடப்படுவதில்லை. மாறாக, மார்ச் அல்லது ஏப்ரல் மாதம் வருகின்ற முழுநிலா நாளையொட்டி வருகின்ற ஞாயிறு அவ்விழா நிகழும். இது பண்டைய யூத மரபுப்படி அமைந்த "பாஸ்கா விழா" கணிப்பை அடிப்படையாகக் கொண்டது. எனவே, திருநீற்றுப் புதன் பெப்ருவரி 4ஆம் நாளிலிருந்து மார்ச் 10ஆம் நாள் வரை ஏதாவது ஒரு புதனன்று வரலாம். 2011ஆம் ஆண்டு இவ்விழா மார்ச் 9ஆம் நாள் வந்தது. 2014ஆம் ஆண்டு திருநீற்றுப் புதன் மார்ச் 5ஆம் நாள் கொண்டாடப்படுகிறது.

கிறித்தவ விவிலியத்தில் அடங்கியுள்ள புதிய ஏற்பாட்டில் இயேசு நாற்பது நாள் இரவும் பகலும் பாலைநிலத்தில் நோன்பிருந்தார் என்னும் செய்தி உள்ளது. நற்செய்தி நூல்களை எழுதிய மத்தேயு, மாற்கு, லூக்கா ஆகியோர் இச்செய்தியைக் குறிப்பிடுகின்றனர் (காண்க: மத் 4:1-11; மாற் 1:12-13; லூக் 4:1-13). இயேசுவைப் பின்பற்றி, கிறித்தவர்களும் நாற்பது நாள்கள் நோன்பிலும் இறைவேண்டலிலும் ஈடுபட தொடக்கமாக அமைகிறது திருநீற்றுப் புதன்.

முன்னாள்களில் "விபூதிப் புதன்" என்றும் இப்பொழுது "திருநீற்றுப் புதன்" ("சாம்பல் புதன்") எனவும் வழங்கப்படுகின்ற இந்நாளில் கிறித்தவர்கள் புனிதப்படுத்தப்பட்ட சாம்பலைத் தம்மீது தடவிக் கொள்கிறார்கள். சாம்பல் தவத்திற்கும் தன்னொறுத்தலுக்கும் மன மாற்றத்திற்கும் அடையாளம்.

கத்தோலிக்க சபை வழக்கப்படி, கடந்த ஆண்டு குருத்து ஞாயிறன்று வழங்கப்பட்ட குருத்தோலைகளை எரித்து, சாம்பலாக்கிக் கோவிலில் வைப்பர். அங்கே வழிபாட்டின்போது அச்சாம்பல் மந்திரிக்கப்படும். அதைக் கிறித்தவ குரு அல்லது திருத்தொண்டர் மக்களின் தலைமீது (நெற்றியில்) பூசுவார்; வழக்கமாக சிலுவை அடையாளத்தில் இப்பூசுதல் இருக்கும்.

அவ்வாறு பூசும்போது, குரு (திருத்தொண்டர்) கீழ்வரும் சொற்களைக் கூறுவார்:

2012ஆம் ஆண்டு திருநீற்றுப் புதன் பெப்ருவரி 22ஆம் நாள் வருகிறது. அன்று மாலையில் உரோமை நகரில் திருத்தந்தை பதினாறாம் பெனடிக்ட் வழிபாடு நிகழ்த்தினார். வழக்கம்போல, உரோமை புனித ஆன்செல்ம் கோவிலிலிருந்து பவனி தொடங்கியது. பின்னர் புனித சபீனா கோவிலில் வழிபாடு நடந்தது.

"மனிதனே, நீ மண்ணாய் இருக்கிறாய். மண்ணுக்குத் திரும்புவாய் என நினைத்துக்கொள்" என்னும் விவிலியக் கூற்றை (தொடக்க நூல் 3:19) மையமாகக் கொண்டு திருத்தந்தை மறையுரை ஆற்றினார்.

பின்னர் வழிபாட்டில் கலந்துகொண்ட கர்தினால்கள், ஆயர்கள், குருக்கள், பொதுநிலையினர் ஆகியோரின் தலைமீது திருத்தந்தை பெனடிக்ட் புனித நீறு பூசி, சிலுவை அடையாளம் வரைந்தார். அவரது தலைமீது கர்தினால் ஒருவர் அவ்வாறே நீறு பூசினார்.


</doc>
<doc id="100512" url="https://ta.wikipedia.org/wiki?curid=100512" title="மோசிகண்ணத்தனார்">
மோசிகண்ணத்தனார்

மோசி கண்ணத்தனார் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று உள்ளது. அது நற்றிணை 124

மோசி என்னும் புலவர் அல்லது பெருமகன் வாழ்ந்த ஊர் கண்ணத்தம். இந்தக் கண்ணத்தத்தில் வாழ்ந்த புலவர் கண்ணத்தனார். 
அன்றில் பறவை ஆணும் பெண்ணுமாய் இணைந்தே வாழும். இன்றாலும் அவற்றில் ஒன்று இறந்துவிட்டால் மற்றொன்று அதனை நினைந்து புலம்பிக்கொண்டே உயிர்வாழும். 
தலைவன் வராவிட்டால் அவனுக்காக ஏங்கி அழுதுகொண்டே அன்றில் போல வாழ்வது என்பது என்னால் முடியாது. (என் உயிர் போய்விடும்) என்கிறாள் தலைவி.
எக்கர் என்னும் மோட்டுமணலில் அதிரல் பூ உதிரும். ஈங்கைப் பழமும் கொட்டும். இவை இரண்டுமே வெண்முத்துக்கள் கொட்டிக் கிடப்பது போல் உதிர்ந்து கிடக்கும். அவற்றை நவ்வி இனத்து மான் மேயும். இப்படி மேயும் இடம் நெய்தல். மேயும் காலம் எற்பாடு. (பிற்பகல் 2 மணி முதல் 6 தணி வரை)

இந்த இடத்தில், இந்தக் காலத்தில், நீ இல்லாவிட்டால், தலைவி உயிர்வாழமாட்டாள் என்கிறாள் தோழி. பிரிவு உணர்த்திய தலைவனுக்கு இதனைக் கூறுகிறாள்.


</doc>
<doc id="100513" url="https://ta.wikipedia.org/wiki?curid=100513" title="ஜெய்தாப்பூர் அணுமின் திட்டம்">
ஜெய்தாப்பூர் அணுமின் திட்டம்

ஜெய்தாப்பூர் அணுமின் திட்டம் (Jaitapur Nuclear Power Project, ) இந்திய மாநிலம் மகாராட்டிராவின் ரத்னகிரி மாவட்டத்தில் மதுபன் சிற்றூரில் இந்திய அணுமின் கழகத்தால் முன்மொழியப்பட்டுள்ள 9900 மெகாவாட் ஆற்றலளவுள்ள ஓர் புதிய அணுமின் நிலையத்திற்கான திட்டமாகும். இது கட்டமைக்கப்பட்டபின் நிகர மின்னுற்பத்தி தரவரிசையில் உலகின் மிகப்பெரும் அணுமின் நிலையமாக அமையும்.

திசம்பர் 6, 2010 அன்று இந்தியப் பிரதமர் மன்மோகன் சிங்கிற்கும் பிரெஞ்சு அதிபர் நிக்கொலா சார்கோசிக்கும் முன்னிலையில் இங்குத் திட்டமிடப்பட்டுள்ள இரு மூன்றாம் தலைமுறை உலைகளில் முதல் தொகுதியை கட்டமைக்கவும் அதற்கான அணு எரிபொருளை 25 ஆண்டுகளுக்கு தடையின்றி வழங்குவுமான உடன்பாடு கையொப்பமானது.

பிரெஞ்சு அணுவாற்றல் பொறியியல் நிறுவனமான அரெவா எஸ்.ஏ.விற்கும் இந்தியாவின் பொதுத்துறை அணுமின் இயக்குநிறுவனமான இந்திய அணுமின் கழகமும் $9.3 பில்லியன் மதிப்புள்ள இதற்கான உடன்பாட்டில் கையொப்பமிட்டனர். இந்த பொது வடிவமைப்பு உடன்பாட்டுடன் 'அணுவாற்றலின் அமைதிக்கான பயன்பாட்டில் அணுமின் கழகம் பெறும் தொழில்நுட்ப தரவுகள் மற்றும் தகவல்களை இரகசியமாக காப்பதற்கான' உடன்பாடும் ஏற்பட்டது.
பணித்திட்டங்களின் வரையறைப் பட்டியல், நிலைய வாழ்நாள் முழுமைக்குமான விதிமுறைகளும் வரையறைகளும், பொறுப்புறுதிகளும் நம்புறுதிகளும் மற்றும் அணுமின் நிலையத்தின் ஆற்றலளவுக்காரணிக்கான பொறுப்புறுதி போன்றவை பொது வடிவமைப்பு உடன்பாட்டில் குறிப்பிடப்பட்டுள்ளன. 60 ஆண்டுகள் வாழ்நாளாக மதிப்பிடப்படும் நிலையத்திற்கு இந்த ஆவணம் மிகவும் தேவையான ஒன்றாகும். எவ்வாறு திட்டத்தை நிறைவேற்றுவதற்கான நிதி திரட்டப்படும் என்பது உள்ளிட்ட நிதி அறிக்கையும் இந்த உடன்பாட்டில் காணப்படும்.

இந்த அணுமின் நிலையத்தில் உற்பத்தியாகும் மின்சாரத்தின் அடக்கவிலை ஓர் கிலோவாட்-மணிக்கு (ஓர் யூனிட்டுக்கு) ரூ.4க்கு கீழ் இருக்கும் என எதிர்பார்க்கப்படுகிறது.

மகாராட்டிரத்தின் மேற்கு கடற்கரையோர கொங்கண் மண்டல மாவட்டங்களான ராய்கர், ரத்னகிரி, மற்றும் சிந்துதுர்க் பகுதியில் திட்டமிடப்பட்டுள்ள பல அணுமின் நிலையங்களில் இதுவும் ஒன்று. 50 கி.மீஇலிருந்து 90 கிமீ வரை அகலமும் 200கிமீ நீளமும் உடைய குறுகலான கடற்கரைப் பிரதேசத்தில் திட்டமிடப்பட்டுள்ள மொத்த மின்னாற்றல் அளவு ஏறத்தாழ 33,000 மெகாவாட்டாகும். இந்திய அமெரிக்க குடிசார் அணுவாற்றல் உடன்பாடு அக்டோபர் 2008ஆம் ஆண்டு முதல் நடைமுறைக்கு வந்தபிறகு இந்தியாவில் அணுவாற்றல் மின்நிலையங்களுக்கான வாய்ப்புகள் பெருகியுள்ளன. இத்தகைய உடன்பாடுகளை இந்தியா பிரான்சு மற்றும் உருசியாவுடனும் கொண்டுள்ளது. .

சைய்த்தாப்பூர் அணுமின் திட்டம் அமைந்துள்ளது. ரத்னகிரி மாவட்டத்தில் அரபிக் கடற்கரையோரம் திட்டப்பரப்பு கடல் மட்டத்திலிருந்து சராசரியாக 27 மீட்டர் உயரத்தில் உள்ளது. மொத்தம் 968 எக்டேர் பரப்பில் திட்டமிடப்பட்டுள்ளது. 2006ஆம் ஆண்டு, இப்பகுதி அமைந்துள்ள மேற்குத் தொடர்ச்சி மலைத்தொடர் யுனெசுகோவின் மனிதனும் உயிரிக்கோளமும் திட்டத்தின்படி உலக பாரம்பரியக் களங்களில் ஒன்றாக பாதுகாக்கப்பட வேண்டிய பட்டியலில் சேர்க்க இந்தியா கோரியுள்ளது. மேற்கு தொடர்ச்சி மலைதொடரின் சகயாத்ரி மலைகள் கொங்கண் பகுதியின் கிழக்கு எல்லையாகவும் அரபிக்கடல் மேற்கு எல்லையாகவும் அமைந்துள்ளது. சைய்த்தாபூர் தொன்மையான துறைமுக நகராக விளங்கியுள்ளது.
இத்திட்டத்தில் ஒவ்வொன்றும் 1650 மெகாவாட் திறன் கொண்ட ஆறு ஐரோப்பிய அழுத்த அணுஉலைகள், மொத்தம் 9900 மெகாவாட் ஆற்றலளவுடன் அமைக்கப்பட உள்ளது. இவற்றை பிரான்சின் அரெவா நிறுவனம் வடிவமைத்து உருவாக்கவிருக்கிறது. இவை மூன்றாம் தலைமுறை அழுத்த நீர் அணுஉலைகள் (PWR) ஆகும்.

இத்திட்டத்தின் செலவினம் ஏறத்தாழ யாக மதிப்பிடப்பட்டுள்ளது. இத்தகைய அணுஉலைகள் உலகின் எந்தவிடத்திலும் தற்சமயம் செயலாக்கத்தில் இல்லை. அமெரிக்காவின் அணுசக்தி கட்டுப்பாடு ஆணையம் இந்த அணுஉலையின் பங்காக உள்ள கணினியின் பாதுகாப்புக் குறித்து ஐயங்களைஎழுப்பியுள்ளபோதிலும் பின்லாந்து இத்தகைய அணுஉலை ஒன்றை வாங்கவுள்ளது மேலும், சீனா அரெவா நிறுவனத்திடம் இதேபோன்ற மூன்று அணுஉலைகளை வாங்க உடன்பட்டுள்ளது.

திசம்பர் 2010இல் பிரெஞ்சு அதிபர் நிக்கொலா சார்கோசியின் இந்தியப் பயணத்தின்போது இந்திய மற்றும் பிரெஞ்சு அரசுகளிடையே ஏற்பட்ட புரிந்துணர்வு உடன்பாட்டை அடுத்து அரெவாவிற்கும் இந்திய அணுமின் கழகத்திற்கும் இடையே உடன்பாடு கையெழுத்தானபிறகு இத்திட்டம் முறையாகத் துவங்கியது.
இந்த திட்டற்கான செலவினங்களுக்காக பிரெஞ்சு நிதி நிறுவனங்களின் நட்பமைப்பு ஒன்று கடன்வசதி அளிக்க உள்ளது. பிரெஞ்சு மற்றும் இந்திய அரசுகள் இக்கடனுக்கான அரசு பொறுப்புறுதியைத் தரும். செலவினங்களில் எதுவரை பிரெஞ்சு கடன் கிடைக்கும் என்பதைப் பொறுத்து இந்த பொறுப்புறுதிகள் அமையும். பொருளியல் கூட்டுறவு மற்றும் மேம்பாட்டிற்கான நிறுவனம் (OECD) இந்தக் கடனுக்கான வட்டிவீதம் மற்றும் பிற நெறிமுறைகளை கட்டுப்படுத்தும். இவை தற்போது உரையாடப்பட்டு வருகின்றன.
திட்டத்திற்காக வரையறுக்கப்பட்ட நிலப்பகுதியில் 16 ஏப்ரல்,2010 அன்று நடுவண் சுற்றுச்சூழல் மற்றும் வனத்துறை அமைச்சகத்தின் சார்பில் மகாராட்டிர மாசுக் கட்டுப்பாடு வாரியம் , தேசிய சூழல் பொறியியல் ஆய்வுக் கழகம்(NEERI) தயாரித்த சூழற் தாக்கு மதிப்பாய்வு அறிக்கையை பொதுமக்கள் குறைகேட்க ஏற்பாடு செய்தது. ஆயினும் விதிமுறைகளின்படி தொடர்புடைய நான்கு பஞ்சாயத்துகளில் மூன்றிற்கு இவ்வறிக்கை முழுவதுமாக அறிந்துகொள்ளுமாறு முன்னரே அனுப்பப்படாதது சர்ச்சைக்கு உள்ளானது.

செப்டம்பர் 2010இல் இந்திய நாடாளுமன்றம் ஒப்புமை நல்கிய அணுக்கரு உலை விபத்திற்கான குடியியல் இழப்பீடு மசோதா 2010 குறித்த தெளிவின்மையே இத்திட்டத்திற்கான உடன்பாடு காண்பதில் பெரும்தடையாக இருந்ததாக அரெவா நிறுவனம் கூறுகிறது. இந்த மசோதாவின் ஓர் அங்கம் அணுஉலை விபத்தொன்றிற்கு காரணமானவர்களின் சட்டபூர்வ பிணைப்புக் குறித்து உள்ளது. அதன்படி இயக்கு நிறுவனமான அணுமின் கழகமே தயாரிப்பாளர்கள் மற்றும் வழங்கியவர்கள் மீது வழக்குத் தொடர முடியும். பாதிக்கப்பட்டோர் வழக்குத் தொடர இயலாது. வழக்குத் தொடர்ந்தாலும் இயக்குனருக்கு 1,500 கோடி (US$ 340.5 மில்லியன்) மட்டுமே கிடைக்கும் என்பதால் உண்மையில், யாருமே சட்டப்படி ஈடு தரவேண்டியிருக்காது. ஐக்கிய அமெரிக்காவில் 2026க்கு முன்பாகக் கட்டப்படும் எந்த இராணுவப்பயனற்ற அணுக்கரு வசதியிலும் பிரைசு-ஆன்டர்சன் அணுத்தொழில் ஈட்டுறுதி சட்டப்படி யார் தவறிழைத்தாலும் இதே தொழிலில் உள்ளோர் கொடுக்கும் நிதியத்திலிருந்து $10 பில்லியன் உடனடியாகக் கொடுக்கப்படும். இதற்கு மேலான ஈட்டு கோரிக்கைகள் அமெரிக்க அரசால் கவனிக்கப்படும்.

சைய்தாப்பூர் திட்டம் குறித்து பல்வேறு நிலைகளில் சுற்றுச்சூழல் தாக்கம் குறித்தும் புவிச்சரிதவியல் பிரச்சினைகள் குறித்தும் இந்திய அணு எதிர்ப்புப் போராளிகள் போராடி வருகிறார்கள். மகாராட்டிர அரசு சனவரி,2010 அன்றே இத்திட்டப்பகுதிக்கான நிலத்தைக் கையகப்படுத்தியிருப்பினும் நவம்பர்,2010 வரை, 2,335 சொந்தக்காரர்களில் 33பேர் மட்டுமே ஈட்டுத்தொகைக்கான வரைவோலையைப் பெற்றுக் கொண்டுள்ளனர்.





திட்ட வரைவாளர்கள் சைய்தாப்பூர் திட்டம் பாதுகாப்பானது, சுற்றுச்சூழலுக்கு ஊறு விளைவிக்காதது மற்றும் பொருளியல்வழி நிலைத்திருக்கக்கூடிய மின்னாற்றலுக்கான செயல்திட்டம் என்று கூறுகின்றனர். அவர்கள் அணுசக்தி, பைங்குடில் வாயுக்களை குறைத்து வெளியிடும் மற்றும் இந்தியா தன் வெளிநாட்டு பாறைநெய் இறக்குமதிகளைக் குறைத்து ஆற்றல் தன்னிறைவு காணக்கூடிய, ஓர் நிலைத்துள்ள சக்தி ஊற்றாக கருதுகின்றனர். இத்திட்டத்தினை செயலாக்குபவர் இந்திய அணுசக்தித் துறையின் நிர்வாக கட்டுப்பாட்டில் இயங்கும் பொதுத்துறை நிறுவனமான இந்திய அணுமின் கழகம் ஆகும். 2010ஆம் ஆண்டு நிலவரப்படி இருபதுக்கும் கூடுதலான அணு உலைகள் செயலாக்கத்தில் இருக்கும் நாடுகளில் அமெரிக்கா, பிரான்சு,சப்பான்,உருசியா,கொரியாவிற்கு அடுத்ததாக ஆறாவது நிலையில் உள்ளது. 
அணுசக்திப் பேரவையின் முன்னாள் தலைவர் அனில் ககோட்கர், சைய்த்தாப்பூர் திட்டப்பகுதி ஓர் அணுக்கரு உலையின் தொழில்நுட்ப, அறிவியல் தேவைகளை முழுமையாக நிறைவேற்றுவதாகக் கூறுகிறார்.
இந்தியாவில் உள்ள அனைத்து 20 அணுஉலை மின்திட்டங்களும் சிறப்பாக இயங்கி வருகின்றன. இங்கு வெளியேற்றப்படும் அணுக்கழிவுகள் மீள்உருவாக்கப்படும். வெறும் 5% மட்டுமே அகவுறையிடப்பட்டு தொழில்நுட்பம் மேம்பட்ட இடங்களில் சேமிக்கப்படும்; எங்கும் புதைக்கப்படாது. இக்கழிவுகள் அடுத்த 30 முதல் 40 ஆண்டுகளுக்கு, அறிவியலாளர்கள் இவற்றை கையாளும் தொழில்நுட்பத்தை உருவாக்கும்வரை, சேமிக்கப்படும்.
இத்திட்டம் குறித்தான சூழற் தாக்க மதிப்பாய்வு மற்றும் பிற ஆய்வுகளை கடந்த சில ஆண்டுகளாகவே நாக்பூரில் உள்ள தேசிய சூழலியல் பொறியியல் ஆய்வு கழகத்தால், குறிப்பிட்ட சூழல் தாக்க ஆய்வுகளில் சிறப்புபெற்ற வேறு பல புகழ்பெற்ற நிறுவனங்களின் துணையுடன் நடத்தி வந்துள்ளது..





இந்திய அணுமின் கழகம் நிறுவன சமூக பொறுப்பு கொள்கைப்படி சைய்த்தாப்பூர் திட்ட நிகர இலாபத்திலிருந்து 1.5 முதல் 2 விழுக்காடுவரை இந்தப் பகுதியின் வளர்ச்சிக்காக செலவிடும். இதனைப் பயன்படுத்துமாறான மேம்பாட்டுத் திட்டங்களை உள்ளூர் மக்களே நிச்சயிப்பர்.

இந்த அணுமின் திட்டத்திற்கெதிராக உள்ளூர் மக்கள் எதிர்ப்புகள் தெரிவித்து வருகின்றனர். 29 திசம்பர்,2009, 12 சனவரி 2010 மறும் 22 சனவரி 2010 நாட்களில் அரசு அதிகாரிகள் நட்ட ஈடு வரைவோலைகளை வழங்க மதுபன் வந்தபோது அவர்களுக்கு கறுப்புக்கொடி காட்டியதுடன் அவர்களது பணியையும் செய்யவிடாது தடுத்தனர். கட்டாய நிலக் கையகப்படுத்தலுக்கு எதிராக 22 சனவரி 2010 அன்று போராடிய 72 பேர் கைது செய்யப்பட்டனர்.

திசம்பர் 4, 2010 அன்று எதிர்ப்புகள் வன்முறையாக வெடித்தது. 1500 பேர் கைதாயினர். "கொங்கண் பச்சாவ் சமிதி" உறுப்பினர்களும் "ஜனஹித் சேவா சமிதி" உறுப்பினர்களும் தடுக்கப்பட்டனர். மும்பையிலும் பல்வேறு தொழிற்சங்கங்களும் சமூக அமைப்புகளும் திட்டத்தை எதிர்த்து பேரணி நடத்தினர். நாக்பூர் தேசிய சூழலியற் பொறியியல் ஆராய்ச்சி கழகத்தின் சூழற் தாக்க மதிப்பாய்வு அறிக்கையின் நடுநிலையைக் குறித்த ஐயங்களை எழுப்பினர். இணையாக மதிப்பாய்வு செய்த மும்பை இயற்கை வரலாற்றுச் சங்க அறிக்கை நேர்மாறாக மிகுந்த சூழலியற் தாக்கம் ஏற்படும் என கண்டறிந்துள்ளதை சுட்டிக் காட்டுகின்றனர்.




</doc>
<doc id="100514" url="https://ta.wikipedia.org/wiki?curid=100514" title="1999 மீயல்லை கலவரம்">
1999 மீயல்லை கலவரம்

1999 மீயல்லை கலவரம் இலங்கையில் மாத்தறை மாவட்டத்தில் ஹக்மனைத் தேர்தல் தொகுதியில் மீயெல்லை என்ற கிராமத்தில் 1999 ஆம் ஆண்டில் முஸ்லிம், சிங்கள மக்களுக்கிடையே ஏற்பட்ட கலவரம் ஆகும்.

மீயெல்லை கிராமத்தில் சிங்களப் பெரும்பான்மையினருக்கு மத்தியில் சுமார் 300 முஸ்லிம்கள் வாழ்ந்து வருகின்றனர். சில காலமாக சிறுசிறு பிரச்சினைகள் இங்கு உருவாகி வந்தன. இந்நிலையில் 1999ல் மீயல்லைக் கிராமத்தில் நடைபெற்ற ஒரு சிறுசம்பவம் கலவரமாக மாறியது. மீயல்லையின் சில இளைஞர்களுக்கும், கனுமுல்தெனிய எனும் சிங்களக் கிராமத்தின் இளைஞர்களுக்கும் இடையில் ஒரு சூதாட்டத்தின் போது நடந்த பிரச்சினை பெரிதாகியது. சூதாட்டத்தில் சிங்கள இளைஞர்கள் தோல்வியுற்றனர். தோல்வியின் பின்னர் சூதாட்டத்தில் பங்கு பற்றிய முஸ்லிம் இளைஞர்களின் 10,000 ரூபா பணத்தைக் கொள்ளையிட்டனர். கொள்ளை நடவடிக்கையில் ஈடுபட்டவர்களில் ஒருவரை மீயல்லை இளைஞர்கள் தாக்கி காவல்துறையினரிடம் ஒப்படைத்தனர்.

ஏற்கனவே நடந்துவந்த சில பிரச்சினைகளுக்குப் பழிவாங்குவது போல சிங்களவர்களால் இது ஆழமாக முன்னெடுக்கப்பட்டது. இவ்விடயம் இனவாதமாக மாற்றப்பட்டது. மீயல்லையின் வளர்ச்சியில் பொறாமையுற்ற சிலரும் இதில் பங்குகொண்டனர்.

தொழில் காரணமாக அயல் ஊர்களுக்குச் சென்று திரும்பிவந்து கொண்டிருந்த முஸ்லிம் தொழிலாளர்களும், முதலாளிகளும் சிங்களவர்களால் தாக்கப்பட்டனர். சுமார் 50 பேர் இவ்வாறு தாக்குதலுக்குள்ளாகினர். வியாபாரிகளிடமிருந்து பொருட்கள் கொள்ளையிடப்பட்டன.

முஸ்லிம் செல்வந்தர்களிடமிருந்து பயமுறுத்திப் பணம் பறிக்கப்பட்டது. மீயல்லைக்குள் புகுந்து சிங்கள இளைஞர்கள் அடிக்கடி தாக்குதல்களை நடத்தியதால் ஊரவர்கள் அச்சத்தில் வாழ்ந்தனர். சிலர் பயத்தால் ஊரைவிட்டு வெளியேறினர். சிலருக்கு மரண அச்சுறுத்தல்கள் விடுவிக்கப்பட்டன. அதனாலும் சிலர் வெளியேறினர். இப்பிரச்சினைகளின் உச்சமாக முஸ்லிம் ஊர்த்தலைவர் ஒருவர் கொலை செய்யப்பட்டார்.

காவல்துறையிடம் நடந்த கலவரங்கள் பற்றியும், கொலை தொடர்பாகவும் முறைப்பாடுகள் செய்யப்பட்ட போதிலும் காவல்துறை உரிய நடவடிக்கைகளை எடுக்கத்தவறியது. இவ்விடயங்கள் முஸ்லிம் அமைச்சர்களுக்கும் தெரிவிக்கப்பட்டது. மீயல்லைக் கிராமத்திற்கு பூரண பாதுகாப்பு அளிக்குமாறு அவர்கள் பாதுகாப்புப் பிரிவுடன் தொடர்புகொண்டு நடவடிக்கை எடுத்தனர்.



</doc>
<doc id="100531" url="https://ta.wikipedia.org/wiki?curid=100531" title="இந்தியாவிலுள்ள வங்கிகள்">
இந்தியாவிலுள்ள வங்கிகள்







</doc>
<doc id="100537" url="https://ta.wikipedia.org/wiki?curid=100537" title="மையோடக் கோவனார்">
மையோடக் கோவனார்

மையோடக் கோவனார் சங்ககாலப் புலவர்களில் ஒருவர். மையோடம் என்பது இவர் வாழ்ந்த ஊர். இவரது பாடல் ஒன்றே ஒன்று உள்ளது. அது பரிபாடல் தொகுப்பில் 7 எண் கொண்ட பாடலாக அமைந்துள்ளது. 

வையை ஆற்றில் நீராடுவது பற்றிய செய்தி இதில் உள்ளது.

பித்தாமத்தர் என்னும் இசைவாணர் இதற்கு இசை அமைத்துப் பாலையாழ் என்னும் பண்ணிசைத்துப் பாடியுள்ளார்.
பரத்தை ஒருத்தியின் செவிலி வையையில் அவள் ஆடிய நீராட்டு எப்படியிருந்தது என வினவினாள். பரத்தை தான் கண்ட, ஆடிய நீராட்டம் பற்றி விளக்குகிறாள்.

86 அடிகளைக் கொண்ட நீண்ட பாடல் இது.

செய்திகள் உவமை, உருவக நலங்களுடன் இதில் கூறப்பட்டுள்ளன. அவற்றுள் சில:

எங்களுடைய மாலைகளையெல்லாம் கவர்ந்துகொண்ட வையையே! நாங்கள் உன்னோடு விளையாடி இன்புற மீண்டும் மீண்டும் வருக என்னும் வாழ்த்துடன் பாடல் முடிகிறது.


</doc>
<doc id="100539" url="https://ta.wikipedia.org/wiki?curid=100539" title="1998 திக்குவல்லை கலவரம்">
1998 திக்குவல்லை கலவரம்

திக்குவல்லை கலவரம் மே 8, 1998ல் முஸ்லிம், சிங்கள மக்களுக்கிடையே ஏற்பட்ட இனக்கலவரமாகும். இலங்கை, மாத்தறை மாவட்டத்தில் உள்ள திக்குவல்லை பிரதேசம் முஸ்லிம்கள் வாழும் ஒரு பிரதேசமாகும். இங்கு அவ்வப்போது சில பதற்ற நிலைகள் ஏற்பட்டுள்ளன.

மே 8, 1998ல் வெள்ளிக்கிழமை ஜும்ஆத் தொழுகை நேரம் முஸ்லிம் வீடுகளிலுள்ள பெண்களை சில சிங்களவர்கள் பயமுறுத்திச் சென்றுள்ளனர். ஜும்ஆத் தொழுகை நேரத்தில் பெரும்பாலான ஆண்கள் தொழுகைக்காக பள்ளிவாயிலுக்குச் சென்றுவிடுவர். அச்சந்தர்ப்பத்தில் சில வீடுகளின் முன்பகுதிகளும் பாதை அகலப்படுத்தல் எனும் பெயரால் சிங்களவர்களால் உடைத்துச் சேதப்படுத்தப்பட்டன. ஜும்ஆத் தொழுகை முடிந்துவந்த முஸ்லிம்களுக்கும் பாதை அகலப்படுத்தல் என்ற பெயரில் அங்கு குழப்பம் விளைவிக்க முயன்ற குழுவினருக்குமிடையில் கடுமையான வாக்குவாதம் நடைபெற்றது. பெரஹரா செல்வதற்குப் பாதை அகாலப்படுத்தல் செய்யப்படவுள்ளதாக அங்கு நின்ற சிங்களக் குழுவினர் காரணம் காட்டி முஸ்லிம்களுடன் வாக்குவாதத்தில் ஈடுபட்டனர்.

மறுநாள் பள்ளிவாயிலுக்கு அருகாமையில் ஒலிபெருக்கி பொருத்தப்பட்டு உரத்த ஒலியில் பௌத்த சாதகக் கதைகள் ஒலிபரப்பப்பட்டன. இவ்விடயங்கள் தொடர்பாக அப்பகுதி மகாநாயக்க தேரரிடம் முஸ்லிம்கள் விசாரணை செய்தபோது பாதை விஸ்தரிப்பிற்கும், பெரஹெராவிற்கும் சம்பந்தமில்லை என்றும் ஒலிபெருக்கியில் சாதகக் கதைகள் ஒலிபரப்புச் செய்வது சம்பந்தமாகவும் தமது அனுமதி பெறப்படவில்லை என்றும் இவ்வாறு ஒரு போதும் இவர்களுக்கு அனுமதி தரவில்லை என்றும், மகாநாயக்க தேரர் கூறியுள்ளார். அவ்வொலிபெருக்கியை அங்கிருந்து அகற்றுவதற்கும் தேரர் ஏற்பாடுகளைச் செய்தார்.

இப்பிரச்சினைகளில் சம்பந்தப்பட்டிருந்தவர்கள் வெசாக் தினத்தன்று இரவு திக்குவல்லை யோனக்கபுர முஸ்லிம் வீதியில் முஸ்லிம் ஒருவரின் வீட்டிலிருந்த பொருட்களை வெளியே வீசி எறிந்துள்ளார். இந்தப் பிரச்சினையை முஸ்லிம்கள் காவல்துறையிடம் முறையிட்டபோது காவல்துறை நடவடிக்கை எடுக்கவில்லை.

இரண்டு தினங்களின் பின்னர் சில சிங்களவர்கள் குடிபோதையில் வந்து முஸ்லிம்களைத் தாக்கினர். அத்துடன் மின்ஹாஜ் வீதியிலுள்ள முஸ்லிம்களைக் கீழ்த்தரமான வார்த்தைகளால் ஏசியபோது அவர்களுக்கும் முஸ்லிம் இளைஞர்களுக்குமிடையில் வாக்குவாதமும், கல்வீச்சுக்களும் நடந்தன. அன்றிரவு 9.30 மணியளவில் அங்குவந்த ஆயுத பாணியான கும்பலொன்று முஸ்லிம்களைத் தாக்கினர்.

திக்குவல்லை காவல்துறையினரிடம் மீண்டும் முறையிட்டபோது அவர்கள் பேசாதிருந்து விட்டனர். பின்னர் மாத்தறை காவல் துறையினருக்கு முறையிட்டு காவல்துறையினர் வரவழைக்கப்பட்டபோது அவர்களும் முஸ்லிம்களை அடித்துவிரட்டி விட்டனர்.



</doc>
<doc id="100540" url="https://ta.wikipedia.org/wiki?curid=100540" title="கொட்டாஞ்சேனை">
கொட்டாஞ்சேனை

கொட்டாஞ்சேனை ("Kotahena") இலங்கைத் தலைநகர் கொழும்பின் ஒரு புறநகராகும். இது கொழும்பு 13 என்ற பிரதேசத்தின் ஒரு பகுதியாகும்.





</doc>
<doc id="100548" url="https://ta.wikipedia.org/wiki?curid=100548" title="தங்கேஸ்வரி கதிராமன்">
தங்கேஸ்வரி கதிராமன்

தங்கேஸ்வரி கதிராமன் (பிறப்பு: பெப்ரவரி 26 1952) இலங்கையின் தொல்பொருளியல் வரலாற்று ஆய்வாளரும், எழுத்தாளரும், முன்னாள் மட்டக்களப்பு மாவட்ட கலாசார உத்தியோகத்தரும், முன்னாள் மட்டக்களப்பு மாவட்ட நாடாளுமன்ற உறுப்பினருமாவார். கலைச்செல்வி, தமிழ்ச்செல்வி, சிவச்செல்வி ஆகிய புனைப்பெயர்களிலும் இவர் எழுதி வருகின்றார்.

கிழக்கு மாகாணம், மட்டக்களப்பு மாவட்டம், மட்டக்களப்பு பிரதேச செயலகப் பிரிவில் வசித்துவரும் சின்னத்தம்பி கதிராமன், வே. திருவஞ்சனம் தம்பதியினரின் புதல்வியாக பிறந்த தங்கேஸ்வரி கன்னங்குடா மகாவித்தியாலயத்தில் ஆரம்ப கல்வியைப் பெற்றார். இடைநிலைக் கல்வியை மட்டக்களப்பு ஆனைப்பந்தி ஆர். கே. எம் மகளிர் உயர்தரப் பாடசாலையிலும், உயர்நிலைக் கல்வியை மட் /வின்ஸ்டன் மகளிர் கல்லூரியிலும் பெற்றார். இவர், களனிப் பல்கலைக்கழகத்தில் தொல்லியலில் சிறப்புப் பட்டம் பெற்றவர்.

தங்கேஸ்வரி ஆரம்பத்தில் கலாசார அமைச்சின் கீழுள்ள இந்துக் கலாசார திணைக்களத்தில் பிரதேச அபிவிருத்தி அமைச்சின் கீழ் மட்டக்களப்பு மாவட்ட கலாசார உத்தியோகத்தராகவும், 1992 – 1995 வரை கிழக்குப் பல்கலைக்கழக நுண்கலைப் பகுதியில் பகுதிநேர விரிவுரையாளராகவும் பணியாற்றியுள்ளார்.

ஏப்ரல் 2004 நாடாளுமன்றத் தேர்தலில் தங்கேஸ்வரி தமிழ்த் தேசியக் கூட்டமைப்பு சார்பில் மட்டக்களப்பு மாவட்டத்தில் போட்டியிட்டு நாடாளுமன்றம் சென்றார்.

2010 ஆம் ஆண்டுத் தேர்தலில் இவர் தமிழ்த் தேசியக் கூட்டமைப்பில் வேட்பாளராகத் தெரிவு செய்யப்படாததால், ஆளும் ஐக்கிய மக்கள் சுதந்திரக் கூட்டணியில் இணைந்து மட்டக்களப்பு மாவட்டத்தில் 2010 தேர்தலில் போட்டியிட்டு எட்டாவதாக வந்து தோல்வியடைந்தார். விருப்பு வாக்குகளில் ஐமசுக வேட்பாளர்களில் இவர் கடைசியாக வந்தார்.

இவரின் சமூகப் பணிகளை பின்வருமாறு சுருக்கமாகத் தொகுத்து நோக்கலாம். 

இவரின் முதலாவது ஆக்கம் 1972ஆம் ஆண்டில் ‘தீபாவளி’ எனும் தலைப்பில் ‘வீரகேசரி’ பத்திரிகையில் பிரசுரமானது. இவர் தொடர்ந்தும் ஆய்வுக் கட்டுரைகள், கலாசாரக் கட்டுரைகள், பாமர மக்களின் பரம்பரைக் கதைகள் போன்றவற்றை ஒப்சவர், தினகரன் வீரகேசரி மற்றும் தினக்குரல் போன்ற தேசியப் பத்திரிகைகளிலும், இலங்கையிலிருந்து வெளிவரும் சஞ்சிகைகள், நினைவிதழ்களிலும் எழுதிவருகின்றார்.

புராதன தொல்பொருள்களை வரலாற்று அடிப்படையில் ஆராய்ந்துவரும் இவர் இதுவரை பின்வரும் நூல்களை எழுதி வெளியிட்டுள்ளார்.



</doc>
<doc id="100549" url="https://ta.wikipedia.org/wiki?curid=100549" title="தி. சே. சௌ. ராஜன்">
தி. சே. சௌ. ராஜன்

திருவேங்கிமலை சேஷ செளந்தர ராஜன் ("iruvengimalai Sesha Sundara Rajan", டி. எஸ். எஸ். ராஜன், 1880–1953) ஒரு தமிழக அரசியல்வாதி, மருத்துவர் மற்றும் இந்திய விடுதலைப் போராட்ட வீரர். 1937-39 காலகட்டத்தில் சென்னை மாகாணத்தின் அமைச்சராக இருமுறை பணியாற்றியவர்.

சீரங்கத்தில் வடகலை ஐய்யங்கார் சாதியில் பிறந்த ராஜன், திருச்சி புனித வளனார் கல்லூரியில் கல்வி கற்றார். சென்னை ராயபுரம் மருத்துவக் கல்லூரியில் மருத்துவம் பயின்று பட்டம் பெற்றார். பர்மாவுக்கு குடிப்யெர்ந்து ரங்கூன் நகரில் மருத்துவராகப் பணியாற்றினார். 1907ல் இங்கிலாந்து சென்று மருத்துவ மேல்படிப்பு படித்து ஃப். ஆர். சி. எஸ் பட்டம் பெற்றார். பர்மாவில் பல ஆண்டுகள் மருத்துவப் பணியாற்றிய பின்னர் இந்தியா திரும்பி “ராஜன் மருத்துவமனை” என்ற பெயரில் தனி மருத்துவமனை தொடங்கினார்.

ராஜாஜியுடன் ஏற்பட்ட நட்பினால் இந்தியத் தேசியக் காங்கிரசில் இணைந்தார் ராஜன். ரௌலட் சட்டங்களுக்கு எதிரான போராட்டங்களில் பங்கு கொண்டு சிறை சென்றார். 1920-22ல் கிலாபத் ஒருங்கிணைப்பு குழுவில் உறுப்பினராக இருந்தார். உப்பு சத்தியாகிரகத்தில் பங்கேற்றுப் பதினெட்டு மாதங்கள் சிறை தண்டை பெற்றார். இந்தியத் தேசியக் காங்கிரசில் தேசிய அளவிலும் மாநில அளவிலும் பொதுச் செயலாளர், தலைவர், மாநிலச் செயலாளர் என பல பதவிகளை வகித்தார். 1934-36ல் மத்திய சட்டமன்ற உறுப்பினராகப் பணியற்றினார். 1937 சட்டமன்றத் தேர்தலில் வெற்றி பெற்று சென்னை மாகாண சட்டமன்றத்துக்குத் தேர்ந்தெடுக்கப்பட்டார். ராஜாஜி தலைமையிலான அமைச்சரவையில் பொதுச் சுகாதாரத் துறை அமைச்சராகப் பணியாற்றினார். 1939ல் இரண்டாம் உலகப் போரில் இந்தியா ஈடுபடுத்தப்படுவதை கண்டித்து காங்கிரசு அமைச்சரவைகள் அனைத்தும் பதவி விலகின. 1946 தேர்தலில் காங்கிரசு வெற்றி பெற்று மீண்டும் பதவியேற்ற போது த. பிரகாசத்தின் அமைச்சரவையில் உணவு மற்றும் பொதுச் சுகாதாரத்துறை அமைச்சரானார். அடுத்த ஐந்தாண்டுகளில் மோட்டார் வாகனத் துறை, தொழிலாளர் நலம், இந்து அறநிலையத்துறை போன்ற பல துறைகளுக்கு அமைச்சராக இருந்தார். 1953ல் மரணமடைந்தார். வ. வே. சு. ஐயர் பற்றிய ஒரு நூலையும், “நினைவு அலைகள்" என்ற தன் வரலாற்று நூலையும் எழுதியுள்ளார்.


</doc>
<doc id="100555" url="https://ta.wikipedia.org/wiki?curid=100555" title="தமிழர் உணவுகளின் பட்டியல்">
தமிழர் உணவுகளின் பட்டியல்



பின்வருவன கறி, கூட்டு, குழம்பு, சொதி, கூழ், வறை, பொரியல் ஆக அல்லது பிற உணவுகளுடன் சேர்த்து உண்ணப்படுகின்றன.

பின்வருவன கறி, கூட்டு, குழம்பு, சொதி, கூழ், வறை, பொரியல் ஆக அல்லது பிற உணவுகளுடன் சேர்த்து உண்ணப்படுகின்றன.






</doc>
<doc id="100558" url="https://ta.wikipedia.org/wiki?curid=100558" title="ஏய்ஜியக்கடல் புவித்தட்டு">
ஏய்ஜியக்கடல் புவித்தட்டு

ஏய்ஜியக்கடல் புவித்தட்டு ("Aegean Sea Plate") ஒரு தட்டுப் புவிப்பொறைக் கட்டமைப்பு ஆகும். இத்தட்டு தெற்கு நடுநிலக் கடல் பகுதியில் தெற்கு கிரீசு மற்றும் மேற்கு துருக்கிக்கு கீழே அமைந்துள்ளது. இதன் தெற்கு முனை ஒரு கீழமிழ்தல் பகுதி ஆகும்; இங்கு ஆப்பிரிக்க புவிப்பொறைத் தட்டு, ஏய்ஜியக்கடல் புவித்தட்டின் கீழ் தள்ளப்படுகிறது..


</doc>
<doc id="100561" url="https://ta.wikipedia.org/wiki?curid=100561" title="இடியப்ப உரல்">
இடியப்ப உரல்

இடியப்ப உரல் என்பது இடியாப்பம் செய்வதற்குப் பயன்படும் ஒரு கருவி. முற்காலத்தில் மரத்தினால் மட்டும் செய்யப்பட்ட இது தற்காலத்தில் அலுமினியம் போன்ற உலோகங்களாலும் செய்யப்படுவதுண்டு. 

இடியப்ப உரல் இரண்டு பகுதிகளைக் கொண்டிருக்கும். கீழ்ப்பகுதி, இரு புறமும் கைபிடியுடன் கூடியதும் நடுவில் ஏறத்தாழ 2 அங்குல விட்டம் கொண்ட துளையுடன் கூடியதுமான உருளைவடிவ அமைப்புக் கொண்டது. இதன் அடிப்பகுதியில் சிறிய பல துளைகளுடன் கூடிய பித்தளைத் தகடு பொருத்தப்பட்டிருக்கும். மேற்பகுதி, இருபக்கமும் கைபிடிகளுடன் கூடிய உருளை அமைப்பு இருக்கும். இவ்வுருளை சரியாக கீழ்ப்பகுதியின் துளைக்குள் செல்லக்கூடியவாறான அளவு கொண்டதாக இருக்கும். கீழ்ப்பகுதியின் துளைக்குள் பிசையப்பட்ட மாவை இட்டு, கைபிடிகளின் உதவியுடன் மேற்பகுதியின் உருளைப் பகுதியால் அழுத்துவர். உருளை துளைக்குள் இறங்கும்போது பிசைந்த மாவு பித்தளைத் தகட்டின் துளைகள் வழியாகக் கம்பிகள் போல் வெளியேறும். இவற்றை, இடியப்பத் தட்டில் வட்டமாகச் சுற்றிப் பிழிவர். 

இவ்வாறான உரல்களை இடியப்பம் செய்வதற்காக மட்டும் அல்லாமல் முறுக்கு, அச்சுப் பலகாரங்கள் போன்ற பல்வேறு சிற்றுண்டிகளையும் செய்யக்கூடியதாக உருவாக்குவதும் உண்டு. இவ்வாறான உரல்களில் துளைகளைக் கொண்ட அடித்தகடு நிலையாகப் பொருத்தப்படுவதில்லை. சிற்றுண்டிகளின் தன்மையைப் பொறுத்து வெவ்வேறு அளவுகளைக்கொண்ட துளைகளுடன் கூடிய உலோகத் தகடுகள் உரலின் உருளை வடிவத் துளையுள் தற்காலிகமாகப் பொருத்தும்படி அமைக்கப்பட்டிருக்கும். தேவையைப் பொறுத்து அச்சுக்களை மாற்றிப் பயன்படுத்துவர். இவ்வகையான உரல்களில் பின்வரும் அச்சுக்கள் இருப்பதுண்டு:

தற்காலத்திலும் இடியப்ப உரல் பரவலாகப் பயன்பாட்டில் உள்ளது. எனினும் இடியப்ப உரலில் இடியப்பம் பிழிவது இலகுவானது அல்ல. இதனால், தற்காலத்தில் இடியப்ப உரலுக்குப் பதிலாக இலகுவாகப் பிழியத்தக்க வகையில் பல வகையான பொறிகள் உருவாக்கப்பட்டுள்ளன. 


</doc>
<doc id="100564" url="https://ta.wikipedia.org/wiki?curid=100564" title="மத்து">
மத்து

மத்து என்பது பெரும்பாலும் தயிரைக் கடைந்து வெண்ணெய் பெறுவதற்காக பயன்படுத்தும் ஒரு கருவியாகும். தயிரைக் கடையும்போது, அதிலுள்ள கொழுப்பு நிறைந்த பதார்த்தம் வெண்ணெயாக மாறிவர, மிகுதியாக இருக்கும் நீர்த் தன்மையான பதார்த்தம் மோர் எனப்படும். 

"சுவரை ஒட்டி ஒரு சிறிய கொம்பு நட்டிருப்பார்கள். அதில் ஒரு கயிறு கட்டி இருக்கும். மோர் கடைய "மத்து" இருக்கும். அந்த மத்தின் மையப் பகுதியில் கயிறு சுற்றுவதற்கு ஏற்றவாறு வடிவமைப்பு இருக்கும்." 

பருப்பு கடைவதற்குப் பயன்படும் மத்து மேடு பள்ளங்களைக் கொண்டிருக்கும். இது வெந்த பருப்பைக் கூழாக்கப் பயன்படுகிறது. பெரும்பாலும் இது கையாலேயே பயன்படுத்தப்படுகிறது. 


</doc>
<doc id="100565" url="https://ta.wikipedia.org/wiki?curid=100565" title="இடியப்ப இயந்திரம்">
இடியப்ப இயந்திரம்

இடியப்ப இயந்திரம் என்பது இடியப்பங்களை பிழிந்து தரும் ஒரு மின் இயந்திரமாகும். தயாரிக்கப்பட்ட மாவை இட்ட பின் இது மனித வலுவின்றி, நூற்றுக்கணக்கான இடியப்பங்களை வடிவம் தவறாமல் பிழிந்து தரும். 

இந்த இடியப்ப இயந்திரங்கள் உதவியுடன் மிக வேகமாக, இலகுவாக இடியப்பங்களை உற்பத்தி செய்யக் கூடியதாக உள்ளது. இதனால் இது புகலிட நாட்டு தமிழர் உணவகங்கள் பலவற்றிலும் பயன்படுத்தப் படுகிறது. மிக மலிந்த விலையில் இடியப்பம் விற்பனை செய்ய இந்த இடியப்ப இயந்திரங்கள் காரணம் ஆகின. 

இடியப்ப இயந்திரங்களில் முதன்மையாக இரு வகைகள் உண்டு. வீட்டில் செய்யப் பயன்படும் சிறிய கொள்ளவு கொண்டது வீட்டு இடியப்ப இயந்திரம். உணவகத்தில் பயன்படும் பெரிய கொள்ளவுகளைக் கொண்டவை பெரிய இடியப்ப இயந்திரங்கள். 

இடியப்ப இயந்திரங்களை தமிழ் இயந்திரவியலாளர் (கள்) உருவாக்கினார். 


</doc>
<doc id="100574" url="https://ta.wikipedia.org/wiki?curid=100574" title="பிட்டுக் குழல்">
பிட்டுக் குழல்

பிட்டுக் குழல் என்பது பிட்டு அவிக்கப் பயன்படும் குழல் ஆகும். இது மூங்கிலிலோ அல்லது அலுமினியத்திலோ செய்யப்படும். இதன் அடியில் நீராவி போகக் கூடியவாறு ஓட்டை துளைக்கப்பட்ட அச்சு இருக்கும். இந்தப் குழலை பிட்டுச் சட்டி மீது வைத்து பிட்டு அவிப்பர்.



</doc>
<doc id="100576" url="https://ta.wikipedia.org/wiki?curid=100576" title="சுருள் பட்டை">
சுருள் பட்டை

சுருள் பட்டை என்பது ஒரு வளையக்கூடிய மெல்லிய உலோகத்தால் ஆன வளையக்கூடிய, நீண்ட வாள் ஆகும். இது ஒருவரின் உடலுக்குள் ஊடுருவிப் பாய்ந்து வெட்டக் கூடிய அளவுக்குக் கூர்மையானது. அதே வேளை ஒரு வளையமாகச் சுருட்டி விடக் கூடியது. சுமார் முக்கால் அங்குலம் அகலமும் நான்கு அல்லது ஐந்தரை அடி நீளமும் கொண்ட இந்த வாளை இரும்பினாலான சவுக்காகவும் கருதலாம்.
இது தமிழர் பயன்படுத்திய போர்க் கருவிகளில் ஒன்றாகும்.

தமிழில் இந்த ஆயுதத்தின் மற்றொரு பெயர் "சுருள் வாள்". இன்றும் தென் தமிழகத்தில் இவ்வாள் பயன்பாட்டில் உள்ளதைக் காணலாம். தற்காப்புக் கலைகளான வர்மக் கலை மற்றும் குத்து வரிசை ஆகியவற்றில் இவ்வாள் பயன்படுத்தப்படுகிறது. கேரள தற்காப்புக் கலையான களரிப்பயிற்றிலும் இது பயன்படுத்தப்படுகிறது. மலையாளத்தில் இந்த வாளானது, வட கேரள களரிப்பயிற்று முறைப்படி "உருமி" எனவும் தென் கேரள களரிப்பயிற்று முறைப்படி "சுட்டுவாள்" எனவும் அழைக்கப்படுகிறது. இவ்வாள் மலையாளச் சொற்களான திரும்பு அல்லது சுழல் என்ற பொருள் கொண்ட "சுட்டு" மற்றும் "வாள்" ஆகிய இரு சொற்களையும் சேர்த்து "சுழலும் வாள்" என்ற பொருளில் சுட்ட வாள் என்ற பெயர் பெற்றுள்ளது.
சண்டையின் போது இதனை ஒருவர் சுழற்றிப் பயன்படுத்தும் முறையால் இப்பெயர் இதற்கு மிகவும் பொருத்தமானதாக அமைகிறது.

சுருள் பட்டையைப் பயன்படுத்துவதில் சிறந்த பயிற்சியுடையவராக ஆவதற்கு வலிமையையும் வேகத்தையும் விட வளையக்கூடிய தன்மையும் சாமர்த்தியமான திறமையுமே தேவை. இதனைச் சுழற்றுவதும் எதிராளியின் தாக்குதலைத் தடுத்து நிறுத்துவதும் மிகவும் கடினமானதும் ஆபத்தானதுமான கலையாகும். சரியான முறையில் கையாளப்படாவிட்டால் பயன்படுத்துபவருக்கு நிரந்தரமான காயங்கள் ஏற்பட்ட வாய்ப்புண்டு. இக்கலையில் வல்லுநர்களுக்கும் கூட இதனைப் பயன்படுத்தும்போது சிதறாத ஒருமுகக் கவனம் தேவை.
பல எதிரிகளுக்கு இடையில் தனியாக மாட்டிக் கொள்வது போன்ற சூழ்நிலையில் ஒருவர் தன்னைக் காத்துக்கொள்ளச் சுருள் பட்டை மிகவும் பயனுள்ளதாக இருக்கும். இடுப்புப் பட்டையாக இதனை அணிந்து கொள்ளலாம் என்பதால் ஒருவர் இதை வைத்திருப்பது மற்றவர்களுக்கு எளிதாகத் தெரியாது, எடுத்துச் செல்வதும் எளிது.



</doc>
<doc id="100578" url="https://ta.wikipedia.org/wiki?curid=100578" title="மட்டுவு">
மட்டுவு

மட்டுவு அல்லது மறு என்பது மான் கொம்பால் உருவாக்கப்பட்ட ஒரு போர்க் கருவி ஆகும். இது தமிழர் தற்காப்புக் கலையில் பயன்படுத்தப்படும் ஒரு போர்க் கருவி ஆகும்.


</doc>
<doc id="100579" url="https://ta.wikipedia.org/wiki?curid=100579" title="தமிழர் போர்க் கருவிகள்">
தமிழர் போர்க் கருவிகள்



</doc>
<doc id="100584" url="https://ta.wikipedia.org/wiki?curid=100584" title="ஐக்கிய அமெரிக்காவில் சிறைவைத்தல் விகிதம்">
ஐக்கிய அமெரிக்காவில் சிறைவைத்தல் விகிதம்

ஐக்கிய அமெரிக்காவே உலகில் அதிக நபர்களை சிறை வைத்து உள்ளது. உலகில் 5% மக்கள் தொகையைக் கொண்ட ஐக்கிய அமெரிக்கா, உலகின் 25% கைதிகளைக் கொண்டுள்ளது. 2008 இல் ஒவ்வொரு ஒரு இலட்சம் மக்களுக்கும் 751 பேர் சிறையில் இருக்கிறார்கள்.. சுமார் 2.1 மில்லியன் நபர்கள் சிறையில் இருக்கிறார்கள். சிறையில் இருப்பவர்களில் பெரும்பாலனவர்கள் கறுப்பினத்தவர் ஆவார். 



</doc>
<doc id="100586" url="https://ta.wikipedia.org/wiki?curid=100586" title="ரோய் டயஸ்">
ரோய் டயஸ்

ரோய் லூக் டயஸ் (Roy Luke Dias ), பிறப்பு: அக்டோபர் 18, 1952), இலங்கை அணியின் முன்னாள் துடுப்பாட்டக்காரர். இவர் 20 தேர்வுத் துடுப்பாட்டப் போட்டிகளிலும் 58 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். அணியின் முன்னணி துடுப்பாளர்களுள் ஒருவராக இருந்தவர்.


</doc>
<doc id="100587" url="https://ta.wikipedia.org/wiki?curid=100587" title="ரஞ்சன் மடுகல்ல">
ரஞ்சன் மடுகல்ல

ரஞ்சன் செனரத் மடுகல்ல (Ranjan Senerath Madugalle , பிறப்பு: ஏப்ரல் 22, 1959), இலங்கை அணியின் முன்னாள் துடுப்பாட்டக்காரர். இவர் 21 தேர்வுத் துடுப்பாட்டப் போட்டிகளிலும் 63 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். அணியின் முன்னணி துடுப்பாளர்களுள் ஒருவராக இருந்தவர். களத்தடுப்பிலும் இவரின் பணி குறிப்பிடத்தக்கது. இலங்கை தேசிய அணியின் முன்னாள் அணித் தலைவராகவும் விளங்கிய இவர் 1993 முதல் பன்னாட்டுத் துடுப்பாட்ட ஆட்ட நடுவராக பணியாற்றுகின்றார்


</doc>
<doc id="100589" url="https://ta.wikipedia.org/wiki?curid=100589" title="அனுர தென்னகோன்">
அனுர தென்னகோன்

அனுர புஞ்சி பண்டா தென்னகோன் (Anura Punchi Banda Tennekoon, பிறப்பு: அக்டோபர் 29, 1946), இலங்கை அணியின் முன்னால் முன்னணித் துடுப்பாட்டக்காரர். இவர் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் 1975, 1979 ஆண்டுகளில் நடைபெற்ற துடுப்பாட்ட உலகக்கிண்ண போட்டிகளில் இலங்கை அணியின் தலைவராகவும் பணியாற்றியுள்ளார். 2000-2003 ஆண்டுகளில் இலங்கை அணியின் தேர்வுக்குழுவிலும் அங்கத்துவம் பெற்றுள்ளார்


</doc>
<doc id="100590" url="https://ta.wikipedia.org/wiki?curid=100590" title="திருவாடானை">
திருவாடானை

திருவாடானை ("ஆங்கிலம்":Tiruvadanai), இந்தியாவின் தமிழ்நாடு மாநிலத்தில் அமைந்துள்ள இராமநாதபுரம் மாவட்டத்தில், இராமநாதபுரம் வருவாய் கோட்டம், திருவாடானை வட்டத்தில் இருக்கும் ஒரு வருவாய் கிராமம் ஆகும்.

திருச்சிராப்பள்ளியில் இருந்து தென்கிழக்காக ஏறத்தாழ 125 கி.மீ. தொலைவிலும் இராமநாதபுரம் நகரில் இருந்து வடக்கே 53 கி.மீ. தொலைவிலும் அமைந்துள்ளது.

இந்த ஊரின் சங்ககாலப் பெயர் அட்டவாயில்.

சொற்பிறப்பியல்: திரு+ஆடு+ஆனை "திரு", சொற்பொருளியல்: மேன்மை, தெய்வீகம் மற்றும் "ஆடு" +"ஆனை(யானை)" திரிந்து திருவாடானை ஆகியது.

பெயர் வரக் காரணமாகச் சொல்லப்படும் புராணக்கதை பின்வருமாறு: வருணனின் மகன் வாருணி ஒருமுறை நதிக்கரையில் தவம் செய்து கொண்டிருந்த துர்வாச முனிவரை மதிக்காமல் சென்றதால் கோபமுற்ற முனிவர், வாருணி ஆட்டுத்தலையும் யானை உடலும் பெறுமாறு சாபமிட்டார். வாருணியும் அவ்வாறே ஆக, தவறை உணர்ந்து முனிவரிடம் மன்னிப்புக் கேட்க, சூரியனால் வழிபடப்பட்ட இத்தலத்து மூர்த்தியான சிவலிங்கத்தை வணங்கி வழிபட்டால் சாபம் நீங்கும் என்று கூறினார். வாருணியும் இத்தலம் வந்து சூரிய தீர்த்தத்தில் நீராடி இத்தலத்து இறைவனை வணங்கி சுயரூபம் பெற்றான். வாருணி சாபம் நீக்கியதால் இத்தலத்து சிவன் ஆடானை நாதர் என்று பெயர் பெற்றார். ஊரும் அதே பெயரில் அழைக்கபடலாயிற்று.

இந்திய 2001 மக்கள் தொகை கணக்கெடுப்பின்படி 1,88,013 மக்கள் இங்கு வசிக்கின்றார்கள். இவர்களில் 48% ஆண்கள், 52% பெண்கள் ஆவார்கள். பரமக்குடி மக்களின் சராசரி கல்வியறிவு 71.77% ஆகும், இதில் ஆண்களின் கல்வியறிவு 65%, பெண்களின் கல்வியறிவு 53% ஆகும். பரமக்குடி மக்கள் தொகையில் 14% ஆறு வயதுக்குட்பட்டோர் ஆவார்கள்.

சூரியனால் வழிபடப்பட்டதாக கருதப்படும் ஆடானை நாதர் கோவில் என அழைக்கபடும் சிவன் கோவில் இங்கு உண்டு.

தல வரலாறு


</doc>
<doc id="100591" url="https://ta.wikipedia.org/wiki?curid=100591" title="டோனி ஓபாத்த">
டோனி ஓபாத்த

அந்தோனி ரல்ப் மரீன் ஓபாத்த (Antony Ralph Marinon Opatha, பிறப்பு: ஆகத்து 5, 1947), இலங்கை அணியின் முன்னாள் துடுப்பாட்டக்காரர். இவர் ஐந்து ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். களத்தடுப்பிலும் இவரின் பணி குறிப்பிடத்தக்கது. இவர் 1975, 1979 ஆண்டுகளில் நடைபெற்ற துடுப்பாட்ட உலகக்கிண்ண போட்டிகளில் கலந்து கொண்டுள்ளார்.


</doc>
<doc id="100594" url="https://ta.wikipedia.org/wiki?curid=100594" title="ஆவுரோஞ்சிக் கல்">
ஆவுரோஞ்சிக் கல்

ஆவுரோஞ்சிக்கல் (ஆ உரோஞ்சும் கல்) என்பவை பெரும்பாலும் தெருவோர நீர்த் தொட்டிகளுக்கு அருகில் அமைக்கப்பட்டு இருக்கும். பழங்காலத்தில் மனிதர்களுக்கு மட்டுமன்றி மாடுகள் நீர் அருந்தவும் தொட்டிகள் அமைக்கப்பட்டன. மாடுகள் நீ்ர் அருந்திய பின் தமது சுனைப்பை தவிர்க்க ஆவுரோஞ்சிக்கல்லில் தமது உடம்மைத் தேய்க்கும். 


</doc>
<doc id="100595" url="https://ta.wikipedia.org/wiki?curid=100595" title="மூலங்கீரனார்">
மூலங்கீரனார்

மூலங்கீரனார் சங்ககாலப் புலவர்களில் ஒருவர். இவர் பெயர் கீரன். கீரனார் என்பது இவரைச் சிறப்பிக்கும் மொழிவழக்கு. இவரது தந்தையார் பெயர் மூலன். இவரது பெயரை வேறு வகையிலும் எண்ணிப் பார்க்கலாம். மூலநாளில்(மூல நட்சத்திரத்தில்) பிறந்த கீரனார் என்பது அந்த வேறு வகை.

இவரது பாடல் சங்கநூல் தொகுப்பில் ஒன்றே ஒன்று உள்ளது. அது நற்றிணை 73.
தலைவன் பிருந்து செல்ல இருப்பதை அறிந்து தலைவி சொல்கிறாள்.
சாய்க்காடு சங்ககாலத்திலும் சிறப்புற்று விளங்கிய ஊர்களுல் ஒன்று. செவ்வரி மயிரை நிரைந்து வைத்தது போல வயல்களில் நெற்கதிர் சாய்ந்து கிடக்குமாம். அங்கு அன்னப் பறவைகள் உறங்குமாம். இந்தச் சாய்க்காடு போலத் தலைவியின் நெற்றி அழகிதாம்.

இந்த நெற்றியைப் பசலைநோய் அழிக்கவும், அயலோர் அம்பல் தூற்றவும் விட்டுவிட்டுச் செல்ல இருக்கிறார் என்று பேசிக்கொள்கின்றனர் என்று தலைவி கவலை கொள்கிறாள்.
மாலை வேளையில் ஊர்மக்களே ஒன்றுதிரண்டு சென்று வல்வாய்ப் பேய்க்கு மலர் தூவி வழிபடுவார்களாம். அந்தப் பேயின் சிலை முருக்கம் பூ போல விரல்களைக் கொண்டிருக்குமாம். 

இப்படி வழிபடவேண்டிய மாலைவேளை வந்தால் தனியே என்செய்வேன் என்று தலைவி கலங்குகிறாள்.


</doc>
<doc id="100596" url="https://ta.wikipedia.org/wiki?curid=100596" title="பந்துல வர்ணபுர">
பந்துல வர்ணபுர

பந்துல வர்ணபுர (Bandula Warnapura, பிறப்பு: மார்ச்சு 1. 1953), இலங்கை அணியின் முன்னாள் துடுப்பாட்டக்காரர், அணித் தலைவர். இவர் நான்கு தேர்வுத் துடுப்பாட்டப் போட்டிகளிலும், 12 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கை அணிக்கு சர்வதேச தேர்வுத் துடுப்பாட்ட அந்தஸ்து கிடைத்தபின் முதலாவது தலைவராக கடமையாற்றினார். இவர் 1975, 1979, ஆண்டுகளில் நடைபெற்ற துடுப்பாட்ட உலகக்கிண்ண போட்டிகளில் கலந்து கொண்டுள்ளார்.


</doc>
<doc id="100597" url="https://ta.wikipedia.org/wiki?curid=100597" title="சாய்க்காடு">
சாய்க்காடு

சாய்க்காடு சங்ககாலத்திலும் சிறப்புற்று விளங்கிய ஊர்களில் ஒன்று. இவ்வூர் தமிழ்நாட்டில் சீர்காழிக்குத் தென்கிழக்கில் 11.5 கிலோமீட்டர் தொலைவில் காவிரியாற்றின் வடகரையில் உள்ளது.
மூலங்கீரனார் என்னும் சங்ககாலப் புலவர் தலைவியின் நெற்றி அழகுக்கு இந்த ஊரை உவமையாகக் காட்டியுள்ளார். அவளது கூந்தல் மயிர் போலச் சாய்க்காட்டு வயல்களில் நெல் விளைந்து கதிர்கள் சாய்ந்திருந்தனவாம். (நற்றிணை 73)

மதுரை மருதன் இளநாகனார் என்னும் சங்ககாலப் புலவரும் இவ்வூரைப்பற்றிக் குறிப்பிடுகிறார். இவர் தலைவியின் தோள் இவ்வூர்த் 'தண்பணை'(=நீர்வயல்) போல உள்ளது என்கிறார். இங்குள்ள கழிகளில் மீன் பிடிக்கும்போது தப்பிய இறால் மீன் தன் இனத்தோடு சென்று இந்தத் தண்பணையில் தங்கும் என்கிறார். (அகம் 220)
திருநாவுகரசர், திருஞானசம்பந்தர் ஆகியோர் இவ்வூர்ச் சிவபெருமானைக் கண்டு பாடியுள்ளனர்.


</doc>
<doc id="100602" url="https://ta.wikipedia.org/wiki?curid=100602" title="சுதத் பெஸ்குயில்">
சுதத் பெஸ்குயில்

சுதத் பெஸ்குயில் (Sudath Prajiv Pasqual , பிறப்பு: அக்டோபர் 15. 1961), இலங்கை அணியின் முன்னாள் துடுப்பாட்டக்காரர், இவர் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் 1979 ஆண்டில் நடைபெற்ற துடுப்பாட்ட உலகக்கிண்ண போட்டியில் கலந்து கொண்டுள்ளார்.


</doc>
<doc id="100604" url="https://ta.wikipedia.org/wiki?curid=100604" title="டி. எஸ். டி சில்வா">
டி. எஸ். டி சில்வா

தந்தெனியகெதர சோமசந்திர டி சில்வா : (டி. எஸ். டி சில்வா, Dandeniyage Somachandra de Silva , பிறப்பு: சூன் 11, 1942), இலங்கை அணியின் முன்னாள் சகலதுறை ஆட்டக்காரர். இவர் 12 தேர்வுத் துடுப்பாட்டப் போட்டிகளிலும் 41 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். காலியைப் பிறப்பிடமாகக் கொண்ட இவர் அணியின் முன்னணி துடுப்பாளர்களுள் ஒருவராக இருந்தவர்.


</doc>
<doc id="100610" url="https://ta.wikipedia.org/wiki?curid=100610" title="முரஞ்சியூர் முடிநாகராயர்">
முரஞ்சியூர் முடிநாகராயர்

முரஞ்சியூர் முடிநாகராயர் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று உள்ளது. அது புறநானூறு 2 எண்ணில் வைக்கப்பட்டுள்ளது. அதில் அவர் சேரமான் பெருஞ்சோற்று உதியஞ் சேரலாதனை நேரில் கண்டு வாழ்த்தியுள்ளார்.

'நிலன் ஏந்திய விசும்பு' என்பது பாடலில் உள்ள தொடர். நிலம் விசும்பை ஏந்திக்கொண்டிருக்கிறது, நிலத்தை விசும்பு ஏந்திக்கொண்டிருக்கிறது என்று இத்தொடருக்கு இரு வகையில் பொருள் காணமுடியும். நிலத்தை விசும்பு ஏந்திக்கொண்டிருக்கிறது என்று கொண்டால் the earth is floating in the space என்பது விளங்கும்.

அவன் கடலில் தோன்றும் ஞாயிறு அவன் கடலிலேயே மறையும் என்று இந்தச் சேர மன்னனின் நாட்டுப் பரப்பு கூறப்படுகிறது. இது இப்போதுள்ள குமரி மாவட்டப் பகுதி அவன் ஆட்சிக்கு உட்பட்டிருந்ததைக் காட்டுகிறது.

வானவரம்பன் என்று போற்றப்படுவது நீயோ பெரும! என்று புலவர் இவனை வினவுகிறார். வானவரம்பன் என்னும் தொடரிலுள்ள வானம் என்பது மழையைக் குறிக்கும். (ஒப்புநோக்குக - திருக்குறள் வான்சிறப்பு) மழையைத் தன் வள்ளண்மைக்கு எல்லையாகக் கொண்டவன் என்பது இதன் பொருள். வானம் போல ஐவருக்கும் நூற்றுவருக்கும் சோறு வழங்கிய இவனது வள்ளண்மையை இங்கு எண்ணிக்கொள்ள வேண்டும்.

இமயமலை போலவும், பொதியமலை போலவும், சுற்றம் சூழப் புகழுடன் வாழவேண்டும் என்று புலவர் இவனை வாழ்த்துகிறார். 

கறந்த பால் புளிக்காது. பட்டப்பகலில் இருள் இருக்காது. நால்வேத நெறி திரியாது. புளித்தாலும், இருண்டாலும், திரிந்தாலும் நீ நின் நிலையில் திரியாமல் வாழி என்கிறார்.

இமயத்திலும் பொதியத்திலும் அந்தணர் அந்தி வந்ததும் தீ வளர்க்கும் கடமையை மேற்கொள்வார்களாம். அந்தத் தீ வெளிச்சத்தில் நவ்வி இனத்து மான்கணம் குளிர்காயுமாம்.


</doc>
<doc id="100613" url="https://ta.wikipedia.org/wiki?curid=100613" title="1820">
1820

1820 (MDCCCXX) ஒரு சனிக்கிழமையில் ஆரம்பமான ஒரு கிரிகோரியன் நெட்டாண்டு ஆகும். பழைய ஜூலியன் நாட்காட்டியில் வியாழக்கிழமையில் ஆரம்பமானது.




</doc>
<doc id="100616" url="https://ta.wikipedia.org/wiki?curid=100616" title="நெய்வேலி காட்டாமணக்கு">
நெய்வேலி காட்டாமணக்கு

நெய்வேலி காட்டாமணக்கு அல்லது காட்டாமணி ("Ipomoea carnea") (ஐப்போமியா கார்னியா) தமிழகத்தில் காணப்படும் ஒரு களைச்செடியாகும். தென் அமெரிக்காவை தாயகமாக கொண்ட இச்செடியை சுமார் 50 வருடங்களுக்கு முன் அலங்காரத்திற்கும், வேலி தடுப்பானாகவும் மற்றும் பசுந்தாள் உரமாகவும் பயன்படுத்துவதற்கு இந்தியாவிற்குள் அறிமுகப் படுத்தப்பட்டது. இது ஒரு நிரந்தரச் செடி வகையைச் சார்ந்தது. இவை ஆகாயத்தாமரையைப் போலவே பெரும் இழப்பையும் பயிர்களைப் பாதிக்கக்கூடிய களையாகும். இவைகளை கட்டுப்படுத்த பல வழிமுறைகளும் முயற்சிகளும் மேற்கொள்ளப்பட்டு வருகின்றன.

சுமார் 2.3 மீட்டர் உயரம் வரை வளரும் இச்செடியின் தண்டுகள் பாய்போல் நிலத்தின்மேல் பின்னிப் பிணைந்து படரும் தன்மை கொண்டது. தண்டின் கணுக்கள் நிலத்தில் படும்போது அதிலிருந்து வேர்கள் தோன்றி பிறகு கணுவிலிருந்து புதிய தண்டுகள் செங்குத்தாக மேல்நோக்கி வளர ஆரம்பிக்கின்றன. இதன் இலைகள் அகலமாகவும் இதயம் போன்று வடிவம் கொண்டதாக பச்சைநிறங்களில் காட்சியளிக்கும். இவைகளின் பூக்கள் இளஞ்சிவப்பு நிறத்தில் காணப்படுகிறது. இவைகளின் இலைகளை ஒடிப்பதின் மூலம் பால் போன்ற திரவம் வெளிப்படும்.

தமிழகத்தில் கானப்படும் களைகளில் இதுவும் ஒரு முக்கியப்பங்கை வகிக்கிறது. இந்த செடி நீர்ப்பாசன மற்றும் வடிகால் வாய்க்கால்களில் நீரின் சீரான போக்கைத் தடுக்கிறது. ஏராளமான நீர் ஆவியாகி வீணாகிறது. இச்செடியின் வளர்ச்சியினால் குளம் மற்றும் குட்டை போன்ற நீர்நிலைகளில் பிராணவாயு சேர்க்கை தடுக்கப்பட்டு மீன்வளர்ச்சியும் பாதிக்கப்படுகிறது. இவைகள் ஒரு இடத்தையே புதர் போல மாற்றக்கூடிய வலிமையுள்ளது. இவைகள் தண்டு உடைந்து விழுந்தாலும் வேர்விடத்தொடங்கும்.

இவைகளை ஆடு உண்பதில்லை ஆனால் புதிதாக இது நிறைந்திருக்கும் இடங்களுக்கு அழைத்துவரப்படும் ஆடுகள் இதை உண்கின்றன.. அவ்வாறு அதன் தழைகளை உண்ணும் ஆடுகள் மாண்டும் விழுகின்றன. இத்தழையில் கழிச்சலை உண்டாக்கும் நச்சுப்பொருளும் ரத்த அணுக்களை அழிக்கும் நச்சுப்பொருளும், நரம்புகளைத் தாக்கும் நச்சுப்பொருளும் உண்டு. இதனால் இத்தழையை அதிக அளவில் ஏற்கும் வெள்ளாடுகள் இறப்பைத் தழுவுகின்றன. குறிப்பாக வெள்ளாடுகளைப் பொருத்தமட்டில் கவனம் கூடுதலாக இருக்க வேண்டுமென மருத்துவர்கள் கூறுகின்றனர்.

களைக்கொல்லி மூலம் இச்செடியை கட்டுப்படுத்துவது மிகவும் சிறந்தது மற்றும் சிக்கனமானது. நெய்வேலி காட்டாமணக்கு செடியை கோடைகாலத்தில் 0.2 சத 2, 4-டி சோடியம் உப்பு (ஒரு லிட்டர் நீரில் 2 கிராம் மருந்து) என்ற அளவில் தெளித்து நல்ல முறையில் கட்டுப்படுத்தலாம். இம்மருந்துடன் ஒரு லிட்டர் நீருக்கு யூரியா (10 கிராம்) மற்றும் சோப்பு திரவத்தை (ஒரு மில்லி) கலந்து தெளிப்பதால் மருந்து இலைப்பரப்பில் அதிக காலம் தங்கி இருந்து விரைவாகவும் அதிக அளவிலும் உட்கிரகிக்க உதவுகிறது. வேறு மருந்துகளாக இதனால் செடி வேருடன் அழிக்கப்படுகிறது. இம்மருந்து கரைசலை செடியின் இலைப்பாகம் மற்றும் தண்டுப்பாகம் நன்கு நனையும்படி மேலும் கீழும் கைத்தெளிப்பான் கொண்டு இலை நுனியிலிருந்து ஒரு சொட்டு மருந்து கீழே விழும்வரை நிதானமாகத் தெளிக்க வேண்டும். செடிகளை அடியோடு அழிக்க வேண்டியது அத்தியாவசியமாகும்.

இதை எரிமூட்டியாகவும், அங்கக உரங்களாகவும், தழைச்சத்தாகவும் வயல்களில் பயன்படுத்தலாம் என வேளாண்மைப் பல்கலைக்கழகம் விளக்கியுள்ளது. இதிலிருந்து உயிர்களால் மட்கக்கூடிய நெகிழத்தை உற்பத்தி செய்யமுடியும் எனவும் ஒருத் தளத்தில் விவரிக்கப்பட்டுள்ளது.



</doc>
<doc id="100617" url="https://ta.wikipedia.org/wiki?curid=100617" title="தாளிப்பு">
தாளிப்பு

தாளிப்பு என்பது இந்திய சமையலில் சில உணவுகளின் இறுதிகட்ட செய்முறையாக சுவையையும் நறுமணத்தையும் கூட்டிட சேர்க்கப்படும் தொகுப்பாகும். தமிழக சமையலில் பொதுவாக சட்டியில் எண்ணெய் காய்ந்ததும் கடுகு, உளுத்தம் பருப்பு, பெருங்காயத்தூள், இஞ்சி, பச்சை மிளகாய் முதலியன இட்டு கடுகு வெடித்ததும் தயாரித்துள்ள இரசம், குழம்பு, வேக வைத்தக் காய்களில் "தாளித்து" சமையலை நிறைவு செய்வர். வட இந்தியாவில் "தட்கா" என்று அழைக்கின்றனர்.

கடுகு வெடிக்கும்வரை சூடேற்றுவது போல ஒருவரை நிரம்ப வேதனைக்குள்ளாக்கும்போது "தாளிக்கிறாங்க" என்ற வழக்குச்சொல்லும் இதனையொட்டி எழுந்துள்ளது.


</doc>
<doc id="100619" url="https://ta.wikipedia.org/wiki?curid=100619" title="வளியுயிரியல்">
வளியுயிரியல்

வளியுயிரியல் (Aerobiology) என்பது வளிமண்டலத்தில் உலாவும் உயிர்கள் மற்றும் குறிப்பிடத்தக்க உயிர்கள் சம்பந்தப்பட்ட பொருள்களைப் பற்றிய படிப்பாகும். இதில் உயிர்/கரிம பொருட்களின் ஆக்கம், இடம்பெயர்தல், எடுத்துக்கொளல், பரவல், இணக்கம், சேர்தல், காற்றில் பரவும் மகரந்தம், வித்து, விதை இவைகளின் நோய் தொற்று/ பரப்பின் வீரியம் இதில் பரவிக்கிடக்கும் தீநுண்மங்கள், பூஞ்சான்கள், பாக்டீரியாக்கள் மற்றும் சிறுப் பூச்சிகளான தத்துப்பூச்சிகள், கொசுக்கள் ஏனையப் பல பூச்சிகள் நோய்தொற்று காரணிகளை பரப்பும் விதம் ஆகியவைகளை உள்ளடக்கியது.

இதில் பெரும்பாலும் உழவு சம்பந்தப்பட்ட பூச்சிகளான கல்வெட்டுக்கிளிகள், புதரீக்கள் மற்றும் அந்துப்பூச்சிகள் சார்ந்தவையே பெறிதும் அறியப்படுகின்றன.

உயிர்களின் அசைவு, காற்று மற்றும் சிறுபொருட்களால் வளிமண்டலத்திற்கு ஏற்படும் மாற்றங்களையும் அதனால் உயிர்களுக்கு அல்லது உழவிற்கு வருவதை விவசாய வானிலையாளர்கள் கண்காணிக்கின்றனர். 0.1µm குறைவாக உள்ள சிறுபொருட்கள் குறிப்பாக தீநுண்மங்கள் நிறந்தரமாக வளிமண்டலத்தில் குடிகொண்டுள்ளன. இவ்வாறு உலாவும் சிறு பொருட்கள் அதன் சொந்த அசைவுகளல்லாது பிற விசைகளின் வேகத்தால் உட்படுத்தப்படுகின்றன. இதை நாம் பிரௌனியன் இயக்கம் என்கிறோம். இவ்வாறு வளிமண்டலத்தில் மிதக்கும் பொருட்களானது ஒரு நிறந்தரத்தன்மை என்பது கேள்விக்குறியாகவும், தனக்கே ஒத்த வேகத்துடன் இடமாறிச் செல்வதும் இயல்பாக உள்ளது. வளிமண்டலத்தில் வீற்றிருக்கும் உயிர்களில் விவாசயத்திற்குத் தீங்கு விளைவிக்கும் உயிரிகள் 0.1 லிருந்து 100 µm க்குள் தான் மிகுந்து காணப்படுகின்றன.
100 µmக்கும் அதிகமாக இருக்கும் பொருளானது குறிப்பிட்டு சொல்லப்படும் காலக்கெடுவைப் பெற்றில்லாமல், அவைகள் வேகமான காற்று, வளிமண்டலத்தில் பறந்து செல்லும் உயிர்களான வௌவால்கள், பறவைகள் மற்றும் பூச்சிகளின் வேகத்திற்கு பெறொதும் ஆட்கொள்ளப்படுகின்றன. 


இவ்வுயிர்களை அளக்க பலத் தரப்பட்ட தரங்கள் பயனப்டுத்தப்படுகின்றன. இவைகளில் குறிப்பிடத்தக்க சில பொருட்களில் கிடைக்கும் தரவுகளை மாதிரிகளாக கொண்டு இயங்குகின்றன.





</doc>
<doc id="100620" url="https://ta.wikipedia.org/wiki?curid=100620" title="சுனில் வெத்திமுனி">
சுனில் வெத்திமுனி

சுனில் ராம்சி டி சில்வா வெத்திமுனி (Sunil Ramsay de Silva Wettimuny, பிறப்பு: பிப்ரவரி 2. 1949), இலங்கை அணியின் முன்னாள் குச்சுக்காப்பாளர், இவர் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் 1975, 1979, ஆண்டுகளில் நடைபெற்ற துடுப்பாட்ட உலகக்கிண்ண போட்டிகளில் கலந்து கொண்டுள்ளார்.


</doc>
<doc id="100622" url="https://ta.wikipedia.org/wiki?curid=100622" title="லலித் களுபெரும">
லலித் களுபெரும

லலித் வசந்த சில்வா களுபெரும: (Lalith Wasantha Silva Kaluperuma, பிறப்பு: சூன் 25. 1949), இலங்கை அணியின் முன்னாள் சகலதுறை ஆட்டக்காரர், இவர் இரண்டு தேர்வுத் துடுப்பாட்டப் போட்டிகளிலும், நான்கு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100626" url="https://ta.wikipedia.org/wiki?curid=100626" title="அசங்க குருசிங்க">
அசங்க குருசிங்க

அசங்க பிரதீப் குருசிங்க (Asanka Pradeep Gurusinha, பிறப்பு: செப்டம்பர் 16. 1966), இலங்கைத் துடுப்பாட்ட அணியின் முன்னாள் சிறப்புத் துடுப்பாட்டக்காரர் ஆவார், இவர் 41 தேர்வுத் துடுப்பாட்டப் போட்டிகளிலும், 147 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.

பின்வரும் அட்டவணை அசங்க குருசிங்க அடித்த தேர்வுத் துடுப்பாட்ட சதங்களின் பட்டியலாகும்




</doc>
<doc id="100630" url="https://ta.wikipedia.org/wiki?curid=100630" title="திருவிதாங்கோடு அரப்பள்ளி">
திருவிதாங்கோடு அரப்பள்ளி

திருவிதாங்கோடு அரப்பள்ளி (Thiruvithamcode Arappally) என்றழைக்கப்படும் புனித மேரி பாரம்பரிய ஆலயமானது இயேசுவின் பன்னிரண்டு சீடர்களில் ஒருவரான புனித தோமையாரால் கி.பி. 63 ம் ஆண்டில் கட்டப்பட்டதாகும். இது தமிழகத்தின் முதல் கிறித்தவ தேவாலயமாகும். உலகில் அழிவுறாத நிலையில் இருக்கும் பழமையான கிறித்தவ தேவாலயமாக கருதப்படுகிறது.<br> 
இவ் ஆலயம் கன்னியாகுமரி மாவட்டத்திலுள்ள திருவிதாங்கோடு என்ற ஊரில் மணிக்கிராமம் என்ற இடத்தில் அமைந்துள்ளது. மாவட்ட தலைநகரான நாகர்கோவிலில் இருந்து சுமார் 20 கட்டை (கிலோ மீட்டர்) தூரத்திலும் தக்கலையிலிருந்து 2 கட்டைத் தூரத்திலும் இவ்விடம் அமையப்பெற்றுள்ளது. "தோமையார் கோவில்" என்று உள்ளூரில் அழைக்கப்படும் இக்கோவில் தற்போது மலங்கரா பாரம்பரிய சிரியன் திருச்சபையின் கட்டுப்பாட்டில் இருக்கின்றது. 16, டிசம்பர், 2007 நாளை கிழக்கு கத்தோலிக்கர்களும் மலங்கரா Metropolitan Baselios Mar Thoma Didymos I ஆகியோரும் இவ்விடத்தை புனித தோமையார் சர்வதேச வழிபாட்டு நிலையமாக அறிவித்துள்ளார்கள்..

புனித தோமையார் இன்றைய கேரளத்தின் கொடுங்கல்லூரில் கடல் மார்கமாக கி.பி 52 இல் வந்திறங்கினார். புனித தோமையார் இந்தியாவில் சுமார் பதினேழு வருடங்கள் போதித்துள்ளார். இதில் நான்கு வருடங்கள் சிந்துவிலும், ஆறு வருடங்கள் மலபாரிலும், ஏழு வருடங்கள் மைலாபூரிலும் கிறித்துவைப்பற்றி போதித்தார். இவர் மலபாரில் போதித்த போது அங்கு பிராமணர்கள் தண்ணீரை வான் நோக்கி தெளித்து பூசை செய்வதை பார்த்ததாகவும் தானும் அவர்கள் அருகில் போய் தண்ணீரை வான் நோக்கி தெளித்து செபித்ததாகவும், அப்போது அத்தண்ணீர் வாணத்தில் அப்படியே தொங்கிக்கொண்டே இருந்ததாகவும் மரபு வழி செய்திகள் வழங்கப்படுகின்றது. இதை பார்த்த பிராமணர்கள் திருமுழுக்குப் பெற்று கிறிஸ்தவர்களாக மாறினார்கள் என்று கூறப்படுகிறது. இதுதான் புனித தோமையர் செய்த முதல் அற்புதமாகும்.

இதை தொடர்ந்து தோமையார் பலரை கிறிஸ்தவர்கள் ஆக்கியதோடு ஏழரை ஆலயங்களையும் நிறுவினார். 
இதில் திருவிதாங்கோட்டு பள்ளிக்கு அரப்பள்ளி மதிப்பும் மற்றப் பள்ளிகளுக்கு ஒரு மதிப்பும் கொடுக்கப்பட்டது.

திருவிதாங்கோடு அரப்பள்ளி 45 அடி நீளமும், 15 அடி வீதியும், 10 அடி உயரமும் கொண்டது. முற்றிலும் கருங்கல்லால் கட்டப்பட்டது. போத்துக்கீசியர்கள் பரிசாக கொடுத்த செப பீடமும், தூபக்கிண்ணமும் ஆலயத்தில் உள்ளது. மேலும் திருமுழுக்கு தொட்டி, கல்தூணில் விளக்கு, ஓவியங்கள், நற்கருணை பேழை ஆகியவையும் உள்ளன. ஒரு பெரிய சிலுவையும் முன்பக்க வாசலில் புனித பேதுரு, புனித பவுல் ஆகியோரின் உருவங்களும் கல்லில் செதுக்கப்பட்டுள்ளது. 
இங்கு பங்குனி மாதம் 3 ம் நாள் நடைபெறும் புனித தோமையார் திருநாளில் கொடுக்கப்படும் காணிக்கை அப்பத்தை அனைத்து சமயத்தினரும் பாகுபாடு இல்லாமல் வாங்கி செல்வது மதநல்லிணக்கத்திற்கு எடுத்துக்காட்டாக விளங்குகின்றது. வரலாற்றுச் சிறப்புமிக்க இவ்வாலயம் உலக புண்ணிய தலங்களில் ஒன்றாக கருதப்படுகிறது. 
புனித தோமையாரின் கைப்பட்ட தேவாலத்தின் அணையா விளக்கின் எண்ணை மிகவும் மதிப்புமிக்கதாக கருதப்படுகிறது. அதை பலரும் வீடுகளுக்கு வாங்கிச் சென்று பயன்படுத்துகின்றனர். இவ்வெண்ணையை பயன்படுத்துவதால் குழந்தைப்பேறு கிடைப்பதாகவும், பல நோய்கள் குணமடைவதாகவும் பக்தர்கள் தெரிவிக்கின்றனர்.

இவ்வாலயத்தின் அருகில் புனித சவேரியார் கட்டிய விண்ணேற்பு மாதா ஆலயம் அமைந்துள்ளது. 


</doc>
<doc id="100631" url="https://ta.wikipedia.org/wiki?curid=100631" title="பழங்களின் பல்வகைமை">
பழங்களின் பல்வகைமை

மகரந்தச்சேர்க்கையின் பின் பூக்களின் சூலகம் பழமாக மாறுகிறது. சூலகத்தின் சுவர் சுற்றுக்கனியமாகவும் முதிர்ந்த சூல்வித்து வித்தாகவும் மாறுகிறது. இந்த மாற்றங்களின் அடிப்படையில் பழங்கள் வகைப்படுத்தப்படுவது பழங்களின் பல்வகைமையாகும்.

இந்த அடிப்படையில் பழங்கள் மூன்று வகைப்படும்.


தனிப்பூவிலிருந்து தோன்றும் பழங்கள் தனிப்பழங்களாகும். சுற்றுக்கனியத்தின் இயல்புக்கேற்ப தனிப்பழங்களை சதைப்பழம், உலர்பழம் என இருவகைப்படுத்தலாம்.

இவை தனிப்பழங்களாகும். சுற்றுக்கனியம் சதை கொண்டதாக அல்லது நாருள்ளதாகக் காணப்படும்.

எ.கா: தேங்காய்,மா, தக்காளி, கொய்யா, அப்பிள், தோடை, பூசணி முதலானவை

இவை தனிப்பழங்களாகும். சுற்றுக்கனியம் சதைப்பற்றுக் குறைந்ததாகக் காணப்படும்.இதனால் பரம்பலடையும் போது உலர்ந்த நிலையில் காணப்படும்.

எ.கா: அவரை,வெண்டி, சோளம், கோதுமை, நெல், மரமுந்திரி, எருக்கு முதலானவை.

ஒரு தனிப் பூவிலிருந்து ஒன்றுக்கு மேற்பட்ட பழங்கள் ஒன்று திரண்ட நிலையில் உருவாகுதல் திரள் பழங்கள் எனப்படும்.

எ.கா: சீதாப்பழம்,அன்னமுன்னா, ஸ்ரோபெரி, தாழை, அலறி முதலானவை

பூந்துணரிலிருந்து பழங்கள் ஒன்றிணைந்து உருவாகுதல் கூட்டுப்பழங்கள் ஆகும்.

எ.கா: அன்னாசி,பலா, ஈரப்பலா முதலானவை


</doc>
<doc id="100632" url="https://ta.wikipedia.org/wiki?curid=100632" title="ஏதென்ஸ் பன்னாட்டு வானூர்தி நிலையம்">
ஏதென்ஸ் பன்னாட்டு வானூர்தி நிலையம்

ஏதென்ஸ் பன்னாட்டு வானூர்தி நிலையம் ("Athens International Airport") கிரீசு நாட்டுத் தலைநகர் ஏதேன்சில் அமைந்துள்ளது. இது 2001ம் ஆண்டு செயலாற்றத் தொடங்கியது.


</doc>
<doc id="100642" url="https://ta.wikipedia.org/wiki?curid=100642" title="தமிழ்நாடு மக்களவைத் தேர்தல் பொறுப்பு அலுவலர்கள்">
தமிழ்நாடு மக்களவைத் தேர்தல் பொறுப்பு அலுவலர்கள்

தமிழ்நாட்டில் மக்களவைத் தொகுதி ஒவ்வொன்றுக்கும் குறிப்பிட்ட மாவட்ட ஆட்சித்தலைவர்கள் அல்லது மாவட்ட வருவாய் அலுவலர்கள் அல்லது இந்த நிலையிலுள்ளவர்கள் தேர்தல் பொறுப்பு அலுவலர்களாக செயல்படுகின்றனர். தமிழ்நாட்டிலுள்ள 39 மக்களவைத் தொகுதிக்கான தேர்தல் பொறுப்பு அலுவலர்களின் பட்டியல் இது.


</doc>
<doc id="100654" url="https://ta.wikipedia.org/wiki?curid=100654" title="ஐந்திரம் (இலக்கண நூல்)">
ஐந்திரம் (இலக்கண நூல்)

ஐந்திரம் என்பது ஆசீவர்கள் காலத்து அறிவியல் நூல். இந்த நூல் பற்றிய மேற்கோள் குறிப்புகள் எதுவும் தொல்காப்பியத்தில் இருக்கிறது. தமிழில் அகத்தியம் பற்றிய குறிப்புகள் தமிழ்நூல்களில் உள்ளது.

ஐந்திரம் என்னும் நூல் இந்திரனால் செய்யப்பட்டது என்பர். தமிழ் இலக்கண நூலாகத் தொல்காப்பியம் கிடைத்துள்ளது.

பாணினியத்துக்கு முந்துநூலாகக் கண்டறியப்பட்டுள்ள வடமொழி இலக்கண நூல்கள் 13. அவற்றில் ஐந்திரம் பற்றிய குறிப்புகள் வடமொழி நூல்களில் இல்லை . தொல்காப்பிய நூலுக்குத் தரப்பட்டுள்ள பனம்பாரனாரின் பாயிரம் ஆகும். இதில் 'ஐந்திரம் நிறைந்த தொல்காப்பியன்' என்று பனம்பாரனார் குறிப்பிட்டுள்ளார்.

ஐந்திரம் பற்றிய பர்னல் ஆய்வு தொல்காப்பியம் பாணினியின் காலத்துக்கு முந்தியது என்பதைக் காட்டுகிறது.

பாணினியின் காலம் கி.மு. எட்டாம் நூற்றாண்டு என்று கணிக்கப்பட்டாலும், கி.மு. நான்காம் நூற்றாண்டு என்று பலரும் கூறிவருகின்றனர். இந்தப் பாணினிக்கு முந்துநூலாக இருந்த 13 நூல்களில் முதலாவதாகக் கருதப்படும் ஐந்திரம் மிகப் பழமையானது என்பது தெளிவு. தொல்காப்பியர் காலத்தில் பாணினியம் இல்லை. ஐந்திரம் என்னும் நூல்தான் இருந்தது. பனம்பாரனாரின் பாயிரத்தில் உள்ளபடி தொல்காப்பியர் 'முந்துநூல்' கண்டவர். அதாவது அகத்தியத்தில் ஆழங்கால் பட்டவர். அத்துடன் ஐந்திர இலக்கண அறிவும் நிரம்பியவர். எனவே ஐந்திரம் என்னும் நூலும், தொல்காப்பியமும் சற்றேறக் குறைய சமகாலத்தவை எனக் கொள்ளத் தக்கவை. (கி.மு. எட்டாம் நூற்றாண்டு)

மாற்றுக்கருத்துகள் :

கணபதி ஸ்தபதி அவர்கள் இந்நுலை தொகுத்து வெளியிட்டுள்ளார்.இந்திரன் பெயரை கூறிய திருவள்ளுவரும் ஐந்திரம் இந்திரனால் எழுதப்பட்டது எனக் கூறவில்லை.ஆனால் சிலப்பதிகாரம் (கி.பி முதல் நூற்றாண்டு) "விண்ணவர் கோமான் விழுநூல்"எனக்கூறுகிறது. இதனை இந்திரனால் எழுதப்பட்டது என்றும்,இந்திரன் வழிவந்தவர்களால் எழுதப்பட்டது எனவும் கூறலாம். ஐந்திரம் எனக்கூறி சில காலக்கணக்குகளைக் கூறுபவர் கி.பி 5 ஆம் நூற்றாண்டில் வாழ்ந்த ஆரியபட்டரே.அதாவது வடமொழி எழுத்தாளர்களில் இவரே முதன்முதலில் ஐந்திரம் என்ற பெயரைக் கூறுகிறார்.


</doc>
<doc id="100655" url="https://ta.wikipedia.org/wiki?curid=100655" title="பனம்பாரனார்">
பனம்பாரனார்

பனம்பாரனார் தொல்காப்பிய நூலுக்குப் பாயிரம் தந்துள்ள புலவர் ஆவார். தொல்காப்பியருக்குச் சமகாலத்தவர். தொல்காப்பியரும் பனம்பாரனாரும் ஒருசாலை மாணாக்கர் என்றும் கூறப்படுகிறது. பனம்பாரம் என்னும் ஊரின் இருப்பிடம் பற்றிப் பல்வேறு கருத்துகள் நிலவிவருகின்றன.இருப்பினும் இவர் தூத்துக்குடி மாவட்டம் சாத்தான்குளம் அருகே உள்ள தற்போதைய பன்னம்பாறை என்னும் ஊரைச்சேர்ந்தவர் என்ற கருத்து ஆய்வாளர்களிடையே நிலவுகிறது. 

<poem>
வடவேங்கடம் தென்குமரி
ஆயிடைத்
தமிழ்கூறு நல்லுலகத்து
வழக்கும் செய்யுளும் ஆயிரு முதலின்
எழுத்தும் சொல்லும் பொருளும் நாடி
செந்தமிழ் இயற்கை சிவணிய நிலத்தொடு
முந்துநூல் கண்டு முறைப்பட எண்ணிப்
புலம் தொகுத் தோனே போக்கறு பனுவல்
நிலந்தரு திருவிற் பாண்டியன் அவையத்து
அறங்கறை நாவின் நான்மறை முற்றிய
அதங்கோட்டு ஆசாற்கு அரில்தபத் தெரிந்து
மயங்கா மரபின் எழுத்துமுறை காட்டி
மல்குநீர் வரைப்பின் ஐந்திரம் நிறைந்த
தொல்காப்பியன் எனத் தன்பெயர் தோற்றிப்
பல்புகழ் நிறுத்த படிமை யோனே.
</poem>

நிலந்தரு திருவிற் பாண்டியன் அவையில் (தமிழ்ச்சங்கத்தில்) அரங்கேற்றப்பட்டது.

தொல்காப்பியர் தொல்காப்பியத்தை அரங்கேற்றியபோது அவைக்குத் தலைமை தாங்கியவர் அதங்கோட்டாசான் (அதங்கோட்டு ஆசான்). இவரது நாவில் அறநெறி கரைந்த சொல் வெளிப்படும். இவர் நான்மறை முற்றக் கற்றவர். அரங்கேற்றத்தின்போது இவர் சில அரில்களை(ஐயங்களை) எழுப்பினார். அவற்றைத் தொல்காப்பியர் போக்கினார். பின்னரே தொல்காப்பியம் அரங்கேறியது.

அதங்கோட்டாசானுக்கு எழுந்த ஐயங்கள் எழுத்து எழுத்துமுறை வைப்பில் எனப் பனம்பாரனார் குறிப்பிடுகிறார். தொல்காப்பியர் தனது நூலில் முந்தைய நூல்களின் அதாவது முந்துநூல்களில் தமிழ் எழுத்துக்கள் மயங்கா மரபில் தன் நூலில் காட்டப்பட்டுள்ளதை எடுத்துக்காட்டித் தெளிவுபடுத்தினார்.

தொல்காப்பியர் ஐந்திரம் ஐந்திரம் என்பது தமிழர் பல ஆண்டுகள் ஆய்ந்து உணர்ந்த (நிலா, கோள், விண்மீன்,ஓகம் மற்றும் கரணங்கள்) ஆகிய ஐந்தின் திரன்பற்றிய நூட்களாகும், ஆனால் இதை ஐந்திரம் என்பது வடமொழி இலக்கண நூல் என்றும் அதனை மேற்கொள் காட்டி அதங்கோட்டாசானின் ஐயங்களைப் போக்கினார் என்று தவறாக கூறுவோரும் உண்டு. ஆனால் தொல்காப்பியம் இயற்றப்பட்ட காலத்திற்கு முந்தைய நூல் என்று வடமொழியில் ஒன்றுமே இல்லை என்பதுதான் உண்மை, ஆம் இன்றைய மொழி ஆய்வாளர்களின் கூற்றுப்படி வட மொழி எனப்படும் சமசுகிருத மொழி ஏறத்தாழ கி.பி ஐந்தாம் நூற்றாண்டு வாக்கில் அமைக்கப்பட்ட மொழி என்று நிறுவியும் பிற்காலத்தில் வடமொழியில் ஆக்கப்பட்ட அனைத்து நூல்களும் தமிழில் இருந்து தொகுக்கப்பட்டதே என்றும் நிறுவியுள்ளனர்.

தொல்காப்பியர் ஐந்திர நூலறிவு நிரம்பியவர் என்றாலும் தமிழின் தொன்மைக் காப்பை இயம்பும் (தொல்காப்பியம்) தொல்காப்பியன் என அரங்கேற்ற அவையில் தனது செயலை விளக்கும் காரணப்பெயரைத் தானே தோற்றுவித்துக்கொண்டார்.
தொல்காப்பியர் தமிழின் பல்வகைப் புகழைத் தன் தொல்காப்பியத்தில் நிலைநிறுத்திக் காட்டியுள்ளார் என்று பனம்பாரனார் குறிப்பிடுகிறார். இவரது கூற்று தமிழின் புகழைப் படிமையாக்கிய படிமையோன் என்றும் பொருள்படுமாறு அமைந்துள்ளது. படிமையோன் என்பதற்குப் படிமையாகிய தவக்கோல்ம் பூண்டவர் என்றும் பொருள் காண்கின்றனர். 
குறுந்தொகை 52ஆம் பாடலைப் பாடியவர் ஒரு பனம்பாரனார். இவர் தொல்காப்பியப் பாயிரம் பாடிய பனம்பாரனாருக்குக் காலத்தால் பிற்பட்டவர்.
ஆர்களிறு மிதித்த நீர்திகழ் சிலம்பிற்
சூர்நசைத் தலையையாய் நடுகல் கண்டே
நரந்தம் நாறும் குவையிருங் கூந்தல்
நிரந்து இலங்கு வெண்பல் மடந்தை
பரிந்தனென் அல்லனோ இறைஇறையானே.
திருமணத்திற்கு நாள் குறித்தாயிற்று. தலைவியின் வாயில் வெண்பல் தெரிகிறது. நடுகல் கண்டு இறைவன் என்று வழிபட்டதன் பயன் இது என்கிறாள் தோழி.

பன்னம்பாறை ("Pannamparai"), இந்தியாவின் தமிழ்நாடு மாநிலத்தில் அமைந்துள்ள தூத்துக்குடி மாவட்டத்தில் உள்ள சாத்தான்குளம் வட்டத்தில் இருக்கும் ஒரு வருவாய் கிராமம் ஆகும். சாத்தான்குளத்திலிருந்து 4கி.மீ. தொலைவில் திருச்செந்தூர் செல்லும் வழியில் இவ்வூர் அமைந்துள்ளது. 

இவ்வூரின் வடக்கில் காணப்படும் பழுப்பேறிய அடுக்குப்பாறைகள், சரளைக்கற்கள்,சுமார் ஐந்து இலட்சம் ஆண்டுகளுக்கு முன் நிலவிய பெருமழைக்காலத்தில் தோன்றியதாகும். மணல் என்பது உடைந்த பாறைத் துண்டுகளையும், இயற்கைக் கனிமங்களையும் கொண்டிருக்கும். செம்மண்பாறை,சுண்ணாம்புப்பாறை,அடுத்து லேசானபாறை காணப்பட்டால் அவ்விடத்தில் நீர்வளம் மிகுந்திருக்கும் என்பது தமிழனின் அறிவியல் கண்டுபிடிப்பு ஆகும். முற்காலத்தில் கடுமையான பாறைப்பகுதியில் குடியேற்றங்கள் அவ்விதத்திலே நிகழ்ந்துள்ளன.

இந்திய 2001 மக்கள் தொகை கணக்கெடுப்பின்படி 2,615 மக்கள் இங்கு வசிக்கின்றார்கள். 2011-ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 2615 ஆகும். இவர்களில் பெண்கள் 1405 பேரும் ஆண்கள் 1210 பேரும் உள்ளனர். மேலும் இந்த கிராமத்தில் அதிக அளவில் காணப்படுவது இளைஞர்களே என்பது இதன் தனி சிறப்பு. 61% மக்கள் 18 வயது முதல் 35 வயதிற்குள் காணப்படுகின்றனர். 72% மக்கள் படிப்பறிவினைக் கொண்டுள்ளனர். 1996 வரை 86% விவசாயிகளை கொண்ட கிராமம் அதன் பின்பு அந்த பெருமையை படிப்படியாய் இழந்து வருகின்றது. தற்போது வெறும் 14% மக்களே விவசாயத்தில் முழு ஈடுபாடு கொண்டு அந்தத் தொழிலை மேற்கொண்டு வருகின்றனர்.

இந்த ஊராட்சியில் அமைந்துள்ள சிற்றூர்களின் பட்டியல்:


</doc>
<doc id="100656" url="https://ta.wikipedia.org/wiki?curid=100656" title="அசல் ஏரி">
அசல் ஏரி

அசல் ஏரி ("Lake Assal") மத்திய சிபூட்டியில் உள்ள ஒரு எரிமலை கிண்ணக்குழி ஏரி, தஞ்சோரா பகுதியின் தெற்கு எல்லையில் டானிக்கில் பாலைவனத்தில் அமைந்துள்ளது. இவ் ஏரியானது சிபூட்டி நாட்டின் தலைநகரான சிபூட்டி நகரில் இருந்து மேற்கே 120 கி.மீ துரத்தில் அமைந்துள்ளது. அசல் ஏரி கடல் மட்டத்தில் இருந்து 155 மீ. கீழே அமைந்துள்ளது, ஆகையால் இதுவே ஆபிரிக்க கண்டத்தில் மிகவும் தாழ்வான பகுதியாகும். இதன் நீளம் 19 கி.மீ. அகலம் 7 கி.மீ.,நீரேந்து பிரதேசம் 900 கி.மீ2 ஆகும்.அசல் ஏரி உலகிலையே அதிகூடிய உப்புத்தன்மை கூடியதாக காணப்படுகிறது. இதன் உப்புத்தன்மை 40% ஆகும்.


</doc>
<doc id="100662" url="https://ta.wikipedia.org/wiki?curid=100662" title="ரி. கிருஷ்ணன்">
ரி. கிருஷ்ணன்

ரி. கிருஷ்ணன் ஒரு இலங்கை மெல்லிசைப் பாடகர். அடிப்படையில் இவர் ஒரு பொறியியலாளர். இலங்கை ஒலிபரப்புக் கூட்டுத்தாபனத்தின் முதல் தர மெல்லிசைப் பாடகர்களுள் ஒருவர்.

ரி. கிருஷ்ணன் யாழ்ப்பாண மாவட்டம், உடுப்பிட்டியில் பிறந்து மொறட்டுவ பல்கலைக்கழகத்தில் குடிசார் பொறியியல் துறையில் பட்டம் பெற்றார். பல்கலைக்கழகக் காலத்தில் நண்பர்களுடன் சேர்ந்து 'கதாகலாட்சேபம்' நிகழ்சியினை இலங்கையின் பல பாகங்களில் மேடையேற்றினர். இந்நிகழ்ச்சிகளில் இடம்பெறும் பாடல்களை இவரே பாடியியருந்தமையும் குறிப்பிடத்தக்கது. 

பின் நாட்களில் இலங்கை ஒலிபரப்புக் கூட்டுத்தாபனத்தில் 'அழகான பாட்டொன்று பாடாய்...' என்ற பாடல் மூலம் மெல்லிசைப் பாடகராக அறிமுகமாகி, புகழ்பெற்ற பல பாடல்களை பாடியுள்ளார். இலங்கை ஒலிபரப்புக் கூட்டுத்தாபனத்தின் 'சந்தனமேடை', 'முற்றத்து மல்லிகை' போன்ற நிகழ்ச்சிகளில் இவரது பல பாடல்கள் நீங்கா இடம் பிடித்திருந்தமை குறிப்பிடத்தக்கது. இதில் 'சொல்லத்தான் நானும்' என்ற பாடல் பலரின் வரவேற்பை பெற்றிருந்நது.

































மன ஓசை - ஈழத்து மெல்லிசைப் பாடல்கள் - வதிரி - சி. ரவீந்திரன் 


</doc>
<doc id="100672" url="https://ta.wikipedia.org/wiki?curid=100672" title="பிரண்டன் குருப்பு">
பிரண்டன் குருப்பு

தொன் பிரண்டன் பிரியந்த குருப்பு (Don Sardha Brendon Priyantha Kuruppu, பிறப்பு: ஏப்ரல் 22, 1962), இலங்கை அணியின் முன்னாள் வலது கை துடுப்பாட்டக்காரர், குச்சக்காப்பாளர். இவர் நான்கு தேர்வுத் துடுப்பாட்டப் போட்டிகளிலும் 54 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கைக்கு சர்வதேச தேர்வு அந்தஸ்து கிடைத்ததையடுத்து ஆரம்ப தேர்வு போட்டிகளில் இவர் விளையாடியுள்ளார்.


</doc>
<doc id="100673" url="https://ta.wikipedia.org/wiki?curid=100673" title="பான் முனை சண்டை">
பான் முனை சண்டை

பான் முனை சண்டை ("Battle of Cape Bon") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு கடற்படைச் சண்டை. நடுநிலக்கடலில் நடந்த இச்சண்டையில் இத்தாலியின் இரு குரூசர் ரக கப்பல்களை நேச நாட்டுப் போர்க்கப்பல்கள் மூழ்கடித்தன.

வடக்கு ஆப்பிரிக்கப் போர் முனையில் மேற்குப் பாலைவனப் போர்த்தொடர் நடந்து கொண்டிருந்த போது, இரு தரப்பினருக்கும் நடுநிலக்கடல் வழியாக தளவாடங்கள் அனுப்பப்பட்டன. எனவே நடுநிலக்கடலைக் கட்டுப்பட்டுத்த இத்தாலியக் கடற்படைக்கும் பிரிட்டானியக் கடற்படைக்கும் கடும் சண்டை நிகழ்ந்து வந்தது. நடுநிலக்கடலில் அமைந்துள்ள மால்டா தீவு தளத்திலிருந்து இத்தாலிய சரக்குக் கப்பல் கூட்டங்களை பிரிட்டானியக் கடற்படையும் வான்படையும் தாக்கி வந்தன. பிரிட்டானியக் கடற்படையின் இன்னொரு பிரிவு அலெக்சாந்திரியா துறைமுகத்திலிருந்து அச்சு நாட்டுக் கடற்படையினைத் தாக்கி வந்தது. டிசம்பர் 1941ல் அலெக்சாந்திரியா கடற்படைப் பிரிவில் சேர மூன்று பிரிட்டானிய டெஸ்டிராயர் ரக போர்க் கப்பல்களும் ஒரு டச்சு டெஸ்டிராயர் கப்பலும் நடுநிலக்கடல் வழியாக அனுப்பப்பட்டன. அதே நேரம் இத்தாலியிலிருந்து திரிப்பொலிக்கு வானூர்தி எரிபொருளை ஏற்றிக் கொண்டு இத்தாலிய குரூசர் ரக போர்க்கப்பல்களான ஆல்பெர்ட்டொ டி கிசானோ, அல்பெரிக்கொ டி பார்பியானோ இரண்டும் கிளம்பின. அதனை வழிமறித்து மூழ்கடிக்க பிரிட்டானிய கடற்படைப் பிரிவுக்கு உத்தரவிடப்பட்டது. டிசம்பர் 13, 1941ல் துனிசியாவின் பான் முனை (Cape Bon) அருகில் இக்கப்பல்களைத் நேச நாட்டு டெஸ்டிராயர்கள் தாக்கின. ஐந்தே நிமிடம் நடைபெற்ற இத்தாக்குதலில் இரு இத்தாலிய குரூசர் கப்பல்களும் மூழ்கடிக்கப்பட்டன. இத்தாலியக் கப்பல்களின் தளத்தில் அடுக்கப்பட்டிருந்த எரிபொருள் பீப்பாய்கள் தீப்பற்றிக் கொண்டதால், அக்கப்பல்கள் விரைவில் வெடித்து சிதறின. இதனால் அவற்றில் இருந்த இத்தாலிய மாலுமிகளிடையே பெரும் உயிரிழப்பு ஏற்பட்டது.


</doc>
<doc id="100676" url="https://ta.wikipedia.org/wiki?curid=100676" title="கை டி அல்விஸ்">
கை டி அல்விஸ்

ரொனால்ட் கை டி அல்விஸ் ("Ronald Guy de Alwis", பிப்ரவரி 15, 1959 - சனவரி 12, 2013), இலங்கை அணியின் முன்னாள் குச்சக்காப்பாளர். வலது கை துடுப்பாட்டக்காரர், இவர் 11 தேர்வுத் துடுப்பாட்டப் போட்டிகளிலும் 31 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கைக்கு சர்வதேச தேர்வு அந்தஸ்து கிடைத்ததையடுத்து 1983 - 1988 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.

கை டி அல்விஸ் இங்கிலாந்தில் இடம்பெற்ற 1983 உலகக் கோப்பை போட்டிகளில் குச்சக்காப்பாளராகப் பங்கு பற்றினார். 1987 ஆம் ஆண்டில் ஹோபார்ட் நகரில் இலங்கை விளையாடிய முதலாவது தேர்வுப் போட்டியில் பங்கு பற்றினார். இவர் இறப்பதற்கு சில ஆண்டுகளுக்கு முன்னர் பெண்களுக்கான இலங்கை துடுப்பாட்ட அணிப் பயிற்சியாளராகப் பணியாற்றினார். 1976 முதல் 1979 வரை கொழும்பு புனித தோமையர் கல்லூரி அணிக்காகவும், பின்னர் கொழும்பு சிங்களவர் விளையாட்டுக் கழகத்திற்காகவும் போட்டிகளில் பங்கேற்றார்.

கை டி அல்விஸ் 2012 நவம்பரில் புற்றுநோயால் பாதிக்கப்பட்டு சிகிச்சை பெற்று வந்தார். சிகிச்சை பலனளிக்காமல் 2013, சனவரி 12 சனிக்கிழமை இரவு இறந்தார்.


</doc>
<doc id="100677" url="https://ta.wikipedia.org/wiki?curid=100677" title="திருவட்டாறு ஆதிகேசவப் பெருமாள் கோவில்">
திருவட்டாறு ஆதிகேசவப் பெருமாள் கோவில்

திருவட்டாறு ஆதிகேசவப் பெருமாள் கோவில் என்பது இந்தியாவின் தமிழ்நாடு மாநிலத்தில் கன்னியாகுமரி மாவட்டத்தில் திருவட்டாறு எனும் ஊரில் அமைந்துள்ள ‌ஒரு பழைமையான வைணவக் கோயிலாகும். இது 108 வைணவத் திருத்தலங்களுள் 76 ஆவதாக வைத்து எண்ணப்படுகிறது. மேலும் இது 13 மலைநாட்டுத் திருத்தலங்களுள் ஒன்றாகும்.

இந்த ஊாின் நடுவில் பள்ளி கொண்டிருக்கும் ஆதி கேசவ பெருமானின் திருவடிகளை வட்டமிட்டு பரளியாறு ஓடுவதால் இந்த ஊா் திருவட்டாறு எனும் பெயர் பெற்றது. மாராமலையில் உற்பத்தியாகி மேற்கு நோக்கி ஓடும் பறளியாறு மற்றும் வடகிழக்கு பகுதியாக ஓடும் கோதையாறும் ஒன்று சோ்ந்து மீண்டும் ஒரே ஆறாக உருவெடுக்கும் இடம் "மூவாற்று முகம்" (மூன்று + ஆறு + முகம்) எனப்படும். இவ்வாறு இறுதியில் அரபிக் கடலில் கலக்கிறது.

கோவில் திருவட்டாறு பேருந்து நிலையத்தில் இருந்து நடந்து செல்லும் தொலைவிலேயே உள்ளது. கோவிலுக்குச் செல்லும் வழியை உணர்த்தும் அறிவிப்புப் பலகை ஒன்றும் வைக்கப்பட்டுள்ளது.

இத்தலம் சேரநாட்டு முறையில் கட்டப்பட்டு உள்ளது. கோவிலுக்குள் நுழையும் ஆடவர் அனைவரும் இறைவனுக்கு மரியாதை தரும் பொருட்டு தங்கள் சட்டைகளைக் கழற்றியே நுழைய வேண்டும். ஆதிசேடனைப் படுக்கையாகக் கொண்டு அறிதுயிலில் ஆழ்ந்துள்ள பெருமாளின் திருமேனி 22 அடி நீளம் உடையது. இது 16,008 சாளக்கிராமக் கற்களைக் கொண்டு செய்யப்பட்ட சடுசக்கரை படிமம் என்று சொல்லப்படுகிறது. கருவறையில் மூன்று நிலைவாயில்கள் உள்ளன. திருமுகம், திருக்கரம், திருப்பாதம் எனும் 3 பகுதிகளை ஒவ்வொரு நுழை வாயிலிலும் காணலாம். திருமுக நிலைவாயிலில் அறிதுயிலில் ஆழந்துள்ள முகத்தையும் நீட்டிய இடக்கையையும் ஆதிசேடனையும் கருடாழ்வாரையும் காணலாம். திருக்கர வாயிலில் சின்முத்திரை காட்டும் வலக்கரத்தையும் சங்கு சக்கரம் உள்ளிட்ட ‌ஐம்படையினையும் காணலாம். தரையில் தாயாருடன் கூடிய பெருமாளின் உலோகத் திருமேனியும் வைக்கப்பட்டுள்ளது. கடைசியாக திருப்பாத வாயிலில் திருப்பாதங்களையும் இருவர் பயந்து ஒளிந்திருக்கும் சிலைகளையும் காணலாம். திருமுகம், திருக்கரம், திருப்பாதம் இவ‌ற்றை இதே வரிசைக்கிரமத்தில் தரிசிப்பது இக்கோவிலின் மரபு ஆகும்.
இக்கோயிலின் பிரதான வாயில் மேற்க்கு நோக்கி அமைந்துள்ளது.
இக்கோயிலின் இன்னொரு தனித்துவம் இங்கு இறைவனுக்குப் பூசனைகள் செய்யும் போத்திமார் ஆவர். இவர்கள் பிராமணர்கள் அல்லர். இது மட்டுமின்றி, இக்கோயிலில் பிராமணர்கள் பூசை செய்ய இயலாது என்பதும் குறிப்பிடத்தக்கது.

கருவறைக்கு முன் 18 அடி சதுரமும் 3 அடி உயரமும் உள்ள ஒற்றைக் கல்லினால் எழுப்பப்பட்டது ஆகும். கி.பி. 1604 ஆம் ஆண்டு வாக்கில் இம்மண்டபம் அமைய வீரரவி ரவிமர்மன் என்ற குலசேகரப் பெருமாள் பொருளுதவி செய்தான். பெருமாள் ஒற்றைக்கல் மண்டபத்தில் எழுந்தருளியிருக்கும் வேளையில் ஒற்றைக் கல் மண்டபத்தைத் தொடக் கூடாது என்பது தொன்மரபு.

கோவிலின் வெளிப்பிரகாரம் நெடுகிலும் கையில் திருவிளக்கேந்தி நிற்கும் தீபலட்சுமிகளின் சிலை இருபுறமும் உள்ளது. பலிபீட மண்டபத்தின் இருபுறமும் ஒற்றைக் கல்லிலான பல கலைவடிவங்கள் உள்ளன. இவற்றுள் புல்லாங்குழல் ஊதும் கண்ணனின் இசையில் மயங்கி தாய்மாறிப் பால் குடிக்கும் விலங்கினக் குட்டிகளின் சிலையும் ஒன்று.
இக்கோவிலில் உள்ள கொடிக்கம்பத்தில் தமிழ்க் கல்வெட்டு ஒன்று உள்ளது. அத்தோடு கீழ்க்கண்ட அரசர்களைப் பற்றிய கல்வெட்டில் அவர்களின் ஆட்சிக்காலமும் சொல்லப்பட்டுள்ளது.





இத்தலத்தை நம்மாழ்வார் 11 பாடல்களால் மங்களாசாசனம் செய்துள்ளார். “உண்டு உறங்கி சாதாரண வாழக்கை வாழும் நாட்டினரோடு இருப்பதை விடுத்து இறைவ‌னின் பாடல்களைப் பலவாறாய்ப் பாடி பழவினைப் பற்றறுத்து ஆதிகேசவன் எனும் திருப்பெயருடன் எழுந்தருளியுள்ள நாரணன் திருவடிகளை இவ்வாற்றாட்டில் வணங்கிப் பிறப்பறுப்பேன் எனும் பொருளமைந்த பாடல் இவற்றுள் ஒன்றாகும்” .


இந்தக் கோவிலின் கட்டிடக்கலை கேரள மாநிலத்தைச் சார்ந்த கோவில்களைப்போல் மரத்தால் ஆன தூண்கள், கதவுகள் மற்றும் கூரைகள் கொண்டவையாகும்.

பரந்தாமன் இங்கே தமது பாம்புப் படுக்கையில் சயனித்தவாறு காட்சியளிக்கிறார் மேலும் அவரது தரிசனம் மூன்று வாசல்கள் வழியாக பக்தர்களுக்குக் கிடைக்கப்பெறுகிறது. சன்னிதிக்குள் ஐயன் ஆதிகேசவ பெருமாள் அருகில் பரமசிவன் வீற்றிருப்பதையும் பக்தர்கள் காணலாம். பல தீபலக்ஷ்மிகள் இங்கே வீற்றிருந்தாலும், ஒவ்வொன்றும் ஒரே போல் இருக்காமல் வேறுபட்டு காணப்படும்.

இங்கிருக்கும் ஒற்றைக்கல் மண்டபம் (ஒரே கல்லாலான பெரிய கூடம்) ஒரே கல்லால் செய்யப்பட்டதாகும், அதன் சுவர்கள் மட்டுமே 3 அடிகள் தடிமம் கொண்ட பாறையாகும், பார்வையாளர்களை ஆச்சரியத்தில் மூழ்கடிப்பதாகும். மேலும் ஊர்த்துவ தாண்டவம், வேணுகோபாலர், மன்மதர் மற்றும் ரதி தம்பதியர், லக்ஷ்மணர் மற்றும் இந்த்ரஜித் போன்றவர்களின் சிலைகள் மிகவும் அற்புதமாக அழகுடன் செதுக்கப்பட்டது கண்கொள்ளாக் காட்சியாகும். கோவிலை சூழ்ந்து சுவரில் வரையப்பட்டிருக்கும் வண்ண வண்ண சித்திரங்களுக்கும் இந்தக்கோவில் பெயர் பெற்றதாகும்.

மேலும் இக்கோவில் திருவனந்தபுரத்தில் அமைந்துள்ள ஸ்ரீ பத்மநாபசுவாமி கோவிலைவிட பழமையானதாகும்.[1] இந்தக் கோவிலின் அமைப்பு மற்றும் கட்டிடக்கலையை ஒரு மாதிரியாகக்கொண்டே திருவனந்தபுரத்தில் ஸ்ரீ பத்மநாபசுவாமி கோவில் கட்டப்பட்டுள்ளது. இந்த ஆதிகேசவபெருமாள் கோவிலுக்கு நேர் எதிரிலேயே ஆற்றின் அருகாமையில் இன்னும் ஒரு சிறிய இறைவன் லக்ஷ்மி நரசிம்ஹனை வழிபடும் கோவிலும் நிலைகொண்டுள்ளது. ஆழ்வார்களில் தலை சிறந்தவரான நம்மாழ்வார் அவர்கள் ஆதிகேசவசுவாமியைப் புகழ்ந்து 11 பாசுரங்களை இயற்றியுள்ளார்.

பரந்தாமன் ஆதிகேசவபெருமாள் என்பது 'மிகவும் முக்கியமான நண்பனைக்' குறிப்பதாகும். தலபுராணங்களின் கூற்றின் படி பரந்தாமன் ஆதிகேசவபெருமாள் கேசி என்ற பெயருடைய அரக்கனை வீழ்த்தியதாக ஐதீகம். அரக்கனின் மனைவியானவள் கங்கை ஆறு மற்றும் தாமிரபரணி ஆற்றின் தேவதைகளை வணங்கி ஒரு பெரிய பிரளயத்தையே வரவழைத்து விட்டாள். ஆனால் இது ஒரு விதத்திலும் பயனளிக்கவில்லை மேலும் அவள் ஈசனிடம் சரணடைந்து விட்டாள். இப்படியாக வட்டமாக நதிகள் இந்த இடத்தை சூழ்ந்து கொண்டதால், இந்த இடத்திற்கு திருவட்டாறு என்ற பெயர் அமைந்தது.

வைகுண்ட ஏகாதசி இங்கே மிகவும் விமரிசையாகக் கொண்டாடப்படுகிறது. இந்தக்கோவிலில் வழங்கப்படும் பிரசாதங்களான பால் பாயாசம் (பால் அமுது), அவல் மற்றும் அப்பம் மிகவும் பெயர் பெற்றதாகும் மற்றும் சுவை நிறைந்ததாகும். திருவனந்தபுரத்திலுள்ள ஸ்ரீ பத்மநாபசுவாமி கோவிலில் உள்ளதைப்போலவே இங்கே பூஜைகள் மற்றும் வழிபாடுகள் நிறைவேற்றப்படுகின்றன.



</doc>
<doc id="100679" url="https://ta.wikipedia.org/wiki?curid=100679" title="அதுல சமரசேகர">
அதுல சமரசேகர

அதுல ரோகித சமரசேகர (Athula Rohitha Samarasekera, பிறப்பு: ஆகத்து 5, 1961), இலங்கை அணியின் முன்னாள் துடுப்பாட்டக்காரர், இவர் நான்கு தேர்வுத் துடுப்பாட்டப் போட்டிகளிலும் 39 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கைக்கு சர்வதேச தேர்வு அந்தஸ்து கிடைத்ததையடுத்து 1983 - 1994 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100681" url="https://ta.wikipedia.org/wiki?curid=100681" title="ஹசான் திலகரத்ன">
ஹசான் திலகரத்ன

ஹசான் பிரதீப திலகரத்ன (Hashan Prasantha Tillakaratne, பிறப்பு: சூலை 14, 1967), இலங்கை அணியின் முன்னாள் குச்சக்காப்பாளர், துடுப்பாட்டக்காரர், இலங்கை தேசிய அணியின் முன்னாள் அணித் தலைவராக விளங்கியவர். இவர் 83 தேர்வுத் துடுப்பாட்டப் போட்டிகளிலும் 200 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100683" url="https://ta.wikipedia.org/wiki?curid=100683" title="சந்திக அதுருசிங்க">
சந்திக அதுருசிங்க

சந்திக அதுருசிங்க (Upul Chandika Hathurusingha, பிறப்பு: செப்டம்பர் 13, 1968), இலங்கை அணியின் முன்னாள் ஆரம்ப துடுப்பாட்டக்காரர். இவர் 26 தேர்வுத் துடுப்பாட்டப் போட்டிகளிலும் 35 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தற்போது இவர் வங்காளதேசம் கிரிக்கட் அணியின் பயிற்றுவிப்பாளராகப் பணியாற்றுகின்றார்.


</doc>
<doc id="100685" url="https://ta.wikipedia.org/wiki?curid=100685" title="நடுநிசி நாய்கள்">
நடுநிசி நாய்கள்

நடுநிசி நாய்கள் 2011 ஆண்டில் வெளிவந்த திரைப்படமாகும். இதனை கௌதம் மேனன் இயக்கினார்.

பெற்ற தந்தையின் செய்கைகளால் பிஞ்சிலே பழுத்தவன், மனநோயாளியாக மாறி சமூகத்தில் நஞ்சை விதைக்கும் நச்சு பாம்பாக செயல்படுகிறான். a film by gautham vasudev menon 


</doc>
<doc id="100686" url="https://ta.wikipedia.org/wiki?curid=100686" title="ஈரம் (திரைப்படம்)">
ஈரம் (திரைப்படம்)

ஈரம் 2009ஆம் ஆண்டில் வெளிவந்த தமிழ்த் திரைப்படம். இயக்குநர் சங்கரின் தயாரிப்பில் அறிவழகன் வெங்கடாசலம் இதனை இயக்கினார்.

உளநோய் கொண்ட கணவன் தனது மனைவியைக் கொன்றுவிடுகிறார். ஆவியான மனைவி, கணவன் தன்னைக் கொலை செய்யத் தூண்டுதலாக இருந்தவர்களைத் தண்ணீர் உருவத்தில் உருக்கொண்டு கொலை செய்வதுதான் ஈரம் திரைப்படத்தின் கதை.


</doc>
<doc id="100687" url="https://ta.wikipedia.org/wiki?curid=100687" title="ருமேஸ் ரத்னாயக்க">
ருமேஸ் ரத்னாயக்க

ருமேஸ் யொசப் ரத்னாயக்க (Rumesh Joseph Ratnayake, பிறப்பு: சனவரி 2, 1964), இலங்கை அணியின் முன்னாள் வேகப்பந்து வீச்சாளர். இவர் 23 தேர்வுத் துடுப்பாட்டப் போட்டிகளிலும் 70 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100688" url="https://ta.wikipedia.org/wiki?curid=100688" title="கபில விஜேகுணவர்தன">
கபில விஜேகுணவர்தன

கபில இந்திக வீரக்கொடி விஜேகுணவர்தன ("Kapila Indaka Weerakkody Wijegunawardene", பிறப்பு: நவம்பர் 23, 1964), இலங்கை அணியின் முன்னாள் பந்து வீச்சாளர். இவர் இரண்டு தேர்வுத் துடுப்பாட்டப் போட்டிகளிலும் 26 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கைக்கு சர்வதேச தேர்வு அந்தஸ்து கிடைத்ததையடுத்து 1988 - 1992 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100690" url="https://ta.wikipedia.org/wiki?curid=100690" title="பிரமோதய விக்கிரமசிங்க">
பிரமோதய விக்கிரமசிங்க

கால்லகே பிரமோதய விக்கிரமசிங்க (Gallage Pramodya Wickramasinghe, பிறப்பு: நவம்பர் 23, 1971), இலங்கை அணியின் முன்னாள் பந்து வீச்சாளர். இவர் 40 தேர்வுத் துடுப்பாட்டப் போட்டிகளிலும் 134 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கைக்கு சர்வதேச தேர்வு அந்தஸ்து கிடைத்ததையடுத்து 1991 - 2002 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100696" url="https://ta.wikipedia.org/wiki?curid=100696" title="ஜெகான் முபாரக்">
ஜெகான் முபாரக்

ஜெகான் முபாரக் ("Jehan Mubarak", பிறப்பு: சனவரி 10, 1981), இலங்கை அணியின் துடுப்பாட்டக்காரர். இவர் 10 தேர்வுத் துடுப்பாட்டப் போட்டிகளிலும் 38 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் கொழும்பு றோயல் கல்லூரியின் பழைய மாணவர்.


</doc>
<doc id="100702" url="https://ta.wikipedia.org/wiki?curid=100702" title="தொன் அனுரசிரி">
தொன் அனுரசிரி

சன்கரங்கே தொன் அனுரசிரி (Sangarange Don Anurasiri , பிறப்பு: பிப்ரவரி 25, 1966), இலங்கை அணியின் முன்னாள் சுழல் பந்து வீச்சாளர். இவர் 18 தேர்வுத் துடுப்பாட்டப் போட்டிகளிலும் 45 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கைக்கு சர்வதேச தேர்வு அந்தஸ்து கிடைத்ததையடுத்து 1986 - 1998 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100705" url="https://ta.wikipedia.org/wiki?curid=100705" title="இரத்தினகிரி மாவட்டம்">
இரத்தினகிரி மாவட்டம்

இரத்தினகிரி மாவட்டம் () மேற்கு இந்திய மாநிலமான மகாராட்டிரத்தின் 35 மாவட்டங்களில் ஒன்றாகும். இரத்தினகிரி இந்த மாவட்டத்தின் தலைநகரமாகும். மாவட்டத்தில் 11.33% நகரியப் பகுதிகளாகும். மேற்கே அரபிக்கடலும் தெற்கே சிந்துதுர்க் மாவட்டமும் வடக்கே ராய்கட் மாவட்டமும் கிழக்கே சாங்க்லி, கோலாப்பூர், சதாரா மாவட்டங்களும் எல்லைகளாக உள்ளன. இது கொங்கண் மண்டலத்தின் பகுதியாக உள்ளது.

இந்த மாவட்ட மக்கள் கொங்கணி மொழி|கொங்கணி, மராத்தி, இந்தி மற்றும் ஆங்கிலம் பேசுகின்றனர். பெரும்பாலோனோரின் தாய்மொழியாக கொங்கணி உள்ளது. 

பாரத ரத்னா விருது பெற்ற மூவர் இந்த மாவட்டத்திலிருந்து வந்துள்ளனர்: 


</doc>
<doc id="100706" url="https://ta.wikipedia.org/wiki?curid=100706" title="ரவி ரத்நாயக்கா">
ரவி ரத்நாயக்கா

யோசப் ரவீந்திரன் ரவி ரத்நாயக்கா (Joseph Ravindran 'Ravi' Ratnayeke, பிறப்பு: மே 2, 1960), இலங்கை அணியின் முன்னாள் வேகப் பந்து வீச்சாளர். இவர் 22 தேர்வுத் துடுப்பாட்டப் போட்டிகளிலும் 78 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கை அணிக்கு சர்வதேச துடுப்பாட்ட அந்தஸ்து கிடைத்த காலம் முதல் 1982 - 1990 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100708" url="https://ta.wikipedia.org/wiki?curid=100708" title="வினோதன் ஜோன்">
வினோதன் ஜோன்

வினோதன் பீடி ஜோன் (Vinothen Bede John, பிறப்பு: மே 27, 1960), இலங்கை அணியின் முன்னாள் மித வேகப் பந்து வீச்சாளர். இவர் ஆறு தேர்வுத் துடுப்பாட்டப் போட்டிகளிலும் 48 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கை அணிக்கு சர்வதேச துடுப்பாட்ட அந்தஸ்து கிடைத்த காலம் முதல் 1982 - 1987 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100709" url="https://ta.wikipedia.org/wiki?curid=100709" title="கிரேன்விலி டி சில்வா">
கிரேன்விலி டி சில்வா

கிரேன்விலி நிஸ்சங்க டி சில்வா ("Granville Nissanka de Silva", பிறப்பு: மார்ச்சு 12, 1955), இலங்கை அணியின் முன்னாள் மித வேகப் பந்து வீச்சாளர். இவர் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இலங்கை அணிக்கு சர்வதேச துடுப்பாட்ட அந்தஸ்து கிடைத்த காலம் முதல் 1982 - 1985 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100710" url="https://ta.wikipedia.org/wiki?curid=100710" title="டேவிட் ஹெயின்">
டேவிட் ஹெயின்

பீட்டர் டேவிட் ஹெயின் ("Peter David Heyn", பிறப்பு: சூன் 26, 1945), இலங்கை அணியின் முன்னாள் சகல துறை ஆட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1966 - 1976 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது. 1975 முதலாவது உலகக் கிண்ண துடுப்பாட்டப் போட்டியில் விளையாடியவர்.


</doc>
<doc id="100711" url="https://ta.wikipedia.org/wiki?curid=100711" title="மேவன் பீரிஸ்">
மேவன் பீரிஸ்

ஹேமல் சிரி மேவன் பீரிஸ் ("Hemal Sri Mevan Pieris", பிறப்பு: பிப்ரவரி 16, 1946), இலங்கை அணியின் முன்னாள் முன்னாள் சகல துறை ஆட்டக்காரர். இவர் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1975 முதலாவது உலகக் கிண்ண துடுப்பாட்டப் போட்டியில் விளையாடியவர்.


</doc>
<doc id="100714" url="https://ta.wikipedia.org/wiki?curid=100714" title="அனுர ரணசிங்க">
அனுர ரணசிங்க

அனுர நந்தன ரணசிங்க ("Anura Nandana Ranasinghe", அக்டோபர் 13, 1956 (களுத்துறை) - நவம்பர் 9, 1998 (கொழும்பு), இலங்கை அணியின் முன்னால் முன்னால் சகல துறை ஆட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் ஒன்பது ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கை அணிக்கு சர்வதேச துடுப்பாட்ட அந்தஸ்து கிடைத்த காலம் முதல் 1974 - 1982 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது. 1975 முதலாவது உலகக் கிண்ண துடுப்பாட்டப் போட்டியில் விளையாடியவர்.


</doc>
<doc id="100715" url="https://ta.wikipedia.org/wiki?curid=100715" title="ரஞ்சித் பெர்னாண்டோ">
ரஞ்சித் பெர்னாண்டோ

எட்வர்ட் ரஞ்சித் பெர்னான்டோ ("Edward Ranjit Fernando", பிறப்பு: பிப்ரவரி 22, 1944), இலங்கை துடுப்பாட்ட அணியின் முன்னாள் குச்சக்காப்பாளர், துடுப்பாட்டக்காரர். இவர் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1975 முதலாவது உலகக் கிண்ண துடுப்பாட்டப் போட்டியில் விளையாடியவர். தற்போது சர்வதேச துடுப்பாட்ட விமர்சகராக கடமையாற்றுகின்றார்


</doc>
<doc id="100718" url="https://ta.wikipedia.org/wiki?curid=100718" title="மைக்கல் திசேரா">
மைக்கல் திசேரா

மைக்கல் திசேரா ("Michael Tissera," பிறப்பு: மார்ச்சு 23, 1939), இலங்கை துடுப்பாட்ட அணியின் முன்னாள் துடுப்பாட்டக்காரர். இவர் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1975 முதலாவது உலகக் கிண்ண துடுப்பாட்டப் போட்டியில் விளையாடியவர்.


</doc>
<doc id="100719" url="https://ta.wikipedia.org/wiki?curid=100719" title="ஸ்டான்லி டி சில்வா">
ஸ்டான்லி டி சில்வா

ஸ்டான்லி டி சில்வா ("Stanley de Silva", பிறப்பு: நவம்பர் 17, 1956), இலங்கை துடுப்பாட்ட அணியின் முன்னாள் துடுப்பாட்டக்காரர். இவர் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். 1979 முதலாவது உலகக்கிண்ண துடுப்பாட்டப் போட்டியில் விளையாடியவர்.


</doc>
<doc id="100721" url="https://ta.wikipedia.org/wiki?curid=100721" title="சுசில் பெர்னான்டோ">
சுசில் பெர்னான்டோ

சுசில் பெர்னான்டோ (Susil Fernando, பிறப்பு: டிசம்பர் 19, 1955), இலங்கை துடுப்பாட்ட அணியின் முன்னாள் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும் ஏழு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இலங்கை அணிக்கு சர்வதேச துடுப்பாட்ட அந்தஸ்து கிடைத்த காலம் முதல் 1982 - 19874ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100722" url="https://ta.wikipedia.org/wiki?curid=100722" title="ருவான் கல்பகே">
ருவான் கல்பகே

ருவான் கல்பகே (Ruwan Kalpage, பிறப்பு: பிப்ரவரி 19, 1970), இலங்கை துடுப்பாட்ட அணியின் முன்னாள் துடுப்பாட்டக்காரர். இவர் 11 தேர்வுத் துடுப்பாட்டப் போட்டிகளிலும் 86 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="100723" url="https://ta.wikipedia.org/wiki?curid=100723" title="சம்பிக ராமநாயக்க">
சம்பிக ராமநாயக்க

சம்பிக ராமநாயக்க (Champaka Ramanayake, பிறப்பு: சனவரி 8, 1965), இலங்கை துடுப்பாட்ட அணியின் முன்னாள் பந்து வீச்சாளர். இவர் 18 தேர்வுத் துடுப்பாட்டப் போட்டிகளிலும் 62 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1986 - 1995 ஆண்டுகளுக்கு இடைப்பட்ட காலத்தில் இலங்கைத் தேசிய அணியில் இவரின் பங்களிப்பு இடம் பெற்றது.


</doc>
<doc id="100728" url="https://ta.wikipedia.org/wiki?curid=100728" title="ருமேஸ் களுவித்தாரன">
ருமேஸ் களுவித்தாரன

ருமேஸ் சாந்த களுவித்தாரன ("Romesh Shantha Kaluwitharana", பிறப்பு: நவம்பர் 24, 1969), இலங்கை துடுப்பாட்ட அணியின் முன்னாள் குச்சக்காப்பாளர், துடுப்பாட்டக்காரர். இவர் 49 தேர்வுத் துடுப்பாட்டப் போட்டிகளிலும் 189 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100734" url="https://ta.wikipedia.org/wiki?curid=100734" title="மாநிலங்கள் (சப்பான்)">
மாநிலங்கள் (சப்பான்)

சப்பானின் உள்ளாட்சி 47 மாநிலங்கள் டொதோஃபுகென் (சப்பானிய மொழி:都道府県|都道府県, [[ஆங்கிலம்:prefecture) என்று அழைக்கப்படுகின்றன. இவை ஓர் நகரம், ஊர்கள் மற்றும் சிற்றூர்களை விடப் பெரியன. 

ஒவ்வொரு மாநிலத்திலும் நேரடியாக தேர்ந்தெடுக்கப்பட்ட ஆளுனர் "சிஜி " நிர்வாகத்தின் தலைமைப் பொறுப்பை ஏற்கிறார். சட்டங்களும் நிதிநிலை அறிக்கைகளும் ஒரே அவையுள்ள சட்டப்பேரவையால் ஆக்கப்படுகின்றன. இதன் உறுப்பினர்கள் நான்கு ஆண்டுகாலம் பதவியில் உள்ளனர். 

தற்போதுள்ள உள்ளாட்சி சட்டத்தின்படி மாநிலங்கள் மேலும் நகரங்கள் (市 "shi") மற்றும் மாவட்டங்கள் (郡 "gun") ஆகப் பிரிவுபடுத்தப்பட்டுள்ளன .ஒவ்வொரு மாவட்டமும் ஊர்கள் (町 "chō" அல்லது "machi") சிற்றூர்கள் (村 "son" அல்லது "mura") என பிரிக்கப்பட்டுள்ளன. 


[[பகுப்பு:ஜப்பானிய மாகாணங்கள்]]

</doc>
<doc id="100736" url="https://ta.wikipedia.org/wiki?curid=100736" title="பெருந்தோட் குறுஞ்சாத்தன்">
பெருந்தோட் குறுஞ்சாத்தன்

பெருந்தோட் குறுஞ்சாத்தன் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று உள்ளது. அது குறுந்தொகை 308 எண்ணுள்ள பாடலாக அமைக்கப்பட்டுள்ளது.

இந்தப் பாடல் குறிஞ்சித்திணை பற்றியது. 

திருமணம் காலம் தாழ்கிறது. தலைவி துடிக்கிறாள். தோழி பொறுத்திருக்குமாறு தலைவியை வற்புறுத்துகிறாள். மலைநாடன் கேண்மை காமம் தந்து தீர்க்கும் 'கை'யாகத் (ஒழுக்கமாகத்) தாழ்ந்து கிடக்கும் ஒன்று அன்று - என்கிறாள். (ஆம் = நீர்; வாழை நுகும்பு = வாழை மட்டை.) அவன் மலையில் நீர் வழிந்தோடும். அப்பகுதியில் வளரந்துள்ள வாழைமரம் வருந்தும்படி களிறு தன் பிடியின் தலையைத் தடவிப் பிடியின் ஆவலைத் தணிக்கும். இப்படிப்பட்ட மலையின் தலைவன் அவன் என்கிறாள் தோழி.


</doc>
<doc id="100738" url="https://ta.wikipedia.org/wiki?curid=100738" title="பெரும்பாக்கன்">
பெரும்பாக்கன்

பெரும்பாக்கன் சங்ககாலப் புலவர்களில் ஒருவர். இவரது பாடல் ஒன்றே ஒன்று சங்கநூல் தொகுப்பில் உள்ளது. அது குறுந்தொகை 296 எண் கொண்ட பாடலாக அமைந்துள்ளது. பெரும்பாக்கம் ஊரினர் ஆதலால் பெரும்பாக்கன் என்னும் பெயரினைப் பெற்றவர் இவர்.

நெய்தல் திணையைச்சேர்ந்த இந்தப் பாடல் தோழி கூற்றாக அமைந்துள்ளது. தலைவன் தலைவிக்காக வெளிப்புறத்தில் காத்திருக்கிறான். அவனுக்குக் கேட்கும்படி தோழி தலைவியிடம் சொல்கிறாள்.

அவன் தண்ணந்துறைவன். (அவனைக் காணும் பொழுதைக் காட்டிலும் காணாப் பொழுது அதிகமாக உள்ளது. எனவே) அவனைக் கண்டால் கடுமையான சொல் எதுவும் சொல்லாதே என்று தோழி தலைவிக்கு அறிவுறுத்துகிறாள்.

அவனது தண்ணந்துறையில் புன்னைமரத்தில் இருக்கும் நாரை கழியில் இருக்கும் சிறுமீன்களைத் தின்று சலித்துப்போனால் பக்கத்தில் வயலில் விளைந்திருக்கும் நெல்லங் கதிர்களை உண்ண ஆவல் கொள்ளும். (ஒருவேளை உன் இன்பம் அவனுக்குத் திகட்டிப்போயிருக்கலாம்) - என்கிறாள்.


</doc>
<doc id="100741" url="https://ta.wikipedia.org/wiki?curid=100741" title="முப்பேர் நாகனார்">
முப்பேர் நாகனார்

முப்பேர் நாகனார் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று உள்ளது. அது நற்றிணை 314 எண்ணுள்ள பாடல். இந்தப் பாடல் தலைவி தலைவனைப் பிரிந்த காலத்தில் உடல் மெலிந்திருக்கும் பாலைத்திணைச் செய்தியைத் தெரிவிக்கிறது.

அவர் நீண்ட வழிப்பயணம் மேற்கொண்டுள்ளார். வெயிலின் கொடுமையால் வெடிக்கும் கள்ளியின் மேல் இருந்துகொண்டு ஆண்புறா தன் பெண்புறாவை அழைக்கும் வழியில் செல்கிறார். வயது முதிர்ந்தவர் தன் இளமையை மீண்டும் எய்த முடியாது. வாழும் நாட்களை அறிந்தவர் யாருமில்லை என்னும் உண்மையை அவர் எண்ணிப் பார்க்கவில்லை. 

பித்திகைப் பூ மாலையும், வைரமாலையும் அணிந்து மூடிக் கிடந்த என் கருங்கண் முலை அமுங்கும்படி புல்லிக் கிடந்தவர், தன் இளமை, வாழ்நாள பற்றிய நிலைப்பாடுகளை எண்ணிப் பார்க்கவில்லை. (என்ன செய்யலாம்) எனறெல்லாம் தலைவி எண்ணிப் பார்க்கிறார்.


</doc>
<doc id="100743" url="https://ta.wikipedia.org/wiki?curid=100743" title="வெறிநாய்க்கடி நோய்">
வெறிநாய்க்கடி நோய்

வெறிநாய்க்கடி நோய் அல்லது ரேபீஸ் நோய் ("Rabies") என்பது மனிதர், விலங்குகளில் இறப்பை ஏற்படுத்தக்கூடிய தீவிரமான நோய்க்காரணிகளுள் ஒன்றான ரேபீஸ் தீநுண்மத்தால் (rabies virus), இளஞ்சூட்டுக் குருதியுடைய விலங்குகளில் ஏற்படும் மூளையழற்சி நோய் ஆகும்.பாதிக்கப்பட்ட நாய் மற்றும் விலங்குகளின் கடியால் பரவும் ஒரு தொற்றுநோய் ஆகும். 
காடுகளில் வாழும் சிலவகை வௌவால், நரி, ஓநாய், மற்றும் வீட்டு விலங்கான நாய்போன்ற ஒரு சில விலங்குகளின் உடலில் வழக்கமாய் வாழும் இந்த வைரசு, அவ்விலங்குகள் கடிப்பதால் நேரடியாகவோ, அல்லது அவ்விலங்குகளால் கடிக்கப்பட்ட பிற விலங்குகள் கடிப்பதாலோ இந் நோய் ஏற்படுகிறது. கொல்லைப்படுத்தப்பட்ட வீட்டு விலங்கான நாயிலிருந்தே இந்நோய் பொதுவாக மனிதர்களுக்குப் பரவுகின்றது. 

இந்த வைரசு அதிக அளவாக ஐந்து ஆண்டுகள் வரை 'உறக்கத்தில்' இருந்துவிட்டுக் கூடத் தாக்கலாம்.

மூளையழற்சி ஏற்படுத்தி, மைய நரம்பு மண்டலத்தைக் கடுமையாகப் பாதித்து, பின்னர் மூளையையும் பாதித்து இறுதியில் மரணத்தை விளைவிக்கும் இந்த தீநுண்மம், உமிழ்நீரில் அதிகமாக வாழ்ந்து கொண்டு, இந்நோயினால் பாதிக்கப்பட்ட விலங்குகள் மனிதர்களைக் கடிக்கும்போதோ ,ஏற்கனவே உள்ள ஆறாத காயத்தில் உமிழ்நீர் படுவதாலோ மிக எளிதாக மனிதரின் இரத்தத்தில் கலந்துவிடுகிறது.

இந்த வைரசால் தாக்கப்பட்டதாகச் சந்தேகிக்கப்படும் விலங்கு கடித்துவிட்டால் உடனடியாக நோய்த்தடுப்பூசிகள் மற்றும் மருத்துவ நடவடிக்கைகளைத் தொடங்க வேண்டும். முதலிலேயே சரியான தடுப்பு மருந்து (anti-rabies vaccine-ARV) பயன்படுத்துவதன் வாயிலாக வீட்டு விலங்குகளை இந்நோய் தாக்காமல் பாதுகாத்துக் கொள்ளலாம்.


</doc>
<doc id="100744" url="https://ta.wikipedia.org/wiki?curid=100744" title="முதுவெங்கண்ணனார்">
முதுவெங்கண்ணனார்

முதுவெங்கண்ணனார் சங்ககாலப் புலவர்களில் ஒருவர். சங்கநூல் தொகுப்பில் அவரது பாடல் ஒன்றே ஒன்று உள்ளது. நற்றிணை 232 அந்தப் பாடல்.

இந்தப் பாடல் குறிஞ்சித்திணை பற்றியது. தலைவன் தலைவியை நாடிப் பகலில் வருகிறான். அவனை இரவு வரையில் காத்திருந்து பெறுமாறு தோழி சொல்லும் செய்தி இதில் உள்ளது.

தாமம் என்னும் சொல் மாலையைக் குறிக்கும் வகையில் இப் பாடலில் கையாளப்பட்டுள்ளது.
யானைக் கூட்டம் குளத்தில் குளித்துவிட்டு அதன் அருகிலிருந்த வாழைக் குலைகளைத் தின்று தெவிட்டியபோது அருகிலிருந்த சிறுகுடி மக்கள் அலற அலற அங்குப் பழுத்திருந்த பலாப்பழங்களைப் பறித்துத் தின்னுமாம். தலைவன் அப்படிப்பட்ட இடத்தில் வாழும் மலைநாடனாம். 

அவன் இரவு வரையில் காத்திருந்து தலைவியைப் பெறவேண்டும். அன்றியும் அவளுக்கு மாலையிட்டு உரிமையுடன் பெறவேண்டும் - என்று தோழி தலைவனிடம் வேண்டுகிறாள்.


</doc>
<doc id="100746" url="https://ta.wikipedia.org/wiki?curid=100746" title="ரொசான் மகாநாம">
ரொசான் மகாநாம

ரொசான் சிரிவர்தன மகாநாம (Roshan Siriwardene Mahanama, பிறப்பு: மே 31, 1966), இலங்கை துடுப்பாட்ட அணியின் முன்னாள் ஆரம்ப துடுப்பாட்டக்காரர். சிறந்த களத்தடுப்பாளர். இவர் 52 தேர்வுத் துடுப்பாட்டப் போட்டிகளிலும் 213 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100748" url="https://ta.wikipedia.org/wiki?curid=100748" title="உபுல் சந்தன">
உபுல் சந்தன

உபுல் சந்தன (Upul Chandana, பிறப்பு: மே 7, 1972), இலங்கை துடுப்பாட்ட அணியின் முன்னாள் சுழல் பந்துவீச்சாளர். சிறந்த களத்தடுப்பாளர். இவர் 16 தேர்வுத் துடுப்பாட்டப் போட்டிகளிலும் 147 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100749" url="https://ta.wikipedia.org/wiki?curid=100749" title="முடங்கிக் கிடந்த நெடுஞ்சேரலாதன்">
முடங்கிக் கிடந்த நெடுஞ்சேரலாதன்

முடங்கிக் கிடந்த நெடுஞ்சேரலாதன் சங்ககால அரசப்புலவர்களில் ஒருவன். இவனது பாடல் ஒன்றே ஒன்று சங்கநூல் கொடையில் இடம்பெற்றுள்ளது. அது அகநானூறு 30; நெய்தல் திணையைச் சேர்ந்தது. 

இதில் சொல்லப்பட்ட செய்தி:

தலைவன் தலைவியைப் பெறப் பட்டப்பகலில் வருகிறான். வந்தவன் வலைஞர் கானலுக்கு வந்து இரந்தவர்களின் வெற்றுப் பாத்திரம் நிரம்பும்படி வலை போட்டுப் பிடித்துவந்த மீன்களை வலைஞர் வழங்கும்போது, தன் காதலியாகிய தலைவியின் 'வண்ணம் எவனோ' என்று கேட்கக் கூடாதா? என்று தோழி வினவுகிறாள். (தலைவன் தலைவியின் வண்ணத்தைக் கேட்டால் திருமணம் செய்துகொள்ளப்போகிறான் என்பது பொருள்) 


</doc>
<doc id="100751" url="https://ta.wikipedia.org/wiki?curid=100751" title="செம்பருத்தி (சிற்றிதழ்)">
செம்பருத்தி (சிற்றிதழ்)

செம்பருத்தி மலேசியாவிலிருந்து சமூகம், அரசியல், கலை, பண்பாடு என பல்சுவை செய்திகளுடன் இருமாதங்களுக்கொரு முறை தமிழ் மொழி மூலம் வெளிவந்து கொண்டிருந்த சிற்றிதழ் ஆகும். இந்த இதழ் 2010 ஆம் ஆண்டு வரை மாத இதழாக வெளிவந்தது. 2011 ஆம் ஆண்டுக்கு பின்னர் இணைய இதழாக மாற்றமடைந்து உள்ளது. 

இந்த இதழ் கட்டுரைகள், கவிதைகள், துணுக்குகள், நேர்காணல்கள், மலேசியா அரசியல், இலங்கை அரசியல், இந்தியா அரசியல், முகநூல், கவிமணம், சிறுகதைகள், மருத்துவம், அறிவியல், தமிழீழம், கடிதமோகடிதம், மக்கள் வழிகாட்டி, திரைத்துளிகள், பத்தி, சிந்தனை, மொழிபெயர்ப்புச் சிறுகதை, கருத்துமேடை, உலகவளம், பாமரன் பதில்கள், இணைய உலகம், அறிவியல் தேற்றம், ஆய்வுக் கட்டுரைகள், அரசியல் கட்டுரைகள், மனையியல், சமயம், கலாசாரம் போன்ற பல்வேறு தலைப்புகளை உள்ளடக்கமாகக் கொண்டுள்ளன.



</doc>
<doc id="100754" url="https://ta.wikipedia.org/wiki?curid=100754" title="இயேசு பேசிய மொழி">
இயேசு பேசிய மொழி

இயேசு எந்த மொழியைப் பேசினார்? எம்மொழியில் மக்களுக்கு போதித்தார்? இக்கேள்விகளுக்கு விடை தேடும் ஆய்வுகள் நிகழ்ந்துள்ளன.

இயேசு வாழ்ந்த காலத்திலும் இடத்திலும் மக்கள் எம்மொழியைப் பேசினரோ, எந்த மொழியை எளிதில் புரிந்துகொண்டனரோ, அதே மொழியைத்தான் இயேசுவும் பேசியிருப்பார் என நாம் முடிவுசெய்யலாம். ஆனால் இயேசு வாழ்ந்த காலத்தில் பாலஸ்தீன நாட்டில் நான்கு மொழிகள் வெவ்வேறு அளவிலும் நிலையிலும் பயன்பாட்டில் இருந்தன. அவை:
என்பனவாம்.

இயேசுவின் பணி பெரும்பாலும் நாசரேத்து மற்றும் கப்பர்நாகும் என்னும் ஊர்களில் நிகழ்ந்தது. அவ்விடங்களில் மக்கள் பெரும்பாலும் அரமேய மொழி பேசினர். மத்தியதரைக் கடல் பகுதியில் அமைந்திருந்த பெருநகர்களில் கிரேக்க மொழியும் வழங்கியது. எபிரேய மொழியில் எழுதப்பட்டிருந்த விவிலியம் பற்றி விவாதிக்கும் அளவுக்காவது இயேசுவுக்கு எபிரேயம் தெரிந்திருக்கலாம். மக்கள் நடுவே வழங்கிய "கொய்னே" (Koine) என்னும் நடைமுறைக் கிரேக்கமும் அவருக்குத் தெரிந்திருக்கும் எனலாம்.

இயேசுவின் காலத்தில் பாலஸ்தீன நாட்டில் இலத்தீன் மொழி பெரும்பாலும் உரோமை அதிகாரிகளால் பயன்படுத்தப்பட்டது. உரோமையர் கி.மு. 63இல் பாலஸ்தீன நாட்டில் ஆட்சி அதிகாரம் திணிக்கத் தொடங்கினர். ஆனால் அக்காலத்தில் சாதாரண மக்களின் அன்றாட வாழ்வில் இலத்தீன் வழக்கத்திற்கு வரவில்லை.

இலத்தீனைவிட கிரேக்க மொழி இயேசு வாழ்ந்த நாட்டில் அதிகம் பயன்படுத்தப்பட்டது. அலக்சாந்தர் மன்னர் (கி.மு. 356 - கி.மு. 323) பாலஸ்தீனப் பகுதியை கி.மு. 331இல் கிரேக்க ஆதிக்கத்தின் கீழ்க் கொண்டுவந்தார். ஏறத்தாழ மூன்று நூற்றாண்டுகள் அங்கே கிரேக்க கலாச்சாரமும் மொழியும் பரவின. குறிப்பாக, துறைமுகப் பட்டினங்களில் கிரேக்க தாக்கம் மிகுதியாக இருந்தது. ஆயினும் அரமேய மொழியே யூதர் நடுவில் செல்வாக்குப் பெற்றிருந்தது.

இயேசு கிரேக்க மொழியைச் சிறப்பாகக் கற்றறிந்திருப்பார் என்று சொல்ல முடியாது. தம் போதனைகள அவர் கிரேக்கத்தில் அளித்திருக்கவும் முடியாது. நாசரேத்து மக்களும் கடற்கரையோரம் வாழ்ந்த மக்களும் கிரேக்க மொழியைத் தவிர்த்திருப்பார்கள். தேவையான பொழுது, பயன்படுத்த வேண்டிய அளவுக்கு அவர்கள் கிரேக்கத்தைத் தெரிந்திருப்பார்கள்.

இயேசு பிலாத்துவிடம் விசாரணைக்கு அழைத்துவரப்பட்ட போது கிரேக்க மொழியில் பேசியிருக்கக் கூடும்.

எபிரேய மொழி யூத மக்களின் புனித மொழி. மிகப் பழமையான மொழியும் கூட. இசுரயேலர் பாபிலோனியாவுக்கு நாடுகடத்தப்பட்ட பின்னர் எபிரேய மொழி வீழ்ச்சி கண்டது (கி.மு. 598). அசீரிய, பெர்சிய பகுதிகளில் பேசப்பட்ட அரமேய மொழி முதன்மை பெற்றது. பாபிலோனியாவிலிருந்து வீடு திரும்பிய இசுரயேலர்(கி.மு. 538) மீண்டும் அரமேயம் பேசலாயினர். எபிரேய மொழி பெரும்பாலும் மறைந்துவிட்டாலும், மறக்கப்படவில்லை. கி.மு. 180இல் சீராக் நூல் எழுதப்பட்டதைக் குறிப்பிடலாம்.

அதே சமயத்தில் தொழுகைக் கூடத்தில் வழிபாட்டின்போது பழைய ஏற்பாட்டு பாடங்கள் எபிரேய மொழியில் வாசிக்கப்படுவதை மக்கள் புரிந்துகொள்ள முடியாமல் போகவே, அரமேய மொழியில் உடனுக்குடன் மொழிபெயர்த்துக் கூறப்பட்டது.

கிறித்துவுக்குப் பின் முதல் நூற்றாண்டில் யூத மக்கள் சாதாரண, அன்றாட வாழ்வில் பயன்படுத்திய மொழி அரமேய மொழியாகும். கி.மு. முதல் நூற்றாண்டின் நடுவிலிருந்து கல்வெட்டுகள், கல்லறைகள் மீது பொறிக்கப்பட்ட வசனங்கள் முதலியவை அரமேய மொழியில் எழுதப்பட்டன. சாக்கடல் அருகே கும்ரான் என்ற இடத்தில் கண்டெடுக்கப்பட்ட சுருள்களில் சில, அரமேய மொழியில் எழுதப்பட்டுள்ளன.

அரமேயம் என்னும் மொழி செமித்திய குடும்பத்தைச் சார்ந்தது. மத்திய தரைக்கடலின் கிழக்குப் பகுதியில் கி.மு. 8ஆம் நூற்றாண்டிலிருந்து கி.மு. 3ஆம் நூற்றாண்டுவரை வழங்கிவந்த முதன்மை மொழி அது. அலக்சாந்தர் மற்றும் உரோமையர் ஆதிக்கத்தின் கீழ் கிரேக்கமும் இலத்தீனும் பரவத் தொடங்கியபோதிலும் அரமேயம் தன் முதன்மையை இழக்கவில்லை. கி.பி. 7ஆம் நூற்றாண்டில் அரபு ஆதிக்கம் ஏற்படும்வரையிலும் அரமேயம் சிறப்புற்றிருந்தது.

இயேசுவின் சீடர்கள் கலிலேயாவைச் சார்ந்தவர்கள். அப்பகுதியில் அரமேயம் பரவலாகப் பேசப்பட்டது. அம்மொழி பேசிய யூதரே கிறித்தவ சமயத்தைக் கானான், சிரியா, மெசபத்தாமியா ஆகிய பகுதிகளுக்குக் கொண்டுசென்றனர். இந்தியாவுக்கு முதன்முறையாகக் கிறித்தவ மறையைக் கொணர்ந்தவர்களும் அரமேய (சிரிய) மொழி பேசியவர்களே.

இயேசு யூத இனத்தவர். கலிலேயாவில் வளர்ந்து பணிசெய்தவர். பன்னாட்டு மொழியாக விளங்கிய கிரேக்கம் வணிகத் தொடர்பால் கலிலேயாவில் புழங்கியிருந்தாலும் இயேசுவுக்கு கிரேக்க மொழி ஓரளவுக்கே தெரிந்திருக்கும். நாசரேத்தில் தச்சுத் தொழில் செய்த அவருக்குத் தொழில் அடிப்படையில் கிரேக்கம் அதிகம் தெரிந்திருக்கத் தேவையில்லை.

இயேசு எபிரேய மொழியை யூதர்களின் தொழுகைக் கூடத்தில் கற்றறிந்திருக்க வேண்டும். அவர் பரிசேயருடனும் சதுசேயருடனும் விவாதங்கள் செயதபோது எபிரேய மொழியைப் பயன்படுத்தியிருப்பார். ஆனால் மக்களுக்கு இறையாட்சி பற்றிய நற்செய்தி அறிவித்தபோது இயேசு அரமேய மொழியில் போதித்தார் என அறிஞர் முடிவுசெய்கின்றனர்.

எபிரேய மொழியும் அரமேய மொழியும் செமித்திய மொழிக்குடும்பத்தைச் சார்ந்தவை என்பதோடு, தமக்குள்ளே நெருங்கிய உறவு கொண்டவை ஆகும். இயேசுவின் வாழ்வு பற்றிய தகவல்களையும் அவர் வழங்கிய போதனைகளையும் தருகின்ற நற்செய்தி நூல்களாகிய புதிய ஏற்பாட்டுப் பகுதிகள் கிரேக்கத்தில் எழுதப்பட்டன. ஆனால், அவ்வாறு எழுதப்படுவதற்குமுன் அவற்றிற்கு எபிரேய-அரமேய மூல வடிவம் இருந்திருக்கலாம் என்பது அறிஞர் கருத்து.

இன்று நம்மிடையே உள்ள புதிய ஏற்பாடு கிரேக்க மூலத்தில் இருந்தாலும் அதில் இயேசு கூறிய சில சொற்கள் எபிரேய-அரமேய மூலத்தில் உள்ளன. குறிப்பாக மாற்கு நற்செய்தியில் இதை நாம் காணலாம். மேலும் இயேசு தேர்ந்துகொண்ட சீடர்களும் வேறு பலரும் தாங்கிய பெயர்கள் அரமேயத்தில் இருப்பதையும் காணலாம். இடப் பெயர்களும் அம்மொழியில் உள்ளன. இயேசுவின் கூற்றுகளிலிருந்தும், ஆட்பெயர்கள் மற்றும் இடப்பெயர்களிலிருந்தும் சில எடுத்துக்காட்டுகள் கீழே தரப்படுகின்றன:

மாற்கு 5:41:

மாற்கு 7:34:

மாற்கு 14:36


இவ்வாறு "அப்பா, தந்தையே" என வரும் பிற இடங்கள்: உரோமையர் 8:15, கலாத்தியர் 4:6.

"பரபா" என்னும் பெயரில் "அப்பா" என்னும் அரமேயச் சொல் அடங்கியுள்ளது. Bar Abba (בר אבא), என்றால் "அப்பாவின் மகன்" (Son of the Father) என்பது பொருள் (காண்க: மாற்கு 15:6-15).

மத்தேயு 5:22

மத்தேயு 6:24

லூக்கா 16:13


யோவான் 20:16

மாற்கு 10:51


எபிரேயத்திலும் அரமேயத்திலும் "ரபி" என்பது רבוני (Rabbi) என்று வரும்.

1 கொரிந்தியர் 16:22

குறிப்பு: அரமேய மொழியில் מרנא תא அல்லது מרן אתא (Maranatha) என்றால் "ஆண்டவரே வருக" அல்லது "எம் ஆண்டவரே வருக" எனப் பொருள்படும்.

மத்தேயு 27:46

மாற்கு 15:34

இயேசு சிலுவையினின்று உரத்த குரலெழுப்பிக் கூறியதாக வருகின்ற தொடர் இரு பாடங்களாக வந்துள்ளது. Eli Eli lema sabachthani? என்று மத்தேயுவும், Eloi Eloi lama sabachthani? என்று மாற்கும் தந்துள்ளனர். இந்த இரு வடிவங்களுமே எபிரேய மொழிதான் என்பது அறிஞர் கருத்து.

மாற்கு 7:11

அரமேய மொழியில் "கொர்பான்" (קרבן) என்பது "காணிக்கை" எனப் பொருள்படும்.
(காண்க: மத்தேயு 27:6.

மாற்கு 11:9


"ஓசன்னா" என்பது அரமேயத்தில் הושע נא = hosanna என்பதாகும். "இறைவா, எங்களை விடுவித்தருளும்" என்பது இதன் பொருள். வாழ்த்துச் சொல்லாகவும் இது பயன்பட்டது.

அரமேயத்தில் "பார்" (Bar) என்பது எபிரேயத்தில் "பென்" (Ben) என்பதற்கு இணையானது. இதற்கு "(இன்னாரின்) மகன்" என்பது பொருளாகும். இத்தகைய பெயர்கள் பல நற்செய்தி நூல்களிலும் திருத்தூதர் பணிகள் நூலிலும் பல இடங்களில் வருகின்றன. எடுத்துக்காட்டுகள்:


யோவான் 1:42

1 கொரிந்தியர் 1:12

கலாத்தியர் 1:18

மேற்காட்டிய பாடங்களில் "கேபா" என்னும் பெயர் சீமோன் பேதுருவுக்கு ஒரு சிறப்புப் பெயராகக் கொடுக்கப்பட்டுள்ளதைக் காணலாம். சீமோன் என்பது இயற்பெயர்; சிறப்புப் பெயர் "கேபா" என்பதற்குப் "பாறை" என்பது பொருள். இது பழைய தமிழ் மொழிபெயர்ப்பில் "இராய்" என்றிருந்தது. தெலுங்கு மொழிவழக்கில் அது "கல்", "பாறை" என்னும் பொருளுடையது. "கேபா" என்பது கிரேக்கத்தில் பெண்பால் என்பதால் அது ஆண்பாலாக மாற "கேபாஸ்" (Κηφας = Cephas/Kephas) என்றாயிற்று. அதன் கிரேக்க மொழிபெயர்ப்பும் "பேத்ரா" என்னும் பெண்பால் சொல்லிலிருந்து "பேத்ரோஸ்" (Πέτρος = Petros) என ஆண்பாலாக மாற்றப்பட்டது.

யோவான் 11:16

தோமாவின் பெயர் பிற திருத்தூதர் பெயர்களோடு நான்கு நற்செய்திகளிலும் காணப்படுகிறது. திருத்தூதர் பணிகள் நூலிலும் உள்ளது. இருப்பினும் யோவான் நற்செய்தியில் மட்டுமே தோமாவைப் பற்றிய கூடுதல் தகவல்கள் உள்ளன (காண்க: யோவான் 11:16; 20:24; 21:2).

"தோமா" (תאומא = tômâ) என்னும் அரமேயப் பெயருக்கு "இரட்டையர்" என்பது பொருள்.

திருத்தூதர் பணிகள் 9:36

இப்பெண் சீடரின் பெயர் அரமேயத்திலும் ("தபித்தா" - טביתא) கிரேக்கத்திலும் ("தொற்கா" - Δορκας = Dorkas) தரப்பட்டுள்ளது. இதன் பொருள் "பெண் மான்" என்பதாகும்.

பல இடங்களின் பெயர்கள் புதிய ஏற்பாட்டு நூல்களில் அரமேய மொழியில் உள்ளன. சில எடுத்துக்காட்டுகள்:

மத்தேயு 26:36

மாற்கு 14:32

இயேசு கைது செய்யப்படுமுன் தம் சீடர்களை அழைத்துக் கொண்டு ஒலிவத் தோட்டம் சென்று இறைவேண்டலில் ஈடுபட்டார். அவர் சென்ற இடம் "கெத்சமனி" என்னும் பெயர் பெற்றது. அப்பெயரின் கிரேக்க வடிவம் எபிரேய மூலத்தில் 'Gath-Šmânê' = גת שמני என வரும். அதன் பொருள் "ஒலிவ எண்ணெய் ஆலை" என்பதாகும்.

மாற்கு 15:22

யோவான் 19:17

"கொல்கொதா" என்னும் பெயர் அரமேயத்திலிருந்து வருகிறது. "மண்டைஓடு" என்பது அதன் பொருள். பழைய தமிழ் மொழிபெயர்ப்பில் "கபாலஸ்தலம்" என்றிருந்தது. "வுல்காத்தா" (Vulgata = Vulgate) என்னும் இலத்தீன் மொழிபெயர்ப்பில் calvaria (ஆங்கிலத்தில் calvary) என்பதும் இப்பொருளையே தரும்.

அரமேயத்தில் இது גלגלתא = Gûlgaltâ என்று இருந்திருக்கும்.

யோவான் 19:13

"கபதா" என்பது அரமேயம் என்பர் அறிஞர். இதன் பொருள் "உயர்ந்த இடம்", "மேடை" என்பதாகும். இதன் அரமேய வடிவம் גבהתא = Gabbatha.



</doc>
<doc id="100756" url="https://ta.wikipedia.org/wiki?curid=100756" title="பஜ கோவிந்தம்">
பஜ கோவிந்தம்

பஜ கோவிந்தம் "(Bhaja Govindam)" என்பது சமசுகிருத மொழியில் ஆதி சங்கரரால் இயற்றப்பட்ட எட்டாம் நூற்றாண்டுபக்திப்பாடலாகும். இது ஆதிசங்கரரின் அத்வைதக் கொள்கையின் விழுமியமாய்க் கருதப்படுகிறது.இப்பாடல் ஸ்மர்த்தப் பிராமணர்கள் மட்டுமின்றி வைணவர்களிடையேயும் புகழ் பெற்றதாகும்.

ஒரு முறை ஆதிசங்கரர் தனது சீடர் குழாத்துடன் வாரணாசித் தெருக்களில் சென்று கொண்டிருந்தாராம். அப்போது முதிர்ந்த குரு ஒருவர் தனது மாணவர்களுக்கு சமசுகிருத இலக்கணத்தைக் கற்பித்துக் கொண்டிருந்தாராம். இதைக் கண்ட சங்கரமுனி அவர் மீது இரங்கி முதிர்ந்த வயதில் இலக்கணம் கற்பிப்பதில் காலத்தை வீணாக்காமல் கடவுளைப் புகழ்வதிலும் அவரைக் கண்டடைவதிலும் செலவழிக்க வேண்டும் எனும் பொருள் அமைய 'பஜ கோவிந்தம் (கோவிந்தனைப் பாடுவோம்)' எனப் பாடினாராம்.இப்பாடல் இருபத்தேழு வரிகளை உள்ளடக்கியது. உண்மையில் பதின் மூன்று வரிகள் மட்டுமே சங்கரரால் பாடப்பட்டவை என்றும் இதர பதினான்கு வரிகள் அவரோடு அங்கிருந்த ஈரேழு சீடர் ஒவ்வொருவரும் பாடியதாய்ச் சொல்லப்படுகின்றது.




</doc>
<doc id="100761" url="https://ta.wikipedia.org/wiki?curid=100761" title="இரண்டாவது ஆங்கிலேய மைசூர் போர்">
இரண்டாவது ஆங்கிலேய மைசூர் போர்

இரண்டாவது ஆங்கில மைசூர் போர் ("Second Anglo-Mysore War") 1780–1784 காலகட்டத்தில் இந்தியாவில் நடைபெற்ற ஒரு போர். இது ஐதர் அலி மற்றும் திப்பு சுல்தான் தலைமையிலான மைசூர் அரசு மற்றும் பிரித்தானிய கிழக்கிந்திய நிறுவனம் இடையே நடந்தது. இதில் இரு தரப்பினருக்கும் வெற்றி கிடைக்கவில்லை. மங்களூர் உடன்படிக்கையின் மூலம் போர் முடிவுக்கு வந்து, போருக்கு முந்தைய நிலை மீண்டும் திரும்பியது.


</doc>
<doc id="100762" url="https://ta.wikipedia.org/wiki?curid=100762" title="புளஸ்தி குணரத்ன">
புளஸ்தி குணரத்ன

புளஸ்தி வருண குணரத்ன ("Pulasthi Waruna Gunaratne", பிறப்பு: செப்டம்பர் 27, 1973), இலங்கை துடுப்பாட்ட அணியின் முன்னாள் பந்துவீச்சாளர். கொழும்பைப் பிறப்பிடமாகக் கொண்டவர். சிறந்த களத்தடுப்பாளர். இவர் 23 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="100763" url="https://ta.wikipedia.org/wiki?curid=100763" title="அலெக்சாந்திரியா திடீர்த் தாக்குதல்">
அலெக்சாந்திரியா திடீர்த் தாக்குதல்

அலெக்சாந்திரியா திடீர்த் தாக்குதல் ("Raid on Alexandria") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த திடீர்த் தாக்குதல். நேச நாட்டுக் கட்டுப்பாட்டில் இருந்த அலெக்சாந்திரியா துறைமுகத்தைத் தாக்கிய இத்தாலிய அதிரடிப் படை வீரர்கள், அங்கு நிறுத்தப்பட்டிருந்த இரு போர்க்கப்பல்களை மூழ்கடித்தனர்.

வடக்கு ஆப்பிரிக்கப் போர் முனையில் மேற்குப் பாலைவனப் போர்த்தொடர் நடந்து கொண்டிருந்த போது, இரு தரப்பினருக்கும் நடுநிலக்கடல் வழியாக தளவாடங்கள் அனுப்பப்பட்டன. எனவே நடுநிலக்கடலைக் கட்டுப்பட்டுத்த இத்தாலியக் கடற்படைக்கும் பிரிட்டானியக் கடற்படைக்கும் கடும் சண்டை நிகழ்ந்து வந்தது. நடுநிலக்கடலில் அமைந்துள்ள மால்டா தீவு தளத்திலிருந்து இத்தாலிய சரக்குக் கப்பல் கூட்டங்களை பிரிட்டானியக் கடற்படையும் வான்படையும் தாக்கி வந்தன. பிரிட்டானியக் கடற்படையின் இன்னொரு பிரிவு அலெக்சாந்திரியா துறைமுகத்திலிருந்து அச்சு நாட்டுக் கடற்படையினைத் தாக்கி வந்தது. இதனால் அலெக்சாந்திரியா துறைமுகத்தை இரகசியமாகத் தாக்கி அங்கு நிறுத்தப்பட்டுள்ள கப்பல்களை மூழ்கடிக்க இத்தாலியர்கள் திட்டமிட்டனர்.

டிசம்பர் 19, 1941ல் ஸ்கிரே (Scire) என்ற நீர்மூழ்கிக் கப்பல் மூலம் மூன்று மாந்தரியக்க டொர்பீடோக்கள் அலெக்சாந்திரியா வர்த்தகத் துறைமுகத்தின் மீது ஏவப்பட்டன. துறைமுகத்திலிருந்து 2.1 கிமீ தொலைவில் இவை கடலில் ஏவப்பட்டன. ஒவ்வொரு டொர்பீடோவிலும் இரு மாலுமிகள் இருந்தனர். அலெக்சாந்திரியா வர்த்தகத் துறைமுகத்தை அடைந்து அருகிலிருந்த பிரிட்டானியக் கடற்படைத் தளத்தினுள் இரகசியமாக புகுந்த அவர்கள் அங்கிருந்த கப்பல்களின் அடிப்பகுதியில் கண்ணி வெடிகளைப் பொருத்தினர். இக்கண்ணி வெடிகள் வெடித்ததால் எச். எம். எசு வேலியண்ட், எச். எம். எஸ் குயின் எலிசபெத் என்ற இரு பிரிட்டானிய போர்க்கப்பல்கள் மூழ்கின. மேலும் நார்வே நாட்டு எரிபொருள் தாங்கிக் கப்பலான சகோனாவும், பிரிட்டானிய டெஸ்டிராயர் ரக போர்க்கப்பல் எச். எம். எசு ஜெர்விஸ் ஆகியவை பெரும் சேதமடைந்தன. இத்தாக்குதலில் ஈடுபட்ட ஆறு இத்தாலிய மாலுமிகளும் கைது செய்யப்பட்டனர். இத்தாக்குதலின் வெற்றியால் கிழக்கு நடுநிலக் கடல் பகுதியில் இத்தாலிய கடற்படையின் கை ஓங்கியது. அடுத்த ஆறு மாத காலத்துக்கு இப்பகுதியில் இத்தாலிக்கு கடல் ஆளுமை கிட்டியது. இதனால் வடக்கு ஆப்பிரிக்கப் போர்முனையிலிருந்த அச்சுப் படைகளுக்கு தளவாடங்கள் தடையின்றி கடல் வழியாக அனுப்பப்படலாயின.


</doc>
<doc id="100766" url="https://ta.wikipedia.org/wiki?curid=100766" title="அவிஸ்க குணவர்தன">
அவிஸ்க குணவர்தன

அவிஸ்க குணவர்தன (Avishka Gunawardene, பிறப்பு: செப்டம்பர் 26, 1977), இலங்கை துடுப்பாட்ட அணியின் முன்னாள் துடுப்பாட்டக்காரர். கொழும்பைப் பிறப்பிடமாகக் கொண்டவர். சிறந்த களத்தடுப்பாளர். இவர் ஆறு தேர்வுத் துடுப்பாட்டப் போட்டிகளிலும் 61 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="100769" url="https://ta.wikipedia.org/wiki?curid=100769" title="களக்காடு தலையணை">
களக்காடு தலையணை

களக்காடு தலையணை என்பது திருநெல்வேலி மாவட்டத்தில் மணிமுத்தாறில் இருந்து மாஞ்சோலைக்குச் செல்லும் வழியில் களக்காடு முண்டந்துறை புலிகள் சரணாலயப் பகுதியில் அமைந்துள்ள ஓர் இயற்கை எழில் மிகுந்த இடம். இந்த இடத்தில் மேற்குத் தொடர்ச்சி மலைக்கே உரிய உயிரினங்கள் பல வாழ்கின்றன. இவற்றின் முக்கியத்துவம் உணராத சுற்றுலாப்பயணிகள் இங்கு வந்து மது அருந்துதல், சமைத்தல், பிளாஸ்டிக் குப்பைகளை வீசுதல் போன்ற செயல்களில் ஈடுபடுவதால் இப்பகுதிக்கு பயணிகள் வருகை முற்றிலும் தடை செய்யப்பட்டு உள்ளது. சுற்றுலாப் பயணிகளுக்கு அனுமதி இல்லை எனும் அறிவிப்புப் பலகையுடன் சங்கிலி போட்டு இப்பகுதிக்குச் செல்லும் நுழைவாயில் மூடப்பட்டுள்ளது.

இங்கு உள்ள ஆற்றில் உள்ள நீர் கண்ணா‌‌டி போல் தெளிவாக இருக்கும். அதன் வழியே தரையையும் ஓடும் மீன்களையும் காண முடியும்.


</doc>
<doc id="100770" url="https://ta.wikipedia.org/wiki?curid=100770" title="பிரபாத் நிசங்க">
பிரபாத் நிசங்க

ரத்னாயக்க ஆரச்சிகே பிரபாத் நிசங்க ("Ratnayake Arachchige Prabath Nissanka", பிறப்பு: அக்டோபர் 25, 1980), இலங்கை துடுப்பாட்ட அணியின் முன்னாள் துடுப்பாட்டக்காரர். அம்பலாந்தோட்டையைப் பிறப்பிடமாகக் கொண்டவர். சிறந்த களத்தடுப்பாளர். இவர் நான்கு தேர்வுத் துடுப்பாட்டப் போட்டிகளிலும் 23 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100773" url="https://ta.wikipedia.org/wiki?curid=100773" title="மூன்றாவது ஆங்கில மைசூர் போர்">
மூன்றாவது ஆங்கில மைசூர் போர்

மூன்றாவது ஆங்கில மைசூர் போர் ("Third Anglo-Mysore War") 1789–92 காலகட்டத்தில் தென் இந்தியாவில் நிகழ்ந்த ஒரு போர். திப்பு சுல்தான் தலைமையிலான மைசூர் பேரரசு மற்றும் பிரிட்டிஷ் கிழக்கு இந்தியா நிறுவனத்தின் தலைமையிலான கூட்டணி இடையே நடைபெற்றது. மைசூருக்கு எதிரான கூட்டணியில் மராட்டியப் பேரரசும் ஐதராபாத் நிஜாமும் இடம் பெற்றிருந்தனர். இப்போரில் மைசூர் அரசு தோல்வியடைந்தது. சீரங்கப்பட்டினம் அமைதி ஒப்பந்ததித்தின்படி தனது ஆட்சியின் கீழிருந்த பகுதிகளில் கிட்டத்தட்ட பாதியினை தனது எதிரிகளிடம் திப்பு சுல்தான் ஒப்படைக்க நேர்ந்தது. மேலும் அதற்கு பணயமாக திப்பு சுல்த்தான் தனது இரு மகன்களை ஆங்கில அரசுக்கு வழங்க வேண்டியிருந்தது. பத்து வயதான அப்துல் காலிக் சுல்தான், எட்டு வயதான மொய்சுதீன் சுல்தான் ஆகிய இருவரும் பிணையாகக் கொடுக்கப்பட்டனர்.



</doc>
<doc id="100774" url="https://ta.wikipedia.org/wiki?curid=100774" title="சரித்த புத்திக்க">
சரித்த புத்திக்க

சரித்த புத்திக பெர்னான்டோ (Charitha Buddhika Fernando, பிறப்பு: ஆகத்து 22 , 1980), இலங்கை துடுப்பாட்ட அணியின் முன்னாள் துடுப்பாட்டக்காரர். பானந்துறையைப் பிறப்பிடமாகக் கொண்டவர். சிறந்த களத்தடுப்பாளர். இவர் ஒன்பது தேர்வுத் துடுப்பாட்டப் போட்டிகளிலும் 17 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100776" url="https://ta.wikipedia.org/wiki?curid=100776" title="தில்ருவன் பெரேரா">
தில்ருவன் பெரேரா

மகவடுகே தில்ருவன் கமலநாத் பெரேரா ("Mahawaduge Dilruwan Kamalaneth Perera", பிறப்பு: சூலை 22 , 1982), இலங்கை துடுப்பாட்ட அணியின் முன்னாள் சகலதுறை ஆட்டக்காரர். பானந்துறையைப் பிறப்பிடமாகக் கொண்டவர். சிறந்த களத்தடுப்பாளர். இவர் நான்கு தேர்வுத் துடுப்பாட்டப் போட்டிகளிலும் 94 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.

அக்டோபர் 13, 2007 இல் கொழும்புவில் நடைபெற்ற இங்கிலாந்து துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் இவர் 30 ஓட்டங்கள் எடுத்தார். சனவரி 16, 2014 இல் ஷார்ஜாவில் நடைபெற்ற பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமனார். இவர் 8 ஆவது வீரராக களம் இறங்கி முதல் ஆட்டப்பகுதியில் 95 ஓட்டங்கள் எடுத்தார். இரண்டாவது ஆட்டப் பகுதியில் இலங்கை வீரர்களில் அதிக ஓட்டங்கள் எடுத்தார்.

அக்டோபர் 2015 ஆம் ஆண்டில் மேற்கிந்தியத்தீவுகள் துடுப்பாட்ட அணிக்கு எதிரான தொடரில் விளையாடும் வாய்ப்பினைப் பெற்றார். சாரா ஓவல் மைதானத்தில் நடைபெற்ற இரண்டாவது தேர்வுத் துடுப்பாட்டப் போட்டியில் மட்டையாளராக சரியான திறனை வெளிப்படுத்த இயலாத போதும் பந்துவீச்சாளராக 4 இலக்குகளைக் கைப்பற்றினார். இந்தப் போட்டியில் 72 ஓட்டங்கள் வித்தியாசத்தில் வெற்றி பெற்று 2-0 எனும் கணக்கில் தொடரை கைப்பற்றியது.

2016 ஆம் ஆண்டில் ஆத்திரேலியத் துடுப்பாட்ட அணிக்கு எதிராக நடைபெற்ற ஷேன் வோர்ன்-முத்தையா முரளிதரன் கோப்பையில் விளையாடினார். காலி பன்னாட்டு அரங்கத்தில் நடைபெற்ற இரண்டாவது போட்டியில் 99 ஓட்டங்கள் விட்டுக் கொடுத்து 10 இலக்குகளைக் கைப்பற்றினார். இந்த இரண்டாவது ஆட்டப் பகுதியில் 70 ஓட்டங்கள் விட்டுக்கொடுத்து 6 இலக்குகளைக் கைப்பற்றினார். இதுதான் இவரது சிறந்த பந்துவீச்சாக உள்ளது. மேலும் 64 ஓட்டங்கள் எடுத்தார். இதன்மூலம் ஒரு போட்டியில் 10 இலக்குகளும், 50 ஓட்டங்களும் எடுத்த ஒரே இலங்கை வீரர் எனும் சாதனை படைத்தார். இந்தப் போட்டியில் இலங்கை அணி 229 ஓட்டங்கள் வித்தியாசத்தில் வெற்றி பெற்று தொடரைக் கைப்பற்றியது.

இந்தத் தொடரில் ஹெராத்துடன் இணைந்து பந்துவீசினார். இந்தத் தொடரின் முடிவில் ஹெராத் 28 இலக்குகளையும், பெராரா 15 இலக்குகளையும் கைப்பற்றினார். இவர்கள் இருவரும் இணைந்து வலிமையான ஆத்திரேலிய அணியை வீழ்த்தினர். இதன்மூலம் இலங்கை அணி முதன்முறையாக முழுமையாக தொடரைக் கைப்பற்றியது.

இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இலங்கை அணி வீரர்கள் எளிதில் வீழ்ந்த போது முதல் ஆட்டப் பகுதியில் தனது முதல் நூறு ஓட்டங்களை எடுத்தார்.பின் இரண்டாவது ஆட்டப் பகுதியில் இறுதிவரை ஆட்டமிழக்காமல் 21 ஓட்டங்கள் எடுத்தார். இருந்தபோதிலும் இந்தப் போட்டியில் இந்திய அணி 304 வித்தியாசத்தில் வெற்றி பெற்றது.

அக்டோபர் 10, 2017 இல் துபாயில் பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் 10 இலக்குகளைக் கைப்பற்றினார். ஐந்தாவது முறையாக இவர் 10 இலக்குகளைப் பெறுகிறார். போட்டியின் இரண்டாவது ஆட்டப் பகுதியில் 98 ஓட்டங்களை விட்டுக்கொடுத்து 5 இலக்குகளைக் கைப்பற்றி 68 ஓட்டங்கள் வித்தியாசத்தில் இலங்கை அணி வெற்றி பெற உதவினார். இந்தத் தொடரை 2-0 எனும் கணக்கில் கைப்பற்றியது.இதன்மூலம் பகலிரவுப் போட்டியில் 5 இலக்குகள் எடுத்த முதல் இலங்கை வீரர் சாதனை படைத்தார்.


</doc>
<doc id="100778" url="https://ta.wikipedia.org/wiki?curid=100778" title="ஹசந்த பெர்னான்டோ">
ஹசந்த பெர்னான்டோ

கந்தகே ஹசந்த ருவன்குமார பெர்னான்டோ ("Kandage Hasantha Ruwan Kumara Fernando", பிறப்பு: அக்டோபர் 14 , 1979), இலங்கை துடுப்பாட்ட அணியின் முன்னாள் சகலதுறை ஆட்டக்காரர். சிறந்த களத்தடுப்பாளர். இவர் இரண்டு தேர்வுத் துடுப்பாட்டப் போட்டிகளிலும் ஏழு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="100781" url="https://ta.wikipedia.org/wiki?curid=100781" title="கௌசல் லொக்குஆரச்சி">
கௌசல் லொக்குஆரச்சி

கௌசல் சமரவீர லொக்குஆரச்சி ("Kaushal Samaraweera Lokuarachchi", பிறப்பு: மே 20 , 1982), இலங்கை துடுப்பாட்ட அணியின் முன்னாள் சகலதுறை ஆட்டக்காரர். இவர் நான்கு தேர்வுத் துடுப்பாட்டப் போட்டிகளிலும் 21 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100782" url="https://ta.wikipedia.org/wiki?curid=100782" title="பிராசினோச்டீராய்டுகள்">
பிராசினோச்டீராய்டுகள்

பிராசினோஸ்டீராய்டுகள் (Brassinosteroids) ஒரு தனித்துவமிக்க தாவர வளரூக்கியாகும். இது தாவரத்தின் இயல்பான வளர்ச்சிக்கு அத்தியாவசியமாகும். இவை தாவரத்திணைகளில் உள்ள பெரும்பாலானத் தாவரங்களில் உள்ள வித்து, விதை மற்றும் இளம்திசுக்களில் காணப்படுகின்றன. இது பல தொகுதிக்கொண்ட ஸ்டீராய்டுகளால் ஆன ஆறாவது வகைத் தாவரவூக்கியாகும்.

இதை நாற்பது ஆண்டிற்கு முன்பு மிட்சேல் மற்றும் உடன் அலுவலர்கள், பிராசிகா நாபசு என்னும் தாவரத்தின் வித்திலிருந்து பெறப்பட்ட கரிம வடிமமானது, தண்டு வளர்ச்சியையும் மற்றும் உயிரணுப்பகுப்புகளையும் கூட்டுகிறது எனவும் அறிவித்தனர் . இதை முதன்முதலில் பிராசிகா என்னும் ரேப்சீட் இனத்தாவரத்திலிருந்து பெறப்பட்டதால் இவை பிராசினோச்டீராய்டுகள் எனப் பெயர்ப்பெற்றன. இக்கரிமவடிமத்திலிருப்பது தனித்துவமான தாவர வளரூக்கியென அறிந்து உலகளவில் மேற்கொள்ளப்பட்ட பல ஆய்வுகளில் பிராசினோலைடு என்னும் சேர்மத்தை 1979 ஆண்டு முதன்முதலில் பிரித்தெடுத்தனர். இது தாவரத்தின் வளர்பண்புகளை ஊக்குவிக்கிறதென அறிவிக்கப்பட்டது. இப்பிராசினோஸ்டீராய்டுகள் குறித்த ஆய்வுக்கட்டுரைகளின் எண்ணிக்கை 1980 வாக்கிலேயே நூறைத்தாண்டியது.

இது தாவரத்தின் வளரூக்கி என்பதில் நிலவிய குழப்பம், மரபியல் சார்ந்து உருவாகும் விதம் அதன் குறியிடைக்கடத்தல் (Signal transduction) தன்மையை அலசியதில் இவை தாவரத்தின் முக்கிய நெறிப்படுத்தி என்பது தெளிவாக்கியது. இவை ஆக்சின், சிப்ரல்லின், சைட்டோகைனின், அப்சிசிக் காடி மற்றும் எதிலீன் ஆகியவைகளுடன் இணைந்த ஆறாவது தாவரவூக்கியென அறிவிக்கப்பட்டது .

பிராசினோலைடு, 24 - எபிபிராசினோலைடு மற்றும் 28 - ஓமோபிராசினோலைடு ஆகியன் பிராசினோச்டீராய்டுகளாகும். இவை வேளாண்மையில் வெவ்வேறு பயிர்களின் ஊக்கிகளாக பயன்படுத்தப்படுகின்றன.

இஸ்டீராய்டுகள் விலங்கு, பூச்சிகளில் ஊக்கிகளாக செயல்படுகின்றன. தாவரத்தில் பல கண்டறியப்பட்டாலும் பிராசினோச்டீராய்டுகளே தாவரத் திணைகளில் பரவலாக காணப்படுகிறது. உடற்செயலியல் ஆய்வில் பல வகையான உயிரணுக்களின் மாற்றத்திற்குத் தேவையானவை என அறியப்பட்டுள்ளது. அவை பின்வருமாறு,

வேளாண்மையில் பயிர்களின் மகசூலைப் பெருக்கியும், வறட்சி, உயர்வெப்பத்தாக்கம் மற்றும் தகைவைத் தாங்கக்கூடியப் பண்பையும் தருகின்றது. இதன் கண்டுபிடிப்பிற்குப் பிறகுத் தொடர்ந்த பல ஆய்வுகளில், மியூடா என்பவர் பிராசினோலைடுகள் பச்சடுக்கீரை, முள்ளங்கி, புதிர் அவரை, மிளகு ஆகியவைகளில் உற்பத்தி அதிகறிக்கிறது என விளக்கினார்.

தழைத் தெளிப்பானாக - கோதுமை, கடுகு, நெல், சோளம், தேயிலை ஆகியவைகளிலும் புறவழியாக முள்ளங்கியில் கொடுக்க விளைச்சல் மற்றும் உற்பத்திக்கூடும்.




</doc>
<doc id="100783" url="https://ta.wikipedia.org/wiki?curid=100783" title="எரிக் உபசாந்த">
எரிக் உபசாந்த

களுதரகே எரிக் அமில உபசாந்த (Kalutarage Eric Amila Upashantha, பிறப்பு: சூன் 10 , 1972), இலங்கை துடுப்பாட்ட அணியின் முன்னாள் சகலதுறை ஆட்டக்காரர். இவர் இரண்டு தேர்வுத் துடுப்பாட்டப் போட்டிகளிலும் 12 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் குருனாகலையைப் பிறப்பிடமாகக் கொண்டவர்.


</doc>
<doc id="100793" url="https://ta.wikipedia.org/wiki?curid=100793" title="ரவீந்திர புஸ்பகுமார்">
ரவீந்திர புஸ்பகுமார்

குருப்பய்யகே ரவீந்திர புஸ்பகுமார் (Karuppiahyage Ravindra Pushpakumara , பிறப்பு: சூலை 21 , 1975), இலங்கை துடுப்பாட்ட அணியின் முன்னாள் மித வேகப் பந்து வீச்சாளர். இவர் 23 தேர்வுத் துடுப்பாட்டப் போட்டிகளிலும் 31 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் பானந்துறையைப் பிறப்பிடமாகக் கொண்டவர்.


</doc>
<doc id="100794" url="https://ta.wikipedia.org/wiki?curid=100794" title="கயான் விஜயகோன்">
கயான் விஜயகோன்

வீரக்கோன் முதியான்சேலாகே கயான் ரம்யகுமார ("Wijekoon Mudiyanselage Gayan Ramyakumara", பிறப்பு: டிசம்பர் 21 , 1976), இவர் கயான் விஜயகோன் எனும் பெயரால் துடுப்பாட்டத்தில் அறியப்படுபவர். இலங்கை துடுப்பாட்ட அணியின் முன்னாள் சகல துறை ஆட்டக்காரர். இவர் இரண்டு தேர்வுத் துடுப்பாட்டப் போட்டிகளில் கலந்து கொண்டுள்ளார். இவர் கம்பஹாவைப் பிறப்பிடமாகக் கொண்டவர்.


</doc>
<doc id="100795" url="https://ta.wikipedia.org/wiki?curid=100795" title="நெய்வேலி பழுப்பு நிலக்கரி நிறுவனம்">
நெய்வேலி பழுப்பு நிலக்கரி நிறுவனம்

நெய்வேலி பழுப்பு நிலக்கரி நிறுவனம் (நெய்வேலி லிக்னைட் கார்ப்பரேஷன் லிமிடெட், ) இந்திய அரசுக்குச் சொந்தமான ஒரு பழுப்பு நிலக்கரிச் சுரங்க நிறுவனம். இந்தியப் பொது நிறுவனங்களில் சிறு ரத்னா (Mini Ratna) வகையினைச் சேர்ந்தது. தமிழ் நாடு, நெய்வேலியில் அமைந்துள்ள இது வருடத்துக்கு 24 மில்லியன் டன் பழுப்பு-எரிபொருள் உற்பத்தி செய்கிறது. மேலும் இதன் மின்சார உற்பத்தி நிறுவுதிறன் வருடத்திற்கு 2490 மெகாவாட். இதில் 1167 மெகாவாட் தமிழ்நாட்டாலும், எஞ்சியவை அண்டை மாநிலங்களாலும் பயன்படுத்தப்படுகிறது.

இந்திய அரசின் பொதுத்துறை நிறுவனங்களில் ஒன்றான இந்நிறுவனம், நவரத்தின மதிப்பைப் பெற்றதாகும்.

மத்திய அமைச்சரவை ஆகஸ்ட் 13ஆம் தேதி ஓர் உடன்பாட்டின் மூலம் ரூ 360 கோடி மதிப்புள்ள 3.56 சதவீத பங்குகளை விற்கும் முடிவுக்கு ஒப்புதல் அளித்துள்ளது. நெய்வேலி பழுப்பு நிலக்கரி நிறுவனத்தின் (என்.எல்.சி.) பங்குகளை தமிழக அரசின் 5 பொதுத்துறை நிறுவனங்கள் ரூ.360 கோடிக்கு வாங்கியுள்ளன.



 


</doc>
<doc id="100796" url="https://ta.wikipedia.org/wiki?curid=100796" title="சானக்க வெலகெதர">
சானக்க வெலகெதர

மாத்தளையில் உடவளவ்வ மகிம் பண்டாரலாகே சானக்க அசங்க வெலகெதர ("Uda Walawwe Mahim Bandaralage Chanaka Asanka Welegedara," பிறப்பு: மார்ச்சு 20, 1981), இவர் சானக்க வெலகெதர எனும் பெயரால் துடுப்பாட்டத்தில் அறியப்படுபவர். இலங்கை துடுப்பாட்ட அணியின் முன்னாள் பந்து வீச்சாளர். இவர் 23 தேர்வுத் துடுப்பாட்டப் போட்டிகளில் கலந்து கொண்டுள்ளார். இவர் மாத்தளையைப் பிறப்பிடமாகக் கொண்டவர்.


</doc>
<doc id="100798" url="https://ta.wikipedia.org/wiki?curid=100798" title="சிந்தக ஜயசிங்க">
சிந்தக ஜயசிங்க

சிந்தக உமேஸ் ஜயசிங்க (Chinthaka Umesh Jayasinghe, பிறப்பு: மே 19, 1978), இவர் சிந்தக ஜயசிங்க எனும் பெயரால் துடுப்பாட்டத்தில் அறியப்படுபவர். இலங்கை துடுப்பாட்ட அணியில் இருபது 20. சர்வதேச துடுப்பாட்ட கிண்ண போட்டிகளில் பங்கேற்றவர். இவர் களுத்துறையைப் பிறப்பிடமாகக் கொண்டவர்.


</doc>
<doc id="100801" url="https://ta.wikipedia.org/wiki?curid=100801" title="இந்திக டி சேரம்">
இந்திக டி சேரம்

இந்திக டி சேரம் (Indika de Saram, பிறப்பு: செப்டம்பர் 2, 1973), இலங்கை அணியின் முன்னாள் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டிகளிலும் 15 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் மாத்தரையைப் பிறப்பிடமாகக் கொண்டவர்.


</doc>
<doc id="100806" url="https://ta.wikipedia.org/wiki?curid=100806" title="அலனைன்">
அலனைன்

அலனைன் "(alanine)" ( சுருக்கம்: Ala அல்லது A) என்பது CHNO எனும் மூலக்கூறு வாய்பாடு உடைய
ஓர் ஆல்ஃபா அமினோ அமிலம் ஆகும்.

இஃது ஓர் அலிஃபாட்டிக் அமினோ அமிலம். தளமுனைவு அற்றது. L - ஒளி மாற்றியமே மனித உடலில் காணப்படுகிறது. மனித உடலில் பைருவேட்டில் இருந்து தயாரிக்கப்படக் கூடியதாகையால் இது இன்றியமையாத அமினோ அமிலம் அன்று.

பார்க்க: அலனைன் சுழற்சி
இலண்டன் ஏகாதிபத்தியக் கல்லூரி நடத்திய ஆய்வில் மிகை இரத்த அழுத்தம், அதிக உடல் எடை, மாரடைப்பு ஆகியவ்றுக்கும் குருதியில் அதிக அலனைன் அளவுக்கும் தொடர்பிருப்பது அறியப்பட்டுள்ளது.


</doc>
<doc id="100808" url="https://ta.wikipedia.org/wiki?curid=100808" title="மாஞ்சோலை">
மாஞ்சோலை

மாஞ்சோலை என்பது திருநெல்வேலி மாவட்டத்தில் மணிமுத்தாறுக்கு அருகில் இருக்கும் ஒரு மலைச் சுற்றுலாத் தலமாகும். இயற்கை எழில் மிகுந்த இடமாகும். திருநெல்வேலியில் இருந்து 57 கி.மீ. தொலைவில் அமைந்துள்ள இவ்விடத்தை 3 மணிநேரப் பயணத்தில் அடையலாம். இவ்விடத்தில் தேயிலைத் தோட்டம் மிகுந்துள்ளன.

கல்லிடைக்குறிச்சி, மணிமுத்தாறு அணை, மணிமுத்தாறு அருவி வழியாகப் பல கொண்டை ஊசி வளைவுகளைக் கொண்ட, குறுகலான மலைப்பாதையின் வழியாகச் சென்று, 3500 அடி உயரத்தில் உள்ள மாஞ்சோலையை அடையலாம். 

மாஞ்சோலைக்கும் உயரே 1000 அடி உயரத்தில் காக்காச்சி, நாலுமுக்கு, ஊத்து, குதிரை வெட்டி, கோதையாறு (மேல் அணை) போன்ற இடங்களில் தேயிலைத் தோட்டங்களும், பசுமை மாறாக் காடுகளும் நிறைந்துள்ளன.இப்பகுதிடயில் மலைஉச்சிகளில் இருந்து மற்ற இடங்களை காணுதல் அருமையான ஒரு அனுபவமாக அமையும்.
திருவிதாங்கூர் இளவரசர் மார்த்தாண்ட வர்மருக்கும் அவரது உறவினரான எட்டு வீட்டுப் பிள்ளைக்கும் இடையில் பிரச்சினை ஏற்பட்டது. எட்டுவீட்டுப் பிள்ளையை வீழ்த்த சிங்கம்பட்டி மன்னரின் உதவியை நாடினார் வர்மாவின் தாயார் ராணி உமையம்மை. வர்மாவுக்கு உதவப்போய், எதிர்பாராத விதமாக சிங்கம்பட்டி இளவரசர் மரணம் அடைந்தார். அப்படி இறந்தவ ருக்காக, மேற்குத் தொடர்ச்சி மலையில் 74 ஆயிரம் ஏக்கர் நிலத்தை வழங்கினார். 32 வது மன்னர், சென்னையில் படித்துக்கொண்டிருந்தபோது, ஒரு கொலை வழக்கில் சிக்கினார். வழக்கிற்கு நிறைய செலவானதால், அதை சமாளிக்க மலைநாட்டுல் பரிசாக பெற்ற நிலத்தில் சுமார் 8,000 ஏக்கர் நிலத்தை பாம்பே பர்மா டிரேடிங் கார்பரேஷன்(பி.பி.டி.சி) என்ற நிறுவனத்திற்கு 99 வருடக் குத்தகைக்கு விட்டார். இரயத்துவாரி நிலங்கள் அரசுடைமையாக்கப்பட்ட பிறகும் இந்நிறுவனம் அரசுடன் ஒப்பந்தத்தைப் புதுப்பித்துக் கொண்டு தேயிலைத் தோட்டத்தை நடத்தி வருகிறது. ஊட்டி, கொடைக்கானல், ஏற்காடு போல் இங்கு தனிப்பட்ட யாரும் ஒரு சதுர அடி இடம்கூட வாங்க முடியாது. முண்டந்துறை புலிகள் சரணாலயத்திற்கு உட்பட்ட பகுதி என்பதால் கவனத்துடன் பராமரிக்கப்படுகிறது. அதனாலேயே இயற்கை எழிலை உள்ளவாறு காணமுடிகிறது. பெரும்பாலும் இத் தேயிலைத் தோட்டங்களில் வேலை செய்வோருக்கு குறைந்த ஊதியமே வழங்கப்பட்ட நிலையில் மாஞ்சோலை தோட்ட தொழிலாளர்களின் பல போராட்டங்களுக்குப் பிறகு தற்போது 138 ரூபாய் ஊதியம் உயர்த்தப்பட்டது. 



</doc>
<doc id="100809" url="https://ta.wikipedia.org/wiki?curid=100809" title="அஜித் டி சில்வா">
அஜித் டி சில்வா

கினிகல்கொடகெ ரம்பா அஜித் டி சில்வா (அஜித் டி சில்வா, "Ginigalgodage Ramba Ajit de Silva," பிறப்பு: திசம்பர் 12, 1952), இலங்கை அணியின் முன்னால் பந்துவீச்சுசாளராவார். இவர் நான்கு தேர்வுத் துடுப்பாட்டப் போட்டிகளிலும் ஆறு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். அம்பலான்கொடையைப் பிறப்பிடமாகக் கொண்ட இவர் முதலாவது உலகக் கிண்ண துடுப்பாட்டப் போட்டியில் விளையாடியவர்.


</doc>
<doc id="100810" url="https://ta.wikipedia.org/wiki?curid=100810" title="சிதத் வெத்தமுனி">
சிதத் வெத்தமுனி

சிதத் வெத்தமுனி ("Sidath Wettimuny," பிறப்பு: ஆகத்து 12, 1956), இலங்கை அணியின் முன்னாள் முன்னணி துடுப்பாளர்களுள் ஒருவர். இவர் வலது கை துடுப்பாட்டக்காரராவார். பகுதிநேரமாக பந்துவீச்சில் பங்கேற்கும் இவரின் பந்துவீச்சு வலது கை மித வேகப் பந்து வீச்சு ஆகும். இலங்கை அணிக்கு சர்வதேச துடுப்பாட்ட அந்தஸ்து கிடைத்தபின் இவர் 23 தேர்வுத் துடுப்பாட்டப் போட்டிகளிலும் 35 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="100812" url="https://ta.wikipedia.org/wiki?curid=100812" title="சாலிய அகங்கம">
சாலிய அகங்கம

சாலிய அகங்கம ("Saliya Ahangama", பிறப்பு: செப்டம்பர் 14, 1959), இலங்கை அணியின் முன்னாள் முன்னணி பந்து வீச்சாளர்களுள் ஒருவர். இவரின் பந்துவீச்சு வலது கை மித வேகப் பந்து வீச்சு ஆகும். இவர் இடதுகை துடுப்பாட்டக்காரராவார். இலங்கை அணிக்கு சர்வதேச துடுப்பாட்ட அந்தஸ்து கிடைத்தபின் இவர் மூன்று தேர்வுத் துடுப்பாட்டப் போட்டிகளிலும் ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="100813" url="https://ta.wikipedia.org/wiki?curid=100813" title="கவ்சிக் அமலீன்">
கவ்சிக் அமலீன்

கவ்சிக் அமலீன் ("Kaushik Amalean", பிறப்பு: ஏப்ரல் 7, 1965), இலங்கை அணியின் முன்னாள் பந்து வீச்சாளர்களுள் ஒருவர். இவரின் பந்துவீச்சு வலதுகை மித வேகப் பந்து வீச்சு ஆகும். இவர் வலதுகை துடுப்பாட்டக்காரருமாவார். . இலங்கை அணிக்கு சர்வதேச துடுப்பாட்ட அந்தஸ்து கிடைத்தபின் இவர் இரண்டு தேர்வுத் துடுப்பாட்டப் போட்டிகளிலும் ஒரு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="100814" url="https://ta.wikipedia.org/wiki?curid=100814" title="இசார அமரசிங்க">
இசார அமரசிங்க

தொன் இசார அமரசிங்க ("Don Ishara Amerasinghe", பிறப்பு: மார்ச்சு 5 1978), இலங்கை அணியின் முன்னாள் பந்து வீச்சாளர்களுள் ஒருவர். இவரின் பந்துவீச்சு வலதுகை வேகப்பந்து. மிதவேகப் பந்துவீச்சு ஆகும். இவர் வலதுகை துடுப்பாட்டக்காரருமாவார். இவர் ஒரு தேர்வுத் துடுப்பாட்டப் போட்டியிலும் எட்டு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="100816" url="https://ta.wikipedia.org/wiki?curid=100816" title="சிக்கந்தராபாத்">
சிக்கந்தராபாத்

சிக்கந்தராபாத் அல்லது செக்கந்திராபாத், (, ) இந்திய மாநிலம் ஆந்திர பிரதேசத்தின் தலைநகரான ஐதராபாத்தின் வடக்கே உள்ளது. இது ஐதராபாத் நகரின் இரட்டை நகரமாக பரவலாக அறியப்படுகிறது. 18ஆம் நூற்றாண்டில் பிரித்தானிய படைத்தளமாக உருவாக்கப்பட்ட இந்நகரம், ஆசப் சாகி அரச குடியின் மூன்றாம் நிசாமான சிக்கந்தர் சா என்பவரின் பெயரை முன்வைத்து சிக்கந்தராபாத் என்று பெயரிடப்பட்டது. சிக்கந்தராபாத் நகரம் ஐதராபாத் நகரத்தில் இருந்து உசேன் சாகர் ஏரியால் பிரிந்திருந்தாலும், இன்று, ஐதராபாத் மாநகரின் ஒரு பகுதியாகவே மாறி உள்ளது. மாநிலத்துக்கு வெளியே உள்ளவர்களுக்கு, இரு நகரங்களும் இணைந்து ஐதராபாத் என்ற மாநகரமாகவே அறியப்படுகிறது. இரண்டு நகரங்களும் இரட்டை நகரங்கள் என்று அழைக்கப்பட்டாலும் வெவ்வேறு வரலாறும் பண்பாட்டுப் பின்னணியும் கொண்டுள்ளன. 1948 வரை, சிக்கந்தராபாத் பிரித்தானியர்களின் நேரடி ஆட்சியின் கீழ் இருந்தது. ஐதராபாதோ நிசாம் அரசின் தலைநகராக விளங்கியது.. இந்தியாவின் மிகப் பெரிய படைத்தளங்களில் ஒன்றான சிக்கந்தராபாதில், இந்திய இராணுவ தரைப்படையும் வான் படையும் பெரிய அளவில் நிலை கொண்டுள்ளன.


</doc>
<doc id="100817" url="https://ta.wikipedia.org/wiki?curid=100817" title="அணுக்கரு உருகல்">
அணுக்கரு உருகல்

அணுக்கரு உருகல் அல்லது அணுக்கருப் பிளவு ("nuclear meltdown") எனப் பொதுவாக வழங்கப்படும் சொல் மிகுந்த வெப்பத்தினால் கருவம் சேதப்படும்படியான கடும் அணுக்கரு உலை விபத்துக்களைக் குறிப்பிடுகிறது. இந்தச்சொல் அலுவல்முறையில் பன்னாட்டு அணுசக்தி முகமையகத்தால் வரையறுக்கப்படவில்லை. இருப்பினும் பல்லூடகங்களிலும் இது பரவலாக பயன்படுத்தப்பட்டு வருகிறது. "கரு உருகல் விபத்து" மற்றும் "பகுதி கருவம் உருகல்" என்பன ஒத்த சொற்களாயினும் அணு உலை விபத்துகளின் தீவிரம் இரண்டிலும் முற்றிலும் மாறானது.

உலையின் கருவத்தினைக் குளிர்விக்கும் அமைப்புகளில் தடங்கல் வரக்கூடிய விபத்துக்கள் அணுக்கரு உருகலுக்கு காரணமாக அமைகின்றன. காட்டாக குளிர்வி திரவத்தை கொணரும் அமைப்புகளில் ஏற்படும் விபத்துகள் கருவம் மிகுந்த வெப்பத்தினால் உருகுகின்ற வாய்ப்பிற்கு வித்திடுகின்றன. நீண்ட அரைவாழ்வுக் காலமும் கொல்கின்ற அபாயமும் கொண்ட செறிவான கதிரியக்கப் பொருள்களை சுற்றுச்சூழலில் வெளியிடும் வாய்ப்பு உள்ளதால் அணுக்கரு உருகல் மிகக் கடுமையான விபத்தாகக் கருதப்படுகிறது.



</doc>
<doc id="100818" url="https://ta.wikipedia.org/wiki?curid=100818" title="லோரம் இப்சம்">
லோரம் இப்சம்

அச்சுத்துறையிலும் வரைகலைத் துறையிலும், lorem ipsum (லோரம் இப்சம்) என்பது இடத்தை நிரப்பும் ஒரு வெற்று உரை ஆகும். பொதுவாக, ஒரு ஆவணம் அல்லது வடிவமைப்பின் எழுத்துரு, படிமங்கள், பக்க வடிவமைப்பு முதலிய தோற்றக்கூறுகளின் மேல் கவனத்தைக் குவிப்பதற்காக இவ்வுரை பயன்படுகிறது.

சீசர் எழுதிய இலத்தீன ஆக்கங்களில் இருந்து சொற்களை மாற்றியும், நீக்கியும், கூட்டியும் எழுதி இந்த லோரம் இப்சம் உரை பெறப்படுகிறது. இதனால், அது பொருள் மிக்கதாகவோ முறையான இலத்தீர உரையாகவோ இருப்பதில்லை.

"லோரம் இப்சம்" என்பதனை மொழிபெயர்த்தால் "வலி அதனாலேயே" என்பது போல் பொருள் தரும் (dolorem = வலி, துயரம், அவதி ; ipsum = அதனாலேயே).

"lorem ipsum" என்பது செம்மொழி இலத்தீனத்தைப் போல் இருப்பதால் ஆர்வத்தைத் தூண்டினாலும், இது எவ்வகையிலும் பொருள் தரக்கூடாது என்ற நோக்கத்துடனேயே உருவாக்கப்பட்டது ஆகும். ஓர் உரை பொருள் தருமானால், ஒரு வடிவமைப்பின் தோற்றக்கூறுகளில் கவனம் செல்லாமல் அந்த உரையைப் படிப்பதிலேயே கவனம் செல்லும். எனவே தான், ஒரு வடிவமைப்பின் தோற்றக்கூறுகளில் கூடுதல் கவனத்தைக் குவிக்கும் பொருட்டு, பதிப்பாளர்கள் இந்த லோரம் இப்சம் உரையைப் பயன்படுத்துகிறார்கள்.
ஒரு வழமையான "lorem ipsum" உரை பின்வருமாறு இருக்கும்:



</doc>
<doc id="100822" url="https://ta.wikipedia.org/wiki?curid=100822" title="முக்கல் ஆசான் நல்வெள்ளையார்">
முக்கல் ஆசான் நல்வெள்ளையார்

முக்கல் ஆசான் நல்வெள்ளையார் சங்ககாலப் புலவர்களில் ஒருவர். சங்கநூல் தொகுப்பில் இவரது பாடல் ஒன்றே ஒன்று உள்ளது. அது நற்றிணை 272.

முக்கல் என்பது இவர் வாழ்ந்த ஊரின் பெயர். இவர் மாணவர்களுக்குப் பாடம் புகட்டும் ஆசிரியர் பணியில் ஈடுபட்டிருந்தவர். 

இவரது பாடல் நெய்தல் திணையைச் சேர்ந்தது. தலைவன் திருமணம் செய்துகொள்ளாமல் தலைவியோடு மறைமுக உடலுறவு வைத்துக்கொண்டு காலம் கடத்துகிறான். தலைவி கவலைப்பட்டுச் சொல்லுகிறாள்.

நான் நோயில்லாமல் நலமாக இருக்கிறேன். ஆனால் ஊரார் என்னைப்பற்றிக் கண்டும் காணாத்துமாய்ப் பேசும் அம்பல் பேச்சு எனக்கு நோயாய் அமைந்துவிடுகிறது. அதனால் சிறுமைப்படுகிறேன். என்னவன் தன் ஊரில் வாழும் பறவைகளைப் பார்த்தாவது தெரிந்துகொள்ளக்கூடாதா? கடல்காக்கை கருவுற்றிருக்கும் தன் காமர் பேடைக்குச் சேற்றில் அயிரைமீனைத் தேடுகிறதே! 

படிவ மகளிர்
துறவுக்கோலம் பூண்ட மகளிர் அடும்புக் கொடியை மலரோடு கொய்து அழித்த குழியில் முட்டையிடுவதற்காகப் பெண் கடற்காக்கை அமர்ந்திருக்குமாம். ஆன் கடற்காக்கை அதற்கு அயிரைமீன் இரையைத் தேடிக் கொண்டுவந்து கொடுக்குமாம்.


</doc>
<doc id="100824" url="https://ta.wikipedia.org/wiki?curid=100824" title="முதுகூத்தனார்">
முதுகூத்தனார்

முதுகூத்தனார் சங்ககாலப் புலவர்களில் ஒருவர். இவர் முதுகூத்தன் எனவும், உறையூர் முதுகூத்தன் எனவும் குறிப்பிடப்படுகிறார். சங்கநூல் தொகுப்பில் இவர் பாடியனவாக ஒன்பது பாடல்கள் உள்ளன. அவை:


பொழுதும் போய்விட்டது. வழிப்பறி மக்களும் வேலேந்திக்கொண்டு தண்ணுமை முழக்கத்துடன் வருகின்றனர். இனி பேலும் செல்லவேண்டாம் - என்று பொருள் தேடச் செல்லும் தலைவனை வழியில் கண்டோர் தடுப்பதாக இந்தப் பாடல் உள்ளது. 




</doc>
<doc id="100826" url="https://ta.wikipedia.org/wiki?curid=100826" title="தி லயன் கிங்">
தி லயன் கிங்

தி லயன் கிங் ("The Lion King") 1994ம் ஆண்டு வெளியான ஒரு அமெரிக்க அசைபடம் (animated movie). வால்ட் டிஸ்னி கம்பனி நிறுவனத்தால் தயாரிக்கப்பட்ட இப்படம் சூன் 15, 1994ல் வெளியானது.



</doc>
<doc id="100829" url="https://ta.wikipedia.org/wiki?curid=100829" title="ஆணி">
ஆணி

ஆணி () பொறியியல், கட்டட நிருமாணம் மற்றும் மரவேலை என்பவற்றில் இணைப்பு வேலைகளுக்காகப் பயன்படும் கூர்மையும் வன்மையும் கொண்ட பொருளாகும். பொதுவாக இது உருக்கினால் செய்யப்படுகிறது. சில சந்தர்ப்பங்களில் முனைப்பகுதி துருப்பிடிக்காமல் அல்லது உறுதியூட்டுவதற்காக வேறு பதார்த்தங்களால் படலிடப்படும். மரத்துக்குப் பயன்படும் ஆணி சற்று மென்மையாகவும் குறைந்த கரிமம் கொண்டதாகவும் கொங்கிறீட் ஆணிகள் வன்மை கூடியதாகவும் காணப்படும்.


</doc>
<doc id="100830" url="https://ta.wikipedia.org/wiki?curid=100830" title="மீனெறி தூண்டிலார்">
மீனெறி தூண்டிலார்

மீனெறி தூண்டிலார் சங்ககாலப் புலவர்களில் ஒருவர். இவரது பாடல் ஒன்றே ஒன்று சங்கநூல் தொகுப்பில் உள்ளது. அது குறுந்தொகை 54.

இவர் தன் பாடலில் 'மீனெறி தூண்டில்' என்னும் தொடரைக் கையாண்டுள்ளார். அதனால் இவருக்குப் பாடல் தொடரால் பெயர் சூட்டப்பட்டுள்ளது. பெயர் சூட்டியவர் எட்டுத்தொகை நூலைத் தொகுத்தவர்.

திருமண நாள் தள்ளிப்போகிறது. தலைவிக்குக் கவலை. தன் தோழியிடம் சொல்கிறாள்.

நான் இங்கே இருக்கிறேன். என் மேனி நலன் கானக நாடன் இருக்கும் இடத்துக்குப் போய் தங்கிவிட்டது. அங்கேயே ஒழிந்து போகட்டும். இது எப்படி இருக்கிறது தெரியுமா?
தினைப்புனம் காக்கும் கானவன் கவணால் கல் எறிந்தான். அதன் ஒலியைக் கேட்டு மூங்கிலை வளைத்து உருவித் தின்றுகொண்டிருந்த யானை வெருவி(திடுக்கிட்டு), மூங்கிலிலிருந்த கையை விட்டுவிட்டது. அப்போது அந்த மூங்கில் திடுமென விசும்பி நிமிர்வது போல என் நல்லழகு மட்டும் விசும்பி அவரிடம் போய்விட்டது - என்கிறாள்.



</doc>
<doc id="100832" url="https://ta.wikipedia.org/wiki?curid=100832" title="மிளைவேள் தித்தன்">
மிளைவேள் தித்தன்

மிளைவேள் தித்தன் சங்ககாலப் புலவர்களில் ஒருவன். சங்கநூல் தொகுப்பில் இவனது பாடல் ஒன்றே ஒன்று உள்ளது. அது குறுந்தொகை 284.

உறந்தை அரசன் தித்தன் வேறு. மிளைவேள் தித்தன் வேறு.

திருமணம் நிகழவிருக்கிறது. தோழி தலைவியிடம் சொல்கிறாள்.

அவன் நாடன். நாடன் அறவன் ஆயினும் அறநெறி அல்லாதவன் ஆயினும் இருந்துவிட்டுப் போகட்டும். அவனது சிறுகுடி நம்மை ஏசுமோ? அல்லது நம்மை நினைக்காதோ?

அவன் நாடு
சிறுகுடி


</doc>
<doc id="100835" url="https://ta.wikipedia.org/wiki?curid=100835" title="மிளைப் பெருங்கந்தன்">
மிளைப் பெருங்கந்தன்

மிளைப் பெருங்கந்தன் சங்ககாலப் புலவர்களில் ஒருவன். இவன் அரசன். கந்தனார் எனச் சிறப்பிக்கப்படாமையால் அரசன் என்கிறோம். இப் புலவரது பாடல்கள் மூன்று உள்ளன. அவை குறுந்தொகை 136, 204, 234 ஆகியவை.

மிளை என்பது காவல்காடு. காவல்காடு உள்ளதோர் ஊர்.

தலைவன் தன் பாங்கனுக்குச் சொல்கிறான்.

'காமம் காமம் என்ப, காமம் அணங்கும் பிணியும் அன்றே' உருத்துச் சினம் கொள்வதோ சினம் தணிதலோ அதில் இல்லை. யானை குளகை மென்று மதம் கொள்வது போல அதற்கென்று தனிப் பாணி உண்டு.

பாங்கன் தலைவனுக்குச் சொல்கிறான்.

'காமம் காமம் என்ப, காமம் அணங்கும் பிணியும் அன்றே'. நினைத்துப் பார்த்தால் வறட்டு நிலத்தில் தலைகாட்டும் முற்றாத இளம்புல்லைக் கிழட்டுப் பசு தன் நாவால் தடவி (வயிறு நிறையாமல்) இன்பம் காண்பது போன்றது.

கிழத்தி தன் தோழிக்குச் சொல்கிறாள்.

முல்லை மலரும் மாலைக் காலத்தைதான் மாலை என்று பொதுவாகச் சொல்வார்கள். துணைவர் பிரிந்திருக்கும் காலத்தில் தனித்திருக்கும் பெண்களுக்குச் சேவல் கூவும் விடியற் காலமும், பட்டப் பகலுங்கூட வருத்தம் தரும் மாலைதான்.

மிளைக் கந்தன்
மிளைவேள் தித்தன்


</doc>
<doc id="100840" url="https://ta.wikipedia.org/wiki?curid=100840" title="மிர்சு அல்-கபீர் சண்டை">
மிர்சு அல்-கபீர் சண்டை

மிர்சு அல்-கபீர் சண்டை ("Attack on Mers-el-Kébir") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு கடற்படைச் சண்டை. நடுநிலக்கடலில் நடந்த இச்சண்டையில் அல்ஜீரியக் கடற்கரையோரமாக இருந்த பிரஞ்சு கடற்படையை பிரிட்டானியக் கடற்படை கப்பல்கள் தாக்கி அழித்தன.

ஜூன் 1940ல் ஐரோப்பாவில் நடந்த சண்டைகளில் பிரான்சு நாசி ஜெர்மனியால் தோற்கடிக்கப்பட்டு ஆக்கிரமிக்கப்பட்டது. பிரெஞ்ச் அரசின் ஒரு பகுதியினர் பிரான்சிலிருந்து தப்பி விடுதலை பிரான்சு என்ற பெயரில் நாடுகடந்த அரசை நிறுவினர். ஆனால் மற்றொரு பகுதியினர் ஜெர்மானியர்களுக்கு கட்டுப்பட்ட ஒரு அரசை உருவாக்க முயன்றனர். (சில வாரங்கள் கழித்து விஷி (Vichy) அரசு என்ற பெயரில் நாசிக் கைப்பாவை அரசு ஒன்று உருவானது). பிரான்சின் காலனிகளையும், அங்கு நிறுத்தப்பட்டிருந்த படைகளையும் யார் கட்டுப்படுத்துவது என்று இரு போட்டி அரசுகளுக்கும் மோதல் உருவானது. சில காலனிகளும் நாடு கடந்த அரசுக்கும் வேறு சில நாசி ஆதரவு அரசுக்கும் தங்கள் விசுவாசத்தை அறிவித்தன. இத்தகு குழுப்ப நிலையில் பிரான்சின் கப்பல்படைக் கப்பல்கள் நாசி ஆதரவு அரசின் கட்டுப்பாட்டில் சென்றுவிடாமல் நேச நாட்டுத் தலைவர்கள் தடுக்க முயன்றனர். இம்முயற்சிக்கு காட்டாபுல்ட் நடவடிக்கை (Operation Catapult) என்று குறிப்பெயரிடப்பட்டிருந்தது. இதன்படி பிரித்தானியத் துறைமுகங்களில் நிறுத்தப்பட்டிருந்த பிரெஞ்சுக் கப்பல்கள் கைப்பற்றப்பட்டன.

அல்ஜீரியா பிரான்சின் காலனிகளில் ஒன்று. அங்கு ஒரு பெரும் பிரெஞ்சு கடற்படை நிறுத்தப்பட்டிருந்தது. அதன் தளபதி அட்மைரல் ஃபிரான்சுவா டார்லான் உடனடியாக தன் படைகளை நாடு கடந்த பிரஞ்சு அரசின் கட்டுப்பாட்டில் ஒப்படைக்காமல் இழுத்தடித்தார். அவரது கட்டுப்பாட்டில் இருந்த போர்க் கப்பல்கள் நாசி ஆதரவு பிரெஞ்சு அரசின் கையில் சிக்காமல் இருக்க அவற்றைத் தாக்கி அழிக்க பிரித்தானியத் தலைவர்கள் முடிவு செய்தனர். போர்க்கப்பல்களைச் சரணடைய பிரித்தானியா விதித்த இறுதிக் கெடு கடந்த பின்னர், பிரித்தானியக் கடற்படை தன் தாக்குதலைத் தொடங்கியது. ஜூலை 3, 1940 அன்று மாலை அல்ஜீரியாவின் மெர்சு எல் கேபிர் துறைமுகத்தில் நிறுத்தப்பட்டிருந்த பிரெஞ்சுக் கப்பல்கள் மீது பிரிட்டானியக் கடற்படை குண்டு வீசத் தொடங்கியது. இத்தாக்குதலை எதிர்பாராத பிரஞ்சுப் போர்க்கப்பல்கள் பெரும் சேதமடைந்தன. துறைமுகத்திலிருந்து தப்ப முயன்ற கப்பல்கள் மீது பிரித்தானிய விமானங்கள் குண்டு வீசின. இத்தாக்குதல் மேலும் சில நாட்கள் நீடித்தது. மெர்சு எல் கேபிரிலிருந்து தப்பிய பிரெஞ்சு கப்பல்களை பிரித்தானியக் கப்பல்கள் விடாது துரத்தின. பிரிட்டானிய நீர்மூழ்கிக் கப்பல்களும் இத்தாக்குதலில் ஈடுபட்டன. இத்தாக்குதலில் மெர்சு எல் கேபிரிலிருந்த பெரும்பாலான கப்பல்கள் சேதமடைந்தன, சில மூழ்கடிக்கப்பட்டன. ஒரு சில மட்டும் தப்பி நாசிக் கட்டுப்பாட்டு பிரான்சை அடைந்தன. இத்தாக்குதலில் 1297 பிரெஞ்சு மாலுமிகள் கொல்லப்பட்டனர் 350 பேர் காயமடைந்தனர்.

பிரித்தானியப் படைகள் நேச நாடுகளுள் ஒன்றான பிரான்சின் படைகள் மீதே நடத்திய இத்தாக்குதல் சார்லஸ் டி கோல் தலைமையிலான விடுதலை பிரான்சு அரசுக்கும் வின்ஸ்டன் சர்ச்சில் தலைமையிலான பிரித்தானிய அரசுக்கும் இடையே சில மாதங்களுக்கு கடும் உரசலை ஏற்படுத்தியது. பிரெஞ்சுப் படைகள் பிரித்தானியக் கட்டுப்பாட்டில் இருந்த கிப்ரால்ட்டர் மீது பதிலடியாக வான்வழியே குண்டுவீசினர். நேச நாடுகளின் இந்த உட்பூசல், நாசி ஜெர்மனியின் பரப்புரைக்கு தீனியாக பயன்பட்டது.


</doc>
<doc id="100841" url="https://ta.wikipedia.org/wiki?curid=100841" title="காளி">
காளி

காளி என்பவர் இந்து சமயத்தின் சாக்த பிரிவினர் வணங்கும் ஒரு பெண் கடவுள் ஆவார். இவர் சக்தியின் தச மகா வித்யாக்களில் ஒருவராகக் கருதப்படுகிறார்.

காளி என்ற பெயர் வடமொழியில் உள்ள 'காலா' என்ற பெயரின் பெண் சொல் ஆகும். காளி தேவியானவள் காலத்திற்கும், மாறுதல்களுக்கும் தேவியாகக் கருதப்படுகிறார். காளி என்பதற்கு 'காலம்' மற்றும் 'கருப்பு' என்று பொருள். காளனின் (ஈசன்) துணைவி தான் காளி. இவரே ஆதி பராசக்தி என்றும் அழைக்கப்படுகிறார். இவரைப் பற்றிய செய்திகள் அதர்வண வேதங்களிலும்,
தேவி மகாத்மியதிலும் விரிவாக வழங்கபட்டுள்ளது. இவரை வழிபடும் முறைகள் பல தந்திரங்களிலும் கூறப்பட்டுள்ளது. காளி தேவி காலங்களை கட்டுபடுத்தக்கூடியவர் என்பது இந்துக்களின் நம்பிக்கை. அவர் தெய்வீக பாதுகாப்பாளராகவும், மோட்சம் அல்லது விடுதலையை வழங்குபவராகவும் கருதப்படுகிறார்.
தாந்திரீகர்கள் பெரும்பாலும் காளி தேவியையும், காளி தேவியின் யந்திரத்தையும் வைத்து வழிபடுகின்றனர். வங்காளத்தில் காளி வழிபாடு அனைத்து ஊர்களிலும் உள்ளது.


</doc>
<doc id="100842" url="https://ta.wikipedia.org/wiki?curid=100842" title="நிரோசன் பண்டாரதிலக்கே">
நிரோசன் பண்டாரதிலக்கே


</doc>
<doc id="100845" url="https://ta.wikipedia.org/wiki?curid=100845" title="ஹேமந்த பொத்தேஜு">
ஹேமந்த பொத்தேஜு


</doc>
<doc id="100847" url="https://ta.wikipedia.org/wiki?curid=100847" title="அசிலி டி சில்வா">
அசிலி டி சில்வா


</doc>
<doc id="100848" url="https://ta.wikipedia.org/wiki?curid=100848" title="அணு எரிபொருள்">
அணு எரிபொருள்

அணு எரிபொருள் (Nuclear fuel) அணுவாற்றலை வெளிப்படுத்துமாறு அணுப்பிளவு அல்லது அணுச்சேர்ப்பு வினைகளில், 'நுகரக்கூடிய' ஓர் பொருளாகும். எரிப்பதன் மூலம் ஆற்றலைப் பெறக்கூடிய வேதி எரிபொருளுக்கு ஈடானது இது. அணு எரிபொருளானது கிடைக்கும் ஆற்றல் ஊற்றுகளிலேயே மிகவும் ஆற்றல் அடர்த்தி கொண்டதாகும். ஓர் அணு எரிபொருள் சுழற்சியில் "அணு எரிபொருள்" எனப்படுவது எரிபொருளைக் குறிக்கலாம் அல்லது எரிபொருளுடன் நியூத்திரன் மட்டுப்படுத்தும் அல்லது நியூத்திரன் எதிரொளிப்பு பொருளைக் கலந்துருவாக்கிய இயல்கூறுகளாக (காட்டாக, கட்டுக்கட்டாக உள்ள எரிபொருள் கோல்கள்) இருக்கலாம்.
பெரும்பாலான அணு எரிபொருள்கள் ஓர் அணுக்கரு உலையில் அணுக்கருப் பிளவுத் தொடர் வினையாற்றலை ஆற்றக்கூடிய கனமான பிளவுறும் தனிமங்களாகும். பொதுவான பிளவுறு அணு எரிபொருள்களாக U-உம் Pu-உம் உள்ளன. இவற்றை அகழ்ந்தெடுத்தல், பிரித்துத் தூய்மையாக்கல், பயன்படுத்தல், அதன் பின்னர் பாதுகாப்பாக அப்புறப்படுத்தல் ஆகிய அனைத்துச் செயல்களையும் சேர்த்து அணு எரிபொருள் சுழற்சி என்பர்.

அணு எரிபொருள்கள் அணு உலைகளில் அணுப்பிளவு வினைகளில் மட்டுமே பயன்படுத்தப்படுவதில்லை. கதிரியக்க ஓரகத்தனிம வெப்பமின்னாக்கிகள் மற்றும் அணு மின்கலங்கள் புளூடோனியம்-238 மற்றும் சில தனிமங்களின் கதிரியக்க அழிவினால் பெறக்கூடிய சிறிதளவு அணுவாற்றலைப் பயன்படுத்துகின்றன. இலகுவான ஓரிடத்தான்கள் சில,H (திரைத்தியம்) போன்றவை அணுக்கரு இணைவு வினைகளில் எரிபொருளாகப் பயன்படுத்தப்படுகின்றன.











</doc>
<doc id="100849" url="https://ta.wikipedia.org/wiki?curid=100849" title="லங்கா டி சில்வா">
லங்கா டி சில்வா


</doc>
<doc id="100851" url="https://ta.wikipedia.org/wiki?curid=100851" title="சஜீவ டி சில்வா">
சஜீவ டி சில்வா

குருனாகலகே சஜீவ சானக டி சில்வா ("Karunakalage Sajeewa Chanaka de Silva" , பிறப்பு: சனவரி 11. 1971), இலங்கை அணியின் அணியின் முன்னாள் துடுப்பாட்டக்காரர், இவர் களுத்துறையைப் பிறப்பிடமாகக் கொண்டவர். இவர் எட்டு தேர்வுத் துடுப்பாட்டப் போட்டிகளிலும் 38 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100868" url="https://ta.wikipedia.org/wiki?curid=100868" title="தினேஸ் சந்திமல்">
தினேஸ் சந்திமல்

2012 ஐசிசி உலக இருபது20 போட்டித் தொடரில் இலங்கை அணி இறுதிப்போட்டிக்குச் செல்வதிலும், 2014 ஐசிசி உலக இருபது20 தொடரில் கோப்பை வெல்வதிலும் முக்கியக் காரணமாக இருந்தார். முதலில் இவர்தான் 2014 ஆம் ஆண்டின் இருபது 20 போட்டியைத் தலைமை தாங்கினார். ஆனால் மெதுவாக பந்துவீசியதால் இவருக்கு ஒரு போட்டியில் விளையாட தடை விதிக்கப்பட்டது. 

டிசம்பர் 26, 2004 இல் இவரின் இல்லம் 2004 இந்தியப் பெருங்கடல் நிலநடுக்கமும் ஆழிப்பேரலையால் அழிக்கப்பட்டது. அப்போது இவருக்கு வயது 14 ஆகும். இவர் தனது நீண்ட நாள் தோழியான இஷிகா ஜெயசேகரா என்பவரை மே 1, 2015 இல் கொழும்புவில் திருமணம் செய்தார்.

2010 ஐசிசி உலக இருபது20 போட்டித் தொடரில் மேற்கிந்தியத்தீவுகள் துடுப்பாட்ட அணிக்கு எதிரான போட்டியில் இவர் அறிமுகமானார். தொடரின் துவக்கத்தில் இவர் நியூசிலாந்து துடுப்பாட்ட அணிக்கு எதிராகவும் சிம்பாப்வே துடுப்பாட்ட அணிக்கு எதிராகவும் விளையாடினார். பின் "சூப்பர் எய்ட்" சுற்றில் ஆத்திரேலியத் துடுப்பாட்ட அணிக்கு எதிரான போட்டியில் இவர் விளையாடினார்.

புளோரிடாவில் நடைபெற்ற நியூசிலாந்து துடுப்பாட்ட அணிக்கு எதிரான பன்னாட்டு இருபது20 போட்டியில் சிறப்பாக விளையாடியதன் மூலமாக இந்தியா, சிம்பாப்வே மற்றும் இலங்கை ஆகிய மூன்றுநாடுகள் பங்கேற்கும் முத்தரப்புத் தொடரில் விளையாடும் வாய்ப்பினைப் பெற்றார். இந்தத் தொடரில் இந்தியத் துடுப்பாட்ட அணிக்கு எதிரான போட்டியில் 118 பந்துகளில் 111 ஓட்டங்கள் எடுத்தார். இதன்மூலம் மிக குறைந்த வயதில்ஒருநாள் பன்னாட்டுத் துடுப்பாட்டப் போட்டியில் நூறு ஓட்டங்கள் எடுத்த இலங்கைத் துடுப்பாட்ட வீரர் எனும் சாதனையைப் படைத்தார். இந்தப் போட்டியில் 6 இலக்குகள் வித்தியாசத்தில் இலங்கை அணி வெற்றி பெற்று இந்திய அணியை தொடரில் இருந்து வெளியேற்றியது. 

டிசம்பர், 2011 ஆம் ஆண்டில் டர்பனில் நடைபெற்ற தென்னாபிரிக்கத் துடுப்பாட்ட அணிக்கு எதிரான தேர்வுத் துடுப்பாட்டத் தொடரின் இரண்டாவதுபோட்டியில் இவர் அரிமுகமானார். இவரின் முதல்போட்டியின் முதல் ஆட்டப் பகுதியில் 58 ஓட்டங்களும், இரண்டாவது ஆட்டப்பகுதியில் 54 ஓட்டங்களும் எடுத்தார். இதன்மூலம் அறிமுகப் போட்டியில் இரு ஆட்டப்பகுதியிலும் 50 ஓட்டங்கள் எடுத்த முதல் இலங்கை வீரர் எனும் சாதனையைப் படைத்தார். மேலும் தென்னாப்பிரிக்காவில் இலங்கை அணி முதல் வெற்றியைப் பதிவு செய்ய உதவினார். 

பன்னாட்டு இருபது20 போட்டிகளில் அதிக இலக்குகளை "கேட்ச்" பிடித்த 6 ஆவது சர்வதேச வீரர் மற்றும் முதல் இலங்கை வீரர் எனும் சாதனையைப் படைத்தார். இதற்குமுன் டாரென் சமி, அஜின்க்யா ரகானே,பீட்டர் போரன், கோரி ஆன்டர்சன் மற்றும் பாபர் ஹயாத் ஆகியோர் இந்தச் சாதனை புரிந்துள்ளனர். 


</doc>
<doc id="100869" url="https://ta.wikipedia.org/wiki?curid=100869" title="சென்னைத் தமிழ்">
சென்னைத் தமிழ்

சென்னைத் தமிழ் அல்லது மெட்ராஸ் பாஷை (Madras Tamil , Madras bashai) என்பது சென்னையை பூர்வீகமாக கொண்ட மக்களால் பேசப்படும் வட்டார வழக்கு மொழி. சிறிது தெலுங்கு கலந்த பேசப்படும் இது மற்ற எல்லா இடங்களில் பேசும் தமிழில் இருந்து வேறுபட்டது. பிற மாவட்ட மக்களும் மாநில மக்களும் சென்னையில் அதிக அளவில் குடியேறியதால் வடசென்னையை தவிர்த்து மற்ற இடங்களில் பெரும்பாலும் வழக்கற்று போய்விட்டது. அர்பன்தமிழ் என்ற இணையத் திட்டத்தின் மூலம் சில சொற்கள் சேகரிக்கப்பட்டிருக்கின்றன.


</doc>
<doc id="100870" url="https://ta.wikipedia.org/wiki?curid=100870" title="பொழிவு (வானிலையியல்)">
பொழிவு (வானிலையியல்)

வானிலையியலில், பொழிவு ( precipitation) எனப்படுவது புவியீர்ப்பு விசையினால் புவியின் வளிமண்டலத்தில் உள்ள நீராவி குளிர்கையினால் புவியை நோக்கி விழுகின்ற அனைத்தும் ஆகும். பொதுவாக இது மழையைக் குறித்தாலும் வழமையாக இது தூறல், மழை, பனி மழை, உறைநிலை மழை, பனி, ஆலங்கட்டி மழை எனப் பல்வகைப்படும். உள்ளூர் வளிமண்டலத்தில் நீராவியின் அடர்த்தி கூடுதலாகிக் குளிர்வதினால் ஏற்படுகிறது. இரண்டு விதங்களில், சில நேரங்களில் இரண்டும் ஒரேவேளையில் நிகழ்ந்தும், காற்றில் ஈரப்பதன் கூடுதலாகிறது ஒன்று காற்று குளிர்ந்துவிடுவதால் மற்றொன்று நீராவியைச் சேர்ப்பதால். பொதுவாக, பொழிவு நிலத்தில் விழும்; விலக்காக "விர்கா" எனப்படும் மழை விண்ணிலிருந்து மண்ணிற்கு வரும் வழியிலேயே ஆவியாகிவிடும். மழை பெரும்பாலும் சிறுதுளிகளாக கோள வடிவில் அமைந்திருக்கும். பனிப்பொழிவு அதன் வழியில் எதிர்கொள்ளும் காற்றின் வெப்பம் மற்றும் ஈரப்பதனைப் பொறுத்து பல வடிவங்களில் விழுகின்றது. பனிப்பொழிவு மற்றும் பனிக்கட்டி மழைக்கு நிலத்தின் வெப்பநிலை சூன்யம் அல்லது கீழே இருக்கவேண்டும்; ஆலங்கட்டி மழை, அதன் உருவாக்க முறை காரணமாக நிலத்தின் வெப்பநிலை உயர்வாக இருப்பினும் நிகழலாம்.



</doc>
<doc id="100876" url="https://ta.wikipedia.org/wiki?curid=100876" title="ஜவஹர்லால் நேரு விளையாட்டரங்கம் (சென்னை)">
ஜவஹர்லால் நேரு விளையாட்டரங்கம் (சென்னை)

ஜவஹர்லால் நேரு விளையாட்டரங்கம் (Jawaharlal Nehru Stadium) சென்னையில் சென்னை மூர் சந்தை வளாகத்திற்குப் பின்புறம் அமைந்துள்ள ஓர் விளையாட்டரங்கமாகும். இது 40,000 இருக்கைகள் கொண்ட அரங்கமாகும். இங்கு கால்பந்து, தட கள விளையாட்டுக்கள் நிகழ்கின்றன. இந்த விளையாட்டரங்கத்திற்கு இந்தியாவின் முதல் பிரதமராக விளங்கிய ஜவஹர்லால் நேரு நினைவாக அவரது பெயர் சூட்டப்பட்டுள்ளது.

விளையாட்டரங்கம் பூங்காநகர் பகுதியில் சைடென்ஃகாம் சாலையில் ரிப்பன் கட்டிடத்திற்குப் பின்புறம் அமைந்துள்ளது.

இவ்வளாகத்தில் 8000 இருக்கைகள் கொண்ட உள்விளையாட்டரங்கமும் உள்ளது. இங்கு கைப்பந்தாட்டம், கூடைப்பந்தாட்டம், மேசைப்பந்தாட்டம் ஆகிய விளையாட்டுக்கள் நிகழ்கின்றன. விளையாட்டுக்கள் இல்லாத பருவங்களில் பல திரைப்பட கலைஞர்கள் கலந்துகொள்ளும் பல்சுவை நிகழ்ச்சிகளும் தொலைக்காட்சி நிகழ்ச்சிகளும் புதுப்பாடல் வெளியீட்டு நிகழ்ச்சிகளும் நடத்த வாடகைக்கு விடப்படுகிறது.



</doc>
<doc id="100878" url="https://ta.wikipedia.org/wiki?curid=100878" title="சாமர துனுசிங்க">
சாமர துனுசிங்க


</doc>
<doc id="100883" url="https://ta.wikipedia.org/wiki?curid=100883" title="தினூச பெர்னாண்டோ">
தினூச பெர்னாண்டோ

கந்தன ஆரச்சிகே தினூச மனோஜ் பெர்னாண்டோ ("Kandana Arachchige Dinusha Manoj Fernando", பிறப்பு: ஆகத்து 10 1979), இலங்கை அணியின் முன்னாள் துடுப்பாளர்களுள் ஒருவராக இருந்தவர். இவர் பானந்துறையைப் பிறப்பிடமாகக் கொண்டவர். இவர் இரண்டு தேர்வுத் துடுப்பாட்டப் போட்டிகளிலும் ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார்.


</doc>
<doc id="100884" url="https://ta.wikipedia.org/wiki?curid=100884" title="அசந்த பெர்னாண்டோ">
அசந்த பெர்னாண்டோ

கந்தகே அசந்த ருவன் குமார பெர்னாண்டோ ("Kandage Hasantha Ruwan Kumara Fernando", பிறப்பு: அக்டோபர் 14 1979), இலங்கை அணியின் முன்னாள் துடுப்பாளர்களுள் ஒருவராக இருந்தவர். இவர் இரண்டு தேர்வுத் துடுப்பாட்டப் போட்டிகளிலும் ஏழு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100885" url="https://ta.wikipedia.org/wiki?curid=100885" title="கலவை வாக்கியம்">
கலவை வாக்கியம்

கலவை வாக்கியம் என்பது முற்றுத் தொடராக அமைந்த ஒரு முதன்மை வாக்கியமும் எச்சத் தொடர்களாக அமைந்த பல துணை வாக்கியங்களும் கலந்து வரும் வாக்கியமாகும். எடுத்துக் காட்டுகள்:



</doc>
<doc id="100891" url="https://ta.wikipedia.org/wiki?curid=100891" title="மாம்பழத்துறையாறு அணை">
மாம்பழத்துறையாறு அணை

மாம்பழத்துறையாறு அணை கன்னியாகுமரி மாவட்டத்தில் விவசாய பயன்பாட்டிற்காக கட்டப்பட்டுள்ள அணையாகும். இது வில்லுக்குறியிலிருந்து சுமார் 3 கட்டைத் (கிலோமீட்டர்) தொலைவில் ஆணைக்கிடங்கு என்னுமிடத்தில் மாம்பழத்துறையாற்றின் குறுக்கே கட்டப்பட்டுள்ளது. இந்த அணை 44.54 மில்லியன் கன அடி கொள்ளளவு கொண்டது.80 அடி உயரமுள்ள இவ்வணையின் மூலம் 25 குளங்களும் 905.76 ஏக்கர் விவசாய நிலம் பாசன வசதிப் பெறுகின்றது. தமிழக அரசால் 2007ம் ஆண்டு ரூபாய் 20 கோடியே 97 லட்சம் செலவில் அணைக் கட்டுமானப்பணி தொடங்கப்பட்டு, 29 நவம்பர், 2010 அன்று முடிவடைந்து பொதுமக்கள் பயன்பாட்டிற்கு திறந்துவிடப்பட்டது.


</doc>
<doc id="100895" url="https://ta.wikipedia.org/wiki?curid=100895" title="லலிதமான பெர்னான்டோ">
லலிதமான பெர்னான்டோ

லலிதமான பெர்னான்டோ ( Lalithamana Fernando, பிறப்பு: டிசம்பர் 27, 1962), இலங்கை அணியின் முன்னாள் துடுப்பாட்டக்காரர். இவர் 1989 இல் ஒருநாள் பன்னாட்டுத் துடுப்பாட்டப் போட்டியொன்றில் கலந்து கொண்டுள்ளார்.


</doc>
<doc id="100896" url="https://ta.wikipedia.org/wiki?curid=100896" title="நிசால் பெர்னான்டோ">
நிசால் பெர்னான்டோ

நிசால் குமுதுசிரி பெர்னான்டோ (" Nisal Kumudusiri Fernando", பிறப்பு: மார்ச்சு 10, 1970), இலங்கை அணியின் முன்னாள் குச்சக்காப்பாளர், துடுப்பாட்டக்காரர். இவர் 1994 இல் ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="100899" url="https://ta.wikipedia.org/wiki?curid=100899" title="இந்திக்க கால்லகே">
இந்திக்க கால்லகே

இந்திக்க சஞ்சீவ கால்லகே ( "Indika Sanjeewa Gallage" , பிறப்பு: நவம்பர் 22, 1975), இலங்கை அணியின் முன்னாள் துடுப்பாட்டக்காரர். இவர் 1999, 2000 இல் இவர் ஒரு தேர்வுத் துடுப்பாட்டப் போட்டியிலும், மூன்று ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் பானந்துறையைப் பிறப்பிடமாகக் கொண்டவர்


</doc>
<doc id="100902" url="https://ta.wikipedia.org/wiki?curid=100902" title="சமில கமகே">
சமில கமகே

மடிபா கந்த கமகே சமில பிரேமானந் லக்சித ( "Materba Kanatha Gamage Chamila Premanath Lakshitha;", பிறப்பு: சனவரி 4, 1979), இலங்கை அணியின் முன்னாள் வலது கை துடுப்பாட்டக்காரர். வலதுகை மித வேகப் பந்துவீச்சாளர். இவர் 2002, 2003 இல் இவர் இரண்டு தேர்வுத் துடுப்பாட்டப் போட்டிகளிலும், ஏழு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் காலி உனவட்டுவையைப் பிறப்பிடமாகக் கொண்டவர்


</doc>
<doc id="100904" url="https://ta.wikipedia.org/wiki?curid=100904" title="முயல் தீவு">
முயல் தீவு

முயல் தீவு இந்தியாவில் தமிழ்நாடு தூத்துக்குடி மாவட்டம் தூத்துக்குடியின் கிழக்குப் பகுதியில் மன்னார் வளைகுடாவில் அமைந்துள்ள ஓர் தீவு.
இது ஒரு சிறந்த சுற்றுலா தலமாகும். 



</doc>
<doc id="100905" url="https://ta.wikipedia.org/wiki?curid=100905" title="தர்சன கமகே">
தர்சன கமகே

தர்சன கமகே (Dharshana Gamage, பிறப்பு: மார்ச்சு 2, 1979), இலங்கை அணியின் முன்னாள் வலது கை துடுப்பாட்டக்காரர், வலதுகை மித வேகப் பந்துவீச்சாளர். இவர் 2003 இல் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="100932" url="https://ta.wikipedia.org/wiki?curid=100932" title="2011 தமிழ்நாடு சட்டமன்றத் தேர்தல் முடிவுகள்">
2011 தமிழ்நாடு சட்டமன்றத் தேர்தல் முடிவுகள்

2011 தமிழ்நாடு சட்டமன்றத் தேர்தலில் போட்டியிட்ட வேட்பாளர்களின் பெயர்கள், அவர்களது கட்சி, சின்னம் மற்றும் பெற்ற வாக்குகள் பற்றிய விரிவான தகவல்கள்:


</doc>
<doc id="100934" url="https://ta.wikipedia.org/wiki?curid=100934" title="மிளைக் கந்தன்">
மிளைக் கந்தன்

மிளைக்கந்தன் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது குறுந்தொகை 196.

இது மருதத்திணைப் பாடல். தலைவன் பரத்தையிடம் இருந்துவிட்டு இல்லம் மீள்கிறான். தோழி அவனை வீட்டிற்குள் நுழையாதே எனத் தடுக்கிறாள். அப்போது அவள் சொல்கிறாள்.

முன்பொருகாலத்தில் தலைவி(தலைவனின் மனைவி) வேப்பங்காயைத் தந்தாலும் அதனை இனிக்கும் தேம்பூங்கட்டி (இதுப்பைப் பூவில் செய்த கிலுக்கட்டி) என்றாய்.

பின்னொரு காலத்தில் பாரி நாட்டுப் பறம்பு மலைப் பனிச்சுனையிலிருக்கும் தெளிந்த குளுகுளு தண்ணீரைக் கொண்டுவந்து தலைவி தந்தாலும் 'சுடுகிறது, உப்புக் கரிக்கிறது' என்றாய்.

எனவே இவள் வீட்டிற்குள் நுழையவேண்டாம் என்கிறாள் தோழி.



</doc>
<doc id="100935" url="https://ta.wikipedia.org/wiki?curid=100935" title="மாலைமாறன்">
மாலைமாறன்

மாலைமாறன் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது குறுந்தொகை 245.

மாறன் என்னும் பெயர் பாண்டிய மன்னனைக் குறிக்கும்.
தலைவி கடலோரக் கானலில் தன் விளைட்டுத் தோழியராகிய ஆயத்தாரோடு விளையாடிக்கொண்டிருந்தாள். அப்போது தலைவன் வந்து போனான். அதுமுதல் அவள் தன் நல்லழகை இழந்துவிட்டாள். அது அவளுக்குத் துன்பம் இல்லையாம். பின் எது துன்பம் என்றால், அவன் பிரிந்திருக்கும் கொடுமையை வேல் நட்டு வேலி அமைத்திருக்கும் ஊரில் மக்கள் தூற்றுவதுதானாம். - இப்படித் தலைவி சொல்கிறாள்.


</doc>
<doc id="100936" url="https://ta.wikipedia.org/wiki?curid=100936" title="மார்க்கண்டேயனார்">
மார்க்கண்டேயனார்

மார்கண்டேயனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. 
நிலமகள் என்றென்றும் நிலைத்திருந்து அழுகிறாள் என்னும் கருத்தமைந்த இந்தப் பாடலைப் பாடிய புலவருக்கு மார்க்கண்டேயனார் என்று புறநானூற்றைத் தொகுத்த ஆசிரியர் பெயர் சூட்டியுள்ளார். பாடற்பொருளால் பெயரமைந்த புலவர் இவர்.

புராணக் கதையில் வரும் மார்கண்டேயன் சிவலிங்கத்தை அணைத்துத் தன் மார்பைக் கற்கண்டுபோல் இனிமை எய்தும் பேறு பெற்றவன்.

நிலமகளுக்கு விசும்புதான் முகம். ஞாயிறும் திங்களும் இரண்டு கண்கள். அவை இரண்டும் தன் வண்டிச் சக்கரத்தை விசும்பில் உருட்டுகின்றன. 

காற்றோட இடமின்றிப் படைவெள்ளம் நெருங்கிப் போராடும் இடத்தில், வயிரக் குறுந்துகள் மாலையும், மணிமாலையும் அணிந்துகொண்டு பொன்போல் மிளிரும் தன் சக்கரத்தை உருட்டுகையில் தன்னை எதிர்த்து நிற்பார் யாரையும் காணாமல் தவித்த போர்வலிமை மிக்க வீரன் - இப்படிப் பலர் வாழ்ந்து மாண்டனர். அனால் உலகம் அழியவில்லை.

மக்கள் வாழக் வளி என்னும் மூச்சுக்காற்று வேண்டும். விசும்பில் மூச்சுக்காற்று இல்லை. நிலமகளின் கண்களாகிய இரு சுடர்கள் வளி இல்லாத அந்த வெளியில் தன் வண்டியை உருட்டுகின்றன. 

விசும்பில் நாம் மூச்சு விடுவதற்கு எற்ற காற்று இல்லை என்பதை அன்றே அறிந்திருந்தனர்.

தன்னுடைய உடல்நலத்தை விலைக்கு விற்கும் பெண் இவள். தன்னிடம் வந்த எந்த வீரன் இறந்தாலும் அவனுக்காகக் கண்ணீர் விட்டுக்கொண்டு அடுத்தனுக்காக மகிழ்வோடு வாழ்பவள். இந்த விலைநலப் பெண்டு போல நிலமகள் வாழ்கிறாளாம்.


</doc>
<doc id="100941" url="https://ta.wikipedia.org/wiki?curid=100941" title="அகலங்க கனேகம">
அகலங்க கனேகம

விதானஆரச்சிகே சாமர அகலங்க கனேகம ( Withanaarchchige Chamara Akalanka Ganegama , பிறப்பு: மார்ச்சு 29, 1981), இலங்கை அணியின் முன்னால் வலது கை துடுப்பாட்டக்காரர். வலதுகை மித வேகப் பந்துவீச்சாளர். இவர் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="100942" url="https://ta.wikipedia.org/wiki?curid=100942" title="யோகான் குனசேக்கர">
யோகான் குனசேக்கர

யோகான் குனசேக்கர ("Yohan Goonasekera" நவம்பர், பிறப்பு: மார்ச்சு 8, 1957), இலங்கை அணியின் முன்னாள் இடது கை துடுப்பாட்டக்காரர். இடது கை மித வேகப் பந்துவீச்சாளர். இவர் இவர் 1983 இல் இரண்டு தேர்வுத் துடுப்பாட்டப் போட்டிகளிலும், மூன்று ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100943" url="https://ta.wikipedia.org/wiki?curid=100943" title="ஜனக் கமகே">
ஜனக் கமகே

ஜனக் சம்பிக்க கமகே ( Janak Champika Gamage, பிறப்பு: ஏப்ரல் 17, 1964), இலங்கை அணியின் முன்னாள் வலது கை துடுப்பாட்டக்காரர். வலதுகை மித வேகப் பந்துவீச்சாளர். இவர் 1995 இல் இவர் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="100945" url="https://ta.wikipedia.org/wiki?curid=100945" title="மகேஸ் குனதிலக்க">
மகேஸ் குனதிலக்க

ஹெட்டியாரச்சிகே மகேஸ் குனதிலக்க ("Hettiarachige Mahes Goonatilleke", பிறப்பு: ஆகத்து 16, 1952), இலங்கை அணியின் முன்னாள் வலது கை துடுப்பாட்டக்காரர். குச்சக்காப்பாளர். இவர் இவர் 1981-1983 இல் ஐந்து தேர்வுத் துடுப்பாட்டப் போட்டிகளிலும், ஆறு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100950" url="https://ta.wikipedia.org/wiki?curid=100950" title="பூகாரூன் முனைத் தாக்குதல்">
பூகாரூன் முனைத் தாக்குதல்

பூகாரூன் முனைத் தாக்குதல் ("Action off Cape Bougaroun") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு வான்வழித் தாக்குதல். இது நடுநிலக்கடல் சண்டையின் ஒரு பகுதியாகக் கருதப்படுகிறது. நடுநிலக்கடலில் நடந்த இச்சண்டையில் அல்ஜீரியக கடற்கரையோரமாக சென்று கொண்டிருந்த ஒரு நேச நாட்டு கப்பல் கூட்டத்தை நாசி ஜெர்மனியின் வான்படை லுஃப்ட்வாஃபே தாக்கிப் பெரும் சேதத்தை ஏற்படுத்தியது.

1943ல் நேச நாட்டுப் படைகள் இத்தாலி மீது படையெடுத்தன. இத்தாலியப் போர்முனைக்குத் தேவையான தளவாடங்கள் பிரிட்டனிலிருந்து வடக்கு ஆப்பிரிக்கா வழியாக இத்தாலிக்கு அனுப்பப்பட்டு வந்தன. நவம்பர் 1943ல் இங்கிலாந்திலிருந்து இருபத்தி ஆறு போக்குவரத்துக் கப்பல்கள் 28,000 நேச நாட்டுப் படைவீரர்களை ஏற்றிக் கொண்டு இத்தாலிக்குக் கிளம்பியது. இதன் பாதுகாவலுக்கு பதினைந்து போர்க்கப்பல்களும் உடன் வந்தன. KMF-25A என்று குறிப்பெயரிடப்பட்டிருந்த இந்த கப்பல் கூட்டம் அல்ஜீரியாவை அடைந்து அங்கிருந்து நேபொலி நகருக்குக் கிளம்பியது. நவம்பர் 6ம் தேதி வடக்கு ஆப்பிரிக்கக் கடற்கரையில் பூகாரூன் முனை அருகில் இக்கப்பல் கூட்டம் லுஃப்ட்வாஃபே வானூர்திகளால் தாக்கப்பட்டது. இத்தாக்குதலில் இரு போக்குவரத்துக் கப்பல்களும் ஒரு போர்க்கப்பலும் மூழ்கின. மேலும் இரு போக்குவரத்துக் கப்பல்கள் மூழ்கடிக்கப்பட்டன. 6000 க்கும் மேற்பட்ட போர்வீரர்கள் நீரில் மூழ்கி இறக்கும் அபாய சூழல் உருவானது. ஆனால் கப்பல் கூட்டத்தின் பிற கப்பல்கள் ஜெர்மானிய விமானங்களை எதிர்த்துத் தாக்கி விரட்டியபின்னர், நீரில் தத்தளித்த போர் வீரர்களை அதிக உயிர்ச்சேதமின்றி மீட்டன.


</doc>
<doc id="100952" url="https://ta.wikipedia.org/wiki?curid=100952" title="அழகர்சாமியின் குதிரை">
அழகர்சாமியின் குதிரை

அழகர்சாமியின் குதிரை என்பது 2011இல் வெளிவந்த ஒரு தமிழ்த் திரைப்படம் ஆகும். இது யதார்த்தக் காட்சிப்படுத்தல்களைக் கொண்ட ஒரு கிராமப் படம். தமிழ்நாட்டுச் சிற்றூர் ஒன்றில் நடக்கும் ஒரு திருவிழாவில் அழகர் சாமிக்கு வாகனமாக அமையும் மரத்தாலான குதிரை காணாமல் போய்விடுவதன் பின்னணியில் இந்தப் படத்தின் கதை அமைகிறது. இந்தப் படத்தில் கேரள தமிழக எல்லையில் மேற்குத்தொடர்ச்சி மலையின் அடிவாரப் பகுதியில் அமைந்துள்ள தேனி மாவட்ட கிராமங்களின் வட்டாரத் தமிழ்ப் பேச்சுமுறை, சமயம் மற்றும் கலாச்சார நம்பிக்கைகள், கலைகள், வாழ்வியல், திருவிழா நடைமுறைகள் போன்றவை சிறப்பாக வெளிப்படுத்தப்பட்டுள்ளன. 

இது இயக்குனர் சுசீந்திரனின் மூன்றாவது திரைப்படமாகும். இந்தத் திரைப்படம் எழுத்தாளர் பாஸ்கர் சக்தி எழுதிய "அழகர்சாமியின் குதிரை" என்ற சிறுகதையைத் தழுவி எடுக்கப்பட்டது

இப்படத்திற்கு இளையராஜா இசையமைத்துள்ளார்.

தேனி அருகே உள்ள மல்லயாபுரம் என்ற கிராமத்தில் வாழும் மக்கள் ஊர் திருவிழா கொண்டாட முடிவு செய்கின்றனர். திருவிழாவின் சிறப்பாக அழகர்சாமி கடவுள் மரத்தாலான குதிரையில் ஊர்வலம் வர வேண்டும். அந்த மரக்குதிரை திருவிழாவிற்கு சில நாட்கள் முன்பு காணாமல் போய்விடுகின்றது. அதே சமயத்தில் ஆகமலை, பெரியகுளம் கிராமத்தில் வசிக்கும் அழகர்சாமி என்பவர் (அப்புக்குட்டி) மிகவும் அன்புடன் வளர்க்கும் அப்பு என்கிற குதிரையும் காணாமல் போய்விடுகின்றது. பிறப்பு முதலே அழகர்சாமியால் வளர்க்கப்பட்ட அந்த குதிரையில் சரக்கு ஏற்றி அதன் மூலமாக வரும் வருமானத்தை நம்பியிருக்கும் அழகர்சாமிக்கு ராணி என்கிற பெண்ணுடன் திருமணம் நிச்சயிக்கப்படுகிறது. கிராம மக்களும் அழகர்சாமியும் அவரவர் குதிரைகளைக் கண்டுபிடித்தார்களா என்பது மீதிக் கதை.




</doc>
<doc id="100955" url="https://ta.wikipedia.org/wiki?curid=100955" title="சேர்ப்புப் பண்பு">
சேர்ப்புப் பண்பு

கணிதத்தில், சேர்ப்புப் பண்பு (Associative property) என்பது சில ஈருறுப்புச் செயலிகளுக்குரிய பண்பாகும். ஒரு கோவையில் ஒரே செயலியானது வரிசையாகப் பலமுறை நிகழ்த்தப்படும் போது செயலியின் வரிசையை மாற்றினாலும் இறுதி முடிவுகள் மாறாமல் இருந்தால் அச்செயலியானது சேர்ப்புப் பண்புடையது அல்லது சேர்ப்புச் செயலி எனப்படுகிறது. அதாவது ஒரே கோவையில் அடைப்புக் குறியீட்டினை இடமாற்றம் செய்வதால் அக் கோவையின் இறுதி மதிப்பு மாறாது. 

எடுத்துக்காட்டாக,

இச்சமன்பாட்டில் அடைப்புக் குறியீடுகள் இடம் மாறியிருந்தாலும் மதிப்பு மாறவில்லை. (இடது பக்கம் உள்ள கோவையில் முதலில் 5, 2 ஐக் கூட்டி வரும்விடையோடு 1 ஐக் கூட்ட வேண்டும். வலது பக்க கோவையில் முதலில் 2,1 ஐக் கூட்டி கிடைக்கும் விடையோடு 5 ஐக் கூட்ட வேண்டும்.) எனவே அனைத்து மெய்யெண்களின் கூட்டலுக்கும் இது பொருந்தும் என்பதால் மெய்யெண்களின் கூட்டல் ஒரு சேர்ப்புச் செயலியாகும். 


இச்சமன்பாட்டிலும் அடைப்புக் குறியீடுகளை இடம் மாற்றுவதால் மதிப்பு மாறவில்லை. (இடது பக்கம் முதலில் 5யும் 3யும் பெருக்கி வரும் விடையோடு 5 ஐப் பெருக்க வேண்டும். வலது பக்கம் 5 யும் 5 யும் பெருக்கி வரும் விடையோடு 3 ஐப் பெருக்க வேண்டும்.) எனவே அனைத்து மெய்யெண்களின் பெருக்கலுக்கும் இது பொருந்தும் என்பதால் மெய்யெண்களின் பெருக்கல் ஒரு சேர்ப்புச் செயலியாகும்.

சேர்ப்புப் பண்பினையும் பரிமாற்றுப் பண்பினையும் குழப்பிக் கொள்ளக்கூடாது. சேர்ப்புச் செயலியில் செயலியைச் செய்யும் வரிசை மாற்றப்படுகிறது. பரிமாற்றுப் பண்பிலோ செயலுட்படுத்திகளின் வரிசை மாற்றப்படுகிறது.

கணிதத்தில் சேர்ப்புச் செயலிகள் நிறையவே உள்ளன. அரைக்குலம், வகுதிகள் ("categories") போன்ற இயற்கணித அமைப்புகளின் செயலிகள் சேர்ப்புச்செயலிகள்தான். ஆயினும் வெக்டர்களின் குறுக்குப் பெருக்கல் போன்ற சேர்ப்புப் பண்பு இல்லாத சில முக்கிய கணிதச்செயல்களும் உள்ளன.

கணம் Sன் மீது வரையறுக்கப்பட்ட ஈருறுப்புச் செயலி * ஆனது,

என்ற சேர்ப்பு விதியை நிறைவு செய்தால் அது சேர்ப்புச்செயலி எனப்படும்.

எடுத்துக்காட்டாக, 



செயலி * ஆனது ஒரு கோவையில் எத்தனைமுறை வேண்டுமானாலும் வரலாம். * சேர்ப்புச் செயலியாக இருக்கும்போது அடைப்புக்குறிகளை நீக்கிவிட்டு xyz என்றும் எழுதலாம்.

சேர்ப்பு விதியில், கோவையில் உள்ள செயலியின் வரிசைகளை மட்டும் தான் மாற்றலாமே தவிர, செயலுட்படுத்திகளின் வரிசையை மாற்றிவிடக்கூடாது

மூவுறுப்புச் செயலிகளின் சேர்ப்புப் பண்பு: 

சேர்ப்புப் பண்பினை "n" உறுப்புச் செயலிகளுக்கும் விரிவுபடுத்தலாம்.


"அம்மா இங்கே வா" என்ற சொற்றொடரைத் தொடுக்கும் போது அதன் மூன்று சரங்களில் முதல் இரண்டு சரங்களான "அம்மா, இங்கே" ஆகிய இரண்டையும் முதலில் தொடுத்துப் பின் அதனோடு மூன்றாவது சரமான "வா" என்பதைத் தொடுக்கலாம். அல்லது முதலில் 2வது, 3வது சரங்களான "இங்கே, வா" - இரண்டையும் தொடுத்துவிட்டுப் பின் அதோடு முதல் சரம் "அம்மா" வைத் தொடுக்கலாம். இருவிதத்திலும் கிடைக்கும் சொற்றொடர்கள் ஒன்றாகத்தான் இருக்கும். ஆனால் இச்செயலி பரிமாற்றுச் செயலி கிடையாது.







பொதுவாக, M, N, P, Q என்ற நான்கு கணங்களில் f, g, h சார்புகள் பின்வருமாறு அமைந்தால், 

சார்புகளின் தொகுப்பு ஒரு சேர்ப்புச் செயலியாகும்.

அதாவது formula_17

S கணத்தில் வரையறுக்கப்பட்ட ஈருறுப்புச்செயலி * சேர்ப்புச் செயலி இல்லை எனில், குறியீட்டில்



ஆனால்,

பொதுவாக ஒரு கோவையில் சேர்ப்புப் பண்பில்லாத செயலியானது ஒன்றுக்கு மேற்பட்ட முறைகள் வருமானால் மதிப்பிடவேண்டிய வரிசையைக் குறிப்பதற்காக அடைப்புக்குறிகள் இடப்பட வேண்டும். எனினும் கணிதவியலாளர்கள் சேர்ப்புப் பண்பு இல்லாத சில பொதுவான செயலிகளுக்கு குறிப்பிட்ட மதிப்பீட்டு வரிசைமுறைகளை வழக்கமான குறியீடுகளாக ஏற்றுக்கொண்டுள்ளனர்(அடைப்புக்குறிகளைத் தவிர்க்கும் விதமாக.)












</doc>
<doc id="100956" url="https://ta.wikipedia.org/wiki?curid=100956" title="திபெத் தன்னாட்சிப் பகுதி">
திபெத் தன்னாட்சிப் பகுதி

திபெத் தன்னாட்சி பகுதி ("Tibet Autonomous Region") அல்லது சுருக்கமாக திபெத் (சீனம்: 西藏自治区) என்பது சீன மக்கள் குடியரசால் 1958-ல் திபெத்திய ஆன்மிகம் மற்றும் அரசியல் தலைவரான 14வது தலாய் லாமாவை விரட்டிவிட்டு, ஆக்கிரமிக்கப்பட்ட திபெத் நாடாகும். 1965-ல் திபெத் ஒரு மாகாண அளவிலான தன்னாட்சிப் பகுதியாக அறிவிக்கப்பட்டது. இது சிசங் தன்னாட்சி பகுதி என்றும் அழைக்கப்படுகிறது. திபெத் தன்னாட்சிப் பகுதியின் நிர்வாகத் தலைநகரம் லாசா ஆகும். திபெத் தன்னாட்சிப் பகுதி 6 மாவட்டங்களாகவும், 68 கவுண்டிகளாக பிரிக்கப்பட்டுள்ளது. 

சீன மக்கள் குடியரசின் கட்டமைப்புள் திபெத், திபெத் தன்னாட்சி பகுதியின் அங்கமாகவே அங்கீகரிக்கப்படுகிறது. திபெத் தன்னாட்சிப் பகுதியுள் திபெத்திய பகுதிகளைத் தவிர யு-சாங் மற்றும் காம் மாகாணப் பகுதிகளும் அடங்கும். இத்தானாட்சிப் பகுதியே சீனாவின் மாகாணங்களுள் இரண்டாவது பெரிய நிலப்பரப்பைக் கொண்டுள்ளது (1,200,000 சதுர கிலோமீட்டர்).




</doc>
<doc id="100957" url="https://ta.wikipedia.org/wiki?curid=100957" title="கடல் ஆளுமை">
கடல் ஆளுமை

கடல் ஆளுமை ("Naval Supremacy" / "Command of the Sea") என்பது போர்க்காலத்திலும் அமைதிக் காலத்திலும் ஒரு நாடு அல்லது கூட்டணியின் கடற்படை ஒரு கடற்பகுதியை முழுமையாகக் கட்டுப்படுத்துவது. இத்தகு ஆற்றல் உள்ள நாடுகளால் எதிர் தரப்பு போர்க்கப்பல் மற்றும் சரக்குக் கப்பல் போக்குவரத்தை முழுமையாகக் கட்டுப்படுத்த இயலும். பொதுவாக ஆழ்கடல் கடற்படை உடைய நாடுகள் கடல் ஆளுமையை அடைகின்றன. கடல் ஆளுமை வான் படைகள் வான்வெளியில் அடையும் வான் ஆளுமைக்கு இணையானது. 

ஒன்றுக்கு மேற்பட்ட கடல்களில் ஆளுமையாக உருப்பெறும் நாடுகள் பெரும் வல்லரசுகளாக மாறும் வாய்ப்பைப் பெறுகின்றன. பிரித்தானியப் பேரரசின் வல்லமைக்கு அதன் கடற்படையின் ஆளுமையே முதன்மைக் காரணம். தற்காலத்தில் ஐக்கிய அமெரிக்க கடற்படை மட்டும் உலகின் பல பகுதிகளில் ஆளுமை செலுத்தும் வன்மை பெற்றுள்ளது. சீனா, இந்தியா, ஐக்கிய இராச்சியம், உருசியா போன்ற வேறு சில நாடுகளின் கடற்படைகள் தங்கள் நாட்டைச் சுற்றியுள்ள கடற்பகுதிகளில் மட்டுமே ஆளுமை செலுத்தும் வன்மை பெற்றுள்ளன.


</doc>
<doc id="100974" url="https://ta.wikipedia.org/wiki?curid=100974" title="பிரசன்ன ஜயவர்தனா">
பிரசன்ன ஜயவர்தனா

ஆசிரி பிரசன்ன விஸ்வநாத் ஜயவர்தனா (" Asiri Prasanna Wishvanath Jayawardene," பிறப்பு: அக்டோபர் 9, 1979), இலங்கை அணியின் முன்னாள் வலது கை துடுப்பாட்டக்காரர். குச்சக்காப்பாளர். . இவர் 2000 - 2004 இல் 36 தேர்வுத் துடுப்பாட்டப் போட்டிகளிலும் ஆறு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100978" url="https://ta.wikipedia.org/wiki?curid=100978" title="உவைஸ் கர்னைன்">
உவைஸ் கர்னைன்

சாகுல் ஹமீத் உவைஸ் கர்னைன் ("Shaul Hameed Uvais Karnain," பிறப்பு: ஆகத்து 11, 1962), இலங்கை அணியின் முன்னாள் வலது கை துடுப்பாட்டக்காரர். வலது கை பந்து வீச்சாளர். . இவர் 1984-1990 இல் 19 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="100979" url="https://ta.wikipedia.org/wiki?curid=100979" title="ரஞ்சன் குணதிலக்க">
ரஞ்சன் குணதிலக்க

பெட்ரிக் ரஞ்சன் மணிலால் டி சில்வா குணதிலக்க ( Frederick Ranjan Manilal de Silva Gunatilleke , பிறப்பு: ஆகத்து 15, 1951, கொழும்பு), இலங்கை அணியின் முன்னாள் வலது கை துடுப்பாட்டக்காரர் ஆவார். 1979 இல் இவர் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். 


</doc>
<doc id="100980" url="https://ta.wikipedia.org/wiki?curid=100980" title="அருணா குணவர்தனா">
அருணா குணவர்தனா

அருணா அல்விஸ் விஜயசிரி குணவர்தனா ( Aruna Alwis Wijesiri Gunawardene, பிறப்பு: மார்ச்சு 31, 1969), இலங்கை அணியின் முன்னால் வலது கை துடுப்பாட்டக்காரர். இவர் 1994 இல் இவர் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார்.


</doc>
<doc id="100981" url="https://ta.wikipedia.org/wiki?curid=100981" title="சமன் ஜயந்த">
சமன் ஜயந்த

வருசாவிதான சமன் ஜயந்த (" Warushavithana Saman Jayantha", பிறப்பு: சனவரி 26, 1974), இலங்கை அணியின் முன்னாள் வலது கை துடுப்பாட்டக்காரர். இவர் 2004 இல் இவர் 17 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="100982" url="https://ta.wikipedia.org/wiki?curid=100982" title="பிரதீப் ஜயபிரகாஸ்தரன்">
பிரதீப் ஜயபிரகாஸ்தரன்

பிரதீப் சிரி ஜயபிரகாஸ்தரன் ( "Pradeep Sri Jayaprakashdaran", பிறப்பு: சனவரி 13, 1984), இலங்கை அணியின் முன்னாள் வலது கை துடுப்பாட்டக்காரர். வலது கை பந்து வீச்சாளர். இவர் 2005 இல் இவர் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார்.


</doc>
<doc id="100993" url="https://ta.wikipedia.org/wiki?curid=100993" title="ரொகான் ஜயசேகர">
ரொகான் ஜயசேகர

ரொகான் ஸ்டென்லி அமரசிரிவர்தன ஜயசேகர:( Rohan Stanley Amarasiriwardene Jayasekera , பிறப்பு: டிசம்பர் 7, 1957), இலங்கை அணியின் முன்னாள் வலது கை துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், இரண்டு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="100994" url="https://ta.wikipedia.org/wiki?curid=100994" title="சுனில் ஜயசிங்க">
சுனில் ஜயசிங்க

சுனில் அசோக்கா ஜயசிங்க:("Sunil Asoka Jayasinghe", பிறப்பு: சூலை 15, 1955), இலங்கை அணியின் முன்னாள் வலது கை துடுப்பாட்டக்காரர். இவர் குச்சக்காப்பாளர் இவர் 1995 இல் இரண்டு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="101009" url="https://ta.wikipedia.org/wiki?curid=101009" title="திசைவில்">
திசைவில்

திசைவில் ("Azimuth") என்பது ஒரு பார்வையாளரின் வட தொடுவானத்திலிருந்து ஒரு வான்பொருளின் திசையினைக் குறிக்கும் வலஞ்சுழியாக அளவிடப்படும் பாகையாகும். எனவே, வானில் வடக்குத் திசையில் உள்ள பொருளின் திசைவில் 0 என்றும் கிழக்குத் திசையில் உள்ள பொருளுக்கு 90 என்றும் தெற்குத் திசைப் பொருளுக்கு 180 என்றும் மேற்குத் திசைப் பொருளுக்கு 270 என்றும் அளவிடப்படுகிறது. பொதுவில், ஒரு வான் பொருளின் திசைவில்லுடன் அதன் குத்துயரமும் சேர்த்துக் குறிப்பிடப்படும் போது அதன் இருப்பிடத்தைக் கண்டறிய முடியும். 


</doc>
<doc id="101011" url="https://ta.wikipedia.org/wiki?curid=101011" title="திலின கந்தம்பே">
திலின கந்தம்பே

சான் ஹேவா திலின கந்தம்பே:("Sahan Hewa Thilina Kandamby", பிறப்பு: சூன் 15, 1982), இலங்கை அணியின் முன்னாள் வலது கை துடுப்பாட்டக்காரர். சுழல் பந்து வீச்சாளர். இவர் 1998-2001 இல் 32 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="101012" url="https://ta.wikipedia.org/wiki?curid=101012" title="டி. பி. கெஹெல்கமுவ">
டி. பி. கெஹெல்கமுவ

திசாநாயக்க முதியான்சேலாகெதர டிக்கிரி பண்டா கெஹெல்கமுவ:("Dissanayake Mudiyanselage Tikiri Banda Kehelgamuwa" , பிறப்பு: டிசம்பர் 10, 1942), இலங்கை அணியின் முன்னாள் வலது கை துடுப்பாட்டக்காரர். இவர் 1967-1974 இல் முதல் போட்டிகளில் கலந்து கொண்டுள்ளார்.


</doc>
<doc id="101021" url="https://ta.wikipedia.org/wiki?curid=101021" title="டார்ச் நடவடிக்கை">
டார்ச் நடவடிக்கை

டார்ச் நடவடிக்கை ("Operation Torch") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு படையிறக்க நடவடிக்கை. இதில் நேச நாட்டுப் படைகள் கடல்வழியாக வடக்கு ஆப்பிரிக்கக் கடற்கரையில் தரையிறங்கின. 

1940-41ல் அச்சுப் படைகள் மேற்கு ஐரோப்பா முழுவதையும் கைப்பற்றின. 1941ல் நாசி ஜெர்மனி சோவியத் ஒன்றியம் மீது படையெடுத்தததால் சோவியத் ஒன்றியமும் நேச நாட்டுக் கூட்டணியில் இணைந்தது. கிழக்குப் போர்முனையில் சோவியத் படைகளுக்கு நெருக்கடியைக் குறைக்க இன்னொரு போர்முனையை உருவாக்கி ஜெர்மனியை இருமுனைப் போரில் ஈடுபடச் செய்யவேண்டுமென்று நேச நாட்டு மேல்நிலை உத்தியாளர்கள் திட்டமிட்டனர். ஆனால் எவ்விடத்தில் அத்தாக்குதலை நிகழ்த்துவது என்பதில் அவர்களிடையே வேறுபாடுகள் நிலவின. ஆரம்பத்தில் மேற்கு ஐரோப்பா மீது படையெடுக்க அவர்கள் திட்டமிட்டனர். ஆனால் அதனால் பெரும் உயிர்ச்சேதம் ஏற்படும் என்று கணிக்கப்பட்டதால், அதற்கு பதில் வடக்கு ஆப்பிரிக்கா மீது படையெடுக்க முடிவு செய்தனர். டார்ச் நடவடிக்கை என்று குறிப்பெயரிடப்பட்ட இப்படையெடுப்பு அமெரிக்க மற்றும் பிரிட்டானியப் படைகளால் நடத்தப்படும் என்றும் முடிவானது. டுவைட் டி. ஐசனாவர் இதற்கான தலைமைத் தளபதியாக நியமிக்கப்பட்டார்.

1943ல் வடக்கு ஆப்பிரிக்காவின் பிரெஞ்சு காலனிகள் (அல்ஜீரியா மற்றும் மொராக்கோ) நாசி ஆதரவு விஷி பிரெஞ்சு அரசின் கட்டுப்பாட்டில் இருந்தன. மேலும் கிழக்கே லிபியாவிலும், எகிதிலும் இரு ஆண்டுகளாக அச்சு நாடுகளுக்கும் நேச நாடுகளுக்கும் போர் நடந்து கொண்டிருந்தது. விஷி கட்டுப்பாட்டிலிருந்து பிரெஞ்சுக் காலனிகளை மீட்பதும், வடக்கு ஆப்பிரிக்காவிலிருந்த அச்சுப் படைகளைப் பின்புறமாகத் தாக்க வழிவகை செய்வதும் டார்ச் நடவடிக்கையின் உடனடி இலக்குகள். படையெடுப்புக்கு முன்னரே விஷி அரசின் வடக்கு ஆப்பிரிக்க ஆட்சியாளர்கள் படைத்தளபதிகள் சிலருடன் பேச்சு வார்த்தை நடத்தி அவர்களைத் தங்கள் தரப்புக்கு நேச நாட்டுத் தலைவர்கள் ஈர்த்துவிட்டனர். இதனால் படையிறக்கம் நிகழும் போது எதிர்ப்பு குறைவாக இருந்தது.

அல்ஜீரியா மற்றும் மொரோக்கா நாடுகளின் முக்கிய துறைமுகங்கள் மற்றும் வானூர்தி நிலையங்களை விரைந்து கைப்பற்றுவது நேச நாட்டுத் திட்டம். நவம்பர் 8, 1942 அதிகாலையில் டார்ச் நடவடிக்கை தொடங்கியது. பிரிட்டானிய மற்றும் அமெரிக்கத் துறைமுகங்களில் இருந்து மூன்று இலக்குப் படைப்பிரிவுகளாக (task forces) நேச நாட்டுப் படைகள் புறப்பட்டு வடக்கு ஆப்பிரிக்கக் கரையை அடைந்தன. இவற்றுள் மேற்குக் குறிக்கோள் பிரிவு கேசாபிளாங்கா துறைமுகத்தையும், மத்திய மற்றும் கிழக்குக் குறிக்கோள்ப்பிரிவுகள் முறையே ஓரான் மற்றும் அல்ஜியர்ஸ் துறைமுகங்களையும் தாக்கின. இம்மூன்று பிரிவுகளிலும் முறையே 35,000, 18,500 மற்றும் 20,000 படைவீரர்கள் இடம்பெற்றிருந்தனர். தரையிறங்கிய படைகள் நிலவழியாக இத்துறைமுகங்களைத் தாக்கிய அதே நேரம் பிரிட்டானியப் போர்க்கப்பல்கள் கடல் வழியாக குண்டு வீசின. இவை தவிர வான்குடை படைப்பிரிவுகள் வான்வழியாக டாஃபூரி மற்றும் லா சேனியா வானூர்தி நிலையங்களின் மீது தரையிறங்கி அவற்றைக் கைப்பற்றின. நவம்பர் 8ம் தேதி தொடங்கிய டார்ச் நடவடிக்கை இரு நாட்களுள் முடிவடைந்தது. நேச நாட்டுப் படைகளை எதிர்ப்பதா வேண்டாமா என்று விஷி ஆட்சியாளர்களுள் நிலவிய குழப்பத்தால், நேச நாட்டுப் படைகளுக்கு எதிர்ப்பு குறைவாகவே இருந்தது. இத்தரையிறக்கத்தை காசாபிளாங்கா துறைமுகத்திலிருந்த பிரெஞ்சுக் கடற்படை மட்டும் எதிர்க்க முயன்று தோற்றது. அல்ஜியர்ஸ் நகரில் விடுதலை பிரெஞ்சுப் படையினரும் உள்ளூர் எதிர்ப்புப் படையினரும் விஷி ஆட்சியாளர்களுக்கு எதிராக ஒரு எழுச்சியைத் தொடங்கினர். கடற்கரையோர பீரங்கிகளைச் செயலிழக்கச் செய்து நேச நாட்டுப் படைகளுக்கு உதவினர். அனைத்து புறங்களிலும் நேச நாட்டுப் படைகளால் சூழப்பட்ட அல்ஜியர்ஸ் நகரம் நவம்பர் 8ம் தேதி மாலை சரணடைந்தது. அதே போல நவம்பர் 9ம் தேதி ஓரான் துறைமுகமும் 10ம் தேதி காசாபிளாங்காவும் சரணடைந்தன. அடுத்த ஒரு வார காலத்துக்குள் அனைத்து நேச நாட்டுப் படைப்பிரிவுகளும் வடக்கு ஆப்பிரிக்காவில் தரையிறங்கி விட்டன.
டார்ச் நடவடிக்கையின் வெற்றியால் வடக்கு ஆப்பிரிக்கப் போர்முனையில் அச்சுப்படைகளின் தோல்வி உறுதியானது. இப்படையிறக்கம் நடந்து கொண்டிருந்த அதே நேரம், இரண்டாம் எல் அலாமெய்ன் சண்டையில் தோல்வியுற்ற அச்சுப்படைகள் துனிசியாவுக்குப் பின்வாங்கின. கிழக்கிலிருந்து பிரிட்டானியப் படைகள் அவற்றை விரட்டி வந்தன. டார்ச் நடவடிக்கையின் வெற்றியால் துனிசியாவுக்கு மேற்கிலிருந்த பகுதிகளும் நேச நாட்டுப் படைகளிடம் சிக்கிக் கொண்டன. இதனால் அச்சுப் படைகள் துனிசியாவில் சிக்கிக் கொண்டன. துனிசியப் போர்த்தொடரில் அவை தோற்கடிக்கப்பட்டு சரணடைந்தன. வடக்கு ஆப்பிரிக்கா முழுவதும் நேச நாட்டுக் கட்டுப்பாட்டில் வந்தது. இப்பகுதியின் துறைமுகங்கள் செப்டம்பர் 1943ல் நிகழ்ந்த இத்தாலி மீதான தாக்குதலுக்கு படைத்தளங்களாகப் பயன்பட்டன.

வடக்கு ஆப்பிரிக்காவின் விஷிப் படைகள் எளிதில் நேச நாட்டு படைகளிடம் சரணடைந்ததால் இட்லர் பிரான்சின் விஷி அரசின் மீது நம்பிக்கை இழந்தார். இதனால் தெற்கு பிரான்சின் விஷி அரசின் கட்டுப்பாட்டில் இருந்த பகுதிகளை ஜெர்மானியப் படைகள் ஆக்கிரமித்து ஜெர்மனியின் நேரடிக் கட்டுப்பாட்டில் கொண்டுவந்தன. 


</doc>
<doc id="101023" url="https://ta.wikipedia.org/wiki?curid=101023" title="கிரகெம் லெப்ரோய்">
கிரகெம் லெப்ரோய்

கிரகெம் பெற்றிக் லெப்ரோய் ("Graeme Fredrick Labrooy", பிறப்பு: சூன் 7, 1964), இலங்கை அணியின் முன்னாள் துடுப்பாட்டக்காரர். பந்துவீச்சாளர். இவர் ஒன்பது தேர்வுத் துடுப்பாட்டப் போட்டிகளிலும் 44 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.


</doc>
<doc id="101027" url="https://ta.wikipedia.org/wiki?curid=101027" title="சுரங்க லக்மால்">
சுரங்க லக்மால்

ரனசிங்க ஆரச்சிகே சுரங்க லக்மால் ("Ranasinghe Arachchige Suranga Lakmal," பிறப்பு: மார்ச்சு 10, 1987), இலங்கைத் துடுப்பாட்ட அணியின் வீரர் ஆவார். இவர் இலங்கை அணிக்காக தேர்வுத் துடுப்பாட்டம்,ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளில் விளையாடி வருகிறார். இவர் வலது கை மட்டையாளர் மற்றும் வலது கை விரைவு வீச்சாளர் ஆவார். 

2008-2009 ஆம் ஆண்டில் நடைபெற்ற பாக்கித்தான் துடுப்பாட்ட அணிக்கு எதிரான தொடரில் இடம்பெற்றார். பின் இலங்கைத் துடுப்பாட்ட அணி வீரர்கள் சென்ற பேருந்தின் மீது பயங்கரவாதிகள் நடத்திய தாக்குதலில் இவர் காயமடைந்தார். 

இவர் தமிழ் யூனியன் துடுப்பாட்ட சங்கத்திற்காக விளையாடி வருகிறார். மேலும் 2014 ஐசிசி உலக இருபது20 போட்டித் தொடரில் கோப்பைவென்ற இலங்கை அணியில் இடம்பிடித்திருந்தார்.அம்பாந்தோட்டை மாவட்டத்திலிருந்து இலங்கைத் துடுப்பாட்ட அணிக்கு தேர்வான முதல் வீரர் இவர் ஆவார். 

2009 ஆம் ஆண்டில் இந்தியத் துடுப்பாட்ட அணிக்கு எதிரான தொடரில் விளையாடும் வாய்ப்பினைப் பெற்றார். இதில் தில்ஹாரா ஃபெர்ணான்டோ காயம் காரணாமாக விலகியதால் இவருக்கு இடம் கிடைத்தது. இந்தத் தொடரில் நாக்பூரில் நடைபெற்ற இரண்டாவது ஒருநாள் பன்னாட்டுத் துடுப்பாட்டப் போட்டியில் அறிமுகமானார். இந்தப் போட்டியில் 8 ஓவர்களை வீசி 58 ஓட்டங்களை விட்டுக்கொடுத்தார். ஆனால் இந்தப் போட்டியில் இலக்கினைக் கைப்பற்றவில்லை. பின் நவம்பர் 23, 2010 ஆர். பிரேமதாச அரங்கத்தில் நடைபெற்ற மேற்கிந்தியத்தீவுகள் துடுப்பாட்ட அணிக்கு எதிரான இரண்டாவது தேர்வுத் துடுப்பாட்டப் போட்டியில் 114 ஆவது வீரராக அறிமுகமானார்.

இந்தப் போட்டியில் இவர் வீசிய முதல் பந்தில் கிறிஸ் கெயிலின் இலக்கினை வீழ்த்தினார். இதன்மூலம் அறிமுகப் போட்டியில் முதல் பந்திலேயே இலக்கினைக் கைப்பற்றிய நான்காவது வீரர் எனும் சாதனை படைத்தார். இதற்கு முன்பாக இந்தியத் துடுப்பாட்ட அணியின் கபில்தேவ் மற்றும் பாக்கித்தான் துடுப்பாட்ட அணியின் இம்ரான் கான் ஆகியோர் முத்தையா முரளிதரன் பன்னாட்டுத் துடுப்பாட்ட அரங்கத்தில் நடைபெற்ற போட்டியில் இந்தச் சாதனையைக் கைப்பற்றினார்.

தென்னாபிரிக்கத் துடுப்பாட்ட அணிக்கு எதிரான துடுப்பாட்டத் தொடரில் இவருக்கு விளையாடும் அணியில் வாய்ப்பு கிடைத்தது. இந்தத் தொடரின் முதலாவது தேர்வுத் துடுப்பாட்டப் போட்டியில் 5 இலக்குகளைக் கைப்பற்றினார்.இதன்மூலம் தென்னாப்பிரிக்காவிற்கு எதிராக அதன் சொந்த மண்ணில் 5 இலக்குகளைக் கைப்பற்றிய இரண்டாவது இலங்கை வீரர் எனும் சாதனை படைத்தார். இதற்குமுன்னதாக சானக்க வெலகெதர இந்தச் சாதனை படைத்தார்.இருந்தபோதிலும் இந்தப் போட்டியில் 206 ஓட்டங்கள் வித்தியாசத்தில் இலங்கை அணி தோல்வியடைந்தது. இந்தத் தொடரை முழுமையாக இலங்கைஅணி இழந்தது. இதன்முடிவில் 12 இலக்குகளை எடுத்து அதிக இலக்குகள் எடுத்த இலங்கை வீரர்களின் பட்டியலில் முதலிடம் பிடித்தார். இவரின் பந்துவீச்சு சராசரி 30.83 ஆகும்.

பெப்ரவரி 8,2018 இல் வங்காளதேசத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் தமீம் இக்பாலின் இலக்கினை வீழ்த்தினார்.இது அவரின் 100 ஆவது இலக்கு ஆகும். இதன்மூலம் தேர்வுத் துடுப்பாட்டப் போட்டிகளில் 100 இலக்குகளை வீழ்த்திய நான்காவது விரைவு வீச்சாளர் ஆவார்.இதற்குமுன்னதாக சமிந்த வாஸ், லசித் மாலிங்க மற்றும் தில்லார பர்னான்டோ ஆகியோர் இந்தச் சாதனை படைத்தனர்.தேர்வுத் துடுப்பாட்டப் போட்டிகளில் அதிக இலக்குகள் வீழ்த்தியவ இலங்கை அணி வீரர்களின் தரவரிசையில் 6 ஆவது இடத்தில் உள்ளார்.


</doc>
<doc id="101030" url="https://ta.wikipedia.org/wiki?curid=101030" title="மாயேண்டன்">
மாயேண்டன்

மயேண்டன் சங்ககாலப் புலவர்களில் ஒருவர். அவரது பாடல் ஒன்றே ஒன்று உள்ளது. அது குறுந்தொகை 235. பாலைத்திணைப் பாடல்.
வாடைக்காற்று வீசும்போது இங்கு இருப்பதைத் தவிர்க்கவேண்டும் என்று தலைவன் தன் தேர்ப்பாகனிடம் சொல்கிறான்.

பாம்பு உரித்த தோல் தோல் தொங்குவது போல அருவி தோன்றுகிறதே அங்குள்ள புல் வேய்ந்த குரம்பை வீட்டுக்குப் பக்கத்தில் உதிர்ந்து கிடக்கும் நெல்லிக்காயை மான்கூட்டம் தின்று வயிறாரும். (அதை வேடிக்கைப் பார்த்துக்கொண்டுதான் என்னவள் இருப்பாள்.)


</doc>
<doc id="101031" url="https://ta.wikipedia.org/wiki?curid=101031" title="மாதீர்த்தன்">
மாதீர்த்தன்

மாதீர்த்தன் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது குந்தொகை 113.

இவர் பாடல்செய்தியால் பெயர் பெற்ற புலவர். இவர் தம் பாடலில் ”சிறுகான்யாற்று நீரில்” படியும் வண்டலை மகளிர் தன் கூந்தலைக் கழுவி மணமூட்டக் கொண்டுவருவதைக் குறிப்பிடுகின்றார். இதனால் குறுந்தொகை நூலைத் தொகுத்த ஆசிரியர் இவருக்கு 'மாதீர்த்தன்' என்று பெயர் சூட்டியுள்ளார்.
தலைவியை அடையப் பகலில் இன்ன இடத்துக்கு வரலாம் என்று தலைவனுக்குக் குறியிடம் சொல்கிறாள் தோழி.

ஊர்க்குப் பக்கத்தில் பொய்கை. சிறுகான்யாறு அந்தப் பொய்கைக்குத் தொலைவில் இல்லை. அந்த ஆற்றுக்குப் பக்கத்தில் அடர்ந்த பொழிலும் உள்ளது. என் கூந்தலுக்கு எருமணம் ஊட்ட நான் அங்குச் செல்வேன். உன் காதலியும் என்னுடன் வருவாள். (அங்கு வந்தால் நீ உன்னவளைப் பெறலாம்)


</doc>
<doc id="101032" url="https://ta.wikipedia.org/wiki?curid=101032" title="மாடலூர் கிழார்">
மாடலூர் கிழார்

மாடலூர் கிழார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது குறுந்தொகை 150.
இரவில் வந்தால் தலைவியைப் பெறலாம் என்று தலைவனிடம் சொல்லிவிடுகிறாள் தோழி. இந்தத் தோழிக்குத் தலைவி சொல்கிறாள்.

(தேன் எடுக்கும்போதும் இரவில் தினைப்புனம் காக்கும்போதும்) சேணோன் ஞெகிழியை (தீப்பந்தத்தை) ஆங்காங்கே மாட்டியிருப்பான். அவை இரவில் விண்மீன்கள் இமைப்பது போல் தோன்றும். அத்தகைய மலைநாடன் அவன். 

அவன் தன் அகன்ற மாப்பில் சந்தனம் பூசியிருப்பான். அந்த மார்பு வியப்புக்குரியது. அதனை நான் நினைத்தால் உள்ளத்துக்கு நோய் வந்துவிடுகிறது. அந்த மார்பை அணைத்தால் நோய் நீங்கிவிடுகிறது. இது எதனால்?


</doc>
<doc id="101034" url="https://ta.wikipedia.org/wiki?curid=101034" title="மள்ளனார்">
மள்ளனார்

மள்ளனார் சங்ககாலப் புலவர்களில் ஒருவர். இவரது பாடல்கள் இரண்டு சங்கநூல் தொகுப்பில் உள்ளன. அவை: குறுந்தொகை 72, நற்றிணை 204. இரண்டும் அகப்பொருள் பற்றியவை.

மள்ளன் என்னும் சொல் உழைப்பாளியைக் குறிக்கும். வயலில் உழைப்பவனையும், போர்களத்தில் உழைப்பவனையும் குறிக்கும் வகையில் இச்சொல் சங்கநூல்களில் பயிலப்பட்டுள்ளது. இப்புலவர் இவர்களில் ஒருவர்.

பாடல் சொல்லும் செய்திகள்


</doc>
<doc id="101035" url="https://ta.wikipedia.org/wiki?curid=101035" title="நச்சுப்பொருள்">
நச்சுப்பொருள்

நச்சுப்பொருள் ("Toxin") என்பது உயிருள்ள உயிரணுக்கள், அல்லது உயிரினங்களால் உருவாக்கப்படும் நஞ்சு பதார்த்தங்கள் ஆகும். இருப்பினும், மனிதன் ஒரு உயிரினமாக இருந்தபோதிலும், மனிதனால் செயற்கையாக உருவாக்கப்படும் பதார்த்தங்கள் நச்சுப்பொருள்கள் என அழைக்கப்படுவதில்லை. லுட்விக் பிரீகர் (Ludwig Brieger) (1849-1919) எனப்படும் வேதியியலாளரே நச்சு (Toxin) என்னும் பதத்தை முதலில் அறிமுகம் செய்தவராவார்.

இவ்வகை நச்சுப்பொருட்கள் புரதங்கள் அல்லது புரதக்கூறுகளாலான சிறிய மூலக்கூறுகளாக இருக்கும். இவை உடல் இழையங்களால் உறிஞ்சப்பட்டு, நொதியங்கள் அல்லது உயிரணு ஏற்பிகள் (cellular receptors) போன்ற பெரிய மூலக்கூறுகளுடன் ஒரு இடைத்தாக்கத்திற்குட்படும்போது, நோய்களை உருவாக்கும் வல்லமையைக் கொண்டிருக்கும். இவற்றின் தீவிரத்தன்மை தனிப்பட்ட நச்சுப்பொருட்களில் வேறுபட்டதாக இருக்கும். தேனீ குத்துவதால் உடலினுள் செலுத்தப்படும் நச்சுப்பொருள் போன்ற சில நச்சுப்பொருட்கள் மிகவும் குறைந்தளவு ஆபத்தையே விளைவிக்கும் அதேவேளை, ஒருவகை பாக்டீரியா வால் உருவாக்கப்படும் பொட்டுலினம் நஞ்சு (botulinum toxin) போன்ற வேறு சில நச்சுப்பொருட்கள் உடனடியாக இறப்பை ஏற்படுத்தக் கூடியளவு ஆபத்து நிறைந்ததாக இருக்கும். 

நஞ்சு (poison) என்று பொதுவில் குறிப்பது, உயிரினங்களில் பாதிப்பை ஏற்படுத்தக் கூடிய அனைத்து பதார்த்தங்களையும் குறிப்பதாகும். விடம் (venom) என்பது ஒரு உயிரினம் இன்னொரு உயிரினத்தைக் கடிப்பதனால் அல்லது குத்துவதனால் அடுத்த உயிரினுள் செலுத்தப்படும் நச்சுப்பொருள் ஆகும். சில சமயம் இந்த நஞ்சு ஒரு உயிரினத்திலிருந்து உருவாகின்றது என்பதை வலியுறுத்தும் வண்ணம் உயிரியல் நச்சுப்பொருள் (Biotoxin) என்ற பதமும் பயன்படுத்தப்படுகின்றது.

சில நுண்ணுயிரிகளால் வெளியிடப்படும் நச்சுப்பொருட்கள் கூடிய நச்சுத்தன்மை உடையனவாகவும், ஆபத்தானவையாகவும் இருக்கும். இது நுண்ணுயிரிகளின் நோய்த்தொற்றும் தன்மையைச் செயல்படுத்தும் முதன்மை காரணியாக அமையும். நச்சுப் பொருட்களை வெளியிடும் அளவு நஞ்சாக்கும் தன்மை (Toxigenicity) எனப்படும். நச்சுப் பொருட்கள் இரத்தம், நிணநீர் (Lymph) வழியாகப் பயணிக்கும் போது போது காய்ச்சல், இரத்தநாடிகளில் தொந்தரவு, வயிற்றுப்போக்கு போன்ற நோய்கள் ஏற்படும். நச்சுப்பொருட்கள் புரத உருவாக்கத்தினைத் தடை செய்யும். இரத்த அணுக்கள் மற்றும் இரத்த குழாய்களையும் சேதப்படுத்தும். நரம்பு மண்டலத்தில் இடையூறு ஏற்படுத்தும்.


அக நச்சுப் பொருட்கள் பாக்டீரியத்தின் வளர்ச்சி மற்றும் வளர்சிதை மாற்ற நிகழ்வுகளின் போது வெளியிடப்படுகின்றன. அக நச்சுப் பொருட்கள் அணுக்களின் உள்ளே தயாரிக்கப்படுகின்றன. எ.கா: விப்ரியோ அக நச்சுப் பொருள் (காலரா நோய்).


நச்சுப் பொருட்களுக்கு எதிராக மனித உடல் எதிர்ப்புப் பொருளை வெளியிடும். இவ்வெதிர்ப்புப் பொருள் நச்சுப் பொருட்களின் செயல்பாடுகளை நிறுத்தும். இவ்வாறு நிறுத்தப்பட்ட நச்சுப் பொருட்கள் நச்சு எதிர்ப்புப் பொருட்களை (Anti toxin) வெளியிட வல்லது. இதற்கு வீரியமிழந்த நச்சு (Toxoid) என்று பெயர். இந்த வீரியமிழந்த நச்சுதான் தடுப்பு மருந்தாக மனித உடலினுள் செலுத்தப் படுகிறது. இது நச்சு எதிர்ப்புப் பொருட்களை வெளியிட்டு நச்சுப் பொருட்களை அழிக்கிறது; நோய் அழிக்கப்பட்டு உடல்நிலை சீராகிறது.

இது அக நச்சுப் பொருட்களிலிருந்து வேறுபடும். இது நுண்ணுயிரியின் வெளிப்புற சுவரிலிருந்து வெளியிடப் படுகிறது.இது செல்லின் வெளிப்புற சுவரின் (cell wall) ஒரு பகுதி. இதனால் ஏற்ப்படும் நோய்கள்: உடற்குளிர்ச்சி, காய்ச்சல், பலவீனம் மற்றும் சிலசமயங்களில் உயிரிழப்பு ஏற்ப்படும்.

பாக்டீரியாவிலிருந்து வெளிப்படும் அக நச்சுப் பொருள் பெருவிழுங்கியுடன் இணைந்து இண்டர்லூகின்1 (Interleukin 1) என்பதை வெளிப்படுத்தும். அது இரத்த குழாய் வழியே சென்று மூளையில் உள்ள ஐபோதலாமஸ் (Hypothalamus)- உடன் இணைந்து பிரஸ்டாகிளண்டினை (prostaglandin) வெளியிட வைக்கும்.
இந்த பிரஸ்டாகிளண்டின் உடல் வெப்பநிலையை மாற்றியமைக்கும் (அதாவது உடல் வெப்பநிலையை அதிகரிக்கும்).

நச்சு முறிவுக்கான மருத்துவ முறைகளாக தற்காலத்தில் நஞ்சு உறிஞ்சுதலை குறைக்க இரைப்பை தூய்மையாக்கல், கிளர்வுற்ற கரி பயன்படுத்துதல், முழு குடல் கழுவல் ஆகியவை பரிந்துரைக்கபடுகிறது. வழக்கமான முறைகளான வாந்தி மூலமோ, மலமிளக்கிகள் மூலமோ அதிகம் செய்யப்படுவதில்லை.



</doc>
<doc id="101036" url="https://ta.wikipedia.org/wiki?curid=101036" title="மலையனார்">
மலையனார்

மலையனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது நற்றிணை 93.
மலையன் என்னும் பெயர் முருகனைக் குறிக்கும். முருகன் 'குன்றுதோறு ஆடும் குமரன்'. மைவரை உலகத்தில் சேயோன் மேவி இருக்கிறான். மலையனார் கடவுள் பெயரைப் பெற்ற புலவர். இது இறையனார் என்னும் பெயரைப் போன்றது. 
தேன்கூட்டுப் பழம் தொங்கும் மலை அது. மலை அணிந்திருக்கும் மாலைபோல் அருவி அதில் தொங்கும். இம்மலையில் விளையும் கூலமெல்லாம் (தானியமெல்லாம்) பிலத்தில் (குகையில்) தானே புகுந்துகொள்ளும் மலை அது. இந்த மலையை விட்டுப் பிரிந்தவர்கள் பிரிந்து வந்துவிட்டோமே என்று வருந்துவர். இத்தகைய மலைநாடன் தலைவன்.

தலைவி பழங்கண் மாமை உடையவள். மாமை என்பது அம்மை கொண்ட அழகு. அவள் மருங்கை மறைக்கும் அளவுக்கு அணிகலன்களைப் பூண்டிருந்தாள். பருத்த தோளை உடையவள். அவளது நுசும்பு நல்கூர்ந்து மெலிந்திருந்தது. ஆகம் என்னும் மார்பில் பூண் தொங்கிக்கொண்டிருந்தது. இந்த உடலில் காணப்பட்ட நாணந்தான் அவளுக்குப் பழங்கண்.

ஒன்றைக் கொடுத்து அதற்குக் கைம்மாறாக மற்றொன்றைப் பெற்றுக்கொள்வது 'குறியெதிர்ப்பு'. காதலர் தமக்குள்ளே உயிரைக் கொடுத்து உயிரைப் பெற்றுக்கொள்வர் என்கிறார் இந்தப் புலவர்.

உயிரைக் கொடுத்துவிடலாம். வாங்கியவரிடமிருந்து அவரது உடைமையைத் திரும்பப் பெறுவதுதான் அரிய செயலாக உள்ளது என்கிறாள் தலைவி. திருமணந்தான் கொடுத்த உயிரைத் திரும்பப் பெறுவது என்கிறாள் பாடலின் தலைவி.


</doc>
<doc id="101038" url="https://ta.wikipedia.org/wiki?curid=101038" title="மருதன் இளநாகனார்">
மருதன் இளநாகனார்

மருதன் இளநாகனார் சங்ககாலப் புலவர்களில் ஒருவர். சங்கநூல்களில் இவரது பாடல்கள் 79 உள்ளன.

கலித்தொகையிலுள்ள மருதத்திணைப் பாடல்களை இவர் பாடி 'மருதன்' என்னும் அடைமொழியை இவர் பெற்றுள்ளார்.


</doc>
<doc id="101040" url="https://ta.wikipedia.org/wiki?curid=101040" title="பரஞ்சோதி முனிவர்">
பரஞ்சோதி முனிவர்

பரஞ்சோதி முனிவர் திருவிளையாடல் புராணத்தை எழுதியவர். இவர் வேதாரணியம் எனப்படும் திருமறைக்காட்டில் வசித்த மீனாட்சி சுந்தர தேசிகரின் மகன் ஆவார். தந்தையே குருவாக இருந்து, மகனுக்கு சைவ சித்தாந்த கருத்துக்களைப் பயிற்றுவித்தார். திருமறைக்காட்டில் கோவில் கொண்டுள்ள சிவனைத் துதித்து வந்த பரஞ்சோதி முனிவர், தமிழகத்திலுள்ள பிறகோவில்களையும் பார்க்க ஆவல் கொண்டார். மதுரைக்கு வந்த அவர், மண்டபம் ஒன்றில் தங்கியிருந்த போது, அவரது கனவில் தோன்றிய மீனாட்சியம்மன், அந்நகரில் சிவன் நிகழ்த்திய திருவிளையாடல்களை அழகு தமிழில் பாடும்படி உத்தரவிட்டாள். அதற்கிணங்கிப் பரஞ்சோதி முனிவர் திருவிளையாடல் புராணத்தை எழுதினார் என்பது தொன்ம நம்பிக்கை.


</doc>
<doc id="101045" url="https://ta.wikipedia.org/wiki?curid=101045" title="காசாபிளாங்கா கடற்சண்டை">
காசாபிளாங்கா கடற்சண்டை

காசாபிளாங்கா கடற்சண்டை ("Naval Battle of Casablanca") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு கடற்படைச் சண்டை. டார்ச் நடவடிக்கையின் ஒரு பகுதியான இதில் விஷி பிரான்சின் படைகள், அமெரிக்கப் படைகள் காசாபிளாங்கா துறைமுகத்தில் தரையிறங்குவதைத் தடுக்க முயன்று தோற்றன.

நவம்பர் 8, 1943ல் நேச நாட்டுப் படைகள் ஜெர்மனி ஆதரவு விஷி பிரான்சு அரசின் கட்டுப்பாட்டிலிருந்த வடக்கு ஆப்பிரிக்கா மீது படையெடுத்தன. இதற்கு டார்ச் நடவடிக்கை என்று பெயரிடப்பட்டிருந்தது. இதன் ஒரு பகுதியாக மொரோக்கோ நாட்டுத் துறைமுகம் காசாபிளாங்காவை அமெரிக்கப் படைகள் தாக்கின. காசாபிளாங்கா துறைமுகத்திலிருந்த விஷி பிரெஞ்சுக் கடற்படை இத்தாக்குதலை எதிர்கொண்டது. அமெரிக்கப் படையிறக்கம் துவங்கும் முன்னரே நேச நாட்டுத் தூதுவர்கள் விஷி பிரெஞ்சுத் தளபதிகளை சந்தித்து சமாதானப் பேச்சுவார்த்தைகளைத் தொடங்கினர். மேலும் விஷி அரசுக்கு அமெரிக்க அரசு அங்கீகாரம் அளித்திருந்ததால் விஷிப் படைகள் அமெரிக்கப் படையிறக்கத்தை எதிர்க்காது என எதிர்பார்க்கப்பட்டது. ஆனால் பேச்சுவார்த்தைகள் தோல்வியடைந்ததால் பிரெஞ்சுப் போர்க்கப்பல்களும் நீர்மூழ்கிகளும் அமெரிக்கப் படைப்பிரிவுகளைத் தாங்கி வந்த போக்குவரத்துக் கப்பல்களைத் தாக்கத் தொடங்கின. மூன்று நாட்களுக்கு அமெரிக்க பிரெஞ்சு கடற்படைகளிடையே கடும் சண்டை நடந்தது. பல அமெரிக்க போக்குவரத்துக் கப்பல்கள் மூழ்கடிக்கப்பட்டன; 174 அமெரிக்கப்படைகள் நீரில் மூழ்கி இறந்தனர். சண்டையின் இறுதியில் 4 பிரெஞ்சு டெஸ்டிராயர்களும் 5 நீர்மூழ்கிகளும் மூழ்கடிக்கப்பட்டன; 462 பிரெஞ்சு மாலுமிகள் உயிரழந்தனர். மேலும் பல பிரெஞ்சு கப்பல்கள் சேதமடைந்தன். பிரெஞ்சுக் கடற்படை அழிக்கப்பட்டவுடன் நவம்பர் 10ம் தேதி காசாபிளாங்கா நகரம் அமெரிக்கப்படைகளிடம் சரணடைந்தது.


</doc>
<doc id="101048" url="https://ta.wikipedia.org/wiki?curid=101048" title="அல்ஜியர்ஸ்">
அல்ஜியர்ஸ்

அல்ச்சியர்சு (அல்ஜியர்ஸ், Algiers) அல்சீரியா நாட்டின் தலைநகரம். இது வடக்கு ஆப்பிரிக்காபில் நடுநிலக்கடற்கரையோரமாக அமைந்துள்ள துறைமுக நகரம். கிபி 10ம் நூற்றாண்டில் உருவாக்கப்பட்ட இந்நகரம் வரலாற்று சிறப்பு வாய்ந்தது. 2011ம் ஆண்டு கணிப்பின் படி இதன் மக்கள்தொகை 50 லட்சம்.


</doc>
<doc id="101059" url="https://ta.wikipedia.org/wiki?curid=101059" title="சிரவண குமாரன்">
சிரவண குமாரன்

சிரவண குமாரன் (சமஸ்கிருதம்: Śravaṇa kumāra श्रवण कुमार) இராமாயணத்தில் வரும் ஒரு கதாபாத்திரம். பெற்றோர் சேவைக்கு ஒரு உதாரணமாக காட்டப்படும் நபர்.

இவர் கண்பார்வையற்ற தம்பதிகளுக்கு பிறந்தவர். இவர்களின் முதிர்ந்த வயதில் இருவருக்கும் வாழ்க்கை ஆதாரமாக சிரவண குமாரன் விளங்க வேண்டியதாயிற்று. இவர் காவடி எடுத்துச்செல்வது போல் தம் பெற்றோரை இரு பக்கமும ஒரு தராசில் போகும் இடமெல்லாம் சுமந்து செல்வார். ஒருமுறை காடு ஒன்றின் மத்தியில் சென்றுகொண்டிருக்கும் போது தம் பெற்றோர் அவனை தாகம் காரணமாக குடிநீர் கொண்டுவர சொன்னார். நீரை ஒரு பெட்டகத்தில் எடுக்கும் போது துல்லிய செவியுணர்வு கொண்ட தசரத சக்கிரவர்த்தி அங்கு வேட்டையாட வந்திருந்தார். நீர் பெட்டகத்தில் நிறையும் ஒலி கேட்டு மான் ஒன்று நீர் அருந்த வந்திருக்கும் என்று நினைத்து அந்த திக்கை நோக்கி அம்பெய்தார். வீழ்த்திய பிராணி ஒரு சிறுவன் என்பதை அறிந்த மன்னன அதிர்ச்சியுற்று அவனிடமே அப்பாவச்செயலுக்கு பிராயச்சித்தம் கேட்டார். சிறுவன் அப்போதும் தன்னை பற்றி வருந்தாமல் தம் பெற்றோர் தாகம் தீர்க்குமாறு மன்னனிடம் வேண்டினான்.

நீர் பெட்டகத்தை சிறுவனின் பெற்றோரிடம் கொண்டு சென்ற தசரதன் தன் மகன் அல்ல என்று கூட அறியாது நீரை பெற்றனர் அவனின் பெற்றோர். தசரதன் நிகழ்ந்த சம்பவத்தை பற்றி அவர்களிடம் சொல்ல மிகவும் வேதனையுற்ற அத்தம்பதிகள் தசரதனும் அவ்வாறே தன் மக்களிடம் இருந்து பிரிந்து உயிர் விடும் தருணம் வரும் என்று சாபம் இட்டனர். 

தன் மகனை கொன்ற கொலைகாரனிடம் இருந்து பெற்ற நீரை அருந்த மறுத்து அக்கணமே உயிர் துறந்தனர். இச்சம்பவம் நடந்த இடம் இன்று சிரவணதீ என்று அழைக்கபடுகிறது. உத்தர பிரதேசத்தில் காசிபூர் என்ற இடத்தில் இருந்து சுமார் 30 கி.மீ அருகில் உள்ளது இவ்விடம்.

தசரதன் இராமனிடம் இருந்து பிரிந்து சோகத்தில் மாள நேரிடவைத்த சாபம் இது என்று இராமாயணம் கூறுகிறது.

சிரவண குமாரன் தம் உயிர் நீத்த அந்த நிமிடத்திலும் தம் பெற்றோரின் சேவையை மறக்கவில்லை, அதனை தன் உயிரினும் மேலாக கொண்டிருந்தார் என்பதையும் தருமத்தின் போக்கு என்ன என்பதையும் இக்கதை மூலமாக இந்துக்கள் அடிக்கடி கூறுவதுண்டு.


</doc>
<doc id="101067" url="https://ta.wikipedia.org/wiki?curid=101067" title="துலிப் லியனகே">
துலிப் லியனகே

துலிப் கபில லியனகே ("Dulip Kapila Liyanage" , பிறப்பு: சூன் 6, 1972), இலங்கை அணியின் முன்னாள் துடுப்பாட்டக்காரர். இவர் ஒன்பது தேர்வுத் துடுப்பாட்டப் போட்டிகளிலும் 16 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் களுத்துறையைப் பிறப்பிடமாகக் கொண்டவர்


</doc>
<doc id="101073" url="https://ta.wikipedia.org/wiki?curid=101073" title="மெசஞ்சர் (விண்கலம்)">
மெசஞ்சர் (விண்கலம்)

மெசஞ்சர் ("MErcury Surface, Space ENvironment, GEochemistry and Ranging", "MESSENGER") என்பது புதன் கோளின் வேதியியல் கட்டமைப்பு, நிலவியல் அமைப்பு, மற்றும் காந்தப்புலம் போன்றவற்றை அறிவதற்காக ஐக்கிய அமெரிக்காவின் நாசா விண்வெளி நிறுவனத்தினால் 2004 ஆகத்து மாதத்தில் ஏவப்பட்ட ஒரு அமெரிக்கத் தானியங்கி விண்கலம் ஆகும். இது 485-கிகி (1067 இறாத்தல்) எடை கொண்டது. 1975 ஆண்டில் புதனை நோக்கி அனுப்பப்பட்ட மரைனர் 10 விண்கலத்துக்கு அடுத்தபடியாக அனுப்பப்பட்ட இரண்டாவது விண்கலம் ஆகும். இதுவே புதனின் சுற்றுப்பாதைக்குச் சென்ற முதலாவது விண்கலமும் ஆகும்.

மெசஞ்சர் விண்கலம் பூமியை ஒரு தடவையும், வெள்ளியை இரு தடவைகளும், புதனை மூன்று தடவைகளும் வெற்றிகரமாக அணுகியுள்ளது. இதன்போது இதில் பொருத்தப்பட்ட உபகரணங்கள் வெற்றிகரமாகச் செயல்பட்டன. 2011, மார்ச் 18 ஆம் நாள் "மெசெஞ்சர்" வெற்றிகரமாக புதனின் சுற்றுப்பாதைக்குள் சென்றது. 2011 மார்ச் 24 இல் இதன் ஆய்வு உபகரணங்கள் மீள இயக்க வைக்கப்பட்டு, புதனின் சுற்றுப்பாதியில் இருந்தான தனது முதலாவது படத்தை 2011 மார்ச் 29 இல் அனுப்பி வைத்தது. மெசஞ்சர் தனது முதன்மையான திட்டப்பணியை 2012 இல் முடித்தது.

இரண்டு மேலதிக திட்டங்களுடன், மெசஞ்சரின் திட்டம் 2015 ஏப்ரல் 30 இல் நிறைவடைந்தது. மெசஞ்சர் தனது கடைசி சார்பியக்க உந்துபொருளைப் பயன்படுத்தியதை அடுத்து, அது சுற்றுப்பாதைச் சிதைவை அடைந்து, இறுதியில் புதனில் மோதிக் கொண்டது.



</doc>
<doc id="101074" url="https://ta.wikipedia.org/wiki?curid=101074" title="தில்லார லொக்குஹெட்டிகே">
தில்லார லொக்குஹெட்டிகே

லொக்குஹெட்டிகே தனுஸ்க தில்லார (LokuHettige Danushka Dilhara, பிறப்பு: சூலை 3, 1980), இலங்கை அணியின் முன்னாள் துடுப்பாட்டக்காரர். இவர் ஒன்பது ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். களத்தடுப்பிலும் இவரின் பணி குறிப்பிடத்தக்கது. இவர் கொழும்பைப் பிறப்பிடமாகக் கொண்டவர்


</doc>
<doc id="101077" url="https://ta.wikipedia.org/wiki?curid=101077" title="ரஞ்சித் மதுருசிங்க">
ரஞ்சித் மதுருசிங்க

மதுருசிங்க ஆரச்சிகே விஜேசிரி ரஞ்சித் மதுருசிங்க (Madurasinghe Arachchige Wijayasiri Ranjith Madurasinghe, பிறப்பு: சனவரி 30 1961), இலங்கை அணியின் முன்னாள் பந்துவீச்சாளர். இவர் 03 தேர்வுத் துடுப்பாட்டப் போட்டிகளிலும், 12 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் குருனாகலையைப் பிறப்பிடமாகக் கொண்டவர்


</doc>
<doc id="101079" url="https://ta.wikipedia.org/wiki?curid=101079" title="சமிந்த மென்டிஸ்">
சமிந்த மென்டிஸ்

சமிந்த மென்டிஸ் ("Chaminda Mendis", பிறப்பு: டிசம்பர் 28 1968), இலங்கை அணியின் முன்னாள் துடுப்பாட்டக்காரர். இவர் 1994 இல் 01 ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். இவர் காலியைப் பிறப்பிடமாகக் கொண்டவர்


</doc>
<doc id="101083" url="https://ta.wikipedia.org/wiki?curid=101083" title="அணுக்கரு இணைவு">
அணுக்கரு இணைவு

அணுக்கரு இயற்பியல் மற்றும் அணுக்கரு வேதியியலில் அணுக்கரு இணைவு அல்லது அணுக்கருப் பிணைவு ("Nuclear fusion") என்பது வலிமையான அணுவின் மையக்கருவை உருவாக்குவதற்கு ஒத்த மின்சுமையுடைய அணுக்கருக்களை ஒன்றாக இணைக்கும் செயல்பாட்டைக் குறிப்பதாகும். இச்செயலின் போது ஆற்றல் வெளிப்பாடு அல்லது உட்கிரகித்தல் நிகழ்வும். ஒரே நேரத்தில் பல அணுக்களை இணைவுக்கு ஈடுபடுத்தும் பெரிய அளவிலான இணைவு செயல்பாடுகளானது கண்டிப்பாக பிளாஸ்மா நிலையில் இருக்கும் போதே நிகழும்.

இரும்பைக் (இரும்பு, நிக்கலுடன் அணுக்கருத் துகள் ஒன்றுக்கான மிகப்பெரிய பிணைப்பு ஆற்றலைக் (binding energy) கொண்டிருக்கிறது) காட்டிலும் குறைந்த நிறையுடன் இருக்கும் இரண்டு கருக்களின் இணைவு பொதுவாக ஆற்றலை உமிழ்கிறது, அதே சமயம் இரும்பைக் காட்டிலும் நிறை அதிகம் உள்ள அணுக்கருக்களின் இணைவு ஆற்றலை உட்கிரகிக்கிறது. அணுக்கருப் பிளவுச் செயல்பாட்டிற்கு இது எதிர்மாறாக உள்ளது. மிக எளிமையான ஹைட்ரஜன் இணைவை எடுத்துக்கொள்வோம், அதில் இரண்டு புரோட்டான்களுக்கு இடையேயான அணுக்கரு விசையும் அதைத் தொடர்ந்து வெளியேறும் ஆற்றலும் அவற்றின் பரஸ்பர மின் விலக்கத்தை வெல்லும் அளவுக்கு மிகவும் நெருக்கமாகக் கொண்டு வரப்பட வேண்டும்.

அணுக்கரு இணைவானது நட்சத்திரங்களில் இயற்கையாக நிகழுகிறது. மனிதர்களின் துணிகர முயற்சிகளின் மூலமான செயற்கையான இணைவுகளும் நிறைவேற்றப்பட்டுள்ளன. எனினும் அவை இன்னும் முழுமையான கட்டுப்பாட்டில் வரவில்லை. 1932 ஆம் ஆண்டுக்கு ஒரு சில ஆண்டுகளுக்கு முன்பு ஏர்னெஸ்ட் ரூதர்போர்டு (Ernest Rutherford) மூலமாக அணுக்கரு மாற்றங்களின் மீது கட்டமைப்பு சோதனைகள் நடத்தப்பட்டன. அவற்றின் அடிப்படையில் 1932 ஆம் ஆண்டில் மார்க் ஓலிபன்ட் (Mark Oliphant) பளுவில்லாத லேசான கருவின் இணைவை (ஹைட்ரஜன் ஐசோடோப்புகள்) முதன் முதலாக கண்டறிந்தார். நட்சத்திரங்களில் நிகழும் அணுக்கரு இணைவின் முக்கிய சுழற்சி நிலைகள் பின்னர் ஹன்ஸ் பத் (Hans Bethe) மூலமாக செய்து பார்க்கப்பட்டது. அந்த ஆய்வுகள் அந்த பத்தாண்டு காலத்தின் மீதமிருந்த ஆண்டுகள் முழுவதும் நீடித்தன. இராணுவத் தேவைகளுக்காக இணைவை ஆராய்ச்சி செய்யும் செயல்பாடுகள் மேன்ஹேட்டன் செயல்திட்டத்தின் ஒரு பகுதியாக 1940களின் முற்பகுதியில் தொடங்கின. ஆனால் 1952 ஆம் ஆண்டு வரை இது வெற்றி பெறவில்லை. 1950களின் தொடக்கத்தில் குடிமக்களின் பயன்பாட்டிற்கான கட்டுப்படுத்தப்பட்ட இணைவு ஆராய்ச்சிகள் தொடங்கி இன்று வரை தொடர்ந்து வருகின்றன.

இணைவின் வினைகள் நட்சத்திரங்களின் ஆற்றலைக் கொண்டுள்ளது. கருத்தொகுப்பு என்றழைக்கப்படும் செயல்பாட்டில் மிகவும் பளுவற்ற மூலகங்கள் அனைத்தையும் உற்பத்தி செய்கிறது. நட்சத்திரங்களில் பளுவற்ற மூலகங்களுடைய இணைவு ஆற்றலை வெளியிட்டாலும் இரும்பைக் காட்டிலும் வலுவான மூலகங்களின் உற்பத்தி ஆற்றலை உட்கிரகிக்கிறது.

இணைவின் வினையானது தொடர்ந்து கட்டுப்படுத்தப்படாத வினையாக இருக்கும் போது ஹைட்ரஜன் வெடிகுண்டு மூலமாக உருவாக்கப்பட்டது போன்ற அணு வெப்பாற்றல் தொடர்பு வெடியை முடிவாகக் கொண்டிருக்கும். தானாகவே நீடித்திருக்காத வினைகள் மிகுதியான ஆற்றலையும் பெரிய அளவிலான நியூட்ரான்களையும் வெளியிடுகின்றன.

மின்சார உற்பத்திக்காக இணைவு ஆற்றலை உற்பத்தி செய்யும் நோக்குடன் கட்டுப்படுத்தப்பட்ட இணைவுடைய ஆராய்ச்சியானது 50 ஆண்டுகளுக்கும் மேலாக நடைபெற்று வருகிறது. உச்சநிலையான அறிவியல் மற்றும் தொழில்நுட்ப இடர்பாடுகளை இது சந்தித்து வந்தாலும் தொடர்ந்து நடைபெற்று வருகிறது. தற்போது நட்டாதாயமில்லா (தானாகவே நீடித்திருக்கும்) கட்டுப்படுத்தப்பட்ட இணைவு வினைகள் உலகம் முழுவதும் உள்ள சில டொக்காமாக் (tokamak)-வகை உலைகளில் நிரூபித்துக் காட்டப்படவில்லை. கோட்பாட்டளவில் வெப்பநிலைகளில் பிளாஸ்மாவை தேவையான அளவு (பார்க்க ITER) வெப்பப்படுத்தத் தேவையான அணுக்கரு இணைவு ஆற்றலை விட பத்து மடங்கு அதிக ஆற்றலை வழங்கக்கூடிய நடைமுறைச் சாத்தியமுள்ள உலைகளுக்கான திட்டங்கள் 2018 ஆம் ஆண்டு செயல்படுத்தப்பட திட்டமிடப்பட்டுள்ளன. இருப்பினும் இது தாமதமாகியுள்ளது, அதற்கான புதிய தேதியும் அறிவிக்கப்படவில்லை.

ஹைட்ரஜன் போன்ற பளுவற்ற மூலகத்தின் அணுக்கருக்களை இணையச் செய்வதற்கும் மிகுதியான ஆற்றல் தேவைப்படுகிறது. அனைத்து கருக்களும் (அவற்றில் இருக்கும் புரோட்டான்கள் காரணமாக) நேர் மின்சுமையைக் கொண்டிருப்பதாலயே இது ஏற்படுகிறது. மேலும் ஒத்த மின்சுமைகள் விலக்குவதால் அவ்வணுக்கருக்களை ஒன்றோடு ஒன்று மிகவும் நெருக்கமாக இணைப்பது கடினமாகிறது. முடுக்கப்பட்ட பின்னர் (அதாவது அணுக்கரு வெப்பநிலைகளுக்கு வெப்பமூட்டுவது) இந்த மின்காந்த விலக்க விசையை அவை வெல்லக்கூடும். மேலும் இணைவை செயற்படுத்துவதற்கு போதுமான வலிமையுடன் இருப்பதற்கு ஈர்ப்புடைய அணுக்கரு விசைக்காக நெருக்கமாகச் செல்லலாம். வலிமையான அணுவின் மையக்கரு மற்றும் கட்டற்ற நியூட்ரானை உருவாக்கும் பளுவற்ற கருவின் இணைவானது பொதுவாக கருவை ஒன்றிணைப்பதற்கு எடுத்துக்கொள்ளும் விசையைக் காட்டிலும் அதிகமான ஆற்றலை வெளியிடுகிறது. இது தானாகவே நீடித்திருக்கும் வினைகளை உற்பத்தி செய்யும் ஒரு வெப்ப உமிழ் செயல்பாடாகும்.

பெரும்பாலான அணுக்கரு வினைகளிலிருந்து வெளியேறும் ஆற்றலானது வேதியியல் வினைகளில் வெளிவரும் ஆற்றலைக் காட்டிலும் மிகவும் அதிகமாக இருக்கும். ஏனெனில் அணுக்கரு மையக்கருவை ஒன்றாக வைத்திருக்கும் பிணைப்பு ஆற்றலானது அணுவின் மையக்கருவை நோக்கி எலக்ட்ரான்களைக் கவர்ந்து வைத்திருக்கும் ஆற்றலைக் காட்டிலும் மிகவும் அதிகமானதாக இருக்கும். எடுத்துக்காட்டாக ஹைட்ரஜன் அணு மையக்கருவிற்கு எலக்ட்ரானைச் சேர்ப்பதன் மூலமாகப் பெறப்படும் அயனியாக்க ஆற்றலின் அளவு 13.6eV ஆகும். இது வலது புறத்தில் விளக்கப்படத்தில் காட்டப்பட்டுள்ள துத்தேரியம்–திரைத்தியம் (D–T) வினையில் வெளியிடப்படும் 17MeV இல் மில்லியனில் ஒரு பங்கே ஆகும். அணுக்கரு இணைவு வினைகளின் ஆற்றல் அடர்த்தி அணுக்கருப்பிளவு வினைகளின் ஆற்றல் அடர்த்தியைக் காட்டிலும் பல மடங்கு அதிகமாகும். "தனிப்பட்ட" பிளவு வினைகள் "தனிப்பட்ட" அணுக்கரு இணைவு வினைகளைக் காட்டிலும் அதிகமான ஆற்றல் வாய்ந்தவை எனினும் இந்த அணுக்கரு இணைவு வினைகள் ஓரலகு நிறைக்கான அதிக அளவு ஆற்றலை வெளியிடுகின்றன. இவை வேதி வினைகளைக் காட்டிலும் பல மில்லியன் மடங்குகள் அதிகமான ஆற்றல் வாய்ந்தவை. நிறை நேரடியாக ஆற்றலாக மாற்றப்படும் (பொருள் மற்றும் எதிர்ப்பொருளின் மோதலின் மூலம் உருவாகும் வினைகளைப் போன்ற) வினைகள் மட்டுமே அணுக்கரு இணைவைக் காட்டிலும் ஓரலகு நிறைக்கான அதிக ஆற்றல் வாய்ந்தவையாக உள்ளன.

நிலைமின்னியல் விசைகளில் வலிமையான ஆற்றல் தடுப்பை வென்றால் மட்டுமே அணுக்கரு இணைவு சாத்தியம். நேர் மின்சுமை கொண்ட புரோட்டான்களுக்கு இடையே நிலைமின்னியல் விலக்க விசை இருப்பதன் காரணமாக மிகவும் தொலைவாக இருக்கையில் இரண்டு சாதாரண கருக்கள் ஒன்றையொன்று விலக்குகின்றன. இருப்பினும் இரண்டு கருக்களை ஒன்றுக்கொன்று நெருக்கமாக கொண்டு வந்தால் குறைந்த தொலைவில் வலிமையாக இருக்கும் அணுக்கரு ஈர்ப்பு விசை மூலமாக நிலைமின்னியல் விலக்க விசையை வெல்ல முடியும்.

புரோட்டான் அல்லது நியூட்ரான் போன்ற அணுக்கருத் துகள் அணுவின் மையக்கருவுடன் சேர்க்கப்படும் போது அணுக்கரு விசையானது இதர அணுக்கருத் துகள்களுடன் ஈர்க்கப்படுகிறது. ஆனால் விசைக்கு குறைவான தூரத்தில் இருப்பது காரணமாக நெருக்கத்தில் இருக்கும் அணுக்கருத் துகளை முதன்மையாக ஈர்க்கிறது. அணுவின் மையக்கருவின் உள்ளே இருக்கும் அணுக்கருத் துகள்கள் மேற்பரப்பில் இருப்பவற்றைக் காட்டிலும் அதிகமான அணுக்கருத் துகள்களை நெருக்கமாகக் கொண்டிருக்கின்றன. சிறிய கருக்களில் மிகப்பெரிய சர்பேஸ் ஏரியா-டூ-வால்யூம் ரேசியோ (surface area-to-volume ratio) இருப்பதில் இருந்து அணுக்கரு விசை காரணமாக ஒவ்வொரு அணுக்கருத் துகளிலும் பிணைப்பு ஆற்றல் செய்யப்படுகிறது. பொதுவாக இது அணுவின் மையக்கரு அளவை அதிகரிக்கிறது. ஆனால் சுமார் நான்கு அணுக்கருத் துகளின் விட்டத்துடன் அணுவின் மையக்கருவின் எல்லைப்பெறுமானத்தை அணுகுகிறது.

மற்றொரு வகையில் நிலைமின்னுக்குரிய விசை என்பது தலைகீழ்-இருமடி விசையாகும். அதனால் அணுவின் மையக்கருவுடன் சேர்க்கப்படும் புரோட்டான் அணுவின் மையக்கருவில் இருக்கும் "அனைத்து" பிற புரோட்டான்களில் இருந்து நிலைமின்னுக்குரிய விலக்கத்தை உணருகின்றன. நிலைமின்னுக்குரிய விசை காரணமாக ஒவ்வொரு அணுக்கருத் துகளும் நிலைமின்னுக்குரிய ஆற்றலாகிறது ஆகையால் கரு அளவில் பெரியதாகாமலே அதிகரிக்கின்றன.

இந்த எதிர்க்கும் விசைகளின் நிகர விளைவு என்பது ஒவ்வொரு அணுக்கருத் துகளிலும் பிணைப்பு ஆற்றலானது இரும்பு மற்றும் நிக்கல் போன்ற மூலகங்கள் வரை பொதுவாக அதிகரிக்கும் அளவுடன் அதிகரிக்கிறது. முடிவாக பிணைப்பு ஆற்றலானது எதிர்மறையாக மாறுகிறது. மேலும் மிகவும் வலிமையான கருக்களானது (இவையனைத்தும் 208 அணுக்கருத் துகள்களைக் காட்டிலும் அதிகமாகவும் சுமார் 6 அணுக்கருத் துகள்களின் விட்டத்திற்கு ஏற்புடையதாக உள்ளன) நிலையில்லாமல் போகின்றன. பிணைப்பு ஆற்றலின் இறங்கு வரிசையில் நன்கு நெருக்கமாக கட்டப்பட்ட நான்கு கருக்கள் நிக்கல் - 62, இரும்பு - 58, இரும்பு - 56, மற்றும் நிக்கல் - 60 ஆகும். நிக்கல் ஐசோட்டோப்பு, நிக்கல் - 62 மிகவும் நிலையானதாக இருந்தாலும் இரும்பு ஐசோடோப்பு இரும்பு - 56 என்பது மிகவும் பொதுவாக பரும அளவு வரிசையில் இருக்கும். ஃபோட்டான் உட்கிரகித்தல் மூலமாக நட்சத்திரங்களின் உள்ளே இயக்கப்படும் நிக்கல் - 62 க்கான அதிக அளவு சிதைவின் காரணமாக இது ஏற்படுகிறது.

இந்த பொதுவான போக்கிற்கு குறிப்பிடத்தக்க விதிவிலக்கு என்பது லித்தியத்தைக் காட்டிலும் அதிகமான பிணைப்பு ஆற்றலுடைய ஹீலியம்-4 அணுவின் மையக்கருவாகும். லித்தியம் இதற்கு அடுத்த வலிமையான மூலகம் ஆகும். இந்த விதிவிலக்கான செயலுக்கு பவுலி தவிர்ப்புத் தத்துவம் (Pauli exclusion principle) விளக்கமளிக்கிறது—புரோட்டான்களும் நியூட்ரான்களும் ஃபெர்மியன்களாக இருப்பதால் அவற்றால் துல்லியமாக அதே நிலையில் உளதாயிருப்பதில்லை எனக் கூறுகிறது. அணுவின் மையக்கருவில் ஒவ்வொரு புரோட்டான் அல்லது நியூட்ரானின் ஆற்றல் நிலையானது மேல் சுழற்சி மற்றும் கீழ் சுழற்சி துகள்கள் இரண்டிலுமே இசைவாக உள்ளது. ஹீலியம்-4 வழக்கத்திற்கு மாறாக பெரிய பிணைப்பு ஆற்றலைக் கொண்டுள்ளது. ஏனெனில் அதன் அணுவின் மையக்கருவானது இரண்டு புரோட்டான்கள் மற்றும் இரண்டு நியூட்ரான்களைக் கொண்டுள்ளது. அதனால் அதன் அனைத்து நான்கு அணுக்கருத் துகள்களும் தள நிலையில் இருக்கும். எந்த கூடுதலான அணுக்கருத் துகள்களும் மிகப்பெரிய ஆற்றல் நிலைகளுக்கு செல்கின்றன.

இரண்டு கருக்களை ஒன்றாக கொண்டு வந்தால் இதே போன்ற நிலையே ஏற்படுகிறது. அவை ஒன்றை மற்றொன்று அணுகும் போது ஒரு அணுவின் மையக்கருவில் உள்ள அனைத்து புரோட்டான்களும் மற்றொரு அணுவின் மையக்கருவில் உள்ள அனைத்து புரோட்டான்களையும் விலக்குகிறது. உண்மையில் இரண்டு கருவானது தொடர்பில் வரும் வரையில்லாமல் வலிமையான அணுக்கரு விசையை எடுத்துக்கொள்கின்றது. எனவே இறுதியான ஆற்றல் நிலை குறைவாக இருந்தாலும் கூட மிகப்பெரிய ஆற்றல் தடையை கண்டிப்பாக முதலில் சமாளிக்க வேண்டியதாகிறது. இது கூலூம் அரண் (Coulomb barrier) எனப்படுகிறது.

கூலூம் அரண் என்பது ஹைட்ரஜனின் ஐசோடோப்புகளுக்கான மிகச்சிறிய ஒன்றாகும்—அவை அணுவின் மையக்கருவில் ஒற்றை நேர் மின்சுமையை மட்டுமே கொண்டிருக்கும். இரட்டை-ஃபோட்டான் என்பது நிலையாக இருப்பதில்லை, அதனால் விளைபொருள்களில் ஒன்றாக இருக்கும் ஹீலியம் அணு மையக்கருவை உச்ச அளவு நெருக்கமான கட்டுப்பாடு இருக்கும் வழியில் சிறப்பான முறையில் நியூட்ரான்களைக் கண்டிப்பாக ஈடுபடுத்த வேண்டியிருக்கிறது.

தூத்தேரியம்-திரைத்தியம் எரிபொருளைப் பயன்படுத்தி அதன் விளைவாக வரும் ஆற்றல் தடையின் அளவு சுமார் 0.01 MeV ஆக இருக்கிறது. ஒப்பீட்டில் ஹைட்ரஜனில் இருந்து எலக்ட்ரானை நீக்குவதற்கு தேவைப்படும் ஆற்றல் என்பது 13.6 eV ஆக இருக்கிறது. இது சுமார் 750 மடங்கு குறைவான ஆற்றலாகும். இணைவின் (இடைநிலை) முடிவு என்பது நிலையற்ற He அணு மையக்கருவாகும். இது துரிதமாக 14.1 MeV உடன் நியூட்ரானை வெளியேற்றுகிறது. எஞ்சியிருக்கும் He அணு மையக்கருவின் பின்னுதைப்பு ஆற்றல் 3.5 MeV ஆகும். அதனால் விடுவிக்கப்படும் மொத்த ஆற்றல் 17.6 MeV ஆக இருக்கிறது. இது ஆற்றல் தடையை சமாளிப்பதற்கு தேவைப்படுவதைக் காட்டிலும் பன்மடங்கு அதிகமானதாகும்.

வினையைத் துவக்கும் ஆற்றலானது அணுக்கரு ஒன்றின் முடுக்கத்தில் இருந்து வந்தால்அச்செயல்பாடு "பீம்-டார்கெட்" இணைவு எனப்படுகிறது. கரு இரண்டுமே முடுக்கப்பட்டால் அச்செயல்பாடு "பீம்-பீம்" இணைவு எனப்படுகிறது. வெப்பஞ் சார்ந்த சமநிலைக்கு அருகில் பிளாஸ்மாவின் பகுதியாக கரு இருந்தால் அது "அணு வெப்பாற்றல் தொடர்பு" இணைவு எனப்படுகிறது. வெப்பநிலை என்பது துகள்களின் இயக்க ஆற்றல் சராசரி அளவிடப்படுகிறது. கருவை வெப்பமூட்டுவதன் மூலம் அவை ஆற்றலைப் பெறுகின்றன. முடிவாக அவற்றை சமாளிப்பதற்கு தேவையான 0.01 MeV ஐப் பெறுகின்றன. எலக்ட்ரான் வோல்டுகள் மற்றும் கெல்வின்களுக்கு இடையில் அலகுகளை மாற்றம் செய்வது என்பது மிகவும் உயர் வெப்பநிலையில் இருக்கும் 120 மில்லியன் கெல்வின்களுக்கும் அதிகமான வெப்பநிலையை சமாளிக்கும் தடையைக் கொண்டிருக்கிறது.

உண்மையான வெப்பநிலையைக் குறைப்பதற்கு இரண்டு வினைகள் தேவைப்படுகின்றன. வெப்பநிலை என்பது "சராசரி" இயக்க ஆற்றல் என்பது ஒரு உண்மையாகும். இந்த வெப்பநிலையில் சில கருக்களை ஈடுபடுத்தும் போது 0.01 MeVஐக் காட்டிலும் அதிகமான சக்தியைக் கொண்டிருக்கிறது. இதற்கிடையில் மற்றவை குறைவான ஆற்றலையே கொண்டிருக்கின்றன. திசைவேகப் பகிர்வில் உயர்-ஆற்றல் பகுதியில் கருவானது அதிகப்படியான இணைவு வினைகளை ஏற்படுத்துகின்றன. இதன் மற்றொரு விளைவு குவாண்டம் டியூனலிங் (quantum tunneling) ஆகும். கூலூம் அரணை முழுமையாக சமாளிப்பதற்குப் போதுமான ஆற்றலை கரு உண்மையில் கொண்டிருப்பதில்லை. அவை தோராயமாக போதுமான ஆற்றலைக் கொண்டிருந்தால் எஞ்சியிருக்கும் தடை வழியாக அவற்றால் செல்ல முடியும். இக்காரணங்களுக்காக குறைந்த வெப்பநிலைகளில் எரிபொருள் இருப்பது குறைவான விகிதத்தில் தாங்கு இணைவு நிகழ்வுகளை ஏற்படுத்தும்.

விளைவு குறுக்கு வெட்டமைப்பு σ என்பது இரண்டு வினைபடு பொருள் கருவிற்கு ஒத்த திசைவேகத்தின் செயலாக இணைவு விளைவின் நிகழ்தகவை அளவிடுவதாகும். வினைபடு பொருள்களானது திசைவேகத்தின் பகிர்வைக் கொண்டிருந்தால் பின்னர் குறுக்கு வெட்டமைப்பு மற்றும் திசைவேகத்தின் உற்பத்தியில் பகிர்வுகளில் அது சராசரியாக செயல்படுவதற்கு பயனுள்ளதாக உள்ளது. எ.கா. அணு வெப்பாற்றல் தொடர்பு இணைவுடன் வெப்பஞ்சார்ந்த பகிர்வு. விளைவு விகிதம் (ஒவ்வொரு சமயமும் ஒவ்வொரு கனஅளவில் உள்ள இணைவுகள்) என்பது <σv> முறைகள் வினைபடு பொருள் எண் அடர்த்திகளின் உற்பத்தி ஆகும்:

கருக்களின் வகைகள் DD விளைவு போன்று அதற்குள்ளாகவே வினையை ஏற்படுத்திக் கொண்டால் பின்னர் வினைபொருளான formula_2 கண்டிப்பாக formula_3 மூலமாக மாற்றப்படும்.

formula_4 அறை வெப்பநிலைகளில் இருந்து மெய்நிகராக பூஜ்ஜியத்தில் இருந்து அதிகரித்து பொருள் செறிந்த வெப்பநிலையான 10–100 keV வரை செல்கிறது. வழக்கத்திற்கு அதிகமான அயனியாக்க சக்திகள் (ஹைட்ரஜன் நிலைகளில் 13.6 eV) கொண்ட இந்த வெப்பநிலைகளில் இணைவு வினைபடு பொருள் பிளாஸ்மா நிலையில் இருக்கிறது.

குறிப்பிட்ட ஆற்றல் அடைப்பு நேரத்துடன் சாதனத்தின் வெப்பநிலை செயலாக formula_4 உடைய தனிச்சிறப்பானது லாசன் கிரிடெரியன் (Lawson criterion) மூலமாக கண்டறியப்படுகிறது.

லாசன் தேர்வளவையை நிறைவுசெய்வதற்கு மிகவும் போதுமான எரிபொருளை வரையறுப்பதற்கு ஏதுவான ஒரு விசை புவியீர்ப்பாகும். இதற்கு நிறை தேவைப்பட்டாலும் நட்சத்திரங்களில் மட்டுமே ஈர்ப்புக்குரிய கட்டுப்பாடு கிடைக்கும் என்பது மிகவும் சிறப்பாகும் (இணைவுக்கு ஏதுவான குறைவான நிறையளவுகளானது ரெட் வார்ஃப்கள் (red dwarf) ஆகும்). மிகவும் எதிர்விளைவுடைய எரிபொருளான தூத்தேரியம் பயன்படுத்தப்பட்டிருந்தாலும் கூட வியாழன் கோளுக்கு தேவைப்படுவதைக் காட்டிலும் அதிகப்படியான நிறை தேவைப்படுகிறது. ஹைட்ரஜன் செலுத்தப்பட்ட பிறகு போதுமான அளவிற்கு இருக்கும் நட்சத்திரங்களில் அதன் அகடுகளில் தீர்ந்து விடுகிறது. அதனால் அந்த அகடுகள் (அல்லது அகடைச் சுற்றியுள்ள ஓடுகள்) ஹீலியத்தில் இருந்து கார்பனுக்கு உருக ஆரம்பிக்கின்றன. மிகவும் நிறையளவுடைய நட்சத்திரங்களில் (குறைந்தது 8-11 சூரியனுக்குரிய நிறைகள்) இரும்பிற்கு பளுவற்ற மூலகங்கள் உருகுவதன் மூலமாக அதன் ஆற்றலில் சிலவற்றை உற்பத்தி செய்யும் வரை இச்செயல்பாடு தொடர்கிறது. வலுவான மூலகங்களை உற்பத்தி செய்யும் வினைகளாக இரும்பானது உச்ச அளவான பிணைப்பு ஆற்றலைக் கொண்டிருப்பது என்பது பொதுவாக வெப்பம் விழுங்குகின்ற தன்மை ஆகும். ஆகையால் மிகப்பெரிய நட்சத்திர பரிமாணத்தின் நிலையான காலங்களின் போது குறிப்பிட்ட எண்ணிக்கையிலான வலுவான மூலகங்கள் உருவாவதில்லை. ஆனால் அவை மீ ஒளிர் விண்மீன் வெடிப்புகள் மற்றும் சில பளுவற்ற நட்சத்திரங்களில் உருவாகின்றன. இதில் சில வலுவான மூலகங்களானது அணுக்கரு இணைவில் ஆற்றலை உற்பத்தி செய்கின்றன.

மின்சாரத்தால் திறனேற்றப்பட்ட துகள்கள் (எரிபொருள் அயனிகள் போன்றவை) காந்தப்புல திசைகளைத் தொடருகின்றன (பார்க்க கைடிங் சென்டர் (Guiding center)). முடிவாக இணைவு எரிபொருளானது வலிமையான காந்த புலத்தைப் பயன்படுத்தி சிக்கவைக்கப்படுகிறது. டொக்காமேக்குகளின் நங்கூரவளைய வடிவியல்கள் மற்றும் ஸ்டெல்லரேட்டர்கள் (stellarator) மற்றும் திறந்த-முனை கண்ணாடி வரையறை அமைப்புகள் உள்ளிட்ட பல்வகையான காந்த அமைவடிவங்கள் இருக்கின்றன.

மூன்றாவது வரையறைக் கோட்பாடு என்பது இணைவு எரிபொருளின் குளுவையின் மேற்பரப்பில் அதிக பரப்பிற்கு துரிதமான ஆற்றலின் துடிப்பை செலுத்துவதாகும். இதன் காரணமாக ஒரே நேரத்தில் "சீர்குலைதல்" ஏற்படுகிறது. மேலும் மிகவும் அதிகப்படியான அழுத்தம் மற்றும் வெப்பநிலைக்கு வெப்பம் உயர்கிறது. எரிபொருளானது போதுமான அடர்த்தியிலும் போதுமான வெப்பத்திலும் இருந்தால் இணைவு விளைவு விகிதமானது எரிபொருள் வீணாக்கப்படுவதற்கு முன்பு குறிப்பிட்ட பகுதியை எரிப்பதற்கு போதுமானதாக உள்ளது. இந்த உச்ச அளவான நிலையை அடைவதற்கு துவக்கத்தில் குளுமையான எரிபொருள் கண்டிப்பாக வெடித்துச்சிதறும் படி அழுத்தப்படவேண்டும். நிலைம வரையறை என்பது ஹைட்ரஜன் வெடிகுண்டில் பயன்படுத்தப்படுகிறது. அங்கு இயக்கியானது அணுப்பிளவு வெடிகுண்டின் மூலமாக உருவாக்கப்பட்ட ஊடுகதிர்களாக உள்ளது. நிலைம வரையறை என்பது "கட்டுப்படுத்தப்பட்ட" அணுக்கரு இணைவிலும் முயற்சிக்கப்படுகிறது. இங்கு இயக்கி என்பது லேசர், அயனி அல்லது எலக்ட்ரான் பீம் அல்லது Z-பின்ச் (Z-pinch) ஆகும். இணைவு தரத்திற்கு எரிபொருளை அழுத்துவதற்கு வழக்கமாயுள்ள உயர் வெடிபொருளைப் பயன்படுத்துவது இதன் மற்றொரு வகையாகும். D-D வினைகளில் இருந்து நியூட்ரான்களை உருவாக்குவதற்கு நிலையான மையப்படுத்தப்பட்ட குவிக்கப்பட்ட அரைக்கோள வெளிப்பாடுகளை உற்பத்தி செய்வதற்கு UTIAS வெடித்தல்-இயக்க-வெளிப்பாட்டு வசதி பயன்படுத்தப்படுகிறது. இதன் எளிமையான மிகவும் நேரடி முறையானது தூத்தேரியம்-ஆக்ஸிஜனை முன் வெடிக்கச்செய்யும் விகிதவியல் கலவையில் உறுதிபடுத்தப்பட்டுள்ளது. மற்றொரு வெற்றிகரமான முறையானது மிகச்சிறு அளவிலான வாய்டென்கோ அழுத்தியைப் (Voitenko compressor) பயன்படுத்துவதாகும். இங்கு தள இடைத்தகடானது இரண்டாம்பட்ச கோளக்குழியினுள் வெளிப்பாட்டு அலை மூலமாக இயக்கப்படுகிறது. அது ஒரு காற்று மண்டலத்தில் தூய்மையான தூத்தேரியம் வாயுவைக் கொண்டிருக்கிறது.
மியூன்-ஊக்கல் இணைவு (muon-catalyzed fusion), பேர்ன்ஸ்ஒர்த்–ஹிர்ஸ்ச் பியூசர் (Farnsworth–Hirsch fusor) மற்றும் பாலிவெல் (Polywell) (நிலைம நிலைமின்னுக்குரிய வரையறை) மற்றும் குமிழ் இணைவு போன்ற சில வரையறைக் கோட்பாடுகள் ஆராயப்பட்டுள்ளன.

அணுக்கரு இணைவு வினையை ஏற்படுத்துவதற்கு ஏராளமான முறைகள் அறியப்பட்டுள்ளன. இவற்றில் சில முழுமையான உணர்வில் "குழுமையாக" இருக்கும் (விளைவுடைய உற்பத்திப் பொருள்களைத் தவிர) பொருளின் எந்த பாகமும் வெப்பமாக இருப்பதில்லை. சில "குழுமையாக" இருக்கும் வரையறுக்கப்பட்ட உணர்வில் பொருளின் அளவானது குறைந்த வெப்பநிலையையும் அழுத்தத்தையும் சார்ந்திருக்கும் ஆனால் வினைபடுபொருள்களை அல்ல. மேலும் சில "வெப்ப" இணைவு முறைகளானது மிகவும் உயர்ந்த வெப்பநிலை மற்றும் அழுத்தத்தில் கண்ணுக்கு புலனாகும் பகுதியை உருவாக்குகின்றன.

மியோன்-கேட்டலைசுடு இணைவு என்பது சராசரி வெப்பநிலைகளில் நிகழும் நன்கு-விரிவுபடுத்தப்பட்ட மற்றும் மீண்டும் உருவாக்கக்கூடிய இணைவு செயல்பாடாகும். 1980களின் முற்பகுதியில் ஸ்டீவன் ஜோன்ஸ் மூலமாக இது விரிவாக ஆய்வு செய்யப்பட்டது. நிகர ஆற்றலை உற்பத்தி செய்வதற்கான முடிவுகளை இது அளிக்கவில்லை. அங்கு 2.2 µs அரை-ஆயுளானது மியுயான்களை உருவாக்குவதற்கு தேவையான ஆற்றலின் காரணமாக இந்த விளைவில் இருந்து நிகர ஆற்றல் உற்பத்தி ஏற்படுவதில்லை. மியுயான் புதிய ஆல்ஃபா துகளுக்கு பிணைக்கப்பட்டிருக்கும் வாய்ப்பு உள்ளது. ஆதலால் வினையூக்க இணைவு நிறுத்தப்படுகிறது.

முடுக்கம்-சார்ந்த பளுவற்ற-அயனி இணைவு என்பது பளுவற்ற-அயனி இணைவு வினைகளுக்கு போதுமான துகள் இயக்க ஆற்றல்களை அடைவதற்கு துகள் முடுக்கங்களை பயன்படுத்தும் ஒரு நுட்பமாகும். பளுவற்ற அயனிகளை முடுக்குவது என்பது மிகவும் எளிதானதாகும். மேலும் இது வினைத்திறனுள்ள வகையில் நிறைவேற்றப்படுகிறது—இவையனைத்தும் ஒரு வெற்றிடக்குழாயையும், ஜோடியான மின்முனையையும், உயர்-மின்னழுத்த மின்மாற்றியையும் எடுத்துக்கொள்கிறது; மின்முனைகளுக்கு இடையில் 10 kV ஒரு சிறியதான நிகழ்வாக இணைவு உணரப்படுகிறது. முடுக்கம்-சார்ந்த இணைவின் அடிப்படைப் பிரச்சினை (மேலும் பொதுவாக குளுமையான இலக்குகளுடன்) என்பது இணைவு குறுக்கு வெட்டமைப்பானது பல வரிசைகளில் கூலோம் இடைவினை குறுக்கு வெட்டமைப்புகளை விட அளவில் குறைந்துள்ளன. ஆகையால் அயனிகளின் பெருமளவு எண்ணிக்கையானது இலக்கில் உள்ள அணுக்களின் அயனியாக்கம் மற்றும் பிரேமுசுத்திராலுனில் ஆற்றலை அதிகரிப்பதுடன் முடிவடைகிறது. குறிப்பாக இந்த ஆய்விற்கு ஒத்த சாதனங்களானது அடைக்கப்பட்ட-குழாய் நியூட்ரான் உற்பத்தி செய்யும் சாதனங்களாகக் குறிப்பிடப்படுகிறது. இந்த சிறிய சாதனங்களானது தூத்தேரியம் மற்றும் திரைத்தியம் வாயுவைக் கொண்ட நுண்ணிய துகள் முடுக்கிகளுடன் நிரப்பப்படுவதுடன் தூத்தேரியம் மற்றும் திரைத்தியம் இருக்கும் இணைவு ஏற்படும் இடத்தில் ஐதரைட்டு இலக்குகளுக்கு எதிராக இந்த கருக்களின் அயனிகளுக்கு இடமளிப்பதும் இந்த திட்டத்தில் உள்ளது. பெட்ரோலியம் தொழில்துறையில் பயன்படுத்துவதற்காக ஆண்டு தோறும் நூற்றுக்கணக்கான நியூட்ரான் உற்பத்தி செய்யும் சாதனங்கள் தயாரிக்கப்படுகின்றன. இங்கு அவை எண்ணை ஒதுக்கீடுகளுக்கும் அளப்பதற்கும் அளவீடு சாதனமாகப் பயன்படுத்தப்படுகின்றன. அறிவியல் அறிஞர்கள் மூலமாக வலியுறுத்தப்பட்ட பிரபல செய்திகளில் கால அறிக்கைகளின் காரணமாக சுமார் அரை நூற்றாண்டுக்கும் மேலாக "டேபிள்-டாப்" இணைவு இயந்திரங்கள், நியூட்ரான் உற்பத்தி சாதனங்கள் போன்றவை தயாரிக்க வலியுறுத்தப்பட்டன. இந்த சாதனங்களின் அளவுகள் மாறுபடுகின்றன. ஆனால் மிகச்சிறிய கருவிகளானது பெரும்பாலும் பொருளின் அளவைக் காட்டிலும் அளவுகளில் மிகச் சிறியதாகவே தொகுக்கப்படுகின்றன. இந்த சாதனங்களானது நிகர சக்தி உற்பத்தியை வழங்குவதில்லை.

சோனோமினிஸ்கேன் (sonoluminescence) கருப்பொருளின் மேல் கருத்து மாறுபாடுடைய சோனோபியூசன் (Sonofusion) அல்லது குமிழ் பியூசன் போன்றவை ஒலி சம்பந்தமான அதிர்வலைகளை ஏற்படுத்தி தற்காலிகமான குமிழ்களை (வெற்றிடமாதல்) உருவாக்குகின்றன. அதன் உருவாக்கத்திற்கு பிறகு விரைவில் அது விரிவடைந்து சிதைவதால் அணுக்கரு இணைவுக்கு போதுமான வெப்பநிலைகளும் அழுத்தங்களும் ஏற்படுகின்றன.

பேர்ன்ஸ்ஒர்த்–ஹிர்ஸ்ச் பியூசர் என்பது இணைவில் உருவாகும் ஒரு மேசை மீது வைக்கும் சாதனமாகும். இந்த இணைவானது அயனின் நிலைமின்னுக்குரிய முடுக்கத்தின் மூலமாக உற்பத்தியாகும் உயர் அளவிலான வெப்பநிலைகளில் இருந்து ஏற்படுகிறது. இந்த சாதனத்தை விலை மலிவாகவே உருவாக்க முடியும். ஆனால் நிகர சக்தி உற்பத்தியை வெளியிடுவதற்கு இது உகந்ததே அல்ல.

பாலிவெல் என்பது இணைவில் இருந்து உருவாகும் ஒரு மேசை மீது வைக்கும் சாதனத்திற்கான கோட்பாடாகும். இந்த சாதனம் வெப்ப இயக்குவிசை இல்லாத சமநிலை இயந்திரம் ஆகும். அவை கூட்டாக உருகும் மைய இடத்தில் அயனிகளை முடுக்குவதற்கு நிலைமின்னுக்குரிய வரையறையாகப் பயன்படுகிறது.

எதிர்பொருள்-துவக்க இணைவானது நுண்ணிய இணைவு வெடிப்பை உருவாக்குவதற்கு எதிர்பொருளில் சிறிய அளவில் பயன்படுத்தப்படுகிறது. சாதகமான அணுக்கரு துடிப்பு உந்துகையை உருவாக்கும் கட்டத்தில் இது முதன்மையாக ஆய்வு செய்யப்படுகிறது. தனியாக எதிர்ப்பொருளை உற்பத்தி செய்வதில் ஏற்படும் செலவு காரணமாக இது சாத்தியமானதாக பெரும்பாலும் இருப்பதில்லை.

2005 ஆம் ஆண்டு ஏப்ரல் மாதத்தில் UCLA இல் ஒரு குழு மூலமாக தீமின் இணைவு அறிக்கையிடப்பட்டது. எபியம் டியோட்ரைடு இலக்கினுள் தூத்தேரியம் கருவை அயனியாக்கம் செய்யவும் முடுக்கவும் ஒவ்வொரு மீட்டரிலும் சுமார் 25 கிகாவோல்டுகள் மின்புலத்தை உருவாக்குதற்கு தங்குதன் ஊசியுடன் −34 முதல் 7 °C (−29 முதல் 45 °F வரை) வரை வெப்பம் கொண்ட தீமின் பளிங்கை இங்கு அறிவியல் அறிஞர்கள் பயன்படுத்தினர். பளிங்கு மூலமாக உருவாக்கப்பட்ட தூத்தேரிய அயன்களின் ஆற்றலை நேரடியாக அளவிட முடியாமல் போனாலும் ஆசிரியர்கள் அவர்களது உருவகப்படுத்துதலில் மதிப்பிட்டுள்ளவாறு 100 keV ஐப் (சுமார் 10 K வெப்பநிலை ஆகும்) பயன்படுத்துகின்றனர். இந்த ஆற்றல் நிலைகளில் ஹீலியம்-3 அணுவின் மையக்கருவை உருவாக்குவதற்கு 2.45 MeV நியூட்ரான் மற்றும் பிரேமுசுத்திராலுன் உடைய இரண்டு தூத்தேரிய கருக்களை ஒன்றாக உருக விடவேண்டும். பயன்பாடுடைய நியூட்ரான் உற்பத்தி செய்யும் சாதனங்களை உருவாக்கினாலும் அது தயாரிப்பதைக் காட்டிலும் அதிகமான ஆற்றல் தேவைப்படுவதால் சக்தி உருவாக்கதிற்காக கருவிகள் பயன்படுத்தப்படுவதில்லை.

வெப்ப இணைவில் இணைவு அணுஉலை அல்லது அணுக்கரு ஆயுதத்தினுள் (அல்லது நட்சத்திரத்தினுள்) மிகவும் அதிக அளவான வெப்பநிலையை எரிபொருள் அடைகிறது.

இரண்டாவது அமைப்பின் முறைகளானது சமநிலை அல்லாத அமைப்புகளுக்கு எடுத்துக்காட்டுகளாகும். இங்கு மிகவும் குறைவான வெப்பநிலையில் பொருளை சிறிய பிரதேசத்தில் திருத்தியமைக்க ஒத்த மிகவும் உயர்ந்த வெப்பநிலைகள் மற்றும் அழுத்தங்கள் உற்பத்தி செய்யப்படுகின்றன. டோடு ரைடர் (Todd Rider) அவரது MITக்கான மருத்துவ ஆய்வுகளில் அரைநடுநிலை, ஐசோடோபிக், நடுநிலையல்லாத இணைவு அமைப்புகள் அனைத்து பற்றியும் அறிமுறையான ஆய்வை நடத்தினார். ஒரு குளுமையான வெப்பநிலையானது துரிதமாக குறையும் போது பிளாஸ்மாவில் உள்ள எலக்ட்ரான்கள் இதர எலக்ட்ரான்கள் அல்லது அயனிகளைத் தாக்குவதன் மூலம் பிரேமுசுத்திராலுன் உற்பத்தியாவதன் காரணமாக துரிதமான விகிதத்தில் ஆற்றல் அனைத்து அமைப்புகளில் இருந்து வெளியேறுகிறது என்பதை அவர் விளக்கிக்காட்டினார். வெப்பநிலைகளின் அளவு காரணமாக வெப்பமான பிளாஸ்மாவில் இந்த பிரச்சனையாகப் பேசப்படுவதில்லை. ஆகையால் எதிர்முடுக்கத்தின் பரும அளவு மிகவும் குறைவாக இருக்கிறது. நடுநிலையற்ற மற்றும்/அல்லது சமவியல்பில்லாத நடுநிலையற்ற பிளாஸ்மாக்களில் ரைடரின் பணி உகந்ததாக இருப்பதில்லை என்பது குறிப்பிடத்தக்கதாகும்.

இயற்கையில் மிகவும் முக்கியமான இணைவு செயல்பாடு என்பது நட்சத்திரங்களுக்கு ஆற்றல் கொடுக்கக்கூடியதே ஆகும். இதன் நிகர விளைவு என்பது இரண்டு பாசிட்ரோன்கள், இரண்டுநியூட்ரினோக்களின் வெளியீடு (நியூட்ரான்களுக்குள் இரண்டு புரோட்டான்களை மாறுபடுத்துகிறது) மற்றும் ஆற்றலின் வெளியீடுடன் ஆல்ஃபா துகளினுள் நான்கு புரோட்டான்களின் இணைவு ஆகும். ஆனால் நட்சத்திரத்தின் நிறையைப் பொருத்து பல்வேறு தனிப்பட்ட வினைகளும் இதில் ஏற்படுகின்றன. சூரியனின் அளவுடைய அல்லது அதற்கு சிறிய அளவுடைய நட்சத்திரங்களில் புரோட்டான்-புரோட்டன் தொடர் ஆதிக்கம் செலுத்துகிறது. வலிமையான நட்சத்திரங்களில் CNO சுழற்சியானது மிகவும் முக்கிய ஒன்றாக உள்ளது. இரண்டு வகையான செயல்பாடுகளின் வகைகளும் நட்சத்திரங்கள் சார்ந்த கருத்தொகுப்புகளின் பகுதியாக புதிய மூலகங்களின் உருவாக்கத்திற்கு பொறுப்புடையவைகளாக விளங்குகின்றன.

நட்சத்திர அடுக்குகளின் வெப்பநிலைகள் மற்றும் அடர்த்திகளில் இணைவு வினைகளின் விகிதங்கள் கேடான வழியில் மெதுவாக உள்ளன. எடுத்துக்காட்டாக சூரியன் சார்ந்த அடுக்கு வெப்பநிலை ("T" ≈ 15 MK) மற்றும் அடர்த்தியில் (160 g/cm³) ஆற்றலின் வெளிப்பாட்டு விகிதம் 276 μW/cm³ மட்டுமே உள்ளது—இது மனித உடல் உற்பத்தி செய்யும் வெப்பநிலையின் கொள்ளளவில் கால்மடங்கே ஆகும். ஆகையால் அணுக்கரு இணைவு சக்தி உற்பத்தி ஆய்வகத்தில் நட்சத்திர அடுக்கு நிலைகளின் மறு உற்பத்தி நடைமுறைக்கு முழுவதும் உகந்ததாக இருப்பதில்லை. ஏனெனில் அணுக்கரு எதிர்விளைவு விகிதங்கள் வெப்பநிலையை வலிமையாக சார்ந்துள்ளன (exp(−"E" /"kT" )). 10–100 முறைகள் அதிகமான வெப்பநிலைகளில் (நட்சத்திரங்களின் உள்ளமைப்புகளுக்கு ஒத்த வெப்பநிலை) புவிக்குரிய இணைவு அணு உலைகளில் ஆற்றலை உற்பத்தி செய்வதற்குத் தேவையான சாதகமான விகிதங்களைப் பெறுவதற்கு "T" ≈ 0.1–1.0 GK தேவைப்படுகிறது.

மனிதன் உருவாக்கிய இணைவில் புரோட்டான்கள் முதன்மையான எரிபொருளாக இருப்பதில்லை. மேலும் இங்கு அதிகப்படியான வெப்பநிலைகளில் பயன்படுத்தப்படுவதால் மிகப்பெரிய குறுக்கு வெட்டுகளுடன் வினைகள் தேர்ந்தெடுக்கக் கூடியவைகளாகவே உள்ளன. இது குறைவான லாசன் தேர்வளவையைத் தெரிவிக்கிறது. ஆகையால் குறைவான தொடக்க விளைவே ஏற்படுகிறது. நியூட்ரான்களின் தயாரிப்பின் மற்றொரு கருத்தாக அணுக்கரு அமைப்பை ஒலிமுறையில் இயக்குவது உள்ளது. ஆனால் இதில் இணைவு ஆற்றல் மற்றும் திரைத்தியம் இனப்பெருக்கத்தைப் பிரிப்பதற்கு இடமளிக்கும் சாதகங்களும் உள்ளன. "அந்நியூட்ரானிக்களாகக்" (aneutronic) குறிப்பிடப்படும் வினைகள் எந்த நியூட்ரான்களையும் வெளியிடுவதில்லை.

ஆற்றலின் மூலமாகப் பயன்படுத்தப்படுவதற்கு இணைவு எதிர்விளைவானது பல்வேறு திட்ட அளவுகளை திருப்திப்படுத்த வேண்டியுள்ளது. அது கண்டிப்பாக


சில வினைகள் இந்தத் திட்ட அளவைகளைப் பூர்த்தி செய்கின்றன. பின்வரும் திட்ட அளவைகள் அனைத்தும் மிகப்பெரிய குறுக்கு வெட்டமைப்புகளுடன் உள்ளன:

இரண்டு உற்பத்திப் பொருள்களுடன் வினைகளுக்கான ஆற்றல் என்பது மேலே காட்டப்பட்டுள்ளது போல் அதன் நிறைகளுக்கு தலைகீழான விகிதாசாரத்திற்கு இடையில் வகுக்கப்படுகிறது. இந்த மூன்று உற்பத்திப் பொருள்களுடன் பெரும்பாலான வினைகளில் ஆற்றலின் பகிர்வு மாறுபடுகிறது. வினைகளுக்காக கொடுக்கப்பட்ட விகிதங்களில் கிளையிடப்படும் உற்பத்திப் பொருள்களின் ஒரு தொகுப்பைக் காட்டிலும் அதிகமான முடிவுகள் விளைகின்றன.

சில எதிர்விளைவுப் போட்டிகள் ஒரே முறையிலேயே நீக்கப்படுகின்றன. D-லீ எதிர்விளைவானது p-க்கு ஒப்பிடுகையில் அனுகூலத்தைக் கொண்டிருப்பதில்லை. ஏனெனில் இது எரிப்பதற்கு மிகவும் கடினமானதாக இருக்கிறது. ஆனால் - பகுதி வினைகள் வழியாக அதிகப்படியான நியூட்ரான்களை போதிய அளவில் உற்பத்தி செய்கின்றன. p- எதிர்விளைவும் உள்ளது. ஆனால் இதன் குறுக்கு வெட்டமைப்பானது "T" > 1 MeV இன் போது இருப்பது தவிர மிகவும் குறைவாக இருக்கிறது. ஆனால் வெப்பம் விழுங்குகின்ற அதிகப்படியான வெப்பநிலைகள் போன்ற நேரடி நியூட்ரானை-உற்பத்தி செய்யும் எதிர்விளைவும் மிகவும் கணிசமாக உள்ளது. இறுதியாக இங்கு p- எதிர்விளைவு உள்ளது. இது எரிப்பதற்கு மட்டும் கடினமாக இருப்பதில்லை. ஆனால் ஆனது இரண்டு ஆல்ஃபா துகள்கள் மற்றும் நியூட்ரானில் பிரிப்பதற்கு எளிதாக உண்டாக்கப்படுகிறது.

இணைவு வினைகளில் கூடுதலாக நியூட்ரான்களுடன் பின்வரும் வினைகளும் "உலர்ந்த" இணைவு வெடிகுண்டுகள் மற்றும் சில எதிர்பார்க்கப்பட்ட இணைவு அணு உலைகளில் "இன" திரைத்தியத்திற்கு மிகவும் முக்கியமானதாகும்:

இந்த வினைகளுடைய பயனுடைமையை மதிப்பிடுவதற்கு குறுக்கு வெட்டமைப்பைப் பற்றி ஏதாவது அறிய வேண்டியிருக்கும் வினைபடு பொருள்களுக்குக் கூடுதலாக உற்பத்திப் பொருள்கள் மற்றும் ஆற்றல் வெளியிடப்படுகின்றன. கொடுக்கப்பட்டுள்ள எந்த இணைவு சாதனமும் அது தாங்குவதற்கு அதிகப்படியான பிளாஸ்மா அழுத்தத்தை கொண்டிருக்கிறது. மேலும் ஒரு பொருளாதார சாதனமானது எப்போதும் அந்த அதிகப்படியான அழுத்ததிற்கு அருகிலேயே இயங்குகிறது. கொடுக்கப்பட்டுள்ள இந்த அழுத்தத்தில் மிகப்பெரிய இணைவு வெளிப்பாடு என்பது வெப்பநிலை தேர்ந்தெடுக்கப்படும் போது பெறப்படுகிற்து. அதனால் <σv>/T² இதன் அதிகப்படியான அழுத்தமாக இருக்கிறது. தீப்பற்றுதலுக்குத் தேவையான மும்மடங்கு உற்பத்திப் பொருளான "nT" τ இன் மதிப்புடைய வெப்பநிலையானது குறைவானதாக இருக்கிறது. அதில் இருந்து தேவைப்படும் மதிப்பானது <σv>/T²க்கு நேர்மாறான விகிதசமத்திற்கு உள்ளது (பார்க்க லாசன் கிரிடெரியன்). (வெளிப்புற வெப்பம் இல்லாமல் வெப்பநிலையை நிலைநிறுத்துவதற்கு தேவையான சக்தியை இணைவு வினைகள் உற்பத்தி செய்தால் பிளாஸ்மா என்பது "தீப்பற்றுகிறது".) அந்த உகந்த வெப்பநிலை மற்றும் அந்த வெப்பநிலையில் <σv>/T² இன் மதிப்பானது பின்வரும் அட்டவணையில் ஒரு சில எதிரிவினைகளுடன் கொடுக்கப்பட்டுள்ளது.

வினைகளின் பல வடிவத் தொடர்கள் குறிப்பிடப்பட்டுள்ளன. உதாரணமாக மற்றும் உடன் ஒரு அணு உலை எரிபொருளானது ஐ உருவாக்குகிறது. இவை ஆற்றல்கள் "சரியாக" இருக்கையில் - எதிர்விளைவில் சாதகமாக உள்ளன. (8) மற்றும் (9) வினைகளை ஒருங்கிணைப்பதற்கு இது ஒரு நளினமான யோசனையாகும். எதிர்விளைவு (8) இல் இருந்து ஆனது முழுமையாக வெப்பமடைவதற்கு முன்பு எதிர்விளைவு (9) இன் உடன் எதிர்செயலாற்றுகிறது. வெப்பமடைவதற்கு முன்பு எதிர்விளைவு (8) இன் கீழ் செல்லும் ஆற்றல்மிக்க புரோட்டானை இது உருவாக்குகிறது. இந்த யோசனை உண்மையில் நன்றாக வேலை செய்யாது என விளக்கமான ஆய்வு கூறுகிறது. ஆனால் இதற்கு ஏற்றதாக இல்லாமல் இருக்கும் மேக்ஸ்வெல்லியன் பிளாஸ்மாவின் வழக்கமான கருதுகோள்கள் இதற்கு நல்ல எடுத்துக்காட்டாகும்.

மேலே கொடுக்கப்பட்டுள்ள எந்த வினைகளும் இணைவு சக்தி தயாரிப்பின் அடிப்படைக் கோட்பாடாக இருக்கலாம். மேலே கலந்துரையாடப்பட்ட வெப்பநிலை மற்றும் குறுக்கு வெட்டமைப்புக்குக் கூடுதலாக இணைவு உற்பத்திப் பொருள்களான "E" இன் மொத்த ஆற்றல், இணைவு உற்பத்திப் பொருள்களின் "E" உடைய திறனேற்றப்பட்ட ஆற்றல் மற்றும் ஐதரசனல்லா வினைபடு பொருளின் அணு எண் "Z" ஆகியவற்றை நாம் கண்டிப்பாக கருத்தில் கொள்ள வேண்டும்.

இருந்தபோதும் - வினைகளின் விவரக்கூற்றானது சில இடையூறுகளை ஏற்படுத்துகிறது. இதைத் தொடங்குவதற்கு ஒன்று சராசரியாக இரண்டு கிளைகளான (2) மற்றும் (3)க்கு மேல் இருக்க வேண்டும். மற்றும் உற்பத்திப் பொருள்களை எவ்வாறு நடத்துவது என்பதை முடிவுசெய்வது மிகவும் கடினமான ஒன்றாகும். ஆனது மிகவும் நன்றாக தூத்தேரியம் பிளாஸ்மாவில் எரிகிறது. அதை பிளாஸ்மாவில் இருந்து பிரித்தெடுப்பதது என்பது முடியாத செயலாகும். - எதிர்விளைவு என்பது அதிகப்படியான வெப்பநிலையில் கட்டாயமற்றதாகிறது. அதனால் அதற்கு ஏற்ற - வெப்பநிலையில் எரிவது என்பது குறைவாக இருக்கும். அதனால் இது ஐக் கருத்தில் கொள்வதற்கு நியாயமானதாகக் காணப்படுகிறது. ஆனால் ஆனது எரிவதில்லை. மேலும் நிகர எதிர்விளைவிற்கு அதன் ஆற்றலைக் கூட்டுவதாக இருக்கிறது. ஆகையால் "E" = (4.03+17.6+3.27)/2 = 12.5 MeV ஆக - இணைவு ஆற்றலை நாம் கணக்கில் கொள்ளலாம். மேலும் "E" = (4.03+3.5+0.82)/2 = 4.2 MeV ஆக திறனேற்றப்பட்ட துகள்களின் ஆற்றல் உள்ளது.

- எதிர்விளைவின் மற்றொரு தனிச்சிறப்புடய பண்பு என்பது ஒரே ஒரு வினைபடு பொருள் இருப்பதாகும். இது எதிர்விளைவு விகிதத்தை கணக்கிடும் போது கணக்கில் கண்டிப்பாக எடுத்துக்கொள்ளப்படுகிறது.

இந்த விருப்பத்தேர்வுகளுடன் மிகவும் முக்கியமான வினைபடு பொருள்கள் நான்கிற்கான காரணிகள் பட்டியலிடப்பட்டுள்ளன.

இதன் கடைசி வரிசையானது நியூட்ரான் தன்மையின் எதிர்விளைவாகும். இதில் இணைவு ஆற்றலின் சிறு பகுதியானது நியூட்ரான்களாக வெளிப்படுகின்றது. கதிரியக்க சேதம், உயிரிய காப்புமுறை, தொலைக்கட்டுப்பாடு மற்றும் பாதுகாப்பு போன்ற நியூட்ரான்களுடன் இணைந்து இருக்கும் பிரச்சினைகளின் பரும அளவுடன் இது முக்கியமான சுட்டிக்காட்டியாக உள்ளது. ("E" -"E" )/"E" ஆக முதல் இரண்டு வினைகளுக்காக இது கணக்கிடப்படுகிறது. கணக்கு பூஜ்ஜியம் எனக்காட்டும் கடைசி இரண்டு வினைகளுக்காக பகுதி வினைகளை சார்ந்து மதிப்புகள் தோராயமாக மதிப்பிடப்படுகின்றன. அது வெப்பச் சமநிலையில் பிளாஸ்மாவில் நியூட்ரான்களை உற்பத்தி செய்கிறது.

உறுதியாக இங்கு வினைபடு பொருட்கள் உகம விகிதசமங்களுடன் கலந்திருக்கும். ஒவ்வொரு வினைபடுபொருள் அயனும் பகுதி அழுத்தத்திற்காக எலக்ட்ரான் கணக்குகளுடன் ஒருங்கிணைந்திருக்கும் போது இந்த நிலைமை ஏற்படுகிறது. மொத்த அழுத்தமும் முடிவு செய்யப்பட்டது என ஊகித்தால் ஐதரசனல்லா அயனின் அடர்த்தி என்பது இதற்கு அர்த்தமாகும். இது காரணி 2/("Z" +1) மூலமான ஐதரசனுடைய அயனைக் காட்டிலும் சிறியதாகும். ஆகையால் இந்த வினைகளுக்கான விகிதம் என்பது <σv>/T² இன் மதிப்புகளின் எந்த மாறுபாடுகளையும் கொண்டு அதே காரணியின் மூலமாகக் குறைக்கப்படுகிறது. மற்றொரு வகையில் - எதிர்விளைவின் காரணமாக ஒரே ஒரு வினைபடுபொருள் மட்டுமே இருக்கிறது. இதன் விகதமானது இரண்டு ஐதரசனுடைய பகுதிகளுக்கு இடையே இருக்கும் எரிபொருளாக இருமடங்கு உயர்ந்துள்ளது.

ஆகையால் செயலில் இருந்து உருவாகும் ஐதரசனல்லா எரிபொருள்களுக்கான "இழப்பாக" (2/(Z+1)) இது உள்ளது. இணைவு எதிர்விளைவில் அது பங்குகொள்ளாமல் அழுத்தத்தை எடுத்துக்கொள்ளும் அவற்றிற்கு அதிகப்படியான எலக்ட்ரான்கள் தேவைபடுகிறது. (அயன் வெப்பநிலைக்கு சமமாக எலக்ட்ரான் வெப்பநிலை இருக்கும் என்பது வழக்கமாக நல்ல அனுமானமாக உள்ளது. எனினும் அயனிகளைக் காட்டிலும் எலக்ட்ரான்களுக்கு போதுமான அளவு குளுமையை நிலை நிறுத்தியிருக்கும் சாதகம் இருப்பதாக சில ஆசிரியர்கள் கலந்துரையாடுகின்றனர். இது போன்ற நிலைமையானது "வெப்பமான அயனி முறை" எனப்படுகிறது. இங்கு "இழப்பு" ஏற்படுவதில்லை.) அதே நேரத்தில் ஒவ்வொரு அயனியும் மற்ற எந்த அயனிகளுடனும் எதிர்ச்செயலாற்றும் என்பதன் காரணமாக -க்கான காரணி 2 உடைய "உபரியாக" இருக்கிறது அவற்றின் சிறுபகுதியாக இருப்பதில்லை.

நாம் இந்த வினைகளை பின்வரும் அட்டவணையில் ஒப்பிடலாம்.

<σv>/T² இன் அதிகப்படியான மதிப்பு முந்தைய அட்டவணையில் இருந்து எடுத்துக் கொள்ளப்பட்டுள்ளது. "இழப்பு/உபரி" (penalty/bonus) காரணி என்பது ஐதரசனல்லா வினைபடுபொருள் அல்லது ஒற்றை-பொன் பெயர்ச்சி எதிர்விளைவை சார்ந்திருக்கிறது. "வினைதிறன்" வரிசையில் மதிப்புகளானது இரண்டாவது மற்றும் மூன்றாவது வரிசையில் உள்ள உற்பத்திப் பொருள்களை 1.24 இல் வகுக்கும் போது கிடைக்கிறது. ஒப்பிடக்கூடிய நிலைமைகளின் கீழ் - எதிர்விளைவைக் காட்டிலும் மிகவும் மெதுவாக ஏற்படும் மற்ற வினைகளை இந்தக் காரணி குறிப்பிட்டுக் காட்டுகிறது. "லாசன் கிரிடெரியன்" வரிசையானது "E" உடன் இந்த முடிவுகளை எடையிடுகிறது. மேலும் - எதிர்விளைவிற்கான கடினத்தன்மையை சார்ந்திருக்கும் இந்த வினைகளுடன் தீபற்றுதலைப் பெறுவதற்கு எவ்வளவு கடினமாக உள்ளது என்பதையும் சுட்டிக்காட்டுகிறது. இறுதியான வரிசையானது "சக்தி அடர்த்தி" எனப் பெயரிடப்படுள்ளது. இது "E" . - எதிர்விளைவைக்கு ஒப்பிடக்கூடிய மற்ற வினைகளின் இணைவு சக்தி அடர்த்தி எவ்வளவு குறைவாக இருக்கிறது என்பதை இது குறிப்பிடுகிறது. மேலும் இது பொருளாதார சாத்தியம் உள்ள அளவையும் கருத்தில் கொள்கிறது.

பல அமைப்புகளில் அயன்களுக்கு கீழ் செல்லும் இணைவானது அடிப்படையில் தனியாக எப்போதுமே ஏற்படாமல் எலக்ட்ரான்களுடன் கலந்தே ஏற்படுகிறது. இது நடுநிலையாக்குதலில் அயனிகள் பருமனுடைய மின் திறனேற்றத்தை திரட்டி பிளாஸ்மாவை வடிவமைக்கிறது. எலக்ட்ரான்களானது பொதுவாக வெப்பநிலையுடன் ஒப்பிடக்கூடியதாகவும் அல்லது அயனிகளைக் காட்டிலும் பெரியதாகவும் இருக்கும். அதனால் அவை அயனிகளுடன் மோதி 10-30 keV ஆற்றலுடைய (Bremsstrahlung) ஊடுகதிர் கதிர் இயக்கத்தை வெளியேற்றுகிறது. சூரியன் மற்றும் நட்சத்திரங்களானது ஊடுகதிருக்கு ஒளிபுகாததாக இருக்கும். ஆனால் அடிப்படையில் புவிக்குரிய எந்த இணைவு அணு உலையும் அந்த ஆற்றல் எல்லையில் ஊடுகதிருக்காக ஒளியை விட மென்மையாக இருக்கும். ஊடுகதிர்களானது எதிரொலிப்பதற்கு மிகவும் கடினமானதாகும். ஆனால் துருப்பிடிக்கா எஃக்கின் (அணு உலைக் கவசத்தின் பகுதியாக உள்ளது) மிமீ தடிமனைக்காட்டிலும் குறைவாகவே பயனுள்ள முறையில் உட்கொள்கிறது (மேலும் வெப்பத்திற்கு மாற்றுகிறது). இணைவு சக்தியின் விகிதமானது ஊடுகதிர் கதிர் இயக்கத்தில் உற்பத்தி செய்யப்பட்டு சுவர்களில் இழக்கப்படுகிறது என்பது மதிப்பின் முக்கியமான செயலாகும். இதன் விகிதமானது ஆற்றல் அடர்த்தியைக் (பார்க்க முந்தைய உபபிரிவு) காட்டிலும் மிகவும் அதிகமான வெப்பநிலையைக் கொண்டிருக்கிறது. பல்வேறு வினைகளுக்கான தோராயமான ஏற்பு வெப்பநிலை மற்றும் சக்தி விகிதத்தை பின்வரும் அட்டவணை காட்டுகிறது.

பிரேமுசுத்திராலுன் சக்திக்கு உண்மையான இணைவு விகிதங்களானது பல்வேறு காரணங்களுக்காக குறிப்பிடத்தக்க வகையில் குறைவாக இருக்கின்றது. முதல் ஒன்றில் இணைவு உற்பத்திப் பொருளின் ஆற்றலானது எரிபொருள் அயனிகளுக்கு முழுவதும் மாற்றப்படுவதாக கணக்கீடு ஊகிக்கப்படுகிறது. பின்னர் மோதல்கள் மூலமாக எலெட்ரான்களிடம் அது ஆற்றலை இழந்து பிரேமுசுத்திராலுன் மூலமாக ஆற்றலை இழக்கிறது. எனினும் எரிபொருள் அயனிகளைக் ஆட்டிலும் மிகவும் வேகமாக இணைவு உற்பத்திப் பொருள்கள் நகருகின்றன. அவை எலக்ட்ரான்களுக்கு நேரடியாக அதன் சக்தியை குறிப்பிட்ட அளவு கொடுக்கிறது. இரண்டாவதாக பிளாஸ்மா என்பது எரிபொருள் அயனிகளில் சுத்தமாக உருவாக்கப்படுவதாக ஊகிக்கப்படுகிறது. பயிற்சியில் கலப்படமான அயனிகளின் முக்கிய விகிதசமமும் உள்ளது. பின்னர் அது விகிதத்தைக் காட்டிலும் குறைகிறது. குறிப்பாக இணைவு உற்பத்திப் பொருள்கள் அதன் ஆற்றல் கொடுக்கப்படும் வரை "கண்டிப்பாக" பிளாஸ்மாவில் நிலைத்திருக்க வேண்டும். மேலும் "அவை" எதிர்பார்க்கப்படும் ஏதாவது வரையறைத் திட்டத்தில் சில சமயங்களில் எஞ்சியிருக்கிறது. முடிவாக பிரேமுசுத்திராலுனைக் காட்டிலும் அனைத்து அலைவரிசைகளிலும் சக்தி இழப்புகள் புறக்கணிக்கப்படுகிறது. இது இறுதியாக இரண்டு காரணிகளை சார்ந்திருக்கிறது. அறிமுறையான மற்றும் சோதனை வழித் தளங்களில் துகள் மற்றும் ஆற்றல் வரையறையானது நெருக்கமான வகையில் ஒப்புமையைக் கொண்டுள்ளன. வரையறைத் திட்டத்தில் ஆற்றல், இணைவு உற்பத்திப்பொருள்கள் தொடர்ந்து செயலாற்றுவது நல்ல வேலையாக கட்டமைக்கப்படுகிறது. இணைவு உற்பத்திப் பொருள்கள் இறுதியில் வெளியேற்றப்பட்டால் பின்னர் ஆற்றல் வரையறை மோசமடையும்.

இணைவு சக்தியை பிரேமுசுத்திராலுனுக்கு ஒப்பிடுகையில் வெப்பநிலைகள் அதிகரிப்பது ஒவ்வொரு நிலைமையிலும் வெப்பநிலையைக் காட்டிலும் அதிகரிப்பதில் உள்ளது. அது சக்தி அடர்த்தி அதிகரிக்கச்செய்து இணைவு மும்மடங்கு உற்பத்திப் பொருளின் மதிப்பைத் தேவையான அளவு குறைக்கிறது. பிரேமுசுத்திராலுன் பகுதியானது குறைவாக இருப்பது காரணத்தால் -க்கான ஏற்பு இயக்க முனை திறனேற்றப்பட மாட்டாது. ஆனால் -க்கு திட்டமான சக்தி அடர்த்தி இருக்கும் பரப்பினுள் மற்ற எரிபொருள்களை செலுத்துவது மிகவும் குறைகிறது. மேலும் தேவையான வரையறையைப் பெறுவது என்பது மிகவும் கடினமானதாகிறது. - மற்றும் -க்காக பிரேமுசுத்திராலுன் இழப்புகள் தொடர்ந்து நடப்பது பிரச்சினைகளைத் தடுக்கிறது. -க்கான p- மற்றும் p- போன்றவற்றில் அரைநடுநிலை, சமவியல்பில்லாத பிளாஸ்மாவுடன் இந்த எரிபொருள்களைப் பயன்படுத்தி இணைவு அணு உலையை உருவாக்குவது பிரேமுசுத்திராலுன் இழப்புகளில் நடக்கிறது. டோடு ரைடர் எழுதிய "Fundamental limitations on plasma fusion systems not in thermodynamic equilibrium" இல் இந்த இரண்டக நிலைக்கு வெளியே சில வழிகள் கருத்தில் கொள்ளப்படுகின்றன—புறக்கணிக்கப்படுகின்றன. இந்தக் கட்டுப்படுத்துதல் நடுநிலையற்ற மற்றும் சமவியல்பில்லாத பிளாஸ்மாக்களில் செயற்படுத்தப்படுவதில்லை; எனினும் இவை முயற்சி செய்வதில் சவால்களை சந்திக்கின்றன.




</doc>
<doc id="101086" url="https://ta.wikipedia.org/wiki?curid=101086" title="ஜீவன் மென்டிஸ்">
ஜீவன் மென்டிஸ்

மனுகுலசுரிய அமித் ஜீவன் மென்டிஸ் ("Manukulasuriya Amith Jeewan Mendis," பிறப்பு: சனவரி 15 1983), இலங்கை அணியின் மேலதிக குச்சக்காப்பாளர். இவர் 2010 இல் 05 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101090" url="https://ta.wikipedia.org/wiki?curid=101090" title="மஞ்சுல முனசிங்க">
மஞ்சுல முனசிங்க

மஞ்சுல முனசிங்க ("Manjula Munasinghe," பிறப்பு: டிசம்பர் 10 1971), இலங்கை அணியின் முன்னாள் துடுப்பாட்டக்காரர். இவர் 1994 - 1996 இல் 05 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101091" url="https://ta.wikipedia.org/wiki?curid=101091" title="காமினி பெரேரா">
காமினி பெரேரா

கஹவலகே காமினி பெரேரா ("Kahawalage Gamini Perera", பிறப்பு: மே 10 1964), இலங்கை அணியின் முன்னாள் துடுப்பாட்டக்காரர். இவர் 1986 01 ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101092" url="https://ta.wikipedia.org/wiki?curid=101092" title="ருசிர பெரேரா">
ருசிர பெரேரா

தொன் ருசிர லக்சிரி பெரேரா ("Don Ruchira Laksiri Perera," பிறப்பு: ஏப்ரல் 2 1964), இலங்கை அணியின் முன்னாள் துடுப்பாட்டக்காரர். இவர் 2002-2006 இல் 08 தேர்வுத் துடுப்பாட்டப் போட்டிகளிலும், 17 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.
இவர் கொழும்பைப் பிறப்பிடமாகக் கொண்டவர்


</doc>
<doc id="101093" url="https://ta.wikipedia.org/wiki?curid=101093" title="காசாபிளாங்கா">
காசாபிளாங்கா

காசாபிளாங்கா மொரோக்கோ நாட்டில் உள்ள ஒரு நகரம். இது அட்லாண்டிக் பெருங்கடல் கரையோரமாக அமைந்துள்ள ஒரு துறைமுக நகரம். இதுவே மொரோக்கோவின் மிகப் பெரிய நகரும் அதன் முதன்மைத் துறைமுகமும் ஆகும். மேலும் இது மொரோக்கோவின் பொருளாதார மற்றும் பண்பாட்டு மையமாகக் கருதப்படுகிறது. 2004ம் ஆண்டு கணக்கெடுப்பின்படி இதன் மக்கள் தொகை 29,49,805. காசாபிளாங்கா துறைமுகம் வடக்கு ஆப்பிரிக்காவின் மிகப் பெரிய துறைமுகம் மற்றும் உலகின் மிகப்பெரிய செயற்கைத் துறைமுகங்களில் ஒன்றாகும்.


</doc>
<doc id="101096" url="https://ta.wikipedia.org/wiki?curid=101096" title="சுரேஸ் பெரேரா">
சுரேஸ் பெரேரா

சுரேஸ் அசங்க பெரேரா (Suresh Asanka Perera, பிறப்பு: பிப்ரவரி 16 1978), இலங்கை அணியின் முன்னாள் துடுப்பாட்டக்காரர். இவர் 2001 இல் 03 தேர்வுத் துடுப்பாட்டப் போட்டிகளிலும், 20 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.
இவர் கொழும்பைப் பிறப்பிடமாகக் கொண்டவர்


</doc>
<doc id="101098" url="https://ta.wikipedia.org/wiki?curid=101098" title="தம்மிக பிரசாத்">
தம்மிக பிரசாத்

காரியவசம் திரான கமகே தம்மிக பிரசாத் ("Kariyawasam Tirana Gamage Dammika Prasad," பிறப்பு: மே 30 1983), இலங்கை அணியின் முன்னாள் துடுப்பாட்டக்காரர். இவர் தேர்வுத் துடுப்பாட்டப் போட்டிகளிலும், ஒருநாள் பன்னாட்டுத் துடுப்பாட்டம் மற்றும் பன்னாட்டு இருபது20 போட்டிகளிலும் கலந்து கொண்டுள்ளார். இவர் ராகமயைப் பிறப்பிடமாகக் கொண்டவர். இவர் சிங்கள துடுப்பாட்ட சங்கம் மற்றும் வடக்கு பஸ்னஹீரா துடுப்பாட்ட அணிகளுக்காகவும் உள்ளூர்ப் போட்டிகளில் விளையாடியுள்ளார். 

இவர் கடைசியாக 2015 ஆம் ஆண்டில் மேற்கிந்தியத் தீவுகள் துடுப்பாட்ட அணிக்கு எதிரான தொடரில் விளையாடினார். அதன்பின் அடிக்கடி ஏற்பட்ட காயங்களினால் இவருக்கு அணியில் நிலையான இடம் கிடைக்கவில்லை.

இவர் உள்ளூர்ப் போட்டிகளில் சிறப்பாக செயல்பட்டார். குறிப்பாக இலக்கினை வீழ்த்துவதற்கு இவர் 23 ஓட்டங்களை மட்டுமே விட்டுக் கொடுத்துள்ளார். இந்த சராசரியின் காரணமாக 2006 ஆம் ஆண்டில் வங்காளதேசத் துடுப்பாட்ட அணிக்கு எதிரான தொடரில் விளையாடும் வாய்ப்பினைப் பெற்றார். பின் சிட்டகாங்கில் நடைபெற்ற முதல் ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். இந்தப் போட்டியில் 10 ஓவர்கள் வீசி 29 ஓட்டங்களை விட்டுக்கொடுத்து 2 இலக்குகளைக் கைப்பற்றினார். இந்தப் போட்டியில் இலங்கை அணி 78 ஓட்டங்கள் வித்தியாசத்தில் வெற்றி பெற்றது.

பின் முதுகில் ஏற்பட்ட காயம் காரணமாக இவரால் சில போட்டிகளில் விளையாட இயலவில்லை.பின் 2008 ஆம் ஆண்டில் இந்திய அணி இலங்கையில் சுற்றுப் பயணம் செய்து தேர்வுத் துடுப்பாட்டப் போட்டிகளில் விளையாடியது. இதில் இலங்கை அணியில் விளையாடும் வாய்ப்பினைப் பெற்றார். ஆகஸ்டு மாதத்தில் நடைபெற்ற இந்தியத் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் அறிமுகமனார். ராகுல் திராவிட் மற்றும் வீரேந்தர் சேவாக் ஆகியோர் தனக்குப் பிடித்தமான வீரர்கள் எனத் தெரிவித்திருந்தார். இந்தப் போட்டியில் சச்சின் டெண்டுல்கர் உள்ளிட்ட ஐந்து இலக்குகளைக் கைப்பற்றினார். பின் 2008 டிசம்பர் மாதத்தில் வங்காளதேசத் துடுப்பாட்ட அணிக்கு எதிரான தேர்வுத் துடுப்பாட்டத் தொடரின் முதல் ஆட்டப்பகுதியில் இவர் 4 இலக்குகளைக் கைப்பற்றினார். ஆனால் இவருக்கு இரண்டாவது போட்டியில் விளையாட வாய்ப்பு வழங்கப்படவில்லை.

சூன் 2011 ஆம் ஆண்டில் இசுக்காட்லாந்து துடுப்பாட்ட அணி மற்றும் இங்கிலாந்து துடுப்பாட்ட அணிக்கு எதிரான முத்தரப்பு ஒருநாள் துடுப்பாட்டத் தொடரில் இலங்கை அணியில் விளையாடும் அணியில் இடம்பெற்றார். இந்தத் தொடரில் இரு போட்டிகளில் விளையாடினார். இங்கிலாந்து துடுப்பாட்ட அணிக்கு எதிரான போட்டியில் இரண்டு இலக்குகளையும் இசுக்காட்லாந்து துடுப்பாட்ட அணிக்கு எதிரான போட்டியில் மூன்று இலக்குகளையும் கைப்பற்றினார். பின் ஆத்திரேலியத் துடுப்பாட்ட அணிக்கு எதிரான தொடரில் இவர் இடம் பெற்றார். ஆனால் விளையாட வாய்ப்பு கிடைக்கவில்லை. அந்தத் தொடரில் அந்த அணிக்கு எதிரான பன்னாட்டு இருபது20 போட்டியில் இவர் அறிமுகமானார். பின் ஐக்கிய அரபு அமீரகத்தில் நடைபெற்ற பாக்கித்தான் துடுப்பாட்ட அணிக்கு எதிரான தேர்வுத் துடுப்பாட்டப் போட்டியில் இவர் விளையாடினார். 2011- 2012 ஆம் ஆண்டுகளில் தென்னாப்பிரிக்கத் துடுப்பாட்ட அணிக்கு எதிரான தொடரில் சில பந்துவீச்சாளர்களுக்கு காயம் ஏற்பட்டதனால் இவருக்கு விளையாட வாய்ப்பு கிடைத்தது. இதன் மூன்றாவது போட்டியில் 156 ஓட்டங்கள் கொடுத்து இரண்டு இலக்குகளைக் கைப்பற்றினார். இந்தப் போட்டியில் இலங்கை அணி தோற்றது. இதே அணிக்கு எதிராக இரண்டு ஒருநாள் பன்னாட்டுத் துடுப்பாட்டப் போட்டிகளில் இவர் விளையாடினார்.



</doc>
<doc id="101101" url="https://ta.wikipedia.org/wiki?curid=101101" title="சைமன் குழு">
சைமன் குழு

சைமன் குழு (சைமன் கமிஷன், "Simon Commission") பிரித்தானிய இந்தியாவில் இந்திய அரசுச் சட்டம், 1919 ஆல் அறிமுகப்படுத்தப்பட்ட அரசியல் சீர்திருத்தங்கள் நடைமுறையில் எவ்வாறு செயல்படுத்தப்படுகின்றன என்று கண்டறியவும், அடுத்த கட்ட சீர்திருத்தங்களுக்கான பரிந்துரை வழங்கவும் பிரித்தானிய ஆட்சியாளர்களால் இந்தியாவுக்கு அனுப்பப்பட்ட ஒரு குழுவாகும்.

1919ல் இயற்றப்பட்ட இந்திய அரசுச் அட்டம் (மொண்டேகு-கெம்சுஃபோர்ட் சீர்திருத்தங்கள்) இந்தியர்களுக்கு வரையறுக்கப்பட்ட தன்னாட்சி அதிகாரத்தை வழங்கியது. இதன் மூலம் இரட்டை ஆட்சி முறை அமலுக்கு வந்து, சட்டமன்றங்கள் உருவாக்கப்பட்டன. இந்திய தேசிய காங்கிரசு இதை ஏற்கவில்லை; தேர்தலில் போட்டியிடவும் இந்தியாவின் நிருவாகத்தில் பங்கேற்கவும் மறுத்துவிட்டது. நீதிக்கட்சி போன்ற கட்சிகள் தேர்தல்களில் பங்கேற்று ஆட்சி செய்தன. இந்திய அரசுச் சட்டத்தில் இரட்டை ஆட்சி முறை நடைமுறைக்கு வந்து பத்து ஆண்டுகளுக்குப் பின்னர் அதன் நிறைகுறைகளை ஆராய ஒரு குழுவொன்றை அமைக்க வழிவகை செய்திருந்தது. அதன்படி 1928ல் பிரித்தானிய அரசாங்கம் ஏழு பிரித்தானிய நாடாளுமன்ற உறுப்பினர்கள் அடங்கிய பாராளுமன்றக் குழு ஒன்றை அமைத்தது. இதன் தலைவர் சர் ஜான் சைமனின் பெயரால் இது சைமன் கமிசன் என்று வழங்கப்பட்டது. இந்தியாவுக்கு வந்து ஆட்சியாளர்கள், ஆளும் கட்சிகள், எதிர்க்கட்சிகள் என பல தரப்பினருடன் கலந்தாலோசித்து அவர்களது கருத்துகளை கேட்டறிவதும், அடுத்த எந்த மாதிரியான சீர்திருத்தங்களை அறிமுகப்படுத்தலாம் என்பது குறிந்து பரிந்துரை செய்வதும் இக்குழுவுக்குத் தரப்பட்டிருந்த பணிகள். பெப்ரவரி 3, 1928ல் சைமன் குழு முதல் முறையாக இந்தியா வந்திறங்கியது.

இந்தியர்களின் அரசியல் எதிர்காலத்தை முடிவு செய்ய நியமிக்கப்பட்ட குழுவில் இந்தியர் ஒருவர் கூட இடம் பெறாததால் பெரும்பாலான இந்தியர்கள் அதிருப்தி கொண்டனர். இந்திய தேசிய காங்கிரசு, சுயாட்சி கட்சி, முஸ்லிம் லீக் போன்ற கட்சிகள் சைமன் குழுவினை புறக்கணிக்க முடிவு செய்தன. சைமன் குழு இந்தியாவுக்கு வந்த போது அதனை எதிர்த்து போராட்டங்கள் நடத்தினர். “சைமன் திரும்பிப் போ” (Simon Go Back) என்ற கோசமிட்டபடி சைமன் குழு சென்ற இடங்களில் ஆயிரக்கணக்கானோர் கருப்புக் கொடி போராட்டங்கள் நடத்தினர். நீதிக்கட்சி போன்ற சில கட்சிகள் சைமன் கமிசனுக்கு ஒத்துழைப்பு அளித்து தங்கள் கருத்துகளைத் தெரிவித்தன. அக்டோபர் 1928ல் மீண்டும் சைமன் கமிசன் இந்தியா வந்த போது போராட்டங்கள் தீவிரமடைந்தன. அத்தகைய ஒரு போராட்டத்தில் காவல்துறையினர் நடத்திய தடியடியில் காயமடைந்த லாலா லஜபத் ராய் மரணமடைந்தார். சைமன் குழுவின் அறிக்கைக்குப் போட்டியாக மோதிலால் நேரு நேரு அறிக்கை என்ற அறிக்கையை வெளியிட்டார். அதில் இந்தியாவுக்கு மேலாட்சி நிலை வழங்கும்படி கோரப்பட்டிருந்தது.

இங்கிலாந்து திரும்பிய சைமன் குழு 1930ல் தனது அறிக்கையை சமர்பித்தது. அதில் இரட்டை ஆட்சி முறையை ஒழித்து, இந்தியர்களுக்கு முழு பிரதிநிதித்துவம் வழங்கப் பரிந்துரை செய்தது. மேலும் இந்துக்களுக்கும் முசுலிம்களுக்கும் தனித் தனி வாக்காளர் தொகுதிகளைத் தொடரவும் பரிந்துரை செய்தது. இப்பரிந்துரைகளின் அடிப்படையிலும் வட்ட மேசை மாநாட்டு பேச்சுவார்த்தைகளின் அடிப்படையிலும் இந்திய அரசுச் சட்டம், 1935 இயற்றப்பட்டு 1937ல் இந்தியாவுக்கு மாநில சுயாட்சி வழங்கப்பட்டது.



</doc>
<doc id="101105" url="https://ta.wikipedia.org/wiki?curid=101105" title="கீர்த்தி ரனசிங்க">
கீர்த்தி ரனசிங்க

கீர்த்தி ரனசிங்க ("Keerthi Ranasinghe," பிறப்பு: சூலை 4. 1962), இலங்கை துடுப்பாட்ட அணியின் முன்னாள் துடுப்பாட்டக்காரர், இவர் 1986 இல் நான்கு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="101106" url="https://ta.wikipedia.org/wiki?curid=101106" title="தம்மிக றணதுங்க">
தம்மிக றணதுங்க

தம்மிக றணதுங்க "(Dammika Ranatunga", பிறப்பு: அக்டோபர் 12. 1962), இலங்கை துடுப்பாட்ட அணியின் முன்னாள் துடுப்பாட்டக்காரர், இவர் 1989 இல் இரண்டு தேர்வுத் துடுப்பாட்டப் போட்டிகளிலும், நான்கு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். தம்மிக றணதுங்க‎ இலங்கை துடுப்பாட்ட அணியின் முன்னாள் தலைவர் அர்ஜுன றணதுங்க அவர்களின் சகோதரர்களில் ஒருவர். ஏனைய சகோதரரர்களான நிசாந்த றணதுங்க‎, சஞ்சீவ றணதுங்க ஆகியோரும் தேசிய துடுப்பாட்ட அணியில் இடம் பெற்றவர்களே.


</doc>
<doc id="101107" url="https://ta.wikipedia.org/wiki?curid=101107" title="நிசாந்த றணதுங்க">
நிசாந்த றணதுங்க

நிசாந்த றணதுங்க (Nishantha Ranatunga, பிறப்பு: சனவரி 22. 1966), இலங்கை துடுப்பாட்ட அணியின் முன்னாள் துடுப்பாட்டக்காரர், இவர் 1993 இல் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். நிசாந்த றணதுங்க‎ இலங்கை துடுப்பாட்ட அணியின் முன்னாள் தலைவர் அர்ஜுன றணதுங்க அவர்களின் சகோதரர்களில் ஒருவர். ஏனைய சகோதரரர்களான, தம்மிக றணதுங்க‎ சஞ்சீவ றணதுங்கஆகியோரும் தேசிய துடுப்பாட்ட அணியில் இடம் பெற்றவர்களே.


</doc>
<doc id="101108" url="https://ta.wikipedia.org/wiki?curid=101108" title="சஞ்சீவ றணதுங்க">
சஞ்சீவ றணதுங்க

சஞ்சீவ றணதுங்க ("Sanjeeva Ranatunga," பிறப்பு: ஏப்ரல் 25. 1969), இலங்கை துடுப்பாட்ட அணியின் முன்னாள் துடுப்பாட்டக்காரர், இவர் 1994-1997 இல் 9தேர்வுத் துடுப்பாட்டப் போட்டிகளிலும், 13 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். சஞ்சீவ றணதுங்க இலங்கை துடுப்பாட்ட அணியின் முன்னாள் தலைவர் அர்ஜுன றணதுங்க அவர்களின் சகோதரர்களில் ஒருவர். ஏனைய சகோதரரர்களான நிசாந்த றணதுங்க‎, தம்மிக றணதுங்க‎ ஆகியோரும் தேசிய துடுப்பாட்ட அணியில் இடம் பெற்றவர்களே.


</doc>
<doc id="101114" url="https://ta.wikipedia.org/wiki?curid=101114" title="தசை நடுக்கம்">
தசை நடுக்கம்

தசை நடுக்கம் ("Tic") அல்லது சொடுக்கு அல்லது தசை இழை அனிச்சை இயக்கம் என்பது குறிப்பிட்ட சில தசை இழைகளில் திடீரென தன்னிச்சையாக, ஒரே மாதிரியாக, அனேகமாக அடுக்காகத் தோன்றும், சீரற்ற, கட்டுப்படுத்த கடினமான தசை நடுக்கம் அல்லது துடிப்பு ஆகும். வயிற்றிலோ, அல்லது கால்விரல் நுனிகளிலோ, கண் இமைகளிலோ இவ்வகையான இயக்கத் துடிப்பு ஏற்படுவதுண்டு. சில சமயம் தொண்டைத் தசைகளில் ஏற்படும் இவ்வகைத் துடிப்பில் குரலைச் சரிப்படுத்திக் கொள்ளவேண்டி நேருவதும் உண்டு. இவ்வகையான பல தசை நடுக்கம் வெளியிலிருந்து பார்ப்பவர் கண்ணுக்குத் தெரிவதில்லை.

இவ்வாறான தசை நடுக்கமானது மன அழுத்தம், களைப்பு, சலிப்பு, மேலும் மனக்கலக்கம், தவிப்பு, பரபரப்பு, எதிர்பார்ப்பு போன்ற உணர்ச்சிகள் அதிகரித்த நிலைகளில் அதிகரிக்க வாய்ப்புண்டு. இந்த தசை நடுக்கம் சில சமயம் ஆசுவாசமாக தொலைக்காட்சி பார்த்தல், கணினியை பயன்படுத்தல் போன்ற நேரங்களில் அதிகரிக்கவும், குறிப்பிட்ட ஒரு செயலை அதிக கவனமெடுத்து செய்ய ஆரம்பிக்கும்போது குறையவும் தொடங்கலாம்..

தசை நடுக்கம் ஆரம்பிக்க முன்னரே, கொட்டாவி, தும்மல், நமைச்சல், இமைத்தல் போன்ற சில தூண்டுதல்களை நபர்கள் உணரத் தலைப்படுவர். இதனால் ஒரு இறுக்கமான மனநிலை ஏற்படுவதுபோலவும், அந்த இறுக்க நிலையைக் குறைப்பதற்காகவே இந்த துடிப்பு போன்ற அசைவு, தெரிந்தே நிகழ்வதாகவும், நிகழ வேண்டிய தேவை இருப்பதாகவும்". அவர்கள் உணர்கின்றார்கள். தொண்டைக்குள் எதுவோ இருப்பது போன்ற தூண்டுதல் ஏற்படும்போது, குரலைச் சரிப்படுத்திக் கொள்வது போன்ற ஒலியெழுப்பும் அசைவும், தோளில் அல்லது கண்ணில் எதுவோ ஒரு அசெளகரியமாக உணரும்போது, தோளை உயர்த்தல் அல்லது இமைத்தல் போன்ற அசைவுகளும் உருவாகின்றது. இப்படியான அனுபவத்தை அவர்கள் உணர்வதனால், இந்த தசை நடுக்கத்தை முற்று முழுதாக தன்னிச்சையானது என்று சொல்ல முடியாமல் உள்ளது. அதனால் இதனை பகுதியான தன்விருப்ப செயற்பாடு என்றும் விளக்கலாம். இவ்வகையான தசை நடுக்கத்தை உணர்பவர்கள், இது தவிர்க்க முடியாததாயினும், ஓரளவு கட்டுப்படுத்தக் கூடியது என்று உணர்வதனால், ஏனைய அசைவு ஒழுங்கின்மை/சீர்குலைவு நிலைகளிலிருந்து இதனை வேறுபடுத்த முடிகின்றது;. அதாவது தவிர்க்க முடியாத ஒரு செயலானது வெளிப்படுத்தப்பட வேண்டியுள்ளதாக உணர்கின்றனர். இருப்பினும் சிலருக்கு தசை நடுக்கம் ஏற்படுவதற்கு முன்னான இந்த உணர்வு ஏற்படுவதில்லை. பொதுவாக குழந்தைகளில் வயது வந்தவர்களைவிட இந்த உணரும் தன்மை குறைவாகவே உள்ளது. வளரும்போது இதனை உணரும் தன்மையும் அதிகரிக்கும்..

இந்த தசை நடுக்கமானது மிகவும் சிறிய அளவிலிருந்து, மிகவும் தீவிரமான நிலைவரை காணப்படலாம்.

தசை நடுக்கங்கள் 1) இலகுவானது, 2) சிக்கலானது என்றும், 1) இயக்கத்துடிப்பு 2) ஒலித்துடிப்பு என்றும் பிரிக்கப்படுகின்றன.
இயக்கத்துடிப்பு என்பது தனியான தசைக் கூட்டத்தில் ஏற்படும் அசைவினால் உண்டாகும் துடிப்பாகும். ஒலித்துடிப்பு என்பது மூக்கு, வாய், தொண்டையில் ஏற்படும் வளி அசைவினால் தோன்றும் தன்னிச்சையான ஒலிகளை ஏற்படுத்தும் அசைவாகும். 
பொதுவாக இலகுவான தசை நடுக்கம் இல்லாமல் சிக்கலான தசை நடுக்கம் மிக அரிதாகவே தோன்றும். சிக்கலான தசை நடுக்கத்தை, ஒரு நிர்ப்பந்தத்தில் கத்துதல் அல்லது கூச்சலிடுதல் போன்ற, தன் விருப்பமின்றி ஒரு நிர்ப்பந்தத்துக்குட்பட்டு செய்யும் செயல்களிலிருந்து வேறுபடுத்துவது கடினம் என்று கருதப்படுகின்றது.

குறிப்பாக குறிப்பிட்ட தசையில் திடீரெனத் தோன்றும், குறுகிய, கட்டுப்படுத்த கடினமான கண் சிமிட்டல், தலையாட்டுதல் (தலையை இழுத்தல் போன்ற அசைவு), தோளை உயர்த்துதல் போன்ற அனிச்சையான, அர்த்தமற்ற அல்லது அவசியமற்ற கை கால் அசைவுகள் ஆகும்.

இவை குரலைச் சரிப்படுத்தல் போன்ற, உறுமுதல் அல்லது கத்துதல் போன்ற, நுகர்தல் அல்லது மோப்பம் பிடித்தல் போன்ற சத்தம் அல்லது ஒலிகளை ஏற்படுத்தும் குறிப்பிட்ட இடத்திலுள்ள தசைகளில் ஏற்படும் துடிப்பாகும்.
இவை ஒரு நபர் ஒரு குறிப்பிட்ட நோக்கத்துடன் செய்வது போன்ற தோற்றத்தைக் கொடுக்கக் கூடிய, ஓரளவு நீண்ட நேரத்துக்குரிய அசைவாகும். இந்த அசைவானது தனி ஒரு தசையில் அல்லாமல் சில தசைகளில் ஒரே நேரத்தில் ஏற்படும் ஒரு ஒருங்கிணைந்த அசைவுபோன்று தோன்றும். உதாரணமாக நுணுக்கமாக தனிவிதமாக பொருட்களை அல்லது நபர்களைத் தொடுவது, துணிகளை இழுப்பது போன்றவை. 
குறிப்பாக வேறொருவர் சொன்ன சொல்லை திரும்ப கூறுவது (echolalila), தானே முதலில் சொன்ன சொற்களை திருப்பியும் சொல்வது (palilalia), வாசித்த சொற்களை மீண்டும் சொல்வது (lexilalia), சமூகத்தால் விலக்கப்பட்ட சொற்கள் அல்லது சொற்றொடர்களைக் கொண்ட தொடை நயச்சொல், புலம்பல், நையாண்டி, மற்றும் இன்னும் பல அனிச்சை ஒலிப்புக்களைக் சொல்வது (corolalila) போன்றவை இவ்வகையான தசை துடிப்புகளால் ஏற்படுவனவாகும்.



</doc>
<doc id="101117" url="https://ta.wikipedia.org/wiki?curid=101117" title="நிலந்த ரத்னாயக்கா">
நிலந்த ரத்னாயக்கா

நிலந்த லக்சித்த கித்சிரி ரத்னாயக்கா (Nilantha Lakshitha Kithsiri Ratnayake, பிறப்பு: நவம்பர் 25. 1968), இவர் 1989-1990 இல் இரண்டு ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101118" url="https://ta.wikipedia.org/wiki?curid=101118" title="துலிப் சமரவீர">
துலிப் சமரவீர

துலிப் பிரசன்ன சமரவீர ("Dulip Prasanna Samaraweera" , பிறப்பு: பிப்ரவரி 12. 1972), இலங்கை துடுப்பாட்ட அணியின் முன்னாள் துடுப்பாட்டக்காரர், இவர் 1993-1995 இல் 7தேர்வுத் துடுப்பாட்டப் போட்டிகளிலும், ஐந்து ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101119" url="https://ta.wikipedia.org/wiki?curid=101119" title="சரித் சேனாநாயக்க">
சரித் சேனாநாயக்க

சரித் பண்துக சேனாநாயக்க ("Charith Panduka Senanayake," பிறப்பு: டிசம்பர் 19. 1962), இலங்கை துடுப்பாட்ட அணியின் முன்னாள் துடுப்பாட்டக்காரர், இவர் 1990-1991 இல் 3தேர்வுத் துடுப்பாட்டப் போட்டிகளிலும், ஏழு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101120" url="https://ta.wikipedia.org/wiki?curid=101120" title="அமல் சில்வா">
அமல் சில்வா

அமல் ரோகித்த சில்வா ("Amal Rohitha Silva", பிறப்பு: டிசம்பர் 12. 1960), இலங்கை துடுப்பாட்ட அணியின் முன்னாள் துடுப்பாட்டக்காரர், குச்சக்காப்பாளர். இவர் 1983-1988 இல் 9தேர்வுத் துடுப்பாட்டப் போட்டிகளிலும், 20 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் மொரட்டுவையைப் பிறப்பிடமாகக் கொண்டவர்


</doc>
<doc id="101121" url="https://ta.wikipedia.org/wiki?curid=101121" title="ஜயந்த சில்வா">
ஜயந்த சில்வா

கெலனியகெதர ஜயந்த சில்வா ( "Kelaniyage Jayantha Silva", பிறப்பு: சூன் 2. 1973), இலங்கை துடுப்பாட்ட அணியின் முன்னாள் துடுப்பாட்டக்காரர், இவர் 1995-1998 இல் 7தேர்வுத் துடுப்பாட்டப் போட்டிகளிலும், ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். இவர் களுத்துறையைப் பிறப்பிடமாகக் கொண்டவர்


</doc>
<doc id="101124" url="https://ta.wikipedia.org/wiki?curid=101124" title="அரும்பு (சிற்றிதழ்)">
அரும்பு (சிற்றிதழ்)

அரும்பு: () இலங்கையில் வெளிவந்த ஒரு பொது அறிவு சஞ்சிகையாகும். இது அறிவைத் தேடுவோருக்கு ஒரு களஞ்சியமாக இருந்துவந்தது. குறிப்பாக மாணவர்களும், போட்டிப் பரீட்சைகளுக்குத் தோற்றுவோரும் இதன் மூலம் பயன்பெற்றனர்.
அரும்பின் முதலாவது அச்சு இதழ் 1997 சூலை மாதம் வெளிவந்தது. இதன் இறுதி இதழ் (42) வது இதழ் 2009 சூன் மாதம் வெளிவந்தது.
அரும்பு சஞ்சிகை 1964ம் ஆண்டு மார்ச் மாதம் கையெழுத்துப் பிரதியாக வெளிவந்துள்ளது. இடைக்கிடையே வெளிவந்த கையெழுத்து சஞ்சிகை 1968ம் ஆண்டு வெளிவராமல் நின்றுவிட்டது. 30 வருடங்களுக்கு பின்பு நவீன முறையில் வடிவமைக்கப்பட்டு அச்சு இதழாக வெளிவரத் தொடங்கியது.
இதன் பிரதம ஆசிரியர் எம். ஹாபிஸ் இஸ்ஸடீன். இது களுத்துறை மாவட்டத்தில் தர்கா டவுன் எனும் நகரிலிருந்து வெளிவந்தது.

இதன் உள்ளடக்கம் அறிவியல் தகவல்களை கொண்டதாக அமைந்திருந்தது. பெருமளவுக்கு கலைக்களஞ்சியங்களைத் தழுவியதாக ஆதாரபூர்வமாக தகவல்கள் பெறப்பட்டிருந்தன. இதன் பின்னைய இதழ்கள் ஆங்கில விக்கிப்பீடியாவிலிருந்தும் தகவல்களை மொழிபெயர்த்திருந்தன. அத்துடன் இலங்கையில் நோய்கள் தொடர்பாக உரிய அமைப்புகளின் அறிக்கைகள் மற்றும் புதிய தரவுகள் போன்ற பலதரப்பட்ட விடயங்களை இது வெளிப்படுத்தி வந்தது. விஞ்ஞானம், தொழில்நுட்பம், வரலாறு, கலை, இலக்கியம், தேசிய, சர்வதேச முக்கியத்துவம் வாய்ந்த விடயங்கள், தொலைதொடர்பு, அரசியல் போன்ற பல்வேறுபட்ட விடயங்கள் அரும்பில் விரிவுபடுத்தப்பட்ட ஆக்கங்களாக இடம்பெற்று வந்தன.


</doc>
<doc id="101128" url="https://ta.wikipedia.org/wiki?curid=101128" title="இலங்கையின் வெந்நீரூற்றுக்கள்">
இலங்கையின் வெந்நீரூற்றுக்கள்

புவியின் பல்வேறு பகுதிகளில் வெந்நீரூற்றுக்கள் காணப்படுகின்றன. இலங்கையும் இவ்வாறான வெந்நீரூற்றுக்களைக் கொண்டுள்ளன.
இவை தவிர அட்டபொதவில் உள்ள கற்றபோ எனும் இடத்திலும் வெந்நீரூற்றுக்கள் உள்ளன. அத்தோடு இங்கினியாகலையில் சேனநாயக்க சமுத்திரத்தின் கீழ் அமிழ்ந்து போன நிலப்பகுதியிலும் இப்படியான வெந்நீரூற்றொன்று இருந்ததாகக் கருதப்படுகின்றது.


இலங்கையின் வெந்நீரூற்றுக்களில் பெரும்பாலானவை கிழக்கு மாகாணத்திலேயே காணப்படுகின்றன. எரிமலைகளின் தொழிற்பாடு காரணமாகவே வெந்நீரூற்றுக்கள் தோன்றுவதாகக் கருதப்படுகின்றது. கிழக்கில் வெந்நீரூற்றுக்கள் காணப்படும் பகுதிகளுக்கு அண்மையில் டொலரைற்று (Dolerrite) எனும் தீப்பாறை வகை காணப்படுகிறது. எரிமலை வெடிப்புக்கின் விளைவாகவே இவ்வகைத் தீப்பாறைகள் உருவாகின்றன. எனவே மிக முந்திய காலத்தில் இப்பிரதேசங்களில் எரிமலைத் தொழிற்பாடுகள் நிகழ்ந்துள்ளனவா எனச் சந்தேகிக்கப்படுகின்றது. இந்த டொலரைற்றுப் பாறைகள் சுமார் 135 மில்லியன் வருடங்களுக்கு முன்னர் தோன்றியிருக்கலாம் என தெரிய வருகின்றது. என்றாலும் வரலாற்றுக்குட்பட்ட காலத்தில் இலங்கையில் எரிமலை வெடிப்புக்கள் நிகழ்ந்துள்ளதற்கான சான்றுகள் எதுவுமில்லை. எனவே இலங்கையில் வெந்நீரூற்றுக்கள் தோன்றுவதற்கு எரிமலைத் தொழிற்பாடு காரணமாக இருந்திருக்காது எனத் தோன்றுகின்றது.

பாறைகளிலுள்ள கதிர்த் தொழிற்பாட்டு மூலகங்களின் கதிர்வீச்சல் காரணமாகச் சூழவுள்ள நீர் சூடேறக்கூடும். மகாஓய, அம்லாந்தோட்டை போன்ற பிரதேசங்களில் யுரேனியம் தாதுப் பொருட்கள் இருப்பதற்கான சான்றுகள் கிடைத்துள்ள போதிலும் வெந்நீரூற்றுக்களைச் சூழவுள்ள கதிர் வீசலுக்குரிய அறிகுறிகள் எதுவும் இதுவரை புலப்படவில்லை. எனவே இலங்கையில் வெந்நீரூற்றுக்கள் தோன்றுவதற்கு கதிர்த் தொழிற்பாடுடைய மூலகங்கள் காரணம் எனக் கருத முடியாது.

புவியோட்டினுள் இருக்கும் நீர் பல்வேறு அசைவுகளுக்கு உட்படுகின்றது. இவ்வசைவுகள் காரணமாக நீரின் மீது ஏற்படும் அமுக்கம் மிக அதிகமானதாகும். அத்தோடு புவியின் உட்பகுதியில் காணப்படும் உயர்ந்த வெப்பநிலையும் சேர்ந்து வெந்நீரூற்றுக்கள் தோன்றக் காரணமாக அமையலாம். புவியின் உட்பகுதியை நோக்கிச் செல்லும் ஒவ்வொரு 200 மீற்றருக்கும் வெப்பநிலை 9 பாகை செல்சியசினால் அதிகரிக்கின்றது. இதன்படி பார்த்தால் புவியில் 25 கிலோமீற்றர் ஆழத்தில் வெப்பநிலை 1150 பாகை செல்சியசு அளவு இருக்கக்கூடும். இத்தகைய உயர் வெப்பநிலை காரணமாகப் புவியின் ஆழத்திலிருந்து வரும் நீரூற்றுக்களின் வெப்பநிலையும் உயர்ந்ததாகக் காணப்படலாம். இலங்கையிலுள்ள வெந்நீரூற்றுக்கள் இவ்வாறே தோன்றியிருக்கலாம் என நம்பப்படுகின்றது.




</doc>
<doc id="101131" url="https://ta.wikipedia.org/wiki?curid=101131" title="வீழ்படிவு">
வீழ்படிவு

வேதியியல் தாக்கமொன்றில் திரவத் தாக்கத்தொகுதியொன்றில் திண்மப் பொருள் படிவடைதல் அல்லது திண்மப் பிரிகையொன்றில் படிவுகள் தோன்றுதல் வீழ்படிவு எனப்படும். வீழ்படிவின் மேலாகக் காணப்படும் திரவம் மேற்றெளிநீர்மம் எனப்படும்.

புவியீர்ப்பு முதலான புறவிசைகள் காரணமாக குறித்த கால இடைவெளியில் திண்ம நிலை உருவாவதால் இயற்கை வீழ்படிவு முறைகளான படிவுறுதல் மற்றும் அடைதல் நிகழ்கிறது.வேதியியல் தாக்கங்களின் போது குறிப்பாக நீர்மப் பதார்த்தத்தினுள் கரையாத பதார்த்தங்கள் தோன்றுவதனாலும் அதன் செறிவு உயர்வாய் இருக்கும் போதும் தோன்றுகின்றது. கரையும் பதார்த்தத்தினுடன் கரையம் முழு நிரம்பல் நிலை அடைந்தால் வீழ்படிவாதல் தூண்டப்படும். 

வீழ்படிவுக்கான முக்கிய காரணம்:

மிகக்குறைவான கரைதிறன் உடைய பதார்த்தங்கள் இலகுவாக வீழ்படிவடைந்து விடும். வீழ்படிவாக முன்னர் வீழ்படிவாகும் அனைத்துப் பொருட்களும் நிரம்பிய நிலையிலிருந்தே (கரைசலில் கரையம் கரையக்கூடிய உச்ச அளவு) வீழ்படிவடையும். 

நிறப்பொருட்களின் உருவாக்கம், நீரிலிருந்து உப்புக்களை அகற்றல், அசேதனப் பொருட்களை இனங்காணல் போன்ற செயன்முறைகளில் இரசாயன வீழ்படிவாக்கல் பயன்படுத்தப்படுகின்றது.

சில இரசாயனத் தாக்கங்களின் போது வீழ்படிவுகள் உருவாகின்றன. இரசாயனத் தாக்கத்தின் போது கரைதிறன் மிகவும் குறைவான சேர்வைகள் உருவாவதே இதற்குக் காரணமாகும். வீழ்படிவாதல் தாக்கத்துக்கு உதாரணமாக ஈய நைத்திரேற்றுக் கரைசலுடன் பொட்டாசியம் அயோடைடுக் கரைசலைச் சேர்க்கும் போது நடைபெறும் வீழ்படிவாதல் தாக்கத்தை எடுத்துக்கொள்ளலாம்:

இத்தாக்கத்தில் உருவாகும் ஈய அயோடைடு நீரில் கரையாத சேர்வையாகும் (கரைதிறன் மிகவும் குறைவு). இதனை எம்மால் மஞ்சள் நிற வீழ்படிவாக அவதானிக்கலாம். 

உண்மையில் இத்தாக்கம் நடைபெறும் போது தாக்கத்தில் ஈடுபடும் சேர்வைகள் அயன்களாகவே காணப்படும். இவ்வாறு அயன்களுக்கிடையில் நடைபெறும் தாக்கத்தை முன்னிலைப்படுத்தி அயனிச் சமன்பாடு எழுதப்படும்.

மேலே எழுதப்பட்ட அயனிச் சமன்பாட்டின் இரு பக்கங்களிலும் தாக்கத்தில் ஈடுபடாத அயன்களை நீக்குவதன் மூலம் நிகர அயனிச் சமன்பாட்டை எழுதலாம். இதுவே வீழ்படிவாக்கல் தாக்கத்தின் போது உண்மையில் நடைபெறும் செயன்முறையை விளக்குவதாகும்.:


</doc>
<doc id="101135" url="https://ta.wikipedia.org/wiki?curid=101135" title="திலன் துசாரா">
திலன் துசாரா

திலன் துசாரா மிராண்டோ ("Thilan Thushara Mirando", பிறப்பு: மார்ச்சு 1. 1981), இலங்கை துடுப்பாட்ட அணியின் பந்து வீச்சாளர். இவர் இதுவரை 10 தேர்வுத் துடுப்பாட்டப் போட்டிகளிலும், 38 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் காலி பலப்பிட்டியைப் பிறப்பிடமாகக் கொண்டவர். தற்போது சென்னை சூப்பர் கிங்ஸ் அணிக்காக விளையாடி வருகின்றார்.


</doc>
<doc id="101141" url="https://ta.wikipedia.org/wiki?curid=101141" title="லியாட்டே துறைமுகச் சண்டை">
லியாட்டே துறைமுகச் சண்டை

லியாட்டே துறைமுகச் சண்டை ("Battle of Port Lyautey") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு கடற்படைச் சண்டை. டார்ச் நடவடிக்கையின் ஒரு பகுதியான இதில் அமெரிக்கப் படைகள் மொரோக்கோ நாட்டின் லியாட்டே துறைமுக நகரத்தைக் (தற்கால கெனிட்ரா) கைப்பற்றின.

நவம்பர் 1943ல் நேச நாடுகள் கடல்வழியாக நாசி ஆதரவு விஷி பிரான்சின் கட்டுப்பாட்டில் இருந்த வடக்கு ஆப்பிரிக்க பிரெஞ்சு காலனிகள் மீது படையெடுத்தன. டார்ச் நடவடிக்கை என்று அழைக்கப்பட்ட இது மூன்று பிரிவுகளாக நடைபெற்றது. அதன் மேற்கு இலக்குப் படைப்பிரிவின் (western task force) ஒரு இலக்காக லியாட்டே துறைமுக நகரத்தையும் அதன் சுற்றுப்புறங்களையும் கைப்பற்றுவது நிர்ணயிக்கப்பட்டிருந்தது. நவம்பர் 8, 1943ல் அமெரிக்கப் படைகள் லியாட்டே அருகே தரையிறங்கி அதனைத் தாக்கின. மூன்று நாட்கள் நடந்த தொடர் சண்டையில் லியாட்டே நகரமும் அதன் அரண்நிலைகளும் அமெரிக்கப் படைகளால் கைப்பற்றப்பட்டன.


</doc>
<doc id="101144" url="https://ta.wikipedia.org/wiki?curid=101144" title="மகெல உடவத்தை">
மகெல உடவத்தை

மகெல லக்மால் உடவத்த ("Mahela Lakmal Udawtte", பிறப்பு: சூலை 19 1986), இலங்கை துடுப்பாட்ட அணியின் முன்னாள் துடுப்பாட்டக்காரர். இவர் 2004-2005 இல் ஒன்பது ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101145" url="https://ta.wikipedia.org/wiki?curid=101145" title="மருங்கூர்ப் பாகை சாத்தன் பூதனார்">
மருங்கூர்ப் பாகை சாத்தன் பூதனார்

மருங்கூர்ப் பாகை சாத்தன் பூதனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது அகநானூறு 327.
பூதன் என்பது இவர் பெயர். 'ஆர்' சிற்று விகுதி. மருங்கூர் இவரது ஊர். இவரது தந்தை பெழர் பாகைசாத்தன். உண்ணும்போது தன் உணவிலிருந்து ஒரு பாகத்தைப் பங்கு போட்டுப் பாகம் கொடுத்து உண்ணும் பழக்கம் கொண்ணிருந்தமையால் ஊர்மக்கள் இப்புலவரின் தந்தையைப் 'பாகைசாத்தன்' என்றனர். (பாகைச்சாத்தன் என்று ஒற்று மிகாமல் இத்தொடர் அமைந்துள்ளமையால் பாகை என்பது மருங்கூரின் பகுதியைப் குறிக்காது.)
மருங்கூர் கிழார் பெருங்கண்ணனார், மருங்கூர்ப் பட்டினத்துச் சேந்தன் குமரனார் ஆகிய புலவர்களும் இவ்வூரைச் செர்ந்தவர்கள்.

பொருள் தேடச் செல்லவிருக்கும் தலைவன் தன் நெஞ்சைக் கேட்கிறான்.

சேற்றோடு கலங்கி நிற்கும் நீர் 'கொழிநீர்' எனப்படும். வெயிலின் ஆவி தொலைவிலிருந்து பார்க்கும்போது கொழிநீர் போலத் தோன்றும். இதனை மரல் என்பர். அழுவத்தில் மரல்தான் குடிநீர்.

அங்குள்ள மரங்களில் பாம்புத்தோல் போலச் செதில் உரியும். அவற்றின் கிளைகள் உலர்ந்துபோயிருக்கும். அடிமரத்தில் புற்று இருக்கும். அவற்றின் கிளைகளில் பாணம் தின்னும் மணிக்கண் காக்கைகள் இருக்கும். செல்லவேண்டிய வழி எது என அறிய முடியாதபடி பல கவலை வழிகள் பிரிந்து செல்லும்.
இன்பமும் இடும்பையும், புணர்வும் பிரிவும், பகலும் இரவும போல வேறு வேறாக மாறு எதிர்ந்து வரும் என்பதை, நெஞ்சே! நீ உணர்ந்திருக்கிறாயா அல்லது அழுவம் சென்றபின் நினைப்பாயா - என்று தலைவன் தனக்குள் கேட்டுக்கொள்கிறான்.


</doc>
<doc id="101164" url="https://ta.wikipedia.org/wiki?curid=101164" title="மருங்கூர்ப் பட்டினத்துச் சேந்தன் குமரனார்">
மருங்கூர்ப் பட்டினத்துச் சேந்தன் குமரனார்

மருங்கூர்ப் பட்டினத்துச் சேந்தன் குமரனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது நற்றிணை 289.

குமரன் என்பது இவர் பெயர். குமரனார் என்பது இவரைச் சிறப்பிக்கும் பெயர். இவரது தந்தை பெயர் சேந்தன். இவர்கள் மருங்கூர்ப்பட்டினத்தில் வாழ்ந்தவர்கள்.

மருங்கூர்ப் பாகை சாத்தன் பூதனார், மருங்கூர் கிழார் பெருங்கண்ணனார் ஆகிய புலவர்களும் இவ்வூரில் வாழ்ந்தவர்கள்.
பிரிவுக் காலத்தில் தலைவி தோழியிடம் சொல்கிறாள். 

ஓரிடத்தில் இருக்கும் நிலம் மற்றோர் இடத்துக்கு மாறினாலும் என் தலைவர் சொன்னசொல் தவறமாட்டார். வானம் பொழியும் கார்காலம் வந்ததும் வந்துவிடுவார்.

இப்போது இங்கு மழை பொழிகிறது. அவர் இன்னும் வரவில்லை. இந்த நிலையில் என் மனம் இங்கும் அங்கும் அலைமோதுகிறது. ஒடிந்து தொங்கும் மரம் தழைத்திருப்பது போலக் காணப்படுகிறது.


</doc>
<doc id="101165" url="https://ta.wikipedia.org/wiki?curid=101165" title="மைக்கல் வென்டாட்">
மைக்கல் வென்டாட்

மைக்கல் கிரேய்டன் வென்டாட் ("Michael Graydon Vandort," பிறப்பு: சனவரி 19. 1980), இலங்கை துடுப்பாட்ட அணியின் துடுப்பாட்டக்காரர். இவர் இதுவரை 20 தேர்வுத் துடுப்பாட்டப் போட்டிகளிலும், ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்.


</doc>
<doc id="101168" url="https://ta.wikipedia.org/wiki?curid=101168" title="மர்லோன் வென்ஹாட்">
மர்லோன் வென்ஹாட்

டட்லி மர்லோன் வென்ஹாட் ("Dudley Marlon Vonhagt", பிறப்பு: மார்ச்சு 31. 1965), இவர் 1985 இல் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். இவர் களுத்துறையைப் பிறப்பிடமாகக் கொண்டவர்


</doc>
<doc id="101169" url="https://ta.wikipedia.org/wiki?curid=101169" title="மருங்கூர் கிழார் பெருங்கண்ணனார்">
மருங்கூர் கிழார் பெருங்கண்ணனார்

மருங்கூர் கிழார் பெருங்கண்ணனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது அகநானூறு 80.
பொருங்கண்ணன் என்பது இவரது இயற்பெயர். மருங்கூர் மக்கள் இவரைத் தமக்கு உரிமையாக்கிக் கொண்டிருந்தனர். இவரைத் தலைமையாகக் கொண்டு வழிமொழிந்து இவர் சொற்படி வாழ்ந்துவந்தனர்.
மருங்கூர்ப் பட்டினத்துச் சேந்தன் குமரனார், மருங்கூர்ப் பாகை சாத்தன் பூதனார் ஆகிய புலவர்களும் மருங்கூரில் வாழ்ந்தவர்கள்.
தலைவிக்காக இரவில் வந்த தலைமகனைத் தோழி பகலில் வருமாறு சொல்லுகிறாள்.

தலைவன் ஊருக்கும், தலைவி இருக்கும் இடத்துக்கும் இடையில் நீர் தேங்கி நிற்கும் கழி. அந்தக் கழியில் கொம்புள்ள சுறாமீனும், முதலைகளும் மேயும். அந்தக் கழியை நீந்தித் தாண்டி அவன் வருகிறான். தலைவி தன்னைக் கொடுத்துவிட்டுப் பின்விளைவை எண்ணி அஞ்சுகிறாள். அவள் சார்பாகத் தோழி பகலில் வருமாறு அறிவுறுத்துகிறாள்.

தந்தை கடலில் பிடித்துவந்த மீனைக் காயவைத்து அதனைக் கவர வரும் பறவைகளை ஓட்டிக்கொண்டு பகலில் உன்னை நினைத்துக்கொண்டிருப்போம். அப்போது வருக. பூத்திருக்கும் அடும்புக்கொடி அறுந்தாலும் பரவாயில்லை. தேரில் வருக, என்கிறாள்.


</doc>
<doc id="101170" url="https://ta.wikipedia.org/wiki?curid=101170" title="ஜயானந்த வர்ணவீர">
ஜயானந்த வர்ணவீர

ஜயானந்த வர்ணவீர ("Jayananda Warnaweera," பிறப்பு: நவம்பர் 23. 1960), இலங்கை துடுப்பாட்ட அணியின் துடுப்பாட்டக்காரர். இவர் இதுவரை 10 தேர்வுத் துடுப்பாட்டப் போட்டிகளிலும், ஆறு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் காலியைப் பிறப்பிடமாகக் கொண்டவர்.


</doc>
<doc id="101172" url="https://ta.wikipedia.org/wiki?curid=101172" title="அஜித் வீரக்கொடி">
அஜித் வீரக்கொடி

அஜித் வீரக்கொடி ("Ajith Weerakkody," பிறப்பு: அக்டோபர் 1. 1970), இவர் 1994 இல் ஒரு ஒருநாள் பன்னாட்டுத் துடுப்பாட்டப் போட்டியில் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்


</doc>
<doc id="101173" url="https://ta.wikipedia.org/wiki?curid=101173" title="கவ்சல்ய வீரரத்தின">
கவ்சல்ய வீரரத்தின

கவ்சல்ய வீரரத்தின ("Kaushalya Weeraratne," பிறப்பு: சனவரி 29. 1981), இவர் 15 ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார்.


</doc>
<doc id="101174" url="https://ta.wikipedia.org/wiki?curid=101174" title="மித்திர வெத்தமுனி">
மித்திர வெத்தமுனி

மித்திர வெத்தமுனி ("Mithra de Silva Wettimuny", மித்திர வெத்திமுனி, 11 சூன் 1951 – 20 சனவரி 2019) இலங்கை துடுப்பாட்ட அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டிகளிலும், ஒரு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்.

வெத்திமுனி ஆரம்பத்தில் 1969/70 ஆம் ஆண்டுப் பகுதியில் பாடசாலைகள் துடுப்பாட்ட அணியின் தலைவராக இந்தியாவில் விளையாடினார். இவ்வணியில் பின்னாளைய இலங்கைத் துடுப்பாட்ட அணித் தலைவர்கள் பந்துல வர்ணபுர, துலிப் மென்டிஸ் ஆகியோருடன் இணைந்து விளையாடினார். 1982 இல் இலங்கை தேர்வுத் துடுப்பாட்டத்தில் விளையாடத் தகுதி பெற்றதை அடுத்து, வெத்திமுனி தேர்வு அணியில் இணைந்து 1983 இல் விளையாடினார்.


</doc>
<doc id="101175" url="https://ta.wikipedia.org/wiki?curid=101175" title="ஹேமந்த விக்கிரமரத்ன">
ஹேமந்த விக்கிரமரத்ன

ஹேமந்த விக்கிரமரத்ன ("Hemantha Wickramaratne," பிறப்பு: பிப்ரவரி 21. 1971), இவர் 1993 இல் மூன்று ஒருநாள் பன்னாட்டுத் துடுப்பாட்டப் போட்டிகளில் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்.


</doc>
<doc id="101176" url="https://ta.wikipedia.org/wiki?curid=101176" title="காமினி விக்கிரமசிங்க">
காமினி விக்கிரமசிங்க

காமினி விக்கிரமசிங்க ( Gamini Wickremasinghe, பிறப்பு: டிசம்பர் 27. 1965), இலங்கை துடுப்பாட்ட அணியின் துடுப்பாட்டக்காரர். இவர் இதுவரை மூன்று தேர்வுத் துடுப்பாட்டப் போட்டிகளிலும், நான்கு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் கொழும்பைப் பிறப்பிடமாகக் கொண்டவர்.


</doc>
<doc id="101177" url="https://ta.wikipedia.org/wiki?curid=101177" title="கலிலேயக் கடல்">
கலிலேயக் கடல்

கலிலேயக் கடல் ("Sea of Galilee") என்றும் கெனசரேத்து ஏரி ("Lake of Gennesaret") என்றும் அழைக்கப்படுகின்ற பெரும் நீர்த்தேக்கம் இசுரயேல் நாட்டில் உள்ளது. மனித இதயம் போன்ற வடிவம் கொண்ட இந்த ஏரிப் பகுதியில்தான் இயேசு கிறித்துவின் பணி பெரும்பாலும் நிகழ்ந்தது. விவிலிய வரலாற்றில் இந்த ஏரி சிறப்பான பங்கு வகிக்கிறது.

கெனசரேத்து ஏரி இசுரயேல் நாட்டில் நல்ல தண்ணீர் கொண்ட ஏரிகளுள் மிகப் பெரியதாகும். இதன் சுற்றளவு 53 கிலோமீட்டர் (33 மைல்); நீளம் சுமார் 21 கிமீ (13 மைல்); இதன் பரப்பளவு 166 சதுர கிமீ (64 சதுர மைல்). ஏரியின் மிக அதிக ஆழம் 43 மீ (141 அடி). கடல்மட்டத்திலிருந்து 214 மீட்டர் (702 அடி) தாழ்ந்துள்ள இந்த ஏரி உலகிலேயே நல்ல தண்ணீர் நீர்த்தேக்கங்களுள் மிகவும் தாழ்ந்த மட்டத்திலும், உப்புநீர் கொண்ட சாக்கடலுக்கு அடுத்தபடியாக உலக ஏரிகளுள் தாழ்ந்த மட்டத்திலுள்ள ஏரிகளுள் இரண்டாவதாகவும் உள்ளது. நீரடி ஊற்றுகளிலிருந்தும் யோர்தான் ஆற்றிலிருந்தும் இந்த ஏரிக்குத் தண்ணீர் கிடைக்கிறது.

கலிலேயக் கடல் வடக்கு இசுரயேலில் அமைந்துள்ளது. ஆப்பிரிக்க மற்றும் அராபிய நிலத்தட்டுகள் பிரிவதால் ஏற்பட்டுள்ள யோர்தான் பிளவுப் பள்ளத்தாக்கில் இந்த ஏரி உள்ளது. எனவே, அதில் நில நடுக்கம் ஏற்படுவது உண்டு; முற்காலத்தில் எரிமலைக் கொந்தளிப்பும் அங்கு நிகழ்ந்ததுண்டு.

புதிய ஏற்பாட்டு நூல்களில் இந்த ஏரி ”கலிலேயக் கடல்” என்றும் ”திபேரியக் கடல்” என்றும் அழைக்கப்படுகிறது (காண்க: "கலிலேயக் கடல்": மத்தேயு 4:18, மாற்கு 1:16, யோவான் 6:1; "திபேரியக் கடல்": யோவான் 6:1; 21:1).

"கெனசரேத்து ஏரி" என்னும் பெயர் லூக்கா 5:1இல் வருகிறது. மேலும், பழைய ஏற்பாட்டின் பல பகுதிகளிலும் இப்பெயர் "கினரேத்துக் கடல்" (Kinnereth/Chinnereth) என்றுள்ளது (காண்க: எண்ணிக்கை 34:11, யோசுவா 13:27).

"கின்னர்" என்னும் எபிரேயச் சொல்லுக்கு "யாழ்" என்று பொருள். இந்த ஏரி யாழ் வடிவில் உள்ளதால் அப்பெயர் பெற்றிருக்கலாம்.

அழகிய நீல நிறத்துடன் தோன்றும் இந்த ஏரியின் கரையில் பல பழவகை மரங்களும், வண்ண மலர்ச்செடிகளும் அமைந்து இதற்கு அழகூட்டுகிறன. இதன் கரையில் சிறு மலைகள் இருக்கின்றன. இப்பகுதி மிகவும் செழிப்பான இடம். கண்ணைப் பறிக்கும் வண்ண மலர்களும், பசுமையான செடி கொடிகளும் பார்ப்பவர்களுக்குப் பரவசமூட்டுகின்றன. மிதமான வெப்பமுடைய நீர் இந்த ஏரியிலுள்ளதும் இதற்குக் காரணம்.

ஈராயிரம் ஆண்டுகளுக்கு மேலாக இந்த ஏரியில் மீன்பிடிக்கும் தொழில் செழித்தோங்கி வந்துள்ளது. 230 படகுகள் மீன்பிடித்தலில் ஈடுபட்டிருந்ததாக முதல் நூற்றாண்டு வரலாற்றாசிரியர் ஃபிளாவியுஸ் ஜொசிஃபஸ் என்பவர் கூறுகிறார். இந்த ஏரியில் காணப்படும் திலாப்பியா மீனுக்கு தூய பேதுரு மீன் ("St. Peter's Fish") என்னும் சிறப்புப் பெயர் உண்டு.

அமைதியே உருவான அழகிய கடல் இது. ஆனால், எர்மோன் மலையிலிருந்து வரும் குளிர்ந்த காற்று, திடீரென இதன் அலைகளைப் படைகளாகத் திரட்டி, பேரொலிகளையும் பேரலைகளையும் எழுப்பிப் புயலாக மாற்றிவிடுகிறது.

இரண்டாயிரம் ஆண்டுகளுக்கு முன் இயேசு பணிசெய்த காலத்திலேயே கலிலேயக் கடல் மிகவும் பேர்போன இடமாக இருந்தது. ”கடலோர நெடுஞ்சாலை” ("Via Maris") என்னும் பெயர்கொண்ட வணிகப் பாதை அவ்வழியே சென்று, எகிப்து நாட்டையும் வடக்கு அரசுகளையும் இணைத்தது. அந்த ஏரிக்கரையில் உரோமையர் பல நகர்களை நிறுவினர். கதாரா ("Gadara"), ஹிப்போஸ் ("Hippos"), திபேரியாஸ் ("Tiberias") என்னும் அந்நகரங்களில் வாணிகம் செழித்தது.
இயேசு பலமுறை இக்கடலுக்கு வந்துள்ளார். இந்த ஏரிக்கரையில் மீனவர் குடியிருப்புகள் பல இருந்தன. அங்கு வாணிகம் சிறப்பாக நடைபெற்றது.

இயேசு தமது முதல் திருத்தூதர்களை அழைத்தபோது, இக்கடலில்தான் அவர்கள் மீன்பிடித்துக்கொண்டிருந்தனர் (மத்தேயு 4:18-22; மாற்கு 1:14-20; லூக்கா 5:1-11). இவ்வாறு, மீன்பிடித் தொழிலை விட்டுவிட்டு இயேசுவைப் பின்சென்றவர்கள் திருத்தூதர்கள் பேதுருவும் அவர்தம் உடன்பிறப்பு அந்திரேயாவும், மற்றும் யோவான், அவர்தம் உடன்பிறப்பு யாக்கோபு என்பவரும் ஆவர்.

கலிலேயக் கடலருகில் அமைந்த ஒரு மலையில்தான் இயேசு ஒரு நீண்ட சொற்பொழிவு ஆற்றியதாக மத்தேயு நற்செய்தியாளர் குறித்துள்ளார் (காண்க: மத்தேயு 5:1-7:28). இது மலைப்பொழிவு என்னும் பெயரால் அழைக்கப்படுகிறது.

இயேசு தம் அதிசய வல்லமையைப் பயன்படுத்தி இருமுறை பெருமளவில் மீன்பாடு நிகழச் செய்தார் என்று நூல்கள் கூறுகின்றன. முதல் புதுமையை லூக்காவும் இரண்டாம் புதுமையை யோவானும் குறித்துள்ளனர்.

லூக்கா 5:1-11: ஒருநாள் இயேசு கெனசரேத்து ஏரிக்கரையில் நின்றுகொண்டிருந்தார். திரளான மக்கள் அவரைச் சூழ்ந்துகொண்டு அவர் போதித்ததைக் கேட்டுக்கொண்டிருந்தார்கள். பின்னர், சீமோன் என்பவரின் படகில் இயேசு ஏறி அமர்ந்து அதில் அமர்ந்தவாறே கற்பித்துக்கொண்டிருந்தார். படகை ஏரியின் ஆழத்திற்குத் தள்ளிக் கொண்டுபோய் மீன்பிடிக்க வலைகளைப் போடுமாறு இயேசு சீமோனிடம் கூறினார். இரவு முழுதும் வலைவீசியும் மீனொன்றும் அகப்படவில்லை என்று சீமோன் கூறிப்பார்த்தார். என்றாலும், "உமது சொற்படியே வலைகளைப் போடுகிறேன்" என்று சொல்லி, அவரும் அவரோடுகூட இருந்தவர்களும் ஏரியில் வலைகளை வீசினார்கள். அதிசயமான விதத்தில் பெருந்திரளான மீன்கள் வலைகளில் அகப்பட்டன; வலைகளும் கிழியத் தொடங்கின. வேறு மீனவர்களும் துணைக்கு அழைக்கப்பட்டனர். படகு மூழ்கும் அளவுக்கு மீன்கள் கிடைத்தன. வியப்பும் அச்சமும் மேலிட, சீமோனும் அவர்தம் உடனுழைப்பாளரும் இயேசுவின் கால்களில் விழுந்தார்கள். இவ்வாறு இயேசு அவர்களைக் கெனசரேத்து ஏரிக்கரையில் தம் சீடர்களாகச் சேர்த்துக்கொண்டார்.

யோவான் 21:1-14: சாவினின்று உயிர்பெற்றெழுந்த இயேசு திபேரியக் கடல் அருகே தம் சீடருக்குத் தோன்றியதை யோவான் பதிவுசெய்துள்ளார். இரவு முழுதும் வலைவீசியும் மீன் அகப்படாமல் இருந்தது. ஏரிக் கரையில் நின்ற இயேசு படகிலிருந்த சீமோனையும் மற்றவர்களையும் நோக்கி, "படகின் வலப்பக்கத்தில் வலைவீசுங்கள்; மீன் கிடைக்கும்" என்றார். அவர்களும் அவ்வாறே வீசினார்கள். மீன்கள் மிகுதியாய் அகப்பட்டதால் அவர்களால் வலையை இழுக்க முடியவில்லை. வலையில் 153 மீன்கள் இருந்தன.

அதிசய மீன்பாடு நிகழ்ந்தது இரு தடவை குறிப்பிடப்பட்டாலும் ஒரே நிகழ்ச்சியைத்தான் விவரிக்கின்றன என்று விவிலிய அறிஞர் கருதுகின்றனர். இயேசுவின் பணிக்காலத்தின் தொடக்கத்திலும் அவர் உயிர்த்தெழுந்த பின்னும் இந்நிகழ்ச்சியைக் குறிப்பிடுவதன் வழியாக இயேசுவிடம் கடவுளின் வல்லமை துலங்கியது என்றும், இயேசுவின் பணியை அவர்தம் சீடர்கள் தொடர்ந்து ஆற்றி, உலக மக்கள் எல்லாரையும் ("153 மீன்கள்") கடவுளின் ஆட்சியில் கொண்டுசேர்க்க வேண்டும் என்றும் இயேசு அப்பொறுப்பைச் சீடர்களுக்கு அளித்தார் என்றும் புதிய ஏற்பாடு கூறுகின்றது. இதையே லூக்காவும் யோவானும் வெவ்வேறு விதங்களில் பதிவுசெய்துள்ளதாகத் தெரிகிறது.

இயேசு கலிலேயக் கடல்மீது நடந்தார் என்னும் செய்தியை நற்செய்தியாளர் பதிவுசெய்துள்ளனர் (காண்க: மத்தேயு 14:26-33, மாற்கு 4:45-52, யோவான் 6:16-21).

கலிலேயக் கடலில் ஏற்பட்ட புயலை இயேசு அடக்கிய நிகழ்ச்சியையும் நற்செய்தியாளர்கள் குறிப்பிட்டுள்ளனர் (காண்க: மத்தேயு 8:23-27, மாற்கு 4:35-41, லூக்கா 8:22-25).

கலிலேயக் கடலருகில் பாலைநிலத்தில் இயேசு ஐயாயிரம் பேருக்கு அதிசயமான விதத்தில் உணவளித்தார் என்னும் செய்தியும் நற்செய்தியில் காணப்படுகிறது (காண்க: மத்தேயு 14:13-21, மாற்கு 6:30-44, லூக்கா 9:10-17, யோவான் 6:1-14).

கி.பி. 153இல் யூதர்கள் உரோமை ஆட்சியை எதிர்த்துக் கிளர்ச்சி செய்தபோது உரோமையர் எருசலேமைத் தாக்கினர். யூத சமய வழிபாடுகள் அங்கே தடைசெய்யப்பட்டன. எனவே, யூத மக்கள் எருசலேமை விட்டு கலிலேயப் பகுதிகளுக்குச் சென்றனர். இவ்வாறு கலிலேலயக் கடலும் கடற்பகுதியும், குறிப்பாக "திபேரியாஸ்" நகரும் முதன்மை பெறலாயின. அக்காலத்தில் யூத சமய இலக்கியங்கள் பல திபேரியாசில் உருவாக்கப்பட்டன.

கி.பி. நான்காம் நூற்றாண்டிலிருந்து ஏழாம் நூற்றாண்டுவரை கலிலேயக் கடல் பகுதி கிறித்தவர்களின் திருத்தலமாகப் போற்றப்பட்டது. பல திருப்பயணியர் இயேசு வாழ்ந்த இடங்களைத் தரிசிக்கச் சென்றனர். பின்னர் 12ஆம் நூற்றாண்டுவரை இசுலாமிய ஆதிக்கம் ஏற்பட்டது.

இருபதாம் நூற்றாண்டில் யோர்தான் ஆறு, கலிலேயக் கடல் ஆகியவற்றின் நீரைப் பங்கிடுவது பற்றி இசுரயேல் நாட்டிற்கும் சிரியா நாட்டுக்கும் இடையே மோதல்கள் ஏற்பட்டன..

கலிலேயக் கடல் பகுதியில் இன்று சுற்றுலா முதன்மை பெற்றுள்ளது. திபேரியாஸ் நகரத்தையும், இயேசுவின் வாழ்க்கையோடு தொடர்புடைய இடங்களையும் சந்திப்பதற்குப் பல திருப்பயணிகளும் அங்கு செல்கிறார்கள். மீன்பிடித்தல் தொடர்ந்து நடைபெற்றுவருகிறது. ஏரிக் கரையில் வாழைத் தோட்டங்கள் அமைக்கப்பட்டுள்ளன.

கலிலேயக் கடலிலிருந்து தண்ணீர் யோர்தான் ஆற்றில் பாயும் இடம் தனிச் சிறப்பு வாய்ந்தது. இயேசு யோர்தான் ஆற்றில் திருமுழுக்குப் பெற்றார் என்னும் வரலாற்று நிகழ்வின் அடிப்படையில் இன்று ஆயிரக்கணக்கான மக்கள் யோர்தான் ஆற்றில் மூழ்கித் திருமுழுக்குப் பெறச் செல்கிறார்கள். சுற்றுலாப் பயணிகள் தம் கைகளாலே கட்டுமரம் போன்ற ஒரு தட்டைப் படகு ("Rafsodia") கட்டி அதில் ஏறி ஏரியைக் கடப்பது ஒரு சிறப்பு நிகழ்ச்சியாக உள்ளது.


</doc>
<doc id="101178" url="https://ta.wikipedia.org/wiki?curid=101178" title="ரொஜர் விஜேசூரிய">
ரொஜர் விஜேசூரிய

ரொஜர் விஜேசூரிய ("Roger Wijesuriya", பிறப்பு: பிப்ரவரி 18. 1960), இலங்கை துடுப்பாட்ட அணியின் துடுப்பாட்டக்காரர். இவர் இதுவரை நான்கு தேர்வுத் துடுப்பாட்டப் போட்டிகளிலும், எட்டு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் மொரட்டுவையைப் பிறப்பிடமாகக் கொண்டவர்.


</doc>
<doc id="101227" url="https://ta.wikipedia.org/wiki?curid=101227" title="கைத்தீராவுக்குக் கப்பலேறுதல் (ஓவியம்)">
கைத்தீராவுக்குக் கப்பலேறுதல் (ஓவியம்)

கைத்தீராவுக்குக் கப்பலேறுதல் (The Embarkation for Cythera) என்பது பிரான்சு நாட்டைச் சேர்ந்தவரும், ரோக்கோக்கோ கலைப்பாணி ஓவியருமான அத்வான் வாட்டூ (Antoine Watteau) என்பவர் வரைந்த ஒரு ஓவியம் ஆகும். வாட்டூ இந்த ஓவியத்தை 1717 ஆம் ஆண்டு ஓவியத்துக்கும் சிற்பத்துக்குமான அரச கல்விக் கழகத்துக்கு அளித்தார். இது தற்போது பாரிசில் உள்ள லூவர் அருங்காட்சியகத்தில் உள்ளது. இவ்வோவியத்தைப் போலவே இன்னொரு ஓவியத்தையும் வாட்டூ 1718 ஆம் ஆண்டுக்கும் 1721 ஆம் ஆண்டுக்கும் இடைப்பட்ட காலப்பகுதியில் வரைந்தார். "கைத்தீராவுக்கான யாத்திரை" என்று பெயரிடப்பட்ட இவ்விரண்டாவது ஓவியம் பெர்லினில் உள்ள சார்லெட்டன்பர்க் மாளிகையில் உள்ளது.

பிரான்சின் பதினைந்தாம் லூயி மன்னன் காலத்து உயர்குடியினருடைய காதல் களியாட்டங்களை அல்லது ஒரு விழாவினை இவ்வோவியம் குறிப்பதாகக் கருதப்படுகிறது. இவ்வாறான களியாட்டங்களில் இன்பம் பெறுவதற்காக அக்கால உயர் குடியினர் புல்வெளிகளிப் பின்னணியாகக் கொண்ட பகுதிகளுக்குச் செல்வது வழக்கம். படத்தில் காணப்படும் காதலர்களைச் சுற்றிப் பறந்துகொண்டு அவர்களை நெருக்கமான நிலைக்குக் கொண்டுவரும் காதல் தேவதைகளும், வீனசின் சிலையும் விழாவின் பாலுணர்வு சார்ந்த தன்மைக்குக் குறியீடாக அமைகின்றன.


</doc>
<doc id="101232" url="https://ta.wikipedia.org/wiki?curid=101232" title="மதுரை வேளாசான்">
மதுரை வேளாசான்

மதுரை வேளாசான் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது புறநானூறு 305.
ஆசான் = நன்னடத்தையால் பாடம் புகட்டும் ஆசிரியன். வேளாசான் = வேள்வி செய்யும் ஆசான். வேள்வி = மக்களுக்குப் பயன்படும் உதவி. போர் நிற்பதற்கு உதவிய பாங்கு பாடலில் கூறப்பட்டுள்ளது. இந்த உதவி வேள்விதானே! 

புறநானூறு நூலைத் தொகுத்தவர் பாடற்பொருளால் இவருக்குப் பெயர் சூட்டியுள்ளார்
வயலைக் கொடி போல வாடிய வயிற்றுப் பகுதியை உடையவன் அந்தப் பார்ப்பனன்.
அவன் பயலைப் பார்ப்பான் (பச்சைப் பார்ப்பான்)
அவன் உயவல் ஊர்தியான் (உந்தி உந்தி நடப்பதே அவன் ஊர்தி)
இரவிலே வந்தான்.
ஒப்புதலுக்காகக் காத்திருக்காமல் கோட்டையை முற்றுகையிட்டிருக்கும் அரசனிடம் சென்றான்.
அந்த அரசனிடம் அவன் சொன்ன சொற்கள் சிலவே. 
விளைவு முற்றுகை விலக்கிக்கொள்ளப்பட்டது.
மதில் மேல் சாத்தப்பட்டிருந்த ஏணி நீக்கப்பட்டது.
அகழியைக் கடக்கக் கிடத்தப்பட்டிருந்த சீப்பு விலக்கப்பட்டது
போரிடுவதற்காக யானைக்குப் பூட்டப்பட்ட மணி அவிழ்க்கப்பட்டது.


</doc>
<doc id="101236" url="https://ta.wikipedia.org/wiki?curid=101236" title="மதுரை மருதங்கிழார் மகன் இளம்போத்தன்">
மதுரை மருதங்கிழார் மகன் இளம்போத்தன்

மதுரை மருதங்கிழார் மகன் இளம்போத்தன் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது குறுந்தொகை 332.
தோழி தலைவனுக்குக் கேட்கும்படி தலைவியிடம் சொல்கிறாள்.

வாடைக்காற்று வீசிச் சில தூறல்கள் விழுந்து முடிந்த கடைசி நாளில் தலைவன் தலைவியுடன் உடனிருந்து அவளது பிரிவுத் துன்பத்தைப் போக்கிச் சில ஆறுதல் மொழிகளைச் சொல்லக்கூடாதா என்பது தோழி சொன்ன செய்தி.

ஆண்யானை நாறுயிர் மடப்பிடியைத் தழுவிக்கொண்டு செல்லும் குன்றம் கொண்ட மலைகிழவோன் இந்த அகப்பாடலின் தலைவன்.


</doc>
<doc id="101237" url="https://ta.wikipedia.org/wiki?curid=101237" title="இரையக உண்குழலியப் பின்னோட்ட நோய்">
இரையக உண்குழலியப் பின்னோட்ட நோய்

இரையக உண்குழலியப் பின்னோட்ட நோய் (Gastroesophageal reflux disease (GERD)) அல்லது அமிலப் பின்னோட்ட நோய் ("Acid Reflux") ஒரு நீண்டகால நோயாகும், இதன்போது இரைப்பையில் இருந்து உணவுக்குழாய்க்கு இரைப்பைச்சாறும் உணவுகளும் மேல்நோக்கித் தள்ளப்படுகின்றன, இரைப்பைச்சாற்றில் அடங்கியுள்ள அமிலத்தால் உணவுக் குழாயின் சீதமென்சவ்வு பாதிப்புறுவதால் உணவுக்குழாய் அழற்சி ஏற்பட்டு இந்த நோய் தீவிரமடைகிறது, இதனால் ஏற்படும் முக்கிய உணர்குறியாக நெஞ்செரிவு விளங்குகிறது.

இந்நோய் உடையவர்களுக்கு மேலும் ஒரு அமிலப் பின்னோட்டம் ஏற்படலாம்; உணவுக்குழாயில் இருந்து அமிலம் மேலும் மேற்செல்வதால் ஏற்படுகின்றது, இது மிடற்றுத்தொண்டைப் பின்னோட்டம் எனப்படும். இதனால் மூச்சு வழி தொடர்புடைய அறிகுறிகள் (இருமல், குரல் கரகரப்பு, ஆஸ்துமா) ஏற்படலாம்.

இரைப்பையும் உணவுக் குழாயும் (களம்) சந்திக்கும் இடத்தில் இயல்பான நிலையில் ஒரு இறுக்கி காணப்படுகிறது, இது கீழ்க்கள இறுக்கி (lower oesophageal sphincter) எனப்படும், இது இயல்பான நிலையில் இறுக்கமாகக் காணப்படுவதால் இரைப்பை-உணவுக்குழாய்ச் சந்தி மூடப்பட்டுக் காணப்படும்; உணவுக் குழாயில் இருந்து உணவு இரைப்பைக்குச் செல்லும்போது இறுக்கி தளர்வடைவதால் உணவு இரைப்பைக்குள் செல்லமுடிகின்றது. உணவு உட்கொண்ட பிற்பாடு மீண்டும் இரைப்பை-உணவுக்குழாய்ச் சந்தி மூடப்படுகின்றது, இச் செயற்பாட்டின் காரணமாக இரைப்பையில் சுரக்கப்படும் அமிலம் மேல்நோக்கிச் செல்வது தடுக்கப்படுகிறது. இரைப்பை – உணவுக்குழாய் இறுக்கி தளர்வடைந்து காணப்படும் சந்தர்ப்பத்தில் இரைப்பையில் உள்ள உணவு, இரைப்பைச்சாறு போன்ற அடக்கங்கள் இறுக்கியின் திறந்த வழியூடாக மேல்நோக்கிச் செல்லுகின்றன. இரைப்பைச்சாற்றில் அடங்கியுள்ள அமிலத்தால் உணவுக் குழாயின் சீதமென்சவ்வு பாதிப்புறுவதால் உணவுக்குழாய் அழற்சி ஏற்படுகின்றது, இதன்போது நெஞ்செரிவு நோயாளியால் உணரப்படுகின்றது.

சிலவேளைகளில் அமிலம் தொண்டையில் பின்னோட்டம் அடைவதால் சுவாசத்தொகுதியில் பாதிப்பு ஏற்படும். இது மிடற்றுத்தொண்டைப் பின்னோட்டம் எனப்படும்.
சில மருந்துவகைகள் (கல்சியம் தடுப்பிகள், பீட்டாத் தடுப்பிகள்) போன்றன இரைப்பை – உணவுக்குழாய் இறுக்கியைத் தளர்வடையச் செய்யும் ஆற்றல் கொண்டவை. இவற்றின் தொடர்ச்சியான பயன்பாடும் இந்நோயை உருவாக்கலாம். புகைப்பிடித்தல், மிதமிஞ்சிய மதுபானப் பயன்பாடும் இந்நோயை ஏற்படுத்தும் காரணிகளாக உள்ளன.

சிகிச்சை வழங்காத நோய் தீயவிளைவுகளை உண்டாக்கும். உணவுக்குழாயின் மேலணி இழையங்கள் உருமாற்றத்துக்கு உட்படும்; இந்நிலை பரட்டின் உணவுக்குழாய் (Barrett's Esophagus) எனப்படும், இந்த நிலையைத் தொடர்ந்து, இயல்புப்பிறழ்ந்த வளர்ச்சி ஏற்படும்; இறுதியில் உணவுக்குழாய்ப் புற்றுநோய் உண்டாகலாம்.


இப் பின்னோட்ட நோய் சிலவேளைகளில் உணவுக்குழாய்க்கு காயத்தை ஏற்படுத்தும். அவையாவன: 

பின்னோட்ட நோயில் உணவுக்குழாயில் பாதிப்பு ஏற்பட்டுள்ளபோது வேறு அறிகுறிகளும் தென்படலாம்.

சில நபருக்கு காற்றுக்குடா அழற்சி, அடிக்கடி காதில் தொற்று போன்றவை பின்னோட்ட நோயால் ஏற்படலாம், எனினும் இதன் சரியான காரணங்கள் இதுவரை அறியப்படவில்லை.
கைக்குழந்தைகள், சிறார்கள் தமது உணர்குறிகளைத் தெரிவிக்க முடியாமையால், அவர்களில் இந்நோயைக் கண்டறிவது சிக்கலாக உள்ளது, எனவே கவனமான அவதானிப்பு மிக முக்கியமானது. அடிக்கடி வாந்தி எடுத்தல், காரணமின்றி துப்புதல், இருமல், மூச்சிரைப்பு போன்றவை அவதானிக்கக்கூடிய அறிகுறிகளாகும். கைக்குழந்தைகளில் ஆற்ற முடியாத அழுகை, உணவு உட்கொள்ள மறுத்தல், உணவுக்காக அழுது பின்னர் உணவு ஊட்டுகையில் உணவை உட்கொள்ளாமல் மீண்டும் அழுதல், தேவையான உடல் எடை அடையாது இருத்தல், வாய்த் துர்நாற்றம், அடிக்கடி ஏப்பம் விடுதல் போன்றன பொதுவாக அவதானிக்கக்கூடிய அறிகுறிகள் ஆகும்.

இரையக உண்குழலியப் பின்னோட்ட நோய், பரட்டின் உணவுக்குழாயை ஏற்படுத்தவல்லது. உணவுக் குழாயை ஆக்கியுள்ள மேலணி இழையங்கள் இயல்புக்கு மீறிய உருமாற்றம் அடைதல் இந்நோயில் ஏற்படுகின்றது. இது ஒரு புற்றுநோய்க்கு முன்னிலையாக உள்ள நோயாகும். நெடுங்கால நெஞ்செரிவு உள்ளோரில் இந்நோய் உண்டாகியுள்ளது எனச் சந்தேகிக்கலாம். எனவே நெஞ்செரிவு உள்ளோரின் உணவுக்குழாய் உணவுக்குழாய்-இரைப்பை-முன்சிறுகுடல் அகநோக்கி மூலம் அவதானிக்கப்படுவது மிக முக்கியமாகும்.

நோயாளியின் தரவுகள் மிக முக்கியமானது, மேற்கொண்டு உணவுக்குழாய்-இரைப்பை-முன்சிறுகுடல் அகநோக்கி மூலம் உணவுக்குழாய் அவதானிக்கப்படுகின்றது. உணவுக்குழாயின் அமிலத்தன்மையை (pH) அளவிடும் முறை இன்றைய மருத்துவத்தில் இந்நோய்க்கான சிறந்த அறுதியிடல் முறை என நம்பப்படுகின்றது, இதைத் தவிர பேரியம் விழுங்கற்பின் எக்ஸ்-கதிர் அவதானிப்பும் அறுதியிடலில் ஒன்றாகும்.

சாதரணமாக உணவுக்குழாயில் அமிலத்தன்மை இருப்பது இல்லை, இரைப்பையின் உள்ளடக்கங்கள் மேல்நோக்கித் தள்ளப்படும்போது இரைப்பைச் சாற்றில் உள்ள ஐதரோக்குளோரிக் அமிலமும் உணவுக்குழாயுள் புகுவதனால் அங்கே அமில ஊடகம் உருவாகுகின்றது, எனவே உணவுக்குழாயின் அமிலத்தன்மையை (pH) அளவிடுதல் மூலம் இந்நோய் அறுதியிடப்படுகின்றது, மேலும் இம்முறை மூலம் சிகிச்சையின் விளைவுகள் சாதகமானதா என்பதும் அறியப்படுகின்றது. இந்நோய் உள்ள ஒரு நபருக்கு புரோட்டான் ஏற்றித் தடுப்பிகள் மூலம் சிகிச்சை அளிக்கப்பட்டு, நோயின் அறிகுறிகள் குறைந்தால் நோய் உள்ளதென்பதை அறுதியிடலாம்.

பொதுவாக, சிகிச்சையின் விளைவுகள் பயனளிக்காது போகும் பட்சத்தில் அல்லது உணவு விழுங்குதல் கடினம், இரத்தச்சோகை, மலத்தில் குருதி, மூச்சிரைத்தல், உடல் எடை குறைதல், குரல் மாறுதல் போன்ற வேறு புதிய அறிகுறிகள் தென்படும் சந்தர்ப்பங்களில் உணவுக்குழாய்-இரைப்பை-முன்சிறுகுடல் அகநோக்கி மூலம் உணவுக்குழாய் நோக்கப்படுகின்றது. இவ்வாறு நோக்கப்படும் சமயத்தில் உணவுக்குழாய் அழற்சியுற்றுள்ளதா என்பது கவனமாக அவதானிக்கப்படுகின்றது, வழமைக்கு மாறாகக் காட்சியளிக்கும் உணவுக்குழாயில் இருந்து நுணித்தாய்வுக்காக மிகச்சிறிய துண்டு எடுக்கப்படுகின்றது, இதன்மூலம் குறிப்பிட்ட நபருக்கு இழைய மாறுதல் ஏற்பட்டுள்ளதா என்பது அறியப்படும். உயிரகச்செதுக்கு மூலம் பரட்டின் உணவுக்குழாய், புற்றுநோய் என்பன அறியப்படுகின்றன.

சிகிச்சை வழங்குவதை மூன்று விதமாக வகுக்கலாம்: வாழ்வு முறையை மாற்றுதல், மருந்துகள், அறுவைச் சிகிச்சை
உணவு, பழக்கவழக்கங்கள் மாற்றப்படல் தேவையானது. நோய் அறுதியிடப்பட்டவர்கள் சில எச்சரிக்கை நடவடிக்கைகளைக் கடைப்பிடிப்பது நோயின் தீவிரம் அதிகமாகாமல் தடுக்கும். அவையாவன:

- ஒமிப்ராசோல் (omeprazole ), லன்சப்ராசோல் (lansoprazole)
- ரனிற்றிடின் (ranitidine), பொமிற்றிடின் ( famotidine)
- ஜெலுசில் (Gelusil)
- மக்சலோன் (Maxalon) அல்லது மெட்டோக்ளோப்ராமைட் (metoclopramide)

பரவலான முறை, நிசெனின் மேல் இரையகமடிப்பறுவைச் சிகிச்சை முறையாகும். மேல் இரையகத்தின் பகுதிகள் உணவுக்குழாயின் கீழ் இறுக்கிப் பகுதியின் மேலே மடிக்கப்பட்டுத் தைக்கப்படுகின்றது, இதன் மூலம் கீழ் உணவுக்குழாய் இறுக்கமடைந்து உணவு மற்றும் அமிலம் மேல் நோக்கித் தள்ளப்படுவதைத் தடுக்கின்றது. இம்முறை பெரும்பாலும் உதரநோக்கு அறுவைச்சிகிச்சை மூலம் மேற்கொள்ளப்படுகின்றது.

இந்நோய் வாழும் முறை மூலம் எளிதில் தடுக்கப்படக்கூடியது. மேலே, சிகிச்சையில் அறிவுறுத்தப்பட்ட வாழ்க்கை முறைகள் தடுப்பு முறைக்கும் பொருந்தக்கூடியது.


சிகிச்சை வழங்கப்படாத இரையக உண்குழலியப் பின்னோட்ட நோய் தீய விளைவை உண்டாக்கும்; வேறு நோய்களையும் உடலுக்கு ஒவ்வாத சந்தர்ப்பங்களையும் உண்டாக்கும். இந்நோயால் ஏற்படக்கூடிய விளைவுகள்:

சிகிச்சைக்கும் வாழ்க்கை முறை மாற்றத்துக்கும் இந்நோய் கட்டுப்படாவிடின் உடனடியாக மருத்துவரை அணுகல் அத்தியாவசியமானது. பின்வரும் சந்தர்ப்பங்கள் ஏற்படினும் மருத்துவ ஆலோசனை தேவை.



</doc>
<doc id="101240" url="https://ta.wikipedia.org/wiki?curid=101240" title="மதுரை மருதங்கிழார் மகனார் பெருங்கண்ணனார்">
மதுரை மருதங்கிழார் மகனார் பெருங்கண்ணனார்

மதுரை மருதங்கிழார் மகனார் பெருங்கண்ணனார் சங்ககாலப் புலவர்களில் ஒருவர். சங்கநூல் தொகுப்பில் ஓவரது பாடல்கள் மூன்று உள்ளன. அவை அகநானூறு 247, 364, நற்றிணை 388.

மலைவழியில் தலைவன் பிரிந்த காலத்தில் தலைவி கண்ணீர் விட்டாள். தோழி அவளைத் தேற்றுகிறாள். 
மலைவழி
இத்தகைய தலைச்சுரத்தில் தலைவன் செல்வதை நினைத்ததும் அவள் மார்பில் மண்ணா முத்தம் விழுந்ததாம்.

வேந்துவிடு பணியை மேற்கொண்டு தலைவன் போர்ப்பாசறையில் இருக்கிறான். அவருக்காகக் காத்திருந்து ஏங்கும் நம்மைக் கொல்வதற்கென்றே கார்கால மாலைப்பொழுதும் துனைகிறது(நெருக்குகிறது).தோழி! என்செய்வோம் என்று தோழியிடம் சொல்லித் தலைவி கலங்குகிறாள்.

கார் தொடங்கியது

துறைவன் உடனிருந்தால் நெற்றியில் பசப்பு ஊராது என்கிறாயே. அவன் என் நெஞ்சை விட்டு அகலாமல் கூடவேதானே இருக்கிறான். பின் ஏன் பசப்பு வந்தது என்று தோழியை வினவுகிறாள் தலைவி.
துறைவன்


</doc>
<doc id="101241" url="https://ta.wikipedia.org/wiki?curid=101241" title="பனோராமியோ">
பனோராமியோ

பனோராமியோ ஒளிப்படங்களை புவியில் ஒளிப்படம் எடுக்கப்பட்ட இடத்துடன் சேர்த்துப் பகிரும் ஓர் இணையத்தளம் ஆகும். இத்தளத்தில் ஏற்றுக்கொள்ளப்பட்ட ஒளிப்படங்கள் கூகிள் எர்த் (கூகிள் உலகம்), கூகிள் மேப்ஸ் (கூகிள் தேசப்படம்) ஆகிய இடங்களிலும் கிடைக்கும். இத்தளத்தின் நோக்கம் என்னவென்றால் ஓரிடத்தைப் பற்றித் அறிவதற்கு ஏலவே ஒளிப்படப்பிடிப்பாளர்கள் எடுத்த ஒளிப்படங்களைப் பார்வையிடுவன் மூலம் அவ்விடத்தைப் பற்றித் தெளிவான விபரங்களைப் பயனருக்குக் கொடுப்பதாகும். இவ்விணையத்தளம் பன்மொழிகளில் கிடைக்கிறது. இதில் தமிழும் அடங்கும்.

இதன் தலைமை அலுவலகம் சூரிச் இல் உள்ள கூகிள் சுவிஸ் அலுவலகத்தில் உள்ளது.

பனோரமியோ 2005 ஆம் ஆண்டு கோடைகாலப் பருவத்தில் ஆரம்பிக்கப்பட்டது. இது அதிகாரப்பூர்வமாக 3 அக்டோபர் 2005 இல் வெளியிடப்பட்டது. 19 மார்ச் 2007 இல் பயனர்களால் மேலேற்றம் செய்யப்பட்ட 1 மில்லியன் ஒளிப்படங்களைத் தாண்டிக் கொண்டது. 3 மாதங்களின் பின்னர் ஜூன் 17, 2007 இல் ஒளிப்படங்களின் எண்ணிக்கை 2 மில்லியனைத் தாண்டியது சுமார் 4 மாதங்களின் பின்னர் ஒளிப்படங்களின் எண்ணிக்கை 5 மில்லியனைத் தாண்டியது.

30 மே 2007 இல் கூகிள் இத்தளத்தை கையகப்படுத்துவதாக அறிவித்தது. ஜூலை 2007 இல் இது கூகிளின் இணையத்தளமாகியது.

இத்தளத்தை உருவாக்கியவர்களில் ஒருவரான எடியுராடோ ஜனவரி 2010 இல் தமது புதிய திட்டமான அஸ்காரோவை நடைமுறைப்படுத்த பனோராமியோவில் இருந்து விலகினார். Askaro. இதனால் ஏற்பட்ட பதவி வெற்றிடத்தை ஜெராட் ஊடாக நிரப்பிக்கொண்டனர். இன்றளவும் ஜெராட்டே தலைவராகச் செயற்படுகின்றார். இதன் இணை உருவாகுனர்களில் ஒருவரான ஜக்குவினும் இத்திட்டத்தில் இருந்து மே 2010 இல் இருந்து விலகிக் கொண்டார்.

பனோராமியோ பயனர் tags என்றழைக்கப்படும் பட்டிகள் மூலம் அந்தப் படத்தைப் பற்றியும் அந்தப் படம் எடுக்கப்பட்ட இடத்தைப் பற்றியுமான விபரங்களைப் பகிர்வதன் மூலம் தேடுபொறிமூலம் படங்களைத் தேடியறிந்து கொள்ள உதவுகின்றது எனினும் தமிழில் தேடுவதில் வழுக்கள் இருக்கின்றன . பனோராமியோத் தளமே நீண்டகாலமாக பட்டி முகில் (Tag Cloud) தத்துவங்களை நடைமுறைப்படுத்தியவர்களில் முக்கிய தளங்களில் ஒன்று.

தனியார்கள், வாகனங்கள், சந்தைகள் போன்றவற்றை மையமாகக் கொண்டு எடுக்கப்படும் ஒளிப்படங்கள் பொதுவாக பனோராமியாவில் கூகிள் ஏர்த்திற்கோ அல்லது கூகிள் மேப்ஸ் இற்கோ ஏற்றுக் கொள்ளப்படுவதில்லை.

பனோராமியோ தளத்தில் மேலேற்றம் செய்பவர்களே ஒளிப்படம் தொடர்பான அனுதியைத் தீர்மானிக்கின்றனர். இதில் பங்களிப்பவர்கள் முற்றிலும் தமக்கே பதிப்புரிமையுள்ளதாகவே அல்லது கிரியேட்டிவ் காமன்ஸ் அனுமதி அளிக்கலாம்.

பனோராமியோ ஐபோனின் அதிகாரப் பிரயோகம் ஒன்றின் ஊடாகவும் விண்டோஸ் போன் 7 இன் மூன்றாம் தரப்பு மென்பொருள் ஊடாகவும் பனோராமியோப் படங்களைப் பார்வையிடலாம்.



</doc>
<doc id="101248" url="https://ta.wikipedia.org/wiki?curid=101248" title="தூனிசை நோக்கி ஓட்டம்">
தூனிசை நோக்கி ஓட்டம்

தூனிசை நோக்கி ஓட்டம் ("Run for Tunis") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு படை முன்னேற்றம். 1943ல் டார்ச் நடவடிக்கையின் மூலம் வடக்கு ஆப்பிரிக்காவில் தரையிறங்கிய நேச நாட்டுப் படைகள் துனிசியா நாட்டுத் தலைநகர் தூனிசை நோக்கி வேகமாக முன்னேறியதை இத்தொடர் குறிக்கிறது. இது துனிசியப் போர்த்தொடரின் ஒரு பகுதியாகும்.

நவம்பர் 8, 1942ல் நேச நாட்டுப் படைகள் அச்சு நாட்டுக் கட்டுப்பாட்டிலிருந்த வடக்கு ஆப்பிரிக்க நாடுகளான மொரோக்கோ மற்றும் அல்ஜீரியாவில் தரையிறங்கின. டார்ச் நடவடிக்கை என்று குறிப்பெயரிடப்பட்டிருந்த இந்த நடவடிக்கை பெருவெற்றி அடைந்து மூன்று நாட்களுள் காசாபிளாங்கா, அல்ஜியர்ஸ், ஓரான் ஆகிய துறைமுகங்கள் நேச நாட்டுக் கட்டுப்பாட்டில் வந்தன. டார்ச் நடவடிக்கை நடந்து கொண்டிருந்த அதே நேரத்தில், வடக்கு ஆப்பிரிக்கப் போர்முனையின் இன்னொரு புறம் இரண்டாம் எல் அலாமெய்ன் சண்டையில் அச்சுப் படைகள் தோற்றுப் பின்வாங்கிக் கொண்டிருந்தன. அப்படி பின்வாங்கும் அச்சுப் படைகள் துனிசியாவிற்குள் தஞ்சம் புகுந்து தூனிஸ் நகரைத் தங்கள் தளமாக்கக் கூடும் என்பதை நேச நாட்டுத் தளபதிகள் உணர்ந்தனர். அச்சுப்படைகள் கிழக்கிலிருந்து தூனிஸ் நகரை அடைவதற்குள், மேற்கில் அல்ஜீரியக் கடற்கரையிலிருந்து விரைந்து அந்நகரைக் கைப்பற்ற முடிவு செய்தனர். 

நவம்பர் 10ம் தேதி தூனிஸ் நகரை நோக்கி நேச நாட்டுப் படைமுன்னேற்றம் தொடங்கியது. ஒரு டிவிசன் அளவிலான படைப்பிரிவு விரைந்து கிழக்கு நோக்கி முன்னேறத் தொடங்கியது. இக்குறிக்கோள் படைப்பிரிவு (taskforce) இரண்டாகப் பிரிக்கப்பட்டு வட திசையில் ஒன்றும் தென் திசையில் ஒன்றும் ஜெர்மானிய அரண்நிலைகளைத் தாக்கின. நவம்பர் 26 வரை இரு பிரிவுகளும் ஜெர்மானிய எதிர்ப்புகளை முறியடித்து வேகமாக முன்னேறின. நவம்பர் கடைசி வாரத்தில் சண்டையின் போக்கு மாறியது. தூனிசைக் காப்பாற்ற வடக்கு ஆப்பிரிக்காவுக்கு அனுப்பப்பட்ட புதிய ஜெர்மானியப் படைப்பிரிவுகள் உடனடியாக ஒரு எதிர்த்தாக்குதலை மேற்கொண்டு, நேச நாட்டுப் படைகளைப் பின்வாங்கச் செய்தன. மூன்று வாரங்கள் மந்த நிலைக்குப் பின்னர் நேச நாட்டுப் படைகள் தூனிசைக் கைப்பற்ற மீண்டுமொரு பெருந்தாக்குதலைத் தொடங்கின. ஆனால் சில நாட்கள் சண்டைக்குப் பின்னர் அத்தாக்குதல் தோல்வியடைந்தது.

தூனிசை நோக்கிய நேச நாட்டுப் படை முன்னேற்றம் டிசம்பர் 25ல் முடிவுக்கு வந்தது.


</doc>
<doc id="101249" url="https://ta.wikipedia.org/wiki?curid=101249" title="இந்திய அரசியலமைப்பு">
இந்திய அரசியலமைப்பு

இந்திய அரசியலமைப்பு (ஆங்கிலம்: "Constitution of India" ) என்பது இந்தியாவின் உயர்ந்தபட்ச சட்டமாகும். உலகின் மிகப்பெரிய குடியரசு நாடான சுதந்திர இந்தியாவின் அரசியலமைப்பு, உலகிலேயே மிக நீளமான அரசியலமைப்பாகும். இது எழுதப்பட்டு சட்டமாக்கப்பட்ட அரசியலமைப்பு, நெகிழாத்தன்மையும் நெகிழ்ச்சித் தன்மையும் உடையது, கூட்டாட்சியும் ஒருமுகத்தன்மையும் கொண்டது, பொறுப்புள்ள அரசாங்கத்தை உடையது என்று பல சிறப்பம்சங்களைக் கொண்டது. இது அடிப்படை அரசியல் கொள்கைகள், அரசாங்க நிறுவனங்களின் கட்டமைப்பு, நடைமுறைகள், சக்திகள், மற்றும் அடிப்படை உரிமைகள், உத்தரவுக் கொள்கைகள், குடிமக்களின் கடமைகள் ஆகியவற்றின் கட்டமைப்புகளை உள்ளடக்கியுள்ளது. இது தான் இதுவரை உலக நாடுகளின் இடையே எழுதப்பட்டதில் மிக நீண்ட அரசியலமைப்பாகும். இதில் மொத்தம் 22 பிரிவுகள், 12 அட்டவணைகள், 101 திருத்தங்கள், 465 உட்பிரிவுகள் மற்றும் 117,369 சொற்கள் உள்ளன. இது ஆங்கிலப் பதிப்பைத் தவிர, ஒரு அதிகாரப்பூர்வ இந்தி மொழிபெயர்ப்பினையும் கொண்டுள்ளது. இந்திய அரசியலமைப்பை உருவாக்கும் பணி 29 ஆகஸ்ட் 1947 அன்று முதல் இந்திய அரசமைப்பு நிர்ணய மன்றத்தால் தொடங்கப்பட்டது. முழுமையடைந்த அரசியலமைப்பு 1950 ஆம் ஆண்டு ஜனவரி 26 அன்று நடைமுறைக்கு வந்தது. (இத்தேதி 26 ஜனவரி 1929, முழு தன்னாட்சி சாற்றல் நினைவாகத் தேர்வு செய்யப்பட்டது). இதன் மூலம் இந்தியா ஒரு ஒருங்கிணைந்த, தன்னாட்சி கொண்ட, குடியரசின் மக்களாட்சிக் கோட்பாட்டின்படி வழிநடத்துகின்ற நாடாக அறிவித்துக் கொண்டது. நடைமுறைக்கு வந்த பிறகு, அதுவரை நாட்டின் அடிப்படை நிருவாக ஆவணமாக இருந்த இந்திய அரசு சட்டம், 1935 என்னும் சட்டத்திற்கு பதில் இந்திய அரசியலமைப்பு நாட்டின் அடிப்படை நிர்வாக ஆவணமாக மாற்றியது. அரசியலமைப்புக்கு வலுசேர்க்கும் விதமாக 1976 ல் நடைபெற்ற திருத்தங்களில் இந்தியா பொதுவுடைமை, மதச்சார்பின்மை மற்றும் நேர்மை இவைகளை தன் கொள்கைகளாக அறிவித்தது. இந்தியா தனது அரசியலமைப்பின் ஏற்பை ஒவ்வொரு ஆண்டும் ஜனவரி 26ம் தேதியை குடியரசு நாளாகக் கொண்டாடுகிறது.

இந்திய அரசியலமைப்பின் படி இந்தியா ஒரு கூட்டாட்சி (federalism) நாடாகும். இருப்பினும் இந்திய அரசியலமைப்புச் சட்டத்தில் 'கூட்டாட்சி' (கூட்டரசு - federal government) என்ற சொல்லிற்குப் பதிலாக 'ஒன்றியம்' (union) என்ற சொல்தான் பயன்படுத்தப்பட்டுள்ளது.

இந்திய அரசியலமைப்பின் முகப்புரை(preamble)யில், " இறையாண்மை உடைய மக்களாட்சி, சமதர்ம, சுதந்திரக் குடியரசு" என்றும் " இந்திய ஒன்றியம் என்றும் இந்தியா7 பெயரிடப்பட்டுள்ளது. இது இச்சட்டத் தொகுப்பின் முழுப் புரிதலையும் தரும்படி அமைக்கப்பட்டுள்ளது. இதில் இந்தியக் குடிமக்களுக்கான அடிப்படை உரிமைகள் தொடக்கத்திலேயே வழங்கப்பட்டிருந்தாலும், பின்பு அடிப்படைக் கடமைகளும் உருவாக்கப்பட்டன. இந்திய அரசமைப்பின் தனிச் சிறப்புக்களில் 'அடிப்படை உரிமைகளும்' அடங்கும்.

இந்திய அரசமைப்பு சட்டம் உருவாக்கப்படும் போது, பல்வேறு நாடுகளின் அரசமைப்புச் சட்டங்களின் கூறுகள் எடுத்துக் கொள்ளப்பட்டன.
இதனால் இந்திய அரசமைப்பு சட்டத்தை, 'கடன்களின் பொதி' என்பர். 'கூட்டாட்சி முறையை' கனடாவில் இருந்தும், 'அடிப்படை உரிமைகள்' அமெரிக்க ஐக்கிய நாடுகளிடம் இருந்தும், அடிப்படைக் கடமைகளை அன்றைய சோவியத் யூனியனிடமிருந்தும் பெற்றது. அரசியல் சட்டத்திருத்த முறையை தென்னாப்பிரிக்கா இருந்தும், மாநிலங்களவை நியமன எம்.பி.,க்கள் முறையை அயர்லாந்திடம் இருந்தும் பெற்றது.

இந்திய துணைக்கண்டத்தின் பெரும்பாலான பகுதி 1858 லிருந்து 1947 வரை ஆங்கிலேயர் காலனித்துவ ஆட்சியின் கீழ் இருந்தது. இந்த காலத்தில் வெளிநாட்டு ஆட்சியில் இருந்து சுதந்திரம் பெற இந்திய சுதந்திர இயக்கம் படிப்படியாக உயர்வு கண்டது. 1934-ல் இந்தியாவிற்கு ஒரு அரசியல் நிர்ணய மன்றம் வேண்டும் என்ற கோரிக்கை எழுப்பப்பட்டது. பின்னர் 1936-இலும் 1939-இலும் இக்கோரிக்கைகள் வலியுறுத்தப்பட்டன. அதன்படி, அரசியல் நிர்ணய மன்றத்தை உருவாக்கலாம் என கிரிப்ஸ் தூதுக்குழு மார்ச்-1942-ல் பரிந்துரைத்தது. பின்னர் வந்த அமைச்சரவைத் தூதுக்குழு (மே-1946) அரசியல் நிர்ணய மன்றம் ஏற்படுத்த வேண்டும் எனப் பரிந்துரைத்தது. அதன்படி அரசியல் நிர்ணய மன்றத்திற்கான தேர்தல், ஜூலை 1946-ல் நடைபெற்றது. டிசம்பர் 1946-ல் அரசியல் நிர்ணய மன்றம் கூடியது. அம்மன்றத்தின் தற்காலிக தலைவராக சச்சிதானந்த சின்ஹா டிசம்பர் 09 தேர்வுசெய்யப்பட்டார். பிறகு நிர்ணய மன்றத்தின் நிரந்தர தலைவராக டிசம்பர்-11, 1946-ல் இராசேந்திர பிரசாத் தேர்ந்தெடுக்கப்பட்டார்.

1947,ஆகஸ்ட் 15-ல் பிரித்தானிய இந்தியாவானது இந்திய மாகாணம், பாக்கிஸ்தான் மாகாணம் என்ற இரண்டு நாடுகளாகப் பிரிக்கப்பட்டதால் சுதந்திர இந்தியாவிற்கான அரசியலமைப்பை மட்டும் உருவாக்கும் பணியை அரசியல் நிர்ணய மன்றம் செய்ய வேண்டியதாயிற்று.

ஒன்றிய மற்றும் மாநில சட்டமன்றங்களால் தேர்ந்தெடுக்கப்பட்ட உறுப்பினர்களால் தேர்ந்தெடுக்கப்பட்ட இந்திய உறுப்பினர்களால் அரசியலமைப்பு நிர்ணய மன்றம் அமைக்கப்பட்டது. ஜவகர்லால் நேரு, சி ராஜகோபாலாச்சாரி, ராஜேந்திர பிரசாத், சர்தார் வல்லபாய் படேல், சந்திப் குமார் படேல், டாக்டர் அம்பேத்கர், மவுலானா அபுல் கலாம் ஆசாத், ஷ்யாமா பிரசாத் முகர்ஜி, நளினி ரஞ்சன் கோஷ், மற்றும் பால்வந்த் சிங் மேத்தா ஆகியோர் சட்டமன்றத்தில் முக்கிய பிரமுகர்களாக இருந்தனர். தாழ்த்தபட்ட வகுப்புகளை சேர்ந்த 30 மேற்பட்ட உறுப்பினர்கள் அங்கு இருந்தன. பிராங்க் அந்தோணி ஆங்கிலோ இந்திய சமூகத்தை பிரதிபலித்தார். பார்சி இனத்தவர்களை ஹெச்பி மோடி பிரதிபலித்தார். சிறுபான்மையினர் குழுவின் தலைவராக, ஆங்கிலோ இந்தியர்கள் தவிர மற்ற அனைத்து கிரிஸ்துவர்களின் பிரதிநிதியாக ஃஅரென்ட்ர ஊமர் முகெர்ஜீ என்ற புகழ்பெற்ற கிரிஸ்துவர் இருந்தார். அரி பகதூர் குறூங் கோர்கா சமூகத்தை பிரதிபலித்தார். அல்லாடி கிருஷ்ணசாமி ஐயர், பி ஆர் அம்பேத்கர், பெனகல் நர்சிங் ராவ் மற்றும் கி.மீ. முன்ஷி, கணேஷ் மவ்லன்கர் போன்ற முக்கிய நடுவர்கள் சட்டமன்ற உறுப்பினர்களாக இருந்தனர். சரோஜினி நாயுடு, ஹன்சா மேத்தா, துர்காபாய் தேஷ்முக், ராஜ்குமாரி அம்ரித் கவுர் மற்றும் விஜயலட்சுமி பண்டிட் போன்றவர்கள் முக்கியமான பெண்கள் உறுப்பினர்களாக இருந்தனர். அரசமைப்பு மன்றத்தின் முதல் ஜனாதிபதியாக டாக்டர் சச்சிதானந்தன் சின்ஹா ​​இருந்ததார். பின்னர், ராஜேந்திர பிரசாத் சட்டமன்ற தலைவராக தேர்ந்தெடுக்கப்பட்டார். அரசமைப்பு மன்ற உறுப்பினர்கள் டிசம்பர் 9, 1946 அன்று முதல் முறையாகக் கூடினர்.

1947, ஆகஸ்ட் 29 -ல் அரசியல் நிர்ணய மன்றம் ஒரு தீர்மானம் நிறைவேற்றியது. அதன்படி இந்திய அரசியலமைப்புச் சட்டத்தை எழுத பீ. இரா. அம்பேத்கர் தலைமையில் அவர் உட்பட ஏழுபேர் கொண்ட அரசியலமைப்புச் சட்ட வரைவுக்குழு (Drafting committee) உருவாக்கப்பட்டது.
ஆகியோர் இக்குழுவில் உறுப்பினர்களாக இடம்பெற்றனர். இக்குழு தனது அறிக்கையை 1948, பிப்ரவரி 21-ல் ஒப்படைத்தது. நவம்பர் 4-ல் அரசியல் நிர்ணய மன்றத்திற்கு ஒப்படைக்கப்பட்ட இவ்வறிக்கை, முழு வடிவம் பெற்று 1949 நவம்பர் 26-ல் அரசியல் நிர்ணய மன்றத்தின் தலைவர் இராஜேந்திரப் பிரசாத்தின் கையொப்பம் பெற்றது. ஜனவரி 24-ல் நடைபெற்ற அரசியல் நிர்ணய மன்றத்தின் கடைசிக் கூட்டத்தில் சுதந்திர இந்தியாவின் முதல் குடியரசுத் தலைவராக இராசேந்திர பிரசாத் தேர்ந்தெடுக்கப்பட்டார். லாகூரில் நடைபெற்ற இந்திய தேசியக் காங்கிரஸ் மாநாட்டில் 1930,ஜனவரி 26-ல் இந்தியாவிற்கு சுதந்திரம் பெற்றே தீருவது என்ற தீர்மானம் நிறைவேற்றப்பட்டதன் நினைவாக ஜனவரி 26 தேதியை இந்தியக் குடியரசு நாளாக ஏற்பது என்றும் அரசியல் நிர்ணய மன்ற முடிவு செய்தது. "இந்திய அரசியலமைச் சட்டம்-1950" இந்தியக் குடியரசு தினத்தில் நடைமுறைக்கு வந்தது.

இது பிரிட்டிஷ் ஆட்சியில் இருந்து அதன் விடுதலைக்கு பிறகு இந்திய அரசின் நில சட்டத்தின் ஸ்தாபக கொள்கைகளைக் கொண்டிருந்தது. அரசியலமைப்பு நடைமுறைக்கு வந்த நாளிலிருந்து, இந்தியா பிரிட்டிஷ் அரசாட்சியில் இருந்து நீக்கப்பட்டது.

சட்டமன்றத்தின் 14 ஆகஸ்ட் 1947 கூட்டத்தில், பல்வேறு குழுக்களை உருவாக்கும் திட்டம் வழங்கப்பட்டது. அத்தகைய குழுக்களில் அடிப்படை உரிமைகள், ஒன்றியத்துக்கான அதிகாரக் குழு மற்றும் ஒன்றிய அரசியல் குழு அடங்கியிருந்தன. 29 ஆகஸ்ட் 1947 அன்று, வரைவு குழு, தலைவரை டாக்டர் அம்பேத்கராக கொண்டு, ஆறு உறுப்பினர்களுடன் நியமிக்கப்பட்டது. அரசியலமைப்பின் வரைவு தயாரிக்கப்பட்டு 4 நவம்பர், 1947 அன்று சட்டமன்ற குழுவிடம் சமர்பித்தது.
இந்திய அரசியலமைப்பை உருவாக்கியவர்கள், பல வெளிப்புற ஆதாரங்களை தழுவினாலும், மிக அதிக அளவில் பிரிட்டிஷ் முறையான பாராளுமன்ற மக்களாட்சியினால் ஈர்க்கப்பட்டனர்.
கூடுதலாக பல கொள்கைகள் அமெரிக்க அரசியலமைப்பிலிருந்து ஏற்றுக்கொள்ளப்பட்டன. அரசாங்கத்தின் முக்கிய கிளைகள் மத்தியில் அதிகார பிரிப்பு, உச்ச நீதிமன்ற நடைமுறை, மற்றும் கூட்டாட்சி கட்டமைப்பு ஆகிய கொள்கைகள் அடங்கும்.
சட்டமன்ற அரசியலமைப்பு தத்தெடுக்கும் முன்னதாக 2 ஆண்டுகள் 11 மாதங்கள் மற்றும் 18 நாட்கள் முழுவதும் கொண்ட மொத்தம் 166 நாட்கள், பொது திறந்த அமர்வுகளில் சந்தித்தது.
சில மாற்றங்களுக்கு பிறகு, சட்டமன்றத்தின் 308 உறுப்பினர்களும் இரண்டு ஒப்பந்ததிலும் (இந்தி மற்றும் ஆங்கிலம்)24 ஜனவரி,1950 அன்று கையெழுத்து இட்டனர்.
இந்தியாவின் உண்மையான அரசியலமைப்பு கையால் எழுதப்பட்டு, பியூகார் ராம்மனோஹர் சின்ஹா ​​மற்றும் மற்றவர்கள் உட்பட சாந்திநிகேதன் கலைஞர்கள் மூலம் அலங்கரிக்கப்பட்டுள்ளது. இரண்டு நாட்களுக்கு பின்னர், 26 ஜனவரி 1950 அன்று, இந்திய அரசியலமைப்பு அனைத்து இந்திய மாநிலங்களுக்கும் ஒன்றியப் பகுதிகளுக்குமான சட்டமானது.

அரசியலமைப்பு அதன் அரங்கேற்றம் முதல் பல திருத்தங்களை பெற்றுவிட்டது.

 டாக்டர் அம்பேத்கர் தலைமையிலான சட்ட வரைவுக்குழு இந்திய அரசியல் சாசனத்தை உருவாக்கும் பொருட்டு அப்போது மக்களாட்சி நடைபெற்ற நாடுகள் பலவற்றிலிருந்து இந்திய நடைமுறைக்கு பொருத்தும் சட்டக்கூறுகளை இந்திய அரசியலமைப்பு வரைவில் சேர்த்தது. இவற்றில், 1935ஆம் ஆண்டு முதல் இந்தியாவில் நடைமுறைக்கு கொண்டுவரப்பட்ட "இந்திய அரசாங்க சட்டம் 1935" -உம் அடக்கம்.
அரசியலமைப்பு அதன் தற்போதைய வடிவத்தில் (மார்ச்,2011), ஒரு முன்னுரை, 450 கட்டுரைகள், 12 அட்டவணை, 2 பின் இணைப்பு மற்றும் 114 திருத்தங்களை இன்றுவரை கொண்டு மொத்தம் 24 பகுதிகளைக் கொண்டுள்ளது. இது கூட்டாட்சி தத்துவம் கொண்டது என்றாலும், ஒரு வலுவான ஒற்றைச் சார்பு கொண்டிருக்கிறது.

இந்திய அரசியலமைப்பின் முகப்புரை என்பது இந்தியஅரசியலமைப்பின் அறிமுகப்பகுதியாகும்.

பகுதி 1 (உட்பிரிவு 1-4) இந்திய ஒன்றியம் பற்றியது. அதாவது மாநில அமைப்பு. மாநில எல்லை வரையறை போன்றவை.

பகுதி 2 (உட்பிரிவு 5-11) இந்திய குடியுரிமை பற்றியது.

பகுதி 3 (உட்பிரிவு 12-35) அடிப்படை உரிமைகள்/ அது மறுக்கப்படும் போது அதற்கான தீர்வுகள்.

பகுதி 4 (உட்பிரிவு 36-51) அரசு கொள்கைக்கான வழி காட்டும் நெறிகள்.

பகுதி 4A ( உட்பிரிவு 51 A) அடிப்படை கடமைகள்.(1976 ஆம் ஆண்டு 42வது திருத்தத்தின் மூலம் சேர்க்கப்பட்டது)

பகுதி 5 (உட்பிரிவு 52- 151) ஒன்றிய அரசமைப்பு அதாவது குடியரசு தலைவர்,துணைக் குடியரசு தலைவர், நடுவண் அமைச்சரவை, பாராளுமன்றம் மற்றும் அதன் அமைப்பு, உச்ச நீதிமன்றம் மற்றும் அதன் அமைப்பு.

பகுதி 6 ( உட்பிரிவு 152-237) மாநில அரசமைப்பு, ஆளுநர், மாநில அமைச்சரவை. மாநில சட்டமன்றம் / சட்ட மேலவை அதன் அமைப்பு உயர் நீதி மன்றம் அதன் அமைப்பு.

பகுதி 7 (உட்பிரிவு 238) அரசமைப்பு சட்டம் முதல் பட்டியலில் உள்ள மாநிலங்கள் பற்றியது- இந்தப் பிரிவு இப்போது நீக்கப் பட்டுள்ளது.

பகுதி 8 (உட்பிரிவு 239 -242) ஒன்றியப் பகுதிகள் குறித்து.

பகுதி 9 ( உட்பிரிவு 243) உள்ளாட்சி நிர்வாகம் இந்த உட்பிரிவில் குறிப்பிடப்பட்டுள்ளன.

பகுதி 9A ( உட்பிரிவு 243P-243Z,243ZA-243ZG) நகராட்சி நிர்வாகம் இந்த உட்பிரிவில் குறிப்பிடப்பட்டுள்ளன.

பகுதி 10 (உட்பிரிவு 244) பட்டியல் சாதிகள்/ பழங்குடியினர்/ ஆங்கிலோ இந்தியர் ஆகியோர் குறித்து.

பகுதி 11 (உட்பிரிவு 245-263) ஒன்றிய மற்றும் மாநில அரசு உறவு, மாநிலங்ளுக்கிடையேயான உறவு.

பகுதி 12 (உட்பிரிவு 264-300) அரசின் நிதி குறித்த உட்பிரிவுகள் நிதி / நிதியினைக் கையாளும் நெறிகள்.

பகுதி 13 ( உட்பிரிவு 301- 307) இந்திய நாட்டில் வணிகம் செய்யும் நடைமுறைக்கான உட்பிரிவுகள்.

பகுதி 14 ( உட்பிரிவு 308-323) அரசுப் பணிகள்

பகுதி 14A (உட்பிரிவு 323ஏ மற்றும் 323 பி) ஒன்றிய அரசின் தீர்ப்பாயங்கள்.

பகுதி 15 (உட்பிரிவு 324-329) தேர்தல்கள், தேர்தல் ஆணையம்.

பகுதி 16 (உட்பிரிவு 330-342) - பகுதிவாரி பெரும்பாண்மை சாதிகளுக்கான உரிமைகள் பற்றி.

பகுதி 17 (உட்பிரிவு 343-351) அலுவல் மொழி, வட்டார மொழி,நீதி மன்றங்களில் மொழி.

பகுதி 18 (உட்பிரிவு 352-360) அவசர நிலைக்கானது பிரகடனம் (எமெர்ஜென்சி)

பகுதி 19 (உட்பிரிவு 361-367) இதர (இதில் குடியரசு தலைவர், ஆளுநர் இந்தப் பதவிக்கான சட்ட சிறப்பு பாதுகாப்பு மற்றும் சில)

பகுதி 20 (உட்பிரிவு 368) இந்திய அரசமைப்புச் சட்டம் திருத்தம் அதற்கான நடைமுறை.

பகுதி 21 (உட்பிரிவு 369-392) தற்காலிக, இடைநிலை மற்றும் சிறப்பு ஒதுக்கீடுகள்

பகுதி 22 (உட்பிரிவு 392-395) குறுகிய தலைப்பு, ஆரம்பம் தேதி, இந்தி மற்றும் ரிப்பீல்ஸில் அதிகாரப்பூர்வ உரை.


இந்திய அரசியலமைப்பில் 22 அத்தியாயங்களும்(Chapters) 9 அட்டவணைகளும் (Schedules) (முதலில் 8 அட்டவணைகளே இருந்தன; 1951-ல் 9-ஆவது அட்டவணை சேர்க்கப்பட்டது) 22 அத்தியாயங்களும் 395 பிரிவு (Article) களாகப் பிரிக்கப்பட்டுள்ளன. அவற்றில் இந்தியக் குடிமகனின் அடிப்படை உரிமைகள், அரசு நெறிமுறைக் கோட்பாடுகள், ஒன்றிய அரசின் நிர்வாகக்குழு, மாநில அரசுகள், நீதிமன்றங்கள் ஆகியன பற்றி சொல்லப்பட்டுள்ளது.

இந்திய அரசியலமைப்பு கீழ்கண்ட முகப்புரையுடன் தொடங்குகிறது:
இந்திய அரசியலமைப்பின் முதல் அத்தியாயத்தில் நாட்டின் பெயர், ஆட்சிப்பரப்பு ஆகியனவும், இரண்டாவது அத்தியாயத்தில் குடிமை(Citizenship) பற்றியும் சொல்லப்பட்டுள்ளது. 12-ஆவது பிரிவு முதல் 35-ஆவது பிரிவு வரை உள்ள மூன்றாவது அத்தியாயத்தில் இந்தியரின் அடிப்படை உரிமைகள் பட்டியலிடப்பட்டு உள்ளன.
அவற்றுள்:

ஆகியன முக்கியமானவையாகும். நெருக்கடி நிலையின் போது தற்காலிகமாக அடிப்படை உரிமைகள் நீக்கப்படும். ஆனால் நெருக்கடி நிலை ரத்தானதும் அடிப்படை உரிமைகள் தானாக அமலாகிவிடும்.

இந்தியாவிலுள்ள ஒன்றிய மற்றும் மாநில அரசுகள் மக்களைப் பாதுகாத்து நல்வழிப்படுத்த, எந்தக் கோட்பாடுகளை உள்ளடக்கி சட்டங்கள் இயற்ற வேண்டும் என்பதே அரசு நெறிமுறைக் கோட்பாடுகள் (Directive Principles) ஆகும். இது பற்றி நான்காம் அத்தியாயத்தில் குறிப்பிடப்பட்டுள்ளது. எல்லோருக்கும் போதுமான வாழ்க்கை வசதிகள், வயதுக்கும் வேலைக்கு ஏற்ற பொருத்தமான வேலை, தொழில் செய்ய ஏற்ற சூழ்நிலை, வேலைக்கு ஏற்ற வயது வரை இலவச கட்டாயக் கல்வி, பொது சுகாதாரம், மது விலக்கு, வேளாண்மை வளர்ச்சி, வரலாற்றுச் சின்னங்கள் பாதுகாப்பு, சட்டம்-ஒழுங்கு ஆகியன அக்கோட்பாடுகளுள் சிலவாகும்.

இக்கோட்பாடுகள் யாவும் அறிவுரைகளே; இவற்றைச் செயல்படுத்தக் கோரி அரசுகள் மீது நீதிமன்றங்களில் வழக்கு தொடர முடியாது.

அரசியலமைப்பு ஒன்றிய அரசுக்கும், மாநில அரசுக்கும் இடையே அதிகாரங்களை பகிர்ந்து வழங்குகிறது. இது பாராளுமன்றம் மற்றும் மாநில சட்டமன்றங்களின் அதிகாரங்களை மூன்று பட்டியல்,அதாவது ஒன்றிய அரசுப் பட்டியல், மாநில பட்டியல் மற்றும் உடன்நிகழ்கிற பட்டியல் என பிரிக்கிறது. தேசிய பாதுகாப்பு, வெளியுறவு கொள்கை, நாணய வழங்கல் போன்ற விடயங்கள் ஒன்றியப் பட்டியலில் ஒதுக்கப்பட்டுள்ளன. பொது ஒழுங்கு, உள்ளூர் அரசாங்கங்கள், சில வரிகள் ஆகியவை மாநிலப் பட்டியல் உள்ளன. பாராளுமன்றம் விதிவிலக்கான சூழ்நிலைகளில் தவிர, அந்த சட்டங்களை இயற்ற எந்த சக்தியும் கிடையாது.கல்வி, போக்குவரத்து, குற்றவியல் சட்டம் ஆகிய உடன்நிகழ்கிற பட்டியலில் உள்ள பாடங்களில் மாநில சட்டமன்றம் மற்றும் நாடாளுமன்றம் சட்டங்களை இயற்ற அதிகாரம் வழங்கப்பட்டுள்ளது .எஞ்சியுள்ள அதிகாரங்கள் ஒன்றியத்தின் வசம் உள்ளது.மாநிலங்களின் பிரதிநிதிகளை கொண்டிருக்கும் மேல்சபையான மாநிலங்களவையில்,மேல் கூட கூட்டாட்சி அரசாங்கம் முறைக்கு ஒரு எடுத்துக்காட்டாக உள்ளது.

இந்திய குடியரசு தலைவர், பாராளுமன்றம் மற்றும் மாநில சட்டமன்ற உறுப்பினர்களாலும் தேர்ந்தெடுக்கப்படுபவர்.நேரடியாக மக்களால் கிடையாது. பாராளுமன்றத்தில் இயற்றப்படும் நிர்வாகம் மற்றும் சட்டங்கள் அனைத்தும் அவர் பெயரில் நிறைவேற்றப்படுகிறது. ஆனால் இந்த அதிகாரங்கள் பெயரளவுக்கு மட்டுமே உள்ளன, குடியரசு தலைவர் பிரதமர் மற்றும் அமைச்சரவையின் ஆலோசனையின் படி தான் செயல்பட வேண்டும். 
இதே போன்ற ஒரு அமைப்பு, நேரடியாக தேர்ந்தெடுக்கப்பட்ட சட்டமன்ற உறுப்பினர்கள்,முதல்வர் மீதும் அமைச்சர்கள் மீதும் தங்கள் கட்டுப்பாட்டை செலுத்தும் முறை தற்போது மாநிலங்களில் உள்ளது.

இந்திய நீதித்துறை, நிர்வாகிகள் முதல் பாராளுமன்றம் வரை அதன் கட்டுப்பாட்டை செலுத்த முடியும்.
நீதித்துறை அரசியல் பொருள் விளக்குபவராக செயல்படுகிறது. இரு மாநிலங்களுக்கு இடையிலோ,ஒரு மாநிலத்துக்கும் ஒன்றிய அரசுக்கும் இடையிலோ ஏற்படும் பிரச்சினைகளில் நடுநிலையாளராக செயல்படும்.
பாராளுமன்றத்திலும், சட்டமன்றத்திலும் இயற்றப்பட்ட சட்டம் நீதிமுறை மேலாய்வுக்கு உட்பட்டது. அந்த சட்டம் அரசியலமைப்பு விதிகளை மீறுகிறது என்று நினைத்தால் நீதித்துறை அரசியலமைப்பில் அல்லாததாக அறிவிக்க முடியும்.

நீதிமுறை மேலாய்வை அமெரிக்காவின் அரசியலமைப்பிலிருந்து இந்திய அரசியலமைப்பு பயன்படுத்திக்கொண்டது. நீதிமன்ற உறுப்புரை 13 கீழ் நீதிமுறை மேலாய்வு செயல்படுகிறது. நீதிமன்ற அரசியலமைப்பு நாட்டின் உச்ச சக்தி மற்றும் அனைத்து சட்டங்களும் அதன் மேலாதிக்கத்தின் கீழ் என்பதை குறிக்கிறது. உறுப்புரை 13 கூறுவதாவது,

1. அனைத்து முன் அரசியலமைப்பு சட்டங்களும் பின்னர் அரசியலமைப்பு சட்ட விதிகளுடன் மோதல்கள் ஏற்பட்டால், அரசியலமைப்பின் விதிகள் அதற்கு ஏற்றதாக மாற்றப்படும் வரை செயல்படுத்த படாமல் இருக்கும்.இது டாற்றின் ஆப் எலிப்ஸ் கொள்கை என்று அழைக்கப்படுகிறது.
2. இதே முறையில், அரசமைப்பு மன்றத்தால் அரசியலமைப்பு ஏற்றுக்கொண்டதிலிருந்து இயற்றபடும் சட்டங்கள் அரசியலமைப்புக்கு இணக்கத்தன்மை கொண்டதாக இருக்க வேண்டும், இல்லையெனில் சட்டங்கள் மற்றும் திருத்தங்களை வய்டு-அ பி- இனிடியோ வேண்டும் என கருதப்படுகிறது.

குடியரசுத் தலைவர், குடியரசுத் துணைத்தலைவர், ஒன்றிய அமைச்சரவை, பாராளுமன்றம் ஆகியவற்றைக் கொண்டதாக ஒன்றிய அரசு நிர்வாகக் குழு அமையும்.
இந்தியக் குடியரசுத் தலைவர்என்பவர் இந்தியக் குடியரசு எனப்பட்ட "இந்திய அரசின் தலைவர்" ஆவார். ஒன்றிய அரசு நிர்வாகக் குழுவின் தலைவரும், கூட்டாட்சி நிர்வாகத்தின் தலைவரும், இந்திய இராணுவத்தின் முப்படைகளின் தலைமைத் தளபதியும் ஆவார். 'இந்தியாவின் முதல் குடிமகன்' என்றும் அவர் குறிப்பிடப்படுகிறார்.

இந்தியாவின் இரண்டாவது மிக உயர் பதவிக்குரியதாகும், குடியரசுத் தலைவருக்கு அடுத்த நிலையில் வரும் பதவியாகும். துணைக்குடியரசுத்தலைவரே நாடாளுமன்றத்தின் மாநிலங்களவைத் தலைவராவார். எனினும் இவருக்கு மாநிலங்க‌ளவை வாக்கெடுப்பில் வாக்களிக்கும் உரிமை இல்லை. ஏனெனில் இவர் மாநிலங்களவை உறுப்பினர் அல்லர். எனினும் வாக்குகள் சமநிலையில் இருக்கும் போது இவர் வாக்களிக்கலாம்.

அமெரிக்கா மற்றும் இங்கிலாந்தில் உள்ளதைப்போல் இந்தியாவிலும் பாராளுமன்றம் ஈரவை கொண்ட அமைப்பாக விளங்குகிறது. "முதலாம் மன்றம்" அல்லது "கீழவை" அல்லது "மக்களவை (First Chamber" or "Lower House" or "House of the People)" என்ற அவை மக்களை பிரதிநித்துவப்படுதுகிறது. "இரண்டாம் மன்றம்" அல்லது "மேலவை" அல்லது "மாநிலங்களவை" ("Second Chamber" or "Upper House" or "Council of the States)" என அழைக்கப்படும் இரண்டாவது அவை இந்திய ஒன்றியத்தில் இடம்பெற்றுள்ள மாநிலங்களையும் மற்றும் ஒன்றிய அரசின் ஆளுகைப்பகுதிகளையும் பிரதிநித்துவப்படுத்துகிறது. இது தவிர குடியரசுத்தலைவர் இந்தியப் பாராளுமன்றத்தின் ஒரு அங்கமாக விளங்குகிறார்.

மாநிலங்களவையின் 233 உறுப்பினர்கள் மாநில-பிரதேச சட்டப்பேரவைகளால் தேர்ந்தெடுக்கப்படுகின்றனர். மேலும் 12 உறுப்பினர்கள் குடியரசுத் தலைவரால் நியமிக்கப்படுகின்றார்கள். இவர்கள் ஆறு வருடங்களுக்கு பணிபுரிவார்கள். மூன்றில் ஒரு பகுதி மாநிலங்களவை உறுப்பினர்கள் இரு வருடங்களுக்கு ஒரு முறை தேர்தல் மூலம் தேர்ந்தெடுக்கப்படுகின்றனர்.

மக்களவை, மக்களால் நேரடியாக தேர்ந்தெடுக்கப்படும் 543 உறுப்பினர்களையும் குடியரசுத் தலைவரால் நியமிக்கப்படும் இரண்டு உறுப்பினர்களையும் கொண்டிருக்கின்றது. மக்களவைக்கு ஐந்து ஆண்டுகளுக்கு ஒரு முறை தேர்தல் நடைபெறும்.

அச்சட்டம் மேலும் இங்கிலாந்தில் இந்திய மாநில செயலாளர் அலுவலகத்தை நிறுவி நாடாளுமன்றம், அதன் மூலம் ஆட்சி செய்தது. அதே போல் இந்திய அரச பிரதிநிதி அலுவலகத்தை நிறுவியது. நிர்வாக மன்றம் மற்றும் அல்லாத அதிகாரப்பூர்வ உறுப்பினர்கள் கொண்ட சட்ட மன்றங்கள் இந்திய சபைகள் சட்டம், 1861 வழங்கியது. இந்திய சபைகள் சட்டம், 1892 மாகாண சட்டமன்றங்களை நிறுவியது. சட்ட சபையின் அதிகாரங்களை அதிகரித்தது. இந்த சட்டங்களால் அரசாங்கத்தில் இந்தியர்களின் பிரதிநிதித்துவம் அதிகரித்த போதிலும், அவர்களின் அதிகாரம் குறைவாகத் தான் இருந்தது. இந்திய சபைகள் சட்டம், 1909 மற்றும் இந்திய அரசுச் சட்டம், 1919 ஆகியவற்றால் இந்தியர்களின் பங்கு மேலும் விரிவடைந்தது.

இந்திய அரசு சட்டம் 1935 யின் விதிகள் முழுமையாக அமல்படுத்தப்படவில்லை, எனினும் இந்திய அரசியலமைப்பில் பெரும் தாக்கத்தை ஏர்படுத்தியது. சுதந்திர இந்தியாவின் அரசியலமைப்பின் பல முக்கிய அம்சங்கள் நேரடியாக இந்த சட்டத்தில் இருந்து எடுக்கப்பட்டன. கூட்டாட்சி அரசாங்கம் அமைப்பு, மாகாண சுயாட்சி, கூட்டாட்சி சட்டமன்றம் மற்றும் சட்ட அதிகாரங்களை மத்தியிலும் மாகாணங்களின் இடையிலும் பிரித்தல் ஆகியவற்றை தற்போது இந்திய அரசியலமைப்பு அவை சட்டத்தின் விதிகளில் இருந்து எடுத்துக்கொண்டது.

1946 இல், பிரித்தானியப் பிரதமர் கிளெமென்ட் அட்லி அதிகாரத்தை பிரித்தானிய இந்தியாவிடமிருந்து இந்திய தலைமைக்கு மாற்ற விவாதித்து முடிவு செய்யவும், காமன்வெல்த்து நாடுகளின் ஒரு அங்கமாக இந்தியாவை மேலாட்சி அரசுமுறையின் கீழ் சுதந்திரம் வழங்க ஒரு அமைச்சரவைக் குழுவை உருவாக்கினார். இக்குழு கேபினட்டு மிஷன் என அழைக்கப்பட்டது.

பிரித்தானிய இந்திய மாநிலங்களில் ஒதுக்கப்பட்டிருந்த 296 இடங்களுக்கான தேர்தல் ஆகத்து 1946 இல் நிறைவு பெற்றது. இந்திய அரசியலமைப்பு நிர்ணய மன்றம் திசம்பர் 9, 1946 அன்று முதல் கூடி புதிய அரசமைப்பை உருவாக்கும் வேலையைத் தொடங்கியது.

சூலை 18, 1947 பிரித்தானிய நாடாளுமன்றத்தில் இந்திய விடுதலை (சுதந்திர)ச் சட்டம் நிறைவேற்றப்பட்டது. அது இரண்டு புதிய சுதந்திர மேலாட்சி நாடுகளான - இந்தியா மற்றும் பாக்கிஸ்தான் என்று பிரித்தானிய இந்தியாவைப் பிரித்து, அவர்கள் தங்களுக்கான புதிய அரசியலமைப்பு சட்டம் எழுதப்படும் வரை, காமன்வெல்த் நாடுகள் கீழ் இருக்க வேண்டும் என்றது. தனி மாநிலங்களுக்காக அரசமைப்பு மன்றம் இரண்டாக பிரிக்கப்பட்டு, ஒவ்வொரு புதிய சட்டமன்றத்திற்கும் சம்பந்தப்பட்ட அரசாங்க அதிகாரங்கள் வழங்கப்பட்டது. இந்த சட்டம் மன்னர்கள் ஆளும் மற்ற மாநிலங்களை ஏதாவது ஒன்றின் அடியே இணையச் சொன்னது. இந்திய அரசியலமைப்பு 1950 ஆம் ஆண்டு சனவரி 26 அன்று வழக்குக்கு வந்த போது இந்திய விடுதலைச் சட்டம் நீக்கப்பட்டது. இந்தியா ஆங்கிலேயர் ஆட்சியிலிருந்து விடுப்பட்டு இறையாண்மை கொண்ட மக்களாட்சிக் குடியரசாக மாறியது. 26 நவம்பர், 1949 தேசிய சட்ட தினம் என்று அறியப்படுகின்றது.

பின்வருமாறு ஒன்றிய அரசு அடிப்படை வடிவம் எதிர்நோக்குகிறது

"ஒரு மக்களாட்சி நிர்வாகம் மூன்று நிலைகளை தீர்க்க வேண்டும்:
1. ஒரு நிலையான நிர்வாகம் இருக்க வேண்டும்
2. ஒரு பொறுப்பான நிர்வாகம் இருக்க வேண்டும்.
துரதிர்ஷ்டவசமாக, அது சம அளவு இரண்டு நிலைமைகளையும் உறுதி செய்ய ஒரு முறையை திட்டமிடுவது இதுவரை சாத்தியமே இல்லை. ... அமெரிக்க முறையில் இல்லாத தினசரி பொறுப்பு மதிப்பீடு குறித்த காலத்து மதிப்பீட்டை விட மிகவும் பயனுள்ளதக இந்தியா போன்ற நாடுகளில் மிகவும் பயனுள்ளதாக அமையும். வரைவு அரசியமைப்பு நிலைத்தன்மையைவிட பொறுப்புக்கு விருப்பமாக பாராளுமன்ற அமைப்புக்கு பரிந்துரைத்துள்ளது.”

கட்டுரை 368 அமைக்கப்பட்டுள்ள செயல்முறை படி, அரசியல் சட்ட திருத்தங்களை பாராளுமன்றம் மாற்றம் செய்யலாம். ஒரு திருத்த மசோதா மூன்றில் இரண்டு பெரும்பான்மையினரின் வாக்கெடுப்பால் பாராளுமன்றத்தின் இரு அவைகளிலும் நிறைவேற வேண்டும். மேலும் கூட்டாட்சி அரசியலமைப்பு தொடர்புடையதான சில திருத்தங்களை மாநில சட்டமன்றங்கள் பெரும்பான்மை மூலம் உறுதிப்படுத்த வேண்டும்.
செப்டம்பர் 2010 வரை, பாராளுமன்றம் முன் செலுத்தப்பட்ட 108 திருத்த மசோதாக்களில் 94 திருத்தம் சட்டமாக நிறைவேறி உள்ளது. எனினும், அரசியலமைப்பு அரசாங்க அதிகாரங்களை மிகவும் கவனிப்பதால் இந்த பிரச்சினைகளில் அரசியலமைப்பு திருத்தம் செய்யப்பட வேண்டும். இதன் விளைவாக, ஆவணம் ஒரு வருடத்திற்கு சுமார் இரண்டு முறை திருத்தப்பட்டு உள்ளது.




</doc>
<doc id="101251" url="https://ta.wikipedia.org/wiki?curid=101251" title="ஜாக்சன் ஆய்வகம்">
ஜாக்சன் ஆய்வகம்

ஜாக்சன் ஆய்வகம் ("Jackson Laboratory / Jax") முதன்மையாக அமெரிக்காவின் மெய்ன் மாநிலத்தில் உள்ள பார் ஆர்பரில் அமைந்துள்ளது. தற்பொழுது இங்கு 38 ஆய்வுக் குழுக்கள் உயிர் மருத்துவ ஆய்வில் ஈடுப்பட்டுள்ளன. மனித நோய்களுக்கான மரபணு அடிபடையைக்கண்டறியும் ஆய்வில் மிக முக்கியப்பங்கு வகிக்கும் ஆய்வகங்களில் ஜாக்சன் ஆய்வகமும் ஒன்று ஆகும். இங்கு நாலாயிரத்துக்கும் மேற்பட்ட ஆய்வு எலிகளை உபயோகப்படுத்தி மனித நோய்களுக்கான (புற்று நோய், மூளையைத்தாக்கும் நோய்கள் (மறதிநோய்), உடல் பருமனால் விளையும் நோய்கள், மிகுந்த கொழுப்பினால் உண்டாகும் நோய்கள்) நோய் மாதிரிகளை உருவாக்கி ஆய்வு செய்கிறார்கள்.

இங்கிருந்து உலகெங்கும் உள்ள ஆய்வகங்கள் மரபணு மாற்றம் செய்யப்பட்ட மற்றும் செய்யப்படாத ஆய்வு எலிகளை வாங்கி பயன்படுத்தப்படுகின்றன.



</doc>
<doc id="101252" url="https://ta.wikipedia.org/wiki?curid=101252" title="பீர் முகம்மது ஒலியுல்லா தர்கா">
பீர் முகம்மது ஒலியுல்லா தர்கா

பீர் முகம்மது சாகிபு தர்கா கன்னியாகுமரி மாவட்டத்தில் உள்ள தக்கலையில் இருக்கும் பீர் முகமது ஒலியுல்லா என்ற துறவியின் சமாதியின் மேல் கட்டப்பட்டுள்ள சமாதியாகும். இந்த சமாதியின் அருகில் அவரிடம் ஞானம் பெற்ற முனிவரான எக்கீம் முகமதுவின் சமாதியும் அமைந்துள்ளது. புகழ்பெற்ற இந்த சமாதியில் ஆண்டுதோறும் ரஜபு மாதம் 14ம் தேதி ஞானமாமேதை சமாதியான நாளாக அறிவிக்கப்பட்டு ஆண்டுதோறும் விழா கொண்டாடப்படுகின்றது. அந்த நாளை தமிழக அரசு கன்னியாகுமரி மாவட்டத்திற்கு உள்ளூர் விடுமுறை அளித்துவருகின்றது.

கி.பி 16ம் நூற்றாண்டில் நெல்லை மாவட்டம் தென்காசியில் சிறுமலுக்கர் என்பவருக்கு பீர்முகமது மகனாக பிறந்தார். சிறுவயதிலேயே ஞானம் பெற்ற அவர் தற்போதைய கேரள மாநிலத்தின் வடகிழக்கு மலையில் நெடுங்காலம் தவவாழ்க்கையில் ஈடுபட்டார். பின்னர் ஆனைமலையில் சுமார் 25 ஆண்டுகள் வரை வாழ்ந்தார்.

பீர்முகமதுவின் ஞானத்தை அறிந்த கொச்சி மன்னன் சொர்க்கத்து மலருக்கு எத்தனை இதழ்கள் என்ற கேள்வியை கேட்டார். அதற்கு பீர்முகமது, எத்தனை இதழ்கள் என்று சொன்னால் மட்டும் போதுமா? காட்ட வேண்டாமா? எண்ணீனோர் எண்ணினர், பேறு கண்டோர் பார்த்தனர் என்றார். இதை கேட்ட மன்னன் இசுலாம் மதத்தில் பற்றுகொண்டதாக கூறப்படுகிறது.

திருவிதாங்கூர் மன்னன் முத்துசாமி தம்புரான் ஞானம் பெற்ற பீர்முகமதுவை தன்னுடன் வரும்படி அழைத்தார். அதை ஏற்று பீர்முகமது அரசகுடும்பத்தில் ஒரு உறுப்பினராகவே வாழ்ந்து வந்தார். இந்த நிலையில் அரசனின் மகன் இறந்துவிடவே அவனை பீர்முகமது உயிர்பித்ததாக கூறப்படுகிறது. அதன் பிறகு பீர்முகமது மன்னனிடம் மன்னா, நீ என்னை காண்பது இந்நாளோடு சரி, இனிமேல் இல்லை என்று கூறிவிட்டு மறைந்துவிட்டதாக கூறப்படுகின்றது. அதன் பின்னர் மன்னரால் பீர்முகமதுவை அரசனால் கண்டுபிடிக்கமுடியவில்லை.

பீர்முகமது 18 ஆயிரம் ஞானபுகழ்ச்சி பாடல்களை எழுதியுள்ளார். அதை ஒவ்வொரு ஆண்டும் ஆண்டுவிழாவின் போது அவரது சமாதியில் பாடப்படுகின்றன. 

பீர்முகமது இறுதிகாலங்களை குழந்தைகளுடன் கழித்தார். அப்போது கன்னியாகுமரி மாவட்டத்தில் தக்கலை அருகில் உள்ள மேட்டுக்கடை என்னுமிடத்தில் அவர் தங்கியிருந்த பகுதியில் நிலத்தில் குழிதோண்டி அதற்குள் அமர்ந்து அருகில் விளையாடிக்கொண்டிருக்கும் குழந்தைகளிடம் தன் மேல் மணலை போட்டு மூட கூறுவது வழக்கம். பின்னர் அந்த மணலை பிளந்து கொண்டு வெளியே வந்து குழந்தைகளுக்கு காட்சி கொடுப்பது வழக்கம். இதுபோல் ஒருநாள் நிகழ்ந்த போது அவர் மண்ணுக்குள் இருந்து வெளியே வரவில்லை. அந்த நாளையே சமாதியான நாளாக அறிவிக்கப்பட்டு ஆண்டுவிழா கொண்டாடப்படுகின்றது.


</doc>
<doc id="101259" url="https://ta.wikipedia.org/wiki?curid=101259" title="காளிகேசம் அருவி">
காளிகேசம் அருவி

காளிகேசம் அருவி தமிழ்நாட்டில் கன்னியாகுமரி மாவட்டத்தில் உள்ள ஓர் அருவியாகும். இது கன்னியாகுமரி மாவட்டத்தில் உள்ள சுற்றுலா தலங்களில் ஒன்றாகும். இது மேற்கு தொடர்ச்சி மலையின் நீருற்றுகளிலிருந்து பெருக்கெடுத்து வரும் ஆறு பூதப்பாண்டியிலிருந்து 15 கட்டை (கிலோ மீட்டர்) தொலைவில் அருவியாக பாய்கின்றது. இந்த ஆற்றில் கோடை காலத்திலும் தண்ணீர் வற்றுவதில்லை. இவ்வருவியின் அருகில் போட்டாணி குகை என்றழைக்கப்படும் குகை அமைந்துள்ளது. இதை தற்போது சுற்றுலா பயணிகள் சமையல் செய்ய பயன்படுத்துகின்றனர்.


</doc>
<doc id="101261" url="https://ta.wikipedia.org/wiki?curid=101261" title="குளச்சல் போர்">
குளச்சல் போர்

குளைச்சல் போர் ("Battle of Colachel") என்பது திருவிதாங்கூர் மன்னர் மார்த்தாண்ட வர்மாவுக்கும், டச்சு கிழக்கிந்திய நிறுவனத்திற்கும் இடையே 1739 முதல் 1743 வரை நடைபெற்ற திருவாங்கூர் போரின் ஓர் அங்கமாக இடம்பெற்ற போர் ஆகும். கேரளப் பகுதியில் டச்சுக்காரர்களின் வீழ்ச்சிக்கு வழிவகுத்த இந்தப் போரானது மார்த்தாண்ட வர்மாவின் அதிகாரத்தை நிலைநாட்டுவதிலும் முக்கியப் பங்கு ஆற்றியது.

மார்த்தாண்ட வர்மா தனது நாட்டை விரிவாக்கம் செய்வதற்காகப் பல குறுநில அரசுகளை வென்றெடுக்க விரும்பினார். டச்சு நிறுவனத்துடன் வணிகத் தொடர்பு கொண்டிருந்த தேசிங்க நாடு நெடுமங்காடு அரசுகள் மீது மார்த்தாண்ட வர்மா போர் தொடுத்ததால் டச்சுக்காரர்களின் வணிகம் கடுமையாகப் பாதிப்புக்குள்ளானது. எனவே 1739 முதல் தேசிங்கநாடு பகுதியில் டச்சுப் படையினர் திருவாங்கூர் படையுடன் மோதி வந்தனர்.

1740 ஆகஸ்டு மாதத்தில் மார்த்தாண்ட வர்மா குளச்சல் பகுதியில் வணிகம் செய்வதற்குப் பிரெஞ்சு கிழக்கிந்திய நிறுவனத்திற்கு அனுமதி அளித்திருந்தார். தென் பகுதியில் தனக்குப் போட்டியாக பிரெஞ்சுக்காரர்கள் வருவதை விரும்பாத டச்சுக்காரர்கள் உடனடியாக குளச்சல் மீது தாக்குதல் நடத்தத் திட்டமிட்டனர்.

1740 ஆம் ஆண்டு நவம்பர் 26 அன்று குளச்சல் கடல் பகுதியை முற்றுகையிட்ட டச்சுக் கப்பல்களிலிருந்து கடற்கரையை நோக்கிக் கடுமையான பீரங்கித் தாக்குதல்கள் நடத்தப்பட்டன. இரண்டு நாள்களுக்குத் தாக்குதல் நீடித்தது. உள்ளூர் மக்கள் ஊரைவிட்டு வெளியேறினர். வட கிழக்குப் பருவக்காற்று கடுமையாக வீசிக் கொண்டிருந்ததால் டச்சுப் படையினரால் கப்பலிலிருந்து கரையிறங்கி ஊருக்குள் வர இயலவில்லை. குளச்சலில் முகாமிட்டவாறு கோட்டாறு மற்றும் இரணியலில் செயல்பட்டு வந்த நெசவுக் கூடங்கள் மற்றும் மலைப்பகுதிகளில் அமைந்திருந்த மிளகுத் தோட்டங்கள் அனைத்தையும் அழித்துத் திருவிதாங்கூருக்குப் பெரும் பொருளாதார இழப்பை ஏற்படுத்த வேண்டும் என்பதே டச்சு நிறுவனத்தின் நோக்கமாக இருந்தது.

டச்சுப் படையின் கொச்சி தலைமைத் தளபதி ஸ்டைன் வான் கொலேனேஸ் தலைமையில் கொல்லத்திலிருந்த டச்சுக் கப்பல்கள் பிப்ரவரி மாதம் குளச்சலை வந்தடைந்தன. 1741 பிப்ரவரி 19 அன்று அதிகாலை குளச்சலில் கரையிறங்கிய டச்சுப் படையினருக்கும் திருவாங்கூர் படையினருக்குமிடையே நடைபெற்ற மோதலில் டச்சுத் தரப்பில் 22 பேர் கொல்லப்பட்டனர். பெருமளவுக்கு உயிரிழப்பைச் சந்தித்த திருவாங்கூர் படை குளச்சலிலிருந்து பின்வாங்கியது. குளச்சலில் முகாமிட்ட டச்சுப் படையினர் கடற்கரையில் செங்கல் மற்றும் களிமண்ணைக் கொண்டு கோட்டை ஒன்றைக் கட்டி எழுப்பினர்.

1741 மார்ச் 26 ஆம் தேதி அன்று டச்சுப் படை கடல் மார்க்கமாகச் சென்று தேங்காய்ப்பட்டணத்தின் மீது கடுமையான குண்டு வீச்சினை நடத்தியது. அங்கே கரையிறங்கிய டச்சுப் படை நெசவுக் கூடங்களையும், வீடுகளையும் தீக்கிரையாக்கியது. டச்சுப் படையினரிடம் பிடிபட்ட உள்ளூர் இளைஞர்கள் டச்சுக் கப்பல்களில் அடிமைகளாக விற்கப்பட்டனர்.

குளச்சலில் டச்சுப் படையினர் தங்களை வலுவாக நிலைநிறுத்திக்கொண்டதால், ஸ்டைன் வான் கொலேனேஸ் மற்றும் கேப்டன் ஹாக்கர்ட் ஆகியோரது தலைமையிலான இரண்டு படைப் பிரிவினர் குளச்சலிலிருந்து திரும்பிச் சென்றுவிட்டனர். யோகான் கிறிஸ்டியான் ரிஜிட்டல் தலைமையிலான 300 வீரர்களை உள்ளடக்கிய படைப்பிரிவினர் மட்டுமே குளச்சலில் எஞ்சியிருந்தனர்.

திருவிதாங்கூரின் இரண்டாவது இளவரசர் ராமவர்மா தலைமையிலான உள்நாட்டுப் படையினர் போரின் துவக்கத்தில் எதிர்த் தாக்குதலை நடத்தி வந்தனர். டச்சுப் படையை எதிர்கொள்ள டச்சு மற்றும் ஆங்கிலேயப் படையிலிருந்து விலகி வந்த ஐரோப்பிய வீரர்கள் பலரை மார்த்தாண்டவர்மா தனது படையில் இணைத்துக்கொண்டார். கார்ல் அகஸ்ட் டியுவன்சாட் என்ற ஜெர்மானியர் தலைமையிலான 24 ஐரோப்பிய வீரர்கள் உள்ளூர் படையினருக்குப் பயிற்சி அளித்ததுடன், குளச்சல் முற்றுகையை வழிநடத்தியும் வந்தனர். டச்சுக்காரர்களுக்கு எதிரான போரில் வெற்றி பெறுவதற்காக ஆங்கிலேயர்கள் மார்த்தாண்ட வர்மாவுக்கு மூன்று கப்பல்களில் வெடி மருந்து, துப்பாக்கி, பீரங்கி போன்ற ஆயுதங்களை அனுப்பி வைத்தனர்.

சூன் மாதத் துவக்கத்திலிருந்து திருவாங்கூர் படை தீவிரமான தாக்குதலைத் தொடுத்துக் குளச்சலை நோக்கி முன்னேறிச் சென்றது. கண்காணிப்புக் கோபுரங்கள் மற்றும் பீரங்கிகளைத் தாங்குவதற்கான கொத்தளங்கள் அமைத்தும், கடற்கரையில் கண்ணி வெடிகளைப் புதைத்தும் திருவாங்கூர் முற்றிலும் ஐரோப்பியப் பாணியிலேயே தாக்குதலை நடத்திவந்தது.

திருவாங்கூர் படை குளச்சல் கோட்டையை நோக்கி முன்னேறிக் கொண்டிருந்த சமயத்தில் டச்சுப் படையினர் கூடுதல் படை உதவி கேட்டு பிற டச்சு முகாம்களுக்குத் தூதுவர்களை அனுப்பியிருந்தனர். கன்னியாகுமரியிலிருந்த ஹாக்கர்ட் தலைமையிலான படைப் பிரிவினரால் குளச்சலுக்கு வந்துசேர இயலவில்லை. 1741 ஆகஸ்ட் 2 அன்று தளபதி யோகான் கிறிஸ்டியான் ரிஜிட்டல் தலையில் குண்டடிபட்டு இறந்து போனார். அதனைத் தொடர்ந்து 31 டச்சுப் படை வீரர்கள் சரணடைந்தனர். ஆனாலும் துணைத் தளபதிகள் தொடர்ந்து தாக்குதலை நடத்தி வந்தனர்.

1741 ஆகஸ்டு 9 அன்று கோட்டைக்குள் இருந்த வெடிமருந்து கிடங்கு வெடித்துச் சிதறியதால் எஞ்சியிருந்த அனைத்து வீரர்களும் சரணடைய முடிவு செய்தனர். 1741 ஆகஸ்ட் 12 அன்று நூற்றுக்கும் மேற்பட்ட டச்சுப் படை வீரர்கள் மார்த்தாண்ட வர்மாவின் முன்பாக சரணடைந்தனர். அதன் பின்னர் குளச்சல் கோட்டை அழிக்கப்பட்டது. குளச்சல் தோல்விக்கு கேப்டன் ஹாக்கர்ட்டின் பொறுப்பின்மையே காரணம் என்று முடிவு செய்த டச்சுக் கம்பெனியின் கொச்சி தலைமையகம் ஹாக்கர்ட்டை இந்தோனேசியாவிற்கு நாடு கடத்தி அவரை தனிமைச் சிறையில் அடைத்து வைத்தது.

குளச்சல் போரில் ஏற்பட்ட தோல்வியால் கேரள பகுதிகளில் டச்சுக்காரர்களின் ஆதிக்கம் சரியத் தொடங்கியது. திருவிதான்கூருடன் சமாதானமாக போக விரும்பிய டச்சுக் கம்பெனி 1743 மற்றும் 1753 ஆம் ஆண்டுகளில் திருவாங்கூர் மன்னருடன் வணிக உடன்படிக்கைகளைச் செய்துகொண்டது. குளச்சல் போரின் வெற்றியால் மார்த்தாண்ட வர்மாவின் செல்வாக்கு அதிகரித்ததுடன் தென் கேரளத்தில் அவர் வலிமையான மன்னராக உருவெடுப்பதற்கும் இந்த வெற்றி வழிவகுத்தது.

குளச்சல் போரின்போது திருவாங்கூர் படையில் சேர்க்கப்பட்ட ஐரோப்பிய வீரர்களின் திறமையால் திருவாங்கூர் படை நவீனப்படுத்தப்பட்டு, பல குறுநில அரசுகளும் வீழ்த்தப்பட்டன. கன்னியாகுமரி டச்சு முகாமிலிருந்து விலகி திருவாங்கூர் படையில் இணைந்துகொண்ட யுஸ்டாச் டி லெனாய் என்ற ஐரோப்பிய வீரர் மார்த்தாண்ட வர்மாவின் நம்பிக்கைக்கு பாத்திரமாகி, திருவாங்கூரின் படைத் தளபதியாக பணியாற்றி பல போர் வெற்றிகளுக்கு காரணமாக இருந்தவர் என்பதும் குறிப்பிடத்தக்கது.

குளச்சல் போரின் வெற்றியை நினைவுகூரும் வண்ணம் குளச்சல் கடற்கரையில் திருவாங்கூர் அரசால் 1941 ஆம் ஆண்டு நினைவுத் தூண் ஒன்று எழுப்பப்பட்டிருக்கிறது. குளச்சல் போரின் இருநூறாவது ஆண்டு நினைவைக் கொண்டாடும் விதமாக இந்தத் தூண் எழுப்பப்பட்டிருக்கிறது. 1741 ஆம் ஆண்டு சூலை 31 ஆம் தேதி போர் முடிவடைந்ததாக இந்த தூணில் கல்வெட்டு பதிக்கப்பட்டிருக்கிறது. இந்த தேதியானது 1906ஆம் ஆண்டு வெளிவந்த வி. நாகம் ஐயாவின் ‘திருவாங்கூர் ஸ்டேட் மானுவல்’ புத்தகத்தில் கூறப்பட்டிருக்கும் தேதியாகும். ஆனால் திருவான்கூரின் பிற வரலாற்றாசிரியர்களான சங்குண்ணி மேனன் மற்றும் டி.கே. வேலுபிள்ளை ஆகியோர் ஆகஸ்ட் மாதத்தின் மத்தியில் தான் போர் முடிவடைந்ததாக குறிப்பிடுகின்றனர். டச்சு கிழக்கிந்திய கம்பெனியின் ஆவணங்களில் ஆகத்து 12 ஆம் தேதி அன்றே போர் முடிவடைந்ததாக கூறப்பட்டிருக்கின்றது என்பதும் குறிப்பிடத்தக்கது.


</doc>
<doc id="101262" url="https://ta.wikipedia.org/wiki?curid=101262" title="சிதைந்துபோன தேசமும் தூர்ந்துபோன மனக்குகையும் (நூல்)">
சிதைந்துபோன தேசமும் தூர்ந்துபோன மனக்குகையும் (நூல்)

சிதைந்துபோன தேசமும் தூர்ந்துபோன மனக்குகையும் ஈழத்தின் முதுபெருங் கவிஞர் சண்முகம் சிவலிங்கம் எழுதிய கவிதை நூல் ஆகும். காலச்சுவடு பதிப்பகமும், இலண்டன் தமிழியல் நிறுவனமும் இணைந்து இதை வெளியிட்டுள்ளன. பத்து இயல்களாகப் பிரிக்கப்பட்டுள்ள இந்நூலில் 123 கவிதைகள் அடங்கியுள்ளன. இறுதியில் ஒரு பின்னிணைப்பு கவிதையும் உள்ளது. கவிஞரின் முதல் தொகுப்பான நீர்வளையங்கள் போலவே இந்நூலிலுள்ள பெரும்பாலான கவிதைகளும் தன்னிலைக் கவிதைகளாக உள்ளன என்பது குறிப்பிடத்தக்கது.



</doc>
<doc id="101264" url="https://ta.wikipedia.org/wiki?curid=101264" title="மதுரை மருதங்கிழார் மகனார் சொகுத்தனார்">
மதுரை மருதங்கிழார் மகனார் சொகுத்தனார்

மதுரை மருதங்கிழார் மகனார் சொகுத்தனார் சங்ககாலப் புலவர்களில் ஒருவர். இவரது பாடல்கள் இரண்டு உள்ளன. அவை நற்றிணையில் பாலைத்திணைப் பாடல்களாக அமைந்துள்ளன. பாடல் எண் 329, 352.
'செகு' என்னும் வினைச்சொல் சங்கநூல்களில் 'சாகடி', 'சாகச் செய்' என்னும் பொருளில் பரவலாகக் கையாளப்பட்டுள்ளது. 
இந்தப் புலவர் தம் இரண்டு பாடல்களிலும் வழியில் செல்வோரின் உயிரை வழிப்பறி செய்வோர் செகுக்கும் செய்தியைக் கூறுகிறார். நற்றிணைப் பாடல்களைத் தொகுத்தவர் இப்புலவரின் பெயர் தெரியாத நிலையில் பாடற்பொருளால் பெயர் சூட்ட விரும்பியிருக்கிறார். செகுத்தனார் எனப் பெயர் சூட்டிப் பார்த்திருக்கிறார். செகுத்தனார் என்றால் சொல்லச்செய்தவர் என்று பொருள்படச் செய்யும். எனவே இதனை விடுத்துப் புதிய சொல் ஒன்றைப் படைத்துக் கொலைபுரிவோரைப் பாடியவர் என்று பொருள்படும்படி 'சொகுத்தனார்' எனப் பெயர் சூட்டியுள்ளார்.

பிரிவால் தலைவி வாடுகிறாள். அவர் வந்துவிடுவேன் என்று சொன்ன கார்ப்பருவம் வந்துவிட்டதைக் காட்டித் தோழி தேற்றுகிறாள்.
பறக்கும் வலிமை இல்லாத கிழட்டுக் கழுகு வழிப்பறி செய்வோர் கொன்று போட்ட பிணத்துக்காகக் காத்திருக்கும் அத்தமாம். 
இவர்கள் கொன்று போட்ட பிணங்களிக்காகக் கிழட்டுக்கழுகுகள் காத்துக் கிடக்குமாம். இத்தகைய வழியில் தலைவன் சென்றதற்காகத் தலைவி கவலை கொள்கிறாள்.
சுரவழியில் தலைவன் தலைவியை நினைக்கிறான். 

நெஞ்சே! அவள் உனக்கும் எனக்கும் அரியவளாய் இருக்கிறாள். அப்படியிருக்க உன்னிடம் மட்டும் எப்படி வந்தாள்? உண்மையில் அவள் கிடைத்தற்கு அரியவளாயிற்றே! - நெஞ்சோடு பேசுகிறான்.
வழிப்பறி செய்து வாழும் பாலைநில மக்கள் பல வழிகள் பிரியும் கவலையில் இருந்துகொண்டு இலைபோல் கூர்நுனி கொண்ட அம்பு எய்து அன்பின்றிப் பலரைத் தொலைப்பார்களாம். 
தீ எரிவது போன்ற காதுகளைக் கொண்ட முதுநரி சேவலின் பச்சை ஊனைக் கொள்ளையிட்டுக் கொண்டுபோய் நிழலில் வைத்துக்கொண்டு கதிக்குமாம்.
பேய்த்தேர் என்னும் வெயிலோட்ட நீரை உண்ண ஓடிக் களைத்துப்போய் மண்ணில் பறித்த தன் பதுக்கையில் பதுங்கிக்கொள்ளுமாம். - இப்படிப்பட்ட வழியில் சென்றானாம் தலைவன்.


</doc>
<doc id="101265" url="https://ta.wikipedia.org/wiki?curid=101265" title="அப்பாஸ் அலி பெக்">
அப்பாஸ் அலி பெக்

அப்பாஸ் அலி பெக் (Abbas Ali Baig, பிறப்பு: மார்ச்சு 19, 1939), ஓர் இந்தியத் துடுப்பாட்டக்காரர். இதுவரை 10 தேர்வுத் துடுப்பாட்டப் போட்டிகளிலும், 235 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் ஹைதராபாத்தைச் சேர்ந்தவர். 1959 இலிருந்து 1966 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101268" url="https://ta.wikipedia.org/wiki?curid=101268" title="சையது ஆபித் அலி">
சையது ஆபித் அலி

சையது ஆபித் அலி (Syed Abid Ali, பிறப்பு: செப்டம்பர் 9. 1941), ஓர் இந்தியத் துடுப்பாட்டக்காரர். இதுவரை 29 தேர்வுத் துடுப்பாட்டப் போட்டிகளிலும், ஆறு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் ஹைதராபாத்தைச் சேர்ந்தவர். 1967 இலிருந்து 1974 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101270" url="https://ta.wikipedia.org/wiki?curid=101270" title="ஹேமு அதிகாரி">
ஹேமு அதிகாரி

ஹேமசந்திர (ஹேமு) ராமச்சந்திர அதிகாரி (Hemchandra (Hemu) Ramachandra Adhikari, பிறப்பு: சூலை 31. 1919) - இறப்பு அக்டோபர் 25. 2003), ஓர் இந்தியத் துடுப்பாட்டக்காரர். இதுவரை 21 தேர்வுத் துடுப்பாட்டப் போட்டிகளிலும், 152 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் மகாராஷ்டிராவைச் சேர்ந்தவர். 1947 இலிருந்து 1964 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101271" url="https://ta.wikipedia.org/wiki?curid=101271" title="குலாம் அகமது">
குலாம் அகமது

குலாம் அகமது (Ghulam Ahmed, பிறப்பு: சூலை 4. 1922) - இறப்பு அக்டோபர் 28. 1998), ஓர் இந்தியத் துடுப்பாட்டக்காரர். இதுவரை 22 தேர்வுத் துடுப்பாட்டப் போட்டிகளிலும், 98 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் மகாராஷ்டிராவைச் சேர்ந்தவர். 1948 இலிருந்து 1958 வரை இந்திய அணிக்காக தேர்வுத் துடுப்பாட்டப் போட்டிகளில் விளையாடியுள்ளார். இந்திய தேசிய அணியின் முன்னாள் அணித் தலைவராகவும் 1958 இல் பணியாற்றியவர்.


</doc>
<doc id="101274" url="https://ta.wikipedia.org/wiki?curid=101274" title="நிரப்புப்புரதங்கள்">
நிரப்புப்புரதங்கள்

நிரப்புப்புரதங்கள் ("complement proteins") உடலில் புகும் நோய் கிருமிகளை அழிக்கும் எதிர்ப்பான்கள் மற்றும் துப்புரவுச்செல்களுக்கு உதவும் (அ) நிரப்பும் பணியினை செய்கின்றன. இது பிறவி நோயெதிர்ப்பு அமைப்பைச் சார்ந்தது ஆகும். பிறவி நோயெதிர்ப்பு அமைப்பானது மாற்றமைவு செய்தக்கதோ அல்லது ஒருவரின் வாழ்நாளில் மாற்றம் பெறுவதோ கிடையாது. இருந்தபோதிலும், மாற்றியமைக்கத்தக்க நோயெதிர்ப்பு அமைப்புப் பணியிலும் இப்புரதங்கள் பங்குபெறுகின்றன. இருபத்தியைந்திற்கும் மேற்பட்ட புரதங்களும், புரதத்துண்டுகளும் சேர்ந்ததே நிரப்பு அமைப்பாகும் (complement system). சாதரணமாக, நிரப்புப்புரதங்கள் செயலற்ற நிலையில் முன்-புரதங்களாக இரத்தத்தில் காணப்படுகின்றன. இப்புரதங்கள் பொதுவாக கல்லீரலில் உற்பத்திச்செய்யப்படுகின்றன. ஊக்கிகளால் தூண்டப்படும் பொழுது முன்-புரதங்கள் நொதிகளால் துண்டாக்கப்பட்டு செயலாற்றும் நிலையை அடைகின்றன.

நிரப்பு அமைப்பானது மூன்று வழிகளில் தூண்டப்படுகிறது: மரபார்ந்த நிரப்பு வழி, பதிலீடான நிரப்பு வழி மற்றும் லெக்டின் வழி.


</doc>
<doc id="101275" url="https://ta.wikipedia.org/wiki?curid=101275" title="முஸ்தாக் அலி">
முஸ்தாக் அலி

சையது முஸ்தாக் அலி (Syed Mushtaq Ali, பிறப்பு: டிசம்பர் 17. 1914 - இறப்பு சூன் 18. 2005), ஓர் இந்தியத் துடுப்பாட்டக்காரர். இதுவரை 11 தேர்வுத் துடுப்பாட்டப் போட்டிகளிலும், 226 முதல்தர துடுப்பாட்டப் போட்டிகளிலும் கலந்து கொண்டுள்ளார். 1934 இலிருந்து 1952 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். 


</doc>
<doc id="101277" url="https://ta.wikipedia.org/wiki?curid=101277" title="வசீர் அலி">
வசீர் அலி

சையது வசீர் அலி (Syed Wazir Ali, பிறப்பு: செப்டம்பர் 15. 1903 - இறப்பு சூன் 17. 1950), ஓர் இந்தியத் துடுப்பாட்டக்காரர். இதுவரை ஏழு தேர்வுத் துடுப்பாட்டப் போட்டிகளிலும், 121 முதல்தர துடுப்பாட்டப் போட்டிகளிலும் கலந்து கொண்டுள்ளார். 1932 இலிருந்து 1936 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101278" url="https://ta.wikipedia.org/wiki?curid=101278" title="அமர் சிங் (துடுப்பாட்டக்காரர்)">
அமர் சிங் (துடுப்பாட்டக்காரர்)

நகும் அமர் சிங் (Nakum Amar Singh, பிறப்பு: டிசம்பர் 4. 1910 - இறப்பு மே 21. 1940), ஓர் இந்தியத் துடுப்பாட்டக்காரர். இதுவரை ஏழு தேர்வுத் துடுப்பாட்டப் போட்டிகளிலும், 92 முதல்தர துடுப்பாட்டப் போட்டிகளிலும் கலந்து கொண்டுள்ளார். 1932 இலிருந்து 1936 வரை இந்திய அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101284" url="https://ta.wikipedia.org/wiki?curid=101284" title="லாலா அமர்நாத்">
லாலா அமர்நாத்

லாலா அமர்நாத் (Lala Amarnath, பிறப்பு: செப்டம்பர் 11. 1911 - இறப்பு ஆகத்து 5. 2000), ஓர் இந்தியத் துடுப்பாட்டக்காரர். இதுவரை 24 தேர்வுத் துடுப்பாட்டப் போட்டிகளிலும், 184 முதல்தர துடுப்பாட்டப் போட்டிகளிலும் கலந்து கொண்டுள்ளார். 1933 இலிருந்து 1952 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். இந்தியா தேசிய அணியின் முன்னாள் அணித் தலைவராகவும்1947/48, 52 இல் பணியாற்றியவர். இவரின் பெயரன் தற்போது இந்திய முதல் தரத் துடுப்பாட்டப் போட்டிகளில் விளையாடி வருகிறார். இவருக்கு 1991 ஆம் ஆண்டில் பத்ம பூசண் விருது வழங்கப்பட்டது.


</doc>
<doc id="101300" url="https://ta.wikipedia.org/wiki?curid=101300" title="சிடி பூ சிட் சண்டை">
சிடி பூ சிட் சண்டை

சிடி பூ சிட் சண்டை ("Battle of Sidi Bou Zid") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு படை முன்னேற்றம். துனிசியப் போர்த்தொடரின் ஒரு பகுதியான இதில் நாசி ஜெர்மனியின் படைகள் துனிசியாவில் நிறுத்தப்பட்டிருந்த அமெரிக்கப் படைகளைத் தோற்கடித்தன.

1942 நவம்பரில் வடக்கு ஆப்பிரிக்காவில் டார்ச் நடவடிக்கையின் மூலம் அமெரிக்கப் படைகள் தரையிறங்கின. மேற்குப் பாலைவனப் போர்த்தொடரில் தோற்று துனிசியாவை நோக்கிப் பின்வாங்கிக்கொண்டிருந்த அச்சுப் படைகள் தூனிஸ் நகரை அடைவதற்குள் அந்நகரைக் கைப்பற்ற முயன்றன. ஆனால் அம்முயற்சி தோல்வியடைந்தது. அடுத்த சில மாதங்களுக்கு துனிசியப் போர்முனையில் மந்த நிலை நீடித்தது. இரு தரப்பும் அடுத்தகட்ட மோதலுக்கான ஆயத்தங்களைச் செய்தன. துனிசியாவின் பெரும்பகுதி அச்சுக் கட்டுப்பாட்டில் இருந்தாலும் சிடி பூ சிட் நகரின் அருகேயுள்ள பகுதிகள் அமெரிக்க 2வது கோர் மற்றும் பிரெஞ்சு 9வது கோரின் கட்டுப்பாட்டில் இருந்தது. அவற்றால் தன் படைநிலைகளுக்கு ஆபத்து என்பதை உணர்ந்த ஜெர்மானியத் தளபதி எர்வின் ரோம்மல் அவற்றைத் தாக்கத் திட்டமிட்டார்.

பெப்ரவரி 14, 1943 அன்று ஜெர்மானிய கவசப் படைப்பிரிவுகள் சிடி பூ சிட்டின் மீது தங்கள் தாக்குதலைத் தொடங்கின. சிடி பூ சிட் துனிசியப் போர்முனையின் அமெரிக்கர்களின் முக்கியமான தொலைதொடர்பு மற்றும் தளவாட வழங்கல் மையங்களில் ஒன்று. நான்கு ஜெர்மானிய கவசப் படைப்பிரிவுகள் அதனைத் தாக்கின. இங்கு நிறுத்தப்பட்டிருந்த அமெரிக்கப் படைப்பிரிவுகள் அனுபவமின்மையாலும் போர்த்திறனற்ற தளபதிகளைக் கொண்டிருந்தமையாலும் எளிதில் தோற்கடிக்கப்பட்டன. மூன்று நாட்கள் சண்டைக்குப் பின் சிடி பூ சிட்டிலிருந்து பின் வாங்கின. இச்சண்டையிலும் அடுத்து நிகழ்ந்த கேசரைன் கணவாய் சண்டையிலும் கிடைத்த எளிதான வெற்றிகளால் ஜெர்மானியர்கள் அமெரிக்கப் படைகளின் போர்த்திறனைக் குறைத்து மதிப்பிட்டனர். எண்ணிக்கையில் அதிகமாக இருந்தாலும் எளிதில் அமெரிக்கர்களை வென்று விடலாம் என்று கணக்கிட்டனர். ஆனால் துனிசியப் போர்த்தொடர் நீடிக்க நீடிக்க அமெரிக்கப் படைகளும் தளபதிகளும் அனுபவம் பெற்று விரைவில் தங்கள் திறனை அதிகரித்துக் கொண்டனர்.


</doc>
<doc id="101303" url="https://ta.wikipedia.org/wiki?curid=101303" title="தமிழர் இசைக்கருவிகள் பட்டியல்">
தமிழர் இசைக்கருவிகள் பட்டியல்

தமிழர் இசைக் கருவிகள் இரு கூறாகப் பிரிக்கப்படுகிறது. பண்களை இசைக்கத் தகுந்தவற்றைப் பண்ணிசைக் கருவிகள் என்றும் தாளத்தைப் பொருத்தமாகக் குறித்துச் சுவையுடன் ஒலிக்கும் கருவிகளைத் தாளக் கருவிகள் என்றும் குறிப்பிடலாம். மேலும் இசையெழுப்பும் வாயில்களைக் கொண்டு அவற்றை நரம்புக் கருவி, துளைக் கருவி, தோற் கருவி, கஞ்சகக் கருவி எனப் பிரிக்கலாம். அவை மரம், மூங்கில், நரம்பு, கயிறு, தோல் முதலியவற்றால் பல உருவில் செய்யப்பட்டுள்ளன.

என மலைபடுகடாம் என்ற இலக்கியத்தில் தமிழ் இசைக்கருவிகளின் வகைகள் விளக்கப்பட்டுள்ளன.








</doc>
<doc id="101310" url="https://ta.wikipedia.org/wiki?curid=101310" title="கங் (இசைக்கருவி)">
கங் (இசைக்கருவி)

கங் ("Hang") எஃகால் ஆன தாள இசைக்கருவி. பறக்கும் தட்டைப் போன்ற வடிவம் உடையது. கையால் தட்டப்படுகின்றது. இந்த தாள இசைக்கருவி ஃபீலிக்சு ரோனர் (Felix Rohner) மற்றும் சபீனா ஸ்கேரெர் (Sabina Schärer) (PANArt Hangbau AG) ஆகியோரால் சுவிட்சர்லாந்தில் 2000ம் ஆண்டு உருவாக்கப்பட்டது. 



</doc>
<doc id="101311" url="https://ta.wikipedia.org/wiki?curid=101311" title="ஆண்ட்வான் வாட்டூ">
ஆண்ட்வான் வாட்டூ

ஆண்ட்வான் வாட்டூ ("Antoine Watteau", பிரெஞ்சு ஒலிப்பு: ɑ̃twan vato; அக்டோபர் 10, 1684 – சூலை 18, 1721) என்பவர் பிரான்சு நாட்டைச் சேர்ந்த ஒரு ஓவியர். இவரால் ஓவியத்தில் நிறம், அசைவு ஆகியவற்றிலான ஆர்வ மறுமலர்ச்சி ஏற்பட்டதுடன், நலிவடைந்த நிலையில் இருந்த பரோக் பாணிக்கும் புத்துயிர் கிடைத்தது. இவ்வாறு உருவான பாணியே பிற்காலத்தில் "ரோக்கோக்கோ" என அழைக்கப்படது.


</doc>
<doc id="101318" url="https://ta.wikipedia.org/wiki?curid=101318" title="சங்கு (இசைக்கருவி)">
சங்கு (இசைக்கருவி)

சங்கு என்பது ஒரு காற்று இசைக் கருவி. தமிழர் மற்றும் இந்திய இசையில், பண்பாட்டிலும், கோயில் வழிபாட்டின் போதும் பயன்படுகிறது. இந்து சமயம் , வைணவ கடவுளான விஷ்ணுவின் சின்னமாக சித்தரிக்கப்படுகிறது.

தமிழ்நாட்டுச் சிவன் கோயில்களில் சுவாமி வழிப்பாட்டில் சேகண்டியுடன், சங்கொலியும் இசைக்கப்படுகிறது.




</doc>
<doc id="101321" url="https://ta.wikipedia.org/wiki?curid=101321" title="மதுரைப் போத்தனார்">
மதுரைப் போத்தனார்

மதுரைப் போத்தனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது.
மக்களில் ஆண்பாலாரின் மனப்பாங்கினை இப்புலவர் எண்ணிப் பார்க்கிறார். இந்த வகையில் இவரைப் பாடற்பொருளால் பெயர்பெற்ற புலவர் எனக் கருத இடமுண்டு.

பிரிவார் என்று கவலைப்பட்ட தலைவியைத் தோழி தேற்றுகிறாள். பிரியமாட்டார் என்கிறாள். 

'பொருளென வலித்த பொருளல் காட்சி'
பொருட்டாக மதிக்கத் தக்கது பொருள்தான் என்று கருதுவதானது உண்மையான பொருள் அல்லாத போலி உணர்வு

இதனை உணர்ந்தவர் பலர் அருள்தான் பொருள் என வாழ்வதில்லையா? ஆள்வினை ஆடவர்தான் அருள் இல்லாமல் அகல்வர். அருள்வினையாளர் இவர். பிரியமாட்டார் என்கிறாள்.
இப்புலவர் அரிய பழந்தமிழ்ச்சொற்களைக் கையாண்டுள்ளார்.
ஈங்கை மாரிக்காலத்திலும் தளிர் விடும். இந்தத் தளிர் போல் மகளிர் மேனி மென்மையானது.


</doc>
<doc id="101335" url="https://ta.wikipedia.org/wiki?curid=101335" title="பிரவின் ஆம்ரே">
பிரவின் ஆம்ரே

பிரவீன் ஆம்ரே (Pravin Amre, பிறப்பு: ஆகத்து 14. 1968, ஓர் இந்தியத் துடுப்பாட்டக்காரர். இதுவரை 11 தேர்வுத் துடுப்பாட்டப் போட்டிகளிலும், 37 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1992 இலிருந்து 1994 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். இவர் மும்பாயைச் சேர்ந்தவர் 


</doc>
<doc id="101336" url="https://ta.wikipedia.org/wiki?curid=101336" title="சுரிந்தர் அமர்நாத்">
சுரிந்தர் அமர்நாத்

சுரிந்தர் அமர்நாத் பார்த்வாஜ் ("Surinder Amarnath Bhardwaj", பிறப்பு: டிசம்பர் 30. 1948, ஓர் இந்தியத் துடுப்பாட்டக்காரர். இதுவரை 10 தேர்வுத் துடுப்பாட்டப் போட்டிகளிலும், மூன்று ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1976 இலிருந்து 1977 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101337" url="https://ta.wikipedia.org/wiki?curid=101337" title="பிலிம் நியூஸ் ஆனந்தன்">
பிலிம் நியூஸ் ஆனந்தன்

பிலிம் நியூஸ் ஆனந்தன் எனப்படும் பி. ஜி. அனந்த கிருஷ்ணன் (பிறப்பு; சென்னை 1928 - 21 மார்ச் 2016) என்பவர் தமிழ்த் திரைப்பட உலகின் தகவல் களஞ்சியம் என அழைக்கப்பட்டவர். இவர் சென்னையில் பிறந்தவர். 

திரைப்படத் துறையில் மக்கள் தொடர்புப் பணியில் இருந்த ஆனந்தன் தமிழ்த் திரைப்பட நடிகர், நடிகை, இயக்குனர், இசையமைப்பாளர், ஒளிப்பதிவாளர் என அனைத்துத் திரைப்படத் துறையினர் குறித்த தகவல்களையும் சேகரித்து வைத்திருந்தார். சென்னையில் பல ஆண்டுகளாக “ஃபிலிம் நியூஸ்” என்ற திரைப்படச் செய்தி நிறுவனத்தை நடத்தி வந்தார். இவரிடமிருந்த தமிழ்த்திரைப்பட செய்திக் கோப்புகளையும் ஆவணங்களையும் தொகுத்து நூலாக வெளியிட தமிழ்நாடு அரசு நிதியுதவி செய்தது. “சாதனைகள் படைத்த தமிழ்த்திரைப்பட வரலாறு” என்ற பெயரில் இந்நூல் வெளியிடப்பட்டது.


பிலிம் நியூஸ் ஆனந்தன் சென்னை, கோடம்பாக்கத்தில் 2016 மார்ச் 21 அன்று காலமானார்.



</doc>
<doc id="101338" url="https://ta.wikipedia.org/wiki?curid=101338" title="சலீல் அங்கோலா">
சலீல் அங்கோலா

சலீல் அசோக் அங்கோலா ("Salil Ashok Ankola," பிறப்பு: மார்ச்சு 1. 1968, ஓர் இந்தியத் துடுப்பாட்டக்காரர். இதுவரை ஒரு தேர்வுத் துடுப்பாட்டப் போட்டியிலும், 20 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1989 இலிருந்து 1997 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். இவர் மகாராஷ்டிராவைச் சேர்ந்தவர்

இவர் 28 வயதாக இருக்கும் போது இடது காலில் எலும்பு புற்றுநோய் ஏற்பட்டதால் கிரிக்கெட்டில் இருந்து ஓய்வு பெற்றார். அதன் பிறகு இவர் பல இந்திய தொலைக்காட்சித் தொடர்களிலும் சில இந்தி திரைப்படங்களிலும் நடித்து வந்தார். 


</doc>
<doc id="101339" url="https://ta.wikipedia.org/wiki?curid=101339" title="பழையபள்ளி திருத்தலம், பள்ளியாடி">
பழையபள்ளி திருத்தலம், பள்ளியாடி

பழையபள்ளி திருத்தலம் தமிழ்நாட்டிலுள்ள கன்னியாகுமரி மாவட்டத்திலுள்ள பள்ளியாடி என்னும் ஊரில் அமைந்துள்ளது. இங்கு அமைந்திருக்கும் திருத்தலம் சமய நல்லினங்கத்திற்கு சாட்சியாக விளங்குகிறது. இத் திருத்தலத்தில் இந்துக்கள் தீபம் ஏற்றியும், கிறித்தவர்கள் மெழுகுவர்த்தி ஏற்றியும் இசுலாமியர்கள் தூபமிட்டும் வழிபட்டு வருகின்றனர். 400 ஆண்டுகள் பழமை வாய்ந்த இத்திருத்தலத்தில் ஒவ்வொரு ஆண்டும் பங்குனி மாதம் முதல் திங்கள்கிழமை சம்பந்தி விருந்தும், அதற்கு முந்தின நாள் மத நல்லினக்க விழாவும் நடைபெறுகிறது. இத்திருத்தலம் நாகர்கோவிலில் இருந்து 25 கட்டை (கிலோ மீட்டர்) தொலைவில் உள்ளது. 
சுமார் 400 ஆண்டுகளுக்கு முன்பு இவ்வாலயம் அமைந்திருக்கும் பகுதி காடுகள் நிறைந்ததாகவும் புலிகள் வசிப்பிடமாகவும் திகழ்ந்தது. அப்போது ஒரு மடத்திற்கு சொந்தமான இந்த நிலத்தை ஒரு குடும்பத்தினர் தங்கள் கட்டுப்பாட்டில் கொண்டுவந்தனர். இங்கிருந்த புளியமரத்தின் கீழ் செங்குத்தாக நின்ற கருங்கலில் அக்குடும்பத்தினர் தீபம் ஏற்றி வழிபட்டனர். பின்னர் அம்மை அப்பனை குறிக்கும் வகையில் அதற்கு அருகில் இன்னொரு கல்லையும் நட்டு தீபம் எற்றினர். அம்மையும், அப்பனும் சேர்ந்து காணப்பட்டதால் காலப்போக்கில் பள்ளியப்பன் என்று பக்தர்கள் அழைக்க தொடங்கினர். இந்த நிலையில் அந்த பகுதியில் காலரா, வைசூரி போன்ற நோய்கள் மக்களை தாக்கி அதிகமான மக்கள் உயிரிழந்தபடியால் பயந்துபோன மக்கள் பள்ளியப்பன் திருத்தலம் சென்று வழிபட்டனர். உயிர்கள் பலியாவதை நிறுத்தினால் ஊருக்கெல்லாம் கஞ்சி காய்த்து ஊற்றுவதாக வேண்டினர். உயிர்கள் பலியாவது நின்றதால் மக்கள் தங்கள் வேண்டுதலை செலுத்தினார்கள். அன்று தொடங்கிய கஞ்சிதானம் இன்று அன்னதானமாக உருவெடுத்துள்ளது.
ஒவ்வொரு ஆண்டும் பங்குனி மாதம் முதல் திங்கள்கிழமை சம்பந்தி விருந்தும், அதற்கு முந்தின நாள் மத நல்லினக்க விழாவும் இங்கு நடைபெறுகிறது. மேலும் திருகார்த்திகை, கிறித்துமசு, சிவராத்திரி போன்ற விழகாக்களில் இங்கு ஏராளமான மக்கள் வழிபட வருகின்றனர். அனைத்து மதத்தினரும் வழிபடும் இத்திருத்தலத்தில் பக்தர்கள் காணிக்கையாக இனிப்பு, வாழைக்குலை, தேங்காய் போன்ற பொருட்களை கொடுக்கின்றனர். 
சுமார் 400 ஆண்டுகள் பழமைவாய்ந்த புளியமரமே இத்திருத்தலத்தின் கூரையாக திகழ்கின்றது. இங்கு கருங்கல்லில் ஏற்றப்படும் தீபங்கள் ஒருபோதும் அணைய விடாமல் பக்தர்கள் பார்த்துக் கொள்கிறார்கள்.

http://nagercoil.wordpress.com/category/%E0%AE%AA%E0%AE%B3%E0%AF%8D%E0%AE%B3%E0%AE%BF%E0%AE%AF%E0%AE%BE%E0%AE%9F%E0%AE%BF/
http://nagercoil.blogspot.com/2009/03/16.html


</doc>
<doc id="101340" url="https://ta.wikipedia.org/wiki?curid=101340" title="கேசரைன் கணவாய் சண்டை">
கேசரைன் கணவாய் சண்டை

கேசரைன் கணவாய் சண்டை ("Battle of the Kasserine Pass") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு சண்டை. துனிசியப் போர்த்தொடரின் ஒரு பகுதியான இதில் நாசி ஜெர்மனியின் படைகள் துனிசியாவில் நிறுத்தப்பட்டிருந்த அமெரிக்கப் படைகளைத் தோற்கடித்தன.

1942 நவம்பரில் வடக்கு ஆப்பிரிக்காவில் டார்ச் நடவடிக்கையின் மூலம் அமெரிக்கப் படைகள் தரையிறங்கின. மேற்குப் பாலைவனப் போர்த்தொடரில் தோற்று துனிசியாவை நோக்கிப் பின்வாங்கிக்கொண்டிருந்த அச்சுப் படைகள் தூனிஸ் நகரை அடைவதற்குள் அந்நகரைக் கைப்பற்ற முயன்றன. ஆனால் அம்முயற்சி தோல்வியடைந்தது. அடுத்த சில மாதங்களுக்கு துனிசியப் போர்முனையில் மந்த நிலை நீடித்தது. இரு தரப்பும் அடுத்தகட்ட மோதலுக்கான ஆயத்தங்களைச் செய்தன. மேற்கு திசையில் மந்த நிலை நிலவிய போது கிழக்கு திசையிலிருந்து பிரித்தானியப் படைகள் தளபதி பெர்னார்ட் மோண்ட்கோமரியின் தலைமையில் துனிசியாவை நோக்கி முன்னேறி வந்தன. ஜனவரி 23, 1943ல் அவை லிபியாவின் தலைநகர் திரிபோலியைக் கைப்பற்றி, துனிசிய எல்லையில் அமைந்திருந்த மாரேத் அரண்கோடு வரை முன்னேறிவிட்டன. பெப்ரவரி 1943ல் மேற்குப் போர்க்களத்தின் மந்த நிலை முடிவுக்கு வந்தது. துனிசியாவுள் நிறுத்தப்பட்டிருந்த அமெரிக்கப் படைகளை விரட்டுவதற்கு ஜெர்மானியத் தளபதி எர்வின் ரோம்மல் தலைமையிலான அச்சுப்படைகள் திட்டமிட்டன. ஃபெய்ட் கணவாய் மற்றும் சிடி பூ சிட் ஆகிய இடங்களில் அமெரிக்கப் படைகளை ரோம்மலின் படைகள் தாக்கி முறியடித்தன. இச்சண்டைகளில் அமெரிக்கப் படைகளுக்குப் பெரும் சேதம் ஏற்பட்டது.

அடுத்த கட்டமாக துனிசியா-அல்ஜீரிய எல்லையில் அமைந்திருந்த அட்லசு மலைத்தொடரினைக் கடந்து அல்ஜீரியாவில் அமைந்திருந்த முக்கிய அமெரிக்கப் படைநிலைகளைத் தாக்கின. பெப்ரவரி 19ம் தேதி தொடங்கிய இத்தாக்குதலில் அட்லசு மலைத்தொடரில் அமைந்திருந்த கேசரைன் கணவாய் வழியாக ஜெர்மானிய கவசப் படைகள் வேகமாக முன்னேறின. பல ஆண்டுகள் போர் அனுபவமும், திறன் வாய்ந்த தளபதிகளும் பெற்றிருந்த ஜெர்மானியப் படைப்பிரிவுகளின் தாக்குதலைச் சமாளிக்க முடியாமல் அமெரிக்கப் படைப்பிரிவுகள் நிலைகுலைந்து சிதறின. பெப்ரவரி 20ம் தேதி கேசரைன் கணவாய் முழுவதும் அச்சுக் கட்டுப்பாட்டில் வந்தது. கணவாயை விட்டு வெளியேறி அல்ஜீரியவுக்குள் புகுந்த அவை, தாலா நகரை நோக்கி முன்னேறின. தாலா ஒரு பெரும் தளவாட வழங்கல் தளம், அதைக் கைப்பற்றினால், தனது படைகளுக்குத் தேவையான எரிபொருளையும் தளவாடங்களையும் கைப்பற்றலாம் என ரோம்மல் திட்டமிட்டார். ஆனால் இதற்குள் தோற்றோடிய அமெரிக்கர்களுள் சில படைப்பிரிவுகளும், சில சிறிய பிரெஞ்சு மற்றும் பிரித்தானியப் படைப்பிரிவுகளும் எதிர்த்தாக்குதல் நடத்தி ஜெர்மானியப் படைமுன்னேற்றத்தைத் தடுத்து நிறுத்தின. தாலாவைக் காப்பாற்ற புதிய படைப்பிரிவுகள் பிற இடங்களில் இருந்து அனுப்பப்பட்டன. எதிர்ப்பு வலுப்பதை உணர்ந்த ரோம்மல், தனது படைப்பிரிவுகளைப் பாதுகாக்க பெப்ரவரி 25ம் தேதி கேசரைன் கணவாய் வழியாக துனிசியாவுக்குப் பின்வாங்கி விட்டார். தமது படைகள் பலவீனப்பட்டால் கிழக்கிலிருந்து பிரித்தானியப் படைகள் மாரெத் அரண்கோட்டை தாக்கக் கூடும் என்று கருதியதும் இப்பின்வாங்கலுக்குக் காரணம்.

ரோம்மலின் படைகள் பின்வாங்கிவிட்டாலும், கேசரைன் கணவாய் சண்டை அமெரிக்கப் படைகளுக்குப் பெரும் தோல்வியாகக் கருதப்படுகிறது. அமெரிக்க-ஜெர்மானியப் படைகளிடையே இரண்டாம் உலகப் போரில் நிகழ்ந்த முதல் பெரும் மோதல் இதுதான். போர் அனுபவம் இல்லாத புதிய அமெரிக்கப் படைகளும் தளபதிகளும், பல ஆண்டுகள் அனுபவம் வாய்ந்த ஜெர்மானியப் படையினருடன் மோதினர். இதில் அமெரிக்கர்கள் படுதோல்வியடைந்ததால் அவர்களது மன உறுதி குலைந்து தங்கள் ஆயுதங்களையும் தளவாடங்களையும் களத்திலேயே போட்டுவிட்டு பின்வாங்கினர். இந்தப் படுதோல்வியால் இரு விளைவுகள் நேர்ந்தன - அமெரிக்கர்களது பின்வாங்கலைக் கண்ட ஜெர்மானியத் தளபதிகள் அமெரிக்கர்களது போர்த்திறனைக் குறைத்து மதிப்பிட்டனர். எண்ணிக்கை மட்டுமே அமெரிக்கர்களின் பலமென்றும், கடுமையான தாக்குதல்களை அவர்களால் சமாளிக்க முடியாதென்றும் முடிவு செய்தனர். இந்த தப்புக்கணக்கு அடுத்து நிகழ்ந்த சண்டைகளில் ஜெர்மானியர்களுக்குப் பெரும் பின்னடைவை ஏற்படுத்தியது.

அமெரிக்கத் தரப்பில் கேசரைன் கணவாயின் படுதோல்வியால் பெரும் மாற்றங்கள் உண்டாயின. இத்தோல்வி தந்த அனுபவப் பாடங்களைக் கொண்டு படை அலகு அமைப்புகள், கட்டுப்பாட்டு முறைமைகள், உத்திகள், படைப்பயிற்சி முறைகள் ஆகியவை உடனடியாக மாற்றியமைக்கப்பட்டன. தரைப்படைப்பிரிவுகள் வான்படை மற்றும் பீரங்கிப்படைகளுடன் ஒருங்கிணைந்து தாக்க புதிய முறைகள் உருவாக்கப்பட்டன. தோற்கடிக்கப்பட்ட அமெரிக்க 2வது கோரின் தளபதி லாயிட் ஃபீரிடன்ஹால் நீக்கப்பட்டு அவருக்குப் பதிலாக அதிரடித் தாக்குதலுக்குப் பெயர் பெற்ற ஜார்ஜ் பேட்டன் துனிசியாவுக்கு அனுப்பப்பட்டார்.


</doc>
<doc id="101341" url="https://ta.wikipedia.org/wiki?curid=101341" title="அர்விந்த் ஆப்டே">
அர்விந்த் ஆப்டே

அர்விந்தரோ லக்ஸ்மன்ராவோ ஆப்டே (Arvindrao Laxmanrao Apte, பிறப்பு: அக்டோபர் 24. 1934, ஓர் இந்தியத் துடுப்பாட்டக்காரர். இதுவரை ஒரு தேர்வுத் துடுப்பாட்டப் போட்டியிலும், 58 முதல்தர துடுப்பாட்டப் போட்டிகளிலும் கலந்து கொண்டுள்ளார். 1959 இல் இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். இவர் மகாராஷ்டிராவைச் சேர்ந்தவர்


</doc>
<doc id="101344" url="https://ta.wikipedia.org/wiki?curid=101344" title="மாதவ் ஆப்டே">
மாதவ் ஆப்டே

மாதவ்ராவ் லக்ஸ்மண் ராவ் ஆப்டே (Madhavrao Laxmanrao Apte, பிறப்பு: அக்டோபர் 5. 1932), ஓர் இந்தியத் துடுப்பாட்டக்காரர். இதுவரை ஏழு தேர்வுத் துடுப்பாட்டப் போட்டியிலும், 67 முதல்தர துடுப்பாட்டப் போட்டிகளிலும் கலந்து கொண்டுள்ளார். 1952 இலிருந்து 1953 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். இவர் மகாராஷ்டிராவைச் சேர்ந்தவர்.


</doc>
<doc id="101347" url="https://ta.wikipedia.org/wiki?curid=101347" title="பரத் அருண்">
பரத் அருண்

பரத் அருண் (Bharath Arun, பிறப்பு: டிசம்பர் 14. 1962, ஓர் இந்தியத் துடுப்பாட்டக்காரர். இதுவரை இரண்டு தேர்வுத் துடுப்பாட்டப் போட்டியிலும், நான்கு முதல்தர துடுப்பாட்டப் போட்டிகளிலும் கலந்து கொண்டுள்ளார். 1987 இலிருந்து 1988 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். இவர் ஆந்திராவைச் சேர்ந்தவர்


</doc>
<doc id="101350" url="https://ta.wikipedia.org/wiki?curid=101350" title="அர்சாத் அயூப்">
அர்சாத் அயூப்

அர்சாத் அயூப் ("Arshad Ayub", பிறப்பு: ஆகத்து 2. 1958, ஓர் இந்தியத் துடுப்பாட்டக்காரர். இதுவரை 13 தேர்வுத் துடுப்பாட்டப் போட்டியிலும், 32 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1987 இலிருந்து 1990 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101358" url="https://ta.wikipedia.org/wiki?curid=101358" title="சிங்கை நேசன்">
சிங்கை நேசன்

சிங்கை நேசன் சிங்கப்பூரிலிருந்து 19ம் நூற்றாண்டின் இறுதிக்காலப் பகுதியில் தமிழ்மொழியில் வெளிவந்த ஒரு பத்திரிகையாகும். பினாங்கிலிருந்து இப்பத்திரிகை வாரம்தோறும் வெளிவந்துள்ளது.
சி. கு. மகுதூம் சாகிப்.
சிங்கப்பூரில் குடிவாழும் முகமதியரும், இந்துக்களுமாகிய நாங்கள் சிங்கை நேசன் பத்திரிகையைத் தொடங்குவதில் எம்மை அர்ப்பணித்துக் கொண்டிருக்கின்றோம்
இப்பத்திரிகையின் வெளிவந்த சகல இதழ்களும் சிங்கப்பூர் இராபில்சு நூலகத்தில் பாதுகாத்து வைக்கப்பட்டிருப்பதாக அறிய முடிகின்றது.
இதுவொரு செய்தி இதழாகக் காணப்பட்டபோதிலும்கூட, இசுலாமிய மார்க்க விடயங்களுக்கு கூடுதலான இடம் ஒதுக்கப்பட்டுள்ளது.

இவ்விதழின் முழக்கமாக தான் குற்றம் நீக்கிப் பிறர் குற்றம் காண்கிற பின் என்குற்றமாகும் இறைக்கு என்ற திருக்குறள் வாசகம் முகப்புப் பக்கத்தில் இடம்பெற்றது. ஒரு இதழின் முகப்பில் திருக்குறள் இடம்பெற்றது இதுவே முதல் முறை என்று உவமைக் கவிஞர் சுரதா கூறியிருந்தார்.
"சாமி அ.மா." தமிழில் இஸ்லாமிய இதழ்கள், நவமணி பதிப்பகம் சென்னை. 600 004 


</doc>
<doc id="101362" url="https://ta.wikipedia.org/wiki?curid=101362" title="சாந்தி விகடன்">
சாந்தி விகடன்

சாந்தி விகடன் இந்தியாவில் காரைக்காலிலிருந்து மாதாந்தம் வெளிவந்த ஒரு இசுலாமிய சஞ்சிகையாகும்.


1960 முதல் 1963 வரை மூன்றாண்டுகள் வெளிவந்துள்ளன. 1963ம் ஆண்டில் வரலாறு மலர் வெளியிடப்பட்டதுடன், இச்சிற்றிதழ் நின்று போய்விட்டது.

இவ்விதழ் அரசியலுக்கே அதிக இடம் அளித்துள்ளது. இதழின் அட்டைப்படத்தில் கருத்துப்படங்களுக்கு முக்கியத்துவம் வழங்கப்பட்டிருந்தது. 

சாந்தி விகடனின் இறுதி இதழ் வரலாறு மலராக வெளிவந்தது. அதில் ஆசிரியர் எழுதிய கட்டுரை சென்றதை சிந்தித்தால்... எனும் தலைப்பில் அமைந்திருந்தது. அக்கட்டுரையில்

என்று குறிப்பிட்டுள்ளார்.


</doc>
<doc id="101374" url="https://ta.wikipedia.org/wiki?curid=101374" title="நந்தி">
நந்தி

நந்தி (காளை) என்பவர் இந்துக் கடவுள் சிவபெருமானின் வாகனம் ஆவார். இவர் கயிலாய உலகின் வாயிற்காவலனாக விளங்குகிறார். சைவ புராணங்கள் படி இவர் நாத சைவத்தின் எட்டு சீடர்களின் தலைமைக் குருவாகக் கருதப்படுகிறார். நந்தி உருவம் பதித்த கொடி சைவ சமயத்தவரின் கொடியாகக் கருதப்படுகிறது. பொதுவாக சிவாலயங்களில் ஐவகை நந்திகளின் சிலைகள் அமைந்திருக்கும்.

சிலாத முனிவர் என்பவருக்கு வீதாஹல்யர் என்ற பெயரும் உண்டு. அவர் மனைவி பெயர் சித்ரவதி. இவர்களுக்கு நெடுநாளாகியும் புத்திரபேறு இல்லை. அதனால் அவர் சிவபெருமானை நோக்கி தவமிருந்தார். இவரது தவத்திற்கு மகிழ்ந்த சிவபெருமான், அவருக்கு தரிசனம் கொடுத்தார். முனிவரே, நீங்கள் எப்போதாவது யாகம் செய்வதற்காக நிலத்தை உழும் போது, என்னைப் போன்று வடிவுடன் அழகான ஒரு புதல்வரை பெறுவீர்கள் எனக்கூறி மறைந்தார். 

சிலகாலம் கழித்து சிலாத முனிவர் யாகம் செய்ய எண்ணி நிலத்தை உழுதபோது, ஏர்க்காலில் தட்டுப்பட்ட ஒரு செப்பு பெட்டகத்தை மண்ணிற்குள் இருந்து எடுத்தார். அதில் ஒரு அழகான ஆண் குழந்தை இருந்தது. அதற்கு 4 கால்கள் இருந்தன. மேலும் சிவனைப்போல் ஜடா முடியுடனும் காணப்பட்டது. சிவ வாக்கினை நினைவு கூர்ந்த முனிவர் அக்குழந்தைக்கு செப்பேசன் என்று பெயர் சூட்டினார். 14 ஆண்டு காலம் சகல கலைகளிலும், வேத ஆகம புராண சாத்திரங்களிலும் வல்லவரானார் செப்பேசன். 

ஒரு முறை அவர் ஆழ்ந்த சிவ சிந்தனையில் இருந்தார். அப்போது அவர் சிவனுடைய அந்தரங்க காவலராக இருந்ததும், அப்போது ஆடி என்ற அசுரனை சிவபெருமான் உத்தரவு இல்லாமல் அனுப்பியதால் சிவபெருமானால் சபிக்கப்பட்டு இப்பூமியில் பிறந்தது நினைவுக்கு வந்தது. பிறகு சிவனை நோக்கி ஒற்றைக் காலில் நின்று கடும் தவம் புரிந்தார். அவரது தவத்தைக் கண்டு மன மகிழ்ந்த பரமேசுவரன் அவர் முன் தோன்றி, செப்பேசருக்கு சூரிய தீர்த்தம், சந்திர தீர்த்தம், கங்கை நீர், இறைவியின் கொங்கை நீர், இடப வாய்நுரை நீர் ஆகிய ஐந்து வகை தீர்த்தங்களால் அபிஷேகம் செய்து தங்கப்பட்டம் அணிவித்து நந்தீஸ்வரர் என பெயர் சூட்டினார். 

அத்துடன் சிவன், தமக்கு சமமான அதிகாரத்தையும், சிவ கணங்களுக்கு தலைமை தாங்கும் பதவியினையும், முதல் குருநாதன் என்ற தகுதியினையும் நந்தீஸ்வரருக்கு அளித்தார். பின்னர் பட்டு சாத்தி, முடி அணிவித்து வீதி உலாவாக நந்தி தேவரை எடுத்து செல்கின்றனர். அன்று முதல் சிவனை விட்டு எங்குமே நீங்காமல், அவர் வாகனமாகவும் ஆனார். அதனால் அவர் நந்தி தேவர் என்று அழைக்கப்பட்டார். 

பரமேஸ்வரன் நந்தீஸ்வரருக்கு திருமணம் செய்ய முடிவு செய்து அவருக்கு திருமழப்பாடியில் வாழ்ந்து வந்த வசிஷ்ட முனிவரின் பேத்தியும், வியாக்ரபாத முனிவரின் மகளுமான சுயம்பிரகாசை என்ற பெண்ணை பங்குனி மாத புனர்பூச நட்சத்திரத்தில் திருமழப்பாடியில் திருமணம் செய்துவைத்தார்.


</doc>
<doc id="101375" url="https://ta.wikipedia.org/wiki?curid=101375" title="மதுரைப் பெருமருது இளநாகனார்">
மதுரைப் பெருமருது இளநாகனார்

மதுரைப் பெருமருது இளநாகனார் சங்ககாலப் புலவர்களில் ஒருவர். இவரது வாடல் ஒன்றே ஒன்று உள்ளது. அது நற்றிணை 251.

புலவர் பெயர் - இளநாகனார்
தந்தை பெயர் - பெருமருது
ஊர் - மதுரை

இவரது தந்தையாரும் புலவர். பெயர் மதுரைப் பெருமருதனார்.
தலைவிக்காகத் தலைவன் காத்திருக்கிறான். அவனுக்குக் கேட்கும்படி தலைவி தினையை வேண்டுவது போலச் சொல்கிறாள்.

தினையே! நீ விளைக! உன் வளைந்த கதிர்களில் அமர்ந்து பறவைகள் உன்னை உண்ணட்டும். நான் புள்ளோம்பி உன்னைக் காத்ததை நீ அறிவாய். இப்போது கடவுள் பேணி என்னை வீட்டிலேயே வைத்து என்னைக் காக்கின்றனர். (முருகயர்கின்றனர்). எனவே உன்னைக் காக்க நான் வரமாட்டேன்.

அவன் நன்மலை நாடன். அவன் மலையில் அருவியின் கடும்பாட்டு கேட்டுக்கொண்டிருக்கும். அங்குப் பழுத்திருக்கும் வாழைப்பழத்தை மந்தி கவர்ந்து செல்லும். 



</doc>
<doc id="101376" url="https://ta.wikipedia.org/wiki?curid=101376" title="இரத்மலானை நந்தீசுவரம் கோயில்">
இரத்மலானை நந்தீசுவரம் கோயில்

திருநந்தீசுவரம் கோயில் இலங்கையின் கொழும்பு மாவட்டத்தில் இரத்மலானையில் அமைந்துள்ள இந்துக் கோயில் ஆகும். இரத்மலானையிலிருந்து கடற்கரையோரமாக ஒன்றரை கிலோமீற்றர் தொலைவில் ஜயசுமனாராம வீதியில் உள்ளது. இக்கோயிலில் மூலவராக இருப்பவர் சொர்ணா அம்பிகா சமேத நந்தீஸ்வரர் ஆவார். 

இராமாயண காலத்தில் இராமன் வழிபட்ட சிவத்தலமாக இக்கோயிலைக் கருதுவர். இந்த ஆலயம் யாரால், எப்பொழுது எழுப்பப்பட்டது? எவ்வாறு தோன்றியது? என்பதை கண்டறியக்கூடிய சான்றுகள் கிடைக்கவில்லை. எனினும் கோட்டை அரசனாக இருந்த ஆறாம் பராக்கிரமபாகு காலத்தில் (1454 இல்) தொடகமுவே சிறீ ராகுல தேரர் என்ற சிங்களப் பெளத்த துறவி ‘சலலிஹினி சந்தேசய’ என்ற சிங்கள மொழிக் காவியத்தில் இந்த நந்தீசுவரர் ஆலயத்தில் நடைபெறும் பூசை, மற்றும் வழிபாட்டு முறைபாடுகளை பற்றி பாடியுள்ளார். பக்தர்கள் விரும்பும் இனிமையான தமிழ் மொழியில் இத்தலத்தின் மீது தோத்திரங்கள் பாடப்படும் என்றும் அவர் குறிப்பிட்டுள்ளார்.

1505 இல் இலங்கைக்கு வந்த போர்த்துக்கேயர் 1518 ஆம் ஆண்டு இந்த நந்தீஸ்வரத்தை சேதமாக்கி அழித்தனர். அங்கு பூசைகள் நடத்தி வந்த குப்புசாமி என்ற குருக்களையும் அவரது குடும்பத்தினரையும் அதே இடத்திலேயே போர்த்துக்கேயர் கொலை செய்துள்ளனர். அவரது மகனை மதம் மாறுமாறு கூறி இழுத்துச் சென்றனர். அதன்பின் அப்பகுதியில் ‘பெர்னாண்டோ’ என்ற பரம்பரைப் பெயருடன் வாழ்ந்து வந்த சிங்களவர் இந்த ஆலயத்தை பராமரித்து வந்துள்ளார். பெர்ணான்டோவுக்குப் பின், இக்கோயிலை காமினி பெர்ணாண்டோ என்பவர் பராமரிந்து வந்தார்.

போர்த்துக்கேயர் இத்திருத்தலத்தை நிர்மூலமாக்கியதை நினைவுறுத்தும் சித்திரங்கள் இக்கோயிலில் வரையப்பட்டுள்ளன. இந்த ஆலயம் மிகவும் பழமையும் தொன்மையும் வாய்ந்த ஆலயம் என்பதற்கு சான்றாக இந்த ஆலயத்தில் உள்ள ஆலமரம் விளங்குகிறது. இந்த ஆலமரத்தின் அடிவாரத்திலே விநாயகர் கோயில் உள்ளது.

1980 ஆம் ஆண்டு சிவன் ஆலயம் அமைப்பதற்கு நிலத்தை அகழ்ந்தபோது உடைந்த நிலையிலுள்ள நந்தியும் சிவலிங்கத்தின் உடைந்த மேல் பகுதியும் மேலும் பல கோயிற் படிமங்களும் கிடைத்தன. இவ்வாறு அகழ்ந்தபோது கிடைத்த அம்மன் சிலையொன்று தொல்பொருள் காட்சியகத்தில் உள்ளது. அகழும்போது ஏற்பட்ட தாக்கத்தினால் அச்சிலை சேதமுற்றது. இச்சிலை 11, 12 ஆம் நூற்றாண்டுகளைச் சேர்ந்தது எனச் சான்றுபடுத்தப்பட்டுள்ளது. 1984 ஆம் ஆண்டு நிலத்தை அகழ்ந்தபோது கிடைத்த ஆவுடையார் இவ்வாலயத்தின் மூலமூர்த்தியானார்.

சிவாலயம் இருந்த இந்த இடத்திலே 1717 ஆம் ஆண்டு முருகனுக்கு கோயில் ஒன்று அமைக்கப்பட்டுள்ளது. இதனை இப்பகுதியில் உள்ள சிங்களவர்கள் கொனாபெந்தி கத்தரகம தேவாலய என்று அழைத்தனர். இன்று இது மருவி கோணாகோயில் என்று அழைக்கப்படுகின்றது.



</doc>
<doc id="101378" url="https://ta.wikipedia.org/wiki?curid=101378" title="மதுரைப் பெருமருதனார்">
மதுரைப் பெருமருதனார்

மதுரைப் பெருமருதனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது நற்றிணை 241.

இவரது மகனும் புலவர். பெயர் மதுரைப் பெருமருது இளநாகனார்.
தலைவன் பொருளுக்காகப் பிரிந்துள்ளான். எனவே அவன் பிரிவைப் பொறுத்துக்கொள்ளத்தான் வேண்டும் என்கிறாள் தோழி. தலைவி வாடைக் காற்றின் கொடுமையைக் காட்டித் தன்னால் பொறுத்துக்கொள்ள இயலவில்லையே என்கிறாள்.

பொருளுக்காகப் பிரிந்தவர் நம்மை நினைப்பாரோ, மாட்டாரோ என்று சொல்லிக் கலங்குகிறாள்.

தலைவன் திரும்பிவிடுவேன் என்று சொல்லிச் சென்ற கூதிர் காலம் போய் முன்பனிக் காலம் வந்துவிட்டது.
இப்போதும் அவர் வரவில்லையே!


</doc>
<doc id="101387" url="https://ta.wikipedia.org/wiki?curid=101387" title="மதுரைப் பெருங்கொல்லன்">
மதுரைப் பெருங்கொல்லன்

மதுரைப் பெருங்கொல்லன் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது குறுந்தொகை 141. 

விலங்குகள் ஒன்றை ஒன்று கொல்வதைப் பாடியமையால் இப்புலவரைப் பெருங்கொல்லன் என்றனர். இவருக்கு இப் பெயரைச் சூட்டியவர் குறுந்தொகை நூலைத் தொகுத்த ஆசிரியர்.

இவர் பாடற்பொருளால் பெயர்பெற்ற புலவர்.
தலைவன் இரவில் வரும் வழியில் நேரும் இன்னல்களை எண்ணித் தலைவனைப் பகலில் வருமாறு குறிப்புக் காட்டுகிறாள் தோழி. தலைவி அதனையும் மறுக்கிறாள்.
தினை உண்ண வரும் கிளியை ஓட்டி வா என்று அன்னை கூறியுள்ளாள். அங்குச் செல்வோம். 'வாரலோ' என்கிறாள் தோழி. தோழி வாயிலிருந்து வரும்போது வாரலோ என்னும் சொல் 'வருக' எனப் பொருள்படுமாறு இருக்கிறது. அதுவே தலைவி வழிமொழியும்போது 'வாரற்க' என்று பொருள்படுமாறு இருக்கிறது. 

இப்பாடலுக்குத் தரப்பட்டுள்ள பிற்கால அடிக்குறிப்பு 'நேர்ந்த வாய்பாடு' என்றும், 'மறுத்த வாய்பாடு' என்றும் குறிப்பிடுகிறது. 
யானை குத்திப் புலி புண்பட்டுக் கிடக்குமாம். அந்தப் புலி எப்போது சாகும் என்று செந்நாய் பார்த்துக்கொண்டிருக்குமாம். இப்படிப்பட்ட வழியில் நள்ளிரவில் தலைவன் வருகிறானாம். இந்த ஏதத்தை எண்ணித் தலைவி கலங்குகிறாள்.


</doc>
<doc id="101389" url="https://ta.wikipedia.org/wiki?curid=101389" title="கீர்த்தி அசாத்">
கீர்த்தி அசாத்

கீர்த்திவர்தன பகவாத் ஜா அசாத் ("Kirtivardhan Bhagwat Jha Azad:" சனவரி 2. 1959, ஓர் இந்தியத் துடுப்பாட்டக்காரர். இதுவரை ஏழு தேர்வுத் துடுப்பாட்டப் போட்டியிலும், 35 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="101391" url="https://ta.wikipedia.org/wiki?curid=101391" title="சாயிராஜ் பகுதுலே">
சாயிராஜ் பகுதுலே

சாயிராஜ் பகுதுலே (Sairaj Bahutule: சனவரி 6. 1973), ஓர் இந்தியத் துடுப்பாட்டக்காரர். இதுவரை இரண்டு தேர்வுத் துடுப்பாட்டப் போட்டியிலும், எட்டு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் மகாராஷ்டிராவைச் சேர்ந்தவர்.


</doc>
<doc id="101393" url="https://ta.wikipedia.org/wiki?curid=101393" title="பகா ஜிலானி">
பகா ஜிலானி

மொகம்மத் பகா கான் ஜிலானி (Mohammad Baqa Khan Jilani: சூலை 20. 1911, இறப்பு சூலை 2. 1941) ஓர் இந்தியத் துடுப்பாட்டக்காரர். இதுவரை ஒரு தேர்வுத் துடுப்பாட்டப் போட்டியிலும், 31 முதல்தர துடுப்பாட்டப் போட்டிகளிலும் கலந்து கொண்டுள்ளார். 1936 இல் இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். இவர் பஞ்சாப்பைச் சேர்ந்தவர்


</doc>
<doc id="101394" url="https://ta.wikipedia.org/wiki?curid=101394" title="ரோஜர் பின்னி">
ரோஜர் பின்னி

ரொஜர் பின்னி (Roger Binny, () சூலை 19. 1955, ஓர் இந்தியத் துடுப்பாட்டக்காரர்). இவர் 27 தேர்வுத் துடுப்பாட்டப் போட்டிகளிலும், 72 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார்.
ரொஜர் பின்னி இவர் இந்திய கிரிக்கெட் அணியின் முன்னாள் பந்துவீச்சாளர் ஆவார்.
இவர் பெங்கலூர் இல் பிறந்தார்.


</doc>
<doc id="101395" url="https://ta.wikipedia.org/wiki?curid=101395" title="மதுரைப் பூவண்ட நாகன் வேட்டனார்">
மதுரைப் பூவண்ட நாகன் வேட்டனார்

மதுரைப் பூவண்ட நாகன் வேட்டனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது நற்றிணை5 317.
பொதுவாகச் சுனையில் பூத்திருக்கும் குவளைப் பூவை மகளிர் கண்களுக்கு உவமையாகக் கூறுவதுதான் வழக்கம். இந்தப் புலவர் ஆயமகளிர் கொய்த குவளைப் பூவைத் தலைவியின் கண்களுக்கு உவமையாகக் கூறியுள்ளார். இந்தப் புதுமை கருதி இந்தப் புலவர் நாகன் வேட்டனார் பெயருக்குப் 'பூவண்ட' என்னும் அடைமொழி சேர்க்கப்பட்டுள்ளது. 
நாட! நீ நயந்தோள் கேண்மை அன்னை அறியின் இவள் கண் பனி கலந்து என்ன ஆவாள்? எனவே திருமணம் செய்துகொண்டு இவளைப் பெறுக என்கிறாள் தோழி.
தினையைக் கிளி கவரும் நாட்டை உடையவன் தலைவன் என்று கூறப்படுவதில் தினை தலைவியையும், கிளி தலைவனையும் உணர்த்தும்.
பெண்யானையைப் புணரும்போது ஆண்யானையின் கை வளைந்திருப்பது போலத் தினைக்கதிர் வளைந்திருக்கும்.


</doc>
<doc id="101396" url="https://ta.wikipedia.org/wiki?curid=101396" title="பி. சி. சந்திரசேகர்">
பி. சி. சந்திரசேகர்

பகவத் சுப்பிரமணிய சந்திரசேகர் ("Bhagwat Subramanya Chandrasekhar," () மே 17. 1945, ஓர் இந்தியத் துடுப்பாட்டக்காரர்). இவர் 58 தேர்வுத் துடுப்பாட்டப் போட்டிகளிலும், ஏழு ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். இவர் மைசூரைச் சேர்ந்தவர்.


</doc>
<doc id="101398" url="https://ta.wikipedia.org/wiki?curid=101398" title="மதுரைப் பூதன் இளநாகனார்">
மதுரைப் பூதன் இளநாகனார்

மதுரைப் பூதன் இளநாகனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது புறநானூறு 276.

பூதன் என்பது இளநாகனாரின் தந்தை பெயர்.
போர்வீரன் ஒருவன் போரிட்ட திறத்தை இந்தப் பாடல் விளக்குகிறது. 

செம்முது பெண்டாகிய ஆய்ச்சி ஒருத்தி கறந்த பாலைக் காய்ச்சி விரலால் தெறித்த துளிப் பிறைமோர் எப்படிக் குடத்துப் பாலையெல்லாம் திரியச் செய்யுமோ அதுபோல இந்த ஒரே ஒரு மறவனால் தாக்கப்பட்டுப் பகைவரெல்லாம் கலங்கிப் போயினராம்.


</doc>
<doc id="101401" url="https://ta.wikipedia.org/wiki?curid=101401" title="மதுரைப் புல்லங்கண்ணனார்">
மதுரைப் புல்லங்கண்ணனார்

மதுரைப் புல்லங்கண்ணனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது அகநானூறு 161.

புல்லம் என்பது மதுரையில் இருந்த ஒரு பகுதி.
கண்ணனார் புலவர் பெயர்.
தலைவன் பொருளீட்டச் செல்லப்போவதைத் தலைவி முனபே தெரிந்துகொண்டு கண்ணீர் வடித்தாள். இதனைச் சொல்லித் தோழி தலைவனைத் தடுத்து நிறுத்துகிறாள்.

வணங்கிச் சுருண்டிருக்கும் தலைமுடியை உடைய வன்கண் ஆடவர் பொருளோடு வரும் மக்களை வழியிலேயே கொல்வார்களாம். அங்கு இறந்துகிடக்கும் முடைநாற்றம் வீசும் பிணங்களைத் தின்னக் கழுகுகள் காத்துக் கிடக்குமாம். இப்படிப்பட்ட வழியில் தலைவன் செல்ல நேருமே என்று தலைவி கண்ணீர் வடிக்கிறாள் என்று தலைவனிடம் சொலகிறாள்.

பிரியும் முன்பே கண்ணீர் வடிப்பவள் பிரிந்து சென்றால் என்ன ஆவாள்? என்று தோழி விளங்கவைத்தபோது தலைவன் பொருள்செயச் செல்வதை நிறுத்திக்கொள்கிறான்.


</doc>
<doc id="101410" url="https://ta.wikipedia.org/wiki?curid=101410" title="கப்பர்நாகும்">
கப்பர்நாகும்

கப்பர்நாகும் ("Capernaum" - எபிரேய மொழியில் כְּפַר נַחוּם "Kfar Nahum" = "நாகும் நகர்") என்பது விவிலியத்தோடு தொடர்புடைய ஒரு பாலஸ்தீன ஊர் ஆகும். அங்கு மீன்பிடித் தொழில் சிறப்பாக நடைபெற்று வந்தது. இந்த ஊர் கலிலேயக் கடல் என்று அழைக்கப்படுகின்ற கெனசரேத்து ஏரிக்கரையில் அமைந்தது. இங்கு சுமார் 1500 மக்கள் வாழ்ந்துவந்தார்கள். அகழ்வாய்வுப்படி, இங்கு ஒன்றன்மேல் ஒன்றாகக் கட்டப்பட்ட இரண்டு யூத தொழுகைக்கூடங்கள் இருந்தன. இந்த ஊரின் அருகில் உள்ள கிறித்தவக் கோவில் முன்னாள்களில் புனித பேதுருவின் வீடாக இருந்திருக்கலாம் என்று கருதப்படுகிறது.

கி.பி. 6ஆம் நூற்றாண்டுக்குப் பின் கப்பர்நாகும் கைநெகிழப்பட்டது. ஆனால் 19ஆம் நூற்றாண்டில் நிகழ்ந்த ஆகழாய்வுகளின் பயனாக இன்று அதன் சீரும் சிறப்பும் வெளியுலகிற்குத் தெரியவந்துள்ளன.

"கஃபார் நாகும்" (Kfar Nahum) என்னும் பெயருக்கு "நாகும் நகர்" என்பது பொருள். ஆயினும் "நாகும்" என்னும் ஆட்பெயரோடு அதற்குள்ள தொடர்பு பற்றிய தெளிவு இல்லை. ஃப்ளாவியுஸ் ஜோசேஃபஸ் என்னும் வரலாற்று ஆசிரியரின் படைப்புகளில் இவ்வூரின் பெயர் Kαφαρναούμ (Kapharnaum) என்று கிரேக்கத்தில் உள்ளது. புதிய ஏற்பாட்டின் கையெழுத்துப் படிகளில் இந்த ஊரின் பெயர் இரு வடிவங்களில் உள்ளது: Kαφαρναούμ (Kapharnaum); Kαπερναούμ (Kapernaum). அரபி மொழியில் இது "தல்கும்" (Talhum) என்னும் பெயர் கொண்டுள்ளது.

கிறித்தவ விவிலியத்தின் இரண்டாம் பகுதியாகிய புதிய ஏற்பாட்டில், குறிப்பாக லூக்கா நற்செய்தியில் கப்பர்நாகும் என்னும் ஊர் இயேசுவின் சீடர்களாயிருந்த பேதுரு, அந்திரேயா, யாக்கோபு, யோவான் மற்றும் வரிதண்டுபவரான மத்தேயு ஆகியோரின் சொந்த ஊர் என்று குறிக்கப்படுகிறது. இங்கே இயேசுவின் வீடும் இருந்திருக்கலாம் (காண்க: மத்தேயு 4:13).

லூக்கா நற்செய்திப்படி, இயேசு கப்பர்நாகுமில் இருந்த யூத தொழுகைக்கூடத்தில் ஓய்வுநாளன்று கற்பித்தார். தொடர்ந்து, இயேசு பேய்பிடித்த ஒரு மனிதருக்கு நலமளித்தார். அதன்பின், இயேசு பேதுருவின் வீட்டுக்குச் சென்று அங்கு பேதுருவின் மாமியார் காய்ச்சலால் அவதியுற்றதைக் கண்டு, அவரைக் குணப்படுத்தினார் (காண்க: லூக்கா 4:31-44).

கப்பர்நாகுமில் நடந்த இன்னொரு நிகழ்ச்சியில் உரோமைப் படைத்தலைவர் ஒருவர் இயேசுவை அணுகித் தம் வேலையாள் ஒருவர் முடக்குவாதத்தால் பீடிக்கப்பட்டதை எடுத்துக்க் கூறி, இயேசுவின் துணையை நாடுகின்றார். இயேசு அவரை நோக்கி, "நீர் போகலாம், நீர் நம்பியவண்ணமே உமக்கு நிகழும்" என்று கூற, அந்நேரமே அவ்வேலையாள் குணமடைகின்றார். இந்நிகழ்ச்சி நற்செய்தி நூல்களில் மத்தேயு 8:5-13, லூக்கா 7:1-10, யோவான் 4:43-54 ஆகிய இடங்களில் பதிவுசெய்யப்பட்டுள்ளது.

ஒருநாள் இயேசு கப்பர்நாகுமில் மக்களுக்குக் கற்பித்துக்கொண்டிருந்தபோது முடக்குவாதமுற்ற ஒருவரை அவரிடம் கொண்டுவர சிலர் முயன்றார்கள். பெருங்கூட்டமாக மக்கள் கூடியிருந்ததால் அவர்கள் வீட்டின் கூரையை உடைத்துத் திறப்பு உண்டாக்கி, முடக்குவாதமுற்றவரைப் படுக்கையோடு இயேசுவின்முன் இறக்கவேண்டியதாயிற்று. இயேசு அம்மனிதருக்குக் குணமளித்து, "உன் பாவங்கள் மன்னிக்கப்பட்டன" என்று கூறினார் (காண்க: மாற்கு 2:1-12, மத்தேயு 9:1-8, லூக்கா 5:17-26).

கப்பர்நாகும் ஊரில் இயேசு பல முறை மக்களுக்குக் கற்பித்து, பலரைக் குணமாக்கினார். இயேசுவின் பணி மையம் போல கப்பர்நாகும் விளங்கியது. கானா என்னும் ஊரில் திருமணத்தில் கலந்துகொண்ட பிறகு இயேசுவும் அவருடைய தாயும் சீடர்களும் கப்பர்நாகும் சென்று தங்கியிருந்தனர் (காண்க: யோவான் 2:12.

மற்றொரு முறை, கப்பர்நாகுமில் இயேசு மக்களுக்கு அதிசயமான விதத்தில் அப்பங்களைப் பலுகச் செய்து உணவளித்ததும் அவர்கள் மீண்டும் அவரைத் தேடிக் குவிந்தனர். அப்போது அவர், "அழிந்துபோகும் உணவுக்காக உழைக்க வேண்டாம். நிலைவாழ்வு தரும் உணவுக்காகவே உழையுங்கள்...வாழ்வுதரும் உணவு நானே" என்றார் (காண்க: யோவான் 6:27,35.

இயேசு முதன்முதலாகத் தம் சீடர்களாக அழைத்த சீமோன் பேதுரு மற்றும் அவர்தம் உடன்பிறப்பாகிய அந்திரேயா ஆகியோரின் வீடு கப்பர்நாகுமில் இருந்தது இயேசு அவ்வூரைத் தம் பணி மையமாகத் தெரிந்ததற்குக் காரணமாகலாம் என்று விவிலிய அறிஞர் கருதுகின்றனர்.

அகழ்வாய்வுப்படி, கப்பர்நாகும் கி.மு. இரண்டாம் நூற்றாண்டில் நிறுவப்பட்டிருக்கலாம். கலிலேயக் கடலின் கிழக்கிலிருந்து மேற்காக அது அமைந்திருந்தது. யூத தொழுகைக்கூடம் அங்கிருந்தது. அதிலிருந்து 200 மீட்டர் தொலையில் கல்லறைத் தோட்டம் இருந்தது. ஒலிவ விதைகளிலிருந்து எண்ணெய் எடுக்கும் தொழில் அங்குப் பரவலாக நடந்தது என்பதற்கு அங்குக் கிடைத்துள்ள செக்குகள் சான்றாகின்றன. மீன்பிடித்தலும் சிறப்பாக நடைபெற்றது.

உரோமையர் கப்பர்நாகுமில் குடியேறித் தங்கவில்லை எனத் தெரிகிறது. எனவே, கி.பி. 66-70இல் யூத புரட்சி நிகழ்ந்தபோது கப்பர்நாகும் அழிவுக்கு உள்ளாகவில்லை.

பல நூற்றாண்டுகளாக மறந்துபோய்க் கிடந்த கப்பர்நாகும் 1838இல் எட்வர்ட் ராபின்சன் என்னும் அமெரிக்க தொல்பொருள் வல்லுநர் நிகழ்த்திய அகழ்வாய்வுகளின் பயனாக வெளியுலகிற்குத் தெரியவந்தது. அவரே கப்பர்நாகுமின் பண்டைய இடிபாடுகளைக் கண்டுபிடித்தார். 1866இல் பிரித்தானிய வல்லுநர் சார்லஸ் வில்லியம் வில்சன் என்பவர் கப்பர்நாகும் இடிபாடுகளிடையே யூத தொழுகைக்கூடத்தை அடையாளம் கண்டார். 1894ஆம் ஆண்டு புனித நாட்டுக் காவலராக (Custodian of the Holy Land) இருந்த பிரான்சிசு சபையைச் சார்ந்த ஜுசேப்பே பால்டி என்னும் துறவி பெதுவின் (Bedouins) என்னும் அராபிய பாலைவன இடம்பெயர்வோர் சிலரிடமிருந்து பல தொல்பொருள்களை மீட்டெடுத்தார். அகழ்பொருள்களை உருக்குலைக்க எண்ணியவர்களிடமிருந்து அவற்றைப் பாதுகாக்க பிரான்சிசு சபைத் துறவியர் அகழ்நிலப் பகுதியைச் சுற்றி வேலி எழுப்பினார்கள்; அவுசுதிரேலியாவிலிருந்து கொணர்ந்த ஈச்சமரங்கள் மற்றும் யூகலிப்டசு மரங்களைச் சுற்றிலும் நட்டு ஒரு சிறிய பாலைவனச் சோலை உருவாக்கினார்கள்; சிறியதொரு துறைமுகமும் உருவானது. இவை தொடர்பான வேலைகளை பிரான்சிசு சபைத் துறவி விர்ஜீலியோ கோர்போ என்பவர் மேற்பார்வையிட்டார்.

கப்பர்நாகுமில் மிக முக்கியமான அகழ்வாய்வு 1905இல் தொடங்கியது. ஹைன்ரிக் கோல், கார்ல் வாட்சிங்கர் என்னும் இரு செருமானிய நாட்டவர் அந்த ஆய்வினை நடத்தினர். அவர்களைத் தொடர்ந்து வெண்டலைன் ஃபோன் ப்ரென்டன் (1905-1915), கவுதேன்சியோ ஒர்ஃபாலி (1921-1926) என்னும் இரு பிரான்சிசு சபைத் துறவியர் அகழ்வாய்வு நிகழ்த்தினர். இந்த ஆய்வுகளின் விளைவாக கப்பர்நாகுமில் இரு பொதுப்பயன்பாட்டுக் கட்டடங்களும் ஒரு யூத தொழுகைக்கூடமும் எண்கோண வடிவில் அமைந்த ஒரு கிறித்தவக் கோவிலும் அகழ்ந்தெடுக்கப்பட்டன.

1968இல் அகழ்நிலத்தின் மேற்குப்பகுதி தோண்டப்பட்டது. அங்கே கண்டுபிடிக்கப்பட்ட கட்டடம் புனித பேதுருவின் வீடு என விவிலிய அறிஞர் கருதுகின்றனர். அது கி.பி. முதல் நூற்றாண்டைச் சார்ந்தது என்பது இந்த ஊகத்தை உறுதிப்படுத்துகிறது.

அக்காலத்தில் மக்கள் கூட்டுக் குடும்பமாக வாழ்ந்தனர். எரிமலைக் கல்லும் மண்ணும் கொண்டு அவர்கள் கட்டிய வீடுகளுக்கு முற்றம் இருந்தது. அம்முற்றத்தில் வட்டவடிவில் அடுப்பு அமைந்தது. தானியம் அரைப்பதற்கு அரைகல் இருந்தது. திறந்த முற்றத்தைச் சுற்றி சிறு அறைகள் இருந்தன. தாழ்ப்பக்கத்தில் காற்றுவழிகள் அமைக்கப்பட்டன. முற்றத்திலிருந்து கூரைக்கு இட்டுச்செல்லும் படிக்கட்டு இருந்தது. இந்த முறையில் வீடு அமைந்ததால் இயேசுவைத் தேடி வந்த மக்கள் கூரையைப் பிளந்து கட்டிலைக் கீழே இறக்கிய நிகழ்ச்சி (காண்க: மாற்கு 2:4 நடந்ததற்கான ஆதாரம் உளதென அறிஞர் கருத்துத் தெரிவித்துள்ளனர்.

கி.பி. 4ஆம் நூற்றாண்டளவில் வீடுகள் தரமான சாந்து மற்றும் பதனிட்ட களிமண் கொண்டு கட்டப்பட்டன. தற்போது அகழ்ந்தெடுக்கப்பட்ட யூத தொழுகைக்கூடம் இவ்வகையில் கட்டப்பட்டதே.

அகழ்ந்தெடுக்கப்பட்ட பகுதியில் ஒரு வரிசை வீடுகள் ஒரு முற்றத்தைச் சூழ்ந்திருக்கின்றன. அப்பகுதி தொழுகைக்கூடத்திற்கும் கலிலேய ஏரிக்கரைக்கும் இடையே உள்ளது. பல காலக்கட்டங்களைச் சார்ந்த கட்டடங்கள் அங்கு இருந்துள்ளன. அவற்றுள் மூன்று நிலைகளை ஆய்வாளர் அடையாளம் கண்டுள்ளனர். அவை:


பல வீடுகள் நடுவே ஒரு வீடு மட்டும் தனிக்கவனத்திற்கு உள்ளானது ஏன் என்று அறிஞர் ஆய்ந்துள்ளனர். அதன் தரை சீராக அமைந்துள்ளது; பல விளக்குகள் அங்கே கண்டுபிடிக்கப்பட்டன; எனவே கி.பி. முதல் நூற்றாண்டின் பிற்பகுதியில் அந்த வீடு கிறித்தவர்கள் கூடிய ஒரு வீட்டுக் கோவிலாக (domestic church) இருந்திருக்க வேண்டும் என்று சில அறிஞர் கருதுகின்றனர்.

எனினும், கி.பி. 4ஆம் நூற்றாண்டில் மேற்கூறிய வீட்டுப்பகுதியைச் சுற்றி ஓர் அடைப்பு இடப்பட்டது. அதன் பக்கங்கள் 27-30 மீட்டர் நீளம் கொண்டிருந்தன. தரமான சுண்ணாம்புக் கலவையும் சாந்தும் கொண்டு கட்டப்பட்ட அந்த அடைப்புச் சுவர் 2.3 மீட்டர் உயரம்வரை அமைந்தது. தரையும் செப்பனிடப்பட்டு உறுதிப்படுத்தப்பட்டது. ஒரு நுழைவாயில் அமைக்கப்பட்டது. சுவர்களிலும் சாந்து பூசப்பட்டது. இக்கட்டடம் 5ஆம் நூற்றாண்டுவரை இருந்தது.

கி.பி. ஐந்தாம் நூற்றாண்டில் இக்கட்டடம் தகர்க்கப்பட்டு அது இருந்த இடத்தில் ஒரு கோவில் கட்டப்பட்டது. எட்டுத் தூண்கள் தாங்கிநிற்கும் விதத்தில் எண்கோண வடிவத்தில் அது கட்டப்பட்டது. வெளிப்புறத்தில் எட்டு நுழைவாயில்கள் அமைக்கப்பட்டன. திருமுழுக்கு கொடுப்பதற்கான பகுதியும் அமைக்கப்பட்டது. உட்பகுதியிலிருந்த எண்கோண அமைப்பு புனித பேதுருவின் வீட்டிற்கு நேர் மேலே அமையுமாறு கோவில் கட்டப்பட்டது. கோவிலின் நுழைவாயிலின் தரைப்பகுதியில் கற்படிமப் பாணிகள் அமைக்கப்பட்டன. சிறுவட்டங்களும் சிலுவைகளும் கொண்ட பாணி அது. வெளிப்புற எண்கோணப் பகுதியின் தரையில் செடிகள், விலங்குகள் வடிவம் கொண்ட பாணி அமைக்கப்பட்டது. உட்புற எண்கோணப் பகுதியின் தரையில் பூக்கள், மீன்கள் வடிவங்களின் நடுவே பெரியதொரு வட்டத்தில் ஒரு மயில் ஆகியவை உள்ளன.

கி.பி. 6ஆம் நூற்றாண்டில் இக்கோவிலைச் சந்தித்த இத்தாலியத் திருப்பயணி ஒருவர் கீழ்வருமாறு எழுதினார்: "கப்பர்நாகுமில் புனித பேதுருவின் வீட்டுக்குப் போனோம். அது இப்போது ஒரு பெரும் கோவிலாக உள்ளது".

அகழ்வாய்வுகளின் பயனாகக் கப்பர்நாகுமில் கி.பி. 4-5ஆம் நூற்றாண்டைச் சார்ந்த யூத தொழுகைக்கூடம் கண்டுபிடிக்கப்பட்டது. இது உலகிலேயே மிகப் பழமையான தொழுகைக்கூடங்களுள் ஒன்றாகும். இது ஏறக்குறைய முற்றிலுமாக வெள்ளைக் கற்களால் ஆகியது. அதன் தொழுகையிடம் 24.40 மீட்டர் நீளமும் 18.65 மீட்டர் அகலமும் கொண்டது. வெளிப்பகுதியில் படிக்கட்டு இருப்பதால் அத்தொழுகைக்கூடத்திற்கு மேல்மாடி இருந்திருக்கலாம் என்றும் அங்கே பெண்கள் பகுதி இருந்திருக்கலாம் என்றும் கருதப்படுகிறது. தொழுகைக்கூடத்தில் கிரேக்கம், அரமேயம் ஆகிய மொழிகளில் உள்ள கல்வெட்டுகள் கட்டடத்தை எழுப்ப பொருளுதவி செய்த புரவலர்கள் விவரத்தைத் தருகின்றன.

இக்கட்டடத்தின் கீழ் கி.பி. முதல் நூற்றாண்டைச் சார்ந்த பழையதொரு தொழுகைக்கூடம் இருந்ததற்கான தடயங்கள் உள்ளன என்று சில அறிஞர் கருதுகின்றனர்.

1986இல் கலிலேய ஏரியில் நீர்மட்டம் வழக்கத்துக்கு மாறாகத் தாழ்ந்துபோயிற்று. அப்போது ஏரியின் வடமேற்குக் கரையின் அடிமட்டத்தில் முதல் நூற்றாண்டில் கட்டப்பட்ட மீன்பிடிப் படகு ஒன்று பெரும்பாலும் நன்கு பாதுகாக்கப்பட்ட முறையில் கண்டெடுக்கப்பட்டது. கிடைத்த படகின் நீளம் 8.27 மீட்டர், அகலம் 2.3 மீட்டர், உயரம் 1.3 மீட்டர். ஏரியில் நீர்மட்டம் உயர்வதற்கு முன்னால் படகைப் பாதுகாப்பாக மேலே கொண்டுவர 12 நாள்கள் இரவும் பகலும் வேலை செய்தனர்.

படகை மேலே கொண்டுவந்த பின் அதை வேதிப்பொருள் கலவையில் 7 ஆண்டுகள் வைத்தனர். தற்போது இப்படகு கலிலேயக் கடலின் மேற்குக் கரையில் அமைந்துள்ள கினோசார் என்னும் குடியிருப்பில் காட்சியகத்தில் உள்ளது 

இசுரயேலுக்கு வருகைதந்த திருத்தந்தை இரண்டாம் ஜான் பவுல் 2000ஆம் ஆண்டு மார்ச்சு மாதம் கப்பர்நாகுமுச் சென்று, அங்குள்ள அகழ்வாய்வுக் கண்டுபிடிப்புகளைப் பார்வையிட்டார் .

கப்பர்நாகுமில் புனித பேதுரு வீடு எனக் கருதப்படும் இடத்தையும் அதைச் சூழ்ந்துள்ள இடங்களையும் பாதுகாக்கும் வண்ணம் பெரும் கூரை அமைந்த ஒரு நினைவு மண்டபம் எழுப்பப்பட்டடுள்ளது. அதை 1990ஆம் ஆண்டு சூலை மாதம் 29ஆம் நாள் கர்தினால் லூர்துசாமி அர்ச்சித்தார் 


</doc>
<doc id="101413" url="https://ta.wikipedia.org/wiki?curid=101413" title="மதுரைப் பாலாசிரியர் நற்றாமனார்">
மதுரைப் பாலாசிரியர் நற்றாமனார்

மதுரைப் பாலாசிரியர் நற்றாமனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது அகநானூறு 92. 

பால் = தூய்மை. பாலாசிரியர் = நன்னடத்தையால் பாடம் புகட்டும் ஆசிரியர்.
தாமனார் என்னும் பெயர் மாலையணிந்து காட்சி தரும் முருகனையும், திருமாலையும் குறிக்கும். கடவுள் பெயரை மக்களுக்கு இட்டு வழங்குவது மரபு.
தலைவன் தலைவியை அடைய இரவில் சென்றான். அவனால் அடைய முடியவில்லை. எனினும் தலைவியைக் கண்டான். தோழி பகலில் வந்து பெறுமாறு சொல்கிறாள். அந்த சொல்லில் திருமணம் செய்துகொண்டு பெறுக என்னும் பொருளும் அடங்குமாறு கூறுகிறாள்.

இரவில் வந்த வழி


</doc>
<doc id="101414" url="https://ta.wikipedia.org/wiki?curid=101414" title="எழுத்தோலை">
எழுத்தோலை

பாறைகளில் எழுதி வந்த தமிழர்கள் பிற்காலத்தில் பனையோலையைப் பயன்படுத்தத் தொடங்கினர். எழுதுதாள் கண்டுபிடிக்கப்பட்ட காலம் வரை பனையோலையில் எழுதுகின்ற முறை தெற்கு மற்றும் தென்கிழக்கு ஆசிய நாடுகள் அனைத்திலும் இருந்திருக்கிறது. இவ்வாறு எழுதப்பட்ட அனைத்தும் எழுத்தோலைகள் எனப்படுகின்றன. எழுத்தும் ஓலையும் இணைந்த எழுத்தோலையையும், ஓலைக் கணக்கரையும் அவர் காலை முதலாக மாலை ஈறாகக் கணக்கெழுதும் காட்சியை நாலடியார் (253-3 மற்றும் 397-1)தெரிவிக்கிறது.

ஒவ்வொருவருக்கும் பாட்டெழுதும் போது குறிப்பிட்ட அளவு (விரற்கடை அளவு) எழுத்தோலையைப் பயன்படுத்த வேண்டுமென்பதைக் கூட பாட்டியல் நூல்கள் வரையறை செய்துள்ளன. இதன்படி நான்மறையாளர்க்கு 24 விரற்றானமும், அரசருக்கு 20 விரற்றானமும்,வணிகருக்கு 18 விரற்றானமும், வேளாளர்க்கு 12 விரற்றானமும் இருக்க வேண்டும் என்று கீழ்காணும் கல்லாடனார் வெண்பாவில் தெரிவிக்கப்பட்டுள்ளது.


எழுத்தோலைகளில் அமைப்பு, செய்தி போன்றவைகளுக்கேற்ப அவை வகைப்படுத்தப்பட்டன.

திருமணம் மற்றும் இறப்புச் செய்திகளுக்கான ஓலை “நீட்டோலை” என அழைக்கப்பட்டன.

ஓலைச் செய்தியைப் படியெடுத்து வைத்துக் கொள்ளும் முறை அந்தக் காலத்திலேயே இருந்துள்ளது. இந்த ஓலைகளை “மூல ஓலை” என அழைத்தனர். 

ஓலை ஆவணங்கள் நாட்டுப்புற மகளிர் அணிந்து வந்த சுருள் வடிவமான காதோலை போல் சுருட்டி வைத்துப் பாதுகாக்கப்பட்டன இவை “சுருள் ஓலைகள்” எனப்பட்டன. இதை “சுருள்பெறு மடியை நீக்கி” என பெரியபுராணத்திலுள்ள பாடல் மூலம் அறிய முடிகிறது.

மூளியும் பிளப்பும் இல்லாத ஓலை “குற்றமற்ற ஓலை” எனப்பட்டது.

எழுத்தோலைகளில் உள்ள செய்திகளைக் கொண்டும் அவை தனிப் பெயர்களில் அழைக்கப்பட்டன.

தமிழகத்திலுள்ள கோவில் செய்திகளுக்குப் பயன்படுத்தப்பட்ட ஓலை “நாளோலை” எனப்பட்டது.

அரசனது ஆணைகள் எழுதப்பட்ட ஓலை “திருமந்திர ஓலை” எனப்பட்டது. இதை எழுதுவதற்காக அரசவைகளில் ஓலை நாயகம் என்பவர் இருந்தார். அரசனது ஆணைதாங்கிய எனப் பொருள்படும் “கோனோலை”, “சோழகோன் ஓலை” போன்ற சொற்கள் செப்பேடுகளில் காணப்படுகின்றன.
i love tamil now.

திருமணச் செய்தியைத் தெரிவிக்கும் ஓலை “மணவினை ஓலை” எனப்பட்டது. இதன் மூலம் திருமணச் செய்தி உற்றார் உறவினர்க்குத் தெரியப்படுத்தியது.

இறப்புச் செய்திகளைக் கொண்டு சென்ற ஓலை “சாவோலை” எனப்பட்டன.






</doc>
<doc id="101415" url="https://ta.wikipedia.org/wiki?curid=101415" title="ஹேமங் பதானி">
ஹேமங் பதானி

ஹேமங் கமல் பதானி (Hemang Kamal Badani, நவம்பர் 14. 1976, ஓர் இந்தியத் துடுப்பாட்டக்காரர்). இவர் நான்கு தேர்வுத் துடுப்பாட்டப் போட்டிகளிலும், 40 ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். இவர் சென்னையைச் சேர்ந்தவர்.
தமிழக துடுப்பாட்ட ரஞ்சி அணிக்கு தலைவராக இருந்துள்ளார். 


</doc>
<doc id="101417" url="https://ta.wikipedia.org/wiki?curid=101417" title="லட்சுமிபதி பாலாஜி">
லட்சுமிபதி பாலாஜி

லட்சுமிபதி பாலாஜி (Lakshmipathy Balaji, செப்டம்பர் 27. 1981, ஓர் இந்தியத் துடுப்பாட்டக்காரர்). இவர் எட்டு தேர்வுத் துடுப்பாட்டப் போட்டிகளிலும், 30 ஒருநாள் பன்னாட்டுத் துடுப்பாட்டப் போட்டியிலும் கலந்து கொண்டுள்ளார். இவர் சென்னையைச் சேர்ந்தவர்.

பாலாஜி 2001 ம் ஆண்டு வரை தமிழ்நாடு அணிக்காக விளையாடினார். இவர் 2003 ல் இந்திய கிரிக்கெட் அணியின் ஒரு உறுப்பினராக இனைந்தார். அவர் 2003ம் ஆண்டு அகமதாபாத்தில் நியூசிலாந்து அணிக்கு எதிரான டெஸ்ட் போட்டியில் அறிமுகமானார்.

பாலாஜி சென்னை சூப்பர் கிங்ஸ் அணிக்காக முதல் மூன்று இந்தியன் பிரீமியர் லீக் சீசனில் விளையாடினார். 10 மே 2008ல், அவர் ஹெட்டிரிக் விக்கெட்டை (3 மட்டையாளர்கலை தொடர்ச்சியாக ஆட்டமிழக்கச் செய்வது) இந்தியன் பிரீமியர் லீக் வரலாற்றில் முதன் முதலாக கிங்ஸ் லெவன் பஞ்சாப் அணிக்கு எதிராக நிகழ்த்தினார்.

நான்காவது இந்தியன் பிரீமியர் லீக் தொடரில் இருந்து அவர் கொல்கத்தா நைட் ரைடர்ஸ் அணிக்காக விளையாடி வருகிறார்.


</doc>
<doc id="101419" url="https://ta.wikipedia.org/wiki?curid=101419" title="மொன்டு பெனார்ஜி">
மொன்டு பெனார்ஜி

மொன்டு பெனார்ஜி ("Montu Banerjee," நவம்பர் 1. 1919, இறப்பு செப்டம்பர் 14. 1992) ஓர் இந்தியத் துடுப்பாட்டக்காரர்). இவர் ஒரு தேர்வுத் துடுப்பாட்டப் போட்டியிலும், 26 முதல்தர துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="101420" url="https://ta.wikipedia.org/wiki?curid=101420" title="சுடெ பேனர்ஜி">
சுடெ பேனர்ஜி

சுடெ பேனர்ஜி ("Shute Banerjee", அக்டோபர் 11. 1911, இறப்பு அக்டோபர் 14. 1980) ஓர் இந்தியத் துடுப்பாட்டக்காரர்). இவர் ஒரு தேர்வுத் துடுப்பாட்டப் போட்டியிலும், 138 முதல்தர துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="101421" url="https://ta.wikipedia.org/wiki?curid=101421" title="சுப்ரதோ பேனர்ஜி">
சுப்ரதோ பேனர்ஜி

சுப்ரதோ டாரா பேனர்ஜி ("Subroto Banerjee," பிப்ரவரி 13. 1969, ஓர் இந்தியத் துடுப்பாட்டக்காரர்). இவர் ஒரு தேர்வுத் துடுப்பாட்டப் போட்டியிலும், ஆறு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 


</doc>
<doc id="101422" url="https://ta.wikipedia.org/wiki?curid=101422" title="மதுரைப் பாலாசிரியர் நப்பாலனார்">
மதுரைப் பாலாசிரியர் நப்பாலனார்

மதுரைப் பாலாசிரியர் நப்பாலனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது அகநானூறு 172.

பால் = தூய்மை. பாலாசிரியர் = நன்னடத்தையால் பாடம் புகட்டும் ஆசிரியர்.
தோழி தலைவியைத் தலைவன் சொன்ன இடத்தில் விட்டுவிட்டு வந்து தலைவனிடம் சொல்கிறாள். 

குன்ற நாட! நீ அன்பில்லாதவன் என்று எனக்குத் தெரியாமல் போயிற்று. தெரிந்திருந்தால் குறுமகளின் கண்ணும், மேனியும் பசலை பாயாமல் இருந்திருக்கும் - என்கிறாள்.

தலைவனின் குன்றநாடு
இப்படி மக்கள் வாழும் இடந்தான் தலைவனுடைய குன்றநாடு.


</doc>
<doc id="101424" url="https://ta.wikipedia.org/wiki?curid=101424" title="மதுரைப் பாலாசிரியர் சேந்தன் கொற்றனார்">
மதுரைப் பாலாசிரியர் சேந்தன் கொற்றனார்

மதுரைப் பாலாசிரியர் சேந்தன் கொற்றனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது நற்றிணை 322.

பால் = தூய்மை. பாலாசிரியர் = நன்னடத்தையால் பாடம் புகட்டும் ஆசிரியர்.
சேந்தன் என்னும் சொல் செவ்வேள் முருகனைக் குறிக்கும்.

காத்திருக்கும் தலைவனுக்குக் கேட்கும்படி தலைவியும், தோழியும் பேசிக்கொள்கின்றனர்.

தலைவியை வருத்தியது அணங்கு (பேய்) என்று சொல்லி வேலன் இசைக்கருவிகள் முழங்க விழாக் கொண்டாடி நோய் தணியுமாயின் அதைவிடக் கொடியது வேறொன்றும் இருக்கமுடியாது என்கின்றனர்.

நாடன்தானே அணங்கினான்?

நாடன்


</doc>
<doc id="101425" url="https://ta.wikipedia.org/wiki?curid=101425" title="மதுரைப் படைமங்க மன்னியார்">
மதுரைப் படைமங்க மன்னியார்

மதுரைப் படைமங்க மன்னியார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது புறநானூறு 351. (திணை - காஞ்சி; துறை - மகட்பாற்காஞ்சி)
இந்த மகள் வாகை நகரம் போன்ற அழகு உள்ளவள். (அங்கு நடந்த போரைப் போல இவளாலும் ஒரு போர் மூளும் போல் உள்ளது.)

இவள் வாழும் ஊர் வளம் மிக்க வயல்களைக் கொண்டது. இவ்வூர் நாரை தேன்பூப் பூத்திருக்கும் மருதமரத்தில் இருப்பது சலித்துப்போய்விட்டால் அங்குள்ள காஞ்சி மரத்தில் தஞ்சம் புகுமாம். இப்படிப்பட்ட ஏமம் சான்ற ஊர் அது. 

இந்த மகள் இந்த ஊர்போல வளமும், பாதுகாவலும் உடையவள். இவளது பெற்றோர் வேந்தர்க்குப் பெண் தர மறுக்கின்றனர். வேந்தரோ இவளைப் பெறாமல் விடப்போவதில்லை என்று யானை, தேர், மா, மறவர் என்னனும் நாற்படையுடன் வந்து இவளது ஊரை முற்றுகை இட்டுள்ளனர். 

இவளது நிலைமை என்ன ஆகுமோ? என்கிறார் புலவர்.
இந்த அரசன் வாரி வழங்கும் 'வண்கை' கொண்டவன்.
இந்த எயினன் வாகை என்னும் ஊருக்கு அரசன். (வாகைப்பறந்தலை எனவும் சொல்லப்படும் இந்த ஊரில் நடந்த போர்நிகழ்ச்சி பற்றியும் சங்கப்பாடல் செய்தி உண்டு.)


</doc>
<doc id="101429" url="https://ta.wikipedia.org/wiki?curid=101429" title="மதுரைத் தமிழக் கூத்தனார்">
மதுரைத் தமிழக் கூத்தனார்

மதுரைத் தமிழக்கூத்தனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது புறநானூறு 334. 

தமிழ்நாட்டில் தமிழக்கூத்தும், ஆரியக்கூத்தும் நடைபெற்றன.அவற்றுள் இவர் தமிழக்கூத்து ஆடிய பாணர் குடியினர்.

இப்பாடலின் அடிகள் இடையிடையே சிதைந்துபோயின. எஞ்சியுள்ளவற்றில் காணப்படும் செய்திகள் மட்டுமே இங்குச் சொல்லப்படுகின்றன.

இப் பாடலில் 3 செய்திகள் உள்ளன.
இவை முதிர்ந்த இல்லத்தாரின் பண்பிருப்புகள்.


</doc>
<doc id="101430" url="https://ta.wikipedia.org/wiki?curid=101430" title="பிசன் சிங் பேடி">
பிசன் சிங் பேடி

பிசன் சிங் பேடி ("Bishan Singh Bedi," செப்டம்பர் 25. 1946, ஓர் இந்தியத் துடுப்பாட்டக்காரர்). இவர் 67 தேர்வுத் துடுப்பாட்டப் போட்டிகளிலும், 10 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் பஞ்சாப்பைச் சேர்ந்தவர். 1966 இலிருந்து 1979 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். 


</doc>
<doc id="101431" url="https://ta.wikipedia.org/wiki?curid=101431" title="பிரகாஷ் பண்டாரி">
பிரகாஷ் பண்டாரி

பிரகாஷ் பண்டாரி (Prakash Bhandari, நவம்பர் 27. 1935, ஓர் இந்தியத் துடுப்பாட்டக்காரர்). இவர் மூன்று தேர்வுத் துடுப்பாட்டப் போட்டிகளிலும், 63 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் டில்லியைச் சேர்ந்தவர். 1955 இலிருந்து 1956 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101432" url="https://ta.wikipedia.org/wiki?curid=101432" title="விஜய் பரத்வாஜ்">
விஜய் பரத்வாஜ்

ராகவேந்திராவோ விஜய் பரத்வாஜ் (Raghvendrarao Vijay Bharadwaj, ஆகத்து 15. 1975), ஓர் இந்தியத் துடுப்பாட்டக்காரர் ஆவார். இவர் மூன்று தேர்வுத் துடுப்பாட்டப் போட்டிகளிலும், 10 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். இவர் பெங்களுரைச் சேர்ந்தவர். 1999 இலிருந்து 2000 வரை இந்தியத் துடுப்பாட்ட அணிக்காக தேர்வுத் துடுப்பாட்டப் போட்டிகளில் விளையாடியுள்ளார். 


</doc>
<doc id="101433" url="https://ta.wikipedia.org/wiki?curid=101433" title="சந்து போர்டே">
சந்து போர்டே

சந்திகாந் குலபிராவோ சந்து போடே (Chandrakant Gulabrao "Chandu" Borde, சூலை 21. 1934, ஓர் இந்தியத் துடுப்பாட்டக்காரர்). இவர் 55 தேர்வுத் துடுப்பாட்டப் போட்டிகளிலும், 251 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் பூனாயைச் சேர்ந்தவர். 1958 இலிருந்து 1969 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101434" url="https://ta.wikipedia.org/wiki?curid=101434" title="சுஃபி இசை">
சுஃபி இசை

சுஃபி இசை (Sufi music) சுஃபியிசத்தைச் சார்ந்த ஒர் இசைவகை ஆகும். இவ்விசை சுஃபி கவிஞர்கள் ரூமி, அஃபேசு, புல்லெ சா மற்றும் குவாஜா குலாம் பரீத் போன்றவர்களின் ஆக்கங்களினால் ஊக்குவிக்கப்பட்டது. 

இவ்வகை இசையில் கவ்வாலி வடிவம் இந்தியாவிலும் பாக்கித்தானிலும் மிகவும் பரவலாக அறியப்படும். மிகவும் மெதுவான தாளத்தில் துருக்கிய புல்லாங்குழல் ஓசையுடன் சுழன்றாடும் சுஃபிக்களின் சமயச்சடங்குகள் பிரபலமானவை. மேற்கு ஆபிரிக்காவின் ஞாவா இவ்வகையைச் ஒத்ததே. இந்தோனேசியா,ஆப்கானித்தான் முதல் மொரோக்கோ வரையிலுமுள்ள சுஃபி மக்கள் தங்கள் சமயத்தின் மையமாக இந்த இசையைக் கொண்டுள்ளனர். ஆயினும் சில சமயத்தலைவர்கள், தூய இசுலாம் வழிகளைப் போல இசை இறைவனை அடைவதற்கு தடையாக இருப்பதாகவும் கருதுகின்றனர். 

சுஃபி கவிஞர்களின் பல பாடல்களைக் கொண்டு, தனியாக தாளக்கருவிகளின் துணையுடன், சுஃபி காதல் கீதங்கள் பெரும்பாலும் கசல் மற்றும் கஃபி வடிவில் பாடப்படுகின்றன.




</doc>
<doc id="101438" url="https://ta.wikipedia.org/wiki?curid=101438" title="பங்கீட்டுப் பண்பு">
பங்கீட்டுப் பண்பு

நுண்புல இயற்கணிதத்தில் பங்கீட்டுப் பண்பு அல்லது பங்கீட்டுத்தன்மை ("Distributivity") என்பது, ஈருறுப்புச் செயலிகளின் பண்பாகும். இது அடிப்படை இயற்கணிதத்தில் அமைந்துள்ள பங்கீட்டு விதியின் பொதுமைப்படுத்தலாகும். எடுத்துக்காட்டாக,

formula_1 என்ற சமன்பாட்டில்,

இடதுபுறம் 1,3 ஐக்கூட்டிவரும் விடையை 2ஆல் பெருக்க வேண்டும். வலதுபுறம் 2,1ஐப் பெருக்கிவரும் விடையையும் 2,3 ஐப் பெருக்கிவரும் விடையையும் கூட்டவேண்டும். இரண்டிலும் முடிவில் ஒரே விடைதான் கிடைக்கிறது. எனவே 2ஆல் பெருக்குவது என்ற செயல், 1,3ஐக் கூட்டும் செயலைப் பொறுத்து பங்கீட்டுப் பண்புடையது எனப்படுகிறது. 2,1,3 ஆகிய எண்களுக்குப் பதில் வேறு எந்த மெய்யெண்களைப் பிரதியிட்டாலும் இச்சமன்பாடு மெய்யானதாகும். எனவே மெய்யெண் பெருக்கலானது மெய்யெண் கூட்டலைப் பொறுத்துப் பங்கீட்டுப் பண்புடைய செயலியாகும்.

formula_2, formula_3 ஆகிய இரு செயலிகளும் கணம் S இன் மீது வரையறுக்கப்பட்ட ஈருறுப்புச்செயலிகள்; x,y,z அக்கணத்தின் எவையேனும் மூன்று உறுப்புகள் எனில்:









</doc>
<doc id="101439" url="https://ta.wikipedia.org/wiki?curid=101439" title="கவ்வாலி">
கவ்வாலி

கவ்வாலி (Qawwali, உருது/பெர்சியா/பாஷ்டோ/சிந்தி: قوٌالی; பஞ்சாபி: ਕ਼ੱਵਾਲੀ, قوٌالی; இந்தி: क़व्वाली; வங்காளம்: কাওয়ালী) தெற்கு ஆசியாவின் இசுலாம் தாக்கமுள்ள பகுதிகளில், பாக்கித்தானின் பஞ்சாப் , சிந்து மாநிலங்கள், இந்தியாவின் வடக்கு மாநிலங்களில், பரவலாக அறியப்படும் சுஃபி இசை வகையிலைமைந்த பக்திப் பாடல் இசையாகும். இவ்வகை இசை வடக்கு மற்றும் மேற்கு பாக்கித்தானிலும் வங்காள தேசம் மற்றும் காசுமீரிலும் குறைந்தளவிலேயே பரவி உள்ளது. இதன் வரலாறு 700 ஆண்டுகளுக்கும் முற்பட்டது. 

துவக்கத்தில் தெற்கு ஆசியா முழுமையிலும் சுஃபி பள்ளிவாயில்களிலும் தர்காக்களிலும் மட்டுமே நிகழ்த்தப்பட்ட இந்த இசைவடிவம் பரப்பிசையாக பரிணாமம் அடைந்துள்ளது. பாக்கித்தானின் நுசுரத் பதே அலி கான் தனது இசைத் தொகுப்புகளினாலும் இசைவிழாக்களில் நேரடியாகப் பாடியும் பன்னாட்டளவில் இதனை அறிமுகப்படுத்தியுள்ளார். பாக்கித்தானின் சபரி சகோதரர்கள், அசீசு மியான் ஆகியோரும் இவ்வகையில் தேர்ந்த இசைக்கலைஞர்கள் ஆவர்.



</doc>
<doc id="101440" url="https://ta.wikipedia.org/wiki?curid=101440" title="சேட்டன் சவ்ஹான்">
சேட்டன் சவ்ஹான்

சேட்டன் பிரதாப் சிவ் சவ்ஹான் (Chetan Pratap Singh Chauhan (चेतन प्रताप सिंह चौहान), சூலை 21. 1947, ஓர் இந்தியத் துடுப்பாட்டக்காரர்). இவர் 40 தேர்வுத் துடுப்பாட்டப் போட்டிகளிலும், ஏழு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1969 இலிருந்து 1981 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார்.


</doc>
<doc id="101442" url="https://ta.wikipedia.org/wiki?curid=101442" title="மதுரைத் தமிழக்கூத்தனார் நாகன் தேவனார்">
மதுரைத் தமிழக்கூத்தனார் நாகன் தேவனார்

மதுரைத் தமிழக்கூத்தன் நாகன் தேவனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது அகநானூறு 164.

போர்க்களப் பாசறையில் இருக்கும் தலைவன் தலைவியை நினைத்துக்கொண்டு தன் நெஞ்சோடு பேசுகிறான்.

ஞாயிறு தன் கதிர்க்கைகளை நீட்டி மாநிலத்தைப் பசுமை இல்லாமல் செயத நிலைமை மாறிப் பெருமழை பொழிகிறது. முல்லையும் தோன்றியும் பூத்துக் காடே வெறிமணம் கமழ்கின்றது. தேன் உண்ணும் வண்டுகள் ஆரவாரிக்கின்றன. 

அங்கே என் தலைவி தன் கண்களிலிருந்து பனியைப் பெய்துகொண்டிருப்பாள். இனைவாள்(ஏங்குவாள்). அவள் தன் பழைய நிலையைப் பெற நான் செல்லவேண்டாமா?

வெஞ்சின வேந்தன் தன் போர்த்தொழில் வினையைக் கைவிட்டால்தானே செல்லமுடியும்!


</doc>
<doc id="101443" url="https://ta.wikipedia.org/wiki?curid=101443" title="மெடினைன் சண்டை">
மெடினைன் சண்டை

மெடினைன் சண்டை ("Battle of Medenine") என்பது இரண்டாம் உலகப் போரின் வடக்கு ஆப்பிரிக்கப் போர் முனையில் நிகழ்ந்த ஒரு சண்டை. துனிசியப் போர்த்தொடரின் ஒரு பகுதியான இதில் நாசி ஜெர்மனியின் படைகள் துனிசியாவிலிருந்து பிரித்தானியப் படைகளை விரட்ட முயன்று தோற்றன. இது காப்ரி நடவடிக்கை ("Operation Capri") என்றும் அழைக்கப்படுகிறது.

1943 மார்ச்சில் வடக்கு ஆப்பிரிக்காவிலிருந்த அச்சுப் படைகள் துனிசியாவில் சிக்கிக் கொண்டிருந்தன. மேற்கில் ஜார்ஜ் பேட்டன் தலைமையிலான அமெரிக்கப் படைகளும் கிழக்கில் பெர்னார்ட் மோண்ட்கோமரி தலைமையிலான பிரித்தானிய 8வது ஆர்மியும் துனிசியாவை சுற்றி வளைத்திருந்தன. மேல்நிலை உத்தியளவில் அச்சு நாடுகளுக்குத் தோல்வி உறுதி என்று ஆனபின்னரும் அச்சுத் தலைவர்கள் வடக்கு ஆப்பிரிக்க முனையில் தொடர்ந்து போரிட்டு வந்தனர். பிரித்தானியப் படைகள் கிழக்கில் இறுதிகட்ட அரண்நிலையான மாரெத் அரண்கோட்டினைத் தாக்கத் தயாராகி வந்தன. இத்தாக்குதலைத் தாமதப்படுத்த ஜெர்மானியத் தளபதி எர்வின் ரோம்மல் மெடினைன் என்ற இடத்தில் பிரித்தானியப் படைகளைத் தாக்கினார்.

மார்ச் 6ம் தேதி மூன்று ஜெர்மானிய கவசப் படைகள் மெடினைனில் இருந்த பிரித்தானியப் படைகளைத் தாக்கின. ரோம்மலின் தாக்குதல் நிகழப் போகிறது என்பதை அல்ட்ரா திட்டத்தின் (ஜெர்மானிய வானொலி செய்திகளை இடைமறித்து, எனிக்மா ரகசியக் குறியீடுகளை உடைத்து அவற்றைப் படிக்கும் திட்டம்) மூலம் பிரித்தானியர்கள் முன்னரே அறிந்து கொண்டனர். இதனால் பலமான அரண் நிலைகளைத் தயார் செய்து இத்தாக்குதலை எதிர்கொண்டனர். நேச நாட்டு பீரங்கிக் குழுமங்கள் தாக்கும் ஜெர்மானிய டாங்குகள் மீது குண்டு மழை பொழிந்தன. பல டாங்குகள் அழிக்கப்பட்டதால் ஜெர்மானியப் படைகள் தங்கள் தாக்குதலைக் கைவிட்டுப் பின்வாங்கன. துனிசியப் போர்த்தொடரில் அச்சுப் படைகள் நடத்திய கடைசித் தாக்குதல் நடவடிக்கை இதுவே. தோல்வி உறுதி என்று தெரிந்த பின்னால் ஜெர்மானிய போர்த்தலைமையகம் ரோம்மலை ஐரோப்பாவுக்குத் திரும்பும்படி உத்தரவிட்டது. அவருக்கு பதிலாக ஹான்ஸ்-யூர்கன் வோன் ஆர்ணிம் அச்சுப் படைகளுக்குத் தளபதியாக நியமிக்கப்பட்டார்.


</doc>
<doc id="101445" url="https://ta.wikipedia.org/wiki?curid=101445" title="ராஜேஷ் சவ்ஹான்">
ராஜேஷ் சவ்ஹான்

ராஜேஸ் குமார் சவ்ஹான் (Rajesh Kumar Chauhan, டிசம்பர் 19. 1966, ஓர் இந்தியத் துடுப்பாட்டக்காரர்). இவர் 21 தேர்வுத் துடுப்பாட்டப் போட்டிகளிலும், 35 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1993 இலிருந்து 1998 வரை இந்தியா அணிக்காக தேர்வுத் துடுப்பாட்டப் போட்டிகளில் விளையாடியுள்ளார். 


</doc>
<doc id="101446" url="https://ta.wikipedia.org/wiki?curid=101446" title="நுசுரத் பதே அலி கான்">
நுசுரத் பதே அலி கான்

நுசுரத் ஃபதே அலி கான் (Nusrat Fateh Ali Khan, அக்டோபர் 13, 1948 – ஆகத்து 16, 1997) பாக்கித்தானைச் சேர்ந்த ஓர் உலகப் புகழ்பெற்ற இசைக்கலைஞர் ஆவார். இசுலாமியத்தின் ஓர் வகையான சுஃபிக்களின் பக்திப் பாடல்களின் வடிவான "கவ்வாலி" பாடுவதில் தேர்ந்தவர். குரல் வளம் மிக்க அலிகான் ஆறு கட்டைகள் வீச்சுடைய குரலால் உயர்ந்த சுருதியில் நீண்டநேரம் தொடர்ந்து பாடக்கூடியவர். 600 ஆண்டுகள் பாரம்பர்யமிக்க கவ்வாலி இசைக் குடும்பத்தைச் சேர்ந்த இவர், பன்னாட்டளவில் இவ்வகை இசையைப் பரப்பக் காரணமாக இருந்தார். "கவ்வாலியின் மன்னர் மன்னன்" எனப் பொருள்படும் "ஷாயென்ஷா-எ-கவ்வாலி" என்ற பட்டத்தால் அறியப்பட்டார்.




</doc>
<doc id="101449" url="https://ta.wikipedia.org/wiki?curid=101449" title="ஆகாஷ் சோப்ரா">
ஆகாஷ் சோப்ரா

ஆகாஷ் சோப்ரா ("Aakash Chopra"; பிறப்பு: செப்டம்பர் 19. 1977, ஆக்ரா, உத்தரப்பிர்தேசம்), ஓர் இந்தியத் துடுப்பாட்டக்காரர். இவர் 10 தேர்வுத் துடுப்பாட்டப் போட்டிகளிலும், 118 முதல்தர துடுப்பாட்டப் போட்டிகளிலும் கலந்து கொண்டுள்ளார். 2003 இலிருந்து 2004 வரை இந்தியா அணிக்காக தேர்வுத் துடுப்பாட்டப் போட்டிகளில் ஆரம்பத்துடுப்பாட்டக்காரராக விளையாடியுள்ளார்.


</doc>
<doc id="101451" url="https://ta.wikipedia.org/wiki?curid=101451" title="நிக்கில் சோப்ரா">
நிக்கில் சோப்ரா

நிக்கில் சோப்ரா ("Nikhil Chopra," டிசம்பர் 26. 1973, ஓர் இந்தியத் துடுப்பாட்டக்காரர்). இவர் ஒரு தேர்வுத் துடுப்பாட்டப் போட்டியிலும், 118 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1999 இல் இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். 


</doc>
<doc id="101452" url="https://ta.wikipedia.org/wiki?curid=101452" title="நிரோட் சவுதிரி">
நிரோட் சவுதிரி

நிரோட் ரஞ்சன் புது சவுதிரி ("Nirode Ranjan "Putu" Chowdhury," மே 23. 1923, இறப்பு டிசம்பர் 14. 1979) ஓர் இந்தியத் துடுப்பாட்டக்காரர்). இவர் இரண்டு தேர்வுத் துடுப்பாட்டப் போட்டிகளிலும், 58 முதல்தர துடுப்பாட்டப் போட்டிகளிலும் கலந்து கொண்டுள்ளார். 1949 இலிருந்து 1951 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார்.


</doc>
<doc id="101453" url="https://ta.wikipedia.org/wiki?curid=101453" title="சோராப்ஜி கோலா">
சோராப்ஜி கோலா

சோராப்ஜி ஹோர்மாஸ்ஜி முன்சேர்சா கோலா (Sorabji Hormasji Munchersha Colah, பி. செப்டம்பர் 22, 1902, இ. செப்டம்பர் 11. 1950) ஓர் இந்தியத் துடுப்பாட்டக்காரர்). இவர் இரண்டு தேர்வுத் துடுப்பாட்டப் போட்டிகளிலும், 75 முதல்தர துடுப்பாட்டப் போட்டிகளிலும் கலந்து கொண்டுள்ளார். 1932 இலிருந்து 1933 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார்.


</doc>
<doc id="101456" url="https://ta.wikipedia.org/wiki?curid=101456" title="நாரி கான்ட்ராக்டர்">
நாரி கான்ட்ராக்டர்

நரிமன் ஜம்சேஜி நாரி கான்ட்ராக்டர் ("Nariman Jamshedji "Nari" Contractor," மார்ச்சு 7, 1934), ஓர் இந்தியத் துடுப்பாட்டக்காரர்). இவர் 31 தேர்வுத் துடுப்பாட்டப் போட்டிகளிலும், 138 முதல்தர துடுப்பாட்டப் போட்டிகளிலும் கலந்து கொண்டுள்ளார். 1955 இலிருந்து 1962 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். இந்தியா தேசிய அணியின் முன்னாள் அணித் தலைவராகவும் 1959/60, 1961/62 இல் பணியாற்றியவர். 


</doc>
<doc id="101459" url="https://ta.wikipedia.org/wiki?curid=101459" title="விஜய் தஹியா">
விஜய் தஹியா

விஜய் தஹியா ("Vijay Dahiya", மே 10. 1973) ), ஓர் இந்தியத் துடுப்பாட்டக்காரர். குச்சக்காப்பாளர். இவர் இரண்டு தேர்வுத் துடுப்பாட்டப் போட்டிகளிலும், 19 ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 1999 இலிருந்து 2000 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். 


</doc>
<doc id="101461" url="https://ta.wikipedia.org/wiki?curid=101461" title="பால் தானி">
பால் தானி

ஹேமசந்திரா துகரம் பால் தானி ("Hemachandra Tukaram 'Bal' Dani," மே 24. 1933, இறப்பு டிசம்பர் 19. 1999), ஓர் இந்தியத் துடுப்பாட்டக்காரர்). இவர் ஒரு தேர்வுத் துடுப்பாட்டப் போட்டியிலும், 116 முதல்தர துடுப்பாட்டப் போட்டிகளிலும் கலந்து கொண்டுள்ளார். 1954 இலிருந்து 1955 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார்.


</doc>
<doc id="101463" url="https://ta.wikipedia.org/wiki?curid=101463" title="லேடி டோக் கல்லூரி">
லேடி டோக் கல்லூரி

லேடி டோக் கல்லூரி அல்லது டோக் பெருமாட்டி கல்லூரி தமிழ்நாட்டில் மதுரை நகரில் தொடங்கப்பட்ட முதல் பெண்கள் கல்லூரி ஆகும். அமெரிக்க கிருஸ்தவ மிஷனரியைச் சேர்ந்த கேத்தி வில்காக்ஸ் என்ற பெண்மணியால் 1948 ஆம் ஆண்டு தல்லாகுளம் அருகே தொடங்கப்பட்டது. மதுரை மில் உரிமையாளர்கள் குடும்பத்தைச் சேர்ந்த சர்.டோக் மற்றும் லேடி டோக் இருவரது உதவியையும் கேத்திவில்காக்ஸ் அம்மையார் பெற்று இக்கல்லூரியை தொடங்கினார். கல்லூரி தொடங்க பெரும் உதவி செய்த டோக் பெருமாட்டி பெயராலேயே இக்கல்லூரி அழைக்கப்படுகிறது . 1978 ஆம் ஆண்டு சுயாட்சி அந்தஸ்தை பெற்றது. தற்போது கேத்தி வில்காக்ஸ் கல்வி கூட்டமைப்பின் அங்கமாக இயங்கி வருகிறது. 

81 மாணவிகள் கொஞ்சம் நூல்கள் அடங்கிய சிறிய நூலகம், ஒரு விடுதியுடன் தொடங்கிய இந்தக் கல்லூரி இன்று 5048 மாணவிகள், 255 ஆசிரியைகள், 170 ஆசிரியரல்லாத அலுவலர்களையும் கொண்டு வளர்ந்துள்ளது. 26 இளங்கலை படிப்புகள், 15 முதுகலைப் படிப்புகள், 9 எம்.பில். படிப்புகள், 3 முதுகலை பட்டய படிப்புகள், 2 பட்டய படிப்புகள் மற்றும் 1 சான்றிதழ் படிப்புகளையும் கொண்டுள்ளது. இக்கல்லூரி ஜே.எக்ஸ்.மில்லர் நூலகத்தில் ஒரு லட்சத்திற்கும் அதிகமான நூல்கள் உள்ளதாக கல்லூரி கையேட்டில் குறிப்பிடப்பட்டுள்ளது.


1.எனது மதுரை நினைவுகள் - மனோகர் தேவதாஸ்

2. டோக்பெருமாட்டி கல்லூரி கையேடு 2015 - 2016



</doc>
<doc id="101469" url="https://ta.wikipedia.org/wiki?curid=101469" title="சிவ் சுந்தர் தாஸ்">
சிவ் சுந்தர் தாஸ்

சிவ் சுந்தர் தாஸ் ("Shiv Sundar Das", நவம்பர் 5. 1977, ஓர் இந்தியத் துடுப்பாட்டக்காரர்). இவர் 23 தேர்வுத் துடுப்பாட்டப் போட்டிகளிலும், நான்கு ஒருநாள் பன்னாட்டுத் துடுப்பாட்டப் போட்டிகளிலும் கலந்து கொண்டுள்ளார். 2001 இலிருந்து 2002 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். 


</doc>
<doc id="101470" url="https://ta.wikipedia.org/wiki?curid=101470" title="மதுரைத் தத்தங்கண்ணனார்">
மதுரைத் தத்தங்கண்ணனார்

மதுரைத் தத்தங்கண்ணனார் சங்ககாலப் புலவர்களில் ஒருவர். அவரது பாடல் ஒன்றே ஒன்று உள்ளது. அது அகநானூறு 335.

தத்தம் என்பது அக்காலத்தில் மதுரையின் ஒரு பகுதிக்கு வழங்கப்பட்ட பெயர்.

பொருள் தேடச் செல்ல விரும்பிய தலைவன் தன் நெஞ்சுக்குச் சொல்கிறான். 

நெஞ்சே! அருளானது பொருள் இல்லாதவர்களுக்கு அமையாது என்பதை நானும் அறிவேன். என்றாலும் கேள்! இளநீரினும் இனிய பற்களையும், அமிழ்தம் ஊறும் வாயையும் கொண்ட என் குறுமகளையும் உடன் கொண்டுசெல்வது என்றால் பொருள் தேடச் செல்வதும் இனிமையானதுதான்.

களிறு மராமரத்தைத் தன் கொம்பு முரியக் குத்தித் தன் பிடி உண்ணத் தரும் பாலைநிலத்தில் செல்வது எனக்கு எளிது. அவளுக்கு? எனவே அவளை உடன் கொண்டுசெல்லல் இயலாத ஒன்று. 

மதுரையின் மதில்புறத்தில் இருக்கும் தென்னை மரத்தில் தூக்கணாங்குருவி கூடு கட்டியிருக்கும். அந்தத் தென்னையின் பாளை கொல்லன் தன் உலைக்களத்தில் வடிக்கும் வாள் இரும்பு போல் வயிற்றைக் காட்டிக்கொண்டு தோன்றும். பின் கவரி விசிறி போல் விரியும். விரியும் பாளையில் முத்துக்களைப் போல வீ(மலர்) மொட்டுகள் தோன்றும். அந்த மொட்டுகள் விளக்குமாற்றுச் சீவங்குச்சிகளில் தொங்கும் மழைநீர் ஆலங்கட்டிகள் போல வளரும். பின் இளநீர் ஆகும். அந்த இளநீர் போல அவள் எயிறு இனிக்கும்.

மாடமூதூர் (மதுரை) அடுபோர்ச் செழியனுக்கு உரியது. அதன் மதில்புறத்தில்தான் புலவர் கூறும் தென்னைமரம்.


</doc>
<doc id="101472" url="https://ta.wikipedia.org/wiki?curid=101472" title="கைலாசு கேர்">
கைலாசு கேர்

கைலாசு கேர் (Kailash Kher, காசுமீரி: کیلاش کھیر) (பிறப்பு 7 சூலை 1973) உத்தரபிரதேச மாநிலத்தைச் சேர்ந்த மீரட்டில் பிறந்த ஓர் இந்திய பாடகர். இந்திய இசை வகைகளிலும் சுஃபி இசை வகைகளிலும் திறமை உள்ளவர். இந்தித் திரைப்படங்களில் பின்னணிப் பாடகராகவும் விளங்குபவர்.2002ஆம் ஆண்டு வெளியான தோல்விப்படமான "வைசா பி ஹோதா ஹை பார்ட் II" என்ற திரைப்படத்தில் இவரது பாடல் அல்லாஹ் கே பந்தே என்ற பாடல் மூலம் பரவலாக அறியப்படலானார். 




</doc>
<doc id="101475" url="https://ta.wikipedia.org/wiki?curid=101475" title="தீப் தாஸ்குப்தா">
தீப் தாஸ்குப்தா

தீப் தாஸ்குப்தா ("Deep Dasgupta", பிறப்பு: சூன் 7, 1977, கொல்கத்தா, மேற்கு வங்காளம்) இந்தியத் துடுப்பாட்ட வீரர். இவர் எட்டு தேர்வுத் துடுப்பாட்டப் போட்டிகளிலும், ஐந்து ஒருநாள் போட்டிகளிலும் 2001 முதல் 2002 வரை இந்திய அணியில் குச்சக் காப்பாளராக விளையாடியவர். 



</doc>
<doc id="101477" url="https://ta.wikipedia.org/wiki?curid=101477" title="கசல் (இசை)">
கசல் (இசை)

கசல் (gazal, அரபி உருது: غزل) என்பது உருதுமொழியில் யாக்கப்படும் ஈரடி சந்தங்கள் கொண்ட, மீளவரும் பல்லவியுடன் அமைந்த கவிதை வடிவாகும். இவ்வடிவில் பிரிவின் துயரத்தையும் வேதனையையும் வெளிக்கொணரவும் வலியை மீறிய காதல் உணர்வினை காட்டுவதாகவும் கவிதைகள் யாக்கப்பட்டன. ஆறாம் நூற்றாண்டு முதலே கசல் வடிவமைப்பு அரபி மொழியில் இருந்துள்ளது. இது இந்தோ-பெர்சிய-அராபிக் பண்பாடு கிழக்கு இசுலாமிய நாடுகளுக்கு வழங்கியுள்ள இலக்கிய வகை ஆகும். இதன் பாணியும் நடையும் பிரிவையும் காதலையும் மையமாகக் கொண்ட பல உணர்ச்சிகளை வெளிப்படுத்தும் வல்லமை கொண்டுள்ளது. 

சுஃபிக்கள் மற்றும் புதிய இசுலாமிய சுல்தான்களின் தாக்கத்தால் 12ஆம் நூற்றாண்டில் தெற்கு ஆசியாவில் கசல் பரவத்தொடங்கியது. பெரும்பாலும் இது உருது மொழியில் எழுதப்பட்டாலும் நடப்புக் காலங்களில் கசல் வடிவத்தில் பிற மொழிகளிலும் கவிதைகள் வடிக்கப்படுகின்றன. 

பெர்சிய சமயவியலாளர்களும் கவிஞர்களுமான ஜலால் அல்-தின் முகமது ரூமி (13வது நூற்றாண்டு) மற்றும் ஹஃபேசு (14வது நூற்றாண்டு),அசேரி மொழி கவிஞர் ஃபூசுலி (16வது நூற்றாண்டு), ஆகியோரும் பெர்சிய மற்றும் உருது மொழியில் எழுதிய மிர்சா கலீப் (1797–1869) மற்றும் முகமது இக்பால் (1877–1938) ஆகியோரும் புகழ்பெற்ற கசல் கவிஞர்கள் சிலராவர். யோகன் வுல்ஃப்கேங் வொன் கோதெ (1749–1832) பத்தொன்பதாம் நூற்றாண்டில் செருமனியில் கசல் வடிவை பரப்பினார். இந்த வடிவை பிரெடெரிக் ருக்கெர்ட் (1788–1866) மற்றும் அகஸ்ட் வொன் பிளேட்டன் (1796–1835) மிகுதியாகப் பயன்படுத்தினார்கள். காசுமீரிய அமெரிக்கர் ஆகா சகித் அலி கசல் வடிவில் ஆங்கிலம் மற்றும் பிறமொழிகளில் கவிதைகளை வடித்துள்ளார். 

கசல் கவிதைகள் சிலவற்றில் கடைசி வரியில் கவிஞரின் பெயர் இடம் பெருவது வழமையாக உள்ளது.



</doc>
<doc id="101479" url="https://ta.wikipedia.org/wiki?curid=101479" title="ரமாகாந்த் தேசாய்">
ரமாகாந்த் தேசாய்

ரமாகாந்த் பிகாஜி தேசாய் (Ramakant Bhikaji Desai, சூன் 20. 1939, இறப்பு ஏப்ரல் 28. 1998). ஓர் இந்தியத் துடுப்பாட்டக்காரர்). இவர் 28 தேர்வுத் துடுப்பாட்டப் போட்டிகளிலும், 150 முதல்தர துடுப்பாட்டப் போட்டிகளிலும் கலந்து கொண்டுள்ளார். 1958 இலிருந்து 1968 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். 


</doc>
<doc id="101481" url="https://ta.wikipedia.org/wiki?curid=101481" title="சமீர் டிகே">
சமீர் டிகே

சமீர் டிகே ("Sameer Dighe," அக்டோபர் 8, 1968, ஓர் இந்தியத் துடுப்பாட்டக்காரர்). இவர் ஆறு தேர்வுத் துடுப்பாட்டப் போட்டிகளிலும், 23 முதல்தர துடுப்பாட்டப் போட்டிகளிலும் கலந்து கொண்டுள்ளார். 1999 இலிருந்து 2000 வரை இந்தியா அணிக்காக தேர்வுத் துடுப்பாட்டப் போட்டியில் விளையாடியுள்ளார். இவர் மும்பாயைச் சேர்ந்தவர்.


</doc>
<doc id="101482" url="https://ta.wikipedia.org/wiki?curid=101482" title="கானா (விவிலியம்)">
கானா (விவிலியம்)

கானா ("Cana") என்னும் ஊர் புதிய ஏற்பாட்டில் சிறப்பாகக் குறிக்கப்படுகின்ற ஓர் இடம் ஆகும் . யோவான் நற்செய்தியாளர் கானாவில் நிகழ்ந்த திருமணத்தில் இயேசு கலந்துகொண்டதைப் பதிவுசெய்துள்ளார்.

கிறித்தவர்களுக்கும் புதிய ஏற்பாட்டு ஆய்வில் ஈடுபடுவோருக்கும் கானா என்றதும் நினைவில் வருவது "இயேசு அந்த ஊரில் நிகழ்ந்த திருமணத்தின்போது தண்ணீரைத் திராட்சை இரசமாக மாற்றினார்" என்பதே ஆகும். இது இயேசு செய்த முதல் "அரும் அடையாளம்" என்று அழைக்கப்படுகிறது . நற்செய்தி ஆசிரியராகிய யோவான் மட்டுமே இந்த "அரும் அடையாளத்தை" பதிவுசெய்துள்ளார் (காண்க: யோவான் 2:1-11). யோவான் வழங்கும் கூற்றுரை இதோ:

"ஒருநாள் இயேசுவும் அவருடைய தாய் மரியாவும் சீடர்களும் கானா என்னும் ஊரில் நடைபெற்ற ஒரு திருமணத்திற்குச் சென்றார்கள். திருமண விழாவின்போது வழக்கம்போல விருந்து நடந்தது. அப்போது திராட்சை இரசம் தீர்ந்துபோய்விட்டது. அதைக் கண்ட இயேசுவின் தாய் மரியா இயேசுவை நோக்கி, "திராட்சை இரசம் தீர்ந்துவிட்டது" என்றார். இயேசு அதைப் பற்றிக் கவலைப்பட்டதாகக் காட்டிக்கொள்ளாமல் தம் தாயிடம், "அம்மா, அதைப்பற்றி நாம் என்ன செய்யமுடியும்? எனது நேரம் இன்னும் வரவில்லையே" என்றார்.

இதைக் கேட்ட மரியா நம்பிக்கை இழக்காமல் விருந்தினருக்குப் பரிமாறிய ஆள்களிடம் "இயேசு உங்களுக்குச் சொல்வதெல்லாம் செய்யுங்கள்" என்று கூறினார்.

திருமண விருந்து நடந்த இடத்தில் ஆறு கல்தொட்டிகள் இருந்தன. இரண்டு மூன்று குடம் தண்ணீர் கொள்ளும் அளவுக்கு ஒவ்வொரு கல்தொட்டியும் இருந்தது. அத்தொட்டிகள் யூதர் தம் தூய்மைச் சடங்குகளுக்குப் பயன்படுத்தியவை ஆகும். இயேசு பணியாளர்களை நோக்கி, "இத்தொட்டிகளில் தண்ணீர் நிரப்புங்கள்" என்று கூறினார். அவர்களும் தொட்டிகளைத் தண்ணீரால் நிரப்பினார்கள். பின்பு இயேசு அவர்களைப் பார்த்து, "இப்போது மொண்டு பந்தி மேற்பார்வையாளரிடம் கொண்டு போங்கள்" என்று கூறினார். அவர்களும் அவ்வாறே செய்தார்கள்.

பந்தி மேற்பார்வையாளர் திராட்சை இரசமாய் மாறியிருந்த தண்ணீரைச் சுவைத்தார். அந்த இரசம் எங்கிருந்து வந்தது என்று அவருக்குத் தெரியாது. தண்ணீர் மொண்டு வந்த பணியாளருக்கே தெரிந்திருந்தது.

ஆகையால் பந்தி மேற்பார்வையாளர் மணமகனைக் கூப்பிடு, "எல்லாரும் நல்ல திராட்சை இரசத்தை முதலில் பரிமாறுவர்; யாவரும் விருப்பம்போல் குடித்தபின்தான் தரம் குறைந்த இரசத்தைப் பரிமாறுவர். நீர் நல்ல இரசத்தை இதுவரை பரிமாறாமல் ஏன் வைத்திருந்தீர்?" என்று கேட்டார்.

இதுவே இயேசு செய்த முதல் அரும் அடையாளம். இது கலிலேயாவில் உள்ள கானாவில் நிகழ்ந்தது. இந்த அரும் அடையாளம் வழியாக இயேசு தம் மாட்சியை வெளிப்படுத்தினார். அவருடைய சீடரும் அவரில் நம்பிக்கை கொண்டனர்."

யோவான் நற்செய்தியில் மட்டுமே வருகின்ற இந்த அரும் அடையாளத்தின் பொருள் என்னவென்று விவிலிய அறிஞர்கள் ஆய்வு செய்துள்ளனர். அந்த ஆய்வுகளின் சுருக்கம் கீழே தரப்படுகிறது.


பாலஸ்தீனா நாட்டில் திருமணக் கொண்டாட்டம் பல நாள்கள் நீடிக்கும் வழக்கம் இருந்தது. அப்போது விருந்தினர் வருவதும் போவதுமாக இருப்பர். கானாவிலும் ஏற்கனவே நிகழ்ந்துகொண்டிருந்த திருமணத்தில்தான் இயேசுவும் அவருடைய தாயும் சீடர்களும் கலந்துகொள்கின்றனர். யூத மக்கள் மானம், தன்மதிப்பு, சுயகவுரவம் என்பவற்றை மிகவும் வலியுறுத்தினர். அவர்கள் நடுவே, பலர்முன் கேவலத்துக்கு உள்ளாவது மிகப்பெரிய இழிவாகக் கருதப்பட்டது. திருமணக் கொண்டாட்டத்தின்போது எதிர்பாராத விதமாகத் திராட்சை இரசம் குறைபட்டுவிட்டால், அது திருமண வீட்டாருக்கு ஒரு பெரிய இழுக்காக, அவர்களது மதிப்புக்கு ஒரு மாபெரும் ஊறாகக் கருதப்பட்டிருக்கும். அது ஒரு பெரிய வெட்கக்கேடு. அவர்களுடைய நண்பர்களும் ஊராரும் அவர்களைக் கஞ்சத்தனம் கொண்டவர்கள் என்றோ, தேவைகளை முன்கூட்டியே அறியத் தெரியாதவர்கள் என்றோ இழிவாகப் பேசுவதற்கு இது ஒரு வாய்ப்பாகிவிடும். விருந்து அளித்த குடும்பத்தின் கவுரவத்தை எப்படியாவது காப்பாற்ற வேண்டும் என்ற நோக்கோடுதான் இயேசுவின் தாய் அவரிடம், "திராட்சை இரசம் தீர்ந்துவிட்டது" என்று கூறி, அவர்களுக்காகப் பரிந்து பேசினார். இயேசுவும் தூய்மைச் சடங்குகளுக்குப் பயன்படுத்துவதற்காக ஆறு கல்தொட்டிகளில் சேர்த்து வைக்கப்பட்டிருந்த தண்ணீரைச் சுவைமிகுந்த திராட்சை இரசமாக மாற்றினார்.


இயேசுவே இக்கூற்றுரையில் வருகின்ற முதன்மையான கதாபாத்திரம். மற்றவர்கள்: இயேசுவின் தாய், சீடர்கள், பணியாளர்கள், பந்தி மேற்பார்வையாளர், மணமகன் ஆகியோர். இவர்களின் இயக்கமும் செயலும் இயேசுவை நோக்கியே அமைகின்றன. உச்சக்கட்டமாக, "இயேசுவின் மாட்சி" எல்லாரும் காணுமளவில் வெளிப்படுகிறது.


இலக்கிய அமைப்புப்படி பார்த்தால் இக்கூற்றுரை "புதுமைக் கதை" (miracle story) என்னும் வகையைச் சார்ந்தது. இயேசு புரிந்த புதுமைகளை "குணமளிக்கும் புதுமை" (healing miracle), "தீய ஆவிகளை ஓட்டும் புதுமை" (exorcism), "இயற்கைப் புதுமை" (nature miracle) என வகைப்படுத்துவர். கானாவில் தண்ணீர் திராட்சை இரசமாக மாறியது ஓர் "இயற்கைப் புதுமை" ஆகும். ஏனெனில், இங்கே இயற்கையின் விதிகளுக்கு மாறாக, அல்லது இயற்பியல் விதிகளுக்கு அப்பாற்பட்ட விதத்தில் ஒரு செயல் நிகழ்கிறது. இதுபோல இயேசு புரிந்த வேறு இயற்கைப் புதுமைகள் இவை: இயேசு காற்றையும் கடலையும் அடக்குதல்; இயேசு கடல்மீது நடத்தல்; இயேசு அப்பங்களையும் மீனையும் பலுகச் செய்தல் போன்றவை.

இயற்கை விதிகளைக் கடவுளே ஏற்படுத்தினார் என்றும், அவ்விதிகளுக்கு அப்பால் நின்று செயல்படும் இயேசு கடவுளின் வல்லமையால் இப்புதுமையை நிறைவேற்றினார் என்றும் அறிஞர் விளக்குகின்றனர். வேறு சிலர் கானாவில் நிகழ்ந்த புதுமையை "அடையாள முறையில்" (symbolic) மட்டுமே புரிந்துகொள்வர்.

இயேசு அன்றைய திருமண நிகழ்ச்சியில் கலந்துகொண்டதால் திருமணத்தை உயர்ந்ததாகப் போற்றினார் என்றும், குடும்ப வாழ்வு பற்றிய உண்மையை உணர்த்தினார் என்றும் கிறித்தவர் ஏற்கின்றனர். திருமண நிகழ்ச்சியின்போது திராட்சை இரசம் பரிமாறப்பட்டதைக் காட்டி, மது அருந்துவது ஏற்புடையதே என்றும், அளவுக்கு மிஞ்சி அருந்துவதுதான் தவறு என்றும் சிலர் கருத்துத் தெரிவிக்கின்றனர். இந்நிகழ்ச்சியின் உட்பொருள் இயேசுவை மையமாக்குவதே என்றொரு விளக்கம் உண்டு. புதிய, சுவைமிகுந்த திராட்சை இரசம் இயேசுவையே குறிக்கிறது என்றும், அவர் முன்னாளைய யூத முறைமைகளுக்கு முற்றிப்புள்ளி வைத்துவிட்டு, புதியதொரு நெறியை மக்களுக்கு அறிவித்ததே இங்கு புதிய இரசமாகக் காட்டப்படுகிறது என்றும் விளக்கம் தருவர்.


இயேசு தண்ணீரைத் திராட்சை இரசமாக மாற்றிய நிகழ்ச்சி நடந்த "கானா" எங்கே உள்ளது என்னும் கேள்விக்கு அறிஞர்கள் தரும் பதில்கள் பல. "இது கலிலேயாவில் உள்ள கானாவில் நிகழ்ந்தது" என்று மட்டுமே யோவான் கூறுகிறார் (காண்க: யோவான் 2:1,11). எனவே, கலிலேயப் பகுதியில் கானாவைத் தேடுவது பொருத்தமே. "கெஃபர் கன்னா" (Kafr Kanna) என்னும் இடம் புதிய ஏற்பாட்டில் வரும் கானாவாக இருக்கலாம் என்பது ஒரு கருத்து. இந்த ஊர் அரபியில் كفر كنا‎ (kafr kanā) எனவும் எபிரேயத்தில் כַּפְר כַּנָּא‎ (kafr Kanna‎) எனவும் அழைக்கப்படுகிறது. இம்மரபு கி.பி. 8ஆம் நூற்றாண்டிலிருந்தே உள்ளது. இந்த ஊர் இசுரயேல் நாட்டில் நாசரேத்து என்னும் நகருக்கு வடகிழக்காக 7 கி.மீ. தொலையில் உள்ளது.

இருப்பினும், பெரும்பாலான அறிஞர் கருத்துப்படி, இன்று "கிர்பத் கானா" (Khirbet Qanah) என்று வழங்கப்படும் ஊர்தான் நற்செய்தியில் வருகின்ற "கானா" ஆகும். இவ்வூர் "கெஃபர் கன்னா" என்னுமிடத்திலிருந்து இன்னும் 9 கி.மீ. வடக்காக உள்ளது.

மேற்கூறிய இரு ஊர்களைத் தவிர நாசரேத்துக்கு அருகில் உள்ள "அயின் கானா" (Ain Kana) என்னும் ஊரும், லெபனான் நாட்டின் தென்பகுதியிலுள்ள "கானா" (Qana) என்னும் ஊரும் நற்செய்தியில் வரும் கானாவாக இருக்கலாம் என்னும் கருத்துகளும் உள்ளன.

கானா திருமணத்தைப் பல கலைஞர்கள் ஓவியமாக வடித்துள்ளனர். இத்தகைய ஓவியங்களுள் பவுலோ வெரோனேஸே (1528-1588) என்பவர் வரைந்தது மிகச் சிறப்பானதாகக் கருதப்படுகிறது .


</doc>
<doc id="101483" url="https://ta.wikipedia.org/wiki?curid=101483" title="இஸ்லாமியச் சோலை (சிற்றிதழ்)">
இஸ்லாமியச் சோலை (சிற்றிதழ்)

இந்தியாவில் மதுரையில் வெளிவந்த இசுலாமிய இரு மாத இதழாகும்.

இவரது இயற்பெயர் ஸைய்யது அஹமத். மே 04. 1907ல் பிறந்தவர். இவரது தந்தை சைய்யது அஸ்ரப் உருது, பாரசீக புலமைப்பெற்ற ஒரு கவிஞராக இருந்தார்.

1956ல் வெளிவந்துள்ளது. இடையில் நின்று 1962 சனவரியில் மாத இதழாக வெளிவந்துள்ளது.

மார்க்க உண்மைகள் மலரும் இஸ்லாமியச் சோலை.

இஸ்லாமியச் சோலை ஆசிரியர் ஆகஸ்ட் 2 1974ல் மரணித்துள்ளார். இவர் மரணிக்கும்வரை இடைக்கிடையே இச்சஞ்சிகை வெளிவந்துள்ளதாக அறியமுடிகின்றது.

20ம் நூற்றாண்டின் முன்னரைப் பகுதியில் பெரும்பாலான இஸ்லாமிய எழுத்தாளர்களும், இஸ்லாமிய சஞ்சிகைகளும், மத ரீதியான சிந்தனைகளுக்கே முக்கியத்துவம் கொடுத்துவந்தன. ஆனால், இச்சஞ்சிகை சமூக எழுச்சி தொடர்பான கருத்துக்களை கொண்டிருந்தன.


</doc>
<doc id="101485" url="https://ta.wikipedia.org/wiki?curid=101485" title="கறுப்பு அன்னம்">
கறுப்பு அன்னம்

கறுப்பு அன்னம் (கருப்பு அன்னம்) (Cygnus atratus) அல்லது காரோதிமம் என்பது பிரதானமாக அவுசுதிரேலியாவின் தென்கிழக்கு மற்றும் தென்மேற்குப் பகுதிகளில் வாழும் அளவிற் பெரிதான நீர்ப்பறவை இனமாகும். நியூசிலாந்து நாட்டில் இவ்வினம் கிட்டத்தட்ட முற்றாக அழியும் அளவிற்கே வேட்டையாடப்பட்ட போதிலும் பிற்காலத்தில் மீண்டும் அறிமுகப்படுத்தப்பட்டது. அவுசுதிரேலியாவில் இது காலநிலை மாற்றங்களுக்கு ஏற்ப இடம் பெயரும் ஓருயிரனமாகவே காணப்படுகின்றது. கறுப்பு அன்னம் உடல் முழுவதும் கருமையாயும் சொண்டு சிவப்பாயுமுள்ள பெரிய பறவைகளுள் ஒன்றாகும்.

கறுப்பு அன்னத்தை முதன் முதலில் 1790 ஆம் ஆண்டு விஞ்ஞான ரீதியில் விளக்கியவர் ஆங்கிலேய இயற்கையியலாளரான ஜோன் லதாம் ஆவார். கறுப்பு அன்னங்கள் தனியாகவோ அல்லது சிறு சிறு கூட்டங்களாகவோ காணப்படும். சில வேளைகளில் அவை நூற்றுக் கணக்கில் அல்லது ஆயிரக் கணக்கில் சேர்ந்திருக்கும். கறுப்பு அன்னங்கள் விலங்கியற் பூங்காக்களிலும், பறவையினச் சேகரிப்பு நிலையங்களிலும் பிரபலமானவையாகும். சில வேளைகளில் அவை காப்பகங்களிலிருந்து தப்பித்துக் கொள்வதால் அவற்றின் இயற்கை வாழிடத்துக்கு அப்பாற்பட்ட இடங்களிலும் காணப்படுவதுண்டு.

கறுப்பு அன்னம் பொதுவாக கரு நிற இறகுகளையும் வெண்ணிற பறத்தல் இறகுகளையும் கொண்ட பறவையாகும். அதன் சொண்டு பளிச்சென்ற செந்நிறத்திலமைந்திருப்பினும் சொண்டின் ஓரங்களும் முன் பகுதியும் வெளிறியதாகவே இருக்கும். அதன் கால்களும் பாதங்களும் சாம்பல் நிறம் கலந்த கறுப்பாகவே அமைந்திருக்கும். கறுப்பு அன்னங்களின் ஆண் பறவைகள் அவற்றின் பெண் பறவைகளை விட ஓரளவு பெரியவையும் ஒப்பீட்டளவில் நீண்டு நேரான சொண்டுகளையும் கொண்டிருக்கும். அவற்றின் குஞ்சுகள் சாம்பல் கலந்த கபில நிறத்தில் காணப்படுவதோடு ஓரங்கள் வெளிறிய இறகுகளைக் கொண்டிருக்கும்.

வளர்ந்த கறுப்பு அன்னமொன்று 110-142  ச.மீ. (43–56  அங்குலம்) நீளமும் 3.7–9  கி.கி. (8.1-20  இறாத்தல்) நிறையும் கொண்டிருக்கும். அதன் இறக்கைகளை விரிப்பதால் பெறப்படும் நீளம் 1.6-2 மீற்றராகும் (5.3-6.5  அடி). கறுப்பு அன்னத்தின் கழுத்து ஏனைய அன்னங்களின் கழுத்தின் நீளத்தை விடவும் மிக நீண்டது என்பதுடன் "S" வடிவத்தில் வளைந்து காணப்படும்.

கறுப்பு அன்னத்தின் ஒலி நீண்ட தூரம் கேட்கக் கூடியதும் மெல்லிசை போன்றும் இருக்கும். அத்துடன், அது இரை தேடும் வேளைகளிலோ அடையும் வேளைகளிலோ ஏதும் குழப்பமுறக் காணின் சீட்டியடிக்கக் கூடியதாகும்.

நீந்தும் வேளைகளில் கறுப்பு அன்னம் தன் கழுத்தை நன்கு வளைத்தோ அல்லது நன்கு நேராகவோ வைத்திருக்கக் கூடியதாகும் என்பதுடன் அதன் இறகுகளை அல்லது சிறகுகளை மூர்க்கமாகத் தோன்றும் வண்ணம் மேல் நோக்கி வைத்திருக்கும். கூட்டமாகப் பறக்கும் போது கறுப்பு அன்னங்கள் நேர் கோட்டிலோ அல்லது V வடிவத்திலோ பறக்கும் தன்மையுள்ளன. அக்கூட்டத்தில் பறக்கும் ஒவ்வொரு பறவையும் பல்வேறு வகையிலான ஒலிகளை எழுப்பிக் கொண்டும் சிறகுகளினால் அசைவுகளைக் காட்டிக் கொண்டும் பறக்கும் தன்மையுள்ளதாகும்.

பண்டைத் தமிழிலக்கியங்களிலும் (சிலப்பதிகாரத்தில்), உரையாசிரியர்களாலும் காரோதிமம் எனும் பெயரில் கறுப்பு அன்னம் குறிக்கப்பட்டுள்ளது. . மேலும், இவ்வகை அன்னமானது, 18 ஆம் நூற்றாண்டு வரை எந்தவொரு மேற்கத்தேய நூல்களிலும் காணப்படவில்லை என்பதுவும் இங்கு குறிப்பிடத்தக்கதாகும். 

கறுப்பு அன்னமானது அவுசுதிரேலியாவின் தென்மேற்கு மற்றும் கிழக்குப் பிராந்தியங்களிலும் அவற்றை அண்டிய கரையோரச் சிறு தீவுகளிலும் பரவலாகக் காணப்படுகின்றது. அத்துடன் அவை தஸ்மானியாவிலும் முரே டார்லிங் படுகையிலும் மிகப் பரவலாகக் காணப்படுகின்றன. எனினும் கறுப்பு அன்னங்கள் அவுசுதிரேலியாவின் வட பகுதியிலோ நடுப் பகுதியிலோ பொதுவாகக் காணப்படுவதில்லை.

கறுப்பு அன்னம் 1979 ஆம் ஆண்டின் "அவுசுதிரேலிய தேசிய பூங்காக்கள் மற்றும் வனவிலங்குகள் சட்டம்" மூலம் பாதுகாக்கப்பட்டுள்ளது. அத்துடன் அது மிகக் குறைந்த தீவாய்ப்புள்ள இனமாக மதிப்பிடப்பட்டுள்ளது.



</doc>
<doc id="101486" url="https://ta.wikipedia.org/wiki?curid=101486" title="அல்ஹக்">
அல்ஹக்

இந்தியாவில் கோட்டக்குப்பத்திலிருந்து வெளிவந்த இஸ்லாமிய சிற்றிதழாகும். அல்ஹக் எனும் அரபுப் பதம் உண்மை என்று பொருள்படும்.

இச்சஞ்சிகையின் முதல் இதழ் 1926ம் ஆண்டு சூன் மாதம் வெளிவந்துள்ளது. 

மௌலவி ருக்னுத்தீன் சித்தீக்

இஃதோர் இஸ்லாமிய விசயங்களை உண்மையாகப் போதிக்கும் மாதப் பத்திரிகை.

இச்சஞ்சிகை ஆசிரியர் முதலாவது இதழில் அறிவுப்பு எனும் தலைப்பில் பின்வருமாறு தனது நோக்கத்தைக் குறிப்பிட்டுள்ளார். 

இச்சஞ்சிகையின் தொடர் எண் வரிசை பின்வருமாறு குறிப்பிட்டுள்ளது. 
“பாப் 1, பஸ்ல் 1” என்று குறிப்பிடப்பட்டன. இவையிரண்டும் அரபுமொழிச் சொற்களாகும். அரபு மொழியில் “(B)பாப்” என்றால், தொகுதி என்று பொருள்படும். “பஸ்ல்” என்றால், பசலி. (நில வருவாய் ஆண்டுக்கணக்கு)


</doc>
<doc id="101489" url="https://ta.wikipedia.org/wiki?curid=101489" title="மதுரைச் சுள்ளம் போதனார்">
மதுரைச் சுள்ளம் போதனார்

மதுரைச் சுள்ளம் போதனார் சங்ககாலப் புலவர்களில் ஒருவர். இவரது பாடல் ஒன்றே ஒன்று உள்ளது. அது நற்றிணை 215. 

சுள்ளம் என்பது மதுரையின் ஒரு பகுதியாகச் சங்ககாலத்தில் விளங்கியது.

நெய்தல் நிலத் தலைவன் பகலில் வந்து நெய்தல் நிலத் தலைவியைத் துய்த்துச் செல்கிறான். பகலில் வரலாமே! திருமணம் செய்துகொண்டு அடையலாமே! (பகலில் மறைந்து மறைந்து ஏன் துய்க்கவேண்டும்?) என்று தோழி தலைவனிடம் கூறுகிறாள்.
பகல்கெழு செல்வன்(கதிரவன்) குணகடலில் தோன்றிக் குடமலையில் மறையும் காலம்.
மகளிர் வீட்டில் விளக்கு வைத்து மாலைவிழாக் கொண்டாடுவர்.
கொழுப்பில் எரியும் சுடர்விளக்கைத் திமிலில் வைத்துக்கொண்டு கடலுக்குள் மீன் பிடிக்கச் செல்வர். அந்த விளக்குகள் வானத்தில் பூத்திருக்கும் மீன்கள் போலக் கடலில் தோன்றும்.
கொடுமுடி வலையுடன் மீன் பிடிக்கக் கடலுக்குள் சென்ற தந்தை தன் வேட்டையில் சுறாமீன் கிடைத்தால் ஒழிய வீடு திரும்பமாட்டான்.


</doc>
<doc id="101491" url="https://ta.wikipedia.org/wiki?curid=101491" title="அல்ஹிலால்">
அல்ஹிலால்

அல்ஹிலால், இலங்கையில், கண்டி மாவட்டத்தில் கட்டுகாஸ்தோட்டை எனுமிடத்திலிருந்து மாதம் இருமுறை வெளிவந்த சிற்றிதழாகும். அல்ஹிலால் எனும் அரபுப் பதம் இளம்பிறை எனும் கருத்தைத்தரும்.
அகில இலங்கை இஸ்லாமிய காங்கிரஸ், கட்டுகாஸ்தோட்டை, கலகெதரை வீதியை இச்சஞ்சிகை முகவரியாகக் கொண்டிருந்தது.
நவம்பர் 15 1980. இஸ்லாமிய வருடம் ஹிஜ்ரி 1401ல் வெளிவந்துள்ளது.
இச்சஞ்சிகை அரபுப் பெயரைக் கொண்டிருந்தபோதிலும்கூட, இலங்கை முஸ்லிம்களின் சமூகப் பிரச்சினையை கருத்திற்கொண்டே வெளிவந்துள்ளது. இதனை பத்திரிகையாசிரியர் முதலாவது இதழில் பின்வருமாறு குறிப்பிட்டுள்ளார்.
இச்சஞ்சிகை இலங்கை முஸ்லிம்களின் கல்வி நிலை குறித்து கூடிய அக்கறைக் காட்டியுள்ளது. குறிப்பாக இலங்கையின் முஸ்லிம் சமூகத்துக்கு கல்வியில் இழைக்கப்படக்கூடிய அநீதிகளுக்காக வேண்டி குரல்கொடுத்து வந்துள்ளது. அத்துடன், முஸ்லிம்களின் சமூகப் பிரச்சினைகள், அரசாங்கத்தால் முஸ்லிம்களுக்கு இழைக்கப்படும் அநீதிகள் சமூக ரீதியில் முஸ்லிம்களின் பாதிப்புகள் போன்ற இன்னோரன்ன விடயங்களை இது உள்ளடக்கியிருந்தது.
இச்சஞ்சிகையில் கடலுக்கப்பாலிருந்து எனும் தலைப்பில் அரபுலக அரசியல் நிலைகளும், உலக அரசியல் நிலைகளும் இரண்டு பக்கங்களில் இணைக்கப்பட்டிருந்ததுடன், அரபுலக நாடுகளின் அறிமுகமும் இடம்பெற்றிருந்தது. இச்சஞ்சிகையில் இடம்பெற்றிருந்த பல கட்டுரைகள் தமிழர் விடுதலைக் கூட்டணியினரின் உதயசூரியன் உட்பட பல இதழ்களில் மறுபிரசுரம் செய்யப்பட்டன. 

இச்சஞ்சிகை வெளிவரத் தொடங்கியதும் பல அரசியல் நெருக்கடிகளுக்கு உட்பட்டுள்ளது. இதனால் 14வது இதழுடன் இச்சஞ்சிகை நிறுத்தப்பட்டுள்ளது.


</doc>
<doc id="101494" url="https://ta.wikipedia.org/wiki?curid=101494" title="வாரன் அண்டர்சன்">
வாரன் அண்டர்சன்

வாரன் அண்டர்சன் ("Warren M. Anderson", நவம்பர் 29, 1921 - செப்டம்பர் 29, 2014) யூனியன் கார்பைட் நிறுவனத்தின் முன்னாள் தலைவராகவும் முதன்மை செயல் அதிகாரியாகவும் இருந்தவர் ஆவார். 

அண்டர்சன் நியூயார்க்கின் புரூக்லின் நகர்ப்பகுதியில் உள்ள பேரிட்ஜ் பகுதியில் 1921ஆம் ஆண்டு சுவீடிசு பெற்றோர்களுக்குப் பிறந்தார். இவருடைய பெயர் அப்போதைய அமெரிக்க குடியரசுத் தலைவர் வாரன் ஹார்டிங் நினைவாகப் பெயரிடப்பட்டது. இவர் வடக்கு கரோலினாவில் சாப்பல் ஹில்லில் உள்ள கடற்படை பள்ளியொன்றில் படித்தார். இவரது மனைவி லில்லியன் அண்டர்சன் ஆவார். இருவரும் நி யோர்க்கின் லாங் தீவில் உள்ள பிரிட்ஜ்ஹாம்ப்டனில் வாழ்கின்றனர். புளோரிடாவின் வெரோ கடற்கரையாரத்திலும் கனெக்டிக்கெட்டின் கிரீன்விச் பகுதியிலும் மேலும் வீடுகள் உள்ளன. 

செப்டம்பர் 29, 2014 அன்று புளோரிடாவின் வெரோ கடற்கரையிலுள்ள தமது இல்லத்தில் மரணமடைந்தார். இருப்பினும் இவரது மரணத்தை இவரது குடும்பத்தினர் ஒரு மாதம் வரை அறிவிக்கவில்லை. நியூயார்க் டைம்சு இதழ் பொது ஆவணங்கள் மூலமாக இவரது மறைவை உறுதி செய்துள்ளது.

1984ஆம் ஆண்டு இந்தியாவின் மத்தியப் பிரதேசத்தில் போபால் நகரில் அமைந்திருந்த யூனியன் கார்பைடு நிறுவனத்தின் இந்தியக் கிளைநிறுவனமான "யூனியன் கார்பைடு இந்தியா"விற்கு சொந்தமான தொழிற்சாலையில் ஏற்பட்ட போபால் பேரழிவு பல்லாயிரக்கணக்கான மக்கள் இறக்கவும் பல்லாயிரவர் பாதிப்படையவும் காரணமாயிற்று. அப்போதைய யூனியன் கார்பைடு நிறுவனத் தலைவராக இருந்த அண்டர்சன் மீது இந்திய அதிகாரிகளால் நோக்கம் இல்லாக் கொலைக்குற்றம் சாட்டப்பட்டுள்ளது. தாம் கைது செய்யப்பட மாட்டோம் என்ற வாக்குறுதி பெற்றபின் இந்தியாவிற்கு வந்த அண்டர்சன் அதிகாரிகளால் சட்டக்காவலில் வைக்கப்பட்டார். பிணையம் பெற்று வெளிவந்த அண்டர்சன் அமெரிக்காவிற்கு திரும்பிய பின் மீண்டும் இந்தியா வர மறுத்தார். 

நோக்கமில்லாக் கொலைக்குற்றத்தில் முதலாவதாகக் குற்றம் சாட்டப்பட்டுள்ள அண்டர்சன் நீதிமன்றத்தில் தோன்றாததால், பெப்ரவரி 1,1992 அன்று போபால் தலைமை குற்றவியல் நீதிமன்றம் அவரை நீதித்துறை தப்பியோடியவராக அறிவித்தது. மேலும் 2009ஆம் ஆண்டு சூலை,31 அன்று அண்டர்சன் மீது போபாலின் குற்றவியல் தலைமை நீதிபதி பிரகாஷ் மோகன் திவாரி கைதுசெய்வதற்கான பற்றாணை வெளியிட்டார். தகுந்த சான்றுகள் இல்லாமையைக் காரணமாகக் கூறி அமெரிக்க அரசு அண்டர்சனை ஒப்படைக்க மறுத்தது. 

ஆகத்து 2009 ஆம் ஆண்டில் யூனியன் கார்பைடு தகவல் அலுவலர் ஒருவர் "விபத்து நடந்த காலத்தில் யூனியன் கார்பைடு நிறுவனம் தொழிற்சாலையை நடத்தவில்லை; யூனியன் கார்பைடு இந்தியா (வரம்பிற்குட்பட்டது)விற்கு சொந்தமானது, அதன் ஊழியர்களால் இயக்கப்பட்டும் மேலாளப்பட்டும் வந்தது" என்று கூறினார். இக்கிளை நிறுவனத்தின் எட்டு உயர்நிலை அதிகாரிகள் சூன் 7, 2010 அன்று குற்றவாளிகளாக தீர்ப்பு வழங்கப்பெற்றனர். இதனை அடுத்து யூசிசி அலுவலர், "அனைத்து சரியான அலுவலர்கள் - இந்தியக் கிளை நிறுவனத்தின் அதிகாரிகளும் நாளன்றும் இயக்கிய ஊழியர்களும் - தண்டிக்கப்பட்டு விட்டனர்." என்று கூறினார்.



</doc>
