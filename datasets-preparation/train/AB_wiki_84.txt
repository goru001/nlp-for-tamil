<doc id="108781" url="https://ta.wikipedia.org/wiki?curid=108781" title="அன்க்கோனா சண்டை">
அன்க்கோனா சண்டை

அன்க்கோனா நடவடிக்கை ("Battle of Ancona") என்பது இரண்டாம் உலகப் போரின் போது நடைபெற்ற ஒரு நீர்நிலத் தாக்குதல். இத்தாலியப் போர்த்தொடரின் ஒரு பகுதியான இதில் நேச நாட்டுப் படைகள் ஜெர்மானியர்களிடமிருந்து அன்க்கோனா துறைமுகத்தைக் கைப்பற்றின. 

செப்டம்பர் 1943ல் இத்தாலி மீது படையெடுத்த நேச நாட்டுப் படைகள் பத்து மாதகால கடும் சண்டைக்குப் பின்னர் தெற்கு மற்றும் மத்திய இத்தாலியைக் கைப்பற்றின. வடக்கு இத்தாலியை நொக்கி முன்னேறிக் கொண்டிருந்த அவற்றுக்குத் தேவையான தளவாடங்கள் தெற்கு இத்தாலியத் துறைமுகங்கள் மூலம் இறக்குமதி செய்யப்பட்ட வந்தன. தளவாடங்கள் நகர்த்தப்படும் தூரத்தைக் குறைக்க, வடக்கு இத்தாலியில் ஒரு துறைமுகத்தைக் கைப்பற்றி அதன் மூலம் தளவாட வழங்கலை மேற்கொள்ள நேச நாட்டுத் தளபதிகள் முடிவு செய்தனர். இத்தாலியில் மேற்கு கடற்கரையில் உள்ள அன்க்கோனா துறைமுக நகரைத் தாக்கிக் கைப்பற்ற முடிவு செய்தனர். இப்பொறுப்பு போலந்திய 2வது கோரிடம் ஒப்படைக்கப்பட்டது. ஜூன் 16, 1944 அன்று போலியப் படைகள் அன்க்கோனாவை நோக்கி முன்னேறத் தொடங்கின. கியென்ட்டி ஆற்றை ஜூன் 21ல் அடைந்தன. ஜூன் 30 வரை அப்பகுதியில் சண்டை நீடித்தது. அங்கிருந்த ஜெர்மானியப் படைகளை முறியடித்த பின்னர் அன்க்கோனா நகரை நோக்கி முன்னேறத் தொடங்கின. ஜூலை 17ம் தேதி அன்க்கோனா நகர் சுற்றி வளைக்கப்பட்டு அதற்கு மறுநாள் கைப்பற்றப்பட்டது. 


</doc>
<doc id="108783" url="https://ta.wikipedia.org/wiki?curid=108783" title="காந்தி-இர்வின் ஒப்பந்தம்">
காந்தி-இர்வின் ஒப்பந்தம்

காந்தி-இர்வின் ஒப்பந்தம் ("Gandhi–Irwin Pact") என்பது 1931ல் மகாத்மா காந்திக்கும் இந்திய வைசுராய் இர்வின் பிரபுவுக்கும் இடையே ஏற்பட்ட ஒரு ஒப்பந்ததைக் குறிக்கிறது. இது டெல்லி ஒப்பந்தம் / தில்லி ஒப்பந்தம் என்றும் அழைக்கப்படுகிறது. 1930 சட்டமறுப்பு இயக்கத்துக்குப் பின்னர் காலனிய ஆட்சியாளர்கள் மற்றும் விடுதலை இயக்கத்தினர் இடையே நடைபெற்ற முதல் அதிகாரப் பூர்வ சமரசப்பேச்சு வார்த்தை இது. இரு தரப்பினரும் தங்கள் முந்தைய நிலைகளைத் தளர்த்தி பல மாற்றங்களுக்கு ஒப்புக் கொண்டனர்.

இந்திய தேசிய காங்கிரசு ஒப்புக் கொண்டவை:

காலனிய அரசு ஒப்புக் கொண்டவை:

மூன்று வாரகால பேச்சுவார்த்தைக்குப் பின்னர் ஏற்பட்ட இவ்வொப்பந்தத்தின் விளைவாக காங்கிரசு இரண்டாவது வட்ட மேசை மாநாட்டில் கலந்து கொண்டது.


</doc>
<doc id="108785" url="https://ta.wikipedia.org/wiki?curid=108785" title="மின்முனை">
மின்முனை

மின்வாயி ("electrode") அல்லது மின்முனை எனப்படுவது, ஒரு மின் கருவி அல்லது மின் உறுப்பினுள் மின்னோட்டம் உள்நுழைந்து பாயவும், வெளியேறிப்போகவும் துணையாக உள்ள கடத்திகள். 

ஒரு கொள்கலத்தில் இருக்கும் மின்வேதியக் கரைசலின் உள்ளே, அக்கரைசலில் மின்னோட்டம் பாய, அக்கரைசலோடு தொட்டுக்கொண்டு இருக்கும் மின் முனைகள், நேர்மின்முனை (ஆனோடு) என்றும், எதிர்மின்முனை (காத்தோடு) என்றும் அழைக்கப்படும். ஆங்கிலத்தில் ஆனோடு (நேர்மின்முனை), காத்தோடு (எதிர்மின்முனை) என்னும் சொற்கள் குழப்பம் ஏற்படுத்தவல்லன. இவைற்றைப் புரிந்து கொள்ள முனைகளின் வடிவமைப்பை விட, அவற்றின் செயற்பாடே முதன்மையானது. மின்னோட்டம் பாயும் பொழுது எங்கிருந்து நேர்மின்மம் (கரைசலுக்குள்) புறப்படுகின்றதோ அந்த மின்முனை நேர்மின்முனை (ஆனோடு) எனப்படும். கரைசலுக்குள் எந்த மின்முனையில் இந்த நேர்மின்மங்கள் வந்து சேர்கின்றனவோ அது எதிர்மின்முனை (காத்தோடு) எனப்படும். நேர்மின்மங்களுக்கு மாறாக எதிர்மின்மங்கள் அல்லது எதிர்மின்னிகளைக் கருத்தில் கொண்டால், நேர்முனையில் (ஆனோடில்) "எதிர்மின்னிகள்" வந்து சேரும். எதிர்மின்முனை, எதிர்மின்னிகளை உமிழும்(எதிர்மின்முனையில் இருந்து எதிர்மின்னிகள் (கரைசலுள்) புறப்பட்டு நேர்மின்முனையை நோக்கி நகரும். 

"கரைசலுக்கு வெளியே", நேர்மின்முனை என்பது நேர்மின்மங்களை தன்னுள் வாங்குவது. எதிர்மின்முனை (காத்தோடு) என்பது "கரைசலுக்கு வெளியே" நேர்மின்மங்களை உமிழும் மின்முனை.

மின்வேதிக்கலங்களில் (electrochemical cells) நேர்மின்முனையில் (ஆனோடில்) ஆக்சிசனேற்றம் நிகழும். எதிர்மின்முனையில் (காத்தோடில்) ஆக்க்சிசனிறகக்ம் (அல்லது எதிர்மின்னியேற்றம்) நிகழும்.

முதன்மைக் கலங்கள் எனப்படுபவை அவற்றின் மின் பிறப்பித்தலுக்கான மின்னிரசாயனத் தாக்கங்கள் மீள்வழியில் நடைபெறாத கலங்களாகும். எனவே இவற்றை மீண்டும் மீண்டும் மின்னேற்றிப் பயன்படுத்த முடியாது. ஆதலால் இவற்றின் அனோட்டும் கதோட்டும் நிலையானதாக இருக்கும். அனோட்டு எப்போதும் மறை மின்வாயாக இருக்கும்.

துணைக் கலங்கள் எனப்படுபவை மீண்டும் மீண்டும் மின்னேற்றிப் பயன்படுத்தக்கூடிய கலங்களாகும். இவற்றின் மின்னிரசாயனத் தாக்கங்கள் மீள்வழியாக நடைபெறக் கூடியவை. இவற்றில் மின்னேற்றம் செய்யப்படும் போது அனோட்டு நேர் முடிவிடமாகவும், கதோட்டு மறை முடிவிடமாகவும் தொழிற்படும். ஆனல் மின்னிறக்கம் நடைபெறும் போது முதன்மைக் கலம் போலவே அனோட்டு மறை முடிவிடமாகவும் கதோட்டு நேர் முடிவிடமாகவும் தொழிற்படும்.


</doc>
<doc id="108786" url="https://ta.wikipedia.org/wiki?curid=108786" title="மூன்றாம் யோவான் (திருத்தந்தை)">
மூன்றாம் யோவான் (திருத்தந்தை)

மூன்றாம் யோவான் 561 முதல் ஜூலை 13, 574 வரை திருத்தந்தையாக இருந்தவர்.

ரோம் நகரின் முக்கிய குடும்பத்தில் இவர் பிறந்தார்,

திருத்தந்தையர்களில் வரலாற்றாசிரியர்களால் () இவர் முதலாம் அனஸ்தாசியுஸின் மகன் என அழைக்கப்படுகின்றார். இவரின் தந்தைக்கு இலஸ்டிரியஸ் (illustris) என்ற பட்டம் அளிக்கப்பட்டுள்ளது. இவரின் தந்தை உரோம ஆட்சிப்பேரவையின் உறுப்பினராக இருந்திருக்கக்கூடும்.

இவர் 13-ஆண்டுகள் ஆட்சி செய்திருப்பினும், இவரைப்பற்றி மிகக் குறைந்த அளவே தகவல் உள்ளது. இதற்கு முக்கிய காரணம் இவர் ஆட்சி செய்தது லோம்பார்ட் () தாக்குதலின் போது ஆகும். ஆகவே இவரின் வரலாற்றைப்பற்றிய எல்லா ஆவணங்களும் லோம்பார்டுகளால் அழிக்கப்பட்டிருக்கலாம். திருத்தந்தையர்களில் வரலாற்றில் () இவர் ஜூலை 13, 574 அன்று மரித்ததாக குறிக்கப்பட்டுள்ளது.



</doc>
<doc id="108789" url="https://ta.wikipedia.org/wiki?curid=108789" title="மயிலாப்பூர்">
மயிலாப்பூர்

மயிலை என்றும் அழைக்கப்படும் மயிலாப்பூர், தமிழகத்தின் தலைநகரமான சென்னையில் உள்ள ஒரு இடமாகும். இது வரலாற்றுச் சிறப்பு மிக்க இடமாகும்.

இங்கு கபாலீஸ்வரர் கோயில், ஸ்ரீநிவாசப் பெருமாள் கோயில், ஆதி கேசவப் பெருமாள் கோயில், மாதவப் பெருமாள் கோயில், மற்றும் கடலோரம் அமைந்துள்ள சாந்தோம் சர்ச் ஆகிய பெற்ற கோயில்கள் உள்ளன.

திருவள்ளுவர் இங்கு வாழ்ந்தார் என்று ஒரு கருத்து உள்ளது. இவருக்கும் இங்கு ஒரு கோயில் உண்டு.

சென்னை மாநகரம் தோன்றுவதற்குப் பல ஆயிரம் ஆண்டுகளுக்கு முன்னரே மயிலாப்பூர் ஒரு கடலோர நகரமாகப் பெயர் பெற்றிருந்தது. தொலமியின் நூலில் இது "மைலார்பொன் (Mylarphon)" எனக் குறிப்பிடப்பட்டு, இது வளம் மிக்கதும் முக்கியத்துவம் கொண்டதுமானதுமான ஒரு இடம் எனக் கூறப்பட்டுள்ளது. பல்லவர் காலத்தில் இது ஒரு சிறப்புப் பெற்ற துறைமுகமாகவும் விளங்கியது. 16 ஆம் நூற்றாண்டில் இப்பகுதியில் போத்துக்கீசர் ஆதிக்கம் ஏற்பட்டபோது, இவ்விடத்தில் அவர்களுக்கான குடியேற்றம் ஒன்றை நிறுவ விரும்பினார்கள். இதனால், மயிலாப்பூர் நகரத்தைக் கடற்கரையிலிருந்து உள் நோக்கி இன்றைய இடத்துக்கு நகர்த்தினார்கள்.

தமிழ் நாட்டில் ஒரு காலத்தில் சமணம் எழுச்சியுற்று இருந்தபோது, மைலாப்பூரிலும் இச்சமயம் செழிப்புற்றிருந்தது. இப்போது சாந்தோம் தேவாலயம் இருக்கும் இடத்தில் ஒரு சமணப் பள்ளி இருந்ததாகக் கூறப்படுகின்றது. இங்கே நேமிநாத தீர்த்தங்கரரின் உருவம் வைக்கப்பட்டிருந்ததாகத் தெரிகிறது. மயிலையிலிருந்த இந்த நேமிநாதர் மீது திருநூற்றந்தாதி என்னும் நூலை அவிரோதியாழ்வார் என்பவர் இயற்றியுள்ளார். இது தவிர திருக்கலம்பகம், மயிலாப்பூர் பத்துப்பதிகம், மயிலாப்பூர் நேமிநாதசுவாமி பதிகம் என்பனவும் இப் பள்ளி தொடர்பில் எழுந்தவை ஆகும். இச் சமணக் கோயில் தொடர்பான தொல் பொருட்கள் பலவும் சாந்தோம் தேவாலயத்தை அண்டிய பகுதிகளில் கிடைத்திருப்பதாகக் கூறப்படுகிறது.

இப்பகுதியில் நீண்டகாலமாகவே இந்து சமயத்தின் சைவம் மற்றும் வைணவப் பிரிவுகள் சிறப்புற்று விளங்கின. பண்டைக்காலக் கரையோர மைலாப்பூரில் சிவனுக்குப் பெரிய கோயில் ஒன்று இருந்ததற்கான சான்றாக 1250 ஆம் ஆண்டைச் சேர்ந்த கல்வெட்டொன்று, இன்றைய கபாலீஸ்வரர் கோயிலில் இருப்பதாகக் கூறப்படுகிறது. போத்துக்கீசர் இக்கோயிலை அழித்துவிட்டனர். இன்றைய கபாலீஸ்வரர் கோயில் 16 ஆம், 17 ஆம் நூற்றாண்டுகளை அண்டிக் கட்டப்பட்டதாகும்.

திருமயிலாப்பூர் - கபாலீஸ்வரர் கோயில் சம்பந்தர் பாடல் பெற்ற தலமாகும். வாயிலார் நாயனார் அவதரித்த தலமாகும். சம்பந்தர் எலும்பைப் பெண்ணாக்கியது மற்றும் அம்பாள் மயில் வடிவங் கொண்டு வழிபட்டது ஆகியன இத்தலத்தில் நிகழ்ந்தன என்பது தொன்நம்பிக்கை (ஐதிகம்).

மயிலாப்பூரில் சப்த சிவாலயங்கள் அமைந்துள்ளன. இவற்றை ஒரே நாளில் மூன்று மணி நேரத்தில் தரிசிக்கலாம் என்கிறார்கள். இந்தத் தலங்கள் ஒன்றுக்கொன்று அருகாமயில் அமைந்துள்ளன. இத்தலங்களை கீழ்கண்ட வரிசைப்படி தரிக்க வேண்டும் என்கிறார்கள். 


இந்த சப்த சிவாலயங்களை சப்த ரிசிகளான விசுவாமித்திரர், காசிபர், வசிஷ்டர், கௌதமர், அகத்தியர், அத்ரி, பிருகு ஆகியோர் வழிபட்டுள்ளனர். 

இயேசுவின் திருத்தூதர்களில் ஒருவரான செயின்ட் தோமஸ் கி.பி 52 இல் கேரளாவுக்கு வந்து அங்கே சமயப் பணி செய்தபின்னர் தமிழ்நாட்டுக்கு வந்தார் என்றும், கி.பி 72 ஆம் ஆண்டில் சென்னை அருகில் உள்ள சின்ன மலை (Little Mount) அருகே கொல்லப்பட்டார் எனவும் கிறிஸ்தவர்கள் நம்புகிறார்கள். இவரது உடல் மயிலாப்பூருக்கு எடுத்துவரப்பட்டு, அங்கே அடக்கம் செய்யப்பட்டதாகவும் கருதப்படுகின்றது. இவ்விடத்தில் கிறிஸ்தவ தேவாலயம் ஒன்று அமைக்கப்பட்டிருந்தது. தற்போது அந்த இடத்தில் சாந்தோம் பேராலயம் உள்ளது.

இராமகிருஷ்ண பரமஹம்சரின் சீடரான விவேகானந்தர் துவக்கிய ராமகிருஷ்ண மடம் நாடெங்கும் பல கிளைகளைக் கொண்டுள்ளது. மயிலாப்பூரில் ராமகிருஷ்ண மடத்தின் கிளை ஒன்று அமைந்துள்ளது. வங்காளத்தைத் தவிர மற்ற இடங்களில் ராமகிருஷ்ண இயக்கத்தின் முதல் கிளை மடம் இதுவே என்பது குறிப்பிடத்தக்கது. 
நகருக்குள் பச்சை பசேலென வியாபித்திருக்கும் அமைதி நிறைந்த பகுதிகளில் இதுவும் ஒன்று.





</doc>
<doc id="108791" url="https://ta.wikipedia.org/wiki?curid=108791" title="மின்கடத்துதிறன் மற்றும் மின்தடைத்திறன்">
மின்கடத்துதிறன் மற்றும் மின்தடைத்திறன்

மின்கடத்துமை (மின்கடத்துதிறன்) என்பது, ஒரு பொருள், அதன் வடிவ அமைப்புகளைத் தாண்டி, மின்னாற்றாலை மின்னோட்டமாக எவ்வளவு நன்றாகக் கடத்த வல்லது என்பதைக் குறிக்கும், அப்பொருளின் அடிப்படைத் தன்மையைக் காட்டும் பண்பளவீடு. இப்பண்பு அப்பொருளின் அடிப்படை பண்புகளின் ஒன்றாகும். இதனை அனைத்துலக முறை அலகுகளில் (SI) மீட்டர் ஒன்றுக்கான சீமன்சு (S·m)என்னும் அலகால் (பண்பு அலகால்) குறிக்கப்பெறுகின்றது. மின்கடத்துமை பொதுவாக கிரேக்க எழுத்து ஃசிக்மா (sigma, σ) என்பதால் குறிக்கப்பெறுகின்றது. 

மின்தடைமை (மின் தடைத்திறன்) என்பது, ஒரு பொருள், அதன் வடிவ அமைப்புகளைத் தாண்டி, மின்னாற்றாலை மின்னோட்டமாக ஓடுவதை எவ்வளவு நன்றாக தடுத்தெதிர்க்க (தடை எழுப்ப) வல்லது என்பதைக் குறிக்கும், அப்பொருளின் அடிப்படைத் தன்மையைக் காட்டும் பண்பளவீடு. இப்பண்பு அப்பொருளின் அடிப்படை பண்புகளின் ஒன்றாகும். இதனை அனைத்துலக முறை அலகுகளில் (SI) ஓம்-மீட்டர் ((Ωm) என்னும் அலகால் (பண்பு அலகால்) குறிக்கப்பெறுகின்றது. மின்தடைமை பொதுவாக கிரேக்க எழுத்து ரோ (rho, ρ) என்பதால் குறிக்கப்பெறுகின்றது

மின்தடைமை (மின்தடைத்திறன்), மின்கடத்துமை (மின்கடத்துதிறன்) ஆகிய இரண்டும் ஒன்றுக்கொன்று தலைகீழ் விகிதத் தொடர்புடையது.

ஒரு பொருளின் மின் தடைத்திறன் அல்லது மின் தடைமை, "ρ" (ரோ), என்பது, அப்பொருளில் ஒரு குறிப்பிட்ட மின்னோட்டச் செறிவு இருப்பதற்கு, எவ்வளவு மின்புலம், அப் பொருளுள் இருக்க வேண்டும் என்பதாகும். அதாவது மின்தடைமை = மின்புலம் வகுத்தல் மின்னோட்டச் செறிவு:

இங்கு 

பொதுவாக ஒரு தடையி சீரான பண்புகள் கொண்ட ஒருபொருளால் ஆக்கப்பட்டு, ஒரு குறிப்பிட்ட குறுக்கு வெட்டுப்பரப்பும் (formula_3) கொண்டு இருந்தால், அதன் நீளத்தை (formula_4) இரட்டித்தால் அதன் தடைமம் (formula_5) இரட்டிக்கும். ஆகவே மின்தடைமமானது, நீளத்தின்(formula_4) நேர் சார்பு (நேர்விகிதம்) உடையது. அதாவது formula_7. அதே போல குறுக்கு வெட்டுப்பரப்பு இரட்டிப்பாக ஆனால், அது அதிக மின்னோட்டத்துக்கு இடம் தருமாகையால் மின் தடைமமானது (formula_5), இரு மடங்காகக் குறையும். இதனால் மின் தடைமமானது குறுக்குவெட்டுப் பரப்புக்கு எதிர்விகிதத்தில் (தலைகீழ் சார்பில்) இருக்கும். அதாவது formula_9. இருவிளைவும் சேர்ந்து மின்தடைமம் (formula_5), formula_11. இந்த சார்பு (விகித) உறவை சமன்பாடாக ஆக்கும் மாறிலியே மின்தடைமை அல்லது மின்தடைத்திறன் எனப்படுவது. இது ஒரு குறிப்பிட்ட வெப்பநிலையில் ஒரு பொருளின் மாறாத அடிப்படை மின்பண்பு ஆகும். மின்தடைமம் (formula_5) என்பது கீழ்க்காணும் சமன்பாட்டால் குறிக்கப்பெறும்:

இதில் ஒரு பொருளின் அடிப்படை மின்பண்பு, மின்தடைமை அல்லது மின்தடைத்திறன் "ρ" என்பதாகும். 

ஒரு மின்தடையியின் தடைமம் R என்றால், அதன் நீளம், குறுக்குவெட்டுப்பரப்பு ஆகியவை அறியக்கூடியது என்றால், அதன் மின்தடைமை அலல்து மின்தடைத்திறன் "ρ":

இங்கு 


கீழுள்ள அட்டவணை 20 °C (68 °F) வெப்பநிலைகளில் வேறுபட்ட பொருட்களின் மின்கடத்துமை அல்லது மின்கடத்துதிறன், மற்றும் மின்தடைமை அலல்து மின்தடைத்திறன் மற்றும் அவற்றின் வெப்பநிலைக் குணகம் என்பவற்றைத் தருகிறது.


</doc>
<doc id="108792" url="https://ta.wikipedia.org/wiki?curid=108792" title="வாலண்டைன் (திருத்தந்தை)">
வாலண்டைன் (திருத்தந்தை)

திருத்தந்தை வாலண்டைன், (இலத்தீனில்: "Valentinus"), 827-ஆம் ஆண்டில் முப்பது அல்லது நாற்பது நாட்கள் மட்டுமே திருத்தந்தையாக இருந்தவர்.

உரோம் நகரில் பிறந்த இவர், திருத்தந்தை முதலாம் பாஸ்காலால் (817–824) முதன் முதலில் திருத்தொண்டர் பட்டம் அளிக்கப்பட்டவர் என திருத்தந்தையர்களில் வரலாறு () கூறுகின்றது. இந்த ஆவணம் இவரது காலத்தில் எழுதப்பட்டது என்பதாலும், திருத்தந்தை இறப்புக்கு பின் எழுதப்பட்டதென்பதாலும் இது நம்பத்தக்கதாகக் கருதப்படுகின்றது.

இதைத்தவிர இவரைப்பற்றிய தகவல் வேறில்லை.



</doc>
<doc id="108793" url="https://ta.wikipedia.org/wiki?curid=108793" title="இந்திய வட்டமேசை மாநாடுகள்">
இந்திய வட்டமேசை மாநாடுகள்

இந்திய வட்டமேசை மாநாடுகள் ("Round Table Conferences") என்பன 1930-32 காலகட்டத்தில் பிரித்தானிய இந்தியாவில் அரசியல் சீர்திருத்தங்களை ஏற்படுத்த பிரித்தானிய அரசினால் நடத்தப்பட்ட பேச்சுவார்த்தைகள். மூன்று சுற்றுகளாக நடைபெற்ற இப்பேச்சுவார்த்தைகளின் விளைவாக இந்திய அரசுச் சட்டம், 1935 இயற்றப்பட்டது.

1929ல் வெளியான சைமன் குழுவின் அறிக்கை பல தரப்பட்ட இந்தியர்களோடு பேச்சு வார்த்தை நடத்தி அடுத்த கட்ட அரசியல் சீர்திருத்தங்களைத் தீர்மானிக்க வேண்டுமெனப் பரிந்துரைத்திருந்தது. மேலும் 1930 சட்ட மறுப்பு இயக்கத்தால் இந்தியாவில் விடுதலைப் போராட்டம் தீவிரமடைந்தது. பல பிரித்தானியத் தலைவர்கள் இந்தியாவுக்கு மேலாட்சி அங்கீகாரம் வழங்கும் காலம் வந்துவிட்டதாகக் கருதினர். எனவே சைமன் குழுவின் பரிந்துரையின்படி அடுத்த கட்ட நடவடிக்கைகளைத் தீர்மானிக்க வட்டமேசை மாநாடுகள் கூட்டப்பட்டன. மூன்று வட்டமேசை மாநாடுகளிலும் இறுதியாக எந்த முடிவும் எடுக்கபப்டவில்லை. ஆனால் பிரித்தானிய அரசு தன்னிச்சையாகச் செயல்பட்டு இந்திய அரசுச் சட்டம், 1935 ஐ இயற்றியது.

நவம்பர் 12, 1930 அன்று ஆறாம் ஜார்ஜ் மன்னர் முதலாவது வட்ட மேசை மாநாட்டைத் தொடங்கி வைத்தார். இந்திய தேசிய காங்கிரசு சட்டமறுப்பு இயக்கத்தில் தீவிரமாக ஈடுபட்டிருந்தபடியாலும், அதன் பெரும்பான்மையான தலைவர்கள் கைது செய்யப்பட்டு சிறையிலடைக்கப்பட்டிருந்ததாலும் இம்மாநாட்டைப் புறக்கணித்து விட்டது. ஐக்கிய இராச்சியத்தின் பிரதமர் ராம்சே மெக்டோனால்டு தலைமை வகித்த இம்மாநாட்டில் மூன்று பிரித்தானிய அரசியல் கட்சிகளின் சார்பில் 16 பிரதிநிதிகளும் பிரித்தானிய இந்தியா மற்றும் அதன் சமஸ்தானங்களின் பிரதிநிதிகளாக 57 பேராளர்களாக இந்துமகாசபையினர், இந்தியக் கிருத்தவர்கள், முசுலிம் தலைவர்கள், சீக்கியர்கள் போன்றோர் கலந்துகொண்டனர். இவர்களோடு தாழ்த்தப்பட்டவர்களின் சார்பாக அம்பேத்கர், இரட்டைமலை சீனிவாசன் ஆகியோர் கலந்து கொண்டனர். ஒரு அனைத்திந்திய கூட்டாட்சி ஆட்சி முறையை உருவாக்குவது குறித்து இம்மாநாட்டில் விவாதிக்கப்பட்டது. இதற்கு கலந்து கொண்ட அனைத்து தரப்பினரும் ஒப்புதல் அளித்தனர். ஆட்சிப் பொறுப்பை அதிகார அமைப்பிலிருந்து சட்டமன்றங்களுக்கு மாற்றுவது குறித்தும் பேச்சுவார்த்தை நடத்தப்பட்டது.

காந்தி-இர்வின் ஒப்பந்தம் கையெழுத்தானதால், இந்திய தேசிய காங்கிரசு இரண்டாவது வட்டமேசை மாநாட்டில் கலந்து கொண்டது. மகாத்மா காந்தி, சரோஜினி நாயுடு உள்ளிட்டோர் காங்கிரசு பிரதிநிதிகளாகக் கலந்து கொண்டனர். செப்டம்பர் 7, 1931ல் மாநாடு தொடங்கியது. அம்பேத்கர் ஏற்கனவே முசுலிம்கள் மற்றும் கிறித்தவர்களுக்கு கொடுக்கபப்ட்டது போன்று தலித் மக்களுக்காக தனித் தொகுதிகளும், தனி வாக்குரிமையும் வேண்டுமெனக் கோரினார். ஆனால் காந்தி இதற்கு ஒப்பவில்லை. அதே போன்று பிற சிறுபான்மையினருக்கும் தனித் தொகுதிகள் வேண்டாமென்று வற்புறுத்தினார். இதனை பிற இந்திய கட்சிகளும் பிரதிநிதிகளும் ஏற்றுக்கொள்ள வில்லை. இதனால் பேச்சு வார்த்தைகள் தோல்வியடைந்தன. மேலும் ஐக்கிய இராச்சியத்தில் அரசியல் மாற்றங்கள் ஏற்பட்டு தொழிலாளர் கட்சி அரசு கவிழ்ந்து அனைத்து கட்சி தேசிய அரசு உருவானது. இந்த அரசியல் குழப்பங்கள், பெரும் பொருளியல் வீழ்ச்சியால் ஏற்பட்ட பொருளாதாரக் குழப்பங்களால் பிரித்தானியத் தரப்பினால் இந்திய விவகாரங்களில் அதிக கவனம் செலுத்த இயலவில்லை.

இறுதி வட்ட மேசை மாநாடு நவம்பர் 17, 1932ல் தொடங்கியது. காங்கிரசும் பிரித்தானிய தொழிலாளர் கட்சியும் இதில் பங்கு கொள்ள மறுத்து விட்டன. பிற தரப்புகளிலிருந்து 46 பிரதிநிதிகள் கலந்துகொண்டனர். 


</doc>
<doc id="108797" url="https://ta.wikipedia.org/wiki?curid=108797" title="சொத்தேர் (திருத்தந்தை)">
சொத்தேர் (திருத்தந்தை)

திருத்தந்தை புனித சொத்தேர் ("Pope Soter") (இறப்பு: கிபி 174) கிபி இரண்டாம் நூற்றாண்டின் பிற்பகுதியில் உரோமை ஆயராகவும் திருத்தந்தையாகவும் ஆட்சிப்பொறுப்பில் இருந்தார். வரலாற்றில் இவர் 12ஆம் திருத்தந்தை ஆவார். இவரது ஆட்சிக்காலம் கிபி 162-168 அளவில் தொடங்கியது என்றும், 170-177 அளவில் நிறைவுற்றது என்றும் வத்திக்கானிலிருந்து வெளியாகும் "திருத்தந்தை ஆண்டுக் குறிப்பேடு" (Annuario Pontificio) என்னும் நூல் கூறுகிறது.

இவரது பெயர் "மீட்பர்", "விடுதலை அளிப்பவர்" எனப் பொருள்படும் "Σωτήρ" என்னும் கிரேக்க சொல்லிலிருந்து வந்தாலும், இவர் கிரேக்கர் அல்லர். ஒருவேளை இவர் கிரேக்க பின்னணியிலிருந்து வந்திருக்கலாம். இவர் இத்தாலி நாட்டில் கம்பானியா பகுதியில் ஃபோந்தி என்னும் நகரில் பிறந்தார்.


வரலாற்றில் சொத்தேர் "இரக்கம் மிகுந்த திருத்தந்தை" (Pope of Charity) என்று அறியப்படுகிறார். திருத்தந்தையாகப் பொறுப்பேற்ற சிறிது காலத்திலேயே சொத்தேர் உரோமைத் திருச்சபையிலிருந்து காணிக்கை பிரித்து அதை கிரேக்க நாட்டில் கொரிந்து திருச்சபைக்கு அனுப்பிவைத்தார். தேவையில் உழன்ற கொரிந்து திருச்சபைக்கு உதவி செய்த சொத்தேர் எழுதிய மடல் கிடைக்கப்பெறவில்லை. ஆனால் தாம் பெற்ற உதவிக்கு நன்றிகூறி கொரிந்து நகர் ஆயர் தியோனேசியுசு சொத்தேருக்கு எழுதிய நன்றி மடல் இன்றும் உள்ளது.

இவரே திருமணம் குருவால் ஆசிர்வதிக்கப்பட்டால் தான் முறையான திருவருட்சாதனம் ஆகும் என ஒழுங்கு அமைத்தார்.

இயேசுவின் உயிர்த்தெழுதல் விழா ஒவ்வொரு ஆண்டும் உரோமையில் கொண்டாடப்பட வேண்டும் சொத்தேர் அதிகாரப்பூர்வமாக அறிவித்தார்.

இவரது விழாநாளும், கிபி 296இல் இறந்த திருத்தந்தை காயுஸின் விழாநாளும் ஏப்ரல் 22 ஆகும். புனிதர்களின் பெயர்ப் பட்டியலை அதிகாரப்பூர்வமாக வழங்குகின்ற "உரோமை மறைச்சாட்சியர் நூல்" (Roman Martyrology) என்னும் ஏடு சொத்தேர் பற்றிக் கீழ்வருமாறு குறிப்பிடுகிறது: "உரோமையில் திருத்தந்தை புனித சொத்தேரின் விழா கொண்டாடப்படுகிறது. இவர் தம்மை நாடிவந்த நாடுகடத்தப்பட்ட ஏழைக் கிறித்தவர்களுக்குத் தாராளமாக உதவிசெய்தார்; சுரங்கங்களில் வேலை செய்ய அனுப்பப்பட்டவர்களுக்கு இரக்கம் காட்டினார் என்று கொரிந்து நகர் தியோனீசியுசு புகழ்ந்துள்ளார்".

திருத்தந்தையர் சொத்தேரும் காயுசும் மறைச்சாட்சிகளாக இரத்தம் சிந்தி இறந்தார்கள் என்பதற்கு அடிப்படை இல்லை என்று கத்தோலிக்க திருச்சபையின் பொது நாள்காட்டி (1969 திருத்தம்) கூறுகின்றது.

சொத்தேர் இறந்ததும் புனித கலிஸ்து கல்லறைத் தோட்டத்தில் அடக்கம் செய்யப்பட்டார். மற்றொரு மரபுப்படி, அவர் புனித பேதுருவின் கல்லறை அருகே அடக்கம் செய்யப்பட்டார். பின்னர், திருத்தந்தை இரண்டாம் செர்ஜியுஸ் காலத்தில் சொத்தேரின் உடல் புனிதர்கள் சில்வெஸ்தர் மற்றும் மார்ட்டின் என்பவர்களின் கோவிலில் புதைக்கப்பட்டது.

இன்னொரு மரபுப்படி, அவரது உடலின் ஒரு பகுதி எசுப்பானியா நாட்டில் தொலேதோ நகர் பெருங்கோவிலில் பாதுகாக்கப்படுகிறது.


</doc>
<doc id="108798" url="https://ta.wikipedia.org/wiki?curid=108798" title="சின்னக்குத்தூசி">
சின்னக்குத்தூசி

சின்னக்குத்தூசி என்று பரவலாக அறியப்பட்ட இரா. தியாகராஜன் (ஜூன் 15, 1934 - மே 22, 2011) தமிழ்நாட்டின் சிறந்த பத்திரிக்கையாளர்களில் ஒருவர். இவர் திருவாரூரில் 1934 ல் பிறந்தார். திருவாரூரில் பள்ளிப்படிப்பை முடித்து பின்னர் பெரியார் நடத்திய ஆசிரியர் பயிற்சிப்பள்ளியில் ஆசிரியராக பயிற்சி எடுத்தார்.

திமுக தலைவர் மு. கருணாநிதியுடன் நெருங்கிய நட்பு கொண்டிருந்தார். பல்வேறு இதழ்களிலும் பத்திரிக்கைகளிலும் அரசியல் கட்டுரைகளை எழுதியுள்ளார். இவர் மே 22, 2011 ல் சென்னையில் காலமானார். எழுத்துப்பணி, பொதுவாழ்க்கைக்காக திருமணம் செய்யவில்லை. 2010 முதல் உடல்நலம் பாதிக்கப்பட்டு சென்னையில் தனியார் மருத்துவமனையில் உயர்சிகிச்சை பெற்று வந்தார். தன் உடல்நிலையைக் கருத்தில் கொள்ளாமல் தொடர்ந்து கட்டுரைகள் பல எழுதி வந்தார். சின்னக்குத்தூசியை 15 ஆண்டுகளாக நக்கீரன் பத்திரிக்கையின் ஆசிரியர் கோபால் கவனித்து வந்தார். சின்னக்குத்தூசியின் உடல்நலம் பாதிக்கப்பட்டபோது அவர்தான் மருத்துவமனையில் சேர்த்து முழு சிகிச்சைகளையும் கவனித்தார்..



</doc>
<doc id="108803" url="https://ta.wikipedia.org/wiki?curid=108803" title="சங்கீத சபா தமிழ்ப்பள்ளி">
சங்கீத சபா தமிழ்ப்பள்ளி

மலேசியா பேராக், ஈப்போ, புந்தோங் சுங்கைப் பாரி சாலையில் உள்ள மிகவும் பழைமை வாய்ந்த பள்ளி சங்கீத சபா தமிழ்ப்பள்ளி. இப்பள்ளி 1902 ஆம் ஆண்டு கட்டப் பட்டது. சங்கீத சபா தமிழ்ப்பள்ளி பேராக் மாநிலத்திலேயே பழைமையான தமிழ்ப்பள்ளி. அரசாங்கத்தின் பகுதி உதவி பெற்று வரும் தமிழ்ப்பள்ளிகளில் இதுவும் ஒன்று. இப்பள்ளி மலாயா இரயில்வே துறைக்குச் சொந்தமான நிலத்தில் கட்டப்பட்டு உள்ளது.

கடந்த 10 ஆண்டுகளாகப் பள்ளிக்கூடத்திற்கு நிலம் வழங்குவதில் மலாயா இரயில்வே துறை மறுப்பு தெரிவித்து வந்தது. ஆனால் அதே இடத்தில் தமிழர்கள் 100 ஆண்டு காலம் வாழ்ந்து இருக்கிறார்கள். 

டத்தோ ஸ்ரீ சாமிவேலு, டத்தோ இராஜு அவர்களின் அணுகுமுறையின் காரணமாக மலாயா இரயில்வே துறை இணக்கம் தெரிவித்தது. 2010 ஆம் ஆண்டில் ஒரு புதிய கட்டடம் உருவாக்கப் பட்டது. இப்போது அப்பள்ளியில் 193 மாணவர்கள் பயின்று வருகின்றனர்.

சங்கீத சபா தமிழ்ப்பள்ளி நாடு முழுமையும் நன்கு அறியப் பட்ட ஒரு தமிழ்ப்பள்ளி. 1900-ஆம் ஆண்டுகளில் இரயில்வே துறையில் வேலை செய்ய நூற்றுக் கணக்கான தமிழர்கள் ஈப்போ சுங்கைப்பாரி பகுதிக்கு வந்தனர். 

சுங்கை பாரி எனும் கிராமப் பகுதி குந்தோங் புறநகர்ப் பகுதியில் இருந்தது. இரயில்வே துறையில் வேலை செய்ய வந்தவர்களில் இலங்கைத் தமிழர்களும் இருந்தனர். அந்தக் காலக் கட்டத்தில் அவர்ளுடைய பிள்ளைகள் படிக்க ஒரு தமிழ்ப்பள்ளி தேவைப் பட்டது. 

அதனால் தமிழார்வம் கொண்ட தமிழர்கள் ’ஜெல்ப்’ சாலையில் இருந்த ஒரு கடையை வாடகைக்கு எடுத்தனர். ’ஜெல்ப்’ சாலை என்பது சர். ஏ.எப்.ஜெல்ப் என்பவரின் பெயரில் உருவான பெயர். இவர் 1914-ஆம் ஆண்டு கிந்தா மக்கள் நலத் துறைத் தலைவராக இருந்தவர். பின்னர் ஜமெய்க்கா நாட்டிற்கு அவர் தலைமைச் செயலாளராக அனுப்பப் பட்டார். இந்தச் சாலை சிலிபின் சாலையில் இருந்து மேடான் கிட் போகும் பகுதியில் இருக்கிறது.

அந்த ’ஜெல்ப்’ சாலைக் கடையில் தமிழ் வகுப்புகளை நடத்தினர். சற்று வசதி படைத்தவர்களும் ஆங்கிலேய மோகம் கொண்டவர்களும் தங்கள் பிள்ளைகளைத் தமிழ்ப் பள்ளிக்கூடங்களுக்கு அனுப்பவில்லை. 

அருகாமையில் உள்ள செயிண்ட் மைக்கல் பள்ளி, ஆங்கிலோ சீனப் பள்ளிகளுக்குத் தங்கள் பிள்ளைகளை அனுப்பினர். தமிழ் மொழியின் மீது இருந்த பற்றுதலின் காரணமாகப் பலர் தங்கள் பிள்ளைகளைச் சங்கீத சபா தமிழ்ப்பள்ளிக்கு அனுப்பி வந்தனர். இந்த மொழிப் பற்றுதல் இன்னும் இப்பகுதியில் வாழும் தமிழ் மக்களிடையே வாழ்ந்து கொண்டு இருக்கின்றது. 

அந்த மொழிப் பற்றுதலினால் புந்தோங் புதுக் கிராமத்தில் மட்டும் நான்கு தமிழ்ப் பள்ளிகள் உள்ளன. 1934 ஆம் ஆண்டு நல்ல உள்ளம் கொண்ட சிலரின் நன்கொடையினாலும், பொதுமக்களின் ஒத்துழைப்பினாலும் ஒரு புதிய பள்ளிக்கூடம் உருவாக்கப் பட்டது.

தொடக்கக் காலத்தில் இப்பள்ளியில் இரயில்வே குடியிருப்புப் பிள்ளைகளும், சுற்று வட்டாரத்தில் உள்ள தமிழ்ப் பிள்ளைகளும் கல்விப் பயின்றனர். மாலை வேளைகளில் இசை வகுப்புகளும் நடத்தப்பட்டன. இசை வகுப்புகள் நடத்தப் படுவதற்காகவே சங்கீத சபா தமிழ்ப்பள்ளி தோற்றுவிக்கப் பட்டதாகவும் சிலர் சொல்வது உண்டு. சங்கீத கலா தமிழ்ப் பள்ளியில் இசை வகுப்புகள் நடைபெற பலர் பற்பல அரிய சேவைகளைச் செய்துள்ளனர்.

இசை வகுப்பு சிறப்பாக நடைபெற ஏற்பாட்டுக் குழுவினர் வீடு வீடாகச் சென்று உந்துவண்டிகளில் பிள்ளைகளை ஏற்றி வந்தனர். இக்குழுவின் ஒற்றுமை உணர்வும், தன்னலமற்ற தொண்டுணர்வும் போற்றத்தக்கது. பள்ளியின் கல்வித் தரமும் இசைக்கலையும் நல்ல வளர்ச்சிக்கண்டது. 

1942 ஆம் ஆண்டில் இருந்து 1945 ஆம் ஆண்டு வரையிலான ஜப்பானியர் ஆட்சி காலத்தில் சங்கீத கலா தமிழ்ப் பள்ளியின் வளர்ச்சி சற்றே தடைப்பட்டது. இந்தக் காலக்கட்டத்தில் அருகாமையில் இருந்த செயிண்ட் பிலோமினா தமிழ்ப்பள்ளியில் ஜப்பானிய வகுப்புகள் நடைபெற்றன.

1974 ஆம் ஆண்டு இப்பள்ளி அரசாங்கத்தின் முழு உதவி பெறும் பள்ளியாகத் தகுதி உயர்வு பெற்றது. இப்பள்ளியில் படித்து பட்டம் பெற்று உயர் பதவிகளில் பணிபுரியும் பலர் உள்ளனர். பேராக் மாநில கல்வி இலாகாவில் பணிபுரியும் முனைவர் சாமிக்கண்ணு, பள்ளியின் முன்னாள் முதல்வர் பாலசுப்ரமணியம், மகப்பேறு நிபுணர் டாக்டர் ஜெயபாலன் ஆகியோர் குறிப்பிடத்தக்கவர்கள்.

புதிய கட்டடம் கட்டப் படுவதற்கு பல எதிர்ப்புகள் வந்தன. மலாயா இரயில்வே துறை இடம் தர முடியாது என்று முதலில் மறுத்தது. அந்த எதிர்ப்புகளைச் சமாளிக்க மலேசியத் தமிழ்ச் சமுதாயம் ஒன்றாகத் திரண்டு செய்த போராட்டங்கள் வரலாற்று முக்கியத்துவம் வாய்ந்தவை. 

தனிமனிதர்களில் டத்தோ ஸ்ரீ சாமிவேலு, டத்தோ இராஜு, டத்தோ வீரசிங்கம் போன்றவர்களின் அர்ப்பணிப்பு உணர்வுகள் மறக்க முடியாதவை. அரசாங்கத்திடம் இருந்து 20 இலட்சம் ரிங்கிட் பெறுவதற்கு இவர்கள் பெரும் முயற்சி எடுத்துக் கொண்டனர்.

இருபது இலட்சம் ரிங்கிட் செல்வில் சங்கீத சபா பள்ளியின் புதிய கட்டடம் கட்டப் பட்டுள்ளது. கட்டுமான வேலைகள் 2008 ஆம் ஆண்டில் தொடங்கி 2010 ஆண்டில் முடிவடைந்தன. நான்கு மாடிகளைக் கொண்ட இப்பள்ளியில் 9 வகுப்புகளும் 3 சிறப்புக் கூடங்களும் உள்ளன. 

புதிய பள்ளி கட்டப் படும் போது சங்கீத சபா பள்ளியில் பயின்ற மாணவர்கள் 150 பேரும் அருகில் உள்ள புந்தோங் தேசிய பள்ளிக்குத் தற்காலிகமாகப் பள்ளி மாற்றம் செய்யப் பட்டனர். பள்ளி மாணவர்கள் போக்குவரத்துச் சிரமங்களை எதிர்நோக்கினர். 

இப்போது சங்கீத சபா பள்ளியின் தலைமை ஆசிரியையாக திருமதி.டி.பத்மினி இருக்கின்றார். பெற்றோர் ஆசிரியர் சங்கத் தலைவராக ஆர்.கிருஷ்ணன் அரிய சேவைகளைச் செய்து வருகின்றார்.


</doc>
<doc id="108806" url="https://ta.wikipedia.org/wiki?curid=108806" title="எல். டி. சாமிக்கண்ணு பிள்ளை">
எல். டி. சாமிக்கண்ணு பிள்ளை

எல். டி. சாமிக்கண்ணு பிள்ளை (பி. பெப்ரவரி 11, 1865 - இ. செப்டம்பர் 10, 1925) ஒரு இந்திய அரசியல்வாதி, வரலாற்றாளர், மொழியியலாளர் மற்றும் வானியலாளர். சென்னை மாகாணத்தில் ஒரு ஏழை கிறித்தவக் குடும்பத்தில் பிறந்தார். சென்னையில் பள்ளிக்கல்வி முடித்தனர் சட்டப் படிப்பினை முடித்தார்.

1920-25 காலகட்டத்தில் சென்னை மாகாண அரசின் தலைமைச் செயலராகப் பணியாற்றினார். 1924ல் சென்னை மாகாண சட்டமன்றத்தின் அவைத்தலைவராக இருந்த பெருங்காவலூர் ராஜகோபாலச்சாரி பதவி விலகியதால், அவைத்தலைவர் பதவிக்கு தேர்தல் நடத்தப்பட்டது. அதில் நீதிக்கட்சி சார்பாகப் போட்டியிட்ட சாமிக்கண்ணு வெற்றிபெற்று அவைத்தலைவரானார். தேர்தல் மூலம் தேர்ந்தெடுக்கப்பட்ட முதல் அவைத்தலைவர் அவரே. அவைத்தலைவராக இருந்த போது சட்டமன்ற நூலகத்தை உருவாக்கினார். பதவியில் இருக்கும் போதே மரணமடைந்தார். திவான் பகதூர் பட்டம் பெற்ற இவர், 1924ல் பிரித்தானியாவின் இந்தியப் பேரரசு அமைப்புப் பட்டியலில் (Order of the Indian Empire) இடம் பெற்றார்.



</doc>
<doc id="108807" url="https://ta.wikipedia.org/wiki?curid=108807" title="மரியம் பிச்சை">
மரியம் பிச்சை

மரியம் பிச்சை (ஏப்ரல் 27, 1951 - மே 23, 2011) ஓர் இந்திய அரசியல்வாதியும், தமிழகத்தின் முன்னாள் சட்டமன்ற உறுப்பினரும் ஆவார். இவர் திருச்சிராப்பள்ளியில் அதிமுக அமைப்புச் செயலாளராக இருந்துள்ளார். 2011 ஆம் ஆண்டு சட்டப்பேரவைத் தேர்தல்களில், திருச்சி (மேற்கு) சட்டமன்றத் தொகுதியிலிருந்து, திமுக அமைச்சர் கே. என். நேருவை எதிர்த்துப் போட்டியிட்டு முதன்முறையாக வென்றவராவார். புதிய அமைச்சரவையில் சுற்றுச்சூழல் அமைச்சராக மே 16, 2011 அன்று பதவியேற்றார். 60 வயதான ம‌‌ரிய‌ம் ‌தான் பதவியேற்ற எட்டாம் நாளிலிலேயே, மே 23, 2011 அன்று சென்னை-திருச்சி நெடுஞ்சாலையில் பாடலூர் அருகே ஓர் சாலைவிபத்தில் உயிரிழந்தார். 

‌திரு‌ச்‌சி மாவ‌ட்ட‌ம் ச‌ங்‌‌‌கி‌லியா‌ண்டபுர‌த்தை சே‌ர்‌ந்த ம‌ரிய‌ம் ‌பி‌ச்சை ‌இளங்கலை (வரலாறு) ப‌ட்டதா‌ரி ஆவா‌ர். இவரு‌‌க்கு பா‌த்‌திமா க‌‌னி எ‌ன்ற மனை‌வியும் மூ‌ன்று மக‌‌ன்களு‌ம் உ‌ள்ளன‌ர். ‌திரை‌ப்பட ‌வி‌நியோக‌ஸ்தராக இரு‌ந்த ம‌ரிய‌ம் ‌பி‌ச்சை, ‌திரையர‌ங்கையு‌ம் நட‌த்‌தி வ‌ந்து‌ள்ளா‌ர். இவர் 1988 ஆம் ஆண்டு சங்கிலியாண்டபுரம் 27வது வார்டு உறுப்பினராக தேர்ந்தெடுக்கப்பட்டு அரசியல் வாழ்க்கையை துவக்கினார்.


</doc>
<doc id="108817" url="https://ta.wikipedia.org/wiki?curid=108817" title="தொல்காப்பியம் உருபியல் செய்திகள்">
தொல்காப்பியம் உருபியல் செய்திகள்

தொல்காப்பியம் எழுத்து, சொல், பொருள் என்று மூன்று அதிகாரங்களாக உள்ளது. 
ஒவ்வொரு அதிகாரத்திலும் ஒன்பது இயல்கள் உள்ளன. 
முதலாவது எழுத்ததிகாரத்தில் ஆறாவது இயலாக உள்ளது உருபியல்.

பொருளை வேற்றுமைப்படுத்துவது வேற்றுமை உருபு. அது பெயரை வழிமொழிந்து வரும். இயல்பாக இரண்டு சொற்களுக்கு இடையில் வரும். பெயருக்கும் வேற்றுமை உருபுக்கும் இடையில் வருவது சாரியை உருபு. இந்தச் சாரியை உருபு வருவது பற்றி விளக்குவது உருபியல்.

(குறிப்பு – உயிர்-எழுத்து முடிபுகளுக்கு ஓடு என்றும், மெய்-எழுத்து முடிபுகளுக்கு ஒடு என்றும் மூன்றாம் வேற்றுமை உருபு காட்டப்பட்டுள்ளது. ஏனைய வேற்றுமை உருபுகளோடும் பொருத்திக்கொள்ள வேண்டும்)



சொல்லப்படாத ஏனையவை தொல்காப்பியர் காலத்தில் சாரியை பெறுவதில்லை. 



</doc>
<doc id="108819" url="https://ta.wikipedia.org/wiki?curid=108819" title="கடலூர் சண்டை (1758)">
கடலூர் சண்டை (1758)

கடலூர் சண்டை ("Battle of Cuddalore" ) என்பது பிரிட்டிஷ் கப்பற்படைக்கும் பிரெஞ்சு கப்பற்படைக்கும் இடையில் நடைபெற்ற கடற் சண்டையாகும். ஏழாண்டுப் போரின் பகுதியான இது ஏப்ரல் 29, 1758இல் இந்தச் சண்டை நடந்தது; பிரெஞ்சுக் கடற்படைக்கு சிறிய வெற்றியுடன் முடிந்தது.




</doc>
<doc id="108823" url="https://ta.wikipedia.org/wiki?curid=108823" title="நாகப்பட்டினம் சண்டை">
நாகப்பட்டினம் சண்டை

நாகப்பட்டினம் சண்டை (Battle of Negapatam 1758) என்பது பிரிட்டிஷ் கப்பற்படைக்கும் பிரெஞ்சு கப்பற்படைக்கும் இடையிலான கடற் சண்டையாகும். ஏழாண்டுப் போரின் போது ஆகஸ்ட் 3, 1758 இல் இந்த சண்டை நடந்தது. இரு தரப்புக்கும் வெற்றி தோல்வி இன்றி இந்த மோதல் முடிந்ததது.


</doc>
<doc id="108826" url="https://ta.wikipedia.org/wiki?curid=108826" title="கார்காத்தார்">
கார்காத்தார்

கார்காத்தார், காரைக்காட்டார், கார்காத்த வேளாளர்,காரைக்காட்டு வேளாளர்,காரிக்காட்டுப் பிள்ளை என்று சில பெயர்களில் அழைக்கப்படும் கார்காத்தார் சாதியினர் தமிழ்நாட்டில் முற்படுத்தப்பட்ட வகுப்பினர் பட்டியலில் இடம் பெற்றிருக்கின்றனர். தமிழ்நாட்டில் இச்சாதியினர் தஞ்சாவூர், திருச்சி, திருநெல்வேலி, இராமநாதபுரம், விருதுநகர் மற்றும் மதுரை மாவட்டங்களில் பரவலாக வாழ்கின்றனர்.

கார்காத்த வேளாளர் “உழுவித்துண்போர்”.இவர்கள் தொழில் உழுவித்துண்பது. 

கார்காத்தார் “பிள்ளை” என்ற பட்டப்பெயர் உடையவர்.

களவேள்வி நாட்டில் வேளாளர் குடியேறி இருந்து வரும் காலத்தில் ஒரு நாள் உக்கிரபாண்டியன் என்னும் அரசன் பொதியமலைச் சாரலில் வேட்டையாடச் சென்ற போது புட்கலா வர்த்தம் (பொன்), சங்காரித்தம் (பூ), துரோணம் (மண்), காளமுகி (கல்) என்னும் நான்கு மேகங்கள் பாண்டியன் பகுதியில் மழை பொழியாமல் மேயக் கண்டு, கோபமுற்று அவற்றை சிறையிலடைத்து விட்டான். இதனை அறிந்த இந்திரன் சேனைகளுடன், பாண்டியனோடு பொருதுவதற்கு வந்து ஆற்றாதவனாகி திரும்பச் சென்று பாண்டியனுக்கு முடங்கல் வரைந்தான். அதாவது, பாண்டிய நாட்டில் மாதமொரு மழை பொழிய ஏற்பாடு செய்கிறேன். மேகங்களை விடுவித்து விடவும் என எழுதினான். அதைக் கண்ட பாண்டியன், இந்திரனின் கூற்றுக்கு யார் பிணை எனக்கேட்டான். அப்போது வேளாளன் ஒருவன் பிணையாக இருந்து மேகங்களை விடுவித்ததாக திருவிளையாடற் செய்யுள் 57, 58 ஆகியவைகளில் அறியக் கிடைக்கிறது.

மேற்கூறியவாறு காருக்கு (மேகத்திற்கு) பிணை கொடுத்ததால் அந்த வேளாளனுக்கு கார்காத்தான் என்ற காரணப்பெயர் வந்தது. கார்காத்தார், காராளர் என இரண்டும் காரணப் பெயர்கள். இதற்கு ஆதாரமாக கடம்புவன் புராணம், சிலப்பதிகாரம், திருவிளையாடற் புராணம் ஆகியவைகளில் பாக்கள் உள்ளன. மேகங்களைக் கட்டி வைத்த இடம் கட்டனூர் என்றும், சிறையிடப் பெற்ற இடம் இருஞ்சிறை எனவும் வழங்கப் பெற்றது. இவ்வூர்கள் அருப்புக்கோட்டை தாலுகாவில் உள்ளது. 

“காவிரிப்பூம்பட்டினத்திலிருந்து நாட்டுக்கோட்டை நகரத்தார்கள் பல இன்னல்களுக்கு உட்படுத்தப்பட்டு அவர்கள் குலத்துப் பெண்கள் யாருமே உயிரோடு இல்லாத நிலையில் இருந்தனர். நாட்டுக்கோட்டை செட்டியார் எனப்படும் நகரத்தார் இரத்ன மகுட வைசியர் என்பதால் மன்னனின் முடிசூட்டு விழாவை அவர்கள்தான் நடத்தி வைக்க வேண்டும். முடி சூட்டுவதற்குத் திருமணமானவர்களாகத்தான் இருக்கவேண்டும் என்பதால் உயிர் பிழைத்த ஒன்பது நகரத்து வாலிபர்களுக்கும் ஒன்பது கார்காத்த வேளாளர் குலத்துப் பெண்களைத் திருமணம் செய்து வைத்தார்கள். எங்கள் நகரத்தார் குலத்துப் பெண்கள் அனைவரும் கார்காத்த வேளாளர் குலத்தின் பெண் பிள்ளைகள் ஆவர்.” என்று திருமதி தேவகி முத்தையா குறிப்பிடுகிறார்.



</doc>
<doc id="108831" url="https://ta.wikipedia.org/wiki?curid=108831" title="அபிஷேகபுரம்">
அபிஷேகபுரம்

அபிஷேகபுரம், திருச்சியில் உள்ள ஒரு இடமாகும். திருச்சிராப்பள்ளி மாநகராட்சியின் நான்கு கோட்டங்களில் (திருவரங்கம், பொன்மலை, அபிஷேகபுரம், அரியமங்கலம்) ஒன்று இது.


</doc>
<doc id="108832" url="https://ta.wikipedia.org/wiki?curid=108832" title="அரியமங்கலம்">
அரியமங்கலம்

அரியமங்கலம் , திருச்சியில் உள்ள ஒரு இடமாகும். திருச்சிராப்பள்ளி மாநகராட்சியின் நான்கு கோட்டங்களில் (திருவரங்கம், பொன்மலை, அபிசேகபுரம், அரியமங்கலம்) ஒன்று இது.

அரியமங்கலத்தில் திருச்சிராப்பள்ளி மாநகராட்சியின் குப்பைகளை கொட்டுவதற்கான 43 ஏக்கர் பரப்புடைய திறந்தவெளி கிடங்கு உள்ளது, . அரியமங்கலம் குப்பைக் கிடங்கு அடிக்கடி தீப்பற்றி எரிவதால் சுற்று வட்டாரங்களில் வசிக்கும் மக்கள் சுவாச நோய்ப் பிரச்சினைகளால் பாதிக்கப்பட்டுள்ளனர்.


</doc>
<doc id="108833" url="https://ta.wikipedia.org/wiki?curid=108833" title="பொன்மலை">
பொன்மலை

பொன்மலை ("Golden Rock") என்பது திருச்சியில் உள்ள ஒரு இடமாகும். திருச்சிராப்பள்ளி மாநகராட்சியின் நான்கு பகுதியில் ஒன்று இது. இங்கு பொன்மலை ரயில்வே பணிமனை மற்றும் பொன்மலை ரயில் நிலையம் அமைந்துள்ளது


</doc>
<doc id="108835" url="https://ta.wikipedia.org/wiki?curid=108835" title="செந்தில் முல்லைநாதன்">
செந்தில் முல்லைநாதன்

செந்தில் முல்லைநாதன் ஒரு புகழ் பெற்ற பொருளாதார நிபுணர் ஆவார். தற்போது ஹார்வர்ட் பல்கலைக்கழகத்தில் பேராசிரியராக பணியாற்றுகிறார். தமிழ்நாட்டில் பிறந்த இவர், கார்நெல் பல்கலைக்கழத்தில் பொருளாதாரம் படித்தார். பின்னர் ஹார்வர்ட் பல்கலைக்கழகத்தில் முனைவர் பட்டம் பெற்றார். மாசாச்சூசெட்சு தொழில்நுட்பக் கழகத்தில் பேராசிரியராக ஆறு ஆண்டுகள் பணியாற்றியவர்.



</doc>
<doc id="108836" url="https://ta.wikipedia.org/wiki?curid=108836" title="குருதித் தெளியம்">
குருதித் தெளியம்

குருதித் தெளியம் என்பது குருதி நீர்மத்தில் இருந்து நாரீனி அகற்றப்பட்ட பின்னர் பெறப்படும் நீர்மப் பொருளாகும். குருதியில் உள்ள குருதி உயிரணுக்கள், மற்றும் குருதி உறைதல் காரணியான நாரீனி தவிர்ந்த பகுதியே குருதித் தெளியம் ஆகும். குருதி உறைதலுக்கான புரதங்கள் தவிர்ந்த ஏனைய அனைத்து புரதங்களையும் குருதித் தெளியம் கொண்டிருக்கும். இவற்றுள் இயக்குநீர்கள், பிறபொருளெதிரிகள், பிறபொருளெதிரியாக்கிகள் என்பன அடங்கும். குருதி தெளியமானது அயனிகள், வேறு மருந்துகள், நுண்ணுயிர்கள் போன்ற வெளிப் பதார்த்தங்களையும் கொண்டிருக்கும். 
நோய் ஆய்வுறுதி செய்யப்படுவதற்கு குருதி தெளியத்தில் செய்யப்படும் பல பரிசோதனைகள் உதவும். குருதியில் மையவிலக்கு விசை பயன்பாடு மூலம் குருதி உயிரணுக்கள் அகற்றப்படும்போது, குருதி நீர்மம் தனிப்படுத்தப்படும். அதனை குருதி உறைதலுக்கு உள்ளாக்கும்போது, நாரீனியும், வேறு குருதி உறைதல் காரணிகளும் அகற்றப்பட்டு, குருதித் தெளியம் பெறப்படும். சில சமயம் சில குருதி உறைதல் காரணிகள் குருதித் தெளியத்தில் எஞ்சியிருப்பதும் உண்டு. 
 
 


</doc>
<doc id="108838" url="https://ta.wikipedia.org/wiki?curid=108838" title="இரண்டாம் மரீனுஸ் (திருத்தந்தை)">
இரண்டாம் மரீனுஸ் (திருத்தந்தை)

திருத்தந்தை இரண்டாம் மரீனுஸ், உரோம் நகரில் பிறந்தவர் ஆவார். இவர் 942 முதல் 946 வரை திருத்தந்தையாக ஆட்சி செய்தார். ஸ்பொலித்தோவின் இரண்டாம் அல்பெரிகின் () (932–954) குறுக்கீட்டால் திருத்தந்தையானார். இவர் தன் ஆட்சி காலத்தில் திருப்பீட நிருவாகத்தில் மட்டுமே கவனமாக இருந்தார்.




</doc>
<doc id="108839" url="https://ta.wikipedia.org/wiki?curid=108839" title="ஆறாம் லியோ (திருத்தந்தை)">
ஆறாம் லியோ (திருத்தந்தை)

திருத்தந்தை ஆறாம் லியோ, உரோம் நகரில் பிறந்தார். திருத்தந்தை பத்தாம் யோவானுக்குப் (914–928) பின் சுமார் 928-இல் திருத்தந்தையானார். இவரது ஆட்சிகாலம் சரியாக தெரியவில்லை, ஆனால் இவர் சுமார் 7 மாதங்கள் ஆண்டார் என்பர். இவர் உரோம நிருவாகமன்ற உறுப்பினர் கிறிஸ்தேபரின் மகன் எனகின்றனர். திருத்தந்தையாவதற்கு முன் புனித சுசன்னா ஆலய கர்தினால் குருவாக இருந்தார். இவருக்கு பின் ஏழாம் ஸ்தேவான் (928 or 929–931) திருத்தந்தையானார்.



</doc>
<doc id="108842" url="https://ta.wikipedia.org/wiki?curid=108842" title="ஆற்காடு சண்டை">
ஆற்காடு சண்டை

ஆற்காடு சண்டை ("Battle of Arcot") என்பது நவம்பர் 14, 1751-ல் இரண்டாம் கர்நாடக போரின் போது பிரிட்டன்-பிரான்ஸ் இடையே இந்திய துணைக்கண்டத்தில் நடைபெற்ற ஒரு போராகும். இதில் பிரிட்டானியப் படைகள் வெற்றி பெற்று, பிரெஞ்சு படைகள் சரணடைந்தன. ஆற்காடு பிரிட்டானியர் வசமானது.



</doc>
<doc id="108843" url="https://ta.wikipedia.org/wiki?curid=108843" title="இரண்டாம் தியடோர் (திருத்தந்தை)">
இரண்டாம் தியடோர் (திருத்தந்தை)

திருத்தந்தை இரண்டாம் தியடோர் திருத்தந்தை ஐந்தாம் ஸ்தேவானால் குருவாக திருநிலைப்படுத்தப்பட்டார். இவரது சசோதரர் தியோடியுஸ் ஒரு ஆயராவார். இவர் 898-ஆம் ஆண்டு திசம்பர் திங்களில் 20 நாட்களுக்கு திருத்தந்தையாக இருந்தார். திருத்தந்தை ஆறாம் ஸ்தேவானால் பதவி நீக்கம் செய்யப்பட்ட குருக்களுக்கு மீண்டும் பதவி அளித்தார். திருத்தந்தை ஃபொர்மோசுஸில் திருபீடத் தேர்வை செல்லத்தக்கதாக ஏற்பிசைவளித்தார். டைபர் நதியில் தூக்கி எறியப்பட்ட அவரது உடலை கண்டெடுத்து புனித பேதுரு பேராலயத்தில் அடக்கம் செய்தார்.


</doc>
<doc id="108846" url="https://ta.wikipedia.org/wiki?curid=108846" title="ஆற்காடு முற்றுகை">
ஆற்காடு முற்றுகை

ஆற்காடு முற்றுகை (Siege of Arcot) என்பது கர்நாடகப் போர்களின் போது ஆற்காடு கோட்டையை பிரிட்டிஷ் படைகள் முற்றுகையிட்டதைக் குறிக்கிறது. கோட்டையை பிரெஞ்சு படைகளிடமிருந்து கைப்பற்ற பிரிட்டிஷ் படைகள் முயன்றன. இது இரண்டாம் ஆங்கில-மைசூர் போரின் பகுதியாகவும் கருதப்படுகிறது.



</doc>
<doc id="108847" url="https://ta.wikipedia.org/wiki?curid=108847" title="மாந்தர் தாமாகப் பற்றி எரிதல்">
மாந்தர் தாமாகப் பற்றி எரிதல்

உயிருள்ள மனிதர்கள் சில வேளைகளில் எந்தவொரு தீ மூட்டியும் இல்லாமல் எரிந்து சாம்பலாகிவிடுவதாக நம்பப்படும் நிகழ்வை மாந்தர் தாமாகப் பற்றி எரிதல் ("Spontaneous Human Combustion") என்பர். வரலாற்றில் கடந்த 300 ஆண்டுகளில் 200 நிகழ்வுகள் இவ்வாறானவை என்று சுட்டப்பட்டாலும், அவற்றில் பெரும்பாலானவை செவிவழிச் செய்திகளாகவும், முறையாகத் துப்புத்துலக்காதவைகளாகவுமே இருந்துள்ளன. படங்கள் பதிவாகியுள்ள சில நிகழ்வுகளில் சிகரெட்டைப் போன்ற ஏதாவது ஒரு தீ மூட்டி இருந்துள்ளது. பல ஆண்டுகளாக அறுதியிடப்படாத இந்நிகழ்வுகளுக்கான அறிவியல் விளக்கமொன்றை 1998-ம் ஆண்டு பிபிசி நிறுவனம் நடத்திய ஆய்வு ஒன்று காட்டியது.

தாமாக எரிந்ததாகச் சொல்லப்படும் நிகழ்வுகளில் பின்வரும் பொதுவான பண்புகள் போதிய விளக்கம் இல்லாமல் நெருடுவதாக இருந்தன.


இத்தகைய நிகழ்வுகளுக்கான காரணங்களாகப் பொதுவாக முன்வைக்கப்படும் கருதுகோள்கள் மூன்று வகையின.


ஆனால், சிலர் முன்வைத்தது போல குடலில் இருக்கும் மீத்தேன் பற்றிக் கொண்டால் உள்ளுறுப்புகள் தாம் மிகுதியாகச் சிதைய வேண்டும். ஆனால், பல வேளைகளில் வெளியுறுப்புகளே மிகுதியாக எரிந்துள்ளன.

மாந்தர் தாமாகப் பற்றி எரியும் நிகழ்வுகளுக்கான அறிவியல் விளக்கத்தில் சிகரெட்டே பெரும்பாலும் தீமூட்டியாக இருந்திருக்க வேண்டும் என்று கருதப்படுகிறது. மாரடைப்பு போன்ற இயற்கையான காரணத்தால் இறந்து விட்ட ஒரு நபர் புகைத்துக் கொண்டிருந்த சிகரெட்டு நழுவி உடை மேல் விழக்கூடும். இதனால் அவர் உடுத்தியிருக்கும் உடையில் நெருப்புப் பற்றிக் கொள்ளலாம். 

சிகரெட்டு குறைந்த வெப்பத்தில் எரிவதால் பெருந்தீ எதையும் ஏற்படுத்தாது, மாறாக உடையிலும் மேற்தோலிலும் சுட்டு விடும். பெருந்தீ ஏற்படாமையால் அருகிலுள்ள பொருட்கள் பற்றிக் கொள்வதில்லை. அதே வேளையில், "திரி விளைவு" என்ற ஒன்று ஏற்படுகிறது. மெழுகுதிரியில் வெளிப்புறத்தில் மெழுகும் உட்புறம் திரியும் இருக்கும். அதற்கு மாறாக, இங்கு, மனித உடலில் தோலுக்கடியில் இருக்கும் கொழுப்பு எரிபொருளாகவும், உடையும் மேற்தோலும் திரியாகவும் செயல்படுகிறது. சிகரெட்டின் வெப்பம் தோலைத் துளைத்து, கொழுப்பை இளக்கிவிடுகிறது. பின் திரி விளைவினால் நெருப்பு பற்றி மெழுகுத்திரி போலவே சிறிய கனலுடன் மெதுவாக உடல் முழுவதும் எரிகிறது. 

இக்கருதுகோளை பன்றியின் உடலைக் கொண்டு ஆய்வு செய்து உறுதிப்படுத்தியுள்ளனர். இவ்விளைவினால் ஏற்படும் காயத்தை ஒத்த ஒன்று ஒரு நிகழ்வில் பதிவாகியுள்ளது.
விழுப்புரம் மாவட்டம் திண்டிவனம் அருகே உள்ள பரஸ்கனி கிராமத்தைச் சேர்ந்த குழந்தை உடலில் திடீரென தீப்பற்றுவது எப்படி என்பது குறித்து மருத்துவர்கள் பரிசோதனகள் செய்தனர்.

குழந்தையின் உடலில் இருந்து ரத்தம், சிறுநீர், மற்றும் தோல் ஆகியவற்றில் இருந்து சுமார் 30க்கும் மேற்பட்ட ஆய்வுகள் மேற்கொள்ளப்பட்டன. குழந்தையின் ஆய்வு முடிவுகளில் எந்த வித பிரச்னைகளும் இல்லை, குழந்தைக்கு உடலில் தானாக தீப்பற்றிக் கொள்ளும் அதிசய நோய் இருப்பதற்கான வாய்ப்பே இல்லை என்று மருத்துவர்கள் கூறினர். 
பத்தொன்பதாம் நூற்றாண்டு தொட்டே பல புனைவு ஆக்கங்களில் மாந்தர் தாமாகப் பற்றி எரிதல் இடம்பெற்றுள்ளது. 1798-ம் ஆண்டு சார்லசு புரோக்குடன் பிரவுன் எழுதிய "வீலேண்டு" என்ற புதினத்தில் முதன்மைக் கதை மாந்தன் செருமனியில் இருந்து அமெரிக்காவுக்கு குடியேறுவான். அவனது, சமய நம்பிக்கைக்கேற்ப ஒரு கோவிலில் பல மணி நேரம் தனியாக இருப்பான். ஓரிரவில் அவனது குடும்பத்தார் பலத்த ஓசையொன்றைக் கேட்டு ஓடிச் சென்று பார்க்கையில் அவன் தனது உடைகள் எரிந்த நிலையில் பித்துப் பிடித்தது போலக் கிடப்பான். பிறகு இறந்தும் விடுவான். அந்தப் புதினம் வெளிவந்தபோது இத்தகைய நிகழ்வுகளுக்கு எந்தவொரு பெயரும் இல்லாவிட்டாலும் பிரவுனின் ஒரு அடிக்குறிப்பு இத்தகைய நிகழ்வுகள் பதினெட்டாம் நூற்றாண்டு மருத்துவ ஆய்வுகளில் அறியப்பட்டிருந்ததைக் காட்டுகிறது.

உருசிய எழுத்தாளர் நிக்கோலாய் கோகால் இத்தகைய நிகழ்வுகளைத் தனது மூன்று ஆக்கங்களில் குறிப்பிட்டுள்ளார். புகழ் பெற்ற எழுத்தாளர் சார்லசு டிக்கன்சு 1852-ம் ஆண்டு வெளியிட்ட "நல்வாய்ப்பற்ற வீடு" ("Bleak House") என்ற புதினத்தில் ஒரு கடைக்காரர் தாமாகப் பற்றி எரிவதை மிக விளக்கமாக எழுதியுள்ளார். அந்த நாட்களில் இவ்வாறு நிகழ்வதற்கு வாய்ப்பில்லை என்று மக்கள் நம்பி வந்த நிலையில் டிக்கன்சைப் போன்ற புகழ்பெற்ற எழுத்தாளர் எழுதியதும் மக்கள் இவற்றை நம்பத் தொடங்கியதற்கு ஒரு காரணமாக இருந்தது.

யூலுசு வெருனே 1878-ல் வெளியிட்ட தனது புதினமொன்றில் ஒரு மன்னர் நெருப்புடன் தரப்பட்ட சாராயப் பழச்சாறை உட்கொண்டவுடன் பெட்ரோலை ஊற்றி எரிவது போல எரிந்து விட்டார் என்று எழுதியுள்ளார்.

அண்மைய தொலைக்காட்சித் தொடரான "த எக்சு ஃபைல்சு", "X" என்ற மாங்கா தொடரிலும் இந்நிகழ்வுகள் காட்டப்பட்டுள்ளன.



</doc>
<doc id="108855" url="https://ta.wikipedia.org/wiki?curid=108855" title="ரொமானுஸ் (திருத்தந்தை)">
ரொமானுஸ் (திருத்தந்தை)

திருத்தந்தை ரொமானுஸ் கத்தோலிக்க திருச்சபையின் திருத்தந்தையாக 897-ஆம் ஆண்டு ஆகஸ்ட் முதல் நவம்பர் வரை இருந்தார்.

இவர் கலிசி, இத்தாலியில் பிறந்தவர்.

இவர் ஐந்தாம் ஸ்தேவான் கொல்லப்பட்ட பின் திருத்தந்தையானார், பின்னர் உரோம் நகரை ஆண்ட ஒரு பிரிவினரால் பதவியிலிருந்து நீக்கப்பட்டார். பின்னர் துறவியாக தன் வாழ்நாளின் இறுதியைக் கழித்தார். இவரின் இறப்பு தேதி தெரியவில்லை..



</doc>
<doc id="108858" url="https://ta.wikipedia.org/wiki?curid=108858" title="ஐந்தாம் லியோ (திருத்தந்தை)">
ஐந்தாம் லியோ (திருத்தந்தை)

திருத்தந்தை ஐந்தாம் லியோ, இத்தாலி நாட்டில் உள்ள ஆர்டியா நகரத்தவர் ஆவார். நான்காம் பெனடிக்டின் (900–903) மரணத்திற்க்கு பிறகு திருத்தந்தையானவர். இவர் தேர்வின் போது, குருவாக இருந்தார். இவரின் ஆட்சிக்காலம், திருப்பீட ஆட்சிகலத்திலேயே மிகவும் இருண்ட காலத்தில் அமைந்தது. எதிர்-திருத்தந்தை கிறிஸ்தோபரால் பதவி விலக்கப்பட்டு, கழுத்து நெறித்து கொல்லப்பட்டார் என்பர். இவரைக் கொன்ற கிறிஸ்தோபரை மூன்றாம் செர்ஜியுஸ் 904-இல் கொன்றார்.



</doc>
<doc id="108859" url="https://ta.wikipedia.org/wiki?curid=108859" title="லாண்டோ (திருத்தந்தை)">
லாண்டோ (திருத்தந்தை)

திருத்தந்தை லாண்டோ (அல்லது லாண்டஸ்) ஜூலை அல்லது ஆகஸ்ட் 913-இல் திருத்தந்தையானார். சுமார் 6-மாதங்களுக்கு பின் பெப்ரவரி அல்லது மார்ச் 914 இவர் இறந்தார்.

இவர் சபினா, இத்தாலியில் பிறந்தார். இவரின் தந்தையின் பெயர் தைனோ என்பர். இவர் திருத்தந்தையான பின் தன் பெயரை மாற்றவில்லை. இவர் திருத்தந்தையானதற்கு இவரின் அரசியல் செல்வாக்கு கொண்ட நண்பர்களே காரணம் என்பர். இவரைப் பற்றி மிகக்குறைவாகவே தெரிந்துள்ளது.

இவருக்கு பின் வந்த திருத்தந்தையர்கள், 1978-ஆம் ஆண்டில் முதலாம் யோவான் பவுலிற்கு முன் வரை ஏற்கனவே இருந்த திருத்தந்தையர்களின் பெயர்ப் பட்டியலில் இருந்தே தங்கள் ஆட்சிப் பெயரை தெரிந்தெடுத்தனர்.

இவர் திருப்பீட இருண்ட காலத்திலே () ஆட்சி செய்தார்.



</doc>
<doc id="108861" url="https://ta.wikipedia.org/wiki?curid=108861" title="மூன்றாம் அனஸ்தாசியுஸ் (திருத்தந்தை)">
மூன்றாம் அனஸ்தாசியுஸ் (திருத்தந்தை)

திருத்தந்தை மூன்றாம் அனஸ்தாசியுஸ் (இறப்பு: ஜூன் 915) ஏப்ரல் 911 முதல் ஜூன் 913 வரை திருத்தந்தையாக இருந்தவர். இவர் உரோம் நகரில் பிறந்தார். மூன்றாம் செர்ஜியுஸுக்கு முறைகேடாகப் பிறந்த மகன் என சிலர் கூறுவர்.

தியோடேரா என்பவரின் கட்டுப்பாட்டில் திருப்பீடம் இருந்தபோது இவரின் ஆட்சிக்காலம் அமைந்தது. தியோடேராவின் விருப்பத்தால் தான் இவர் ஆட்சியேற்றார் என்பர். இவரின் ஆட்சிக்காலம் பற்றி தகவல் வேறெதுவும் இல்லை.

இவரின் ஆட்சியில் ரோலோ நகர நோர்மானியர்களுக்கு மறைபரப்பப்பட்டது.

இவரின் கல்லறை புனித பேதுரு பேராலயத்தில் உள்ளது.



</doc>
<doc id="108863" url="https://ta.wikipedia.org/wiki?curid=108863" title="நான்காம் ஸ்தேவான் (திருத்தந்தை)">
நான்காம் ஸ்தேவான் (திருத்தந்தை)

திருத்தந்தை நான்காம் ஸ்தேவான் ஜூன் 816 முதல் ஜனவரி 817 வரை திருத்தந்தையாக இருந்தவர்.

மூன்றாம் லியோவுக்கு பின் ஆட்சி ஏற்றார். தனது முன்னவரின் கொள்கையான, குருக்களை விடுத்து பொது நிலை பிரபுக்களுக்கு ஆதரவு அளிப்பதை இவர் விடுத்தார்.

பதவி ஏற்ற உடனே (ஜூன் 816) உரோமை குடிமக்களை பிராக்கிஷ் மன்னன் லூயிசிக்கு () உண்மையாக இருக்க சத்தியம் செய்ய வைத்தார். ஆகஸ்ட் 816-இல் நேரடியாக சென்று லூயிசிக்கு முடிசூட்டினார். பின்பு உரோமுக்கு திரும்பிய அவர், அடுத்த ஆண்டு ஜனவரியில் மரித்தார்.


</doc>
<doc id="108864" url="https://ta.wikipedia.org/wiki?curid=108864" title="களிமண் ஆடுகளம்">
களிமண் ஆடுகளம்

களிமண் ஆடுகளம்("clay court") நான்கு வித டென்னிசு ஆடுகளங்களில் ஒன்றாகும். இது உடைக்கப்பட்ட களிமண் கற்கள், செங்கற்கள் ஆகியவற்றால் உருவாக்கப்படுகிறது. பச்சை, கார்-ட்ரூ (அமெரிக்க வகை) களிமண் ஆடுகளங்ளை விட சிவப்பு-களிமண் ஆடுகளங்களில் பந்து மெதுவாக செல்லும். பிரெஞ்சு ஓப்பன் களிமண் ஆடுகளங்களில் விளையாடப்படுவதால், கிராண்ட் சிலாம் போட்டிகளிலே தனிச்சிறப்பு பெற்று விளங்குகிறது. 

உலகின் மற்ற இடங்களை விட ஐரோப்பிய கண்டம் மற்றும் இலத்தீன் அமெரிக்க நாடுகளில் அதிக அளவில் களிமண் ஆடுகளங்கள் அமைக்கப்பட்டு பயன்படுத்தப்படுகின்றன. மற்ற எந்த வகை ஆடுகளங்களையும் விட மிகக் குறைந்த செலவில் கட்டி முடிக்க முடியும் எனினும் பராமரிப்பு செலவுகள் மற்றவற்றை விட மிக அதிகம்.


</doc>
<doc id="108866" url="https://ta.wikipedia.org/wiki?curid=108866" title="எட்டாம் ஸ்தேவான் (திருத்தந்தை)">
எட்டாம் ஸ்தேவான் (திருத்தந்தை)

திருத்தந்தை எட்டாம் ஸ்தேவான், செருமனியர் ஆவார். இவர் திருத்தந்தையாக ஜூலை 14, 939 முதன் தன் மரணம் வரை (அக்டோபர் 942) இருந்தார். ஸ்பொலித்தோ குடும்ப இரண்டாம் அல்பெரிக்குக்கு () இவர் பணிந்திருந்தார். இவர் திருத்தந்தை நாடுகளை ஒழுங்காய் ஆளவில்லை.

திருப்பீட இருண்ட காலத்தின் தீமைகள், இவரது ஆட்சிக்காலத்தில் சிறிது ஓய்ந்திருந்தன.



</doc>
<doc id="108868" url="https://ta.wikipedia.org/wiki?curid=108868" title="மாவிட்டபுரம் கந்தசுவாமி கோவில்">
மாவிட்டபுரம் கந்தசுவாமி கோவில்

மாவிட்டபுரம் கந்தசுவாமி கோவில் இலங்கையின் வடபகுதியில் யாழ்ப்பாணம் காங்கேசந்துறை வீதியில் யாழ்ப்பாண நகரிலிருந்து சுமார் ஒன்பது மைல்கள் தொலைவிலுள்ள ஒரு பழமை வாயந்த முருகன் கோயில் ஆகும்.

இலங்கையில் காணப்படும் சைவ சமயத்து திருத்தலங்களில் மிகவும் பழமையும் தொன்மையும் வாய்ந்த திருத்தலமாக மாவிட்டபுரம் கந்த சுவாமி கோவில் காணப்படுகிறது. மருதப்பிரவீகவல்லி எனும் குதிரை முகமுடைய சோழ இளவரசி முருகப்பெருமானை வழிபட்டு, முருகன் அருளால் குதிரை முகம் நீங்கி மகா பேரழகு பெற்றதாக வரலாறு கூறுகிறது. அதன் காரணத்தால் இவ்வூருக்கு மாவிட்டபுரம் (மா + விட்ட + புரம்) என்ற பெயர் ஏற்பட்டது என்பது வரலாற்று ஆசிரியர்களின் கருத்தாகும்.

இதன் காரணமாக மகிழ்ச்சியடைந்த இளவரசி மதுரையில் இருந்து ஆலயத்தை நிர்மாணிப்பதற்காக சிற்பாசிரியர்களையும் பொருட்களையும் கொண்டுவந்து மாவிட்டப்புரம் கந்தசுவாமி ஆலயத்தை நிர்மாணித்தர். விக்கிரகங்கள் உரிய முறையில் பிரதிஸ்டை செய்யப்பட்டு கி. பி. 1795 ஆம் ஆண்டு ஆனி உத்திர நட்சத்திரத்தில் மகா கும்பாபிஷேகம் சிறப்புற இடம்பெற்றது.


</doc>
<doc id="108870" url="https://ta.wikipedia.org/wiki?curid=108870" title="இறையனார் அகப்பொருள்">
இறையனார் அகப்பொருள்

இறையனார் அகப்பொருள் என்பது ஓர் தமிழ் இலக்கணநூல். அகப்பொருள் இலக்கணம் கூறும் இந்த நூலை மதுரை ஆலவாய்க் கடவுள் இறையனார் இயற்றினார் என்று அதன் நக்கீரர் உரை கூறுகிறது. இறையனார் என்னும் பெயர் கொண்ட ஒருவர் இயற்றியிருக்கவேண்டும், அல்லது இந்த நூலை இயற்றியவர் யார் என்று தெரியாத நிலையில் இறையனார் இயற்றினார் எனக் குறிப்பிட்டிருக்க வேண்டும்.

இந்த நூல் கி.பி. ஏழாம் நூற்றாண்டு வாக்கில் தோன்றியிருக்கலாம். இந்த நூலுக்கு உரை எழுதிய நக்கீரர் தமது உரைக்கு மேற்கோளாக பாண்டிக்கோவை நூலிலுள்ள பாடல்களைத் தந்துள்ளார். பாண்டிக்கோவை கி.பி. எட்டாம் நூற்றாண்டு நூல். கட்டளைக் கலித்துறை இலக்கணம் கொண்ட பாடல்கள் முதலில் தோன்றிய காலம். 

தொல்காப்பியம் அகப்பொருள் இலக்கணத்தை அகத்திணையியல், களவியல், கற்பியல், பொருளியல் என்னும் நான்கு இயல்களில் கூறுகிறது. இந்த 4 இயல்களில் 212 நூற்பாக்கள் உள்ளன. அந்த நூற்பாச் செய்திகளை இந்த நூல் 60 நூற்பாக்களில் சுருக்கமாகச் சொல்கிறது. 
என்பன போன்ற செய்திகள் இந்த நூலில் காணப்படும் புதுமைகள்.

அப்போது பாண்டிநாடு 12 ஆண்டு மழையின்றி வறண்டுபோயிற்று. பாண்டியன் சங்கப்புலவர்களை அழைத்து, இப்போது உங்களை என்னால் காப்பாற்ற முடியவில்லை. எங்காவது சென்று பிழைத்துக்கொள்ளுங்கள் என்று அனுப்பிவிட்டான். பின் நாடு செழித்தபின் பாண்டியன் புலவர்களை அழைத்துவரச் செய்தான். வந்தவர்களில் எழுத்து, சொல், யாப்பு இலக்கணத் துறையினர் மட்டும் இருந்தனர். இந்த இலக்கணங்கள் பொருளை அறிவதற்குத்தானே! பொருள் இலக்கணம் அறிந்தவர் இல்லையே! என்று அரசன் கவலைப்பட்டான். இந்தக் கவலையைப் போக்கச் சிவபெருமான் இந்த நூலின் 60 நூற்பாக்களை 3 செப்பேடுகளில் எழுதித் தன் இருக்கையில் வைத்தார். துப்புரவு செய்வோர் அதனை எடுத்துச் சென்று அரசனிடம் ஒப்படைத்தனர். அரசன் அதற்கு உரை எழுதச் செய்து பெற்றான்.

தொல்காப்பியருக்குப் பின்னர் பன்னிரு படலம், புறப்பொருள் வெண்பாமாலை ஆகிய நூல்கள் புறத்திணை இலக்கணம் கூறும் நூல்களின் பட்டியலில் தொகுக்கக் கூடியவை. அகத்திணை இலக்கணம் கூறும் நூல்களின் பட்டியலில் இந்த இறையனார் அகப்பொருள், நம்பி அகப்பொருள், களவியல் காரிகை ஆகியவை இடம்பெறத் தக்கவை.

உரை தோன்றிய வரலாறாக இந்த நூலின் உரையில் ஒரு கதை உள்ளது. பாண்டியன் வேண்டுகோளுக்கு இணங்கி இந்நூலுக்குப் பலர் உரை கண்டனர். அவற்றை உருத்திரசன்மன் என்பவனிடம் ஒவ்வொருவராகச் சொன்னார்கள். முருகக் கடவுள் ஒரு சாபத்தால் உப்பூரிக்குடி கிழாருக்கு ஊமை-மகனாகப் பிறந்திருந்தானாம். உரை கேட்டபோது ஐந்து வயது உடையவனாக விளங்கினானாம். அவன் பலரது உரையைக் கேட்டபோது அசைவற்றுக் கிடந்தானாம். மதுரை மருதனிளநாகனார் உரையைக் கேட்கும்போது ஆங்காங்கே வியந்து மெய்சிலிர்த்தானாம். கணக்காயனார் மகனார் நக்கீரனார் செய்த உரையைக் கேட்கும்போது எப்போதும் மெய்சிலிர்த்து வியந்தானாம்.
இந்த நக்கீரனார் சங்கப்பாடல்களைப் பாடிய நக்கீரர் அல்லர். இவரது உரையில் வடசொற்கள் மலிந்து காணப்படுகின்றன. எனினும், தலைச்சங்கம், இடைச்சங்கம், கடைச்சங்கம் என்னும் முச்சங்க வரலாற்றைக் கூறும் முதல்-நூல் இந்த உரைநூலே. இவரது உரையில் அரிய பல விளக்கங்கள் காணப்படுகின்றன.



</doc>
<doc id="108871" url="https://ta.wikipedia.org/wiki?curid=108871" title="வல்வை வரலாற்று ஆவணக் காப்பகம்">
வல்வை வரலாற்று ஆவணக் காப்பகம்

வல்வை வரலாற்று ஆவணக் காப்பகம் என்பது வல்வெட்டித்துறை மற்றும் ஈழம் தொடர்பான நூல்கள், வெளியீடுகள், தகவல்கள், பொருட்கள் எனப் பல்வேறு ஆவணங்களைச் சேகரித்துப் பாதுகாக்கும் ஒர் அமைப்பு ஆகும். இந்த அமைப்பினை நா. நகுலசிகாமணி மற்றும் அவரது துணைவியார் உமா நகுலசிகாமணி ஆகியோர் முன்னின்று நடத்துகின்றனர். இந்த அமைப்பு ஈழத்தில் வெளிவந்த பழைய அரிய நூல்களை மீள் பதிப்புச் செய்தும் வெளியிட்டு வருகின்றது. வரலாற்று மற்றும் நூற் கண்காட்சியையும் இந்த அமைப்பு நடத்தி வருகிறது. இவர்களின் சேமிப்பில் தமிழர்களில் கப்பற்கலை, ஈழப் போராட்டம், தமிழர் இனப்படுகொலை பற்றிய அரிய ஆவணங்களும் உள்ளன. 

பின்வரும் நூல்கள் மீள்பதிப்புச் செய்து வெளியிட்டவையாகும். இந்நூல்கள் வல்வை வரலாற்று ஆவணக் காப்பகத்தில் பேணப்படுகின்றன.



</doc>
<doc id="108873" url="https://ta.wikipedia.org/wiki?curid=108873" title="1800">
1800

1800 (MDCCC) ஒரு புதன்கிழமையில் ஆரம்பமான ஒரு "விதிவிலக்கான" கிரிகோரியன் சாதாரண ஆகும். பழைய ஜூலியன் நாட்காட்டியில் இது ஒரு ஞாயிற்றுக்கிழமையில் ஆரம்பமான நெட்டாண்டு ஆகும். 1800, பெப்ரவரி 28 வரை கிரிகோரியன் நாட்காட்டி ஜூலியன் நாட்காட்டியை விட 11 நாட்கள் முன்னதாக இருந்தது, ஆனால் 1800, மார்ச் 1 சனிக்கிழமை முதல் 12 நாட்கள் முன்னதாக இருந்தது.

உலக மக்கள் தொகை ஒரு பில்லியனை தொட உள்ளது. இரண்டு ஆண்டுகளின் பின்னரே அம்மைல்கல் எட்டப்பட்டது. கண்டங்களின் படி மக்கள் தொகை:




</doc>
<doc id="108874" url="https://ta.wikipedia.org/wiki?curid=108874" title="உலகத் தமிழர் ஆவணக் காப்பகம்">
உலகத் தமிழர் ஆவணக் காப்பகம்

உலகத் தமிழர் ஆவணக் காப்பகம் என்பது கண்டியில் இலங்கைத் தமிழர் தொடர்பான பல்வேறு ஆவணங்களைச் சேகரித்துப் பாதுகாக்கும் ஒர் ஆவணக் காப்பகம் ஆகும். இது குரும்பசிட்டி இரா. கனகரத்தினம் அவர்களின் 45 ஆண்டுப் பணியால் உருவாக்கப்பட்ட ஆவணக் காப்பகம் ஆகும். குறிப்பாக இந்த ஆவணக் காப்பகத்தில் 1899 தொடக்கம் தொடர்ச்சியான தமிழர் வரலாறு திரட்டப்பட்டுட்டு இருந்தது. இதில் ஒரு பகுதி ஆவணங்கள் மைக்ரோ பிலிம்களாக (200) யுனெசுகோ உதவியுடன் சுவிற்சர்லாந்தில் பாதுகாப்பாக வைக்கப்பட்டுள்ளது. மேலும் ஒரு தொகை இன்னும் மைக்ரோ பிலிம்களாக பதிவுசெய்யப்பட வேண்டி இருந்தன. இது 2000 களில் கிளிநொச்சிக்கு இடம்பெயர்ந்தது. இலங்கைப் படைத்துறையால் கிளிநொச்சி அழிக்கப்பட்ட போது போது இந்த ஆவணக் காப்பகம் அழிக்கப்பட்டது. 



</doc>
<doc id="108875" url="https://ta.wikipedia.org/wiki?curid=108875" title="தமிழர் தகவல் நடுவம்">
தமிழர் தகவல் நடுவம்

தமிழர் தகவல் நடுவம் என்பது ஐக்கிய இராச்சியத்தில் ஈழத் தமிழர்கள், ஈழப் போராட்டம் உட்பட பலதரப்பட்ட தகவல்களையும் ஆவணங்களைக் சேகரித்துப் பாதுகாக்கும் ஓர் அமைப்பு ஆகும். இந்த அமைப்பு 1980 கள் தொடக்கம் இயங்கி வருகிறது. 


</doc>
<doc id="108876" url="https://ta.wikipedia.org/wiki?curid=108876" title="1809">
1809

1809 (MDCCCIX) ஒரு ஞாயிற்றுக்கிழமையில் ஆரம்பமான ஒரு சாதாரண கிரிகோரியன் ஆண்டாகும். பழைய 12 நாட்கள் பின்தங்கிய ஜூலியன் நாட்காட்டியில் இது ஒரு புதன்கிழமையில் ஆரம்பமானது.




</doc>
<doc id="108881" url="https://ta.wikipedia.org/wiki?curid=108881" title="ஈழத்து நூல்களின் கண்காட்சி (காற்றுவெளி)">
ஈழத்து நூல்களின் கண்காட்சி (காற்றுவெளி)

ஐக்கிய இராச்சியத்தில் காற்றுவெளி சஞ்சிகையில் ஆதரவில் ஈழத்து நூல்களின் கண்காட்சி 2002 முதல் ஆண்டும் தோறும் நடைபெற்று வருகிறது. இந்தக் கண்காட்சியில் அரிதான நூற்றுக் கணக்கான ஈழத்து நூல்கள் காட்சிப்படுத்தப்படுகின்றன. 




</doc>
<doc id="108882" url="https://ta.wikipedia.org/wiki?curid=108882" title="அன்னபூரணி">
அன்னபூரணி



</doc>
<doc id="108887" url="https://ta.wikipedia.org/wiki?curid=108887" title="காத்திக் கோடு">
காத்திக் கோடு

காத்திக் கோடு ("Gothic Line", இடாய்ச்சு: "Gotenstellung", இத்தாலியம்: "Linea Gotica") என்பது இரண்டாம் உலகப் போரின் போது இத்தாலியில் ஜெர்மானியர்களால் உருவாகப்பட்ட ஒரு பாதுகாவல் அரண்கோடு. இத்தாலியில் ஜெர்மானியர்களின் இறுதிகட்ட பாதுகாவல் நிலைகளில் இது முதன்மையானதாக இருந்தது. இதனை ஊடுருவ நேச நாட்டுப் படைகள் 1944ல் மேற்கொண்ட தாக்குதல் காத்திக் கோடு தாக்குதல் ("Gothic Line offensive") என்றழைக்கபப்டுகிறது.

செப்டம்பர் 1943ல் இத்தாலி மீது படையெடுத்த நேச நாட்டுப் படைகள் விரைவில் தெற்கு மற்றும் மத்திய இத்தாலியைக் கைப்பற்றி வடக்கு நோக்கி முன்னேறின. 1944ன் மத்தியப் பகுதியில் இத்தாலியின் வட பகுதி மட்டும் ஜெர்மானியர் கட்டுப்பாட்டில் இருந்தது. வடக்கு இத்தாலியில் ஜெர்மானியர்கள் அமைத்திருந்த இறுதி கட்ட பலமான அரண்நிலை காத்திக் கோடு என்றழைக்கப்பட்டது. இத்தாலியின் கிழக்கு கடற்கரையிலிருந்து மேற்கு கடற்கரை வரை அமைந்திருந்த காத்திக் கோடு, அப்பென்னைன் மலைத் தொடரை ஒட்டி அமைந்திருந்ததால், செயற்கை அரண்களோடு இயற்கை அரண்களும் அதற்கு பலம் கூட்டின. சில இடங்களில் 10 கிமீ அகலத்துக்கு பாதுகாவல் நிலைகள் அமைக்கப்பட்டிருந்த அரண்கோட்டினை ஆகஸ்ட் 1944ல் நேச நாட்டுப் படைகள் தாக்கின. கிழக்குப் பகுதியில் பிரித்தானிய 8வது ஆர்மியும் மேற்கிலும் மத்தியிலும், அமெரிக்க 5வது ஆர்மியும் இத்தாக்குதலில் ஈடுபட்டன. ஆனால் இப்படைப்பிரிவுகளின் பலம் முந்தைய மாதங்களைக் காட்டிலும் வெகுவாகக் குறைந்திருந்தது. பிரான்சு மீதான படையெடுப்பில் பங்கேற்க பல படைப்பிரிவுகள் இத்தாலியிலிருந்து அங்கு அனுப்பப்பட்டிருந்தன.

இருமாத கால கடுமையான சண்டைக்குப் பின்னர் பல இடங்களில் நேச நாட்டுப் படைகள் காத்திக் அரண்நிலைகளை ஊடுருவி விட்டன. ஆனால் பலத்த ஜெர்மானிய எதிர்ப்பு, சாதகமற்ற புவியியல் நிலை போன்ற காரணங்களால், அவ்வெற்றிகளை தக்கவாறு பயன்படுத்தி ஜெர்மானியப் படைகளை முறியடிக்க இயலவில்லை. அக்டோபர் 1944 முதல் போர்க்களத்தில் தேக்க நிலை ஏற்பட்டு விட்டது. விரைவில் குளிர்காலம் ஆரம்பமானதால் நேச நாட்டுப் படைகள் தங்கள் தாக்குதலைக் கைவிட்டனர். இதன்பின் பல மாதங்களுக்கு இத்தாலியப் போர்முனையில் பெரிய மோதல்கள் எதுவும் நிகழவில்லை.


</doc>
<doc id="108890" url="https://ta.wikipedia.org/wiki?curid=108890" title="து. ஜெயக்குமார்">
து. ஜெயக்குமார்

து. ஜெயக்குமார் (D. Jayakumar) ஓர் இந்திய அரசியல்வாதியும், தமிழகத்தின் தற்போதைய சட்டமன்ற உறுப்பினரும் ஆவார். இவர் 2016 ஆம் ஆண்டு நடந்த சட்டமன்றத் தேர்தலில், இராயபுரம் தொகுதியிலிருந்து, அண்ணா திராவிட முன்னேற்றக் கழகத்தின் சார்பாக போட்டியிட்டு, தமிழ்நாடு சட்டமன்றத்திற்குத் தேர்ந்தெடுக்கப்பட்டார். இதற்கு முன்னதாக இதே தொகுதியிலிருந்து, 1991, 2001, 2006, மற்றும் 2011 தேர்தல்களில் வெற்றிப் பெற்றார். முந்தைய ஜெயலலிதா ஆட்சியில் அமைச்சராகப் பணியாற்றி உள்ள இவர் செப்டம்பர் 29, 2012 வரை தமிழகச் சட்டப்பேரவைத் தலைவராக செயல்பட்டார். செப்டம்பர் 29, 2012 அன்று பேரவை தலைவர் பதவியில் இருந்து விலகிக்கொள்வதாக தெரிவித்தார்.

இவரது தந்தை துரைராஜ், மனைவி ஜெயக்குமாரி ஆவார்கள். சென்னை பச்சையப்பன் கல்லூரியில் இளங்கலை அறிவியலும், சென்னை சட்டக்கல்லூரியில் 1987இல் சட்டப்படிப்பும் முடித்தார். 


</doc>
<doc id="108894" url="https://ta.wikipedia.org/wiki?curid=108894" title="இரண்டாம் ஆதேயோதாத்துஸ் (திருத்தந்தை)">
இரண்டாம் ஆதேயோதாத்துஸ் (திருத்தந்தை)

திருத்தந்தை புனித இரண்டாம் ஆதேயோதாத்துஸ் அல்லது திருத்தந்தை புனித தேயோதாத்துஸ் கத்தோலிக்க திருச்சபையில் திருத்தந்தையாக ஏப்ரல் 11, 672 முதல் ஜூன் 17, 676 வரை இருந்தவர் ஆவார். இவரைப்பற்றி மிகக் குறைவாகவே தெரிந்துள்ளது. இவரைப்பற்றிய சில ஆவணங்களும் இவரை ஏழைகளிடமும் வறியவரிடமும் மிகுந்த இரக்கத்துடன் இருந்தார் எனப் போற்றுகின்றது.

இவரின் பிறப்பிடம் உரோமை நகரம் ஆகும். இவர் ஆசீர்வாதப்பர் சபைத் துறவி ஆவார். இவர் மட ஒழுங்குகளிலும் தப்பறைக் கொள்கைகளை அடக்குவதிலும் ஆர்வம் உள்ளவர்.

இவர் நான்கு வருடம் ஆட்சி செய்திருப்பினும், வயது முதிர்வு காரணமாக பெரிய செயல்களைச் செய்ய இயலவில்லை.

முதலாம் ஆதேயோதாத்துஸ், "தேயோதாத்துஸ்" என்று இடம் பெறும் பட்டியல்களில் இவர் திருத்தந்தை புனித ஆதேயோதாத்துஸ் (பெயர் விகுதி இல்லாமல்) இடம் பெறுவார்.


</doc>
<doc id="108895" url="https://ta.wikipedia.org/wiki?curid=108895" title="கெம்பனூர்">
கெம்பனூர்

கெம்பனூர் கோவை மாவட்டத்திலுள்ள மருதூர் ஊராட்சியில் அமைந்துள்ள ஒரு சிற்றூர்.

இந்த கிராமத்தின் முக்கிய தொழிலாக விவசாயம் உள்ளது. இங்கு பெருமளவில் கறிவேப்பிலை பயிரிடப்பட்டிருக்கிறது. விவசாயத்திற்கு அடுத்து முக்கிய தொழிலாக கறிவேப்பிலை வியாபாரம் உள்ளது.


</doc>
<doc id="108897" url="https://ta.wikipedia.org/wiki?curid=108897" title="யுட்டீக்கியன் (திருத்தந்தை)">
யுட்டீக்கியன் (திருத்தந்தை)

திருத்தந்தை புனித யுட்டீக்கியன் ("Pope Saint Eutychian") அல்லது யுட்டீக்கியானுஸ் உரோமை ஆயராகவும் திருத்தந்தையாகவும் சனவரி 4, 275 முதல் டிசம்பர் 7, 283 வரை ஆட்சி செய்தார்.


1854இல் ஜோவான்னி பத்தீஸ்தா ரோஸ்ஸி என்னும் இத்தாலிய அகழ்வாளர் உரோமை நகரில் ஆப்பியா நெடுஞ்சாலையில் அமைந்துள்ள கலிஸ்டஸ் கல்லறைத் தோட்டத்தைக் கண்டுபிடித்தார்.() அங்கு பல திருத்தந்தையர்கள் அடக்கம் செய்யப்பட்டுள்ளனர்.

திருத்தந்தை யுட்டீக்கியனின் கல்லறையின் கல்வெட்டும் கண்டுபிடிக்கப்பட்டது. கிரேக்க மொழியில் உள்ள அக்கல்வெட்டிலிருந்து யுட்டீக்கியனின் கல்லறை இருந்த இடம் அடையாளம் காணப்பட்டது. இவரே அக்கல்லறையில் இறுதியாகப் புதைக்கப்பட்ட திருத்தந்தை என்பது குறிப்பிடத்தக்கது.

இவரின் ஆட்சி எவ்வளவு காலம் நீடித்தது என்பது குறித்துக் கருத்து வேறுபாடு உள்ளது. திருத்தந்தையர் நூல் ("") என்னும் பண்டைக்கால ஏட்டின்படி, இவர் 8 ஆண்டுகள் 11 மாதங்கள் ஆட்சிசெய்தார். ஆனால் யூசேபியஸ் () என்னும் பண்டைக்கால வரலாற்றறிஞர், அவர் 10 மாதங்களே திருத்தந்தையாக ஆட்சிசெய்தார் என்கிறார்.

கிறித்தவ நம்பிக்கையை முன்னிட்டு இரத்தம் சிந்தி இறந்த 324 பேரை யுட்டீக்கியன் அடக்கம் செய்தார் என்றும், திராட்சைப் பழம் மற்றும் அவரை விதைகளை ஆசீர்வதிக்கும் பழக்கம் இவரால் தொடங்கப்பட்டது என்றொரு செய்தி உள்ளது. ஆனால் இதற்குப் போதிய வரலாற்று ஆதாரம் இல்லை. ஏனெனில் உரோமை மன்னன் அவுரேலியனின் () இறப்புக்குப் பின்பு கிறித்தவர்கள் துன்புறுத்தப்படவில்லை. மேலும் நிலத்தின் விளைச்சலை ஆசீர்வதிப்பது பிற்கால பழக்கமாகும்.

திருத்தந்தை புனித யுட்டீக்கியனின் திருவிழா திசம்பர் 8ஆம் நாள் கொண்டாடப்படுகிறது. அவரது இறப்புக்குப் பின் உரோமைப் பேரரசன் தியோக்ளேசியன் காலத்தில் கிறித்தவம் மீண்டும் துன்புறுத்தப்பட்டது.



</doc>
<doc id="108902" url="https://ta.wikipedia.org/wiki?curid=108902" title="பத்தாம் பயஸ் (திருத்தந்தை)">
பத்தாம் பயஸ் (திருத்தந்தை)

திருத்தந்தை புனித பத்தாம் பயஸ் (இலத்தீன்: "Pius PP. X", 2 சூன் 1835 – 20 ஆகத்து 1914, இயற்பெயர்: குயிசெபே மெல்கொரி சார்தோ), 1903 முதல் 1914 வரை கத்தோலிக்க திருச்சபையின் 257-ஆவது திருத்தந்தையாக இருந்தவர். இவர் ஐந்தாம் பயஸுக்கு பின் புனிதர் பட்டம் பெற்ற திருத்தந்தையாவார். இவர் திருச்சபையின் கொள்கைகளுக்கு நவீனத்துவ விளக்கம் அளிப்பதை எதிர்த்தார். பாரம்பரிய விளக்கங்களையே ஊக்குவித்தார். இவரின் மிகமுக்கிய செயல்பாடாக கருதப்படுவது, இவர் வெளியிட்ட திருச்சபை சட்ட தொகுப்பாகும். இவ்வாறு வெளியிடப்படுவது இதுவே முதல் முறையாம். இவர் கிறித்துவ ஒழுக்கங்களை தனிமனித வாழ்விலும் கடைபிடிப்பதில் ஊக்குவித்தார். இவர் பிறந்த ஊரான ரெய்சி, இவரின் பொருட்டு பின்நாளின் "ரெய்சி பியோ X" (இதாலிய ஒளி பெயர்ப்பில் இவரின் பெயர்) என பெயர் மற்றம் செய்யப்பட்டது.

இவர் மரியாளிடம் பக்தி கொண்டவராக விளங்கினார். இவர் Ad Diem Illum என்னும் தனது சுற்றறிக்கையில், "மரியாளின் வழியாக கிறித்துவில் யாவற்றையும் புதுப்படைப்பாக்க" என்னும் தனது விருப்பத்தை வெளிப்படுத்தினார். இதையே தனது ஆட்சியின் குறிக்கோளுரையாகக் கொண்டார். 20-ஆம் நூற்றாண்டில் திருத்தந்தையாக இருந்தவரில் பத்தாம் பயஸ் மட்டுமே அதிக தளப்பணி செய்தவராவார். இந்த அனுபவத்தாலேயே அவரவரின் சொந்த மொழியிலேயே மறைபரப்ப தூண்டினார்.

இவரின் தொண்டு உள்ளம் வியக்கத்தக்கது. 1908-இல் நடந்த மெசினா நிலநடுக்கத்தில் பாதிக்கப்பட்டவர்களை, இத்தாலிய அரசு உதவி புரிய ஆரம்பிக்கும் முன்பே, தாமாகவே முன்வந்து திருத்தூதரக அரண்மனையில் தங்க வைத்தார். தம் குடும்பத்திற்கு எந்தவித உதவியும் பெறவில்லை. இவரின் மிகவிருப்பமான உடன் பிறந்தவரின் மகன் கடைசிவரை கிராமத்தில் பங்கு குருவாகவே இருந்தார். மற்ற மூன்று சகோதரிகளும் ஏழ்மையிலேயே வாழ்வைக் கழித்தனர். 'நான் ஏழையாக பிறந்தேன், ஏழையாக வாழ்ந்தேன், ஏழையாகவே சாக விரும்புகிறேன்' என அடிக்கடி சொல்வார். பலர் இவரின் இறப்புக்கு பின் இவரை புனிதரெனக் கொன்டாடி வெளிப்படையான வணக்கம் செலுத்தினர். இதனாலேயே இவரின் புனிதர் பட்ட நிகழ்வு விரைவில் நடந்தேறியது.

குயிசெபே மெல்கொரி சார்தோவின், பிறப்பிடம் ரெய்சி, லம்பர்டி-வெனிடா, ஆஸ்திய பேரரசு (இப்போது இத்தாலியில் உள்ளது). இவர் கோவானி பதிஸ்தா சார்தோ (1792–1852) மற்றும் மார்கரிடா சான்சன் (1813–1894) என்னும் தம்பதியரின் பத்து பிள்ளைகளில் இரண்டாவதாவார். இவர் 3 ஜூன் 1835-இல் திருமுழுக்கு பெற்றார். குயிசெபேவின் இளமைக்காலம் ஏழ்மையிலேயே ஓடியது. இவரின் பெற்றோர் கல்விக்கு முக்கியத்துவம் தந்தனர். ஒவ்வொரு நாளும் குயிசெபே 6 கி.மி தொலைவு நடந்து பள்ளிக்குச் சென்றார்.

குயிசெபேவுக்கு மூன்று சகோதரரும், ஆறு சகோதரிகளும்: குயிசெபே சார்தோ, 1834 (ஆறுநாட்களில் மரித்தது குழந்தை); ஆஞ்சலோ சார்தோ, 1837–1916; தேரேசா பரோலின்-சார்தோ, 1839–1920; ரோசா சார்தோ, 1841–1913; அன்டோனியா தேயி பேயி-சார்தோ, 1843–1917; மரிய சார்தோ, 1846–1930; லூசியா போஸ்சின்-சார்தோ, 1848–1924; அன்னா சார்தோ, 1850–1926; பியிட்ரோ சார்தோ, 1852 (ஆறுமாதங்களில் மரித்தது குழந்தை).

இளம் குயிசெபே, தன் கிராம குருவிடம் இலத்தீன் பயின்றார். மறைமாநில ஊக்கத்தொகை பெற்று பதுவா குருமடம் சேர்ந்து, இறையியல், மெய்யியல், படிப்புகளை முடித்தார்
18 செப்டம்பர் 1858-இல், சார்தோ குருவாக திருநிலைப்படுத்தப்பட்டு, டொம்போலோவின் ஆன்ம குருவானார். அங்கே இருந்த பங்கு குரு உடல்நலம் குன்றி இருந்ததால், இவர் அவரின் பணியையும் செய்து வந்தார். அங்கே தாமஸ் அக்குவைனஸுவினுடைய இறையியல் மற்றும் கத்தோலிக்க திருச்சபை சட்டங்கள் முதலியவற்றைக் கற்று தேர்ந்தார்.

1867-இல் சலென்சோவின் ஆலய அதிபராக (Archpriest) பொறுப்பேற்றார். அங்கே கோயிலை புனரமைத்தார். மருத்துவமனையை விரிவாக்கினார். இவற்றையெல்லாம் செய்ய நிதியை தன் சொந்த செலவிலே, தன் உழைப்பின் கூலியையோ அல்லது பிறரிடம் வேண்டிப்பெற்றோ செய்தார். 1870களில் வடக்கு இத்தாலியில் பரவிய காலரா தொற்றிய நோயளிகளுக்கு இவர் பணிவிடை செய்தார்.

மறைமாவட்டப் பேராலய உயர்நிலைக் குருக்கள் பேரவையின் உறுப்பினராகவும், மறைமாவட்ட செயலகத் தலைமைச் செயலராகவும், திரிவிசோ குருத்துவ கல்லூரி முகவராகவும், அக்கல்லூரியின் ஆன்மகுருவாகவும், மறைமாவட்டப் குருக்கள் மேற்பார்வையாளராகவும் இருந்தார். அரசு பள்ளிகளில் பயிலும் மாணாக்கருக்கு மறைகல்வி வழங்க ஏற்பாடு செய்தார்.

1878-இல் மறைமாவட்ட ஆயர் சனாலியின் மரணத்திற்குப் பின், மறைமாவட்டப் பேராலய உயர்நிலைக் குருக்கள் பேரவை இவரை (மற்றொரு ஆயர் நியமிக்கப் படும் வரை) அதன் தலைவராகத் தேர்ந்தெடுத்தது. 1878 டிசம்பர் முதல் ஜூன் 1880 வரை இப்பொறுப்பில் அவர் இருந்தார்.

1880-க்கு பின் திரிவிசோ குருமடத்தில் ஆசிரியராக பணியாற்றினார்.

பதின்மூன்றாம் லியோ இவரை கத்தோலிக்க கர்தினாலாக 12 ஜூன் 1893-இல் உயர்த்தினார். "சான் பெர்னாதோ அலே தெர்மியின்" (பட்டம் சார்ந்த) கர்தினால் குருவாகவும், மூன்று நாட்களுக்கு பின் வெனிசின் மூப்பராகவும் திருத்தந்தை அறிவித்தார். இத்தாலிய அரசுடன் திருச்சபைக்கு இருந்த மனக்கசப்பால் 1894-ஆம் ஆண்டு வரை பொறுப்பேற்க இயலவில்லை.

20 ஜூலை 1903-அன்று பதின்மூன்றாம் லியோ காலமானார். அதன் பின் கூடிய திருப்பீடத்தேர்வில் () கர்தினால் சார்தோ 4 ஆகஸ்ட் 1903 அன்று திருத்தந்தையாக தேர்த்தெடுக்கப்பட்டார். இவர் தன் ஆட்சிப்பெயராக பத்தாம் பயஸை தெரிவு செய்தார். 9 ஆகஸ்ட் 1903 அன்று முடிசூட்டு விழா நடந்தது.

இவர் கிறித்தவதின் அடிப்படைவாத கொள்கையையுடையவர். இதனையே தம் ஆட்சிக்காலத்திலேயும் கையாண்டார். இவர் முடி சூட்டப்பட்ட தினத்தன்று இவரின் கழுத்தில் இருந்த சிலுவை முலாம் பூசப்பட்டது என்பதை அறிந்த பணியாளர்கள் அதிர்ந்தனர். ஆனால் இவர் அமைதியாக தன்னிடம் வேறு சிலுவை இல்லை எனக்கூறி அதனையே அணிந்து வந்தார். திருத்தந்தை எட்டாம் அர்பனால் கொண்டுவரப்பட்ட பழக்கமான, திருத்தந்தை தனியாக உணவருந்துதலை இவர் அழித்தார். இவர் தன் நண்பர்களைத் தன்னோடு உணவருந்த அழைப்பு விடுத்தார்.

இவர் சிறுவர்களிடம் தனிப்பட்ட அன்பு செலுத்தினார். சிறுவர்களைக் கவர எப்போதும் தன்னுடன் இனிப்புகளை எடுத்துச் செல்வார். இவர் பங்குகளில் சிறுவர்களுக்கான மறைக்கல்வியின் முக்கியத்துவத்தை எடுத்துரைத்து, சிறுவர்களை ஆன்மிக இருளிலிருந்து வெளிக்கொணர முயன்றார்.

பத்தாம் பயஸ் தினசரி நற்கருணை வாங்குவதை ஊக்குவித்தார். 1904 வெளியிட்ட சுற்றுமடலில் ( encyclical ), "கிறித்துவில் எல்லாவற்றையும் புனிதமாக்குவதில்" மரியாளுக்கு இருக்கும் பங்கினை எடுத்தியம்பினார். நாம் அனைவரும் மரியாளின் ஆன்மிகப்பிள்ளைகளாயிருப்பதால் அவருக்கு அன்னைக்குரிய வணக்கம் செலுத்தப்பட வேண்டும் என்றார். வாக்கு மனிதர் ஆனார் என கிறித்துவைப்பற்றி விவிலியம் கூறுகின்றது. ஆனால் மனு உருவான அவ்வாக்கிற்கு உடல் கொடுத்ததால் அவர் கிறித்துவின் அன்னையாகிறார். கிறித்துவின் மறைஉடலான திருச்சபை, கிறித்துவின் மனித உடலிலிருந்து வேறுபடுத்திப் பார்க்க இயலாது, ஆகவே மரியாள் திருச்சபையின் ஆன்மீக அன்னை மட்டுமல்ல, அவள் உண்மையான அன்னையும் கூட என்றார்.

19 மார்ச் 1904 திருச்சபையின் சட்டத்தொகுப்பை உலகம் முழுமைக்கும் ஒரே சட்டத்தொகுப்பாக்கும்படி கர்தினால் குழாமின் ஆணையம் ஒன்றை வடிவமைத்தார். இவருக்கு முன் உலகம் முழுமைக்கும் ஒரே திருச்சபை சட்டத்தொகுப்பு இருந்ததில்லை. இவருக்குப் பின் திருத்தந்தையானவர்களுள் இருவர் (பதினைந்தாம் பெனடிக்ட் மற்றும் பன்னிரண்டாம் பயஸ்) இவ்வாணையத்தில் இருந்தனர். இவ்வாணையம் தன் பணியை பதினைந்தாம் பெனடிக்டின் ஆட்சியில் 27 மே 1917 அன்று நிறைவு செய்தது. அவை 19 மே 1918 அன்று துவங்கி 1983 ஆண்டின் திருவருகை காலம் வரை நடைமுறையில் இருந்தது.

பத்தாம் பயஸ் திருத்தந்தையின் திருப்பீடத்தின் கீழ் வரும் ஆட்சித்துறைகளை () சீரமைத்தார். குறிப்பாக குருத்துவக் கல்லூரிகளை மேல்பார்வையிடும் ஆயர்களின் பணியைப் புதிய சட்டங்களால் "Pieni L'Animo"-என்னும் சுற்றுமடலின் மூலமாக திருத்தினார். பல சிறிய குருத்துவக்கல்லூரிகளை ஒன்றிணைத்து பெரிய குருமடம் உருவாக செய்தார். புதிய குருத்துவ கல்வி முறையை உருவாக்கினார். பொதுப்பணித்துறை நிறுவனங்களை குருக்கள் தலைமை தாங்கி நடத்த தடை விதித்தார்.

பத்தாம் பயஸ் தன் வாழ்நாளிலேயே பல புதுமைகளை செய்துள்ளார் என்பர். முடக்கு வாதம் உற்ற குழந்தை இவர் தூக்கியதால் நலம் பெற்றது என்பர். மூளைக் காய்ச்சல் உடைய இரண்டு வயது குழந்தையின் பெற்றோர் இவரை செபிக்கும் படி கடிதம் எழுதினர். இரண்டு நாட்களில் குழந்தை குணமானது என்பர்.

காச நோயுற்றிருந்த எர்னஸ்தோ ருபின் (பின்நாளின் பலேர்மோவின் பேராயர்) இவரைக்கண்ட போது, ருபின் குணமடைந்து விடப்போவதாகவும், அதனால் குருத்துவக் கல்வியை தொடர மீண்டும் குரு மடத்திற்கு செல்ல அறிவுறுத்தியதாக குறியுள்ளார்.

பத்தாம் பயஸ் 10 பேருக்கு முக்திபேரு பட்டமும், 4 பேருக்கு புனிதர் பட்டமும் அளித்துள்ளார்.

பத்தாம் பயஸ் 16 திருத்தூது மடல்களை வரைந்துள்ளார்; அவற்றுள் "" என்னும் மடல் பெப்ரவரி 11, 1906, அன்று வெளியிடப்பட்டதில் 1905-ஆம் ஆண்டு பிரான்சு நாட்டின் அரசு சமயம் பிரிவினை சட்டத்தைக் கண்டித்தார்.

1913-இல் புகைப்பவரான பத்தாம் பயஸ், மாரடைப்பால் உடல் நலம் குன்றினார். 1914-இல் வின்னேர்ப்பு அன்னை திருவிழாவன்று(15 ஆகஸ்ட்) இவர் திரும்பவும் நோய்வாய்பட்டார். 
முதலாம் உலகப் போர் துவங்கியதால் மனம் பாதிக்கப்பட அவர், 20 ஆகஸ்ட் 1914 அன்று இயற்கை எய்தினார்.

பின்பு இவர் புனித பேதுரு பேராலயத்தில் அடக்கம் செய்யப்பட்டார்.

இவருக்கு முன்பு வரை திருத்தந்தையரை அடக்கம் செய்யும் முன், உடல் பதனிடும் போது உள் உறுப்புகளை நீக்குவர். ஆனால் இவர் இதை தடை செய்தார். இன்றுவரை இத்தடை உள்ளது.
திருத்தந்தை பன்னிரண்டாம் பயஸால் 3 ஜூன் 1951 அன்று முத்திப்பேறு பெற்ற பட்டமும், 29 மே 1954 அன்று புனிதர் பட்டமும் வழங்கப்பட்டது.

மற்ற திருத்தந்தையரைப் போலவே இவரின் குல மரபுச்சின்னத்திலும் தங்க மும்முடி மற்றும் தங்கம் மற்றும் வெள்ளியாலான இரு சாவிகள் இருக்கும்.

கேடயத்தின் மேல் பகுதியில், 1893–1903 வரை வகித்த பதவியான வெனிசு மூப்பர்களின் குல மரபுச்சின்னத்தில் காணப்படும், நற்செய்தியாளரான புனித மாற்குவின் சிங்கமும், அதன் கையில் இருக்கும் புத்தகத்தில் இலத்தீன் மொழியில் இடப்பக்கம் PAX TIBI MARCE மற்றும் வலப்பக்கம் EVANGELISTA MEU என்றும் பொறிக்கப்பட்டிருக்கும். இதற்கு பொருள், "மாற்குவே, என் நற்செய்தியாளரே, உமக்கு அமைதி உண்டாகுக" என்பதாகும்.

அதன் கீழ் பகுதியில், "எபிரேயர்" 6:19-இன் படி புயலடிக்கும் கடலில் எறியப்பட்ட நங்கூரமும், 6 முனைகளையுடைய விண்மீனும் இருக்கும்.






</doc>
<doc id="108911" url="https://ta.wikipedia.org/wiki?curid=108911" title="ஞானதீப சங்காரம் (சிற்றிதழ்)">
ஞானதீப சங்காரம் (சிற்றிதழ்)

ஞானதீப சங்காரம் இலங்கை கொழும்பிலிருந்து 1893 ஆம் ஆண்டில் வெளிவந்த ஒரு மாத இதழாகும்.

இவ்விதழில் இஸ்லாமிய ஆக்கங்களும், கொள்கை விளக்கங்களும் இடம்பெற்றிருந்தன. 



</doc>
<doc id="108914" url="https://ta.wikipedia.org/wiki?curid=108914" title="ஞான ரதம் (சிற்றிதழ்)">
ஞான ரதம் (சிற்றிதழ்)

ஞான ரதம் இந்தியா, தமிழ்நாடு சென்னையிலிருந்து 1978ம் ஆண்டில் வெளிவந்த ஒரு மாத இதழாகும்.


இனிய தமிழில் இஸ்லாமிய திருமறை திருகுர்ஆன் விளக்க உரை

தமிழில் இஸ்லாமிய திருமறை திருகுர்ஆன் விளக்க உரைகளும் இஸ்லாமிய அறிவியல் ஆக்கங்களும் இதில் உள்ளடக்கப்பட்டிருந்தன. 


</doc>
<doc id="108915" url="https://ta.wikipedia.org/wiki?curid=108915" title="ஞானாசிரியரன் (இதழ்)">
ஞானாசிரியரன் (இதழ்)

ஞானாசிரியரன் மலேசியாவிலிருந்து 1888ம் ஆண்டில் வெளிவந்த ஒரு நாளிதழாகும்.

இவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும், 
இஸ்லாமிய உலக செய்திகளும், விழிப்புணர்வூட்டும் ஆக்கங்களும் இடம்பெற்றிருந்தன.


</doc>
<doc id="108917" url="https://ta.wikipedia.org/wiki?curid=108917" title="தங்கை நேசன் (இதழ்)">
தங்கை நேசன் (இதழ்)

தங்கைநேசன் சிங்கப்பூரிலிருந்து 1878ம் ஆண்டில் மாதமிரு முறை வெளிவந்த ஒரு இதழாகும்.


இவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும்,
இஸ்லாமிய உலக செய்திகளும், விழிப்புணர்வூட்டும் ஆக்கங்களும் இடம்பெற்றிருந்தன.


</doc>
<doc id="108919" url="https://ta.wikipedia.org/wiki?curid=108919" title="தத்துவ இஸ்லாம் (சிற்றிதழ்)">
தத்துவ இஸ்லாம் (சிற்றிதழ்)

தத்துவ இஸ்லாம் நாச்சியார் கோவிலிலிருந்து 1921ம் ஆண்டில் வெளிவந்த ஒரு மாத இதழாகும்.


நாச்சியார் கோவில் முஸ்லிம் சங்கம்

இவ்விதழில் இஸ்லாமிய ஆக்கங்களும், கொள்கை விளக்கங்களும், விழிப்புணர்வூட்டும் ஆக்கங்களும் இடம்பெற்றிருந்தன.


</doc>
<doc id="108933" url="https://ta.wikipedia.org/wiki?curid=108933" title="தமிழ் அமிழ்தம் (சிற்றிதழ்)">
தமிழ் அமிழ்தம் (சிற்றிதழ்)

தமிழ் அமிழ்தம் இலங்கை, கொழும்பிலிருந்து 1972ம் ஆண்டில் வெளிவந்த ஒரு மாத இதழாகும்.

சிறுகதை, கவிதை, கட்டுரைகள், ஆய்வுக் கட்டுரைகள், துணுக்குகள், கேள்வி பதில் ஆகிய விடயங்களை உள்ளடக்கியிருந்தது. 


</doc>
<doc id="108934" url="https://ta.wikipedia.org/wiki?curid=108934" title="தமிழ்நாடு முஸ்லிம் மிசன் (சிற்றிதழ்)">
தமிழ்நாடு முஸ்லிம் மிசன் (சிற்றிதழ்)

தமிழ்நாடு முஸ்லிம் மிசன் இந்தியா, மதுரையிலிருந்து 1985ம் ஆண்டில் வெளிவந்த ஒரு மாத இதழாகும்.


திருமறை எங்கள் வழி, தேன்தமிழ் எங்கள் மொழி
இவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும், இலக்கிய ஆக்கங்களும் இடம்பெற்றிருந்தன. 


</doc>
<doc id="108935" url="https://ta.wikipedia.org/wiki?curid=108935" title="தமிழ் முஸ்லிம் ஜமாஅத் தகவல் மடல்">
தமிழ் முஸ்லிம் ஜமாஅத் தகவல் மடல்

தமிழ் முஸ்லிம் ஜமாஅத் தகவல் மடல் சிங்கப்பூரிலிருந்து 1981ம் ஆண்டில் வெளிவந்த ஒரு மாத இதழாகும்.

இசுலாமிய அடிப்படையில் அமைந்த பல்வேறுபட்ட ஆக்கங்களை இது உள்ளடக்கியிருந்தது. இசுலாமிய அடிப்படைக் கருத்துக்கள், இசுலாமிய விளக்கங்கள், குர்ஆன் ஹதீஸ் விளக்கங்கள் போன்ற பல்வேறுபட்ட அம்சங்களை இது உள்வாங்கியிருந்தது.


</doc>
<doc id="108936" url="https://ta.wikipedia.org/wiki?curid=108936" title="தர்பார் சபா (சிற்றிதழ்)">
தர்பார் சபா (சிற்றிதழ்)

தர்பார் சபா கூத்தாநல்லூரிலிருந்து 1951ம் ஆண்டில் வெளிவந்த ஒரு மாத இதழாகும்.


இசுலாமிய சட்ட, நீதி விவகாரங்களுக்கான விளக்க ஆக்கங்களை இது கொண்டிருந்தது. 


</doc>
<doc id="108937" url="https://ta.wikipedia.org/wiki?curid=108937" title="தமிழ் முழக்கம் (இதழ்)">
தமிழ் முழக்கம் (இதழ்)

தமிழ் முழக்கம் இந்தியா, தமிழ்நாடு, சென்னையிலிருந்து 1955ம் ஆண்டில் வெளிவந்த ஒரு வார இதழாகும்.


இசுலாமிய கதைகள், கட்டுரைகள், கவிதைகள், ஆய்வுக் கட்டுரைகள், இலக்கிய ஆய்வுக் கட்டுரைகள் போன்ற பல்வேறு அம்சங்களை இது உள்ளடக்கியிருந்தது. 


</doc>
<doc id="108938" url="https://ta.wikipedia.org/wiki?curid=108938" title="சூனியக்காரிகள் வேட்டை">
சூனியக்காரிகள் வேட்டை

சூனியக்காரிகளுக்கான வேட்டை ("Witch-hunt") என்பது சூனியக்காரிகளையோ (அதாவது மாயமந்திரம் தெரிந்தவர் என்று அஞ்சப்படும் பெண்களை) அல்லது செய்வினைக்கான சான்றுகளையோ தேடி நடத்தப்படும் வேட்டையாகும். இது பெரும்பாலும், திகில், "அரண்டவன் கண்ணுக்கு இருண்டதெல்லாம் பேய்" அனைத்த மனப்பாங்கு, நினைத்தவாக்கில் பிறரை சாடல் முதலிய மனிதனின் அடிப்படை பண்புகள் போலவே தோற்றினாலும், பிற்காலங்களில் இது அரசினரின் உடன்பாட்டுடன் சட்டரீதியாகவும் நடந்தேறியதுண்டு. 1480 - 1750 க்கு இடைப்பட்ட காலத்திலேயே ஐரோப்பாவிலும், வட அமெரிக்காவிலும் இவ்வாறு நாற்பதாயிரம் தொடங்கி நூறாயிரத்துக்கு இடைப்பட்டோர் செய்வினை செய்ததாக குற்றம் சாட்டப்பட்டு, இறப்பு ஒறுப்பும் வழங்கப்பட்டனர். இதுவே முப்பதாண்டுப் போருக்கும், சீர்திருத்தத்திற்கும் உந்துதலாகவும் ஆயிற்று.

பதினெட்டாம் நூற்றாண்டு ஐரோப்பாவின் இறுதி செய்வினை விசாரணை நிகழ்ந்தேறியது. 1735 இன் செய்வினை பற்றிய சட்டம் (Witchcraft Act) மூலம் இத்தகைய செய்கைகள் இனிமேலும் குற்றமாகாது என்று பிரித்தானியாவில் சட்டமூலமாக்கப்பட்டது. செருமனியில் 18ம் நூற்றாண்டு வரை இவ்வழக்கம் தொடர்ந்த போதும் பின் ஒழிந்துவிட்டது. செய்வினை செய்வோரைத் தேடும் வேட்டைகள் தற்காலத்தில் சகாரா பாலைவனத்தின் தெற்காயுள்ள பகுதிகளிலும், இந்தியாவிலும், பாப்புவா நியூகினியாவில் இருந்தும் வரும் செய்திகளில் காணப்படுகின்றன. சவூதி அரேபியாவிலும், கமெருனிலும் இதற்கெதிரான சட்டமியற்றப்பட்டுள்ளது.


</doc>
<doc id="108939" url="https://ta.wikipedia.org/wiki?curid=108939" title="இருவாய்ச்சி">
இருவாய்ச்சி

இருவாட்சி () என்பது இருவாச்சி இனப்பறவைகளின் குடும்பப்பெயர் ஆகும். ஆங்கிலத்தில் இக்குடும்பத்தை "ஹார்ன்பில்" என அழைப்பார்கள். இவை அளவில் சற்று பெரிதானவை. பறக்கும்போது ஒரு உலங்கு வானூர்தி பறப்பதைப் போல இருக்கும். அதே போல ஒலி எழுப்பக்கூடியவை. பெரிய அலகை உடையது. அலகுக்கு மேலே கொண்டை (காஸ்க்) போன்ற அமைப்பு இருக்கும். இது பறவைக்கு இருவாய்கள் இருப்பதைப் போன்ற தோற்றத்தைத் தரும். இவை சுமார் 30 முதல் 40 ஆண்டுகள் வாழக்கூடியது.

பிப்ரவரி மாதம் முதல் மே மாதம் வரை இனப்பெருக்க காலமாகும்.

இருவாச்சி பறவைகள் இணையோடு வாழக்கூடியவை. இனப்பெருக்க காலத்தில் இரண்டு பறவைகளும் சேர்ந்து மிகவும் உயரமான மரங்களில் கூட்டைத் தேர்வு செய்யும். கூடு என்பது மரங்களில் உள்ள பொந்துகள்தான். பெண் பறவை பொந்துக்குள் சென்று அமர்ந்தவுடன் ஆண் பறவை தனது எச்சில் மற்றும் ஆற்று படுகைகளில் இருந்து சேகரிக்கும் ஈரமான மண்ணைக் கொண்டு கூட்டை மூடிவிடும். பெண் பறவைக்கு உணவு கொடுக்க ஒரு சிறிய துவாரத்தை மட்டும் விட்டுவிடும்.

பெண் பறவை தனது இறக்கை முழுவதையும் உதிர்த்து ஒரு மெத்தை போன்ற தளத்தை அமைத்து அதன் மேல் ஒன்று முதல் 3 முட்டைகள் வரை இடும். சுமார் 7வாரம் கழித்து முட்டைகள் பொரிந்துவிடும். குஞ்சுகள் பிறந்தவுடன் பெண் பறவை கூட்டை உடைத்துக் கொண்டு வெளியே வரும். அதுநாள் வரை ஆண் பறவை சிறிய துவாரம் வழியே பெண் பறவைக்குப் பழக்கொட்டைகள், பூச்சிகளை உணவாக கொண்டுவந்து ஊட்டும். குஞ்சுகள் பொரிந்தபின்னர் ஆண் மற்றும் பெண் பறவைகள் இணைந்து குஞ்சுகளுக்கு உணவு ஊட்டும். இப்பறவைகளை மழைக்காட்டின் குறியீடு என்பர்.

அனைத்துண்ணிகளான இருவாச்சிகள் பழங்கள், பூச்சிகள், சிறு விலங்குகள் முதலியவற்றை உண்ணும். மேலும் இவற்றின் நாக்கு குட்டையாக இருப்பதால் இவற்றால் இரையை விழுங்க இயலாது. எனவே உணவை அலகின் நுனியில் இருந்து தூக்கிப்போட்டு சிறிது சிறிதாக அலகின் உட்பகுதிக்கு நகர்த்தும்.

உலகம் முழுவதும் 54 வகைகள் இருக்கின்றன. இந்தியாவில் 9 வகை இருவாச்சிகள் உள்ளன. தென்னிந்தியாவில் 4 வகை இருவாச்சிகள் காணப்படுகின்றன. கேரள மாநிலத்தில் இருவாச்சிகளை மாநிலப் பறவையாக அறிவித்துள்ளனர். இலக்கியங்களில் இவற்றை மலை முழுங்கான் என்று குறிப்பிட்டுள்ளனர்.

தமிழகத்தில் காணப்படும் நான்கு வகை இருவாச்சிப்பறவைகள் 1. பெரும் பாத இருவாச்சி, 2. மலபார் இருவாச்சி, 3.சாம்பல் நிற இருவாச்சி, 4. மலபார் பாத இருவாச்சி. இவை மேற்குத் தொடர்ச்சி மலையில் தென்னிந்தியாவில் காணப்படுபவை.

பெரும் பாத இருவாச்சி: அலகு மற்றும் அலகுக்கு மேலே உள்ள பகுதி மஞ்சள் நிறத்தில் இருக்கும். கருப்பு இறக்கையில் வெள்ளைக் கோடுகள் இருக்கும் சிறிய பகுதி மட்டும் மஞ்சள் நிறத்தில் காணப்படும். மற்ற மூன்று வகைகளைக் காட்டிலும் இந்த வகை சற்று பெரிதாக இருக்கும்.

மலபார் பாத இருவாச்சி: இது பார்ப்பதற்குக் பெரும் பாத இருவாச்சி போல இருந்தாலும் அளவில் சற்று சிறியதாக இருக்கும். அலகில் வெள்ளை கலந்த மஞ்சள் நிறம் இருக்கும். கொண்டை பகுதியில் கருப்பு நிறம் காணப்படும். கருப்பு மற்றும் வெள்ளை நிறம் கலந்த உடலைப் பெற்றிருக்கும்.

இந்திய சாம்பல் நிற இருவாச்சி: மேலே குறிப்பிட்ட இரண்டைக் காட்டிலும் அளவில் சிறியதாக இருக்கும். சாம்பல் வண்ணத்தில் காணப்படும்.

மலபார் சாம்பல் நிற இருவாச்சி: இவற்றுக்குக் கொண்டைப் பகுதி இருக்காது. சாம்பல் நிறத்தில் காணப்படும்

இவை தவிர, மேலும் 5 வகைகள் இந்தியாவில் உள்ளன. அவை 1. நார்கொண்டான் இருவாச்சி (அந்தமான் தீவுகளில் காணப்படுவன) 2. வளையமுள்ள இருவாச்சி, 3.ரூஃவெஸ்ட் நெக்டு இருவாச்சி, 4. பழுப்பு இருவாச்சி (வடகிழக்கு இந்தியாவில் காணப்படுவன) 5. இந்திய பாத இருவாச்சி - நேபாளம் மற்றும் இமயமலையில் காணப்படுகின்றன.



</doc>
<doc id="108941" url="https://ta.wikipedia.org/wiki?curid=108941" title="ஜோர்ஜ் மெக்கோலே">
ஜோர்ஜ் மெக்கோலே

ஜோர்ஜ் மெக்கோலே ("George Macaulay ", பிறப்பு: திசம்பர் 7 1897, இறப்பு: திசம்பர் 13 1940 ), இங்கிலாந்து அணியின் துடுப்பாட்டக்காரர். இவர் எட்டு தேர்வுத் துடுப்பாட்டப் போட்டிகளிலும் , 468 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1923 - 1933 ஆண்டுகளில் , இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="108942" url="https://ta.wikipedia.org/wiki?curid=108942" title="மாற்கு (திருத்தந்தை)">
மாற்கு (திருத்தந்தை)

திருத்தந்தை புனித மாற்கு ("Pope Mark") அல்லது மாற்குஸ் கத்தோலிக்க திருச்சபையில் உரோமை ஆயராகவும் திருத்தந்தையாகவும் சனவரி 18, 336 முதல் அக்டோபர் 7, 336 வரை, மிகக் குறுகிய காலமே ஆட்சிசெய்தார்.

திருத்தந்தையர்களின் வரலாறு ("Liber Pontificalis") என்னும் பண்டைய நூல், இவர் உரோமை நகரில் பிரிகஸ் என்பவருக்கு மகனாகப் பிறந்தார் என்று கூறுகிறது.

ஆயர்களின் பட்டியல் ("Depositio martyrum") மற்றும் மறைச்சாட்சிகளின் பட்டியல்("Depositio episcoporum") என்னும் தொகுப்புகள் இவர் காலத்தில்தான் தொடங்கப்பட்டன என்பது மரபுச் செய்தி. புதிதாகத் திருத்தந்தையாகத் தெரிந்தெடுக்கப்படுபவருக்கு அருட்பொழிவு வழங்கும் உரிமைகொண்ட மூன்று ஆயர்களுள் ஓஸ்தியா ("Ostia") நகர ஆயருக்கு முதன்மைப்பொறுப்பு உண்டு என்று இவர் உறுதிப்படுத்தினார். இன்றைய திருச்சபை வழக்கப்படி, கர்தினால் குழுவின் தலைவர் ஓஸ்தியா நகர ஆயர் என்னும் மரியாதைப் பொறுப்பு கொண்டுள்ளார்.

இயேசு கிறித்து இறைத்தன்மை கொண்டவர், கடவுளின் மகன் என்று நிசேயா சங்கம் 325இல் அறிவித்திருந்தது. ஆனால் ஆரியுஸ் ("Arius") என்பவர் இக்கொள்கையை ஏற்க மறுத்து, இயேசு கடவுளின் படைப்புகளில் மிகச் சிறந்தவரே தவிர கடவுள்தன்மை கொண்டவரல்ல என்று போதித்தார். இந்தத் தவறான போதனையால் திருச்சபைக்குள் குழப்பம் ஏற்பட்டது. இது திருத்தந்தை மாற்குவின் காலத்தில் நிகழ்ந்தது.

உரோமையில் உள்ள புனித மாற்கு பெருங்கோவிலைக் கட்ட இவரே அடித்தளம் இட்டார் என்று கருதப்படுகிறது. புனித பால்பீனா கோவிலைக் கட்டியவரும் இவரே என்று தெரிகிறது.

திருத்தந்தை மாற்கு இயற்கைக் காரணங்களால் இறந்தார். அவரது உடல் புனித பால்பீனா கோவிலின் அடியில் உள்ள கல்லறையில் அடக்கம் செய்யப்பட்டது.

திருத்தந்தை மாற்குவின் திருவிழா அக்டோபர் 7ஆம் நாள் கொண்டாடப்படுகிறது.


</doc>
<doc id="108943" url="https://ta.wikipedia.org/wiki?curid=108943" title="ஜாக் மெக்பிராயன்">
ஜாக் மெக்பிராயன்

ஜாக் மெக் பிராயன் ("Jack MacBryan", பிறப்பு: சூலை 22 1892, இறப்பு: சூலை 14 1983 ), இங்கிலாந்து அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 206 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1924 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="108945" url="https://ta.wikipedia.org/wiki?curid=108945" title="தலையங்கம்">
தலையங்கம்

நாளிதழ் மற்றும் வாரம், மாதமிருமுறை, திங்கள், காலாண்டு அரையாண்டு என வெளியாகும் பருவ இதழ்களில் சமுதாய நோக்கத்துடன் இடம் பெறும் ஒரு பகுதி தலையங்கம் எனப்படுகிறது. இதழ்களில் தலையங்கம் முதன்மையான இடத்தைப் பெறுகின்றது. ஆங்கில இதழ்களில் தலையங்கம் இடம் பெற்றாலும் தமிழ் நாளிதழ்களில் பல தலையங்கம் இல்லாமலேயே வெளிவருகின்றன. தலையங்கச் செய்தியை அனைத்து வாசகர்களும் படிப்பதில்லை. தலையங்கத்தை சுமார் 15 விழுக்காடு வாசகர்கள் மட்டுமே படிக்கிறார்கள் என்கிற ஒரு பொதுவான கருத்தும் உண்டு. “செய்தித்தாள்களில் மிகவும் புறக்கணிக்கப்படுகின்ற, குறைவாக மதிப்பிடப்படுகின்ற பகுதி தலையங்கம். இருப்பினும், பொது மக்களுக்குத் தொண்டு செய்யும் இதழியலின் ஒரு தலையாய கருவியாக இருக்கிறது.” என்று ஜான் ஹோகன்பர்க் என்பவர் தலையங்கம் குறித்து கருத்து தெரிவித்திருக்கிறார்.


</doc>
<doc id="108946" url="https://ta.wikipedia.org/wiki?curid=108946" title="இரண்டாம் போனிஃபாஸ் (திருத்தந்தை)">
இரண்டாம் போனிஃபாஸ் (திருத்தந்தை)

இரண்டாம் போனிஃபாஸ் கத்தோலிக்க திருச்சபையின் திருத்தந்தையாக 530 முதல் 532 வரை இருந்தவர்.

இவரே முதல் ஜெர்மானிய திருத்தந்தையாவார். இவர் பிறப்பால் ஆஸ்திரோகோத் () ஆவார். கோதிக் அரசன் அதாலரிகின் தூண்டுதலால் இவருக்கு முன் திருத்தந்தையாக இருந்தவர் இவரை தேர்ந்தெடுத்தார். இவரின் ஆட்சியில் சிலகாலம் உரோமை நகர குருக்களால் தேர்ந்தெடுக்கப்பட்ட "தியோஸ்குருஸ்" என்ற எதிர்-திருத்தந்தை இருந்தார். போனிஃபாஸும், தியோஸ்குருஸும் 22 செப்டம்பர் 530 அன்று, திருப்பொழிவு செய்யப்பட்டனர். ஆனால், 20 நாட்களில் தியோஸ்குருஸ் இறந்தார்.

போனிஃபாஸ், யூலியின் நாட்காட்டியில் இருந்த ஆண்டுகளின் எண்ணிக்கையை அப் ஊர்பி கொண்டிட்டாவிலிருந்து அனோ டொமினிக்கு மாற்றினார்.



</doc>
<doc id="108947" url="https://ta.wikipedia.org/wiki?curid=108947" title="நத்தம் ஆர். விசுவநாதன்">
நத்தம் ஆர். விசுவநாதன்

நத்தம் ஆர். விசுவநாதன் ஓர் தமிழக அரசியல்வாதிமற்றும் தற்போதைய தமிழக சட்டப்பேரவையின் உறுப்பினரும் ஆவார். சட்டப்பேரவைக்கு அண்ணா திராவிட முன்னேற்றக் கழகத்தின் சார்பில் நத்தம் சட்டமன்றத் தொகுதியிலிருந்து 2001, 2006 மற்றும் 2011 ஆண்டுகளில் தேர்ந்தெடுக்கப்பட்டார். தமிழக அரசில் மின்துறை அமைச்சராக இருந்தார்.


</doc>
<doc id="108948" url="https://ta.wikipedia.org/wiki?curid=108948" title="எழுத்தாளர்">
எழுத்தாளர்

எழுத்தாளர் என்பவர் கதை, கட்டுரை, திறனாய்வு, விளம்பரம் உள்ளிட்ட எழுத்துப் படைப்புகளை உருவாக்குபவர். அவரது படைப்புகள் இதழ்கள் மற்றும் நூல்கள் மூலமாக வெளியாகும். இதழ்களில் எழுதும் எழுத்தாளர்களை தொழில் முறை எழுத்தாளர்கள் (Professional Writers), சுதந்திர எழுத்தாளர்கள் (Free - Lance Writers) என இரு வகையாகப் பிரிக்கலாம். தொழில் முறை எழுத்தாளர்கள் இதழ்களில் மாதச் சம்பளத்தில் பணியாற்றுபவர்கள். இவர்கள் எழுதுவதையே தொழிலாகக் கொண்டவர்கள். சுதந்திர எழுத்தாளர்கள் எந்த ஒரு இதழுடனும் நேரிடையாகத் தம்மைக் கட்டுப்படுத்திக் கொள்ளாமல், இதழ்களிடம் மாதச் சம்பளம் பெறும் பணியிலில்லாமல் விரும்புகின்ற அனைத்து இதழ்களுக்கும் எழுதிக் கொண்டிருப்பவர்கள்.


</doc>
<doc id="108949" url="https://ta.wikipedia.org/wiki?curid=108949" title="ஐந்தாம் பெனடிக்ட் (திருத்தந்தை)">
ஐந்தாம் பெனடிக்ட் (திருத்தந்தை)

திருத்தந்தை பன்னிரண்டாம் யோவானின் இறப்பிற்கு பின் திருத்தந்தை ஐந்தாம் பெனடிக்டை உரோமை நகர மக்கள் 964-இல் தேர்ந்தெடுத்தனர். ஆனால் பேரரசன் முதலாம் ஓட்டோ () இத்தேர்வை ஏற்கவில்லை. ஆகவே ஒரு மாததிற்கு பின் இவரை பதவி நீக்கம் செய்தான். சில சமகாலத்தவரின் எழுத்துகளில் இவர் தானாக பதவி விலகினார் என்கின்றனர். பின்பு இவர் ஹம்பர்க்-பெர்மின் பேராயரின் பாதுகாவலில் விடப்பட்டார். அங்கே திருத்தொண்டராக பணியாற்றி 966-இல் மரித்தார். ஹம்பர்க் கதிடிரலிலேயே முதலில் புதைக்கப்பட்ட இவரின் மீப்பொருள் பின்நாளில் உரோமைக்கு எடுத்துச்செல்லப்பட்டது.

இவரை பதவி விலக்கிய சங்கத்தில், இவரது ஆயத்துவ செங்கோல் (papal scepter) திருத்தந்தை எட்டாம் லியோவால் இவரது தலைமேல் உடைக்கப்பட்டது. இதுவே திருத்தந்தையின் செங்கோலைப்பற்றிய மிகப்பழைய ஆவணமாகும்.



</doc>
<doc id="108953" url="https://ta.wikipedia.org/wiki?curid=108953" title="உலகில் உள்ள மீன்கள் (நூல்)">
உலகில் உள்ள மீன்கள் (நூல்)

உலகில் உள்ள மீன்கள் ("Fishes of the World", ஃபிசசு ஒஃப் தி வர்ல்டு) என்பது மீன்களின் தொகுதியியலுக்கான (systematics) ஒரு நிலையான மேற்கோள் நூலாகும். இதை எழுதியவர் சூசை எசு. நெல்சன் (Joseph S. Nelson) என்பவர். இதில் சுமார் 25,000 மீன்களுக்கான தெளிவு மற்றும் விரிவான விளக்கங்களுடன் தரப்பட்டுள்ளது. 2006ம் ஆண்டில் அமெரிக்காவில் உள்ள வைலி பதிப்பகத்தினரால் இதன் நான்காம் பதிப்பு வெளியிடப்பட்டது.

இதன் முதல் பதிப்பு 1976ம் ஆண்டு வெளிவந்தது. அதனைத் தொடர்ந்து 1984 மற்றும் 1994 (John Wiley & Sons, ISBN 0-471-54713-1) முறையே இரண்டாவது மற்றும் மூன்றாவதுப் பதிப்பு வெளிவந்தது. முதல் பதிப்பு வெளிவந்து முப்பது ஆண்டுகள் கழித்து உலகத்தில் உள்ள மீன்கள் என்னும் நூலின் நான்காம் பதிப்பு மார்ச் மாதம் 2006ம் (ISBN 0-471-25031-7) ஆண்டு வெளியானது.

முனைவர். சூசை எசு. நெல்சன் என்பவர் 40 ஆண்டுகளுக்கும் மேலாக மீன் பற்றிய ஆய்வில் மூழ்கியிருந்தவர். இவர் ஆல்பர்டோ பல்கலைக்கழகம், எட்மாண்டன், கனடாவில் உள்ள உயிரறிவியல் துறையில் பணியாற்றி ஓய்வு பெற்ற பேராசியராவார். இவர் மீனின் மனிதர் என்றுப் பாராட்டுமளவுக்கு மீன் குறித்த நுட்பமான அறிவும் காலத்திற்கேற்ற வளர்ச்சியும் பெற்றிருந்தார். இவர் 515 மீன் குடும்பங்களைப் பற்றியும் குறைந்தது 28,000 மீன்கள் குறித்த வகைப்பாட்டையும் அறிவையும் பெற்றிருந்தார் என்பது மிகையாகாது. இவர் எழுதிய உலகில் உள்ள மீன்கள் என்னும் நூல் மீனில் பணியாற்றுபவர்களுக்கு ஒரு மிகப்பெரிய குடையாகும். , 



</doc>
<doc id="108954" url="https://ta.wikipedia.org/wiki?curid=108954" title="ஆளி">
ஆளி

ஆளி என்ற தலைப்பில் உள்ள கட்டுரைகள்:



</doc>
<doc id="108961" url="https://ta.wikipedia.org/wiki?curid=108961" title="ஆளி (மெல்லுடலி)">
ஆளி (மெல்லுடலி)

ஆளி ("Oyster") என்பது உலகம் முழுதும் பரவிக் காணப்படுகின்ற ஓடுடைய மெல்லுடலி வகையைச் சார்ந்த உயிரினமாகும். பொதுவாக ஆளிகள் கடற்கரை ஓரங்களிலும் கழிமுகங்களிலும் காணப்படுகின்றன. ஆளிகள் கடினமானப் பாறைகள் மற்றும் மடிந்த ஆளிகளின் ஓடுகளில் ஒட்டி வாழ்கின்றன. இவையன்றி நீர்நிலைகளில் காணப்படும் ஒரு திடப்பொருளில் ஒட்டி வாழக்கூடியத் தன்மையது. விலங்கின வகைப்பாட்டில் ஆளிகள் மெல்லுடலிகள் வகையைச் சார்ந்ததாகும்.

இதன் வெளிப்பகுதி இரு ஓடுகளால் மூடப்பட்டும் அதன் உட்பகுதி சத்துக்கள் நிறைந்த சதைப்படலமாகவும் காணப்படுகிறது. மேற்கத்திய நாடுகளில் ஆளிகளை உணவாகப் பயன்படுத்துகின்றனர். பெரும்பாலும் பச்சையாக ஆளிகளை உண்கின்றனர். தற்போது இந்தியாவிலும் மக்கள் ஆளிகளை உணவாகக் கொள்கின்றனர்.

1973ம் ஆண்டு மத்திய கடல்மீன்வள ஆராய்ச்சி நிலையம், தூத்துக்குடியில் ஆளிக் குஞ்சுப் பொறித்தல் மற்றும் ஆளி வளர்க்கும் தொழில்நுட்பத்தை அறிந்து அதைச் செயல்படுத்திவருகிறது. இந்தியாவில் "கிரசாச்டிரியா மெட்ராசென்சிச்" (Crassostrea madrasensis) என்னும் ஆளி வகை அதிகமாகக் காணப்படுகிறது.

ஆளிகள் பொதுவாக ஆழம் குன்றிய கடற்கரையோரங்களிலும், ஏரி மற்றும் கழிமுகங்களில் காணப்படும் பாறை மற்றும் திடப்பொருட்களான ஓடுகள் போன்றவற்றில் ஒட்டி வாழ்கின்றன. இவைகள் நீர்நிலைகளில் காணப்படுகின்ற நுண்ணிய அலைதாவரம் மற்றும் அலைவிலங்குகளை உண்டு வாழ்கின்றன. 

ஆளிகள் பெரும்பாலும் நீரின் வெப்பம்,- உப்புத்தன்மை மற்றும் புளிமத்தன்மை திடீரென மாறும் பொழுது இனப்பெருக்கம் செய்கின்றது. மழைக்காலங்களில் அதிகமாக இனப்பெருக்கம் செய்கின்றன. ஆளிகள் 8-10 மாதத்திற்குள் இனப்பெருக்கத்திற்கான வளர்ச்சியை எட்டுகின்றன. ஆளிக்குஞ்சுகள் இனப்பெருக்கம் நடந்து 17-19 நாட்களில் நீரின் மேற்புறத்தில் மிதக்கும் நிலையில் காணப்படும். இவை தனது குஞ்சுப்பருவத்தை அலைவிலங்குகளாகக் கழிக்கும் அலைகயலுருக்களாகும்.

குஞ்சுப்பருவத்தைத் தொடர்ந்து ஏற்படும் வளர்சிதை மாற்றங்களால் உருமாறி, தனக்குப் பிடித்த இடங்களில் ஒட்டி எஞ்சிய வாழ்வினைக் கழிக்கின்றன. இவை ஒரு இடங்களில் ஒட்டியப் பின் அவ்விடத்தில் இருந்து இடம் பெயராமல் அவ்விடத்திலேயேக் கழிக்கின்றன. 10-12 மாதங்களில் ஆளிகள் முழுவளர்ச்சியையும் எட்டிவிடுகின்றன. ஆளிகள் பெரும்பாலும் கூட்டமாக வளர்கின்றன. அவ்வாறு கூட்டமாக வளரும் பண்பை ”பார்” என்று விளிக்கின்றனர்.

இனப்பெருக்க காலங்களில் ஆளிகளின் ”பார்” அருகில் இறந்த ஆளிகளின் ஓடுகளை வைக்கும் போது அதன் மீது ஆளிக்குஞ்சுகள் ஒட்டி வளரும். 5 மி.மீ. அளவிற்கு வளர்ந்தப் பிறகு இந்த ஓடுகளை கோர்த்து கயிறுகளில் சேர்க்க வேண்டும். இதனை கம்புகளால் செய்யப்பட்டத் தட்டிகளில் இணைக்கப்பட்டு நீரில் மூழ்கியிருக்கும் படித் தொங்கவிட வேண்டும். 8 முதல் 10 மாதங்களில் இவ்வாளிகள் வளர்ச்சியடைந்து அறுவடைச் செய்யும் பருவத்தை யெட்டும்.

இதேப்போல் ஆய்வரைகளில் ஆளிகளைக் குஞ்சுகள் பொறிக்கச் செய்து, அந்தக் குஞ்சுகளை ஓட்டில் ஒட்டும் வரை வளர்த்து பின்னர் அதனை மேலேக் குறிப்பிட்ட முறையில் வளர்க்கலாம்.

ஆளி வளர்ப்பில் சீனம் முதலிடத்தில் உள்ளது. அதனைத் தொடர்ந்து சப்பான், கொரியா மற்றும் பிரான்சு போன்ற நாடுகள் காணப்படுகின்றன. இந்தியாவில் உற்பத்தி குறைவாகவும் அதிகமான ஆளிகள் இயற்கையாகவே சேகரிக்கப்பட்டுப் பயன்படுத்தப் பட்டும் வருகின்றன. கேரளப் பகுதிகளில் சில இடங்களில் ஆளிகள் வளர்ப்புக் காணப்படுகிறது.




</doc>
<doc id="108963" url="https://ta.wikipedia.org/wiki?curid=108963" title="கையற்ற திருக்கை வகையி">
கையற்ற திருக்கை வகையி

அக்கிரோப்செட்டைடீ (Achiropsettidae) (அ) தெற்கு ஃப்ளவண்டர் (Souther Flounder) என அறியப்படும் மீன் குடும்பம் பிளிரோநெக்டிபார்மசு என்னும் தட்டைமீன்களை உள்ளடக்கிய வரிசைகளுக்குள் அடங்கும். இதில் சிறிய மற்றும் மிதமான அளவுகளைக் கொண்ட கடலடி மீன்கள் இடம்பெற்றுள்ளன. இவை பெரும்பாலும் அண்டார்டிகா மற்றும் துணை அண்டார்டிகா நீர்ப்பகுதிகளில் காணப்படுகின்றன.

உடல் சுருங்கியும் சற்று இழுத்தது போலவும் காணப்படும். இதன் இருக் கண்களும் இடப்புறத்தில் அமையப் பெற்றிருக்கும். இது கடல் நீரில் மட்டுமே வாழக்கூடிய மீன்களாகும். இக்குடும்பத்தில் 4 பேரினங்களும் 6 சிற்றினங்களும் இடம்பெற்றுள்ளன.




</doc>
<doc id="108970" url="https://ta.wikipedia.org/wiki?curid=108970" title="இறையனார் அகப்பொருள் நக்கீரனார் உரை">
இறையனார் அகப்பொருள் நக்கீரனார் உரை

அகப்பொருள் பற்றிய இலக்கண நூல்களில் சொல்காப்பியத்துக்குப் பின்னர் தோன்றிய சிறப்பு மிக்க நூல் இறையனார் அகப்பொருள். இந்த நூலுக்கு உரை கண்ட சங்கப்புலவர்கள் பலர் என்று இந்த உரைநூலே குறிப்பிடுகிறது. 

நக்கீரனார் உரை மெய்சிலிர்ந்து வியந்து கேட்கப்பட்டதாம். மதுரை மருதன் இளநாகனார் உரை இவரது உரைக்கு அடுத்த நிலையில் வைத்துப் போற்றப்பட்டதாம்.

தலைச்சங்கம், இடைச்சங்கம், கடைச்சங்கம் என மூன்று சங்கங்கள் இருந்தன என்னும் செய்தியைக் கூறும் முதல்-நூல் இந்த உரைநூல்தான். இதனை முச்சங்கம் எனச் சொல்லிவருகிறோம்.

அம்பலும் அலரும் களவு என்பது இறையனார் களவியலில் உள்ள 22-ஆம் நூற்பா. இதனை நக்கீரனார் உரை இவ்வாறு விளக்குகிறது.

அம்பல் என்பது முகிழ்முகிழ்த்தல், அலர் என்பது சொல் நிகழ்தல்
அம்பல் என்பது சொல் நிகழ்தல், அலர் என்பது இல் அறிதல்
அம்பல் என்பது இல் அறிதல், அலர் என்பது அயல் அறிதல்
அம்பல் என்பது அயல் அறிதல், அலர் என்பது சேரி அறிதல்
அம்பல் என்பது சேரி அறிதல், அலர் என்பது ஊர் அறிதல்
அம்பல் என்பது ஊர் அறிதல், அலர் என்பது நாடு அறிதல்
அம்பல் என்பது நாடு அறிதல், அலர் என்பது தேயம் அறிதல்

இந்த நூலில் வடசொற்கள் பலவாக உள்ளன. அவற்றில் சில வருமாறு. 
காரணிகன், குமாரசுவாமி, சிட்டர், சிந்திப்பான், சுவர்க்கம், பிராமணன், மூத்திர புரீடங்கள், வாசகம்

நக்கீரனார் உரைநடை எவ்வாறு இருக்கிறது என்பதற்கு ஒர் எடுத்துக்காட்டு

களவியலின் வரலாறு
அக்காலத்துப் பாண்டியனாடு பன்னீரியாண்டு வற்கடஞ் சென்றது.
செல்லவே, பசிகடுகுதலும், அரசன் சிட்டரையெல்லாங் கூவி, வம்மின், யான்
உங்களைப் புறந்தரகில்லேன்; என் தேயம் பெரிதும் வருந்துகின்றது; நீயிர்
நுமக்கு அறிந்தவாறு புக்கு, நாடு நாடாயின ஞான்று என்னை
2யுள்ளிவம்மின் என்றான். என, அரசனை விடுத்து எல்லாரும் போயின
பின்றைக், கணக்கின்றிப் பன்னீரியாண்டு கழிந்தது. கழிந்த பின்னர், நாடு மலிய
மழை பெய்தது. பெய்த பின்னர், அரசன், ‘இனி நாடு நாடாயிற்றாகலின்,
நூல்வல்லாரைக் கொணர்க’ என்று எல்லாப் பக்கமும் ஆட்போக்க,
எழுத்ததிகாரமும் சொல்லதிகாரமும் யாப்பதிகாரமும் வல்லாரைத் தலைப்பட்டுக் கொணர்ந்து, ‘பொருளதிகாரம் வல்லாரை எங்குந் தலைப்பட்டிலேம்’ என்று வந்தார். வர அரசனும் புடைபடக் கவன்று ‘என்னை, எழுத்தும் சொல்லும் யாப்பும் ஆராய்வது 1பொருளதிகாரத்தின் பொருட்டன்றே. பொருளதிகாரம் பெறேமேயெனின்,
இவை பெற்றும் பெற்றிலேம்’ எனச் சொல்லாநிற்ப, மதுரை ஆலவாயில் அழல்
நிறக்கடவுள் சிந்திப்பான்: ‘என்னை பாவம்! அரசர்க்குக் கவற்சி பெரிதாயிற்று;
அதுதானும் ஞானத்திடைய தாகலான், யாம் அதனைத் தீர்க்கற்பாலம்’ என்று,
இவ்வறுபது சூத்திரத்தையுஞ் செய்து மூன்று செப்பிதழகத்து எழுதிப் பீடத்தின்
கீழிட்டான். இட்ட பிற்றைஞான்று, தேவர்குலம் வழிபடுவான், தேவர் கோட்டத்தை
எங்குந் துடைத்து, நீர் தெளித்துப் பூவிட்டுப் பீடத்தின்கீழ் என்றும்
அலகிடாதான் அன்று 2தெய்வதத்துக் குறிப்பினான், ‘அலகிடுவென்’ என்று,
உள்ளங்குளிர அலகிட்டான்; இட்டாற்கு அவ்வலகினோடும் இதழ் போந்தன.
போதரக், கொண்டுபோந்து நோக்கினாற்கு வாய்ப்புடைத்தாயிற்றோர்
பொருளதிகாரமாய்க் காட்டிற்று. காட்டப், பிரமன் சிந்திப்பான்: ‘அரசன்
பொருளதிகாரம் இன்மையிற் கவல்கின்றான் என்பது கேட்டுச் செல்லாநின்றது
உணர்ந்து நம்பெருமான் அருளிச் செய்தானாகும்’ என்று தன் அகம்
புகுதாதே, கோயிற் றலைக்கடைச் சென்று நின்று, கடைகாப்பார்க்கு உணர்த்தக்,
கடைகாப்பார் அரசற்கு உணர்த்த, அரசன், ‘புகுதுக’ எனப் பிரமனைக்
கூவச், சென்று புக்குக் காட்ட ஏற்றுக்கொண்டு நோக்கிப், ‘பொருளதிகாரம்!
இது நம்பெருமான் நமது இடுக்கண் கண்டு அருளிச் செய்தானாகற்பாலது!’
என்று, அத்திசை நோக்கித் தொழுதுகொண்டு நின்று, சங்கத்தாரைக் கூவுவித்து
‘நம்பெருமான் நமது இடுக்கண் கண்டு அருளிச்செய்த பொருளதிகாரம்,
இதனைக் கொண்டுபோய்ப் பொருள் காண்மின்’ என அவர்கள் அதனைக்
கொண்டுபோய்க் கல்மாப்பலகை ஏறியிருந்து ஆராய்வுழி, எல்லாரும் தாந்தாம்
உரைத்த உரையே நல்லதென்று சில நாளெல்லாஞ் சென்றன



</doc>
<doc id="108971" url="https://ta.wikipedia.org/wiki?curid=108971" title="திருநெல்வேலி மருத்துவக்கல்லூரி">
திருநெல்வேலி மருத்துவக்கல்லூரி

திருநெல்வேலி மருத்துவக்கல்லூரி , தென் இந்தியாவில் அமைந்திருக்கும் மருத்துவக்கல்லூரிகளில் ஒன்று. திருநெல்வேலி மாநகரில் அமைந்துள்ளது. தமிழ்நாடு டாக்டர். எம்.ஜி.ஆர். மருத்துவப் பல்கலைக்கழகத்துடன் இணைக்கப்பட்டுள்ளது.


</doc>
<doc id="108972" url="https://ta.wikipedia.org/wiki?curid=108972" title="ராஜலட்சுமி தொழில்நுட்பக் கல்லூரி">
ராஜலட்சுமி தொழில்நுட்பக் கல்லூரி

ராஜலட்சுமி தொழில்நுட்பக் கல்லூரி திருவள்ளூரில் அமைந்துள்ளது. 2008ஆம் ஆண்டில் தொடங்கப்பட்டது. அண்ணா தொழில்நுட்பப் பல்கலைக்கழகம், சென்னையுடன் இணைந்துள்ளது.


</doc>
<doc id="108978" url="https://ta.wikipedia.org/wiki?curid=108978" title="அக்காச்சி">
அக்காச்சி

கப்டன் அக்காச்சி என்ற சிவகுமாரன் சிறீகாந்தன் (இ. செப்டம்பர் 15, 1989) யாழ்ப்பாணம், நீர்வேலி பிரதேச விடுதலைப் புலிகளின் பொறுப்பாளராக இருந்த போராளி.

யாழ்ப்பாண மாவட்டம், நீர்வேலியைச் சேர்ந்த சிவகுமாரன், கனகமணி ஆகியோரின் இரட்டைக் குழந்தைகளில் ஒருவர் சிறீகாந்தன். மற்றவர் சிறீரஞ்சன் என்றும் பெயரிட்டிருந்தனர். ஸ்ரீரஞ்சன் சிறு வயதிலேயே இறந்து விட்டான். சிறீகாந்தன் விடுதலை இயக்கத்தில் ஜெகன் என்ற பெயரில் இணைந்து கொண்டு அக்காச்சி என்ற பெயரில் நீர்வேலிப் பிரதேசத் தலைவர் ஆனார். அக்காச்சி பாடசாலையில் படிக்கும் காலத்தில் விளையாட்டுப் போட்டிகளிலும் கராட்டிப் பயிற்சிகளிலும் குதிரையேற்றப் பயிற்சிகளிலும் மிகுந்த ஆர்வமுள்ளவராக இருந்தார்.

1983 ஆம் ஆண்டுக் கலவரத்தின் எதிரொலிகள் அக்காச்சியை பாதித்தது. இதனால் தமிழீழ விடுதலைப் புலிகள் இயக்கத்தின் போரணியில் ஒர் உறுப்பினனாக இணைந்து கொண்டார். 'அக்காய் டீசேர்ட்' அணிந்து கொண்டு நின்ற ஜெகனைக் கண்ட, கப்டன் பண்டிதர் "அக்காச்சி" என்ற பெயரை வைத்தார். அன்றிலிருந்து அப்பெயரே நிலைத்தது. விடுதலை இயக்கத்தின் இரண்டாம் படைப்பிரிவில் இராணுவப் பயிற்சியை முடித்துக் கொண்டு 1985 ஆம் ஆண்டின் முற்பகுதியில் தாயகம் திரும்பிய அக்காச்சி அக்கால கட்டத்தில் புலிகளால் நடத்தப்பட்ட பல இராணுவ நடவடிக்கைகளிலும், 1985 பெப்ரவரியில் இடம்பெற்ற கொக்கிளாய் இராணுவ முகாம் தாக்குதல், 1985 ஏப்ரல் மாதம் நடைபெற்ற யாழ்ப்பாணக் காவல் நிலையத் தாக்குதல், 1985 மே மாதம் நடைபெற்ற மன்னார் காவல் நிலையத் தாக்குதல் என்பவற்றில் பங்கேற்றார்.

1985ஆம் ஆண்டு நடுப்பகுதியில் யாழ்ப்பாணக் குடாநாடு விடுதலைப் புலிகளின் கட்டுப்பாட்டின் கீழ் வந்தது. இதன் பின் நீர்வேலிப் பிரதேச பொறுப்பாளனாக நியமிக்கப்பட்ட அக்காச்சி இலங்கைப் படைகள் முகாமைவிட்டு வெளியேறாத படி மேற்கொள்ளப்பட்ட இராணுவ நடவடிக்கைகளில் பங்குபற்றினான். குறிப்பாக பலாலியிலிருந்த இராணுவ விமானப்படை கூட்டு முகாமிலிருந்து இராணுவம் வெளியேற முயன்றபோது விடுதலைப் புலிகள் மேற்கொண்ட பல எதிர்த் தாக்குதல்களில் அக்காச்சி பங்கேற்றார்.

1987இல் இலங்கை அரசு வடமராட்சி மீது தொடுத்த ஒப்பரேஷன் லிபரேஷன் இராணுவ நடவடிக்கைக்கு எதிரான யுத்தத்தில் அக்காச்சி பங்குபற்றினார். 

இந்திய அமைதி காக்கும் படை 1987ஆம் ஆண்டு ஒக்டோபர் மாதம் விடுதலைப் புலிகளுடன் மீது போர் தொடுத்தது. யாழ்ப்பாணம் டச்சுக் கோட்டையில் இருந்து ஒரு பிரிவினர் வெளியேற முயன்று கொண்டிருந்த அதே வேளையில் வேறு படைப் பிரிவினர் பலாலி வீதி, கே.கே.எஸ். வீதி, கண்டி வீதி வழியாக யாழ்ப்பாண நகரை நோக்கி முன்னேற முயன்று கொண்டிருந்தனர். கைதடி - கோப்பாய் வீதி வழியாக கோப்பாய்ச் சந்திக்க வரமுயன்ற இந்திய இராணுவத்தை அந்த இடத்தை நோக்கி நகரவிடாமல் பதினொரு நாட்கள் அக்காச்சியின் அணி தடுத்து நிறுத்தி வைத்துக்கொண்டது. உக்கிரமான போர் இடம்பெற்றது. பலத்த ஷெல் தாக்குதல்கள் இடம்பெற்றன. இந்த உக்கிரமான போரில் கோப்பாய் சந்திக்கு வரமுடியாத நிலையில் நின்ற இந்திய இராணுவத்தின் ஒரு படைப் பிரிவை அக்காச்சி அணி தடுத்து நிறுத்தி வைத்துக் கொண்ட நிலையில் இன்னுமொரு இந்தியப் படைப்பிரிவு மறுபக்கத்தால் உரும்பிராய் கிருஷணன் கோயிலடிக்கு வந்து வாழைத் தோட்டங்களுக்கூடாக நீர்வேலி வெங்காயக் கூட்டுறவுச் சங்கமருகில் வந்தது. கொமாண்டோ மோட்டார் ஷெல் தாக்குதல்களும் செயின் புளக்கு(டாங்கி) களாலும் தாக்கிய வண்ணம் கோப்பாய்ச் சந்திக்கு இந்திய இராணுவம் நள்ளிரவு கன்னிரண்டு மணிக்கே சென்றடைந்தது. இந்திய இராணுவ நடவடிக்கைளின் போது நீர்வேலிப்பகுதியில் அதிக உயிர்ச்சேதமோ பொருட்சேதமோ ஏற்படாமல் அக்காச்சியே ஏற்ற நடவடிக்கைகளையெடுத்து தனது திறமையால் கிராமத்தைக் காப்பாற்றினார் என இப்பகுதி மக்கள் நினைவு கூர்ந்து கொள்கிறார்கள்.

1987 அக்டோபர் தொடக்கம் 1988 மார்ச் வரையுள்ள காலப்பகுதியில் நீர்வேலிப் பகுதியில் இந்திய இராணுவத்தின் மீது தாக்குதல்களில் அக்காச்சி பங்கேற்றார். பின்னர் அக்காச்சி அங்கிருந்து தப்பி பிறிதொரு பகுதிக்குள் நுழைந்தார். 

1988 முற்பகுதியில் ஒரு நாள் அச்செழு பகுதிக்கு வந்த இந்திய இராணுவத்தினர் பற்றை மறைவுகளின் பின்னால் படுத்துக் கொண்டு போராளிகளது வருகைக்காகக் காத்துக் கிடந்தனர். முக்கிய போராளிகளான லெப்டினன்ட் கேணல் இம்ரான், கப்டன் நேரு, அக்காச்சி இப்படியாக பல போராளிகள் அங்கே தங்கியிருந்தனர். அதிகாலை ஆகையால் சன நடமாட்டம் மிகக் குறைவாகவே இருந்தது. இந்த நிலையில் இராணுவ நடமாட்டம் பற்றிய தகவல் அன்றைய தினம் போராளிகளுக்குக் கிடைக்கவில்லை. இந்த நிலையில் ஒரு பொதுமகன் மீன் வலைகளைத் தன் தோளில் போட்டுக் கொண்டு வந்து இராணுவ நடமாட்டம் பற்றிய தகவலைக் கொடுத்து போராளிகளைக் காப்பாற்றினார். 

1988 மார்ச் மாதம் தொடக்கம் 1989 தை மாதம் வரை அக்காச்சி வன்னிப் பகுதியில் இந்திய இராணுவத்துடன் பல மோதல்களில் ஈடுபட்டார். 

சில மாதங்களை வன்னியில் கழித்துவிட்டு மீண்டும் 1989 தை மாதமளவில் அக்காச்சி குடா நாட்டிற்குள் வந்தார். இக்காலத்தில் அக்காச்சியும் அவனது தோழர்களும் கெரில்லா வாழ்க்கையே மேற்கொண்டனர். வீதிகளைக் கடக்கும் போது அல்லது தனது ஆதரவாளர்களைச் சந்திக்க வரும்போது எதிர்பாராமல் இந்திய இராணுவத்தைச் சந்திக்க நேரிட்டால் மோதல்கள் ஏற்படுவதுண்டு. இவ்வாறான மோதல்களில் பெரும் இழப்புக்களோடு இந்திய இராணுவம் முகாம் திரும்பிய ஒரு மோதல் மே 17, 1989 அன்று நீர்வேலிப் பகுதியில் நிகழ்ந்தது. இதேபோல் மே 30, 1989 அன்று அக்காச்சியும் சிவநேசன் என்ற இன்னொரு போராளியும் எதிரும் புதிருமாக இந்திய இராணுவத்தைச் சந்தித்தபோது பெரும் மோதல் ஒன்று நிகழ்ந்தது. இந்த மோதலின் போது கப்டன் நேரு, லெப்.குட்டி ஆகியோரும் இராணுவத்தினருடன் மோதினர். நீர்வெலி - அச்செழு வீதியில் நிகழ்ந்த இந்த மோதலில் எல்லோரும் சுற்றி வளைப்பை உடைத்து வெளியேறினர். ஆனால் சிவநேசன் நேருக்கு நேர் ஏற்பட்ட மோதலில் மரணம் அடைந்தார். இதே போன்ற பிறிதொரு மோதல் ஆகஸ்ட் 8, 1989 அன்று பருத்தித்துறை வீதியில் சிறுப்பிட்டிக்கு அருகே ஏற்பட்டது. இந்த மோதலில் கப்டன் ஒருவர் உட்பட இரண்டு இந்திய இராணுவத்தினர் இறந்தனர். இந்த மோதலில் அக்காச்சி முக்கிய பங்கு வகித்தார். இந்த மோதல் நிகழ்ந்த மறுதினம் காலை 7:15 மணிக்கு ஆகாசவாணி டில்லி தமிழ்ச் செய்தியில் இந்த மோதல் பற்றிக் குறிப்பிட்டு அக்காச்சி தலைமையிலான குழுவே இந்த மோதலில் ஈடுபட்டது என்று அந்தச் செய்தியறிக்கையில் தெரிவிக்கப்பட்டது.

ஓட்டுமடம் என்ற இடத்தில் கூடாரமடித்து புலிகளுக்கு எதிராகச் செயல்பட்டு வந்த ஈ.என்.டி.எல்.எப். என்ற அமைப்பினர் செப்டம்பர் 15, 1989 அன்று திலீபனின் அஞ்சலி நிகழ்வுக்கான ஏற்பாடுகளைச் செய்து கொண்டிருந்த பொதுமக்கள் மீது தாக்குதலை மேற்கொண்டனர். திலீபனின் அஞ்சலிப் பிரசுரம் ஒட்டிய மதனா என்ற இளைஞன் சுட்டுக் கொல்லப்பட்டான். அவர்களை அக்காச்சி எதிர்த்ததால் அங்கே மோதல் ஒன்று ஆரம்பமானது. அப்போது நீர்வேலி கண்ணாடித் தொழிற்சாலையில் நடந்த துப்பாக்கிச் சண்டையில் குண்டடி பட்டு அக்காச்சி மரணம் அடைந்தார்.



</doc>
<doc id="108983" url="https://ta.wikipedia.org/wiki?curid=108983" title="இத்தாலியில் 1945 வசந்தகாலத் தாக்குதல்">
இத்தாலியில் 1945 வசந்தகாலத் தாக்குதல்

கிரேப்ஷாட் நடவடிக்கை ("Operation Grapeshot") என்பது என்பது இரண்டாம் உலகப் போரின் போது நடைபெற்ற ஒரு நேச நாட்டுத் தாக்குதல் நடவடிக்கை. இத்தாலியப் போர்த்தொடரின் ஒரு பகுதியான இது 1945 வசந்தகாலத்தில் நிகழ்த்தப்பட்டதால் 1945 வசந்தகாலத் தாக்குதல் என்றும் அழைக்கப்படுகிறது. இத்தாலியில் நடந்த இறுதி மோதல் இதுவே.

செப்டம்பர் 1943ல் நேச நாட்டுப் படைகள் இத்தாலி மீது படையெடுத்தன. அடுத்த ஒன்றரை ஆண்டுகளில் இத்தாலியின் பெரும்பகுதியினைக் கைப்பற்றின. ஜூன் 1944ல் பிரான்சு மீதான் நேச நாட்டுப் படையெடுப்பு தொடங்கியதால் இத்தாலியப் போர்முனைக்கான முக்கியத்துவம் குறைந்துபோனது. பாதுகாவல் படைகளுக்கு சாதகமான இத்தாலியின் புவியியல் அமைப்பு, ஆல்பர்ட் கெஸ்சல்ரிங்க் தலைமையிலான ஜெர்மானியப் படைகளின் கடுமையான எதிர்ப்பு போன்ற காரணங்களாலும் நேச நாட்டு உத்தியாளர்கள் இத்தாலியப் போர்முனையின் முக்கியத்துவத்தைக் குறைத்து பிரான்சில் கவனம் செலுத்தத் தொடங்கினர். 1944இன் பிற்பகுதியில் காத்திக் கோடு மீது நடத்தப்பட்ட தாக்குதலுக்குப் பின்னர் இத்தாலியப் போர்முனையில் மந்தநிலை உருவானது.

ஜனவரி 1945 முதல் மீண்டும் இத்தாலியப் போர்முனையில் போர் நடவடிக்கைகள் முடுக்கிவிடப்பட்டன. பிரான்சில் நடைபெறும் சண்டைகளுக்காகத் திருப்பி விடப்பட்டிருந்த படைப்பிரிவுகளுக்கு பதில் புதிய படைப்பிரிவுகள் இத்தாலிக்கு அனுப்பப்பட்டன. மார்ச் 1945 இல் அமெரிக்க 5வது ஆர்மி மற்றும் பிரித்தானிய 8வது ஆர்மி இரண்டிலும் சேர்த்து 20 டிவிசன்கள் (சுமார் 13,34,000 பேர்). அச்சு தரப்பில் தொடர் போரால் பலவீனமடைந்த 21 ஜெர்மான்ய டிவிசன்களும், ஜெர்மனி ஆதரவு இத்தாலிய சமூக அரசின் 4 டிவிசன்களும் இருந்தன. கிழக்கு இத்தாலியில் பிரித்தானிய 8வது ஆர்மியும், மத்திய இத்தாலியில் அமெரிக்க 5வது ஆர்மியும் தாக்க திட்டமிடப்பட்டது. ஏப்ரல் 6ம் தேதி நேச நாட்டு படைகளின் வசந்தகாலத் தாக்குதல் ஆரம்பமானது. கடும் வான்வழி குண்டுவீச்சு மற்றும் பீரங்கித் தாக்குதலுக்குப் பின்னர் பிரித்தானிய 8வது ஆர்மி சீனியோ ஆற்றைக் கடக்கும் முயற்சியில் ஈடுபட்டது. சீனியோவைக் கடந்து முன்னேறிய 8வது ஆர்மி படைப்பிரிவுகள் ஏப்ரல் 11ம் தேதி சாண்ட்டெர்னோ ஆற்றங்கரையை அடைந்தன. ஏப்ரல் 12ம் தேதி சாண்ட்டெர்னோ ஆற்றைக் கடந்து முன்னேறி, ஏப்ரல் 14ம் தேதி அர்ஜெண்ட்டா கணவாயைக் கைப்பற்ற முயன்றன. கிழக்கில் கடும் சண்டை நடந்து கொண்டிருக்கும் போது ஏப்ரல் 14 அன்று மத்தியப் பகுதியில் அமெரிக்க 5வது ஆர்மி தனது தாக்குதலைத் தொடங்கியது. ஒரு வார சண்டைக்குப் பின்னர் ஜெர்மானியப் படைகள் முறியடிக்கப்பட்டு அமெரிக்கப் படைகள் போ ஆற்று சமவெளிக்குள் ஊடுருவி விட்டன. அதே காலகட்டத்தில் கிழக்கில் அர்ஜெண்ட்டா கணவாயும் கைப்பற்றப்பட்டது. அடுத்த சில நாட்களில் பல வடக்கு இத்தாலிய நகரங்கள் நேச நாட்டுப் படைகள் வசமாகின. ஏப்ரல் 21ல் போலோக்னா, 23ல் பொண்டேனோ, 26ல் வெரோனா, 29ல் படுவா ஆகியவை வீழ்ந்தன. மேலும் பல நகரங்களில் இத்தாலிய எதிர்ப்புப் படைகள் ஜெர்மானியர்களுக்கு எதிராக வெளிப்படையாக எழுச்சிகளைத் தொடங்கின. நிலைமை கைமீறியதை உணர்ந்த ஜெர்மானியத் தளபதி வெய்ட்டிங்காஃப் நேச நாட்டுப் படைகளுடன் சரணடைவுப் பேச்சுவார்த்தைகளைத் தொடங்கினார் சுவிட்சர்லாந்தில் நடைபெற்ற இப்பேச்சுவார்த்தைகளின் விளைவாக மே 2, 1945 அன்று இத்தாலியில் இருந்த ஜெர்மானியப் படைகள் சரணடைந்தன.



</doc>
<doc id="108986" url="https://ta.wikipedia.org/wiki?curid=108986" title="துமிலன் செல்வகுமாரன்">
துமிலன் செல்வகுமாரன்

துமிலன் செல்வகுமாரன் (பிறப்பு: பெப்ரவரி 21, 1982) இலங்கையைப் பிறப்பிடமாகக் கொண்ட ஜெர்மனியப் பத்திரிகையாளரும், புகைப்படப்பிடிப்பாளரும், எழுத்தாளரும் ஆவார். இவர் தற்சமயம் ஜெர்மனியில் வசித்து வருகிறார். 

துமிலன் இலங்கையின் வடபுலத்தில் அமைந்துள்ள மேலைப்புலோலியூர், பருத்தித்துறை, ஆத்தியடியைப் பிறப்பிடமாகக் கொண்டவர். மே, 1986 இல் இருந்து ஜெர்மனியில் வசித்து வருகிறார். இவர் ஆரம்பத்தில் கணினித்துறை சம்பந்தமாகக் கற்றிருந்தாலும், பத்திரிகைத்துறை மீது உள்ள ஆர்வத்தால் மீண்டும் பத்திரிகைத்துறை சம்பந்தமான மேற்படிப்பை மேற்கொண்டு ஜனவரி 2006 இல் இருந்து Schwäbisch Hall இல் இருந்து வெளிவந்து கொண்டிருக்கும் Haller Tagblatt என்ற ஜெர்மனியப் பத்திரிகையின் ஆசிரியராகக் கடமையாற்றுகிறார். இவரது ஆக்கங்களும், புகைப்படங்களும் ஜெர்மனியில் இருந்து வெளிவரும் பல பத்திரிகைகளிலும், இணையத்தளங்கிலும் இடம் பெற்றுள்ளன. 

இவர் 2012 இல், யேர்மனியில் இயங்கும் கூ-குளுக்ஸ்-கிளான் (Ku-Klux-Klan) என்ற அமைப்புடன் தொடர்புடைய இரகசிய முகவர்களை அணுகி, அவர்களுடன் தொடர்பு கொண்டு சில இரகசியத்தகவல்களைச் சேகரித்து, பத்திரிகையில் எழுதத் தொடங்கியதால் நியோநாசி என்று அழைக்கப்படும் தேசிய சோசலிய திரைமறைவு அமைப்புக்கும் (Nationalsozialistischer Untergrund (NSU)) கூ-குளுக்ஸ்-கிளான் என்ற அமைப்புக்குமான தொடர்புகளும், மறைந்திருந்த பல தகவல்களும் பொலிஸ்துறைக்குத் தெரியவந்தன. இது விடயமான பல இரகசியத்தகவல்களுடனான Geheimsache NSU என்ற நூலை இவரும் இன்னும் ஒன்பது யேர்மனிய எழுத்தாளர்களும் இணைந்து எழுதியுள்ளார்கள். இந்நூல் மே 26, 2014 இல் வெளிவந்துள்ளது.






</doc>
<doc id="108994" url="https://ta.wikipedia.org/wiki?curid=108994" title="புழல் ஏரி">
புழல் ஏரி

புழல் ஏரி அல்லது செங்குன்ற ஏரி (Puzhal Lake அல்லது Red Hills Lake) என்றழைக்கப்படும் நீர்த்தேக்கமானது தமிழ்நாட்டின் திருவள்ளூர் மாவட்டத்தில் பொன்னேரி வட்டத்தில் புழல் என்னுமிடத்தில் அமைந்துள்ளது. சென்னைக்கு குடிநீர் எடுக்கப்படும் மூன்று ஏரிகளில் இது ஒன்றாகும்; மற்றவை செம்பரம்பாக்கம் ஏரியும் சோழவரம் ஏரியுமாகும். இது மழைநீர் பிடி நீர்த்தேக்கமாகும். இதன் முழு கொள்ளளவு 3,300 மில்லியன் அடி³ (93 மில்லியன் மீ³). இங்கு அமைக்கப்பட்டுள்ள பூங்கா ஓர் சுற்றுலா இடமாக விளங்குகிறது.



</doc>
<doc id="108996" url="https://ta.wikipedia.org/wiki?curid=108996" title="பொ. கருணாகரமூர்த்தி">
பொ. கருணாகரமூர்த்தி

பொ. கருணாகரமூர்த்தி (பிறப்பு: மே 8, 1954) செருமானிய, ஈழத்து எழுத்தாளர். புகலிடத்தில் எழுத்துப் பயணத்தை ஆரம்பித்தவர்களில் இவர் முக்கியமானவராகக் கருதப்படுகிறார்.

பொ. கருணாகரமூர்த்தி யாழ்ப்பாண மாவட்டத்தில் புத்தூரில் 1954 ஆம் ஆண்டில் பிறந்தவர். 1980 இல் இருந்து செருமனியில் வசித்து வருகிறார். செருமனியில் வாடகைக் காரோட்டியாகப் பணிபுரியும் இவர் புலம்பெயர்ந்த ஈழத்து எழுத்தாளர்களில் முதன்மையான ஒரு எழுத்தாளராகக் கருதப்படுகிறார்.

இவர் 1985 இல் கணையாழில் வெளிவந்த ‘ஒரு அகதி உருவாகும் நேரம்’ எனும் குறுநாவல் மூலம் சிறுபத்திரிகை வாசகர்களுக்கு அறிமுகமானவர். டிசம்பர் 2010 இல் வெளிவந்த இவரது பதுங்குகுழி சிறுகதைத்தொகுப்பு கனடாவின் தமிழ் இலக்கியத்தோட்டம் என்னும் இலக்கிய அமைப்பால் 2010 இன் சிறந்த சிறுகதைத்தொகுப்பாகத் தேர்ந்தெடுக்கப் பெற்றது.




</doc>
<doc id="108998" url="https://ta.wikipedia.org/wiki?curid=108998" title="தமிழ் சினிமா (இதழ்)">
தமிழ் சினிமா (இதழ்)

தமிழ் சினிமா இந்தியா, தமிழ்நாடு, சென்னையிலிருந்து 1960ம் ஆண்டில் வெளிவந்த ஒரு வார இதழாகும். இவ்விதழ் ஒரு தமிழ் இசுலாமியரால் நடத்தப்பட்டுள்ளது. 

தமிழ் சினிமா ஆசிரியர் ஏ.கரீம் அவர்களின் முழு பெயர் அப்துல் கரீம் . இவர் புதுகோட்டை மாவட்டம் அறந்தாங்கி யில் பிறந்தவர்.

இவ்விதழ் இந்தியாவின் தமிழ் சினிமா தொடர்பான பல தகவல்களை வழங்கிவந்துள்ளது. குறிப்பாக இக்காலகட்டத்தில் பிரபல்யம் பெற்றிருந்த நடிகர்களின் குறிப்புகள் விரிவாக இடம்பெற்றுள்ளன.


</doc>
<doc id="108999" url="https://ta.wikipedia.org/wiki?curid=108999" title="தர்பிய்யத்துல் இஸ்லாம் (சிற்றிதழ்)">
தர்பிய்யத்துல் இஸ்லாம் (சிற்றிதழ்)

தர்பிய்யத்துல் இஸ்லாம் சுல்தான் பேட்டையிலிருந்து 1977ம் ஆண்டில் வெளிவந்த ஒரு மாத இதழாகும்.



"தர்பிய்யதுல் இஸ்லாம்" என்றால் "இஸ்லாமியப் பயிற்சி" என்று பொருள்படும்

உள்ளடக்கம்:
இவ்விதழில் இசுலாமிய அடிப்படை கோட்பாடுகள் தொடர்பான விரிவான ஆக்கங்கள் இடம்பெற்றுள்ளன. கூடுதலாக இசுலாமிய பிரசாரத்தை அடிப்படையாகக் கொண்டு இவ்வாக்கங்கள் அமைந்திருந்தன. 


</doc>
<doc id="109000" url="https://ta.wikipedia.org/wiki?curid=109000" title="தவ்ஹீத் (சிற்றிதழ்)">
தவ்ஹீத் (சிற்றிதழ்)

தவ்ஹீத் இந்தியா, மதுரையிலிருந்து 1984ம் ஆண்டில் வெளிவந்த ஒரு மாத இதழாகும்.



'தவ்ஹீத்' என்றால் 'ஏகத்துவம்' என்று பொருள்படும்.

இசுலாமிய நம்பிக்கை அதாவது இறைவன் ஒருவன் என்ற ஏகத்துவக் கொள்கையை வலியுறுத்தக்கூடிய பல்வேறு ஆக்கங்கள் இதில் இடம்பெற்றிருந்தன. இசுலாமிய உலக நாடுகளிலும், இசுலாமியர்கள் செறிவாக வாழக்கூடிய பிரதேசங்களிலும் தவ்ஹீத் என்பது ஒரு இயக்கமாக வளர்ந்து வருகின்றது. தவ்ஹீத் இயக்க பிரசார ஏடாகவும் இதை கொள்ளலாம். 


</doc>
<doc id="109002" url="https://ta.wikipedia.org/wiki?curid=109002" title="மார்வாரி மொழி">
மார்வாரி மொழி

மார்வாரி மொழி ("Mārwāṛī"; also variously Marvari, Marwadi, Marvadi) இந்தியாவின் இராசத்தான் மாநிலத்திலும் அடுத்துள்ள குசராத் மற்றும் பாக்கித்தானின் கிழக்குப் பகுதிகளிலும் பேசப்படும் ஓர் மொழியாகும். 132 இலட்சம் பேர் (1997படி) உரையாடும் இந்த மொழி தேவநாகரி வரியுருவை எழுத்துக்களுக்குப் பயன்படுத்துகிறது. பாக்கித்தானில் பெர்சிய-அராபிக் வரியுரு பயன்படுத்தப்படுகிறது. மார்வாரி மொழியில் 23 வகைகள் உள்ளன. தற்போது இந்த மொழிக்கு அரசு அல்லது கல்வியில் எந்த தகுநிலையும் இல்லை. இதனை அரசியலமைப்பின் எட்டாவது அட்டவணையில் சேர்க்க அண்மையில் முயற்சிகள் எடுக்கப்படுகின்றன. இராசத்தான் மாநிலம் இந்த இராசத்தானி மொழிக்கு அங்கீகாரம் அளித்துள்ளது. ஜோத்பூர் பகுதியில் மார்வாரி மொழி பேசுவோர் கூடுதலாக உள்ளனர்.


</doc>
<doc id="109006" url="https://ta.wikipedia.org/wiki?curid=109006" title="புனிதர் பட்டம் பெற்ற திருத்தந்தையர்கள்">
புனிதர் பட்டம் பெற்ற திருத்தந்தையர்கள்

உரோமன் கத்தோலிக்க திருச்சபையின் தலைவராக பணியாற்றியவரில், புனிதர் பட்டம் பெற்றவர்களின் பட்டியல் இது. இதுவரை 82 (265-இல்) பேருக்கு இப்பட்டம் வழங்கப்பட்டிருக்கின்றது. 16 பேருக்கு திருப்பீட மகிமையான முத்திப்பேறு பெற்ற பட்டம் அளிக்கப்பட்டிருக்கின்றது.







</doc>
<doc id="109008" url="https://ta.wikipedia.org/wiki?curid=109008" title="எண்ணூர்">
எண்ணூர்

எண்ணூர் (Ennore) இந்திய மாநகரம் சென்னையின் புறநகர்ப் பகுதிகளில் ஒன்றாகும். சென்னையின் வடக்கே கொறத்தலையார் ஆறு, எண்ணூர் சிறுகுடா மற்றும் வங்காள விரிகுடா கடல் என முப்புறமும் நீர் சூழ்ந்த தீபகற்ப நிலப்பகுதியாக விளங்குகிறது. எண்ணூர் சிறுகுடா எண்ணூரையும் எண்ணூர் துறைமுகத்தையும் பிரிக்கிறது.இது அண்ணா நகர்,சாசுத்திரி நகர்,நேரு நகர்,எல்லையம்மன் கோயில் தெரு,சிவன்படை வீதி,கமலம்மா நகர்,திலகர் நகர்,காந்தி நகர்,காவேரி நகர்,கிரிப்பா தோட்டம்,சீயோன் நகர்,எம்.சி.ஆர்,நகர்(RS Road),காட்டுக்குப்பம்,கொட்டங்குப்பம்,வள்ளுவர் நகர்,காமராசு நகர்,செயலலிதா நகர்(புதிய வ.உ.சி.நகர்),சத்தியவாணி முத்து நகர்,உலகநாதபுரம்,எண்ணூர் குப்பம்,முகத்துவாரகுப்பம்,தாழங்குப்பம்,நெட்டுக்குப்பம்,சின்ன குப்பம்,பெரியகுப்பம் எர்ணாவூர் குப்பம்,எர்ணாவூர்,அன்னை சிவகாமி நகர்(பர்மா நகர்) இந்திராகாந்தி குப்பம், நேத்தாசி நகர்,பாரதியார நகர் வடக்கு பாரதியார் நகர் ,ராமகிருசுணா நகர் போன்ற ஊர்களை உள்ளடக்கியது.கிழக்கே கடலும், மேற்கே கடலில் கலக்கும் பக்கிங்காம் கால்வாயும் ஓடுகிறது 

முருகன் கோயில்,மசூதி,உலகாத்தம்மன் ஆலயம்,புனித சூசையப்பர் ஆலயம் ,விநாயகர் கோவில்,பொற்காளியம்மன் ஆலயம் குறிப்பிடதக்கவை.

அனல் மின் நிலையம்,அசோக் லேலாண்ட்,பவுண்டிரீ,பாரி,கோத்தாரி,என தொழிற்சாலைகள் நிறைந்துள்ளன. 
எண்ணூர் துறைமுக கப்பல் மோதல் விபத்து


</doc>
<doc id="109015" url="https://ta.wikipedia.org/wiki?curid=109015" title="தாமரை (இலங்கை இதழ்)">
தாமரை (இலங்கை இதழ்)

தாமரை இலங்கையிலிருந்து 1949ம் ஆண்டில் வெளிவந்த ஒரு வார இதழாகும். தாமரை என்ற பெயரில் இலங்கை, இந்தியா ஆகிய நாடுகளில் அவ்வப்போது பல இதழ்களும், சிற்றிதழ்களும் வெளிவந்துள்ளன. 


இவ்விதழில் இலக்கிய ஆக்கங்களுக்கும், இலக்கிய விவரணங்களுக்கும் முக்கியத்துவம் கொடுக்கப்பட்டிருந்தது. இலங்கை, வெளிநாட்டு செய்திகளையும் இது தாங்கியிருந்தது. 


</doc>
<doc id="109018" url="https://ta.wikipedia.org/wiki?curid=109018" title="ரோட்டார் நோய்க்கூட்டறிகுறி">
ரோட்டார் நோய்க்கூட்டறிகுறி

ரோட்டார் நோய்க்கூட்டறிகுறி "(Rotor syndrome)" என்பது பிறப்பு முதல் பிலிரூபின் மிகையாக காணப்படும் ஒரு பரம்பரை நோயாகும். இது உடல ஒடுங்குதன்மை வழி கடத்தப்படுகிறது. இந்நோயை டுபின்-ஜான்சன் நோய்க்கூட்டறிகுறியுடன் வேறுபடுத்தி அறிய வேண்டியது அவசியம் ஆகும். 


</doc>
<doc id="109022" url="https://ta.wikipedia.org/wiki?curid=109022" title="பெருநகர் பகுதி">
பெருநகர் பகுதி

பெருநகர் பகுதி (metropolitan area) என வேலைவாய்ப்பும் மக்கள்தொகையும் மிகுந்த நகரமையத்தை சுற்றி சமூக பொருளியல் காரணங்களால் பிணைந்துள்ள சிறுபயணத் தொலைவில் அமைந்துள்ள புறநகர்ப்பகுதிகளை உள்ளடக்கிய நகரப்பகுதி அழைக்கப்படுகிறது. இக்காரணங்களால் பெருநகர்ப் பகுதி சில நேரங்களில் பயணிகள் வட்டம் என்றும் தொழிலாளர் சந்தை பகுதி என்றும் அறியப்படுகிறது.காட்டாக, சென்னையை அண்மித்துச் சூழ்ந்துள்ள திருவள்ளூர் மாவட்ட நகரங்களும் காஞ்சிபுரம் மாவட்ட நகரங்களும் அவற்றின் பணிவாய்ப்பு, போக்குவரத்து மற்றும் வணிகத் தொடர்புகளால் பிணைக்கப்பட்டு சென்னை பெருநகரம் என அழைக்கப்படுகிறது.

இந்தியாவில் மக்கள்தொகை கணக்கெடுப்பு ஆணையரின் வரையறையின்படி 40 இலட்சம் (4 மில்லியன்) மக்கள்தொகைக்கு மேற்பட்ட நகரங்கள் பெருநகரங்களாக அறிவிக்கப்படுகின்றன. மும்பை, தில்லி, சென்னை, கொல்கத்தா, பெங்களூரு, ஐதராபாத்,நாக்பூர், அகமதாபாத், புனே, நாசிக் மற்றும் சூரத் ஆகிய பத்து நகரங்கள் தகுதி பெற்றுள்ளன. இந்நகரங்களில் வாழும் அரசு ஊழியர்கள் கூடுதல் வீட்டு வாடகைப்படி பெற தகுதியானவர்கள்.



</doc>
<doc id="109023" url="https://ta.wikipedia.org/wiki?curid=109023" title="குருதி உறைகட்டி">
குருதி உறைகட்டி

குருதி உறைகட்டி அல்லது "துரொம்பஸ்" (Thrombus) என்பது குருதி உறைதல் என்ற தொழிற்பாட்டின் இறுதியில் உருவாகும் ஒரு பதார்த்தமாகும். நாரீனி புரதம், இன்னும் சில குருதி உறைதல் காரணிகள் தூண்டப்பட்டு, தொழிற்படும் நிலைக்கு வருவதுடன்,குருதிச் சிறுதட்டுக்கள் திரட்சி அடைவதால், குருதிச் சிறுதட்டுக்கள் அடைப்பை ஏற்படுத்தும் குருதி உறைகட்டிகள் தோன்றும். காயங்கள் ஏற்படும்போது ஏற்படக்கூடிய குருதிப்பெருக்கை நிறுத்தக்கூடிய குருதி உறைகட்டிகள் சாதாரணமானவையாகவும், அவ்வாறின்றி, குழலியக்குருதியுறைமை போன்ற நிலையில் தோன்றும் குருதி உறைகட்டிகள், நோயை உருவாக்குபனவாகவும் அமைகின்றன.


</doc>
<doc id="109037" url="https://ta.wikipedia.org/wiki?curid=109037" title="1 E+8 மீ²">
1 E+8 மீ²

பல மடங்கு அளவுகளில் வேறுபடும் புவியியல் பகுதிகளை ஒப்புநோக்க கீழே 100 kmக்கும் 1000 கிமீக்கும் இடையேயுள்ள பகுதிகள் பட்டியலிடப்பட்டுள்ளன.




</doc>
<doc id="109042" url="https://ta.wikipedia.org/wiki?curid=109042" title="ஐ.எசு.ஓ 3166-2:ஐ.என்">
ஐ.எசு.ஓ 3166-2:ஐ.என்

ஐ.எசு.ஓ 3166-2:ஐ.என் ("ISO 3166-2:IN") என்பது ISO 3166-2 ல் இந்தியாவிற்கான குறியீடாகும். இது சுறுக்கக் குறிகளைப் பட்டியலிடும் சர்வதேச சீர்தர நிறுவனத்தின் (ISO) தரவரிசை பட்டியலில் உள்ள ISO 3166ன் ஒரு பகுதியாகும். தற்போது இந்தியாவிற்கு ISO 3166-2 குறியீடுகள் இந்தியாவின் 29 மாநிலங்கள் மற்றும் 7 பிரதேசங்களுக்கு குறிக்கப்பட்டுள்ளன.

ஒவ்வொரு குறியீடுகளும் இரண்டு பாகங்களாக பிரிக்கப்பட்டுள்ளன. பாகங்களை இணைப்புக்கோடு (hyphen, - )பிரிக்கிறது. முதல் பகுதி IN, இது இந்தியாவிற்கான ISO 3166-1 alpha-2 குறியீடாகும். இரண்டாம் பாகம் தற்போது இந்திய வாகனப் பதிவுகளில் வாகனத்தின் எண்களில் பயன்பாட்டில் உள்ள குறியீடுகளாகும். சத்தீஸ்கர், மற்றும் உத்தரகாண்டு மாநிலத்திற்கு மட்டும் வாகன குறியீடுகளாக CG மற்றும் UA/UK என்பதற்கு பதில் முறையே CT மற்றும் UL என்று பயன்படுத்தப்படுகிறது.

ஐ.எசு.ஓ 3166-2 தரப்பட்டியலில் இடம்பெறும் குறியீடுகள்
==குறிப்புகள்
1998 க்குப் பின்னர் செய்திமடல்கள் மூலம் அறிவிக்கப்பட்ட மாற்றங்கள்


</doc>
<doc id="109047" url="https://ta.wikipedia.org/wiki?curid=109047" title="குழலியக்குருதியுறைமை">
குழலியக்குருதியுறைமை

குழலியக்குருதியுறைமை அல்லது இரத்தக்கட்டியடைப்பு அல்லது குருதி உறைதல் திரைப்புவாதை அல்லது துரோம்போசிஸ் (Thrombosis) (கிரேக்கம்: θρόμβωσις) என்பது குருதிக் கலன்களின் உள்ளே, குருதி உறைகட்டிகள் (blood clot) உருவாகி, குருதிச் சுற்றோட்டத் தொகுதியூடாக நடைபெறும் குருதி ஓட்டத்தில் தடை ஏற்படக் கூடிய நோய் நிலையாகும். வழமையாக, அடிபட்ட அல்லது காயப்பட்ட இடத்தில் குருதி வெளியேறி வீணாகாமல் இருக்க உடல் இவ்வகையான உறைகட்டிகளை உருவாக்கி குருதி வெளியேறுவதைத் தடுக்கின்றது. அதாவது அந்நிலைகளில் குருதிக் கலனின் சுவர் பாதிப்படைந்து குருதி வெளியேறுவதை குருதி உறைதல் தடுக்கும். ஆனால் அவ்வாறின்றி, இதே தொழிற்பாடு குருதிக்கலன்களுக்கு உள்ளே ஏதேனும் காரணத்தால் நிகழ்ந்தாலும், இக்கட்டிகள் உருவாகின்றன. அவ்வாறு நிகழ்வது இயற்கைக்கு மாறான ஒரு நோய் நிலையாகும். இந்நோய் அல்லது உடலியக்கச் சிக்கலில் உருவாகும் குருதி உறைகட்டிக்கு "திரோம்போசு" என்று கிரேக்கத்தில் thrombus; (கிரேக்கம்: θρόμβος) என்று பெயர். இதனால் இந்நோய் துரோம்போசிஸ் என அழைக்கப்படுகின்றது. இந்த சிக்கல் குறைபாடு உள்ளவர்களில், இரத்தக்குழாய் பழுதடையாவிட்டாலும் இரத்தக்கட்டிகள் உருவாகி உடலியக்கத்துக்குப் பெரும் இடர் உண்டாக்குகின்றது. இப்படி உருவான இரத்தக்கட்டிகள் சில சமயம் உருவான இடத்தில் இருந்து பிரிந்து/கழன்று மற்ற இடங்களுக்குச் செல்கின்றது. இவ்வகையான நகரும் திண்மப்பொருளை மருத்துவத்தில் எம்போலசு (embolus) என்கின்றனர்.

இந்நோயால் உயிரிழப்பு போன்ற கடும் விளைவுகளும் ஏற்படலாம். ஓர் தமனியினுள் தோன்றும் இரத்தக் கட்டியினால் இரத்த ஓட்டம் தடைப்படலாம். இதனால் உடல் உறுப்புகளுக்கும் இழையங்களுக்கும் செல்லவேண்டிய ஆக்சிசன் சென்றடையாது. இதயத்தசைத் தமனிகளினுள் இரத்தக் கட்டி ஏற்படின், அது இதயச்சுவர் சிரை குழலியக்குருதியுறைமை (Coronoary thrombosis) எனப்படும். இந்நிகழ்ச்சியால் மாரடைப்பு ஏற்படும். மூளைக்குச் செல்லும் தமனியில் ஏற்படும் குருதி உறைகட்டியால் மூளையத்திற்குரிய குழலியக்குருதியுறைமை (Cerebral thrombosis) ஏற்பட்டு பக்கவாதம் (stroke) வரலாம்.

தமனியின் புழையின் மேற்பரப்பளவை 75% மேலாக ஒரு குருதி உறைகட்டி ஆக்கிரமிக்கும் பொழுது, லாக்டிக் அமிலம் போன்ற வளர்சிதைமாற்ற பொருட்கள் திரள்வதாலும், இழையங்களுக்குக் கிடைக்கும் பிராணவாயு அளவு குறைவதாலும், தீங்கான அறிகுறிகள் ஏற்படும் அளவிற்கு, இழையங்களுக்குச் செல்லும் இரத்த ஒட்டம் குறைகிறது. 90 % மேலான தடை என்பது பிராணவாயு அல்லது ஆக்சிசன் முற்றிலும் இல்லாத நிலையான "அனாக்சியா" (Anoxia) என்னும் உயிர்வளி அற்ற நிலை, மற்றும் ஆக்சிசன் குறைவால் ஏற்படும் உயிரணு இறப்பின் ஒரு வகையான இழையநசிவு (Necrosis) ஆகியவற்றில் முடியக்கூடும்.

மிகவும் அறியப்பட்ட வகையில் கூறுவதெனின், குழலியக்குருதியுறைமை என்பது கீழ்காணும் ஒன்று அல்லது அதற்கு மேற்பட்ட அசாதாரண நிகழ்வுகளால் உருவாகலாம். இது 'விர்கோவின் மும்மை' (Virchow's triad)என அழைக்கப்படும் :

சாதாரணமாக விர்கோவின் மும்மையாலேயே ஒரு குழலியக்குருதியுறைமை உருவாகின்றது. இதை விரிவாக எடுத்துரைப்பதென்றால், இந்த நோய் வகைகள் கீழ்க் காண்பவற்றை உள்ளடக்கும்: ஒரு இரத்த நாளத்தின் சுவருக்கு ஏற்படும் சேதம் (காயம், தொற்று, அல்லது பிளவீடுகளில் கிளர்வு ஓட்டம் போன்றவை); காயமுற்ற பகுதியைத் தாண்டி இரத்த ஓட்டம் மெதுவாகப் பாய்வதாலோ அல்லது தேங்குவதாலோ ஏற்படுவது (இது நீண்ட நேரத்திற்கு ஒரே இடத்தில் அமர்ந்திருக்கும் நிலைக்குப் பின்னர் நிகழக்கூடியது - உதாரணத்திற்கு, நீண்ட நேரம் பயணிக்கும் விமானத்தில் அமர்ந்திருப்பது); திரளல் மிகைப்பு எனப்படும் இரத்தத்தின் ஒரு நிலையால் ஏற்படுவது (உதாரணத்திற்கு, மரபணுவின் குறைபாடுகளாலோ அல்லது தன்னுடல் தாக்குநோய் அல்லது சுய நோயெதிர்ப்பு முறைமைக் கோளாறுகளாலோ ஏற்படுவது).

குழலியக்குருதியுறைமைகளில் இரண்டு வகைகள் உள்ளன, இவை இரண்டுமே பல்வேறு துணைவகைகளைக் கொண்டுள்ளன.

சிரையியப் குழலியக்குருதியுறைமை என்பது ஒரு சிரை யினுள் உருவாகும் படிம உறைவு அல்லது குருதி உறைகட்டி இனால் ஏற்படுவதாகும். இப்பிரிவில் பல நோய்கள் வகைப்படுத்தப்படுகின்றன:

ஆழ்ந்த சிரை குழலியக்குருதியுறைமை (டிவிடி-DVT) என்பது ஒரு ஆழ்ந்த சிரைக்குள் உருவாகும் இரத்த உறைவாகும். இது தொடைச்சிரை போன்ற கால் சிரைகளை அதிகமாகத் தாக்கும். ஒரு ஆழ்ந்த சிரைக்குள் இரத்த உறைவு உருவாவதற்கு மூன்று கூறுகள் முக்கியமாக உள்ளன- அவை இரத்த ஓட்டத்தின் அளவீடு, இரத்தத்தின் அடர்த்தி மற்றும் குழல் சுவரின் தன்மை ஆகியவையாகும். வீக்கம், வலி மற்றும் பாதிக்கப்பட்ட இடம் சிவத்தல் ஆகியவை இத்தகைய டிவிடியின் நன்கு அறியப்பட்ட அறிகுறிகள் ஆகும்.

வாயிற்சிரை குழலியக்குருதியுறைமை என்பது சிரையிய படிம உறைவின் ஒரு வகையாகும்; இது ஈரலின் வாயிற்சிரையைப் பாதிக்கும்; இதுவே வாயிற்சிரையின் அதிக இரத்த அழுத்த த்திற்கும் ஈரலுக்குச் செல்லும் இரத்தத்தின் அளவு குறைவதற்கும் காரணமாகிறது. வழமையாக, இத்தகைய நிலை கணைய அழற்சி, கரணை நோய், குழலுறுப்பு சுவர் பிதுக்கம் அல்லது பித்தக்குழல் புற்று நோய் போன்ற நோய்க்குறியியல்களைக் காரணமாகக் கொள்கிறது.

ஒரு குழலியக்குருதியுறைமை சிறுநீரக சிரையைத் தடை செய்வதே சிறுநீரக சிரைப் குழலியக்குருதியுறைமை எனப்படுகிறது. இது சிறுநீரகப் பையிலிருந்து திரவங்கள் வெளியாவது குறைவதில் விளைகிறது.

இரத்த உறைவுத் தடுப்பு சிகிச்சையே இதற்கான சிறந்த சிகிச்சை முறைமையாகும்.

கழுத்துச் சிரை குழலியக்குருதியுறைமை என்பது தொற்றுநோய், சிரை வழி செலுத்தப்படும் மருந்துகளின் பயன்பாடு அல்லது புற்றுநோய் கட்டி ஆகியவற்றினால் ஏற்படக்கூடிய ஒரு நிலையாகும். இந்த கழுத்துச்சிரை குழலியக்குருதியுறைமை என்பது பல சிக்கல்களை உருவாக்கக் கூடும்; அவற்றுள் மண்டலக் நுண்ணுயிர் நச்சேற்றக் குருதி, நுரையீரல் சிரை இரத்த உரக்கட்டி அடைப்பு மற்றும் பார்வைத்தட்டு வீக்கம் ஆகியவை அடங்கும். சிரையில் ஒரு தீவிரமான வலியுடன் உருவாகும் இதைக் கண்டறிவது கடினமானதாகும்; ஏனெனில் இது ஒரு முறைமையற்று உருவாகக்கூடும்.

பட்-சியாரி நோய்க்கூட்டறிகுறி என்பதானது ஈரல் சிரை அல்லது கீழ்ப் பெருஞ்சிரையின் அடைப்பாகும். இந்த வகையான படிம உறைவு கீழ் வயிற்று வலி, பெருவயிறு எனப்படும் மகோதரம் மற்றும் ஈரல் பெருக்கம் ஆகியவற்றுடன் தோன்றுகிறது. மருந்துகள் மூலம் சிகிச்சை அளிக்கப்படுவது துவங்கி தடைமாற்றக் கருவிகள் கொண்டு அறுவை சிகிச்சை செய்வது வரையில் இதற்கான சிகிச்சை முறைமைகள் வேறுபடும்.

பேஜட் ஷ்ரோட்டர் நோய் என்பது முன்னங்கை / முன்னங்கால் சிரை (அக்குள் சிரை அல்லது காரை எலும்புக் கீழ் சிரை போன்றவை) ஆகியவற்றில் உருவாகும் படிம உறைவால் ஏற்படும் அடைப்பாகும். தீவிரமான உடற்பயிற்சிகளுக்குப் பின்னரே இந்த நிலை தெரிய வருகிறது; மேலும், பொதுவாக, மற்றபடி ஆரோக்கியமான இளைஞர்களிடையே இந்த நிலையானது வழமையாக உள்ளது. பெண்களை விட ஆண்களே அதிக அளவில் பாதிப்புக்குள்ளாகிறார்கள்.

பெருமூளைச்சிரை புரை படிம உறைவு (சிவிஎஸ்டி) என்பது தாக்க த்தின் ஒரு அரிதான வடிவாகும்; இது கடின உறை சிரையின் புரை யில் ஒரு படிம உறைவால் ஏற்படும் அடைப்பின் விளைவாகும். தலைவலி, அசாதாரணமான பார்வை, மற்றும் தாக்கத்தின் அறிகுறிகளில் சிலவான முகம் மற்றும் கை கால்களில் ஒரு பகுதி சோர்வுறுதல் மற்றும் வலிப்புத்தாக்கம் ஆகியவை இதன் அறிகுறிகளுள் அடங்கும். பொதுவாக, இந்த நோயானது ஒரு கணினி வழி உடலுறுப்பு ஊடுகதிர்ப் படம் அல்லது காந்த அதிர்வு அலை வரைவு ஆகியவற்றைக் கொண்டு கண்டறியப்படுகிறது. பாதிக்கப்பட்டவர்களில் அநேகம் பேர் முற்றிலும் குணமடைகிறார்கள். இதில் இறப்பு எண்ணிக்கை 4.3% ஆகும்.

ஒரு தமனி க்குள் உருவாகும் படிம உறைவு என்பதே தமனிசார் படிம உறைவு எனப்படுகிறது. பல சமயங்களில், கூழ்மைக்கரட்டில் ஏற்படும் காயத்தினால் தமனிசார் படிம உறைவு ஏற்படுகிறது; எனவே "கூழ்மைப் படிம உறைவு" என்றும் இது குறிப்பிடப்படுகிறது.

மூளைக்குச் செல்லும் இரத்த ஓட்டத்தில் ஏற்படும் தடையினால் மூளையின் இயக்கம் விரைவாகக் குறைவதே தாக்கம் என்பதாகும். குருதியோட்டக்குறை, படிம உறைவு, தக்கை (அங்கிருக்கும் ஒரு துகள்) அல்லது இரத்த ஒழுக்கு (குருதி ஒழுகுதல்) ஆகியவற்றால் இது நிகழக்கூடும். ஒரு படிம உறைவினால் ஏற்படும் தாக்கத்தில், ஒரு படிம உறைவு (இரத்த உறைவு) சாதாரணமாக பெருந்தமனி தடிப்பு முளைகளைச் சுற்றி உருவாகும். தமனியின் அடைப்பு படிப்படியாக நிகழ்வதால், இதன் அறிகுறிகளான படிம உறைவு தாக்கங்களும் மெதுவாகவே நிகழும். படிம உறைவு தாக்கம் என்பது பெரிய நாள நோய் மற்றும் சிறிய நாள நோய் என இரண்டு வகைகளாக பிரிக்கப்படலாம். முதலாவது, உட்செவிப்பறை, முதுகெலும்புச் சிரை மற்றும் வில்லியின் வட்டம் போன்ற நாளங்களைப் பாதிக்கும். இரண்டாவதானது, வில்லியின் வட்டத்தின் கிளைகள் போன்ற நாளங்களை பாதிக்கும்.

இதயத்திசு இறப்பு என்பது ஒரு இரத்த நசிவுறலால் (குருதியோட்டக் குறையால் திசுக்கள் இறப்பது) ஏற்படுவதாகும்; இது பெரும்பாலும் மகுட உரு தமனியை ஒரு படிம உறைவு அடைப்பதால் ஏற்படுகிறது.

அவசர மருத்துவ சிகிச்சை சரியான நேரத்தில் அளிக்கப்படவில்லையென்றால் இந்த இதயத் திசு இறப்பானது உயிருக்கு ஆபத்தாக முடியக்கூடும். முதல் முறை (தாக்குதல்) ஏற்படுகையில் 12 மணி நேரத்திற்குள் கண்டறியப்பட்டால் இரத்த உறைவுச் சிதைப்பி சிகிச்சை தொடங்கப்படுகிறது.

பெரும்பாலும், ஈரல் மாற்று அறுவை சிகிச்சைக்குப் பின்னர் தோன்றும் ஒரு மிகப் பெரும் சிக்கலாக இந்த ஈரல் தமனி இரத்த உறைவு உருவாகிறது.

தமனிசார் தக்கை என்பது கை மற்றும் கால் போன்ற உறுப்புகளில் உருவாகக்கூடும்.

ஒரு இரத்த உறைவு நிகழ்ந்த இடத்தில் நுண் கிருமிகள் இருப்பின், அந்த இரத்தக் கட்டி உடைந்து, சுழற்சி மண்டலம் முழுவதும் கிருமிகளை (சீழ் இரத்தம்,சீழ் தக்கை) பரப்பி விடும். மேலும் அவை எங்கெல்லாம் தங்குகின்றனவோ அங்கெல்லாம் மாற்றிடமேறும் சீழ்க் கட்டிகளை உருவாக்குகின்றன. நோய்த்தொற்று இல்லாத நிலையில், ஒரு இரத்தக்கட்டியானது தானாகவே நகர்ந்து ஒரு தக்கை போல சுழற்சி மண்டலத்தை அடையக்கூடும்; இறுதியில் ஒரு இரத்த நாளத்திற்குள் சென்று அதை முழுமையாக அடைத்து விடலாம்; மிகு விரைவில் இதற்கு சிகிச்சை அளிக்கப்படாவிடின், இது இருக்கும் இடத்தைத் தாண்டி இருக்கும் திசு இறந்து போகும் நிலைக்கு (இரத்த நசிவுறல்) கொண்டு செல்லும். இத் தடங்கலானது மகுட உரு தமனியில் ஏற்படின், இதயத்தில் குருதியோட்டக் குறைவு நிகழும் வாய்ப்புகள் உள்ளன; இதனால் பிராணவாயு குறைந்து இதயத் தசைத்திசுக்கள் ஒழுங்குடன் செயல்பட இயலாது போகும். இவ்வாறான பிராண வாயு குறைபாடானது இதயத் திசு இறப்பை விளைவிக்கக்கூடும்.

பெரும்பான்மையான இரத்தக்கட்டிகள், நார்த்திசுக்கள் போல ஒருங்கிணைகின்றன; பின்னர் இந்த இரத்தக்கட்டி உள்ள நாளமானது படிப்படியாக வேறு வழி திருப்பப்படுகிறது.

அபாயமானவை என அறியப்படும் இரத்த உறைவு மற்றும் தக்கையடைப்புகளில் உறைவு எதிர்ப்பிகளைப் பயன்படுத்தலாம். சிரை உறைவுகளிலேயே மிக சாதாரணமாக காணப்படுவது ஆழ் சிரை படிம உறைவாகும் (டிவிடி); இது உடலில் உள்ள ஆழமான சிரைகளில் ஏற்படும் இரத்தக்கட்டியாகும்.

தமனிசார் இரத்த உறைவு என்பது பெரும்பாலும் இதயத்திற்கு இரத்தத்தை அனுப்பும் தமனிகளில் உருவாகின்றன; இதனால் மாரடைப்பு விளைகின்றது. இது மூளையின் தமனிகளிலும் உருவாகக்கூடும்; இதன் மூலம் இவை ஒரு தாக்கத்தையும் ஏற்படுத்தலாம்.

சில சமயங்களில், இரத்தக்கட்டியின் ஒரு பகுதியோ அல்லது முழுவதுமோ தனது தோற்றுவாயிலிருந்து நகர்ந்து இரத்த ஓட்டத்தில் பயணிக்கக்கூடும். இவ்வாறு நிகழ்ந்தால், இந்த உறைவு உடலின் மற்றொரு பாகத்தில் தங்கி விடலாம். இது தக்கையடைப்பு என அறியப்படுகிறது.
நுரையீரலில் தங்கும் ஒரு இரத்த உறைவு நுரையீரல் தக்கையடைப்பு என அழைக்கப்படுகிறது.

பொதுவாக, அதிக அளவிலான இரத்தப்போக்கிற்கான அபாயத்தை அனைத்து உறைவு எதிர்ப்பிகளும் சிறிதளவேனும் அதிகரிப்பதால், ஒரு அபாய-சாதக ஆய்வு மேற்கொள்ளப்பட வேண்டும். எடுத்துக் காட்டாக, இதய ஊற்றறை உதறலில் (அதிக வயது மற்றும் அதிக இரத்த அழுத்தம் போன்ற கூடுதல் அபாய தோற்றுவாய்களின் அடிப்படையில் கணக்கிடப்பட்ட) ஒரு தாக்கத்தால் உருவாகும் அபாயமானது, வார்ஃபாரின் என்னும் உறைவு எதிர்ப்பியின் பயன்பாட்டால் ஏற்படும் அதிக அளாவிலாயினும் அறியப்பட்டதான இரத்தப்போக்கின் ஆபத்துக்களை விட அதிகமானதாகும்.

மருத்துவமனையில் அனுமதிக்கப்படும் நபர்களில், இரத்த உறைவே பல சிக்கல்களுக்கும் மற்றும் சில சமயங்களில் உயிரிழப்புக்கும் முதன்மைக் காரணமாக அமைகிறது. எடுத்துக் காட்டாக, யூகேயில் 2005ஆம் ஆண்டு மருத்துவமனையில் இரத்த உறைவு அடைந்து அதனால் இறந்தவர்களின் எண்ணிக்கை 25,000 என்று அதன் பாராளுமன்ற ஆரோக்கிய தேர்ச்சிக் குழு உரைக்கிறது. ஆகவே, "இரத்த உறைவு முற்காப்பு" (இரத்த உறைவின் தடுப்பு) என்பதின் வலியுறுத்தல் அதிகரித்து வருகிறது. அறுவை சிகிச்சைக்காக அனுமதிக்கப்படும் நோயாளிகளில், பரவலாக அளவீடுள்ள அழுத்தம் தரும் காலுறைகள் பயன்படுத்தப்படுகின்றன; மேலும் தீவிரமான நோய், நீண்ட காலம் அசைவில்லாதிருத்தல் மற்றும் அனைத்து எலும்பு மூட்டு அறுவை சிகிச்சை, தொழில் சார்ந்த வழிகாட்டுதல்கள் குறைந்த மூலக்கூறு எடை கொண்ட இரத்த உறைவு எதிர்ப்பிகள், இயந்திர கெண்டைக்கால் அழுத்தம் அல்லது (மற்ற அனைத்தும் எதிர் விளைவுகள் தோற்றுவித்து மற்றும் அந்த நோயாளி சமீபத்தில் ஆழ் சிரை இரத்த உறைவால் பாதிக்கப்பட்டிருந்தால்) ஒரு பெருஞ்சிரை வடிப்பான் பொருத்துதல் ஆகிய முறைகளைப் பயன்படுத்துமாறு பரிந்துரைகள் அளிக்கப்படுகின்றன. அறுவை சிகிச்சை அற்ற மருத்துவ நோயாளிகளில் எல்எம்டபிள்யுஹெச் (LMWH) என்பதும் இரத்த உறைவைத் தடுக்கிறது. மேலும், முறைமையான வழிகாட்டுதல்களை எதிர்நோக்கிய தடுப்புச் செயற்பாடுகள் மருத்துவ நோயாளிகளுக்கு மேற்கொள்ளப்பட வேண்டும் என்று யுனைடெட் கிங்டம் நாட்டின் தலைமை மருத்துவ அதிகாரி வழிகாட்டுதல் அளித்துள்ளார்.



</doc>
<doc id="109053" url="https://ta.wikipedia.org/wiki?curid=109053" title="தாரகை (1951 சிற்றிதழ்)">
தாரகை (1951 சிற்றிதழ்)

தாரகை இந்தியா காட்டுமன்னார்குடியிலிருந்து 1951ம் ஆண்டில் வெளிவந்த ஒரு மாத இதழாகும். தாரகை என்ற பெயரில் இலங்கை, இந்தியா ஆகிய நாடுகளில் அவ்வப்போது பல இதழ்களும், சிற்றிதழ்களும் வெளிவந்துள்ளன.


இவ்விதழில் இலக்கிய ஆக்கங்களுக்கு முக்கியத்துவம் கொடுக்கப்பட்டிருந்தது. இசுலாமிய இலக்கிய ஆக்கங்களும் இடம்பெற்றிருந்தன. 


</doc>
<doc id="109054" url="https://ta.wikipedia.org/wiki?curid=109054" title="தாரகை (1953 இதழ்)">
தாரகை (1953 இதழ்)

தாரகை இலங்கை, கொழும்பிலிருந்து 1953ம் ஆண்டில் வெளிவந்த ஒரு வார இதழாகும். தாரகை என்ற பெயரில் இலங்கை, இந்தியா ஆகிய நாடுகளில் அவ்வப்போது சில இதழ்களும், சிற்றிதழ்களும் வெளிவந்துள்ளன.


இது ஒரு இதழ் என்றடிப்படையில் செய்திகளுக்கும், செய்தி ஆய்வுகளுக்கும் முக்கியத்துவம் கொடுத்திருந்தது. இலக்கிய ஆக்கங்களையும் தாங்கிவெளிவந்தது. 


</doc>
<doc id="109055" url="https://ta.wikipedia.org/wiki?curid=109055" title="தாரகை (1960 இதழ்)">
தாரகை (1960 இதழ்)

தாரகை இலங்கை, கொழும்பிலிருந்து 1960ம் ஆண்டில் வெளிவந்த ஒரு வார இதழாகும். தாரகை என்ற பெயரில் இலங்கை, இந்தியா ஆகிய நாடுகளில் அவ்வப்போது சில இதழ்களும், சிற்றிதழ்களும் வெளிவந்துள்ளன.


இது ஒரு இதழ் என்றடிப்படையில் செய்திகளுக்கும், செய்தி ஆய்வுகளுக்கும் முக்கியத்துவம் கொடுத்திருந்தது. இலக்கிய ஆக்கங்களையும் தாங்கி வெளிவந்தது. 


</doc>
<doc id="109056" url="https://ta.wikipedia.org/wiki?curid=109056" title="தாருல் குர்ஆன் (சிற்றிதழ்)">
தாருல் குர்ஆன் (சிற்றிதழ்)

தாருல் குர்ஆன் இந்தியா, திருச்சியிலிருந்து 1981ம் ஆண்டில் மாதமிரு முறை வெளிவந்த ஒர் இதழாகும்.



இசுலாமிய ஆய்வுக்கட்டுரைகள், கொள்கை விளக்கக் கட்டுரைகள், திருக்குர்ஆன் விளக்கவுரைகள் ஆகியன இடம்பெற்றிருந்தன. 


</doc>
<doc id="109057" url="https://ta.wikipedia.org/wiki?curid=109057" title="தாவூஸ் (1976 சிற்றிதழ்)">
தாவூஸ் (1976 சிற்றிதழ்)

தாவூஸ் இந்தியா, விருத்தாசலம் எனுமிடத்திலிருந்து 1976ம் ஆண்டில் வெளிவந்த ஒரு மாத இதழாகும்.



"தாவூஸ்" என்றால் "மயில்" என்று பொருள்

இவ்விதழில் இசுலாமிய இலக்கிய ஆக்கங்களும், ஆய்வுக்கட்டுரைகளும் இடம்பெற்றிருந்தன. இசுலாமியர்கள் இசுலாமிய கலைகளுக்கு முக்கியத்துவம் வழங்கக்கூடிய ஆக்கங்களை இது அதிகளவில் கொண்டிருந்தது. 


</doc>
<doc id="109058" url="https://ta.wikipedia.org/wiki?curid=109058" title="திப்பு (இதழ்)">
திப்பு (இதழ்)

திப்பு, இந்தியா, வேலூரிலிருந்து 1972ம் ஆண்டில் வெளிவந்த ஒரு வார இதழாகும்.


செய்தி, செய்தி ஆய்வுகள், இலக்கிய ஆக்கங்கள், கேள்வி பதில் போன்ற அம்சங்கள் இடம்பெற்றிருந்தன. 


</doc>
<doc id="109059" url="https://ta.wikipedia.org/wiki?curid=109059" title="தியாகத் தென்றல் (சிற்றிதழ்)">
தியாகத் தென்றல் (சிற்றிதழ்)

தியாகத் தென்றல் இலங்கையிலிருந்து 1991ம் ஆண்டில் வெளிவந்த ஒரு இதழாகும்.


வளர்பிறை இளம் எழுத்தாளர் மன்றம்

இவ்விதழில் சிறுகதைகள், கவிதைகள், கட்டுரைகள் போன்ற பல்வேறு ஆக்கங்கள் இடம்பெற்றிருந்தன. 


</doc>
<doc id="109060" url="https://ta.wikipedia.org/wiki?curid=109060" title="தினத் தபால் (இதழ்)">
தினத் தபால் (இதழ்)

தினத் தபால் இலங்கை, கொழும்பிலிருந்து 1930ம் ஆண்டில் வெளிவந்த ஒரு நாளிதழாகும்.


இறைவனின் வழி பற்றியே நடப்போம்

1930களில் இலங்கையில் பிரபல்யம் பெற்றிருந்த ஒரு செய்தி இதழாக இது காணப்பட்டது. உடனுக்குடன் செய்திகளை வெளியிட்டதினூடாக இது வாசகர் மத்தியில் அதிக ஜனரஞ்சகத் தன்மை பெற்றிருந்தது. அக்காலகட்டத்தில் கூடிய விற்பனையுடைய பத்திரிகையாகவும் விளங்கியது. 


</doc>
<doc id="109061" url="https://ta.wikipedia.org/wiki?curid=109061" title="தீன்குரல் (சிற்றிதழ்)">
தீன்குரல் (சிற்றிதழ்)

தீன்குரல் இந்தியா, மேட்டுப்பாளையத்திலிருந்து 1984ம் ஆண்டில் வெளிவந்த ஒரு மாத இதழாகும்.


இவ்விதழ் தரமான கட்டுரைகளை உள்வாங்கியிருந்தது. இசுலாமிய அடிப்படைக் கொள்கைகளை விளக்கும் கட்டுரைகள், இசுலாமிய ஏகத்துவத்தை விளக்கும் கட்டுரைகள் ஆகியவற்றை கொண்டிருந்தது.


</doc>
<doc id="109063" url="https://ta.wikipedia.org/wiki?curid=109063" title="தீன்குலம் (சிற்றிதழ்)">
தீன்குலம் (சிற்றிதழ்)

தீன்குலம் இந்தியா, சித்தார்க்கோட்டையிலிருந்து 1985ம் ஆண்டில் வெளிவந்த ஒரு மாத இதழாகும்.


இவ்விதழ் இசுலாமிய அடிப்படைக் கருத்துகளுக்குரிய விளக்க ஆக்கங்களுக்கு முக்கியத்துவம் கொடுத்திருந்தது. இதில் தொழுகை, சகாத், நோன்பு போன்ற விளக்கக் கட்டுரைகள் பலகோணங்களில் இடம்பெற்றிருந்தன. இசுலாமிய இலக்கிய ஆக்கங்கள் இடைக்கிடையே இடம்பெற்றிருந்தன. 


</doc>
<doc id="109064" url="https://ta.wikipedia.org/wiki?curid=109064" title="தீன் தமிழ் (சிற்றிதழ்)">
தீன் தமிழ் (சிற்றிதழ்)

தீன்தமிழ் இந்தியா, அருப்புக்கோட்டையிலிருந்து 1987ம் ஆண்டில் வெளிவந்த ஒரு மாத இதழாகும்.


இஸ்லாமியத் தமிழ் இலக்கிய ஏடு

மீரா தமிழ் மன்றம்

இவ்விதழ் ஒரு இலக்கிய இதழ் என்றடிப்படையில் சிறுகதைகள், கவிதைகள், கட்டுரைகள், புதினங்கள், வினாவிடை, கேள்வி பதில், வாசகர் பக்கம் போன்ற பல்வேறு அம்சங்களை கொண்டிருந்தது. இவ்விதழில் இடைக்கிடையே தரமான இலக்கியத் திறனாய்வுக் கட்டுரைகள் இடம்பெற்றிருந்தமை குறிப்பிடத்தக்கது. 



</doc>
<doc id="109065" url="https://ta.wikipedia.org/wiki?curid=109065" title="தௌலத் (சிற்றிதழ்)">
தௌலத் (சிற்றிதழ்)

தௌலத் இந்தியா, பரங்கிப்பேட்டையிலிருந்து 1974ம் ஆண்டில் வெளிவந்த ஒரு மாத இதழாகும்.


சீரதுந் நபி புகழை சிதறாமல் சித்தரிக்கும் ஒரே மாத இதழ்

இவ்விதழ் முஹம்மது நபியவர்களின் சொல், செயல், அங்கீகாரம் ஆகியவற்றை நம்பகத்தகுந்த முறையில் விளக்கும் வகையில் இதன் உள்ளடக்கம் அமைந்திருந்தது. 


</doc>
<doc id="109066" url="https://ta.wikipedia.org/wiki?curid=109066" title="நண்பன் (இதழ்)">
நண்பன் (இதழ்)

நண்பன் இந்தியா, திருவிதங்கோடுவிலிருந்து 1948ம் ஆண்டில் வெளிவந்த ஒரு வார இதழாகும். செய்திகளையும், செய்தி அறிக்கைகளையும் நடுநிலைமையுடன் எழுதி வந்தது. இலக்கிய ஆக்கங்களையும் இது கொண்டிருந்தது. இந்த இதழின் ஆசிரியராக கா. அப்துல் கபூர் என்பவர் இருந்தார்.


</doc>
<doc id="109069" url="https://ta.wikipedia.org/wiki?curid=109069" title="செங்கல்பட்டு சண்டை">
செங்கல்பட்டு சண்டை

செங்கல்பட்டு சண்டை ("Battle of Chingleput") என்பது 1752-ல் இரண்டாம் கர்நாடக போரின் போது பிரிட்டன்-பிரான்ஸ் இடையே இந்திய துணைக்கண்டத்தில் நடைபெற்ற ஒரு போராகும். இதில் பிரிட்டானியப் படைகள் வெற்றி பெற்று, பிரெஞ்சு படைகள் சரணடைந்தன. செங்கல்பட்டு கோட்டை பிரித்தானியர் வசமானது.



</doc>
<doc id="109070" url="https://ta.wikipedia.org/wiki?curid=109070" title="நம் குரல் (மலேசிய சிற்றிதழ்)">
நம் குரல் (மலேசிய சிற்றிதழ்)

நம்குரல் மலேசியா, கோலாலம்பூரிலிருந்து 1980ம் ஆண்டில் வெளிவந்த ஒரு மாத இதழாகும்.

இவர் மலேசியாவில் நன்கறியப்பட்ட ஒரு கவிஞரும், எழுத்தாளருமாவார். 

மலேசிய இசுலாமியர்களின் கலை, கலாசார பாரம்பரியங்களை தமிழில் எடுத்துக் கூறும் ஒரு இதழாக இது காணப்பட்டது. கவிதைகள், சிறுகதைகள் என்பன மலேசிய சூழ்நிலையை எடுத்துக் காட்டும் வகையில் அமைந்திருந்தன. இலக்கியக் கட்டுரைகளையும், இலக்கிய ஆய்வுகளையும் இது தன்னகத்தே கொண்டிருந்தது. 


</doc>
<doc id="109071" url="https://ta.wikipedia.org/wiki?curid=109071" title="தோழன் (இதழ்)">
தோழன் (இதழ்)

தோழன் இந்தியா, திருச்சியிலிருந்து 1939 ஆம் ஆண்டில் வெளிவந்த ஒரு வார இதழாகும்.

இவ்விதழ் வாரச் செய்திகளின் தொகுப்பாக அமைந்திருந்தது. இலக்கிய ஆக்கங்களையும் தாங்கியிருந்தது. 


</doc>
<doc id="109072" url="https://ta.wikipedia.org/wiki?curid=109072" title="நமதூர் (சிற்றிதழ்)">
நமதூர் (சிற்றிதழ்)

நமதூர் இந்தியா, ஆத்தூர் (சேலம்) இலிருந்து 1954ம் ஆண்டில் வெளிவந்த ஒரு மாத இதழாகும்.

இவர் ஏற்கனவே சமாதானம் (1946), மார்க்க வினாவிடை (1947), இசாஅத்தே இஸ்லாம் (1949) ஆகிய இதழ்களையும் நடத்தியுள்ளார்.

சிறுகதைகள், கவிதைகள், கட்டுரைகள், ஆய்வுக் கட்டுரைகள், இலக்கிய ஆய்வுக் கட்டுரைகள், எழுத்தாளர் அறிமுகங்கள், கேள்வி பதில்கள், வாசகர் அரங்கம் போன்ற பல்வேறு அம்சங்கள் இடம்பெற்றிருந்தன. 


</doc>
<doc id="109073" url="https://ta.wikipedia.org/wiki?curid=109073" title="மின்சாரம் வழங்கப்பட்ட வீடுகளின் தரவரிசை அடிப்படையில் இந்திய மாநிலங்கள்">
மின்சாரம் வழங்கப்பட்ட வீடுகளின் தரவரிசை அடிப்படையில் இந்திய மாநிலங்கள்

இந்தப் பட்டியல் 2010ஆம் ஆண்டின்படி மின்சாரம் வழங்கப்பட்ட வீடுகளின் தரவரிசை அடிப்படையில் இந்திய மாநிலங்களை பட்டியலிடுகிறது. 

</doc>
<doc id="109074" url="https://ta.wikipedia.org/wiki?curid=109074" title="பகுமிதவைவாழி">
பகுமிதவைவாழி

பகுமிதவைவாழிகள் எனப் பொதுவாகக் குறிப்பிடப்படும் அலைவிலங்குகள் தன் வாழ்நாளில் பகுதியை மிதவைவாழிகளாகவும் பிற்பகுதியை கடலடியிலும் கழிக்கும். இதில் பெரும்பாலான முதுகெலும்பில்லா தொகுதியில் வரும் உயிரினங்கள் மற்றும் பெரும்பான்மையான மீன்குஞ்சுகள் இவற்றுள் அடங்கும். மேலும் சில இனங்களில் இவைச் சூழ்நிலைக்கேற்ப மாறுபடவும் செய்கிறது .

இவ்வாறு பெரும்பான்மையான கடலடி உயிர்கள் வாழ்நாளில் சிலப் பகுதியைக் கடற்பரப்புகளில் கழிக்கின்றன. இதில் பெரும்பான்மையான கடல் உயிரினக் குஞ்சுகள் அடங்கும். இவை 1 வாரம் முதல் 1 மாதம் வரை நீள்வதும் காணப்படுகிறது . 

இதில் சில பாலிக்கீட்டேப் புழுக்கள் (கடற்புழுக்கள்), அலைவாழ்க்கையை மீண்டும் அதன் இனப்பெருக்காலத்தில் தேர்வுச் செய்து அங்கேயேக் கழிக்கின்றன. இவ்வாறு மிதவைவாழிகளாய் வாழும் மீன்குஞ்சுகள் மற்றும் ஏனைய கடலுயிரிகளின் குஞ்சுகள் முதிர்ந்த விலங்குகளில் இருந்து முற்றிலும் மாறுபட்டுக் காட்சியளிக்கும். இக்குஞ்சுகள் வளர்ச்சியில் உருமாற்றம் பெற்று முதிர்ந்த விலங்குகளை ஒத்துக் காணப்படும். இவ்வாறுத் திரியும் குஞ்சுகளை இனம் காண்பதென்பது சிரமமான செயலாகும் .

இவ்வாறு பகுமிதவைவாழிகளாய் வாழும் குஞ்சுகள் நுண்ணலைத்தாவரங்களை உணவாக எடுத்துக்கொள்கின்றன. 

பகுமிதவைவாழிகளாக வாழும் உயிர்களின் வகைப்பாடு கீழ்வரும் சட்டகத்திற்குள் கொடுக்கப்பட்டுள்ளது.


</doc>
<doc id="109081" url="https://ta.wikipedia.org/wiki?curid=109081" title="கிளையி உயிரணு">
கிளையி உயிரணு

கிளையி உயிரணுக்கள் (Dendritic cells) மனித உடலின் நோய் எதிர்ப்பாற்றல் முறைமை யில் தொழிற்படும் நோய் எதிர்ப்பு உயிரணுக்களில் ஒரு வகையாகும். இதன் முக்கிய தொழில், பிறபொருளெதிரியாக்கிகளை மேற்பரப்பில் கொண்டு, ஏனைய நோயெதிர்ப்புக் கலங்களுக்கு அதனை முன் வைக்கும். அதனால் இவற்றை பிறபொருளெதிரியாக்கி - முன்வைக்கும் கலங்கள் என அழைப்பர்.

வெளிச் சூழலுடன் தொடர்புடைய தோல் போன்ற இழையங்களிலும், மூக்கு, நுரையீரல், இரைப்பை, குடல் ஆகிய உறுப்புக்களின் உள் மேற்பரப்பு இழையங்களிலும் இந்த கிளையி உயிரணுக்கள் காணப்படும். அத்துடன் குருதியில் இவை முதிர்ச்சி அடையாத நிலையில் காணப்படும். தொழிற்பாட்டு விலைக்கு வந்ததும் இவை நிணநீர்க்கணுக்களுக்கு செல்லும். அங்கு T உயிரணு, B உயிரணுக்களுடன், ஒன்றிணைந்து குறிப்பிட்ட நோய்க்காரணிகளுக்கு எதிரான நோய் எதிர்ப்பாற்றல் முறைமையில் பங்கெடுக்கும். முதிராத நிலையில் இருந்து, முதிர்ந்த தொழிற்படும் நிலைக்கு விருத்தியடையும்போது சில நிலைகளில், இவற்றில் கிளைகள் போன்ற வெளி நீட்டங்கள் தோன்றும். அதனாலேயே இவை கிளையி என்ற பெயரைப் பெற்றன. இவற்றின் உருவம் நியூரோன் எனப்படும் நரம்புக் கலங்களை ஒத்திருப்பினும், இவற்றின் கிளைகள் பல விதத்தில் அவற்றிலிருந்து வேறுபடுகின்றன.


</doc>
<doc id="109095" url="https://ta.wikipedia.org/wiki?curid=109095" title="குடல்வால்">
குடல்வால்

குடல்வால் அல்லது குடல்வளரி என்பது மனிதரின் உடற்கூற்றியலில், சமிபாட்டுத் தொகுதியில் பெருங்குடல்வாய்ப் பகுதியில், இணைந்திருக்கும் ஒரு சிறிய மூடப்பட்ட முழாயாகும். பெருங்குடல்வாயானது, பெருங்குடலின் ஆரம்பத்தில் இருக்கும் ஒரு பை போன்ற பகுதியாகும். குடல்வாலானது சிறுகுடலும், பெருங்குடலும் சந்திக்கும் இடத்தில் அமைந்திருக்கும்.


</doc>
<doc id="109103" url="https://ta.wikipedia.org/wiki?curid=109103" title="சிவஞான முனிவர்">
சிவஞான முனிவர்

சிவஞான முனிவர் (18 ம் நூற்றாண்டு; திருநெல்வேலி, தமிழ்நாடு) ஒரு சைவ மெய்யியலாளர் ஆவார். இவர் தமிழ் மொழியிலும், சமசுகிருத மொழியிலும் சிறப்புப் பெற்றவர். 

முக்களாலிங்கர் என்ற இயற்பெயர் கொண்ட இவர், இளமையிலேயே துறவியானவர். வடமொழியும் தமிழ்மொழியும் நிகரானவை என்ற எண்ணம் கொண்டவர் என்பதால் சமசுகிருத நூல்கள் பலவற்றை தமிழுக்கு மொழி பெயர்த்தவர். 

இவரை ஸ்ரீ மாதவச் சிவஞான முனிவர் என்றும் அழைப்பர்.



சைவ சமய இலக்கியம்


</doc>
<doc id="109104" url="https://ta.wikipedia.org/wiki?curid=109104" title="சிவஞான பாடியம்">
சிவஞான பாடியம்

சிவஞான பாடியம் என்பது 18 ம் நூற்றாண்டியில் சிவஞான முனிவரால் சைவ சிந்தாந்த முதன்மை நூற்களில் ஒன்றான சிவஞானபோதத்திற்கு எழுதப்பட்ட உரைநூல் ஆகும். இதை மாபாடியம் என்றும் அழைப்பர். இந்த நூல் திருவாவடுதுறையில் அரங்கேற்றப்பட்டது.


</doc>
<doc id="109107" url="https://ta.wikipedia.org/wiki?curid=109107" title="யோசுவா ஃபிஷ்மன்">
யோசுவா ஃபிஷ்மன்

யோசுவா அரோன் ஃபிஷ்மன் ("Joshua Aaron Fishman"; Shikl Fishman சூலை 18, 1926 - மார்ச் 1, 2015) ஒரு யூத அமெரிக்க சமூகவியலாளர், மொழியியலாளர், மொழித் திட்டமிடலாளர். இவர் மொழிகளின் நிலைமை பற்றி அளக்க அறிமுகப்படுத்திய Graded Intergenerational Disruption Scale பலரால் பயன்படுத்தப்படும் ஒரு அளவீடு ஆகும். 

இவர் மொழித் திட்டமிடல், மொழிப் புத்துயிர்ப்பு, பன்மொழியியம், இருமொழிக் கல்வி போன்ற தலைப்புக்களில் ஆயிரத்திற்கும் மேற்பட்ட கட்டுரைகளை எழுதி உள்ளார்.


</doc>
<doc id="109108" url="https://ta.wikipedia.org/wiki?curid=109108" title="பியூட்டி அண்ட் த பீஸ்ட் (1991 திரைப்படம்)">
பியூட்டி அண்ட் த பீஸ்ட் (1991 திரைப்படம்)

பியூட்டி அண்ட் த பீஸ்ட் ("Beauty and the Beast") 1991ம் ஆண்டு வெளியான ஒரு அமெரிக்க அசைபடம் (animated movie). வால்ட் டிஸ்னி கம்பனி நிறுவனத்தால் தயாரிக்கப்பட்ட இப்படம் நவம்பர் 22, 1991ல் வெளியானது.
ஒரு குளிர் புயலடித்த குளிர்கால இரவில் ஒரு இளவரசன் கோட்டை ஒரு அசிங்கமான பழைய பிச்சைக்காரன் பெண்ணை அடை. அவள் இரவு பாதுகாப்பு இளவரசன் கேட்கிறாள், ஆனால் அவர் பணம் என வழங்க வேண்டும் மட்டும் தான் ஒரு ரோஜா உள்ளது. சுயநல இதயமற்ற இளவரசர் நினைக்கிறார்கள் என்பதால் அவர் இல்லை என்கிறார், அதனால் உள்ளார்கள். பழைய பெண் அவரை எச்சரிக்கிறது மற்றும் அழகு உள்ளே விட வெளியே உள்ளது என்று கூறுகிறார். இளவரசர் மீண்டும் அவளை அவள் ஒரு சக்திவாய்ந்த சூனியக்காரி என்று வெளிப்படுத்துகிறது பாதுகாப்பு கொடுக்க மறுத்து, ஒரு பயங்கரமான விலங்கு ஒரு சுயநல இளவரசர் உருமாறும் போது பிரின்ஸ் எனும், வீட்டு விஷயங்கள் அவரது ஊழியர்கள், மற்றும் ஒரு இருண்ட, தடை தளத்தின் கோட்டை, (தனது வன்மத்தை மற்றும் வெறுப்பு பிரதிபலிக்கும்) தோற்றங்கள் மூலமாக தீர்ப்பு அளிக்க வேண்டும். பூதம் பெண் மீது கடைசி இதழில் இருந்து விழும் உயர்ந்தது முன் பீஸ்ட் மற்றொரு நபர் அன்பு மற்றும் அவனை மீண்டும் நேசிக்க வைக்க கற்று கொள்ள முடியும் என்றால் எழுத்துப்பிழை மட்டும் இல்லையெனில் அவர் எப்போதும் ஒரு மிருகம் இருக்க போனது, விலக்கிக்கொள்ளப்பட்டது.

சில ஆண்டுகளுக்கு பின்னர் தொங்க கோட்டையில் பீஸ்ட் மறைப்பதன் மூலம் செல்கிறது மற்றும் யாரும் அத்தகைய ஒரு பயங்கரமான விலங்கு அன்பு செலுத்த முடியாது என்று பெருகிய முறையில் நம்பிக்கை உள்ளது.

தலைப்பு "அழகு" பெல்லி என்ற இளம், அழகான பெண். அவள் புத்தகங்களை படித்து மிகவும் ஆசையாக இருந்தது, ஏனெனில் ஒரு பிட் ஒற்றைப்படை கருதப்படுகிறது ஆனால் முரட்டுத்தனமாக மற்றும் அகங்காரத்தையும் கேஸ்டன் உத்தர கூடாது அங்கு புரோவென்ஸ் உள்ள ஒரு சிறிய கிராமத்தில், அவரது தந்தை மாரிஸ் வாழ்கிறான். அவர் திருமணம் முன்மொழிகிறது போது, அவர் அமைதியாக ஆனால் உறுதியாக கூறுகிறார்.

பெல்லி தந்தை மாரிஸ் ஒரு அசல் கண்டுபிடிப்பாளர். அவரது கண்டுபிடிப்பு விற்க சந்தைக்குச் வழியில் அவர் ஓநாய்கள் துன்புறுத்தப்பட்டு மற்றும் அவரது குதிரை இருந்து தூக்கி எறிந்து விடும் போது காடுகளின் தொலைந்து பயணிக்கிறார். அவர் காடுகளின் மூலம் கண்மூடித்தனமாக தப்பி ஓடுவதைத் அவர் மெதுவாக நுழையும் இடத்தில், இருண்ட கோட்டைக்கு குளிர் மற்றும் சோர்வாக தடுமாறும். தி பீஸ்ட் அவரை கோட்டையில் தங்க கண்டறியும் போது, அவர் ஒரு சிறை அவரை பூட்டப்படும்.

தனது தந்தையின் குதிரை மீண்டும் சவாரி இல்லாமல் வந்து அவரை பார்க்க வெளியே தலைமை போது பெல்லி பாழாகி விடும். குதிரை உதவியுடன் விலங்கு கோட்டையை, தனது அப்பா கண்டு அவள் தந்தை காப்பாற்ற பீஸ்ட் கைதி என அவரது நடக்க வழங்குகிறது. பெல்லி எழுத்துப்பிழை உடைக்க முடியும் என்று உணரும் தி பீஸ்ட், அதை இணைந்து செல்லும். அவர் மந்திரித்த ரோஜா வைத்திருக்கும் மேற்கு சாரியில், தவிர கோட்டையில் எல்லா இடங்களிலும் இருக்க அவரது அனுமதி கொடுக்கிறது. பெல்லி தேவை என்றால் ஏதாவது அவன் அவள் மீது வேலைக்காரன் வரை பொருந்தும். வசிய வீட்டு பொருட்களை லூமியர், கடிகாரம் மற்றும் வீட்டு தலையில் Cogsworth, திருமதி தேனீர்க் கொத்து விளக்கு தண்டு. போட்ஸ் மற்றும் அவரது மகன் சிப் பெல்லி சூடான தேனீர்க் வரவேற்பு, அவரது மகிழ்விக்க ஒரு அற்புதமான பிரஞ்சு இரவு வழங்குகிறது.

கிராமத்தில் பெல்லி அவரது அபத்தமான திருமண திட்டம் குறைந்துள்ளது கேஸ்டன் பின்னர் கிராம மக்கள் ஊக்குவிக்கிறது. பின்னர் மாரிஸ் அவசரமாக அண்ட் தி பீஸ்ட் இருந்து பெல்லி காப்பாற்ற உதவி கேட்கிறார். அவனை யாரும், ஆனால் அவர்கள் அவர் பைத்தியம் நினைக்கிறேன் கேஸ்டன் அவர் ஒரு மனநல மருத்துவமனையில் அவரது தந்தை வெளியே எடுத்து அச்சுறுத்தி, அவரை திருமணம் செய்து கொள்ள பெல்லி கட்டாயப்படுத்த முடியாது என்று உணர்கிறான். மாரிஸ் பறவை திட்டம் தெரியாமல், பெல்லி தேட இனிய அமைக்கிறது.

, கோட்டையில் அமைதியற்று உள்ளது கண்டுபிடிப்புக்காக திருப்திப்படுத்த முடியாத பசியின்மை யார் பெல்லி, தடைவிதிக்கப்பட்ட வெஸ்ட் விங் ஒரு ஒளிந்துக்கொள்ளுகிற. அங்கு அவர் தேய்ந்துபோன தளபாடங்கள், உடைந்த கண்ணாடிகள், ஒரு வினோதமா நன்கு நிற மனிதன் மற்றும் வசிய ரோஜா ஒரு வரை வெட்டி உருவப்படம் காண்கிறார். விலங்கு தனது வருகிறது, சீற்றம் ஆகிறது. அவர் கோட்டையில் இருந்து தப்பித்து கோபம் ஓநாய்களும் ஒரு இன்னிசை சந்திக்கிறார். கடைசி நிமிடத்தில், தி பீஸ்ட் மற்றும் ஓநாய்கள் போலாவார். நன்றியாக பெல்லி தன் உயிரை காப்பாற்றியதற்கு நன்றி அவரது காயங்கள் பார்த்துக்கொள்ள கோட்டைக்கு கொடுக்கிறது. தி பீஸ்ட் மென்மையாக மற்றும் அவரது ஏதாவது செய்ய வேண்டும் தொடங்குகிறது. Lumières அவர் பெல்லி புத்தகங்களை ஒரு முழு அறையில் கொடுக்கிறது உதவியுடன், அவர் மிகவும் மகிழ்ச்சி ஆகிறது. காலப்போக்கில், இரண்டு நண்பர்கள். வீட்டு விஷயங்கள் மகிழ்ச்சி மற்றும் பெல்லி தி பீஸ்ட் காதல் விழுந்தால் அவற்றை மீண்டும் மனிதர்கள் திரும்ப கிடைக்கும் என்று நம்புகிறேன். அவர்களது உறவு ஒரு நேர்த்தியான இரவு மற்றும் நடனம் அதன் உச்சக்கட்டத்தை அடைந்தது.

அவள் தந்தை காண முடியும் என்றால் பெல்லி கேட்கிறது, மற்றும் ஒரு கண்ணாடியில், அவர் மாரிஸ் தவறான மற்றும் காடுகளின் தொலைந்து காண்கிறது. பெல்லி காதலில் விழுந்து அவளுக்கு எவ்வளவு முக்கியம் புரிந்து யார் பீஸ்ட், தன் அவளுக்கு செல்லலாம் அவருக்கு மிகுந்த வருத்தத்தை தருகிறது என்றாலும், அவரது தந்தை காப்பாற்ற செல்லலாம். குடும்பத்தினர் விஷயங்களை bevikna ஆக, ஆனால் சிறிய சிப் பெல்லி பின்பற்ற தவறிவிடும்.

பெல்லி மாரிஸ் காண்கிறது மீண்டும் ஒரு கூட்டம் மனநல மருத்துவமனையில் அவரை கொண்டு கூடியிருந்த கிராமத்தில் அவரை எடுக்கும். கேஸ்டன் அவள் அவனை திருமணத்திற்கு ஒத்துக் அவளுக்கு உதவ வழங்குகிறது, ஆனால் அவர் இன்னும் மறுக்கிறது. கேஸ்டன் உட்பட, கூட்டத்தினர் தன்னை சிலர் அவரை எடுத்து தயாராகி போது ஒரு மிருகம் பிதற்றியிருக்கிறாங்களோ துடி பேச மாரிஸ் குற்றம் சாட்டுகிறது. விலங்கு இருப்பை பற்றி தனது தந்தையின் கூற்றுக்கள் நிரூபிக்க உண்மை பெல்லி கண்ணாடியில் அண்ட் தி பீஸ்ட் ஒரு படம் காட்டுகிறது ஆகிறது. அவர்கள் பீஸ்ட் உண்மையான உள்ளது, ஆனால் பெல்லி அவர் மிகவும் அன்பானவர் என்று விளக்க முற்படுகிறார் என்று உணரும் போது கிராம மக்கள் பயம் மற்றும் அவர் அவளுடைய நண்பன். கேஸ்டன் அவர் ஆபத்தான மற்றும் அவர்கள் பீஸ்ட் கோட்டை முற்றுகையிட்டு கொல்ல சேகரிக்க என்று கூறி அவர்களை விளிம்புகள். தி பீஸ்ட் கேஸ்டன் அவர்களின் தரைக்குக்கீழ் அவற்றை பூட்டப்படும் எச்சரித்திருந்தார் பெல்லி மற்றும் மாரிஸ் தடுக்க வேண்டும்.

தி பீஸ்ட் கோட்டை மந்திரித்த விஷயங்களை கேஸ்டன் கூட்டத்தை தலைமையிலான தெரிகிறது போது கோட்டையை பாதுகாக்க விரைவில் தங்களை தயார் ஒரு திமிசுக்கட்டையாக அவர்களுக்கு எதிராக அணிவகுத்து சென்றனர் வந்து. கிராம கோட்டை கதவுகளை திறக்கும் போது ஒரு கடுமையான போர் வெடிக்கின்றன. மந்திரித்த பொருட்களை தாக்கி அண்ட் தி பீஸ்ட் படுக்கையறை வரை சென்று தனது முதுகில் ஒரு அம்புக்குறி சுட்டுவிடுகிறான் என்று கேஸ்டன் தவிர அனைத்து கிராம மக்களையும் துரத்துகின்றன. அவர் இரக்கமற்று அவர் எதிராக போராட பீஸ்ட் அழைப்பு எங்கே கோட்டை கூரையில் ஒரு வார்த்தைகள்தான் அவரை வெளியே கட்டாயப்படுத்தி, தி பீஸ்ட் தாக்கி, ஆனால் அவர்களின் துயரத்தில் அண்ட் தி பீஸ்ட் வாழ சண்டை நிறுத்த வேண்டும் இழந்துவிட்டது மனதைக். கேஸ்டன் வார்த்தைகள்தான் ஒரு ராக் கிளப் எடுக்கிறது, அவரை கொலை செய்ய தயாராக இருக்கிறோம். பெல்லி மற்றும் மாரிஸ் கோட்டைக்கு அடித்தள மற்றும் விரைந்து இருந்து தப்பிக்க முடிந்தது. தி பீஸ்ட் பெல்லி அவரை திரும்பினார் என்று பார்க்கும் போது, அவர் மற்றும் கேஸ்டன் புயல் போது கோட்டையின் கூரை முழுவதும் ஒரு சீற்றம் போர் மீண்டும் போராட சக்தி, திரும்பி வந்து. தி பீஸ்ட் மேலும் சேதம் ஆனால் இறுதியில் கேஸ்டன் அவரது வாழ்க்கை பிரார்த்தனை. தி பீஸ்ட் அவர் கேஸ்டன் ஆனால் அவரை விட்டு வெளியேறுமாறு உத்தரவுகளை சிக்கனமான, யாரோ ஒருவரின் உயிரை எடுக்க முடியாது உணர்கிறான். பெல்லி ஒரு பால்கனியில் வரை தாண்டுகிறது மற்றும் பீஸ்ட் அடைய அங்கு ஒரு புன்னகையுடன் ஏறினார். அவர் மெதுவாக அவள் முடி பக்கவாதம் மற்றும் அவர் திரும்பி வந்து எவ்வளவு சந்தோஷமாக காட்டுகின்றன. கேஸ்டன் மீண்டும் பீஸ்ட் stabs ஆனால், இதனால் அவரது கடைக்கால் இழக்க மற்றும் பள்ளத்தை நாங்கள் கீழே உயர் உச்சவரம்பு இருந்து விழும்.

பெல்லி அது மோசமாக எல்லாம் நன்றாக இருக்கும் என்று விலங்கின் காயமடைந்த அமைதிப்படுத்த முயற்சிக்கிறது, ஆனால் அவர் இழப்பார் என்று தெரியும். சும்மா தான் அவர் கிசுகிசுவை சாவாய் போது நேரத்தில் அவர் கடந்த ரோஜா இதழ் விழும் முன், அவனை காதலிக்கிறாள் என்று அழுது பெல்லி மூழ்கடிக்கப்படுத்தது. அவரது குத்திக்கொள்வது நீல கண்கள் தவிர அழகான இன்னும் அடையாளம் - பீஸ்ட் மீண்டும் தனது மனித வடிவத்தில் மாற்றப்பட்டு உள்ளது. பெல்லி மற்றும் சாபம் முத்தம் இளவரசர் உடைந்தால் போது, கோட்டை அழகிய போகிறது மந்திரித்த விஷயங்களை மனிதர்கள் திரும்ப வேண்டும்.

கடைசி காட்சி மாரிஸ் உட்பட மற்றும் கோட்டையில் இப்போது மனித ஊழியர்கள் பல விருந்தினர்கள், எதிர்கொள்ளும் பால்ரூம் பெல்லி மற்றும் பிரின்ஸ் மக்கள் மகிழ்ச்சியாக நடனம் காட்டுகிறது. எல்லோரும் மகிழ்ச்சியாக இருக்கிறது பிறகு எப்போதும் மகிழ்ச்சியுடன் வாழ. லில் சிப், எனினும், கவலை, அவர் திருமதி போட்ஸ் மற்றும் மாரிஸ் நல்ல சிரிக்க இதனால், அலமாரியில் தூங்க வேண்டும் என்றால் அவரது தாயார் கேட்கும்.


</doc>
<doc id="109110" url="https://ta.wikipedia.org/wiki?curid=109110" title="தீனுல் இஸ்லாம் (சிற்றிதழ்)">
தீனுல் இஸ்லாம் (சிற்றிதழ்)

தீனுல் இஸ்லாம் இலங்கை கொழும்பிலிருந்து 1957ம் ஆண்டில் வெளிவந்த ஒரு மாத இதழாகும்.


'தீனுல் இஸ்லாம்' என்றால் 'இஸ்லாமிய மார்க்கம்' என்று பொருள்படும்

இவ்விதழ் இசுலாமிய அடிப்படைக் கருத்துகளுக்குரிய விளக்க ஆக்கங்களுக்கு முக்கியத்துவம் கொடுத்திருந்தது. இதில் தொழுகை, சகாத், நோன்பு போன்ற விளக்கக் கட்டுரைகள் பலகோணங்களில் இடம்பெற்றிருந்தன. இசுலாமிய இலக்கிய ஆக்கங்கள் இடைக்கிடையே இடம்பெற்றிருந்தன. 


</doc>
<doc id="109111" url="https://ta.wikipedia.org/wiki?curid=109111" title="தமிழ்ச் சங்கம்">
தமிழ்ச் சங்கம்

தமிழ்ச்சங்கம் என்னும் பெயரில் பல்வேறு கால-கட்டங்களில் பல்வேறு சங்கங்கள் நிலவிவந்தன.

சங்கம் என்பது தமிழை வளர்க்கும் பொருட்டு புலவர்கள் ஒருங்கிணைந்த ஒரு கூட்டமைப்பு. பழங்காலத்தில் இருந்த தமிழாய்வு மாணவர்கள் மற்றும் கவிஞர்களின் ஒருங்கமைப்பு ஆகும். இந்தச் சங்க அமைப்பு அமைப்பு கூடல் என்றும் குறிப்பிடப்படுகிறது.பண்டைய காலத்தில் மூன்று சங்கங்கள் இருந்துள்ளதாக இறையனார் களவியல் நக்கீரர் உரை கூறுகிறது. மூன்றாவது தமிழ்ச்சங்கம் இருந்த இடம் தற்போதுள்ள மதுரையாகும். தேவாரம், திருவிளையாடல், பெரியப் புராணம் மற்றும் இறையனார் அகப்பொருள் போன்ற பல்வேறு இலக்கியங்கள் 'சங்கம்' என்ற சொல்லால் இதனைக் குறிப்பிடுகின்றன. இவை அனைத்தும் [[சங்கம் (முச்சங்கம்)|நங்ககாலத்தில் இருந்த சங்கங்களையே குறிப்பிடுகின்றன. இதன் காலம் ஏறத்தாழ கி.மு.400 முதல் கி.பி.200 வரை இருந்துள்ளது. இருப்பினும் சங்கத் தோற்றத்திற்கு நீண்ட காலத்திற்குப் பின்னரே சங்கம் என்ற சொல் வழக்கிற்கு வந்துள்ளது. புணர்கூட்டு என்னும் சொல் சங்கத்தை உணர்த்தும் சொல்லாகப் பயின்றுவந்துள்ளது.


[[பகுப்பு:தமிழ்ச் சங்கங்கள்]]
[[பகுப்பு:சங்க இலக்கியம்]]
[[பகுப்பு:தமிழ்நாட்டு பண்பாட்டு வரலாறு]]
[[பகுப்பு:இந்திய இலக்கியம்]]

</doc>
<doc id="109116" url="https://ta.wikipedia.org/wiki?curid=109116" title="மரியா">
மரியா

மரியா அல்லது மரியாள் () என்பது பெண்களுக்கு வழங்கப்படும் பெயராகும். மத்திய கிழக்கில் ஆரம்பத்தைக் கொண்ட இப்பெயர் தற்சமயம் கிறிஸ்தவர்களால் பயன்படுத்தப்படுகிறது. மேலும் இசுலாமியர்கள் இப்பெயரை மரியம் என்று அழைப்பர்.



</doc>
<doc id="109117" url="https://ta.wikipedia.org/wiki?curid=109117" title="வளைகுடா நாடுகள்">
வளைகுடா நாடுகள்

அராபிய பாரசீக வளைகுடா நாடுகள் ("Arab states of the Persian Gulf") அல்லது சுருக்கமாக வளைகுடா நாடுகள் ("Gulf States") என்பவை நடுவண் ஆசியாவில் பாரசீக வளைகுடாவினை ஒட்டி அமைந்துள்ள எண்ணெய் வளமிக்க முடியாட்சிகளான சவுதி அரேபியா, ஐக்கிய அரபு அமீரகம், கத்தார், பக்ரைன் மற்றும் ஓமன் ஆகிய நாடுகளைக் குறிக்கும். ஈராக் மற்றும் ஏமன் நாடுகளும் பெர்சிய வளைகுடாவினை ஒட்டியிருந்தாலும் அரபு நாடுகளாக இருப்பினும் அவை வளைகுடா நாடுகளாகக் கருதப்படுவதில்லை.

பாரசீக வளைகுடாவின் அனைத்து அரபு நாடுகளும் எண்ணெய் மற்றும் எரிவாயு மூலம் மிகுந்த வருமானம் பெறுகின்றன. சவுதி அரேபியாவைத் தவிர ஏனைய நாடுகள் சிறிய மக்கள்தொகையைக் கொண்டுள்ளன. இதனால் இந்நாட்டு மக்களின் தனிநபர் வருமானம் அண்டை நாடுகளின் வருமானத்தைவிட கூடுதலாக உள்ளது. தங்களின் பணியாள் தேவைகளுக்காக தெற்காசியா (பெரும்பாலும் இந்தியா) மற்றும் தென்கிழக்கு ஆசியா (பெரும்பாலும் பிலிப்பைன்சு, இந்தோனேசியா) பகுதிகளிலிருந்து குடியுரிமையற்ற பொருளாதார குடியேறிகளை அமர்த்துகின்றனர்.

தவிர, முத்துக் குளித்தல் மற்றும் முத்து தொழில் பக்ரைன், ஐக்கிய அரபு அமீரகம், கத்தார் மற்றும் குவைத்தில் முதன்மையான பொருளாதாரச் செயலாக இருந்தது. 1930களில் யப்பானில் முத்து வளர்ப்பு மேம்பாடு அடைந்தபிறகு இத்தொழில் நலிவடைந்துள்ளது.




</doc>
<doc id="109118" url="https://ta.wikipedia.org/wiki?curid=109118" title="சங்கம் (முச்சங்கம்)">
சங்கம் (முச்சங்கம்)

தலைச்சங்கம், இடைச்சங்கம், கடைச்சங்கம் என மூன்று சங்கங்கள் இருந்தது பற்றிய செய்தியை இறையனார் அகப்பொருள் நூலுக்கு நக்கீரனார் எழுதிய உரை குறிப்பிடுகிறது. சிலப்பதிகாரத்துக்கு உரை எழுதிய அடியார்க்கு நல்லாரும் இதனைக் குறிப்பிட்டுள்ளார். நக்கீரனார் தரும் செய்திகளை இங்குள்ள பட்டியலில் காணலாம். சங்கம் என்னும் சொல் ஆய்வுக்குரியது.

பிற்காலத்தில் தோன்றி தமிழ்ச்சங்கங்களும் உண்டு. 



</doc>
<doc id="109121" url="https://ta.wikipedia.org/wiki?curid=109121" title="மருதூர்">
மருதூர்

மருதூர் என்னும் தலைப்பில் கீழ்கண்ட கட்டுரைகள் உள்ளன:



</doc>
<doc id="109123" url="https://ta.wikipedia.org/wiki?curid=109123" title="இத்தாலியப் போர்த்தொடர்">
இத்தாலியப் போர்த்தொடர்

இரண்டாம் உலகப் போரில் இத்தாலியப் போர்த்தொடர் ("Italian Campaign") என்பது அச்சு நாடுகளிடமிருந்து இத்தாலியைக் கைப்பற்ற நேச நாடுகள் நடத்திய ஒரு பெரும் போர்த்தொடர். ஜூலை 10, 1943 - மே 2, 1945 காலகட்டத்தில் நிகழ்ந்த இப்போர்த்தொடர், நடுநிலக்கடல், மத்திய கிழக்கு மற்றும் ஆப்பிரிக்க களத்தின் ஒரு பகுதியாகும்.

சர்வாதிகாரி முசோலினியின் ஆட்சியின் கீழிலிருந்த இத்தாலி அச்சு நாட்டுக் கூட்டணியில் இட்லரின் நாசி ஜெர்மனிக்கு அடுத்த முக்கிய அங்க நாடாக இருந்தது. வடக்கு ஆப்பிரிக்கப் போர்முனையில் வெற்றி பெற்ற நேச நாட்டு படைகள் அடுத்து நடுநிலக்கடல் பகுதி முழுவதிலும் ஆதிக்கம் செலுத்த விரும்பின. இதற்காக இத்தாலி மீது படையெடுத்தன. ஜூலை 1943ல் இத்தாலிக்கு தெற்கே உள்ள சிசிலி தீவு மீதான படையெடுப்புடன் இத்தாலியப் போர்த்தொடர் ஆரம்பமானது. சிசிலி கைப்பற்றப்பட்டவுடன் இத்தாலிய மூவலந்தீவின் மீது செப்டமப்ர் 1943ல் படையெடுப்பு நிகழ்ந்தது. இப்படையெடுப்பால் இத்தாலியில் பெரும் அரசியல் மாற்றங்கள் ஏற்பட்டன. போரில் ஏற்பட்ட தொடர் தோல்விகளால் இத்தாலிய மக்கள் முசோலினி மீது அதிருப்தி கொண்டிருந்தனர். அவரது சக பாசிச அதிகாரிகள் அவரை முதலில் சர்வாதிகாரிப் பதவியில் இருந்து நீக்கினர். பின்பு அச்சுக் கூட்டணியிலிருந்து விலகி நேச நாட்டுக் கூட்டணியில் இத்தாலியை இணைத்து விட்டனர். எனினும் ஜெர்மனி முசோலினி தலைமையில் “இத்தாலிய சமூக அரசு” என்ற நாடு கடந்த கைப்பாவை அரசை உருவாக்கியது. இத்தாலியின் கட்டுப்பாட்டிலிருந்து பகுதிகளை ஜெர்மானியப் படைகள் ஆக்கிரமித்தன. இத்தாலியர்கள் இரு தரப்புகளாகப் பிளவுண்டு முசோலினி தலைமையில் ஒரு சிறு படை ஜெர்மானியர்களுக்கு ஆதரவாக நேச நாட்டுப் படைகளையும், இத்தாலிய அரசுப் படைகளையும் எதிர்த்துப் போரிட்டது. 

படையெடுப்பு தொடங்கி சில மாதங்களுள் தெற்கு இத்தாலியைக் கைப்பற்றிய நேச நாட்டுப் படைகள் மெதுவாக வடக்கு நோக்கி முன்னேறின. சுமார் இரு ஆண்டுகள் தொடர்ந்து நிகழ்ந்த மோதல்களில் மத்திய மற்றும் வடக்கு இத்தாலியின் பெரும் பகுதி நேச நாட்டு வசமானது. ஜெர்மானியர்கள் வரிசையாகப் பல அரண்கோடுகளை அமைத்து பாதுகாவல் போர் உத்திகளைக் கையாண்டதால் நேச நாட்டுப் படை முன்னேற்றம் மெதுவாக நடைபெற்றது. மே 1945ல் ஐரோப்பாவில் இரண்டாம் உலகப் போர் முடிவடைந்து ஜெர்மனி சரணடைந்த போது இத்தாலியில் எஞ்சியிருந்த ஜெர்மானியப் படைகளும் சரணடைந்தன.

மே 1943ல் வடக்கு ஆப்பிரிக்கப் போர்த்தொடரில் நேச நாடுகள் முழுவெற்றி கண்டன. வடக்கு ஆப்பிரிக்காவிலிருந்து அச்சுப் படைகள் முற்றிலுமாக தோற்கடிக்கப்பட்டுவிட்டன. போரின் அடுத்த கட்டமாக இத்தாலி மீது படையெடுக்க நேச நாட்டு மேல்நிலை உத்தியாளர்கள் முடிவு செய்தனர். பாசிச சர்வாதிகாரி முசோலினியின் ஆட்சியின் கீழிலிருந்த இத்தாலி அச்சு நாட்டுக் கூட்டணியில் இட்லரின் நாசி ஜெர்மனிக்கு அடுத்த முக்கிய அங்க நாடாக இருந்தது. இத்தாலியைக் கைப்பற்றுவது அச்சுக் கூட்டணியை வெகுவாக பலவீனப்படுத்துவதுடன், பரப்புரையளவில் மிகப்பெரும் வெற்றியாக அமையும் என அவர்கள் கருதினர். மேலும் இத்தாலியின் வீழ்ச்சி நடுநிலக் கடலில் நேச நாட்டு சரக்குக்கப்பல் போக்குவரத்துக்கு பெரும் இடையூறாக விளங்கிய அச்சு வான்படை மற்றும் கடற்படைப் பிரிவுகளை செயலிழக்கச் செய்யும் என்பது நேச நாட்டு உத்தியாளர்களின் கணிப்பு. 

நடுநிலக்கடல் பகுதியில் கடல் மற்றும் வான் ஆளுமை கிட்டினால் மத்திய கிழக்கு மற்றும் ஆசியப் போர்முனைகளுக்கு தளவாடங்களை ஏற்றிச் செல்லும் கப்பல்களின் எண்ணிக்கையைக் குறைக்கலாம், அவற்றை சோவிய ஒன்றியத்துக்கு தளவாடங்களை ஏற்றிச் செல்லப் பயன்படுத்தலாம் என கருதினார். அதோடு இத்தாலியில் போர் குறித்து மக்களிடையே பெரும் அதிருப்தி நிலவி வந்தது. அந்நாடு மீது படையெடுத்தால் மக்கள் பாசிச ஆட்சியாளர்களுக்கு எதிராகத் திரும்பிவிடுவார்கள் என்றும் கருதப்பட்டது. மேலும் இப்படையெடுப்பால் கிழக்குப் போர்முனைக்குச் செல்ல வேண்டிய பல ஜெர்மானிய படைப்பிரிவுகளை இத்தாலியில் முடக்கி விடலாம் எனவும் கருதப்பட்டது. இத்தாலி மீதான படையெடுப்பின் முதல் கட்டமாக, அதன் தெற்கில் உள்ள சிசிலி மீது ஜூலை 1943ம் தேதி நேச நாட்டுப் படைகள் படையெடுத்தன.

சிசிலியப் படையெடுப்புக்கு ஹஸ்கி நடவடிக்கை என்று குறிப்பெயரிடப்பட்டிருந்தது. வான்வழியாகவும் கடல்வழியாகவும் ஜூலை 7, 1943ல் சிசிலியில் நேச நாட்டுப் படைகள் தரையிறங்கின. அமெரிக்க 7வது ஆர்மி சிசிலியின் தென் மத்தியப் பகுதியிலும், பிரித்தானிய 8வது ஆர்மி தென் கிழக்குப் பகுதியிலும் கடல்வழியாகத் தரையிறங்கின. இவை போக முக்கிய அரண்நிலைகளையும் பாலங்களையும் கைப்பற்ற வான்குடை வீரரகள் வான்வழியாகத் தரையிறங்கினர். ஜூலை 10 அன்று இரவில் நேச நாட்டு தரையிறக்கம் வெற்றிகரமாக முடிவடைந்தது. படையெடுப்பின் அடுத்த கட்டமாக அவை சிசிலியின் உட்பகுதியை நோக்கி முன்னேறத் தொடங்கின. ஆறு வார காலம் சிசிலியில் கடும் சண்டை நிகழ்ந்தது. தென் கிழக்கு முனையிலிருந்து முன்னேறிய நேச நாட்டு படைகள் விரைவில் சிசிலியின் மேற்குப் பகுதியைக் கைப்பற்றின. சிசிலியின் கிழக்கு முனையில் மட்டும் அச்சுப் படைகளின் எதிர்ப்பு பலமாக இருந்தது. கிழக்குப் பகுதியும் படிப்படியாகக் கைப்பற்றப்பட்டது. ஆகஸ்ட் 17 அன்று சிசிலியில் இருந்த அச்சுப் படைகள் அனைத்தும் அத்தீவினைக் காலி செய்துவிட்டு இத்தாலிக்கு பின்வாங்கிவிட்டன. சிசிலி முழுவதும் நேச நாடுகள் வசமானது. சிசிலியின் வீழ்ச்சியால், நடுநிலக்கடலின் கடல் வழிகள் அனைத்தும் நேச நாட்டுப் படைகளின் வசமாயின. சிசிலி அடுத்து நிகழ்ந்த இத்தாலியப் படையெடுப்புக்கு தளமாகப் பயன்பட்டது. மேலும் இத்தோல்வியின் விளைவாக, இத்தாலியின் சர்வாதிகாரி முசோலினி பதவி நீக்கம் செய்யப்பட்டார்.

சிசிலுக்கு அடுத்து இத்தாலிய மூவலந்தீவின் மீது நேச நாடுகள் படையெடுத்தன. நடுநிலக்கடல் பகுதியில் கடல் மற்றும் வான் ஆளுமை கிட்டினால் மத்திய கிழக்கு மற்றும் ஆசியப் போர்முனைகளுக்கு தளவாடங்களை ஏற்றிச் செல்லும் கப்பல்களின் எண்ணிக்கையைக் குறைக்கலாம், அவற்றை சோவிய ஒன்றியத்துக்கு தளவாடங்களை ஏற்றிச் செல்லப் பயன்படுத்தலாம் என நேச நாட்டு உத்தியாளர்கள் கருதினார். அதோடு இத்தாலியில் போர் குறித்து மக்களிடையே பெரும் அதிருப்தி நிலவி வந்தது. அந்நாடு மீது படையெடுத்தால் மக்கள் பாசிச ஆட்சியாளர்களுக்கு எதிராகத் திரும்பிவிடுவார்கள் என்றும் கருதப்பட்டது. மேலும் இப்படையெடுப்பால் கிழக்குப் போர்முனைக்குச் செல்ல வேண்டிய பல ஜெர்மானிய படைப்பிரிவுகளை இத்தாலியில் முடக்கி விடலாம் எனவும் கருதப்பட்டது.

இப்படையெடுப்பு மூன்று பெரும் கட்டங்களாக நடைபெற்றது. அவலான்ச் நடவடிக்கை என்று குறிப்பெயரிடப்பட்ட முதன்மைத் தாக்குதலில் இத்தாலியின் மேற்கு கடற்கரையில் சலேர்னோ நகரருகே நேச நாட்டுப் படைகள் தரையிறங்கின. அவற்றுக்குத் துணையாக கலபிரியா பகுதியில், டாரண்டோ நகரத்தின் அருகிலும் மேலும் இரு தரையிறக்கங்கள் நடைபெற்றன. சலேர்னோ தாக்குதலில் அமெரிக்க 5வது ஆர்மி, அமெரிக்க 6வது கோர் மற்றும் பிரித்தானிய 10வது கோரில் இடம்பெற்றிருந்த எட்டு டிவிசன்களும் இரண்டு பிரிகேட்களும் பங்கேற்றன. அமெரிக்க 82வது வான்குடை டிவிசன் இத்தாக்குதலுக்கான இருப்பு படைப்பிரிவாக இருந்தது. தரையிறங்கி பாலமுகப்புகளைப் பலப்படுத்தியபின் நாபொலி துறைமுக நகரைக் கைப்பற்றுவது இத்தாக்குதலின் முக்கிய இலக்கு. மேலும் பெர்னார்ட் மோண்ட்கோமரி தலைமையிலான பிரித்தானிய 8வது ஆர்மி இத்தாலியின் “பெருவிரல்” என வர்ணிக்கப்பட்ட கலபிரியா நகர் அருகேயும், பிரித்தானிய 1வது வான்குடை டிவிசன் இத்தாலியின் குதிங்கால் என வர்ணிக்கப்பட்ட டாரண்டோ துறைமுகத்திலும் தரையிறங்கின.

செப்டம்பர் 3, 1943ல் பெர்னார்ட் மோண்ட்கோமரியின் பிரித்தானிய 8வது ஆர்மி கலபிரியா அருகே தரையிறங்கியது. இதற்கு அச்சுப் படைகளிடமிருந்து பெரும் எதிர்ப்பு எதுவும் இல்லை. சலேர்னோ தரையிறக்கம் ஆரம்பமாவதற்கு சற்று முன்னால், இத்தாலிய அரசு நேச நாடுகளிடம் சரணடைந்ததது. இத்தாலியுடனான போர் நிறுத்தம் அறிவிக்கப்பட்டதால், பெரும்பாலான இத்தாலியத் தரைப்படைப் பிரிவுகள் போரிடுவதை நிறுத்தின; கடற்படைக் கப்பல்கள் நேச நாட்டுத் துறைமுகங்களுக்குச் சென்று சரணடைந்தன. இத்தாலி சரணடைந்துவிடும் என்பதை எதிர்பார்த்திருந்த ஜெர்மானியர்கள் ஆக்சே நடவடிக்கையின் மூலம் போரிட மறுத்த இத்தாலியப் படைப்பிரிவுகளின் ஆயுதங்களைப் பறிமுதல் செய்தனர். முசோலினியின் தலைமையின் கீழ் இத்தாலிய நாடு கடந்த அரசொன்றையும் நிறுவினர். ஜெர்மானியின் கைப்பாவையாக செயல்பட்ட இது இத்தாலிய சமூக அரசு ("Italian Social State") என்று அறியப்பட்டது. எனினும் இத்தாலியப் படைகளில் ஒரு சிறு பிரிவினர் தொடர்ந்து ஜெர்மனிக்கு ஆதரவாக நேச நாடுகளை எதிர்த்துப் போரிடுவதைத் தொடர்ந்தனர். செப்டம்பர் 9ம் தேதி பிரித்தானிய 1வது வான்குடை டிவிசன் டாரண்டோ துறைமுகத்தில் தரையிறங்கியது. எவ்வித எதிர்ப்புமின்றி எளிதாக டாரண்டோ நகரைக் கைப்பற்றின. இங்கும் ஜெர்மானியர்கள் தீவிரமாக எதிர்வினையாற்றாமல் பின்வாங்கிவிட்டனர். செப்டம்பர் 11ம் தேதிக்குள் பாரி மற்றும் பிரிண்டிசி துறைமுகங்களும் நேச நாட்டுப் படைகள் வசமாகின.

செப்டம்பர் 9ம் தேதி சாலெர்னோவில் அமெரிக்க 5வது ஆர்மி மற்றும் பிரித்தானிய 10வது கோரின் தரையிறக்கம் ஆரம்பமானது. ஜெர்மானியர்கள் தரையிறக்கத்தை எதிர்கொள்ள தயார் நிலையில் இருந்தனர். 56 கிமீ அகலமுள்ள கடற்கரைப் பகுதியில் மூன்று பெரும் பிரிவுகளாக நேச நாட்டுப் படைகள் தரையிறங்கின. கடுமையான ஜெர்மானிய எதிர்த்தாக்குதல்களுக்கிடையே முதல் நாள் இரவுக்குள் திட்டமிட்டபடி அனைத்து நேச நாட்டுப் படைப்பிரிவுகளும் தரையிறங்கிவிட்டன. இத்தரையிறக்கத்தை முறியடிக்க அருகிலுள்ள பகுதிகளிலிருந்து கூடுதல் ஜெர்மானியப் படைப்பிரிவுகள் சாலெர்னோவுக்கு அனுப்பப்பட்டன. செப்டம்பர் 13ம் தேதி ஜெர்மானிய எதிர்த்தாக்குதல் ஆரம்பமானது. அதிரடியான இத்தாக்குதலால், நேச நாட்டு அரண்நிலைகள் கைப்பற்றப்பட்டு, சாலெர்னோ கடற்கரை முகப்பு வீழும் நிலை உருவானது. நேச நாட்டுத் தளபதிகள் அவசரமாக புதிய வான்குடைப் படைப்பிரிவுகளை சாலெர்னோவுக்கு அனுப்பி வைத்தனர். மேலும் கலபிரியாவில் தரையிறங்கியிருந்த பிரித்தானிய 8வது ஆர்மி சலேர்னோவிலிருந்த படைகளின் உதவிக்கு வடக்கு நோக்கி விரைந்தது. செப்டம்பர் 16ம் தேதி சலேர்னோவை அடைந்து அங்கிருந்த பிற நேச நாட்டுப் படைப்பிரிவுகளுடன் கை கோர்த்து விட்டது. புதிய படைப்பிரிவுகளின் வரவு, நேச நாட்டு வான்படைகளின் வான் ஆளுமை, போர்க்கப்பல்களின் தொடர் பீரங்கி குண்டு வீச்சு ஆகியவற்றால், ஜெர்மானியர்கள் தங்களின் எதிர்த்தாக்குதலின் தோல்வி உறுதி என்பதை உணர்ந்தனர். செப்டம்பர் 18ம் தேதி அவர்கள் தங்கள் தாக்குதலைக் கைவிட்டு பின்வாங்கத் தொடங்கினர். சலேர்னோ கடற்கரை முகப்புக்கு இருந்த ஆபத்து விலகியவுடன், அமெரிக்க 5வது ஆர்மி நாபொலி துறைமுகத்தை நோக்கி முன்னேறத் தொடங்கியது. 22ம் தேதி அசேர்னோ நகரும் 28ம் தேதி அவெலீனோ நகரும் நேச நாட்டுப் படைகளால் கைப்பற்றப்பட்டன. அவை நாபொலி நகரை நெருங்கிய போது செப்டம்பர் 27ம் தேதி அந்நகர மக்களும் எதிர்ப்புப் படைகளும் ஜெர்மானியப் படைகளுக்கு எதிராக பெரும் கிளர்ச்சி ஒன்றைத் தொடங்கினர். அக்டோபர் 1ம் தேதி நேச நாட்டுப் படைப்பிரிவுகள் நாபொலி நகருக்குள் நுழைந்தன. அக்டோபர் 6ம் தேதி 5வது ஆர்மி வல்ட்டூர்னோ ஆற்றை அடைந்து விட்டது.

தெற்கு இத்தாலி நேச நாட்டுப் படைகள் வசமான பின்னர், ஜெர்மானிய போர் உத்திகள் மாற்றியமைக்கப்பட்டன. ஃபீல்டு மார்சல் ஆல்பர்ட் கெஸ்சல்ரிங் இத்தாலிய முனையின் முதன்மை ஜெர்மானியத் தளபதியாக நியமிக்கப்பட்டார். அவர் நேரடியாக நேச நாட்டுப் படைகளுடன் மோதாமல், பலமான அரண்கோடுகளை உருவாக்கி நேச நாட்டு முன்னேற்றத்தைத் தடை செய்யும் உத்தியினைப் பின்பற்றத் தொடங்கினார். இந்த பாதுகாவல் போர் உத்தியால் இத்தாலியப் போர்முனையில் தொடர் அரைப்பழிவுப் போர்நிலை உருவானது. வொல்டுர்னோ, பார்பரா, பெர்னார்ட். இட்லர், சீசர் போன்ற பலமான அரண்கோடுகளை அமைத்திருந்தார். இவற்றுள் மிக முக்கியமானதும் வலிமையானதுமாக குளிர்கால அரண்கோடு அமைந்திருந்தது. 

அக்டோபர் 1943ல் நேச நாட்டுப் படைகள் இரு பெரும் பிரிவுகளாக (கிழக்கில் பிரித்தானிய 8வது ஆர்மி; மேற்கில் அமெரிக்க 5வது ஆர்மி) வடக்கு நோக்கி முன்னேறின. ஜெர்மனிய அரண்கோடுகளை ஒவ்வொன்றாக ஊடுருவின. கெஸ்சல்ரிங்கின் கவனமான திட்டமிடுதலால், ஒவ்வொரு கோடு வீழ்ந்த போதும் அவரது படைப்பிரிவுகள் பெரும் இழப்புகள் ஏதுமின்றி ஒழுங்கான முறையில் பின் வாங்கி அடுத்த கோட்டினை அடைந்தன. ஜெர்மானியர்களின் பாதுகாவல் போர் உத்திகளால், குளிர்காலக் கோட்டினை ஊடுருவ நேச நாட்டுப் படைகள் நவம்பர் 1943 முதல் மே 1944 இறுதி வரை கடுமையாகப் போராட வேண்டியிருந்தது. லா டிஃபென்சா குன்று சண்டை, மோரோ ஆறு போர்த்தொடர், சான் பியேத்ரோ இன்ஃபைன் சண்டை, ஒர்ட்டோனா சண்டை, அன்சியோ சண்டை, சிசுட்டேர்னா சண்டை, மோண்டே கசீனோ சண்டை ஆகிய மோதல்கள் இக்காலகட்டத்தில் குளிர்காலக் கோட்டினை உடைக்க நிகழ்ந்தன. தரை மூலமாக முன்னேறுவதோடு அன்சியோ நகர் அருகே கோட்டுக்குப் பின்புறமாக நீர்நிலத் தாக்குதலையும் நேச நாட்டுப் படைகள் நடத்தின. இத்தாக்குதல்களின் பலனாக மே 1944 இறுதியில் ஜெர்மானியப் படைகள் முறியடிக்கபப்ட்டு பின்வாங்கின. ஜூன் 4-5, 1944ல் ரோம் நகரம் கைப்பற்றப்பட்டது.

ரோமுக்குத் தெற்கே அரண்கோடுகளை அமைத்திருந்தது போலவே நகருக்கு வடக்கிலும் ரோம மாற்றுக் கோடு, டிராசிமீன் கோடு மற்றும் காத்திக் கோடு ஆகிய அரண்கோடுகளை ஜெர்மானியர்கள் அமைத்திருந்தனர். ரோம் வீழ்ந்தபின் இந்த அரண்கோடுகளுக்குப் பின்வாங்கினர். இவற்றுள் முதல் இரு கோடுகளும் நேச நாட்டுப் படைகளால் எளிதில் தகர்க்கப்பட்டன. ஆனால் காத்திக் கோட்டினை எளிதாக ஊடுருவ இயலவில்லை. இத்தாலியின் கிழக்கு கடற்கரையிலிருந்து மேற்கு கடற்கரை வரை அமைந்திருந்த காத்திக் கோடு, அப்பென்னைன் மலைத் தொடரை ஒட்டி அமைந்திருந்ததால், செயற்கை அரண்களோடு இயற்கை அரண்களும் அதற்கு பலம் கூட்டின. சில இடங்களில் 10 கிமீ அகலத்துக்கு பாதுகாவல் நிலைகள் அமைக்கப்பட்டிருந்த அரண்கோட்டினை ஆகஸ்ட் 1944ல் நேச நாட்டுப் படைகள் தாக்கின. கிழக்குப் பகுதியில் பிரித்தானிய 8வது ஆர்மியும் மேற்கிலும் மத்தியிலும், அமெரிக்க 5வது ஆர்மியும் இத்தாக்குதலில் ஈடுபட்டன. ஆனால் இப்படைப்பிரிவுகளின் பலம் முந்தைய மாதங்களைக் காட்டிலும் வெகுவாகக் குறைந்திருந்தது. பிரான்சு மீதான படையெடுப்பில் பங்கேற்க பல படைப்பிரிவுகள் இத்தாலியிலிருந்து அங்கு அனுப்பப்பட்டிருந்தன.
இருமாத கால கடுமையான சண்டைக்குப் பின்னர் பல இடங்களில் நேச நாட்டுப் படைகள் காத்திக் அரண்நிலைகளை ஊடுருவி விட்டன. ஆனால் பலத்த ஜெர்மானிய எதிர்ப்பு, சாதகமற்ற புவியியல் நிலை போன்ற காரணங்களால், அவ்வெற்றிகளை தக்கவாறு பயன்படுத்தி ஜெர்மானியப் படைகளை முறியடிக்க இயலவில்லை. அக்டோபர் 1944 முதல் போர்க்களத்தில் தேக்க நிலை ஏற்பட்டு விட்டது. விரைவில் குளிர்காலம் ஆரம்பமானதால் நேச நாட்டுப் படைகள் தங்கள் தாக்குதலைக் கைவிட்டனர். இதன்பின் பல மாதங்களுக்கு இத்தாலியப் போர்முனையில் பெரிய மோதல்கள் எதுவும் நிகழவில்லை. ஜனவரி 1945 முதல் மீண்டும் இத்தாலியப் போர்முனையில் போர் நடவடிக்கைகள் முடுக்கிவிடப்பட்டன. பிரான்சில் நடைபெறும் சண்டைகளுக்காகத் திருப்பி விடப்பட்டிருந்த படைப்பிரிவுகளுக்கு பதில் புதிய படைப்பிரிவுகள் இத்தாலிக்கு அனுப்பப்பட்டன. ஏப்ரல் 6ம் தேதி நேச நாட்டு படைகளின் வசந்தகாலத் தாக்குதல் ஆரம்பமானது. கடும் வான்வழி குண்டுவீச்சு மற்றும் பீரங்கித் தாக்குதலுக்குப் பின்னர் பிரித்தானிய 8வது ஆர்மி சீனியோ ஆற்றைக் கடக்கும் முயற்சியில் ஈடுபட்டது. சீனியோவைக் கடந்து முன்னேறிய 8வது ஆர்மி படைப்பிரிவுகள் ஏப்ரல் 11ம் தேதி சாண்ட்டெர்னோ ஆற்றங்கரையை அடைந்தன. ஏப்ரல் 12ம் தேதி சாண்ட்டெர்னோ ஆற்றைக் கடந்து முன்னேறி, ஏப்ரல் 14ம் தேதி அர்ஜெண்ட்டா கணவாயைக் கைப்பற்ற முயன்றன. கிழக்கில் கடும் சண்டை நடந்து கொண்டிருக்கும் போது ஏப்ரல் 14 அன்று மத்தியப் பகுதியில் அமெரிக்க 5வது ஆர்மி தனது தாக்குதலைத் தொடங்கியது. ஒரு வார சண்டைக்குப் பின்னர் ஜெர்மானியப் படைகள் முறியடிக்கப்பட்டு அமெரிக்கப் படைகள் போ ஆற்று சமவெளிக்குள் ஊடுருவி விட்டன. அதே காலகட்டத்தில் கிழக்கில் அர்ஜெண்ட்டா கணவாயும் கைப்பற்றப்பட்டது. அடுத்த சில நாட்களில் பல வடக்கு இத்தாலிய நகரங்கள் நேச நாட்டுப் படைகள் வசமாகின. ஏப்ரல் 21ல் போலோக்னா, 23ல் பொண்டேனோ, 26ல் வெரோனா, 29ல் படுவா ஆகியவை வீழ்ந்தன. மேலும் பல நகரங்களில் இத்தாலிய எதிர்ப்புப் படைகள் ஜெர்மானியர்களுக்கு எதிராக வெளிப்படையாக எழுச்சிகளைத் தொடங்கின. நிலைமை கைமீறியதை உணர்ந்த ஜெர்மானியத் தளபதி வெய்ட்டிங்காஃப் நேச நாட்டுப் படைகளுடன் சரணடைவுப் பேச்சுவார்த்தைகளைத் தொடங்கினார் சுவிட்சர்லாந்தில் நடைபெற்ற இப்பேச்சுவார்த்தைகளின் விளைவாக மே 2, 1945 அன்று இத்தாலியில் இருந்த ஜெர்மானியப் படைகள் சரணடைந்தன. இத்துடன் இத்தாலியப் போர்த்தொடர் முடிவடைந்தது.

இத்தாலியப் போர்த்தொடரின் விளைவாக இத்தாலி முழுவதும் நேச நாட்டுக் கட்டுப்பாட்டில் வந்தது. இத்தாலியில் ஆட்சி மாற்றம் ஏற்பட்டு சர்வாதிகாரி முசோலினி பதவி நீக்கம் செய்யப்பட்டார். ஆட்சியைக் கைப்பற்றிய பிற பாசிச கட்சி உறுப்பினர்கள் போரின் போக்கு மாறுவதை உணர்ந்து நேச நாடுகளுடன் அணி சேர்ந்துவிட்டனர். ஆனால் முசோலினியின் ஆதரவாளர்களைக் கொண்டு நாடு கடந்த அரசொன்றை ஜெர்மானியர்கள் நிறுவினர். ஜெர்மனியின் கைப்பாவை அரசாகச் செயல்பட்ட அது, ஜெர்மானியர்களுடன் இணைந்து நேச நாட்டுப் படைகளுக்கு எதிராகப் போரிட்டது. இத்தாலியின் கட்டுப்பாட்டிலிருந்த பால்கன் குடா மற்றும் கிரேக்கப் பகுதிகளும் ஜெர்மானியர்களால் கைப்பற்றப்பட்டன. 

தெற்கு இத்தாலி வெகு விரைவாகக் கைப்பற்றப் பட்டாலும், மத்திய மற்றும் வடக்குப் பகுதிகளைக் கைப்பற்ற நேச நாடுகளுக்கு மேலும் ஈராண்டுகள் தேவைப்பட்டன. இத்தாலியின் புவியியல் அமைப்பு, ஜெர்மானியர்களின் பாதுகாவல் போர் உத்தி, 1944ல் பிரான்சு படையெடுப்பு நிகழ்ந்ததால், நேச நாடுகளின் கவனம் அங்கு திரும்பியமை போன்ற காரணங்களால், நேச நாட்டு முன்னேற்றம் மெதுவாக நடைபெற்றது. ஏப்ரல் 1945ல் ஜெர்மனி நேச நாட்டுப் படைகள் வசமாகும் நிலை உருவான பின்னரே இத்தாலியில் இருந்த ஜெர்மானியப் படைகள் சரணடைந்து இத்தாலியப் போர்த்தொடர் முற்றுப்பெற்றது. சுமார் 22 மாதகாலம் நடைபெற்ற இத்தொடரில் இரு தரப்பிலும் தலா மூன்று லட்சம் பேர் கொல்லப்பட்டனர் அல்லது காயமடைந்தனர். இதன் இறுதியில் முசோலினி இத்தாலிய எதிர்ப்புப் படையினரால் கொல்லப்பட்டார்; இத்தாலிய பாசிச கட்சியும் ஒழிக்கப்பட்டது.



</doc>
<doc id="109125" url="https://ta.wikipedia.org/wiki?curid=109125" title="கூட்டாட்சிப் பகுதி (மலேசியா)">
கூட்டாட்சிப் பகுதி (மலேசியா)

கூட்டாட்சிப் பகுதி (Federal Territory) மலேசியாவில் மலேசிய கூட்டாட்சி அரசால் நேரடியாக ஆளப்படுகின்ற, கோலாலம்பூர், புத்ரஜயா மற்றும் லாபுயனை பகுதிகளை அடக்கிய ஆட்சிப்பகுதியாகும்.கோலாலம்பூர் மலேசியாவின் தலைநகராகும்;புத்ரஜயா நிர்வாக தலைநகராகும்;லாபுயன் கடல்கடந்த பன்னாட்டு நிதி மையமாகும். கோலாலம்பூரும் புத்ரஜயாவும் செலங்கோர் மாநிலத்தால் சூழப்பட்டுள்ளன; லாபுயன் சாபா மாநிலக் கடற்கரையை அடுத்துள்ள ஓர் தீவாகும்.



</doc>
<doc id="109126" url="https://ta.wikipedia.org/wiki?curid=109126" title="மருதூர், கோயம்புத்தூர்">
மருதூர், கோயம்புத்தூர்

மருதூர் (ஆங்கிலம்:Marudur), இந்தியாவின் தமிழ்நாடு மாநிலத்தில் அமைந்துள்ள கோவை மாவட்டத்தில் இருக்கும் ஒரு ஊராட்சி ஆகும்.

இந்திய 2011 மக்கள் தொகை கணக்கெடுப்பின்படி 9,491 மக்கள் இங்கு வசிக்கின்றார்கள். மருதூர் மக்களின் சராசரி கல்வியறிவு 64.86% ஆகும், இது இந்திய தேசிய சராசரி கல்வியறிவை விட கூடியதாகும்.


</doc>
<doc id="109136" url="https://ta.wikipedia.org/wiki?curid=109136" title="கண்டிச் சட்டம்">
கண்டிச் சட்டம்

கண்டியச் சட்டம் இலங்கை கண்டி வாழ் மக்களுக்காக உருவக்கப்பட்டது. இது ஓர் இடம் சார் சட்டமாகும். கண்டி இராச்சியத்தின் காலத்தில் கண்டியில் வாழ்ந்த சிங்களவர் (மலை நாட்டுச் சிங்களவர்) மரபில் வழிவந்தவர்களுக்கு இது பொருந்துகிறது. இச்சட்டம் திருமணம், சாதி, வாரிசுரிமை போன்ற தனிநபர் விசயங்களுக்குப் பொருந்தும் தனிநபர் சட்டமாகும். இலங்கையின் பிற தனிநபர்ச்சட்டங்கள் தேசவழமைச் சட்டம், முஸ்லிம் தனிநபர்ச் சட்டம் போன்றவை ஆகும்.

கண்டிச் சிங்களவர் சட்டமானது மகாபாரதத்தில் திரௌபதி பஞ்சபாண்டவர்களை ஒரு சேரத் திருமணம் செய்தது போன்று, ஒரு பெண் சகோதரர்களான பல ஆண்களை ஒரு சேரத் திருமணம் முடிப்பதை அனுமதிக்கிறது.



</doc>
<doc id="109145" url="https://ta.wikipedia.org/wiki?curid=109145" title="மார்டின் மெக்கேக்">
மார்டின் மெக்கேக்

மார்டின் மெக்கேக் ("Martin McCague ", பிறப்பு: சூலை 24 1969, இங்கிலாந்து அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும், 135 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1993 - 1994 ஆண்டுகளில் , இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="109146" url="https://ta.wikipedia.org/wiki?curid=109146" title="ஜிம் மெக்கொனன்">
ஜிம் மெக்கொனன்

ஜிம் மெக்கொனன் ("Jim McConnon", பிறப்பு: சூன் 21 1922, இறப்பு: சனவரி 26 2003), இங்கிலாந்து அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டியிலும், 252 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1954 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109148" url="https://ta.wikipedia.org/wiki?curid=109148" title="முழுமிதவைவாழி">
முழுமிதவைவாழி

மிதவைவாழிகள் இருவகைப்படுகின்றன. ஒன்று தன் வாழ்நாளில் பகுதியை மட்டும் மிதவைவாழிகளாகவும் மற்றொன்று வாழ்நாள் முழுதும் அல்லது நிரந்தரமான மிதவைவாழிகளாகத் திகழ்கின்றன. இவ்வாறு வாழ்வையே மிதவைவாழிகளாய்க் கழிப்பவனவற்றை நாம் முழுமிதவைவாழிகள் என விளிக்கிறோம்.

அலைதாவரங்களில் பெரும்பாலனவைகள் முழுமிதவைவாழிகளாய்த் திகழ்கின்றன. ஏனெனில் இவைகளின் வளர்ச்சிக்கு சூரிய ஓளி இன்றியமையாததாய் இருக்கிறது. இவைகளே உணவுப்பிரமிடுகளில் அடிப்படை உணவு உற்பத்தியாளர்கள். இவைகளை பெரும்பான்மையான மீன்கள், அலைவிலங்குகள் இறையாக எடுத்துக்கொள்கின்றன. அவைகளில் குறிப்பிடும்படியாக இருக்கலப்பாசி, பச்சைப்பாசி எனப்பல. ஆனால், அலைவிலங்குகளில் அனைத்தும் முழுமிதவைவாழிகளாய்த் திகழ்வதில்லை. இவை பகுதியை நீர்பரப்புகளிலும் பகுதியை நீர்மட்டத்திலும் கழிக்கும் பண்புகள் காணப்படுகின்றன. இவ்வாறு வாழ்நாளையே மிதவைவாழிகளாய் கழிக்கும் அலைவிலங்குகள் - கடல் நத்தைகள், இலைநத்தைகள், உருளைப்பசையுயிர்கள் (Salps), கூனிப்பொடிகள் (krill), சொறிமுட்டைகள் மற்றும் சிலக் கடல்புழுக்கள் .




</doc>
<doc id="109149" url="https://ta.wikipedia.org/wiki?curid=109149" title="சார்லி மெக்கெஹே">
சார்லி மெக்கெஹே

சார்லி மெக்கெஹே ("Charlie McGahey", பிறப்பு: பிப்ரவரி 12 1871, இறப்பு: சனவரி 10 1935), இங்கிலாந்து அணியின் துடுப்பாட்டக்காரர். இவர் இரண்டு தேர்வுத் துடுப்பாட்டப் போட்டியிலும், 437 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1902 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109150" url="https://ta.wikipedia.org/wiki?curid=109150" title="புதுக்கல்லூரி, சென்னை">
புதுக்கல்லூரி, சென்னை

புதுக்கல்லூரி (The New College) தென்னிந்தியாவில் சென்னையில் புகழ்பெற்ற ஓர் உயர் கல்வி நிலையமாக விளங்குகிறது. 1951ஆம் ஆண்டு நிறுவப்பட்ட இக்கல்லூரி சென்னைப் பல்கலைக்கழகத்துடன் இணைக்கப்பட்டுள்ள தன்னாட்சிநிலை பெற்ற கல்லூரியாகும். தென்னிந்தியாவில் இசுலாமிய மாணவர்களின் கல்வித்தேவையை முன்னிட்டு தென் இந்திய முசுலிம் கல்வி சங்கம் (Muslim Educational Association of Southern India, MEASI) இக்கல்லூரியை நிறுவியது.



</doc>
<doc id="109152" url="https://ta.wikipedia.org/wiki?curid=109152" title="அந்தோனி மெக்கிரா">
அந்தோனி மெக்கிரா

அந்தோனி மெக்கிரா ("Anthony McGrath", பிறப்பு: அக்டோபர் 6 1975), இங்கிலாந்து அணியின் துடுப்பாட்டக்காரர் ஆவார். இவர் நான்கு தேர்வுத் துடுப்பாட்டப் போட்டியிலும், 14 ஒருநாள் பன்னாட்டுத் துடுப்பாட்டப் போட்டிகளிலும் 233 முதல்தர துடுப்பாட்டப் போட்டிகளிலும், 289 ஏ-தர துடுப்பாட்டப் போட்டிகளிலும் கலந்து கொண்டுள்ளார். கலந்து கொண்டுள்ளார். கலந்து கொண்டுள்ளார். இவர் 2003 ல் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109154" url="https://ta.wikipedia.org/wiki?curid=109154" title="சென்னையில் கல்வி">
சென்னையில் கல்வி

தமிழகத்தின் தலைநகரம் சென்னை, 170 சதுர கி.மீ. பரப்புள்ள சென்னை தமிழகத்தின் அரசியல் தலைநகராக மட்டுமல்லாது, தென்னிந்தியாவின் கல்வித் தலைநகரமாகவும் விளங்கிவருகின்றது. சென்னையில் பல புகழ்பெற்ற பல்கலைக் கழகங்கள், கல்லூரிகள், பள்ளிகள், தொழிற்கல்வி நிறுவங்கள் போன்றவை உள்ளன.

இந்தியாவில் பல்கலைக் கழகங்கள் "பல்கலைக்கழக மானியக் குழு" (University Grants Commission) அங்கீகாரத்துடன் செயல்படுகின்றது. அந்த வகையில், சென்னையில் கிழ்க்காணும் புகழ்பெற்ற பல்கலைக் கழகங்கள் செயல்பட்டுவருகின்றன.
இவை மட்டுமல்லாது, தமிழகத்தின் இதர பல்கலைக் கழகங்களின் பயிற்சி மையங்கள் சென்னையில் செயல்பட்டுவருகின்றன.


﻿


</doc>
<doc id="109156" url="https://ta.wikipedia.org/wiki?curid=109156" title="தூதன் (சிங்கப்பூர் இதழ்)">
தூதன் (சிங்கப்பூர் இதழ்)

தூதன் சிங்கப்பூரிலிருந்து 1952ம் ஆண்டில் வெளிவந்த ஒரு வார இதழாகும்.


இவ்விதழ் செய்திகள், செய்தி ஆய்வுகளுக்கு முக்கியத்துவம் கொடுத்திருந்தது. இசுலாமிய கொள்கை விளக்கக் கட்டுரைகளும், இசுலாமிய இலக்கிய ஆக்கங்களும் இடம்பெற்றிருந்தன. இசுலாம் என்ற வரையறைக்குள் மாத்திரம் அல்லாமல் ஒரு பொது இதழாக இது வெளிவந்தமை குறிப்பிடத்தக்கது. இந்தியச் செய்திகளுக்கும் கணிசமான இடத்தினை வழங்கியிருந்தது. 


</doc>
<doc id="109158" url="https://ta.wikipedia.org/wiki?curid=109158" title="தூது (சிற்றிதழ்)">
தூது (சிற்றிதழ்)

தூது கிழக்கிலங்கை கல்முனையிலிருந்து 1983ம் ஆண்டில் வெளிவந்த ஒரு மாத இதழாகும். தூது என்ற பெயரில் இலங்கை, இந்தியாவிலிருந்து அவ்வப்போது சில இதழ்கள் வெளிவந்துள்ளன. 



இவ்விதழில் புதிய இலக்கியவாதிகளை ஊக்குவிக்கத்தக்க வகையில் பல புதிய எழுத்தாளர்களின் இலக்கிய ஆக்கங்கள் இடம்பெற்றிருந்தன. அத்துடன், மூத்த எழுத்தாளர்களின் கதை, கவிதைகளும் இடம்பெற்றிருந்தன. ஆரம்ப எழுத்தாளர்களை அறிமுகப்படுத்துதில் கூடிய ஆர்வம் கொண்டிருந்தது. 


</doc>
<doc id="109159" url="https://ta.wikipedia.org/wiki?curid=109159" title="தென்றல் (சிற்றிதழ்)">
தென்றல் (சிற்றிதழ்)

தென்றல் என்பது இலங்கையின் மத்தியமாகாணத்தின் கண்டியில் அக்குறணை எனுமிடத்திலிருந்து வெளிவந்த ஒரு மாத இதழாகும். இதன் ஆசிரியர் ரில்வான் ஆவார். அக்குறணை சாஹிரா வெளியீடு இம்மாத இதழை வெளியிட்டு வந்தது.

இவ்விதழ் அக்குறணை புளுகொஹத்தென்ன எனுமிடத்தில் அமைந்துள்ள புளுகொஹத்தென்ன சாஹிரா மத்திய கல்லூரி மாணவர்களால் வெளியிடப்பட்ட இதழாகையால் மாணவர்களின் ஆக்கங்களுக்கு முக்கியத்துவம் கொடுத்திருந்தது. 



</doc>
<doc id="109161" url="https://ta.wikipedia.org/wiki?curid=109161" title="புத்தூர் கட்டு">
புத்தூர் கட்டு

புத்தூர் கட்டு அல்லது மாவு கட்டு என்பது எலும்பு முறிவு வைத்திய முறையாகும். தமிழ்நாட்டில் சில பகுதிகளில் இந்த மருத்துவமுறை பின்பற்றப்படுகிறது. இதில் எலும்பு முறிவு ஏற்பட்ட இடத்தில் ஒருவித எண்ணெய் தடவி பின் சிறு சிறு குச்சிகள், மற்றும் மாவு போன்றவற்றை வைத்து இறுகக் கட்டி விடுகின்றனர்.

இறுகக் கட்டிவிடுவதால் சில நேரங்களில் இரத்த ஓட்டம் தடைபட்டு உடல்பகுதி செயலிழக்கவும் செய்வதாகக் கூறப்படுகிறது. இந்த முறையில் மருத்துவம் பார்ப்பவர்கள் ஆங்கில வைத்திய முறைகளில் ஒன்றான எக்ஸ் ரே போன்றவற்றை ஆராய்வதில்லை. அனுபவத்தின் அடிப்படையில் பார்ப்பதால், சில நேரங்களில் கைகள் தவறாக கோணிவிடுவதும் உண்டு.



</doc>
<doc id="109167" url="https://ta.wikipedia.org/wiki?curid=109167" title="தேச சேவகன் (இதழ்)">
தேச சேவகன் (இதழ்)

தேச சேவகன் இந்தியா, தமிழ்நாடு, சென்னையிலிருந்து 1934ம் ஆண்டில் வெளிவந்த ஒரு வார இதழாகும்.


இந்தியா தமிழ்நாட்டு செய்திகளுக்கும், இசுலாமிய செய்திகளுக்கும் முக்கியத்துவம் கொடுத்திருந்தது. இலக்கிய ஆக்கங்களையும் இது கொண்டிருந்தது.


</doc>
<doc id="109170" url="https://ta.wikipedia.org/wiki?curid=109170" title="தேன் கிண்ணம் (சிற்றிதழ்)">
தேன் கிண்ணம் (சிற்றிதழ்)

தேன் கிண்ணம் இந்தியா, தமிழ்நாடு, சென்னையிலிருந்து 1959ம் ஆண்டில் வெளிவந்த ஒரு மாத இதழாகும்.


இவ்விதழ் சிறுகதைகள், கவிதைகள், கட்டுரைகள், துணுக்குகள், வாசகர் பக்கம், மாணவர் பக்கம், கேள்வி பதில் போன்ற பல்வேறு அம்சங்களை கொண்டிருந்தது.


</doc>
<doc id="109172" url="https://ta.wikipedia.org/wiki?curid=109172" title="தொண்டன் (இதழ்)">
தொண்டன் (இதழ்)

தொண்டன் பர்மாவிலிருந்து 1940ம் ஆண்டில் வெளிவந்த ஒரு நாளிதழாகும்.


இதுவொரு செய்தி நாளிதழாகும். இலக்கிய ஆக்கங்களை இது தாங்கியிருந்தது. பர்மிய கலாசார பண்பாட்டு பாரம்பரியங்கள் தொடர்பான கட்டுரைகளையும், இந்திய கலாசார பாரம்பரியங்கள் தொடர்பான கட்டுரைகளையும் இது உள்ளடக்கியிருந்தது. 


</doc>
<doc id="109173" url="https://ta.wikipedia.org/wiki?curid=109173" title="தொழில் சுற்றுலா (சிற்றிதழ்)">
தொழில் சுற்றுலா (சிற்றிதழ்)

தொழில் சுற்றுலா இந்தியா, தமிழ்நாடு, சென்னையிலிருந்து 1987ம் ஆண்டில் வெளிவந்த ஒரு மாத இதழாகும்.


இந்தியா தமிழ்நாட்டின் இசுலாமிய முக்கியத்துவம் மிக்க தளங்களையும், தமிழ்நாட்டு முக்கியத்துவம் மிக்க தளங்களையும் இது விளக்கிவந்துள்ளது.


</doc>
<doc id="109174" url="https://ta.wikipedia.org/wiki?curid=109174" title="நவநீதம் (இதழ்)">
நவநீதம் (இதழ்)

நவநீதம் சிங்கப்பூரிலிருந்து 1931ம் ஆண்டில் வெளிவந்த ஒரு வார இதழாகும்.


இவ்விதழில் இலக்கிய ஆய்வுகள், கவிதைகள், கட்டுரைகள், கேள்வி பதில்கள், வாசகர் அரங்கம் போன்ற பல்சுவை அம்சங்கள் இடம்பெற்றிருந்தன. 


</doc>
<doc id="109175" url="https://ta.wikipedia.org/wiki?curid=109175" title="நவயுகம் (1950 இந்தியச் சிற்றிதழ்)">
நவயுகம் (1950 இந்தியச் சிற்றிதழ்)

நவயுகம் இந்தியா மதுரையிலிருந்து 1950ம் ஆண்டில் வெளிவந்த ஒரு மாத இதழாகும். இதே பெயரில் இலங்கை, இந்தியா ஆகிய நாடுகளிலிருந்து அவ்வப்போது சில இதழ்கள் வெளிவந்துள்ளன.


இவ்விதழில் இலக்கிய ஆய்வுகள், கவிதைகள், கட்டுரைகள், கேள்வி பதில்கள், வாசகர் அரங்கம் போன்ற பல்சுவை அம்சங்கள் இடம்பெற்றிருந்தன. 


</doc>
<doc id="109176" url="https://ta.wikipedia.org/wiki?curid=109176" title="இரண்டாம் வத்திக்கான் பொதுச்சங்கம்">
இரண்டாம் வத்திக்கான் பொதுச்சங்கம்

இரண்டாம் வத்திக்கான் பொதுச்சங்கம் ("Second Vatican Council"; "Vatican II") என்பது இருபதாம் நூற்றாண்டுக் கத்தோலிக்க திருச்சபையில் நடந்த வரலாற்றுச் சிறப்பு வாய்ந்த ஒரு நிகழ்வு ஆகும். இப்பொதுச்சங்கம் 1962ஆம் ஆண்டு அக்டோபர் 11ஆம் நாளிலிருந்து 1965ஆம் ஆண்டு டிசம்பர் 8ஆம் நாள்வரை நடந்தேறியது.

திருத்தந்தை இருபத்திமூன்றாம் யோவான் (ஆட்சி:1958-1963) இச்சங்கத்தைக் கூட்டி அதன் முதல் அமர்வுக்குத் தலைமை தாங்கினார். அவரது இறப்புக்குப் பின் திருத்தந்தை ஆறாம் பவுல் (ஆட்சி:1963-1978) சங்கத்தைத் தொடர்ந்து நடத்தி, தலைமைதாங்கி, அதை நிறைவுக்குக் கொணர்ந்தார்.

கத்தோலிக்க திருச்சபையில் நடந்த பொதுச்சங்கங்களுள் இப்பொதுச்சங்கம் 21ஆவதாகக் கருதப்படுகிறது. இதற்கு முன் வத்திக்கான் நகரில் 1869-1870இல் நடந்த பொதுச்சங்கம் முதலாம் வத்திக்கான் பொதுச்சங்கம் என்று அழைக்கப்படுகிறது.

திருத்தந்தை இருபத்திமூன்றாம் யோவான் கூட்டிய இச்சங்கத்தில் பங்கேற்ற நால்வர் பிற்காலத்தில் திருத்தந்தையராகத் தேர்ந்தெடுக்கப்பட்டார்கள் என்பது குறிப்பிடத்தக்கது. அவர்களது பெயர்கள் வருமாறு:

திருச்சபைச் சொல் வழக்கில் "சங்கம்" என்பது ஆங்கிலத்தில் "Council" (இலத்தீன்: Concilium) என வரும். இது கிரேக்க மொழி மூலத்திலிருந்து "Synod" என்றும் வழங்கப்படும். "இணைந்து வழிநடத்தல்" என்னும் பொருளும், "ஒன்றுகூட்டப்படுதல்" என்னும் பொருளும் இவ்வாறு பெறப்படுகின்றன.

வரலாற்றில் நடந்த சங்கங்களைப் பார்க்கும்போது "சங்கம்" என்பது திருச்சபையின் ஆயர்கள் திருச்சபையின் வாழ்வு பற்றி கலந்துரையாடி முடிவுகள் எடுக்க ஒன்றுகூடுகிற கூட்டத்தைக் குறித்துவந்துள்ளது. "பொது" என்னும் அடைமொழி "Ecumenical" என்னும் கிரேக்க வழிச் சொல்லின் பெயர்ப்பாகும். "Oikumene" என்னும் கிரேக்கச் சொல் "மனிதர்கள் குடியேறியுள்ள உலகம்" என்னும் பொருளையும் "உலகளாவிய" என்னும் பொருளையும் தரும். இவ்வாறு பார்க்கும்போது "பொதுச்சங்கம்" என்பது உலகில் பரவியுள்ள திருச்சபையின் தலைவர்களாகிய ஆயர்கள் ஒன்றுகூடி, திருச்சபையின் நலனுக்கென முடிவுகள் எடுத்துச் செயல்பட முனைவதைக் குறிக்கும்.

கத்தோலிக்க திருச்சபையில் இதுவரை 21 பொதுச்சங்கங்கள் நிகழ்ந்ததாக வரலாற்றாசிரியர்கள் கணிக்கின்றனர். இறுதியாக நடைபெற்ற இரண்டாம் வத்திக்கான் பொதுச்சங்கத்தில் கலந்துகொள்ள உலகம் எங்கும் பரவியிருக்கின்ற கத்தோலிக்க திருச்சபையின் ஆயர்கள் அனைவரும் வத்திக்கான் நகருக்கு அழைக்கப்பட்டனர். நோய், முதுவயது, அரசியல் தடை போன்ற காரணங்களால் சிலரால் பங்கேற்க முடியாமற் போயினும், 2600க்கும் மேலான ஆயர்கள் சங்கத்தில் கலந்துகொண்டனர்.

சங்கத்தைக் கூட்டப்போவதாக திருத்தந்தை இருபத்திமூன்றாம் யோவான் 1959ஆம் ஆண்டு, சனவரி மாதம் 25ஆம் நாள் உரோமையில் அமைந்த புனித பவுல் பெருங்கோவிலில் ஆற்றிய உரையின்போது அறிவித்தார். அந்நாள் புனித பவுல் மனமாற்றம் அடைந்த நினைவுப் பெருவிழாவும், கிறித்தவர் அனைவரும் ஒன்றாக இணைந்து செயல்படுவதற்காக மன்றாடுகின்ற நாளுமாக அமைந்தது குறிப்பிடத்தக்கது. இருபதாம் நூற்றாண்டு உலகில் திருச்சபையின் வாழ்வும் பணியும் எவ்வாறு அமையவேண்டும் என்பதைக் குறித்து ஆய்ந்து, முடிவுகள் எடுத்து அவற்றைச் செயல்படுத்த வேண்டும் என்னும் நோக்கத்தோடு திருத்தந்தை பொதுச்சங்கம் கூடப்போவதாக அறிவித்தார். அவர் திருத்தந்தையாகப் பொறுப்பேற்ற மூன்றே மாதங்களில் இந்த அறிவிப்பை வெளியிட்டதும் கருதத்தக்கதாகும்.

இரண்டாம் வத்திக்கான் பொதுச்சங்கம் கத்தோலிகக திருச்சபையின் நீண்ட கால வரலாற்றில் மிகப் பெரியதாக அமைந்ததில் வியப்பில்லை. முதன்முறையாக, உலக நாடுகள் அனைத்திலுமிருந்து திருச்சபைத் தலைவர்கள் சங்கத்தில் பங்கேற்றனர். கத்தோலிக்க ஆயர்கள் மட்டுமே வாக்களிக்கும் உரிமை கொண்டிருந்தாலும் பார்வையாளர்களாக பிற கிறித்தவ சபைகளிலிருந்தும் சில தலைவர்கள் அழைக்கப்பட்டனர்.

கடந்த இரண்டாயிரம் ஆண்டுகளுக்கும் மேலான கிறித்தவ வரலாற்றில் நிகழ்ந்த பொதுச்சங்கங்களின் பெயர்களும், அவை நடைபெற்ற காலமும் இடமும் அவற்றில் விவாதிக்கப்பட்ட முக்கிய பொருள்களும் எடுக்கப்பட்ட சில முடிவுகளும் கீழே பட்டியலாகத் தரப்படுகின்றன.


</doc>
<doc id="109183" url="https://ta.wikipedia.org/wiki?curid=109183" title="நவயுகம் (1950 இலங்கை சிற்றிதழ்)">
நவயுகம் (1950 இலங்கை சிற்றிதழ்)

நவயுகம் இலங்கை கொழும்பிலிருந்து 1950ம் ஆண்டில் வெளிவந்த ஒரு வார இழாகும்.


இவ்விதழ் அரபி போன்று வலமிருந்து இடமாகப் படிக்கும்படியாக அச்சிடப்பட்டிருந்தது.

இதுவொரு சிற்றிதழ் என்றடிப்படையில் செய்திகளுக்கும், செய்தி ஆய்வுகளுக்கும் மற்றும் இலக்கிய ஆய்வுகளுக்கும் முக்கியத்துவம் வழங்கியிருந்தது. 


</doc>
<doc id="109184" url="https://ta.wikipedia.org/wiki?curid=109184" title="விடுதி மேலாண்மை மற்றும் உணவுத் தொழில்நுட்பக் கல்லூரி">
விடுதி மேலாண்மை மற்றும் உணவுத் தொழில்நுட்பக் கல்லூரி

விடுதி மேலாண்மை மற்றும் உணவுத் தொழில்நுட்பக் கல்லூரி என்பது விடுதி மேலாண்மை மற்றும் உணவுத் தொழில்நுட்பம் சார்ந்த கல்வியை வழங்கும் கல்லூரிகளைக் குறிக்கும்.இந்த கல்லூரிகள் உணவு மற்றும் விடுதி மேலாண்மையில் இளநிலை,முதுநிலை மற்றும் ஆராய்ச்சி படிப்புகளை வழங்கும்


</doc>
<doc id="109185" url="https://ta.wikipedia.org/wiki?curid=109185" title="நற்சிந்தனை (சிற்றிதழ்)">
நற்சிந்தனை (சிற்றிதழ்)

நற்சிந்தனை இந்தியா காயல்பட்டிணத்திலிருந்து 1972ம் ஆண்டில் வெளிவந்த ஒரு மாத இதழாகும்.


இவ்விதழில் இசுலாமிய செய்திகளும், செய்தி ஆய்வுகளும், கேள்வி பதில்களும் மற்றும் வாசகர் பக்கமும் எடுத்தாளப்பட்டிருந்தது. இடைக்கிடையே இலக்கிய ஆக்கங்களையும் தாங்கிவெளிவந்தது.


</doc>
<doc id="109186" url="https://ta.wikipedia.org/wiki?curid=109186" title="கால்நடை மருத்துவக் கல்லூரி">
கால்நடை மருத்துவக் கல்லூரி

கால்நடை மருத்துவக் கல்லூரி (veterinary college) என்பது கால்நடை மற்றும் கால்நடை சார்ந்த மேல்நிலைக் கல்வியை வழங்கும் கல்லூரிகளைக் குறிக்கும். இந்த கல்லூரிகள் இளநிலை, முதுநிலை மற்றும் ஆராய்ச்சி படிப்புகளை வழங்குகின்றன. 

கால்நடை மருத்துவக் கல்லூரியும், கால்நடையியல் துறையும் (department of animal science) வெவ்வேறானவையாகும். கால்நடை மருத்துவக் கல்லூரியில் கால்நடை மருத்துவர்களுக்கானக் கல்வி வழங்கப்படுகிறது. கால்நடையியல் துறை உயிரிமருத்துவம் பயிலும் மாணவர்கள், ஆய்வாளர்களுக்கான கால்நடை மருத்துவம், விலங்குகளைப் பாதுகாப்பாகக் கையாளும் முறைகள் குறித்தக் கல்வித்திட்டத்தினைக் வழங்குகிறது. என்றாலும் பல நாடுகளில் கால்நடை மருத்துவக் கல்வியை வழங்கும் கல்லூரியை, துறையை எப்படி அழைக்கிறார்கள் என்பதுக் குறித்த ஒரு தெளிவான கலைச் சொல்லாக்கம் இல்லை எனலாம். 


</doc>
<doc id="109188" url="https://ta.wikipedia.org/wiki?curid=109188" title="நிலா (சிற்றிதழ்)">
நிலா (சிற்றிதழ்)

நிலா இலங்கை, கொழும்பிலிருந்து 1965ம் ஆண்டில் வெளிவந்த ஒரு மாத இதழாகும். இவ்விதழின் ஆசிரியர் மானா மக்கீன் ஆவார்.

இவ்விதழில் இலக்கிய ஆய்வுகள், கவிதைகள், கட்டுரைகள், கேள்வி பதில்கள், வாசகர் அரங்கம் போன்ற பல்சுவை அம்சங்கள் இடம்பெற்றிருந்தன.



</doc>
<doc id="109189" url="https://ta.wikipedia.org/wiki?curid=109189" title="நுஸ்ரத் (சிற்றிதழ்)">
நுஸ்ரத் (சிற்றிதழ்)

நுஸ்ரத் 1984ம் ஆண்டில் வெளிவந்த ஒரு மாத இதழாகும்


முஸ்லிம் பெண்கள், மாணவ, மாணவியர் இதழ்

"நுஸ்ரத்" என்றால் "உதவிசெய்தல்" என்று பொருள்படும்.
இவ்விதழில் பெண்களிடத்தில் காணப்பட்ட மூடப்பழக்கவழக்கங்களை சீர்திருத்துவது, முஸ்லிம் பெண்களுக்கு அறிவியலை உணர்த்துவது போன்ற பல்வேறுபட்ட விடயங்கள் எடுத்தாளப்பட்டிருந்தன. 


</doc>
<doc id="109192" url="https://ta.wikipedia.org/wiki?curid=109192" title="நூருல் இஸ்லாம் (சிற்றிதழ்)">
நூருல் இஸ்லாம் (சிற்றிதழ்)

நூருல் இஸ்லாம் இந்தியா, தமிழ்நாடு, சென்னையிலிருந்து 1939ம் ஆண்டில் ஒரு மாத இதழாகவும் பின்பு வார இதழாகவும் வெளிவந்துள்ளது.


ஓர் உயரிய செந்தமிழ் மாசிகை

'நூருல் இஸ்லாம்' என்றால் 'இஸ்லாமியச் சுடர்' என்று பொருள்படும்.

இவ்விதழ் ஓர் இலக்கிய இதழாகக் காணப்பட்டாலும்கூட, இசுலாமிய ஆக்கங்கள் இலக்கிய ஆய்வுகள், கவிதைகள், கட்டுரைகள், கேள்வி பதில்கள், வாசகர் அரங்கம் போன்ற பல்சுவை அம்சங்களையும் கொண்டிருந்தது.


</doc>
<doc id="109194" url="https://ta.wikipedia.org/wiki?curid=109194" title="நூருல் ஜுமான் (சிற்றிதழ்)">
நூருல் ஜுமான் (சிற்றிதழ்)

நூருல் ஜுமான் இந்தியா காயல்பட்டினத்திலிருந்து 1984ம் ஆண்டில் வெளிவந்த ஒரு மாத இதழாகும். இந்நூலின் ஆசிரியர் மௌலவி நூகுத் தம்பி ஆலிம். 'நூருல் ஜுமான்' என்றால் 'முத்தொளி' என்று பொருள்படும். இவ்விதழில் இசுலாமிய அடிப்படை கோட்பாடுகள் தொடர்பான ஆக்கங்கள், இசுலாமியக் கட்டுரைகள், கவிதைகள், துணுக்குகள் இடம்பெற்றுள்ளன. 


</doc>
<doc id="109197" url="https://ta.wikipedia.org/wiki?curid=109197" title="நூறுல் ஹக் (சிற்றிதழ்)">
நூறுல் ஹக் (சிற்றிதழ்)

நூறுல்ஹக் இந்தியா, மதுரையிலிருந்து 1948ம் ஆண்டில் வெளிவந்த ஒரு மாத இதழாகும்.


'நூறுல் ஹக்' என்றால் 'மெய்யொளி' என்று பொருள்படும்.

இசுலாமிய ஆய்வுக்கட்டுரைகள், கொள்கை விளக்கக் கட்டுரைகள், திருக்குர்ஆன் விளக்கவுரைகள் ஆகியன இடம்பெற்றிருந்தன. 


</doc>
<doc id="109198" url="https://ta.wikipedia.org/wiki?curid=109198" title="நேர்வழி (1959 சிற்றிதழ்)">
நேர்வழி (1959 சிற்றிதழ்)

நேர்வழி இந்தியாவில், தேனி மாவட்டத்திலிருக்கும் உத்தமபாளையத்திலிருந்து 1959 ஆம் ஆண்டில் வெளிவந்த ஒரு மாத இதழாகும். இதே பெயரில் இலங்கையிலும், இந்தியாவிலும் பிற்காலங்களில் சிற்சில இதழ்கள் வெளிவந்துள்ளன. 


இவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும், இஸ்லாமிய உலக செய்திகளும் இடம் பெற்றிருந்தன. 


</doc>
<doc id="109199" url="https://ta.wikipedia.org/wiki?curid=109199" title="நேர்வழி (1991 சிற்றிதழ்)">
நேர்வழி (1991 சிற்றிதழ்)

நேர்வழி மங்கலம்பேட்டையிலிருந்து 1991ம் ஆண்டில் வெளிவந்த ஒரு மாத இதழாகும்.

முஹம்மது சுலைமான்

நேர்வழி மாத இதழ்

இவ்விதழில் இஸ்லாமிய ஆக்கங்களும், கொள்கை விளக்கங்களும், செய்திகளும், 
இஸ்லாமிய உலக செய்திகளும் இடம்பெற்றிருந்தன.


</doc>
<doc id="109201" url="https://ta.wikipedia.org/wiki?curid=109201" title="துவாரகதாஸ் கோவர்தன்தாஸ் வைஷ்ணவ கல்லூரி">
துவாரகதாஸ் கோவர்தன்தாஸ் வைஷ்ணவ கல்லூரி

சுருக்கமாக "டிஜிவி" என்று அழைக்கப்படும் துவாரகதாஸ் கோவர்தன்தாஸ் வைஷ்ணவக் கல்லூரி (Dwaraka Doss Goverdhan Doss Vaishnav College), இந்திய மாநகர் சென்னையில் அமைந்துள்ள ஓர் கலை மற்றும் அறிவியல் கல்லூரியாகும். தன்னாட்சிநிலை பெற்றுள்ள இக்கல்லூரி சென்னைப் பல்கலைக்கழகத்துடன் இணைக்கப்பட்டுள்ளது. சென்னையின் முதன்மையான தரவரிசையில் உள்ள கல்லூரிகளில் வைணவக் கல்லூரி ஒன்றாகும். 



</doc>
<doc id="109203" url="https://ta.wikipedia.org/wiki?curid=109203" title="பத்ஹுல் இஸ்லாம் (சிற்றிதழ்)">
பத்ஹுல் இஸ்லாம் (சிற்றிதழ்)

பத்ஹுல் இஸ்லாம் இந்தியா, தமிழ்நாடு, சென்னையிலிருந்து 1952ம் ஆண்டில் வெளிவந்த ஒரு மாத இதழாகும்.


'பத்ஹுல் இஸ்லாம்' என்றால் 'இஸ்லாத்தின் வெற்றி' என்று பொருள்படும்.

இவ்விதழில் இஸ்லாமிய கொள்கை விளக்கங்களும், செய்திகளும், இஸ்லாமிய உலக செய்திகளும், துணுக்குகள், வாசகர் அரங்கம், கேள்வி பதில் போன்றன இடம்பெற்றுள்ளன. 


</doc>
<doc id="109204" url="https://ta.wikipedia.org/wiki?curid=109204" title="பள்ளிவாசல் (சிற்றிதழ்)">
பள்ளிவாசல் (சிற்றிதழ்)

பள்ளிவாசல் இந்தியா, தமிழ்நாடு, சென்னையிலிருந்து 1987ம் ஆண்டில் வெளிவந்த ஒரு மாத இதழாகும்.


இலக்கிய ஆக்கங்களும், இஸ்லாமிய அறிவியல் ஆக்கங்களும், இஸ்லாமிய உலக செய்திகளும், கேள்வி பதில் போன்ற பல்வேறுபட்ட அம்சங்களும் இதில் உள்வாங்கப்பட்டிருந்தன. 


</doc>
<doc id="109205" url="https://ta.wikipedia.org/wiki?curid=109205" title="பறக்கும் பால்யன் (சிற்றிதழ்)">
பறக்கும் பால்யன் (சிற்றிதழ்)

பறக்கும் பால்யன் இந்தியா, காரைக்காலிலிருந்து 1952ம் ஆண்டில் மாதமிருமுறை வெளிவந்த ஒரு இதழாகும்.


இவ்விதழில் இலக்கிய ஆக்கங்கள், இலக்கிய ஆய்வுக் கட்டுரைகள், கவிதைகள், சிறுகதைகள், வாசகர் பக்கம் போன்ற பல்வேறுபட்ட அம்சங்கள் இடம் பெற்றிருந்தன. 


</doc>
<doc id="109206" url="https://ta.wikipedia.org/wiki?curid=109206" title="பாண்டி நேசன் (சிற்றிதழ்)">
பாண்டி நேசன் (சிற்றிதழ்)

பாண்டிநேசன் இந்தியா, மதுரையிலிருந்து 1988ம் ஆண்டில் மாதம் மும்முறை வெளிவந்த ஒரு இதழாகும்.


இவ்விதழில் செய்திகளும், இலக்கிய ஆக்கங்களும், செய்தி விமர்சனங்களும், விளக்கவுரைகளும், இலக்கிய ஆய்வுக் கட்டுரைகளும். கவிதைகளும். சிறுகதைகளும். வாசகர் பக்கம், வினாவிடை போன்ற பல்சுவை அம்சங்களும் இடம்பெற்றிருந்தன. 


</doc>
<doc id="109207" url="https://ta.wikipedia.org/wiki?curid=109207" title="ஈன்றிக் வொன் இசுட்டீபன்">
ஈன்றிக் வொன் இசுட்டீபன்

ஐன்றிக் வொன் இசுட்டீபன் (, சனவரி 7, 1831 - ஏப்ரல் 8, 1897) செருமன் பேரரசின் பொது அஞ்சல் இயக்குனராகப் பதவி வகித்தவர். செருமனியின் அஞ்சல் சேவையை ஒழுங்கமைத்தவர் இவரே. 1874 ஆம் ஆண்டில் அனைத்துலக அஞ்சல் ஒன்றியத்தை நிறுவுவதிலும் பெரும்பங்கு இவருக்கு உண்டு. 1877 ஆம் ஆண்டில் செருமனியில் தொலைபேசிச் சேவையை இவர் அறிமுகப்படுத்தினார். 

இசுட்டீபன் பிரசிய இராச்சியத்தின் பொமெரேனியாவில் உள்ள இசுட்டால்ப் (Stolp) என்னும் இடத்தில் 1831 ஆம் ஆண்டு சனவரி மாதம் ஏழாம் தேதி பிறந்தார். 

1849 ஆம் ஆண்டில் இவர் பிரசிய அஞ்சல் சேவையில், உள்ளூர் அஞ்சல் அலுவலராகப் பணியில் சேர்ந்தார். 1866 ஆம் ஆண்டில், நீண்டகாலமாகத் தனியாரால் நடத்தப்பட்டு வந்த அஞ்சல் சேவையை அரசுடமை ஆக்குவதற்கான திட்டத்துக்குப் பொறுப்பாக இவர் அரசினால் நியமிக்கப்பட்டார். 1870ல் வட செருமன் கூட்டமைப்புக்கான அஞ்சல்சேவை இயக்குனராக நியமிக்கப்பட்டர். தொடர்ந்து வேகமாகப் பல பதவி உயர்வுகள் இவரை நாடி வந்தன. 

1876 ஆம் ஆண்டில் பிரசியப் பேரரசின் அஞ்சல்துறைத் தலைமை ஆளுனராக நியமிக்கப்பட்ட இவர், 1880ல் அஞ்சல் சேவைகளுக்குப் பொறுப்பான நேருதவிச் செயலர் ஆனார். 1895 ஆம் ஆண்டில் செருமனியின் அஞ்சல் சேவைகள் அமைச்சராகப் பதவியேற்றார்.

தொடக்கத்தில் இசுட்டீபன் அஞ்சல் சேவைப் பணியாளராக இருந்த காலத்தில், செருமனி 17 பிரிவுகளாகப் பிரிந்து இருந்தது. இவற்றின் அஞ்சல் சேவைகள் தனித்தனியான கொள்கைகளைக் கொண்டிருந்ததோடு கட்டணங்களும் வெவ்வேறாக இருந்தன. முதலில், அஞ்சல்கள் அனுப்புவதை இலகுவாக்குவதற்காக, செருமனி முழுவதற்கும் ஒரே கட்டண விகிதத்தை அறிமுகப்படுத்துவதில் இவர் கவனம் செலுத்தினார். 

அஞ்சல் சேவையைத் தரப்படுத்துவதும், அனைத்துலக மட்டத்தில் ஒழுங்கமைப்பதும் இவரது இலக்குகளாக இருந்தன. இந்த முயற்சியில், செருமனியின் அஞ்சல், தொலைபேசிச் சேவைகளை ஒன்றிணைத்ததுடன், 1874ல், பேர்ன் நகரில் நடந்த பன்னாட்டு அஞ்சல் மாநாட்டை ஒழுங்கு செய்வதிலும் முன்னின்று உழைத்தார். இந்த மாநாட்டிலேயே அனைத்துலக அஞ்சல் ஒன்றியம் நிறுவப்பட்டது. 1865 ஆம் ஆண்டிலேயே, செருமனியில் தபால் அட்டையை அறிமுகப்படுத்த வேண்டும் என்னும் இவரது முன்மொழிவை இவர் 1870ல் அஞ்சல் சேவைகள் இயக்குனராகப் பதவியேற்ற பின்னரே நடைமுறைப்படுத்தினர். 

1870 - 71 காலகட்டத்தில் நடைபெற்ற பிரான்சு-பிரசியப் போர்க்காலத்தில், களத்தில் இருந்த படைப்பிரிவுகளிடையே தொடர்புகளுக்கான ஒரு வழியாக அஞ்சல் அட்டைகள் பரவலாகப் பயன்பட்டன. செருமனியில் தொலைபேசியை அறிமுகப் படுத்தியமைக்காகவும் இவரை மக்கள் நினைவுகூருகின்றனர்.

தொலைத்தொடர்பு, அஞ்சல் சேவை ஆகிய துறைகளில் தூய செருமன் மொழிக் கலைச்சொற்களை உருவாக்குவதிலும் இவர் முனைப்பாகச் செயல்பட்டார். இதன் பின்னரே தொலைபேசி, அஞ்சல்தலை, முகவரி போன்றவற்றுக்கான தூய செருமன் மொழிச் சொற்கள் கிடைத்தன. இவ்வாறு உருவாக்கப்பட்ட சொற்கள் இசுட்டீபனால் ஏற்றுக்கொள்ளப்பட்டு 1870களில் பயன்பாட்டுக்கு விடப்பட்டன. 

உலக அளவில் அஞ்சல் சேவையையைத் தரப்படுத்துவதில் முக்கியமான தாக்கங்களை ஏற்படுத்திய இசுட்டீபன் 1897 ஆம் ஆண்டு பெர்லினில் காலமானார். 



</doc>
<doc id="109209" url="https://ta.wikipedia.org/wiki?curid=109209" title="காவிரிப்பூம்பட்டினம் தமிழ்வளர் மன்றம்">
காவிரிப்பூம்பட்டினம் தமிழ்வளர் மன்றம்

பாண்டியன் நெடுஞ்செழியன் அவையில் மாங்குடி மருதன் தலைமையில் புலவர்கள் கூடித் தமிழ் பாடியது போலவே காவிரிப்பூம்பட்டினத்திலும், வஞ்சிமாநகரிலும் தமிழ் வளர்க்கும் மன்றங்கள் இருந்தன.

இந்தப் பாடலடிகளில் மொழி வளர்ச்சிக்காக உணவு படைத்த அட்டில்சாலை காவிரிப்பூம்பட்டினத்தில் இருந்தது குறிப்பிடப்பட்டுள்ளது.


</doc>
<doc id="109210" url="https://ta.wikipedia.org/wiki?curid=109210" title="வஞ்சி தமிழ்வளர் மன்றம்">
வஞ்சி தமிழ்வளர் மன்றம்

பாண்டியன் நெடுஞ்செழியன் அவையில் மாங்குடி மருதன் தலைமையில் புலவர்கள் கூடித் தமிழ் பாடியது போலவே காவிரிப்பூம்பட்டினத்திலும், வஞ்சிமாநகரிலும் தமிழ் வளர்க்கும் மன்றங்கள் இருந்தன.

பதிற்றுப்பத்து ஆறாம் பத்துத் தலைவன் செல்வக்கடுங்கோ வாழியாதன். இவனைச் சிறப்பித்துக் கபிலர் 10 பாடல்கள் பாடியுள்ளார். இவன் சிறிய இலைகளையுடைய உழிஞைப் பூ சூடிப் போருக்குச் சென்றானாம். அப்போது அவன் பகைநாடுகளிலிருந்து கொண்டிப்பொருள்களைக் கொண்டுவந்தானாம். அவற்றைத் தண்டமிழ் செறிவதற்குப் பயன்படுத்தினானாம்.



</doc>
<doc id="109211" url="https://ta.wikipedia.org/wiki?curid=109211" title="முத்திரை (பரதநாட்டியம்)">
முத்திரை (பரதநாட்டியம்)

கை அசைவுகள் அல்லது முத்திரைகள் (சமசுகிருதம்: ஹஸ்தங்கள்) பரதநாட்டியத்தில் ஒரு முக்கியக் கூறாகும். கை அசைவுகளை பரத நாட்டியத்தில் (சமஸ்கிருதத்தில்) ஹஸ்தம் என சிறப்பாக அழைப்பர். கை என்பதன் சமஸ்கிருத சொல்லே ஹஸ்தம் எனப்படுகிறது. இதை தமிழில் முத்திரை என்பர். பரதநாட்டியத்தில் அடவு,அபிநயம் இரண்டிற்கும் முக்கியமானது முத்திரைகள் ஆகும். கைவிரல்களின் பல்வேறு நிலைகளாலும் அசைவுகளினாலும் பொருள்படவும், அழகிற்காகவும் அபிநயிப்பதனையே கைமுத்திரை அல்லது ஹஸ்தங்கள் எனக் கூறுவர். பரதத்தில் அபியத்திற்காக பயன்படும் கை அசைவுகளை ஒற்றைக்கை [இணையாக்கை], இரட்டைக்கை [இணைந்த கை] என இரண்டாகப் பிரயோகப்படுத்துகின்றனர்.இவை தவிர்ந்த அபூர்வ முத்திரைகளும் உண்டு.

ஒரு கையால் செய்யப்படுவதால் ஒற்றைக்கை முத்திரை எனப்படுகிறது. இது சமஸ்கிருதத்தில் "அசம்யுத ஹஸ்த" என அழைக்கப்படுகிறது. இவை இருபத்தெட்டாகும்.

இரு கையாலும் செய்யப்படுவதால் இரட்டைக்கை முத்திரை எனப்படுகிறது. இது சமஸ்கிருதத்தில் "சம்யுத ஹஸ்த" என அழைக்கப்படுகிறது. இவை இருபத்து நான்காகும்.


</doc>
<doc id="109212" url="https://ta.wikipedia.org/wiki?curid=109212" title="ஈப்போ அரசினர் தமிழ்ப்பள்ளி">
ஈப்போ அரசினர் தமிழ்ப்பள்ளி

ஈப்போ அரசினர் தமிழ்ப்பள்ளி மலேசியா பேராக் மாநிலத்தின் ஈப்போ புறநகர்ப் பகுதியில், புந்தோங் எனும் இடத்தில் உள்ள ஒரு தமிழ்ப்பள்ளி. இப்பள்ளி ஒரு நூறு ஆண்டு கால வரலாற்றுப் பின்னணியைக் கொண்டது. புந்தோங் வாழ் மக்களிடையே மிகவும் பிரசித்திப் பெற்ற ஒரு பள்ளிக்கூடம். ஈப்போ அரசினர் தமிழ்ப்பள்ளி பல மருத்துவர்களையும், பல வழக்கறிஞர்களையும், பல எழுத்தாளர்களையும் உருவாக்கிய கலாசாலை ஆகும். 

ஜப்பானியர் ஆட்சி காலத்தில் பல ஜப்பானியர்களுக்கு இப்பள்ளியில் தமிழ்மொழி வகுப்புகள் நடத்தப் பட்டன. ஜப்பானியர்கள் ஆர்வமுடன் கற்றுக் கொண்டனர். தமிழர்களைப் பார்த்து ‘காந்தி காந்தி’ என்று மகிழ்ச்சிக் குரல் எழுப்ப அந்த வகுப்புகள் வழி செய்து கொடுத்தன. முன்பு ஈப்போ ‘கவர்ண்ட்மெண்ட்’ பள்ளி என்று அழைக்கப் பட்ட அந்தப் பள்ளிதான் இப்போது ஈப்போ அரசினர் பள்ளி என்று அழைக்கப் படுகின்றது.

இப்பள்ளி 1903ஆம் ஆண்டு தோற்றுவிக்கப் பட்டது. பலவேந்திரசாமி எனும் பெரியவர் முயற்சியால் அப்பள்ளி உருவானது. புந்தோங் வட்டாரத்தில் உள்ள தமிழ்ப் பிள்ளைகளை ஒன்று சேர்த்து ஒரு தமிழ் வகுப்பை முதன் முதலில் தொடங்கினார். 

அந்த வகுப்பிற்கு நல்ல ஆதரவு கிடைத்தது. பின்னர் இரண்டு வகுப்புகளாக மாறின. அவரே முதல் தலைமை ஆசிரியராகவும் பணியாற்றினார். அப்போது 32 மாணவர்கள் இப்பள்ளியில் பயின்றனர்.

1905-ஆம் ஆண்டில் ஈப்போ நகரில் இருந்து துரோனோ நகருக்கு இரயில் பாதை போட வேண்டி வந்தது. அதன் காரணமாக இப்பள்ளி உடைக்கப்பட வேண்டிய ஒரு கட்டாய நிலை ஏற்பட்டது. அருகில் இருந்த கொனாலி சாலையில் உள்ள ஓர் இடத்திற்கு அப்பள்ளி தற்காலிகமாக மாற்றம் செய்யப் பட்டது. 

அது ஒரு சின்ன வீடு. அங்கே இப்பள்ளி செயல்படத் தொடங்கியது. முதலாம் உலகப் போர் நடக்கும் போது அப்பள்ளி அங்கேதான் செயல் பட்டது. 1926-ஆம் ஆண்டு இப்பள்ளிக்கு எஸ்.சவரிமுத்து என்பவர் தலைமை ஆசிரியர் ஆனார். அப்பொழுது 80 மாணவர்களும் நான்கு ஆசிரியர்களும் இருந்தனர்.

1927ஆம் ஆண்டு எஸ்.டி.செல்வராஜ் என்பவர் மூன்றாண்டு காலம் தலைமை ஆசிரியராகப் பணியாற்றினார். 1930ஆம் ஆண்டு திரு சாமிதாஸ் என்பவர் தலைமை ஆசிரியர் ஆனார். 1931ஆம் ஆண்டு திரு.துரைராஜ் தலைமை ஆசிரியராகப் பணியாற்றினர். 

1939ஆம் ஆண்டு இப்பள்ளியின் இரண்டாவது கட்டடம் கட்டப் பட்டது. அப்போதைய மலாயா கூட்டரசு கல்வி அதிகாரியான ஹாட்ஜ் என்பவர் திறந்து வைத்தார். 1940ஆம் ஆண்டு டி.எஸ்.கணபதி, 1947ஆம் ஆண்டு ஜி.டி.போல் தலைமை ஆசிரியர்களாகப் பணியாற்றினர். 

இரண்டாவது உலகப் போருக்குப் பின் 1946ஆம் ஆண்டு முதல் இப்பள்ளி பேரா மாநில தமிழ்ப்பள்ளிகளின் தாய்ப் பள்ளியாக விளங்கியது. அதற்கு ஒரு காரணம் உண்டு. ஈப்போ சுற்று வட்டாரத் தமிழ்ப் பள்ளிகளில் அப்போது ஐந்தாம் வகுப்பு வரை மட்டுமே மாணவர்கள் பயில முடியும். ஆறாம் வகுப்பு படிக்க வேண்டும் என்றால் அவர்கள் ஈப்போ அரசினர் பள்ளிக்கு வர வேண்டும். 

இப்பள்ளி பல நல்ல சமுதாய நல நடவடிக்கைகளுக்கு நடு நாயகமாகத் திகழ்ந்தது. பள்ளியின் மாணவர்களின் எண்ணிக்கையும் அதிகரித்துக் கொண்டே வந்தது.

1980-ஆம் ஆண்டு இப்பள்ளியின் மாணவர்களின் எண்ணிக்கை 602 ஆக உயர்ந்தது. ஆசிரியர்களின் எண்ணிக்கை 27. மாணவர்களின் எண்ணிக்கை அதிகரிப்பால் ஒரு புதிய பள்ளி கட்ட வேண்டிய அவசியம் ஏற்பட்டது. 1982-ஆம் ஆண்டு அமைச்சர் டத்தோ ஸ்ரீ சாமிவேலுவின் பெரும் முயற்சியால் புதிய கட்டடம் 10.11.1984 ஆம் நாள் திறப்பு விழா கண்டது. 

1990-ஆம் ஆண்டு இப்பள்ளியின் மாணவர்களின் எண்ணிக்கை 855 ஆக உயர்ந்தது. ஆசிரியர்களின் எண்ணிக்கை 35. 14.02.1998ல் பெற்றோர் ஆசிரியர் சங்கத்தின் துணையோடு ஒரு கணினி மையம் உருவாக்கப் பட்டது. 40 கணினிகளுடன் செயல்பட்ட முதல் தமிழ்ப்பள்ளி என்று வரலாறும் படைத்தது. 2008 ஆம் ஆண்டில் யு.பி.எஸ்.ஆர். தேர்வில் பதினொரு மாணவர்கள் 7A பெற்றனர். 10 மாணவர்கள் 6A பெற்றனர். இப்பள்ளி 2008 ஆம் ஆண்டு பேராக் மாநில தமிழ்ப்பள்ளிகளில் முதன்மையான தேர்ச்சி நிலையை அடைந்து புந்தோங் தமிழர்களுக்குப் பெருமை சேர்த்தது.

தற்சமயம் 2011 ஆம் ஆண்டில் 635 மாணவர்கள் கல்வி பயின்று வருகின்றனர். 33 ஆசிரியர்கள் ஆர். முனுசாமி தலைமையின் கீழ் பணியாற்றி வருகின்றனர். நூறு ஆண்டு கால வரலாற்றுப் பின்னனியைக் கொண்ட அரசினர் தமிழ்ப்பள்ளி, புந்தோங் வாழ் மக்களிடையே மிகவும் பிரசித்திப் பெற்றப் பள்ளிக்கூடம்.


</doc>
<doc id="109214" url="https://ta.wikipedia.org/wiki?curid=109214" title="அமுதசுரபி (விடுதலைப் புலி)">
அமுதசுரபி (விடுதலைப் புலி)

லெப். கேணல் அமுதசுரபி-அல்பா (இறப்பு: அக்டோபர் 26, 2001) எனும் இயக்கப் பெயரைக்கொண்ட சின்னப்பு நந்தினி தமிழீழ விடுதலைப் புலிகளின் கடற்புலிகளின் மகளிர் படையணித் துணைத் தளபதியாக இருந்தவர்.

யாழ்ப்பாணம், செம்பியன்பற்று தெற்கைப் பிறப்பிடமாகக் கொண்ட இவர் ஆளுமை மிக்கதொரு பெண் போராளியாக இருந்தவர். பெண்களுக்கென விதிக்கப்பட்ட சில வரைமுறைகளிலிருந்து வெளிவரத் தயங்கிய பெண்களுக்குத் தைரியமூட்டி அவர்களையும் கடலில் இறக்கிப் பயிற்சிகள் கொடுத்து திறமை மிக்க போராளிகளாக வளர்த்தெடுத்தவர்.


</doc>
<doc id="109228" url="https://ta.wikipedia.org/wiki?curid=109228" title="தம்பூன்">
தம்பூன்

தம்பூன் ("Tambun") என்பது மலேசியாவின் ஈப்போவில் உள்ள ஒரு புறநகரம். இது பேராக் மாநிலத்தின் கிந்தா மாவட்டத்தில் உள்ளது. ஈப்போவில் இருந்து ஐந்து கி.மீ. தொலைவிலும் கோலாலம்பூர் தலைநகரிலிருந்து 200 கி.மீ தொலைவிலும் இருக்கிறது. 1990 ஆம் ஆண்டு தம்பூன் புது நகரம் உருவாக்கப் பட்டது. தம்பூன் புது நகரத்திற்கு அருகில் தாமான் கேனிங், ஈப்போ கார்டன் போன்ற குடியிருப்பு பகுதிகளும், பந்தாய் புத்திரி மருத்துவமனை, ஜெயா ஜஸ்கோ, தெஸ்கோ பேரங்காடிகளும் உள்ளன.

மலேசிய வடக்கு-தெற்கு நெடுஞ்சாலை வழியாகத் தம்பூனைச் சுலபமாக அடைந்து விடலாம். தம்பூன் (Tambun) மலாய்ச் சொல் பம்பிளி மாசு பழத்தைக் குறிக்கும். இங்கு அதிகமாகச் சீனர்கள் வாழ்கிறார்கள். இவர்கள் ஒரு நூற்றாண்டு காலமாகப் பம்பிளி மாசு பழங்களை உற்பத்தி செய்து வருகின்றனர். இப்பழங்களை வாங்க உள்ளூர், வெளியூர் மக்கள் அதிகமாக வருகின்றனர்.

தம்பூன் பகுதியைச் சுற்றிலும் நிறைய சுண்ணாம்பு மலைகள் உள்ளன. இங்குள்ள மண் கறுப்பாகவும் இரும்பு வளம் கொண்டதாகவும் இருக்கின்றது. சரியான மண்வளம் இருந்ததால் அப்பழங்களைப் பயிர் செய்வதில் அவர்கள் வெற்றி பெற்றனர். காலப் போக்கில் பம்பிளி மாசு பழங்களுக்கு இப்பகுதி புகழ் பெற்றது. இது ஒரு மிதமான குளிர்ப் பகுதி. ஆகவே, பம்பிளி மாசு மரங்களை நடுவதற்கு ஏதுவாக அமைகிறது.

1900களில் தென் சீனாவில் இருந்து ஹாக்கா இனத்தைச் சேர்ந்த சீனர்கள் மலாயா வந்தனர். அவர்கள் வரும் போது பம்பிளி மாசு பழங்களையும் கொண்டு வந்தனர். பம்பிளி மாசு பழங்கள் விட்டமின் சி நிறைந்தவை. அப்போது சீனாவில் இருந்து மலாயா வருவதற்கு ஹாக்காச் சீனர்கள் பாய்மரக் கப்பல்களைப் பயன்படுத்தினர். பயணம் நீண்ட நாட்கள் பிடித்தன.

சீனாவில் இருந்து கொண்டு வரப் படும் மற்ற வகையான பழங்கள் சீக்கிரத்தில் கெட்டுப் போயின. ஆனால் பம்பளி மாசு பழங்கள் மட்டும் கெட்டுப் போகவில்லை. நீண்ட நாட்களுக்குத் தாங்கின. அத்துடன் அவர்கள் அந்தப் பழங்களைத் தம்பூனில் பயிர் செய்து பார்த்தனர். நன்றாக வளர்ச்சி பெற்று சிறப்பான முறையில் வளர்ந்தன. அதுவே நிலைத்து அந்தப் பகுதிக்குத் தம்பூன் எனும் பெயரையும் கொண்டு வந்தன.

ஒரு வருடத்திற்கு இரண்டு முறை பம்பளி மாசு பயிர் செய்யப் பட்டது. ஆனால், சில தாவர ஆராய்ச்சிகள் செய்து வருடம் முழுவதும் காய்க்கும் முறையை விவசாயிகள் உருவாக்கினர். பின்னர் பம்பளி மாசு தோட்டங்களில் கூடுதல் வருமானத்திற்காகப் பன்றிகளையும் கோழி, வாத்துகளையும் வளர்த்தனர். 1999 ஆம் ஆண்டு மலேசியாவைப் பன்றிக் காய்ச்சல் கடுமையாகத் தாக்கியது.

அதனால் பல இலட்சம் பன்றிகள் அழிக்கப் பட்டன. சீனர்கள் பலர் பல இலட்சம் ரிங்கிட்டுகளை இழந்தனர். இருப்பினும் அரசாங்கம் அவர்களுக்கு இழப்பீடுகள் வழங்கி உதவி செய்தது. தம்பூனில் கால்நடைக் கழிவுகளே விவசாயத்திற்கு உரமாகப் பயன்படுகின்றன. இங்கு சில சீக்கியர்களும் இருக்கின்றனர். இவர்கள் ஆடு மாடுகளை வளர்த்து வருகின்றனர். ஈப்போ நகருக்கு மாட்டுப் பால், வெண்ணெய் போன்றவற்றை வழங்கி வருகின்றனர்.

காணாமல் போன தம்பூன் உலகம் அல்லது "The Lost World of Tambun" எனும் புகழ்பெற்ற நீர் விளையாட்டுக் கேளிக்கை மையம் இங்குதான் உள்ளது. 2004 ஆம் ஆண்டு நவம்பர் மாதம் 60 மில்லியன் ரிங்கிட் செல்வில் உருவாக்கப் பட்டது. இந்த மையத்திற்கு ஓர் ஆண்டிற்கு 450,000 வருகையாளர்கள் வருகின்றனர்.

இந்த மையத்தில் பல நூறு வெப்ப மண்டலத் தாவரங்கள் காட்சிப் பொருளாக வைக்கப் பட்டுள்ளன. இந்த நீர் விளையாட்டுக் கேளிக்கை மையத்தைப் போல சிலாங்கூர், பெட்டாலிங் ஜெயாவிலும் மற்றொரு கேளிக்கை மையம் உள்ளது. அதனை சன்வே லாகூன் என்று அழைக்கிறார்கள்.

ஒரு நூற்றாண்டிற்கு முன்பு தம்பூன் பகுதிகளில் ஈயம் தோண்டி எடுக்கப் பட்டது. அதனால் இங்கு பல ஈயக் குட்டைகளைப் பார்க்கலாம். அந்தக் குட்டைகளில் இப்போது கலுப்பியா, சியாக்காப், தங்க மீன்கள் வளர்க்கப் படுகின்றன. சில இடங்களில் காப்பித் தோட்டங்களும் உள்ளன. இங்கு வளைக்கப் படும் தங்க மீன்கள் மேலை நாடுகளுக்கு ஏற்றுமதி செய்யப் படுகின்றன.

தம்பூன் நகரைச் சுற்றி உள்ள கிராமப் புறங்களில் நிறைய சுண்ணாம்புக் குன்றுகளைக் காண முடியும். இவை அழகும் இயற்கையான வனப்பும் வாய்ந்தவை. இங்கு பென்சில் வடிவத்தில் ஓர் அழகிய சுண்ணாம்புக் குன்று உள்ளது. அதைக் காண பார்வையாளர்கள் வெளிநாடுகளில் இருந்து வருகின்றனர்.

வணிக நோக்கத்தில் இங்கு சில சுடுநீர் குளங்களும் உருவாக்கப் பட்டுள்ளன. அத்துடன் இங்குள்ள சுண்ணாம்புக் குன்றுகளில் ஆவிகள் உலவி வருவதாக வதந்திகளும் உண்டு.

1903ல் கிந்தா மாவட்டத்தின் ஆளுநர் டத்தோ பாங்லிமா கிந்தா முகமட் யூசோப் என்பவர் இந்தப் பகுதியில் திடீரென்று மாயமாய் மறைந்து போனார். அவர் என்ன ஆனார் என்பது இது வரைக்கும் தெரியவில்லை. இவர் 1884 ஆம் ஆண்டில் இருந்து 1903 ஆம் ஆண்டு வரை கிந்தா மாவட்டத்தின் ஆளுநராக இருந்தார்.

ஈப்போ நகரின் வளர்ச்சிக்கு பெரிதும் பாடுபட்டவர். சீனாவில் இருந்து ஆயிரக் கணக்கான சீனர்களை வரவழைத்தவர். காணாமல் போன டத்தோ பாங்லிமா கிந்தா முகமட் யூசோப் அவர்களின் ஆவி தான் இங்கு உலவுவதாகச் சொல்கிறார்கள். அந்த வதந்திகளைப் பொது மக்கள் பெரிதாகக் கருதவில்லை.

இயற்கைச் சூழலில் பல விலை உயர்ந்த வீடுகள் இங்கு உருவாக்கப் பட்டுள்ளன. ஒரு பங்களா வீடு அரை கோடி ரிங்கிட்டிற்கும் மேலாக் விற்கப் படுகிறது. சிங்கப்பூரியர்கள் பலர் அந்த வீடுகளை வாங்கியுள்ளனர். அரை கோடி ரிங்கிட்டிற்கு வாங்கிய வீடுகளை சில ஆண்டுகள் கழித்து ஒரு கோடி ரிங்கிட்டிற்கு விற்கின்றனர். வணிக நோக்கம் மேலோங்கி நிற்கிறது.

தம்பூன் நாடாளுமன்றத் தொகுதியின் 65,219 வாக்காளர்கள் விவரம்


தம்பூன் தொகுதியின் இரு சட்டமன்றத் தொகுதிகள்


தென் கிழக்கு ஆசியாவில் மிகப் பெரிய கால்நடை ஆய்வுக் கழகம் "(Institut Penyelidikan Haiwan)" தம்பூனில் இருக்கிறது. ஆசியான் நாடுகளுக்கான கோழிகள் ஆய்வுக் கழகமும் "(Pusat Latihan dan Penyelidikan Penyakit Ayam ASEAN)", மலேசியப் புவியியல் அரும் காட்சியகமும் இங்குதான் இருக்கின்றன.

இங்குள்ள தம்பூன் குகையில் 2000 ஆண்டுகளுக்கு முன்னால் ஆதி குகைவாசிகள் வரைந்த ஓவியங்கள் உள்ளன. இதே போல ஓவியங்கள் லெங்கோங்கிலும் கண்டுபிடிக்கப் பட்டன. பொது மக்கள் பார்வைக்கு இந்தக் குகை இன்னும் திறந்து விடப் படவில்லை. இருப்பினும், வரலாற்று ஆய்வாளர்கள் அரசு அனுமதியுடன் ஆய்வு செய்ய அனுமதிக்கப் படுகின்றனர்



</doc>
<doc id="109253" url="https://ta.wikipedia.org/wiki?curid=109253" title="சுமேதா ஜயசேன">
சுமேதா ஜயசேன

சுமேதா ஜயசேன ("Sumedha G. Jayasena", பிறப்பு: சூலை 29 1952), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணி சார்பில் மொனராகலை மாவட்டத்திலிருந்து மக்களால் தெரிவு செய்யப்பட்ட உறுப்பினர். பாராளுமன்ற விவகார அமைச்சர். சுதந்திர இலங்கையின் 10வது நாடாளுமன்றம் (1994), சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.

113, தியவன்ன கார்ட்ன், பத்தரமுல்லையில் வசிக்கும் இவர் பௌத்த மதத்தைச் சேர்ந்தவர்,



</doc>
<doc id="109255" url="https://ta.wikipedia.org/wiki?curid=109255" title="அஞ்சல்">
அஞ்சல்

அஞ்சல் () அல்லது தபால் என்பது கடிதங்களையும் பிற பொருட்களையும் ஓரிடத்தில் இருந்து இன்னோரிடத்துக்கு அனுப்புவதற்கான ஒரு முறை ஆகும். இம்முறையில், திறந்த அட்டைகளில் எழுதப்பட்ட கடிதங்கள், உறைகளில் மூடி ஒட்டப்பட்ட கடிதங்கள், சிறிய பொதியாகக் கட்டப்பட்ட பொருட்கள் என்பன உலகின் பல பாகங்களுக்கும் எடுத்துச் சென்று வழங்கப்படுகின்றன. அஞ்சல் முறைமையின் ஊடாக அனுப்பப்படும் எதுவும் பொதுவாக "அஞ்சல்" எனப்படுகின்றது.

அஞ்சல் சேவை அரசுகளினால் நடத்தப்படுவதாக அல்லது தனியாரினால் நடத்தப்படுவதாக இருக்கலாம். ஆனால், தனியார் அஞ்சல் சேவைகள் பெரும்பாலும் அரசாங்கத்தின் கட்டுப்பாடுகளுக்கு அமையவே செயல்படுகின்றன. 19 ஆம் நூற்றாண்டிலிருந்து தேசிய அஞ்சல் சேவைகள் அரசுகளின் தனியுரிமையாகவே செயற்பட்டன. இச் சேவைகள் முன்னதாகவே கட்டணம் பெற்றுப் பொருட்களை அனுப்பி வந்தன. கட்டணம் செலுத்தியமைக்கான சான்றாகக் கடிதங்கள் அல்லது பொதிகளில் அஞ்சல்தலைகள் ஒட்டப்படுவது வழக்கம். பெருமளவிலான அஞ்சல்களை அனுப்பும்போது அஞ்சல்தலைகளுக்குப் பதிலாக அஞ்சல்மானிகள் மூலம் அச்சுக்குறிகள் இடப்படுவதும் உண்டு. அஞ்சல் முறைமை பல வேளைகளில் கடிதங்கள் அனுப்புவது மட்டுமன்றி வேறு பல செயற்பாடுகளிலும் ஈடுபடுவது உண்டு. சில நாடுகளில் அஞ்சல் சேவையானது தந்திச் சேவை, தொலைபேசிச் சேவை ஆகியவற்றையும் உள்ளடக்கியதாக உள்ளது. வேறு சில நாடுகளில் அஞ்சல் சேவை, மக்கள் பணத்தைச் சேமிப்பதற்கான சேமிப்புக் கணக்குச் சேவைகளை வழங்குகின்றன. அடையாள அட்டைகளை வழங்குதல், கடவுச் சீட்டுகளுக்கான விண்ணப்பங்களைப் பெறுதல் என்பவற்றையும் சில நாடுகளில் அஞ்சல் சேவைகள் கையாளுகின்றன.

எழுதப்பட்ட கடிதங்களையும் ஆவணங்களையும் ஓரிடத்தில் இருந்து இன்னோரிடத்துக்கு எடுத்துச் சென்று வழங்குவதற்கான முறைகள் எழுத்து முறை தொடங்கிய காலத்திலேயே தொடங்கியிருக்கக்கூடும். ஆனால், முறைப்படியான அஞ்சல் முறைகள் நீண்ட காலத்துக்குப் பின்னரே அறிமுகமாயின. எழுத்துமூல ஆவணங்களை எடுத்துச் சென்று வழங்குவதற்கான முறை ஒன்று இருந்ததற்கான முதற் சான்று பண்டைய எகிப்தில் இருந்து கிடைக்கிறது (கி.மு. 2400). எகிப்து நாட்டின் "பாரோக்கள்" எனப்பட்ட அரசர்கள் தமது ஆணைகளை எடுத்துச் சென்று நாட்டின் பல இடங்களிலும் வழங்குவதற்காக அஞ்சல்காவிகளைப் பயன்படுத்தினர்.

உண்மையான அஞ்சல் முறை என்று சொல்லக்கூடிய ஒரு முறை முதன் முதலாகப் பாரசீகத்திலேயே உருவானதாகத் தெரிகிறது. எனினும் இதைக் கண்டுபிடித்தது தொடர்பான ஒருமித்த கருத்து இன்னும் இல்லை. சிலர் இது பேரரசர் சைரசின் (கி.மு. 550) கண்டுபிடிப்பு எனக்கூற, வேறு சிலர் இது சைரசுக்குப் பின் வந்தவரான பாரசீகத்தின் முதலாம் டேரியசின் (கி.மு. 521) கண்டுபிடிப்பு என்கின்றனர். இந்த முறையின் முதன்மை நோக்கம் அஞ்சல் சேவையாக இல்லாமல் இருக்கலாம். இந்த முறையை உளவுத் தகவல்களைப் பெறுவதற்குப் பயன்படுத்தியமை பற்றிய தெளிவான ஆவணங்கள் உள்ளன.

இந்த முறையில் வழியில் குறிப்பிட்ட தூரத்துக்கு ஒன்றாக அஞ்சல் நிலையங்கள் அமைக்கப்பட்டிருந்தன. தகவலைக் காவி வருபவர் தான் வந்த குதிரையை நிலையத்தின் விட்டுவிட்டுப் புதிய குதிரையொன்றை எடுத்துக்கொண்டு தனது பயணத்தைத் தொடர்வார். இது தகவல்களை வேகமாகக் கொண்டுசெல்ல உதவியது.

இந்தியாவில் மௌரியப் பேரரசின் கீழ் உருவான பொருளாதார வளர்ச்சியும், அரசியல் உறுதிப்பாடும், நாட்டில் பல குடிசார் கட்டமைப்புக்கள் உருவாவதற்கு வழி சமைத்தன. இந்தியாவின் முதல் அஞ்சல் முறைமையையும், பொதுக் கிணறுகள், தங்கு மடங்கள் என்பவற்றையும் மௌரியர்களே உருவாக்கினர்.

அஞ்சல் சேவை குறித்த தெளிவான ஆவணங்கள் முதன்முதலாம ரோமில் இருந்தே கிடைக்கின்றன. இந்த அஞ்சல் முறை பேரரசர் அகசுட்டசு சீசர் காலத்தில் உருவானது (கி.மு. 62 - கி.பி. 14). வாகமாக ஓடக்கூடிய குதிரைகளால் இழுக்கப்பட்ட பாரம் குறைந்த வண்டிகள் இதற்குப் பயன்பட்டன. இது தவிர எருதுகளால் இழுக்கப்படும் இரண்டு சில்லுகளைக் கொண்ட வேகம் குறைந்த வண்டிகளும் பயன்பாட்டில் இருந்தன.

பேரரசர் கெங்கிசுக் கான் பேரரசு முழுதும் பரவிய தூதர்களையும், அஞ்சல் நிலையங்களையும் கொண்ட முறையொன்றை மங்கோலியப் பேரரசில் உருவாக்கினார். குப்ளாய்க் கானின் கீழான யுவான் வம்ச ஆட்சியில் இந்த முறைமை சீனாவின் பகுதிகளுக்கும் விரிவாக்கப்பட்டது. இந்த நிலையங்கள் அரசாங்க அஞ்சல்களை அனுப்புவதும் வழங்குவதுமான வேலைகளை மட்டுமன்றி, பயணம் செய்யும் அரச அலுவலர்கள், படைத்துறையினர், வெளிநாட்டு விருந்தினர் முதலியோருக்கும் உதவியாக இருந்தன. வணிகத் தேவைகளுக்கும் இவை பேருதவியாக அமைந்தன. குப்பிளாய்க் கானின் ஆட்சிக் கால முடிவில் சீனாவில் மட்டும் 1400 அஞ்சல் நிலையங்கள் இருந்தன. இவற்றின் தேவைகளுக்காக 50,000 குதிரைகள், 1400 எருதுகள், 6700 கோவேறுகழுதைகள், 400 வண்டிகள், 6000 தோணிகள், 200 க்கு மேற்பட்ட நாய்கள், 1150 செம்மறியாடுகள் என்பன இருந்தன.

ஐக்கிய இராச்சியத்தில் 1840 ஆம் ஆண்டுக்கு முன் அஞ்சல் முறை செலவு கூடியதாகவும், சிக்கல் நிறைந்ததாகவும், ஊழல் மிகுந்ததாகவும் இருந்தது. கட்டணங்களை அனுப்புவர் அன்றிப் பெறுபவரே செலுத்தவேண்டி இருந்தது. கட்டணங்களும் கடிதங்களைக் கொண்டுசெல்ல வேண்டிய தூரம், கடிதங்களில் அடங்கியுள்ள தாள்களின் எண்ணிக்கை என்பவற்றைப் பொறுத்து வேறுபட்டன. சர். ரோலண்ட் ஹில் என்பவர் அறிமுகப் படுத்திய சீர் திருத்தங்கள் அஞ்சல் முறைமையில் இருந்த பல பிரச்சினைகளுக்குத் தீர்வாக அமைந்ததுடன், அஞ்சல் முறைமையையே முற்றாக மாற்றியமைத்தது எனலாம். இவருடைய சீர்திருத்தங்கள் "பென்னி அஞ்சல்" என்னும் கருத்துருவை அடிப்படையாகக் கொண்டிருந்ததுடன், அஞ்சலுக்கு முன்னதாகவே கட்டணம் செலுத்தும் முறையையும் அறிமுகப்படுத்தியது. இச் சீர்திருத்தங்களின் அடிப்படையிலேயே அஞ்சல்தலை அச்சிடப்பட்ட கடித உறைகள், ஒட்டக்கூடிய அஞ்சல்தலைகள் என்பன அறிமுகப்படுத்தப்பட்டன. இவற்றின் மூலம் அனுப்புபவரே அஞ்சல் கட்டணத்தைச் செலுத்தும் வசதி உருவாக்கப்பட்டது. இச் சீர்திருத்தங்களே அஞ்சல்தலையின் கண்டுபிடிப்புக்கும் வழிகோலியது. "பென்னி பிளாக்" என அறியப்படும் முதல் தபால்தலையும் ஐக்கிய இராச்சியத்தில் வெளியிடப்பட்டது. இங்கிருந்தே புதிய அஞ்சல் முறை உலகம் முழுவதும் பரவியது.

புதிய போக்குவரத்து முறைகளின் வளர்ச்சி அஞ்சல் முறைமையின் வளர்ச்சிக்குப் பெரிதும் உதவியது. தானுந்துகளும், தொடர்வண்டிகளும் அஞ்சல் சேவையின் செயற்றிறனைக் கூட்டின. 20 ஆம் நூற்றாண்டில் வானூர்தி அஞ்சல்களே வெளிநாட்டு அஞ்சல்களுக்குப் பெரிதும் விரும்பப்பட்டது. அஞ்சல் தொடர்பான பல்வேறு நடைமுறைகளும் தானியங்கி முறையில் செய்வதற்கான வழியும் ஏற்பட்டது. இணையத்தின் அறிமுகத்துடன், மின்னஞ்சல்கள் புழக்கத்துக்கு வந்தன. இது, கடிதங்களை வழமையான அஞ்சல்கள் மூலம் அனுப்பும் முறைக்குப் போட்டியாக அமைந்தது. ஆனாலும், இணையத்தின் வருகை, இணைய வணிகம் என்னும் புதிய வணிக முறையை அறிமுகப்படுத்தியதால், பொருட்களை அஞ்சல் மூலம் வாடிக்கையாளர்களுக்கு அனுப்பவேண்டிய தேவை ஏற்பட்டு, அஞ்சல் சேவைக்குப் புதிய வாய்ப்புக்களும் உருவாயின.


</doc>
<doc id="109258" url="https://ta.wikipedia.org/wiki?curid=109258" title="இந்திய விடுதலைச் சட்டம், 1947">
இந்திய விடுதலைச் சட்டம், 1947

இந்திய விடுதலைச் சட்டம், 1947 ("Indian Independence Act 1947") என்பது பிரித்தானிய இந்தியாவுக்கு விடுதலை அளிப்பதற்காக ஐக்கிய இராச்சியத்தின் நாடாளுமன்றத்தால் இயற்றப்பட்ட சட்டம். பிரித்தானிய இந்தியாவை இந்திய ஒன்றியம் மற்றும் பாக்கித்தான் என இரண்டாகப் பிரிவினை செய்தது. ஜூன் 15, 1947 அன்று நாடாளுமன்றத்தில் நிறைவேறிய இச்சட்டத்துக்கு ஜூலை 18ம் தேதி பிரித்தானிய முடியின் ஒப்புதல் கிடைத்தது. மவுண்ட்பேட்டன் பிரபுவால் உருவாக்கப்பட்ட ஜூன் 3 திட்டம் அல்லது மவுண்ட்பாட்டன் திட்டத்துக்கு இந்திய தேசிய காங்கிரசு, முசுலிம் லீக் மற்றும் சீக்கியர்களின் பிரதிநிதிகளின் ஒப்புதல் கிடைத்தபின்பு அதனடிப்படையில் இச்சட்டம் இயற்றப்பட்டது. 

இச்சட்டத்தின் முக்கியக் கூறுகள்:




</doc>
<doc id="109264" url="https://ta.wikipedia.org/wiki?curid=109264" title="கனிமூலம்">
கனிமூலம்

கனிமூலம் (ore) அல்லது தாது உலோகங்கள் உட்பட்ட முக்கியமான தனிமங்கள் அடங்கிய கனிமங்களை உள்ளடக்கிய கற்களாகும்.கனிமூலங்கள் சுரங்கங்களிலிருந்து அகழ்ந்தெடுக்கப்படுகின்றன; இவை பின்னர் "சுத்திகரிக்கப்பட்டு" மதிப்புமிக்க தனிமங்கள் வெளிக்கொணரப்படுகின்றன. அனைத்துக் கற்களிலும் தனிமங்கள் வெவ்வேறு அளவுகளில் உள்ளன என்றபோதும் பொருளியல் வரையறைப்படி இலாபகரமாக கனிமங்களை வெளிக்கொணரக்கூடியவையே கனிமூலங்களாகும். கற்களில் உள்ள கனிமம் அல்லது உலோகத்தின் அடர்த்தி, தரம் மற்றும் எந்த வடிவில் கிடைக்கிறது என்பன சுரங்கவியல் செலவுகளை நேரடியாக பாதிக்கக் கூடியவை. கிடைக்கக்கூடிய உலோகத்தின் மதிப்பு, அகழ்ந்தெடுத்து சுத்திகரிப்பதன் செலவினை ஈடு கட்டி இலாபம் காணக் கூடியதாக இருக்க வேண்டும்.

உலோக கனிமூலங்கள் பொதுவாக சல்பைடுகளாகவும் சிலிகேட்டுகளாகவும் அல்லது "கலப்பில்லாத" உலோகமாகவும் கிடைக்கின்றன. இத்தகைய கனிமூலங்கள் பல்வேறு நிலவியல் செயற்பாடுகளால் உருவாகின்றன. இந்த செயற்பாடுகள் கனிமூல உருவாக்கம் என அறியப்படுகின்றன.


</doc>
<doc id="109268" url="https://ta.wikipedia.org/wiki?curid=109268" title="கரு ஜயசூரிய">
கரு ஜயசூரிய

தேசபந்து கரு ஜயசூரிய ("Karu Jayasuriya", ; பிறப்பு: 29 செப்டம்பர் 1940) இலங்கை அரசியல்வாதியும், நாடாளுமன்ற உறுப்பினரும், முன்னாள் அமைச்சரும், தற்போதைய நாடாளுமன்ற சபாநாயகரும் ஆவார்.

இவர் 2010 நாடாளுமன்றத் தேர்தலில், ஐக்கிய தேசியக் கட்சி சார்பில் கம்பகா மாவட்டத்திலிருந்து மக்களால் தெரிவு செய்யப்பட்டார். சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.



</doc>
<doc id="109271" url="https://ta.wikipedia.org/wiki?curid=109271" title="பிரேமலால் ஜயசேகர">
பிரேமலால் ஜயசேகர

பிரேமலால் ஜயசேகர ("Premalal Jayasekara", பிறப்பு: நவம்பர் 16 1974), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் இரத்தினபுரி மாவட்டத்திலிருந்து மக்களால் தெரிவு செய்யப்பட்ட உறுப்பினர். மின் மின்சக்தி பிரதி அமைச்சர். சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.

கம்பத்தி நிவஸ, ஹல்கன்டாலியா, நிவத்திகலையில் வசிக்கும் இவர் பௌத்த மதத்தைச் சேர்ந்தவர், 



</doc>
<doc id="109272" url="https://ta.wikipedia.org/wiki?curid=109272" title="அச்சல ஜாகொடகே">
அச்சல ஜாகொடகே

அச்சல ஜாகொடகே ("Achala Jagodage", பிறப்பு: சூலை 26 1973), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் செய்யப்பட்ட தேசிய பட்டியல் உறுப்பினர் . சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.

377/04, ரட்னராம ரோட், ஹொகன்டரா வடக்கில் வசிக்கும் இவர் பௌத்த மதத்தைச் சேர்ந்தவர்,



</doc>
<doc id="109274" url="https://ta.wikipedia.org/wiki?curid=109274" title="மனித மரபணுத்தொகை">
மனித மரபணுத்தொகை

மனித மரபணுத்தொகை என்பது மனிதரில் ("Homo sapiens") உள்ள 23 சோடி நிறப்புரிகள், அவற்றில் சேமிக்கப்பட்டிருக்கும் மரபணுக்கள், அவற்றில் ஒரு குறிப்பிட்ட ஒழுங்கு முறையில் அமைந்திருக்கும் கரு அமிலக் கூறுகள் பற்றிய அனைத்து விபரங்களையும் உள்ளடக்கியது. இந்த 23 சோடி நிறப்புரிகளில் 22 சோடி தன்நிறப்புரிகளாகவும் (autosomal chromosomes), 1 சோடி பால்குறி நிறப்புரிகளாகவும் (sex chromosome) இருக்கின்றன.
மனித மரபணுத்தொகையை முழுமையாக ஆராய்ந்து அறிவதற்காக மனித மரபணுத்தொகைத் திட்டம் 1989 இல் ஆரம்பிக்கப்பட்டு, 2000 ஆம் ஆண்டில் முழு மரபணுத்தொகைக்குரிய ஒரு சுமாரான வரைவு செய்து முடிக்கப்பட்டது. பின்னர் 2003 ஆம் ஆண்டில், அப்போதுள்ள தொழில்நுட்பத்தின் அடிப்படையில் முக்கியமான மரபணுக்கள் அனைத்தையும் உள்ளடக்கிய, முழுமையான மரபணுத்தொகை அறியப்பட்டு விட்டதாக அறிவிக்கப்பட்டது. 2006 ஆம் ஆண்டில், கடைசியாக ஆராயப்பட்டுக் கொண்டிருந்த நிறப்புரியின் ஆய்வும் முடிவடைந்து, Nature எனப்படும் அறிவியல் இதழில் வெளியிடப்பட்டதுடன், மனித மரபணுத்தொகை ஆய்வுத் திட்டம் முழுமையடைந்து விட்டது. இதன் மூலம் கிடைக்கப்பெற்ற தகவல்கள் உலகெங்கும் உள்ள உயிரியல் மருத்துவ ஆய்வாளர்கள், மருத்துவர்களால் பயன்படுத்தப்பட முடியும். 

மனித மரபணுத்தொகையின் ஒருமடிய (Haploid) நிலையில், 3 பில்லியனுக்கு சிறிது அதிகமான எண்ணிக்கையில் டி.என்.ஏ இணைதாங்கிகள் (DNA base pairs) உள்ளன. இவற்றில் கிட்டத்தட்ட 23,000 புரதத்தை உருவாக்குவதற்கான குறியீட்டுப் பகுதியைக் (coding region) கொண்ட மரபணுக்களே காணப்படுகின்றன. இவை எதிர்பார்க்கப்பட்ட எண்ணிக்கையை விடக் குறைவானதாகவே உள்ளது. மரபணுத்தொகை 1.5% மட்டுமே புரதங்களுக்கான குறியீட்டுப் பகுதியைக் கொண்டிருப்பதாகவும், மிகுதியான பகுதிகள் குறியீடற்ற பகுதிகளாகவும் (non-coding region) இருப்பதாக அறியப்பட்டுள்ளது. 

20,000 - 25,000 வரையிலான புரதங்களை உருவாக்கக் கூடிய மரபணு குறியீட்டுப் பகுதிகள் உள்ளதாக அறியப்பட்டுள்ளது. மரபணுத்தொகை வரிசைப்படுத்தும் தரம், மரபணுக்களைக் கண்டு பிடிக்கும் முறைகள் போன்றன புதிய தொழில்நுட்பங்களால் மேம்படுத்தப்படும்போது, மரபணுக்கள், அவற்றால் உருவாகும் உற்பத்திப் பொருட்கள் பற்றிய கணிப்பீடும் திருத்தி அமைக்கப்படும். இதனால் கணிப்பீடுகளில் மாற்றங்கள் ஏற்படும்.

மனிதரின் உயிரணுக்களில் கிட்டத்தட்ட 2,000,000 மரபணுக்கள் இருக்கக்கூடுமென எதிர்பார்க்கப்பட்டு இருந்தது. ஆச்சரியப்படும் விதமாக, அதைவிட அதிகம் குறைவான எண்ணிக்கையிலேயே மரபணுக்கள் இருப்பது அறியப்பட்டுள்ளது. அமீபா, மீன்கள் போன்றவற்றை விடவும் மனிதரில் குறைவான எண்ணிக்கையிலேயே மரபணுக்கள் உள்ளன. மனிதரின் மரபணுக்களில் பெரும்பாலானவை மைய நரம்புத் தொகுதியுடன், முக்கியமாக மூளைப் பகுதி விருத்தியிலேயே பங்குபற்றுவதாகவும் அறியப்படுகின்றது.

மனித மரபணுக்கள், நிறப்புரிகளில் சீரற்ற முறையில் ஒழுங்குபடுத்தப்பட்டுள்ளது. நிறப்புரிகளின் சில பகுதிகளில் அதிகளவில் மரபணுக்கள் காணப்படும் அதேவேளை, வேறு சில பகுதிகளில் மிகக் குறைவான எண்ணிக்கையிலேயே மரபணுக்கள் உள்ளன. புரதமுருவாக்கும் மரபணுக்களோடு, ஆர்.என்.ஏ உருவாக்கும் மரபணுக்களும் காணப்படுகின்றன.

மரபணு வெளிப்பாட்டை (gene expression) கட்டுப்படுத்தும் தன்மை கொண்ட பல ஒழுங்குபடுத்தும் பகுதிகள்/வரிசைகள் மனித மரபணு அகராதில் உள்ளன. இவை மரபணுக்களுக்கு மிகவும் அண்மித்த பகுதியிலோ, அல்லது மரபணுக்களுக்கு உள்ளாகவோ காணப்படுகின்றன. இப்படியான புரதங்களுக்கான கிறியீடுகளைக் கொண்டிராத சில பகுதிகள் சில, மரபணுக்கள் எப்போது, எங்கே வெளிக்காட்டப்பட வேண்டும் என்பதைத் தீர்மானிக்கும் 'சொடுக்கி/ போன்று தொழிற்படும் பகுதிகளாக உள்ளன.


</doc>
<doc id="109276" url="https://ta.wikipedia.org/wiki?curid=109276" title="கெம்பிளாஸ்ட் துடுப்பாட்ட மைதானம்">
கெம்பிளாஸ்ட் துடுப்பாட்ட மைதானம்

கெம்பிளாஸ்ட் துடுப்பாட்ட மைதானம் (Chemplast Cricket Ground) இந்தியத் தொழில்நுட்பக் கழக வளாகத்தில் அமைந்துள்ள சென்னையின் முதன்மையான துடுப்பாட்ட நிகழிடங்களில் ஒன்றாகும். அழகான இயற்கைச் சூழலில் அமைந்துள்ள இதனை இந்தியாவின் புகழ்பெற்ற துடுப்பாட்டாளர் சச்சின் டெண்டுல்கர் "நாட்டிலேயேயே மிகவும் இயற்கையெழில் மிக்க மைதானமாக" புகழ்ந்துள்ளார். 


</doc>
<doc id="109292" url="https://ta.wikipedia.org/wiki?curid=109292" title="தயசிரி ஜயசேகர">
தயசிரி ஜயசேகர

தயசிரி ஜயசேகர ("Dayasiri Jayasekara", பிறப்பு: சூன் 12 1969), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய தேசியக் கட்சிசார்பில் குருநாகலை மாவட்டத்திலிருந்து மக்களால் தெரிவு செய்யப்பட்ட உறுப்பினர். ஒரு சட்டத்தரணியும் கூட. சுதந்திர இலங்கையின் 13 வது நாடாளுமன்றத்திலும் (2004) பிரதிநிதியாகத் தெரிவுசெய்யப்பட்டிருந்தார். இவர் 2015 செப்டம்பர் 4 அன்று விளையாட்டுத்துறை அமைச்சராக நியமிக்கப்பட்டார்.
718/1, மாடின்னகொட, இராஜகிரியவில் வசிக்கும் இவர் பௌத்த மதத்தைச் சேர்ந்தவர்.



</doc>
<doc id="109293" url="https://ta.wikipedia.org/wiki?curid=109293" title="அனைத்துலகச் சிறுவர் ஆண்டு">
அனைத்துலகச் சிறுவர் ஆண்டு

1979 ஆம் ஆண்டை அனைத்துலகச் சிறுவர் ஆண்டு என யுனெசுக்கோ அறிவித்தது. இந்த அறிவிப்பில் 1979 ஆம் ஆண்டு சனவரி மாதம் முதலாம் தேதி ஐக்கிய நாடுகள் செயலாளர் நாயகம் கேர்ட் வால்ட்டெய்ம் (Kurt Waldheim) கையெழுத்திட்டார். 1959 ஆம் ஆண்டின் சிறுவர் உரிமைகளுக்கான சாற்றுரையின் தொடர்ச்சியாக அமைந்த இந்த அறிவிப்பு, உலகம் முழுவதிலும், ஊட்டச்சத்தின்மை, கல்விக்கான வாய்ப்புகள் இன்மை உட்பட்ட பல பிரச்சினைகளால் பாதிக்கப்பட்ட சிறுவர்கள்பால் உலகின் கவனத்தைத் திருப்புவதை நோக்கமாகக் கொண்டது. இதன் அடைப்படையிலான முயற்சிகள் 1989 ஆம் ஆண்டின் சிறுவர் உரிமைகளுக்கான ஒப்பந்தம் உருவாவதற்கு வழி சமைத்தது.




</doc>
<doc id="109298" url="https://ta.wikipedia.org/wiki?curid=109298" title="உலக அஞ்சல் நாள்">
உலக அஞ்சல் நாள்

உலக அஞ்சல் தினம் ("World Post Day") அக்டோபர் 9 இல் சர்வதேச ரீதியில் நினைவு கொள்ளப்படுகிறது. அக்டோபர் 9, 1874 இல் சுவிட்சர்லாந்திலுள்ள பேர்ன்
நகரில் சர்வதேச அஞ்சல் ஒன்றியம் நிறுவப்பட்ட தினமே சர்வதேச அஞ்சல் தினமாகக் கொள்ளப்படுகிறது. மொத்தம் 150 மேற்பட்ட நாடுகளில் இந்த தினம் கடைப்பிடிக்கப்படுகிறது. 1969 ஆம் ஆண்டு ஜப்பான் டோக்கியோவில் நடந்த அனைத்துலக அஞ்சல் ஒன்றிய கூட்டத்தில் இந்த தினம் குறித்து முடிவெடுத்து கடைபிடிக்கப்படுகிறது.

உலகின் பல்வேறு நாடுகளுக்கும் உரிய புவியியல், அரசியல், மதம் போன்ற பல்வேறு எல்லைகளையும், தடைகளையும் தாண்டி எமது மக்களை முழு உலகுக்கும் இணைக்கின்றோம். மக்கள் அவர்களுக்குரிய பிரத்தியேகமானதும், மிகப் பெறுமதி வாய்ந்ததுமான தகவல்களையும், பொருட்களையும் எம்மிடம் ஒப்படைப்பது, அவற்றைப் பாதுகாத்து மிக வேகமாகவும் மிகக் கவனத்துடனும் அதன் உரிமையாளர்களுக்கு ஒப்படைப்பார்கள் என்ற எம்மீதுள்ள பெரு நம்பிக்கை என்பதை நாம் அறிந்துள்ளதோடு அவர்கள் எம்மீது வைத்துள்ள நம்பிக்கையை உயர் செயற் திறமையுடனும், நேர்மையுடனும், பாதுகாப்புடனும் இரகசியத் தன்மையைப் பேணி அவர்களுடைய தகவல்களையும், பொருட்களையும், உரிமைகளையும் ஒப்படைப்பதற்கு நடவடிக்கை எடுப்பதாகவும், நேற்றைய தினத்தை விட நன்றாக இன்றைய தினத்திலும், இன்றைய தினத்தை விட நன்றாக நாளைய தினத்திலும் திறமையான சேவையை மக்களுக்கு வழங்குவதற்கு அர்ப்பணத்துடன் செயற்படுவோம்.

உலகிலேயே அதிக தபால் நிலையங்களை கொண்ட நாடாக இந்தியாவுள்ளது, இந்திய அஞ்சல் துறை 1764ல் துவக்கப்பட்டது. தற்போது நாடு முழுவதும் ஒரு லட்சத்து 55 ஆயிரத்து 333 தபால் நிலையங்கள் செயல்படுகின்றன. இதில் 89 சதவீதம் கிராமங்களில் உள்ளன. இந்தியா முழுவதும் 22 மண்டலங்களாக பிரிக்கப்பட்டுள்ளது. 5 லட்சத்துக்கு மேற்பட்ட ஊழியர்கள் இத்துறையில் பணிபுரிகின்றனர்.


</doc>
<doc id="109299" url="https://ta.wikipedia.org/wiki?curid=109299" title="கயந்த கருணாதிலக்க">
கயந்த கருணாதிலக்க

கயந்த கருணாதிலக்க ("Gayantha Karunathilaka", பிறப்பு: ஆகத்து 21 1962), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய தேசியக் கட்சிசார்பில் காலி மாவட்டத்திலிருந்து மக்களால் தெரிவு செய்யப்பட்ட உறுப்பினர். நில உரிமையாளர் சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.
இவர் 2015 செப்டம்பர் 4 அன்று ஊடகம் மற்றும் நாடாளுமன்ற மறுசீரமைப்பு அமைச்சராக நியமிக்கப்பட்டார்.
36, ஜாயா மாவத்தை, இரத்மலானையில் வசிக்கும் இவர் பௌத்த மதத்தைச் சேர்ந்தவர்,



</doc>
<doc id="109302" url="https://ta.wikipedia.org/wiki?curid=109302" title="ரவி கருணாநாயக்க">
ரவி கருணாநாயக்க

ரவி கருணாநாயக்க என அழைக்கப்படும் ரவீந்திரா சந்திரேஷ் கருணாநாயக்க ("Ravindra Sandresh Karunanayake", நா.உ., பிறப்பு: 19 பெப்ரவரி 1963) இலங்கை அரசியல்வாதியும், பட்டயக் கணக்காளரும் ஆவார். ஐக்கிய தேசியக் கட்சியின் துணைத் தலைவராக இருக்கும் இவர் நிதியமைச்சராகவும், வெளியுறவுத்துறை அமைச்சராகவும் பணியாற்றியவர். இவர் கொழும்பு மாவட்ட நாடாளுமன்ற உறுப்பினரும் ஆவார்.

இவர் 7வது நாடாளுமன்றத்திற்கான 2010 பொதுத் தேர்தலில், ஐக்கிய தேசியக் கட்சி சார்பில் கொழும்பு மாவட்டத்திலிருந்து மக்களால் தெரிவு செய்யப்பட்டார். 10வது நாடாளுமன்றம் (1994), 11வது நாடாளுமன்றம் (2000), 12வது நாடாளுமன்றம் (2001), 13வது நாடாளுமன்றம் (2004) ஆகியவற்றிலும் உறுப்பினராகத் தெரிவுசெய்யப்பட்டிருந்தார். இவர் 2015 செப்டம்பர் 4 அன்று நிதி அமைச்சராக நியமிக்கப்பட்டார்.
ரவி கருணாநாயக்கா கொள்ளுப்பிட்டி புனித தோமையர் ஆரம்பப் பாடசாலையிலும், பின்னர் கொழும்பு றோயல் கல்லூரியிலும் கல்வி கற்றார்.

1291/6, ராஜமல்வத்தை வீதி, பத்தரமுல்லையில் வசிக்கும் இவர் கிறிஸ்தவமதத்தைச் சேர்ந்தவர்,



</doc>
<doc id="109308" url="https://ta.wikipedia.org/wiki?curid=109308" title="தைப்பிங்">
தைப்பிங்

தைப்பிங் (மலாய்: Taiping ) மலேசியாவின் பேராக் மாநிலத்தில் இரண்டாவது பெரிய நகரம். மலேசியாவிலேயே அதிகமாக மழை பெய்யும் இடம். அழகிய பூங்காக்கள், அழகான குளங்கள் சூழ்ந்துள்ள ஒரு ரம்மியமான நகரம். ஓய்வு எடுக்க மலேசியாவிலேயே மிகச் சிறந்த இடம் என்று மலேசிய மக்கள் கருதுகின்றனர். வருடம் முழுமையும் மழை பெய்வதால் எப்போதும் இங்கு குளிர்ச்சியாக இருக்கும்.

ஈப்போ மாநகருக்கும் ஜோர்ஜ் டவுன் மாநகருக்கும் நடுமையத்தில் தைப்பிங் இருப்பதால் பொதுப் போக்குவரத்துப் பிரச்னைகளும் குறைவு. ஈப்போ மாநகரத்தில் இருந்து வடக்கே 72 கி.மீ. தொலைவில் இருக்கிறது.

2010 ஆம் ஆண்டு கணக்கெடுப்பின் படி தைப்பிங் நகரத்தின் மக்கள் தொகை 217,658. இவர்களில் சீனர்கள் 57%, மலாய்க்காரர்கள் 28%, இந்தியர்கள் 11%. தைப்பிங் நகரம் 1876 லிருந்து 1937 வரை பேராக் மாநிலத்தின் தலைநகரமாகவும் விளங்கி வந்துள்ளது.

1938ல் ஈப்போ நகரம் மாநிலத் தலைநகரமாக மாறியதும் தைப்பிங் இரண்டாம் நிலையை அடைந்தது. மலேசியர்கள் பலர் பணி ஓய்வு பெற்றதும் தைப்பிங் நகருக்குப் புலம் பெயர்கின்றனர். அங்கே வீடுகளை வாங்கித் தங்களின் ஓய்வு காலத்தைக் கழிக்க விரும்புகின்றனர். உணவுப் பொருட்களின் விலை இங்கு சற்றுக் குறைவாக இருப்பதுவும் ஒரு முக்கிய காரணமாக அமைகின்றது.

19ஆம் நூற்றாண்டில் ஈயம் இருப்பது கண்டுபிடிக்கப் பட்டதும் தைப்பிங்கைச் சுற்றி இருந்த பகுதிகள் மிகத் துரிதமாக வளர்ச்சி காணத் தொடங்கின. ஈயச் சுரங்கங்களில் வேலை செய்ய ஆயிரக் கணக்கானோர் தைப்பிங்கிற்கு வர வழைக்கப் பட்டனர்.

குறிப்பாகச் சீனர்கள் அதிகமாகச் சீனாவில் இருந்து வந்தனர். 1870 ஆம் ஆண்டுகளில் சீனக் குடியேற்றவாசிகளுக்குள் பலத்த போட்டி மனப்பான்மை உருவாகியது. அவர்களுக்குள் கும்பல், கோஷ்டித் தகராறுகள் அதிகமாயின.

ஈய லம்பங்களில் தங்களின் பாதுகாப்புகளுக்காக இரகசியக் கும்பல்களைத் தோற்றுவித்துக் கொண்டனர். அடிக்கடி சண்டை போட்டுக் கொண்டனர். இந்த இரகசியக் கும்பல்களின் மோதல்கள் ஓர் உச்சக் கட்டத்தை அடைந்தன.

அதனால், ஆங்கிலேயர்கள் அந்த மோதல்களில் தலையிட்டுச் சமரசம் செய்ய வேண்டிய ஒரு நிலைமையும் ஏற்பட்டது. அது ஒரு வகையில் ஆங்கிலேயர்களுக்குச் சாதகமாக அமைந்தன.

அதன் விளைவாக தைப்பிங்கை ஆங்கிலேயர்கள் தங்கள் கட்டுப்பாட்டின் கீழ் கொண்டு வந்தனர். அப்போது தைப்பிங் நகரம் லாருட், மாத்தாங், செலாமா மாவட்டங்களுக்குத் தலைப் பட்டணமாக இருந்தது.

தைப்பிங்கிற்கு "’கிலியான் பாவு’" ("Klian Pauh") எனும் மற்றொரு பெயரும் உண்டு. "கிலியான்" என்றால் ஈயச் சுரங்கம். "பாவு" என்றால் மாம்பழம். ஆங்கிலேயர்கள் தைப்பிங்கைத் தங்களின் கட்டுப்பாட்டிற்குள் கொண்டு வருவதற்கு முன்னர் டத்தோ லோங் ஜாபார் என்பவர் அதன் மாவட்ட ஆளுநராக இருந்தார். பேராக் சுல்தான் அவருக்கு அதிகாரம் வழங்கி இருந்தார். டத்தோ லோங் ஜாபாருக்குப் பின் அவருடைய மகன் நிகா இப்ராஹிம் என்பவரும் தைப்பிங் மாவட்ட ஆளுநராக இருந்தார்.

டத்தோ லோங் ஜாபார், தைப்பிங் வரலாற்றில் மிகவும் முக்கியமானவர். 1848 ஆம் ஆண்டு லாருட்டில் ஈயம் கண்டுபிடிப்பதில் இவர் முக்கிய பங்காற்றினார். லாருட்டில் ஈயம் கண்டுபிடிக்கப் பட்டதைப் பற்றி ஒரு வரலாற்றுக் கதையும் உண்டு. டத்தோ லோங் ஜாபாரிடம் லாருட் எனும் பெயரில் ஒரு யானை இருந்தது. அவர் பயணம் செய்யும் போது அந்த யானையையும் உடன் அழைத்துச் செல்வார்.

ஒரு நாள் அந்த யானை காணாமல் போய்விட்டது. பல இடங்களில் தேடியும் கிடைக்கவில்லை. பின்னர் மூன்று நாட்கள் கழித்து அதுவே அவரைத் தேடி வந்தது. அதன் உடல் முழுமையும் சேறும் சகதியுமாக இருந்தது. அத்துடன் அதன் கால்களில் ஈயச் சுவடுகளும் காணப்பட்டன. ஈயம் இருப்பது கண்டுபிடிக்கப் பட்டதும் அந்த இடத்தைத் தேடிச் சென்றார்கள். பின்னர் அந்த இடத்திற்கு யானையின் பெயரான லாருட் என்று வைக்கப் பட்டது.

மலேசியாவில் அதிகமாக ஈயம் தோண்டி எடுக்கப் பட்ட இடங்களில் லாருட் மிக முக்கியமான இடமாக இருக்கின்றது. லாருட் எனும் இடத்திற்கு மலேசிய வரலாற்றில் தனி இடம் உண்டு. 1850ல் லாருட் மாவட்டம் டத்தோ லோங் ஜாபாருக்கு அன்பளிப்பு செய்யப் பட்டது.

அப்போது பேராக் சுல்தானாக இருந்த ராஜா மூடா நிகா அலியின் தலைமையில் பேராக் தெமாங்கோங், பாங்லிமா புக்கிட் காந்தாங், பாங்லிமா கிந்தா, ஷா பண்டார், ஸ்ரீ அடிக்கா ராஜா ஆகியோர் ஒன்று இணைந்து அந்த அன்பளிப்பைச் செய்தனர். 1857ல் பேராக் சுல்தான் இறந்ததும் பேராக் அரியணைக்குப் பலத்த போட்டிகள் ஏற்பட்டன.

உட்பூசல்கள் தலைவிரித்தாடின. அரச குடும்பத்தினர் இரு பிரிவுகளாகப் பிரிந்தனர். அப்போது தைப்பிங்கில் இருந்த இரு இரகசிய கும்பல்களில் ஆளுக்கு ஒரு தரப்பில் சேர்ந்து கொண்டனர். இரு தரப்பினரும் பழி வாங்கும் படலத்தில் இறங்கினர்.

1857ல் டத்தோ லோங் ஜாபார் இறந்ததும் அவருடைய மகன் நிகா இப்ராஹிம் என்பவர் லாருட் மாவட்டத்தின் ஆளுநராகப் பதவி ஏற்றார். அவர் பதவி ஏற்றதும் மேலும் பல சீனர்களை லாருட்டிற்கு அழைத்து வந்தார். இந்தக் கட்டத்தில் இரு பெரும் சீனக் குழுக்கள் உருவாகின. ஒரு குழு ‘ஐந்து சங்கங்கள்’ என்று பெயர் வைத்துக் கொண்டது.

மற்றொன்று ‘நான்கு சங்கங்கள்’ என்று பெயர் வைத்துக் கொண்டது. ‘ஐந்து சங்கங்கள்’ குழு கிலியான் பாவுவில் உள்ள ஈயச் சுரங்கங்களில் வேலை செய்தது. ‘நான்கு சங்கங்கள்’ குழு கிலியான் பாருவில் உள்ள ஈயச் சுரங்கங்களில் வேலை செய்தது. ‘ஐந்து சங்கங்கள்’ குழு சீன இனத்தில் ஹாக்கா பிரிவைச் சேர்ந்தது. அதை ஹோ குவான் 五館 அல்லது 五群 என்று அழைத்தனர். ‘நான்கு சங்கங்கள்’ குழு கண்டனீஸ் பிரிவைச் சேர்ந்தது. இதை சி குவான் 四館 என்று அழைத்தனர்.

கண்டனீஸ் பிரிவைச் சேர்ந்த ஹோ குவான் குழுவிற்கு கீ கின் 義興私會黨 கும்பல் என்றும் ஹாக்கா பிரிவைச் சேர்ந்த குழுவிற்கு ஹாய் சான் கும்பல் என்று அழைக்கப் பட்டது. இந்த இரு கும்பல்களும் இரகசியக் கும்பல்கள். இவை இரண்டுக்கும் இடையே அதிகாரப் போர் நடந்து வந்தது.

இந்தக் காலக் கட்டத்தில் அதாவது 1860 களில் சீனாவில் "தைப்பிங் புரட்சி" நடைபெற்றது. சீனாவில் உள்ள தைப்பிங் வேறு. மலேசியாவில் இருக்கும் தைப்பிங் வேறு. சீனத் தைப்பிங் புரட்சியில் இருந்து நிறைய ஹாக்கா சீனர்கள் ஆயிரக் கனக்கில் தப்பித்து மலேசிய ஈயச் சுரங்கங்களுக்கு ஓடி வந்தனர். அதனால் ஈயச் சுரங்கத் தொழில் லாருட் வட்டாரத்தில் மிகவும் துரிதமாக வளர்ச்சி கண்டது.

1875ல் ஈப்போவில் ஓர் அதிர்ச்சியான நிகழ்ச்சி நடைபெற்றது. டத்தோ மகாராஜா லேலா என்பவரால் பாசீர் சாலாக் எனும் இடத்தில், அப்போதைய பேராக் மாநில ஆங்கிலேய ஆளுநர் ஜேம்ஸ் பர்ச் கொலை செய்யப் பட்டார். அதனால் பேராக்கில் பல குழப்பங்கள் ஏற்பட்டன. மாநிலத் தலைநகரம் ஈப்போவில் இருந்து தைப்பிங்கிற்கு உடனடியாக மாற்றம் செய்யப் பட்டது.

இருப்பினும், தைப்பிங் நகரத்தின் ஈயச் சுரங்கத் தொழில் தொடர்ந்து வளர்ச்சி கண்டு வந்தது. நாட்டின் முதல் இரயில் சேவை தொடங்கியது. தைப்பிங் நகரத்திற்கும் போர்ட்வெல்ட் என்று அழைக்கப் படும் கோலா செபாத்தாங் எனும் இடத்திற்கும் 1885 ஜூன் மாதம் முதல் தேதி மலேசியாவின் முதல் இரயில் பாதை போடப் பட்டது. 1900 ஆம் ஆண்டிற்குள் முதல் ஆங்கில நாளிதழ் தைப்பிங்கில் பிரசுரம் ஆனது. முதல் ஆங்கிலப் பள்ளிக்கூடம் கட்டப் பட்டது. பேராக் அரும் பொருள் காட்சியகம் அமைக்கப்பட்டது.

ஈய இருப்பு என்பது நிலையானது அல்ல. ஒரு கட்டத்தில் அந்த இருப்பு ஒரு முடிவிற்கு வரும். அதே போலத் தான் தைப்பிங்கிலும் நடந்தது. காலப் போக்கில் அங்கு கைவசம் இருந்த ஈய இருப்பு தீர்ந்து போனது. அதற்குப் பதிலாக இப்போது ரப்பர், செம்பனைத் தோட்டங்கள் வந்து விட்டன. பழைய வளப்பத்துடன் தைப்பிங் பீடு நடை போட்டு வருகின்றது.

தைப்பிங் நகரின் ஈய வளம், மாநிலத் தலைநகரம் என்கிற தகுதி உயர்வு போன்றவை அந்த நகரத்திற்குப் பல சாதனைப் பதிவுகளை வழங்கியுள்ளன. 1844 ஆம் ஆண்டில் இருந்து அந்தச் சாதனைகளின் பட்டியல் நீண்டு வருகின்றது. மலேசிய நாட்டின் 40 முதல் சாதனைகள் தைப்பிங்கில் படைக்கப் பட்டு உள்ளன. இவற்றை தைப்பிங் நகராண்மைக் கழகம் வழங்கியுள்ளது.


தைப்பிங் ஒரு பெரிய நகரமாக இருந்தாலும், அதைச் சுற்றி பல புதிய பழைய குடியிருப்புப் பகுதிகள் உள்ளன. பல புறநகர்ப் பகுதிகளும் உள்ளன. அவற்றின் விவரங்கள்:


தைப்பிங் நகரின் முக்கியமான உடல் நல மையங்கள்





</doc>
<doc id="109310" url="https://ta.wikipedia.org/wiki?curid=109310" title="லக்சுமன் கிரியெல்ல">
லக்சுமன் கிரியெல்ல

லக்ஷ்மன் கிரியெல்ல ("Lakshman Kiriella", பிறப்பு: பெப்ரவரி 2 1948), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய தேசியக் கட்சிசார்பில் கண்டி மாவட்டத்திலிருந்து மக்களால் தெரிவு செய்யப்பட்ட உறுப்பினர். சுதந்திர இலங்கையின் 9வது நாடாளுமன்றம் (1989), சுதந்திர இலங்கையின் 10வது நாடாளுமன்றம் (1994), சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.இவர் 2015 செப்டம்பர் 4 அன்று பெருந்தெருக்கள் மற்றும் பல்கலைக்கழகக் கல்வி அமைச்சராக நியமிக்கப்பட்டார்.
121/1, பஹலவெல ரோட், பெலவத்தை, பத்தரமுல்லையில் வசிக்கும் இவர் பௌத்த மதத்தைச் சேர்ந்தவர், ஒரு சட்டத்தரணியும் கூட



</doc>
<doc id="109326" url="https://ta.wikipedia.org/wiki?curid=109326" title="திருமாளிகைத் தேவர்">
திருமாளிகைத் தேவர்

திருமாளிகைத் தேவர் ஒன்பதாம் திருமுறையில் அடங்கும் திருவிசைப்பா பாடிய அருளாளர்களில் ஒருவர் ஆவார். நவகோடி சித்தர்புரம் என அழைக்கப்படும் திருவாவடுதுறையில் சித்தஞான யோக சாதனை செய்து வந்த போகநாதரின் சீடர்களில் ஒருவர். திருமாளிகைத் தேவர் சைவவேளாளர் குலத்தைச் சேர்ந்தவர். சோழ மன்னர்களுக்குத் தீட்சா குருவாக விளங்கியவர். திருவிடைமருதூரில் வாழ்ந்துவந்த பரி ஏறும் பெரியோர், தெய்வப் படிமப்பாதம் வைத்தோர், மாணிக்கக்கூத்தர், குருராயர், சைவராயர் எனப்படும் ஐந்து கொத்தாருள் ஒருவரான சைவராயர் வழியில் தோன்றியவர். இவர் தம் முன்னோர்கள் வாழ்ந்த மடம் மாளிகைமடம் (பெரிய மடம்) எனப்படும். அம்மடத்தின் சார்பால் இவர் திருமாளிகைத் தேவர் எனப்பட்டார்.

திருமாளிகைத்தேவர் தில்லைச்சிற்றம்பலத்தில் இருக்கும் பெருமானைப் போற்றிப் பாடிய திருவிசைப்பாத் திருப்பதிகங்கள் நான்கு ஆகும்.

தஞ்சை பெரிய கோவிலை கட்டிய இராஜராஜசோழன் (கி.பி. 985 - 1014) அக்கோயிலின் கைங்கரியங்களுக்காக தேவர் அடியார்கள் சிலரை நியமித்தான். அவர்களில் ஒருத்தி பெயர் `நீறணி பவளக் குன்றம்` என்பதாகும். இத்தொடர் திருமாளிகைத் தேவரின் திருவிசைப்பா முதற்பதிகத்து ஆறாம் பாட்டின் முதல் அடித் தொடக்க மாகும். எனவே திருமாளிகைத்தேவரின் காலம் பத்தாம் நூற்றாண்டின் இடைப் பகுதிக்கு முற்பட்டது என்பது தெளிவு. இவரது காலம் கி.பி. 9 ஆம் நூற்றாண்டு எனக் கருதலாம்.


</doc>
<doc id="109333" url="https://ta.wikipedia.org/wiki?curid=109333" title="பார்வை (இதழ்)">
பார்வை (இதழ்)

பார்வை இலங்கை கொழும்பிலிருந்து 1992ம் ஆண்டில் வெளிவந்த ஒரு வார இதழாகும்.


இதுவொரு இதழ் என்றடிப்படையில் செய்திகளுக்கும், செய்தி ஆய்வுகளுக்கும் மற்றும் இலக்கிய ஆய்வுகளுக்கும் முக்கியத்துவம் வழங்கியிருந்தது. சிறுகதைகள், கவிதைகள், கட்டுரைகள், துணுக்குகள், கேள்வி பதில் ஆகிய விடயங்களை உள்ளடக்கியிருந்தது.


</doc>
<doc id="109334" url="https://ta.wikipedia.org/wiki?curid=109334" title="பாரத கேசரி (சிற்றிதழ்)">
பாரத கேசரி (சிற்றிதழ்)

பாரத கேசரி இந்தியா, திருச்சியிலிருந்து 1936ம் ஆண்டில் வெளிவந்த ஒரு மாத இதழாகும்


சிறுகதைகள், கவிதைகள், கட்டுரைகள், ஆய்வுக் கட்டுரைகள், துணுக்குகள், கேள்வி பதில் ஆகிய விடயங்களை உள்ளடக்கியிருந்தது. 


</doc>
<doc id="109335" url="https://ta.wikipedia.org/wiki?curid=109335" title="பிசாசு (சிற்றிதழ்)">
பிசாசு (சிற்றிதழ்)

பிசாசு இந்தியா, திருச்சியிலிருந்து 1972ம் ஆண்டில் மாதமிரு முறை வெளிவந்த ஒரு இதழாகும்.


இவ்விதழ் சிறுகதைகள், கவிதைகள், கட்டுரைகள், ஆய்வுக் கட்டுரைகள், துணுக்குகள், கேள்வி பதில் ஆகிய விடயங்களை உள்ளடக்கியிருந்தது.


</doc>
<doc id="109338" url="https://ta.wikipedia.org/wiki?curid=109338" title="வஃகாக்கா">
வஃகாக்கா

வஃகாக்கா ("Oaxaca") அல்லது ஒவஃகாக்கா திக் வாரேழ் என்பது, மெக்சிக்கோ நாட்டின் ஒரு மாநிலமான ஒவஃகாக்காவில் அமைந்துள்ள ஒரு முக்கியத் நகரம் ஆகும். அம் மாநிலத்தின் தலைநகரமாகவும் விளங்குகின்றது. மாநிலத்தின் மத்தியப் பள்ளத் தாக்குப் பகுதியிலிருக்கும் மத்திய மாவட்டத்தில் சியாரா மாதிரே மலைகளின் அடிவாரத்தில், அதோயாக் ஆற்றங்கரையோரத்தில் இந்நகரம் வீற்றிருக்கின்றது. இந் நகரத்தின் முக்கிய தொழிலாக சுற்றுலாத் துறை வியங்குகின்றது. காலனித்துவக் காலத்துக் கட்டடங்கள், மற்றும் பண்டைய சபாதேக் மற்றும் மீஸ்தேக் பண்பாட்டு தொல்லியல் தலங்களும் மக்களைக் கவரக் கூடியவை. இந்நகரமும், தொல்லியல் தலமான மாண்டே அல்பான் ஆகியவையும் 1987-யில் உலக மரபுச் சின்னமாக அறிவிக்கப்பட்டிருக்கின்றது. . கேலாகுவைட்சா என்ற பெயரில் ஆண்டு தோறும் ஒரு மாதம் முழுவதும் ஏழுசீமைகளைச் சேர்ந்த ஒவாஃகாக்கா பழங்குடி மக்களின் பண்பாட்டை பறைசாற்றும் கலைவிழா நடப்பதுண்டு. இதில் ஆடல் பாடல், ஒவாஃகாக்கா பெண்களுக்கான அழகுப் போட்டிகளும் நடைபெறுவதுண்டு.


</doc>
<doc id="109340" url="https://ta.wikipedia.org/wiki?curid=109340" title="அஞ்சல் பெட்டி">
அஞ்சல் பெட்டி

அஞ்சல் பெட்டி ("post box") என்பது பொது மக்கள் தமது அஞ்சல்களை வேறிடங்களுக்கு அனுப்புவதற்காகப் போடப்படும் பெட்டி ஆகும். இந்த அஞ்சல்களை நாட்டின் அஞ்சல் துறையினரின் முகவர்கள் நாளாந்தம் சேகரித்து வகைப்படுத்தி அந்தந்த முகவரிகளுக்கு அனுப்புவார்கள்.

ஆரம்ப காலத்தில் அஞ்சல்களைப் போடுவதற்கு அஞ்சல்பெட்டிகள் பயன்படுத்தப்படவில்லை. அஞ்சல்களைக் கொண்டு செல்பவர்களே அஞ்சல்களைப் பெற்றும் வந்தனர். 1653 இல் பாரிசில் Minister Fouqet என்ற அஞ்சல் அதிபரின் மனைவியின் யோசனையின் படிதான் முதல்முதல் அஞ்சல் பெட்டி அறிமுகமாகியது என்பர். 1829 இற்குள் பிரான்சில் அஞ்சல் பெட்டிகள் பல இடங்களிலும் நிறுவப்பட்டன.

சார்லஸ் ரீவ்ஸ் என்பவர் அஞ்சல் பெட்டிக்கு மாதிரி வடிவத்தை அமைத்துக் கொடுத்துள்ளார். இலண்டன் மற்றும் இதர நகரங்களில் முற்றிலும் வடிவமைக்கப்பட்ட வசதிகளுடன் கூடிய அஞ்சல் பெட்டிகளை வைக்க அந்தோணி ட்ரோலோபி (Anthony Trollope) என்ற பிரித்தானிய அஞ்சல் துறையின் பணி மேம்பாட்டு அதிகாரியை 1851 இல் பிரித்தானிய அரசு நியமித்தது. இவர் ஒரு நாவலாசிரியரும் ஆவார். இவரது ஆய்வின் முடிவில் பிரான்சில் உள்ளது போல் ஐந்தடி உயரமுள்ள இரும்புத்தூண் அஞ்சல் பெட்டிகளை பல்வேறு இடங்களில் வைக்கலாம் என முடிவாயிற்று. பிரான்ஸ் நாட்டில் அறிமுகமான அஞ்சல்பெட்டிகள் பிரித்தானியா, செருமனி, பெல்ஜியம் ஆகிய நாடுகளால் பின்பற்றப்பட்டன. தபால் பெட்டிகள் அதிகபட்சம் ஐந்தேகால் அடி உயரத்தையும், குறைந்தபட்சம் நான்கடி உயரத்தையும் கொண்டவையாகவே வடிவமைக்கப்பட்டன.

1852 இல் ஐக்கிய அமெரிக்காவில் செவ்வக வளைவு கொண்ட அஞ்சல் பெட்டிகள் வைக்கப்பட்டன. அதே ஆண்டு ஜெர்சி மாநிலத்தில் நான்கு தூண் அஞ்சல்பெட்டிகள் வைக்கப்பட்டன. அதன்பின்னர் 1855ல் குர்னெசி மாநிலத்தில் (Guernse) மூன்று அஞ்சல் பெட்டிகளும், இலண்டனில் ஆறு அஞ்சல் பெட்டிகளும் வைக்கப்பட்டன. இலண்டனில் வைக்கப்பட்ட அஞ்சல்பெட்டிகள் பொதுமக்களின் கவனத்தை மிகவும் ஈர்த்தன. அஞ்சல் பெட்டிகளில் பிரித்தானிய அரசின் சின்னமும், அதற்குக் கீழ் பிரித்தானிய அஞ்சல் துறையான 'ரோயல் மெயில்' சேவையின் சின்னமும் முகப்பில் இருந்தன. அஞ்சல்பெட்டியின் மேற்பகுதி விக்டோரியா மகாராணியின் கிரீட சின்னத்தையும் கொண்டிருக்கும். அஞ்சல் பேருந்துகளிலும், அஞ்சல் தொடருந்துகளிலும் கூட அக்காலத்தில் அஞ்சல் பெட்டிகள் வைக்கப்பட்டிருந்தன.

சிவப்பு வண்ணம் மக்களது பார்வையை உடனடியாக ஈர்க்கும் சக்தி கொண்டதால் அஞ்சல் பெட்டிகளுக்கு சிவப்பு வண்ணம் பூசலாம் என பிரித்தானிய அரசு அறிவுறுத்தியது. இது 'போஸ்ட் ஆபீஸ் ரெட்" (Post Office Red) என ஒரு வர்ணப் பூச்சாகவே பிரபலமாயிற்று. பச்சை நிறத் தபால் பெட்டிகளும் பின்னர் அறிமுகமாயின. ஆனால் அவை மிகக் குறைந்த எண்ணிக்கையில் உள்நாட்டு தபால்களைப் போடுவதற்கு மட்டுமே பயன்படுத்தப்பட்டு வந்தன.


</doc>
<doc id="109415" url="https://ta.wikipedia.org/wiki?curid=109415" title="நிவ்விலி அலெக்சாண்டர்">
நிவ்விலி அலெக்சாண்டர்

நிவ்விலி அலெக்சாண்டர் (பிறப்பு 22 ஒக்டோபர் 1936) ஒரு தென் ஆப்பிரிக்க சுதந்திரப் போராட்ட வீரர், பன்மொழி ஆதரவாளர், கல்வியாளர். இவர் நெல்சண் மாண்டேலோவோடு 10 ஆண்டுகள் சிறைத் தண்டனை அனுபவித்தவர். தற்போது இவர் Project for the Study of Alternative Education in South Africa இயக்குநராக செயற்படுகிறார். இவர் ஆப்பிரிக்க மொழிகளின் சங்கத்தின் (African Academy of Languages) உறுப்பினராகவும் உள்ளார். 



</doc>
<doc id="109416" url="https://ta.wikipedia.org/wiki?curid=109416" title="பெர்னாந்து டே வெரனெசு">
பெர்னாந்து டே வெரனெசு

பெர்னாந்து டே வெரனெசு ("Fernand de Varennes") ஒரு மனித உரிமைகள் அனைத்துலச் சட்ட நிபுணர்; சிறுபான்மை மக்களின் மொழி உரிமைகள் தொடர்பாக விரிவாக ஆய்வு செய்துள்ளார். இவர் இனமோதல்கள் தடுப்பு மற்றும் மனித உரிமைகளுக்கான ஆசிய-பசிபிக் மையத்தின் ("Asia-Pacific Centre for Human Rights and the Prevention of Ethnic Conflict") முன்னாள் இயக்குனர். 



</doc>
<doc id="109417" url="https://ta.wikipedia.org/wiki?curid=109417" title="ரோபேர்ட் பிலிப்சன்">
ரோபேர்ட் பிலிப்சன்

ரோபேர்ட் பிலிப்சண் (Robert Phillipson; பிறப்பு 15 மார்ச் 1942; ஐக்கிய இராச்சியம்) ஒரு கோபனாவன் வணிகக் கல்லூரியின் ஆங்கிலத் துறைப் பேராசியரும் ஆய்வாளரும் ஆவார். இவரது மொழி ஏகாதிபத்தியம் நூலுக்காக இவர் மிகவும் அறியப்படுகிறார். இவர் மற்றைய நூலான ஐரோப்பாவில் ஆங்கிலம் மட்டுமா? மொழிக் கொள்கையை எதிர்த்தல் என்ற நூலையும் எழுதி உள்ளார்.


</doc>
<doc id="109428" url="https://ta.wikipedia.org/wiki?curid=109428" title="தேசிய உடையலங்கார தொழில்நுட்பக் கல்லூரி">
தேசிய உடையலங்கார தொழில்நுட்பக் கல்லூரி

தேசிய உடையலங்கார தொழில்நுட்பக் கல்லூரி (National Institute of Fashion Technology, NIFT) இந்தியாவின் முதன்மையான ஆடை வடிவமைப்பு கல்வி நிறுவனமாகும். 1986ஆம் ஆண்டு இந்திய அரசின் துணித்துறை அமைச்சகத்தினால் நிறுவப்பட்ட இந்த கல்லூரிகள் வடிவமைப்பு, மேலாண்மை மற்றும் தொழில்நுட்பத்தில் முதன்மையான தொழில்சார் வல்லுனர்களை உருவாக்கி பன்னாட்டு உடையலங்கார வணிகத்தில் முன்னிலை எடுக்க வழிகோலியுள்ளன. 2006ஆம் ஆண்டு இந்திய நாடாளுமன்றம் இவற்றிற்கு சட்டபூர்வ நிலை வழங்கி பட்டங்களையும் பிற கல்வி சிறப்புகளையும் வழங்கவும் தகுதி கொடுத்துள்ளது. 

இந்தக் கழகம் உடையலங்கார தொழிலில் கல்வி வழங்க பதினான்கு உள்நாட்டு மையங்களை புதுதில்லி, மும்பை, கொல்கத்தா, காந்திநகர், ஐதராபாத், சென்னை, பெங்களூரு, ரேபரேலி, பட்னா, சில்லாங், போபால், தலிபரம்பா, புவனேசுவர், காங்ரா மற்றும் ஜோத்பூரில் அமைத்துள்ளது. மொரிசியசில் பன்னாட்டு மையமொன்றை நிறுவியுள்ளது.



</doc>
<doc id="109436" url="https://ta.wikipedia.org/wiki?curid=109436" title="ஆத்தர் மெக்கின்டெயர்">
ஆத்தர் மெக்கின்டெயர்

ஆத்தர் மெக்கின்டெயர் ("Arthur McIntyre ", பிறப்பு: மே 14 1918, இறப்பு: திசம்பர் 26 2009) என்பவர் இங்கிலாந்து அணியின் துடுப்பாட்டக்காரர் ஆவார். இவர் மூன்று தேர்வுத் துடுப்பாட்டப் போட்டிகளிலும், 390 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1950 - 1955 ஆண்டுகளில், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109437" url="https://ta.wikipedia.org/wiki?curid=109437" title="இணைய வணிகம்">
இணைய வணிகம்

இணைய வணிகம் ("E-commerce") என்பது வலைப்பின்னல், இணையம் ஊடாகப் பொருட்கள், சேவைகள், தகவல்கள் அல்லது கொடுப்பனவு என்பவற்றினைப் பிரயோகிப்பதற்கான செயற்பாடு இலத்திரனியல் வணிகம் ஆகும். இலத்திரனியல் வணிகம் ஆனது, பல்வேறு மட்ட தொடர்பு சாதனங்களை உள்ளடக்கிய ஊடகமாகும். அதாவது தரவுகள், எழுத்துக்கள், இணையப்பக்கம், துளைப்புமுறை போன்றன உள்ளடக்கியதாகும். இது தற்காலங்களில் மிகப்பரவலாக பயன்னடுத்தப்படும் ஒரு வணிக முறையாகும்.


</doc>
<doc id="109438" url="https://ta.wikipedia.org/wiki?curid=109438" title="பிரான்சிஸ் மெக்கினன்">
பிரான்சிஸ் மெக்கினன்

பிரான்சிஸ் மெக்கினன் ("Francis MacKinnon", பிறப்பு: ஏப்ரல் 9 1848, இறப்பு: பெப்ரவரி 27 1947), இங்கிலாந்து அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 88 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1879 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109442" url="https://ta.wikipedia.org/wiki?curid=109442" title="அனைத்துலக மொழிகள் ஆண்டு">
அனைத்துலக மொழிகள் ஆண்டு

2007 ஆம் ஆண்டு மே மாதம் 16 ஆம் தேதி கூடிய ஐக்கிய நாடுகள் பொதுச்சபை, 2008 ஆம் ஆண்டை அனைத்துலக மொழிகள் ஆண்டு என அறிவித்ததது. இது தொடர்பில் யுனெசுக்கோ எடுத்த தீர்மானத்துக்கு இணங்கவே இந்த அறிவிப்பு வெளியானது. மொழிகள் தொடர்பான விடயங்கள் யுனெசுக்கோவுக்குக் கல்வி, அறிவியல், சமூக மற்றும் மானிட அறிவியல்கள், பண்பாடு, தொடர்பாடல், தகவல் ஆகியவை தொடர்பில் வழங்கப்பட்டுள்ள ஆணைகளின் அடிப்படையாக அமைந்துள்ளதால், இந்நிகழ்வை யுனெசுக்கோவே முன்னணியில் நின்று செயல்படுத்தியது.

உண்மையான பன்மொழியியம், வேற்றுமையில் ஒற்றுமையை வளர்க்க உதவும் என்பதையும், நாடுகளிடையே புரிந்துணர்வை ஏற்படுத்தும் என்பதையும் ஐக்கிய நாடுகள் அவை ஏற்றுக்கொண்டதன் பேரிலேயே இந்த நடவடிக்கையை எடுத்ததாக ஐக்கிய நாடுகள் தகவல் அறிக்கை குறிப்பிடுகிறது. ஐக்கிய நாடுகள் அவையிலும் அதன் அலுவலக மொழிகள் எல்லாவற்றுக்கும் சமமான வாய்ப்புக்களும், வளங்களும் வழங்கவேண்டும் என்றும், ஐக்கிய நாடுகள் அவையின் முக்கியமான பழைய ஆவணங்கள் அனைத்தையும் ஆறு அலுவலக மொழிகளிலும் மொழிபெயர்க்கும் வேலையை நிறைவாக்க வேண்டும் என்றும் ஐக்கிய நாடுகள் பொதுச் சபை செயலாளர் நாயகத்தைக் கேட்டுக்கொண்டது.

மொழிகள் ஆண்டையொட்டிய செயல் திட்டங்கள் ஆய்வுகள், விழிப்புணர்வை ஏற்படுத்துதல், திட்டங்களுக்கு ஆதரவளித்தல், வலையமைப்புக்களை உருவாக்குதல், தகவல்களை வழங்குதல், பல மட்டங்களிலான களப்பணிகளில் ஈடுபடல் போன்ற பல்வேறு வடிவங்களில் அமையலாம் என்று யுனெசுக்கோ அறிவுறுத்தியது. பொதுவாக இவ்வாறான நடவடிக்கைகள் பல்துறை சார்ந்தவையாக இருப்பினும், செயல் திட்டங்கள் குறிப்பிட்ட துறைகள் சார்ந்து அமையலாம் என்றும் யுனெசுக்கோ எடுத்துக்காட்டியது. யுனெசுக்கோ குறித்துக்காட்டிய சில துறைகள்:





</doc>
<doc id="109451" url="https://ta.wikipedia.org/wiki?curid=109451" title="ஜீவா (ஓவியர்)">
ஜீவா (ஓவியர்)

ஓவியர் ஜீவா என்று பரவலாக அறியப்படும் வே. ஜீவானந்தன் (பி. மார்ச் 15, 1956) ஒரு தமிழ் ஓவியர், திரைப்பட விமர்சகர் மற்றும் எழுத்தாளர் ஆவார். இவரது தமிழ்த் திரைப்படங்கள் பற்றிய "திரைச்சீலை" என்னும் நூல் 2010ம் ஆண்டுக்கான இந்திய தேசிய திரைப்பட விருதுகளில் சிறந்த திரைப்படப் புத்தகம் பகுப்பில் சிறப்புக் குறிப்பு விருது வென்றது.

கோயம்புத்தூரைச் சேர்ந்த ஜீவா, புகழ்பெற்ற தமிழ்த் திரைப்பட தட்டி விளம்பர ஓவியரான வேலாயுதம் பிள்ளையின் மகனாவார். கோவை கிக்கானி பள்ளியில் பள்ளிப்படிப்பை முடித்த ஜீவா, கோவை அரசுக் கலைக் கல்லூரியில் அரசறிவியலில் இளங்கலைப் பட்டமும், சென்னை மாநிலக் கல்லூரியில் முதுகலைப் பட்டமும் பெற்றார். பின் கோயம்புத்தூர் அரசு சட்டக் கல்லூரியில் சட்டப்படிப்பு பட்டம் பெற்றார். ஜீவா முறைப்படி ஓவியக் கலையை இவர் கற்கவில்லை; தானாகவே ஓவியங்களை வரையத் தொடங்கினார். கோவை சித்திரகலா அகாதமியின் தலைவர் பிரகாஷ் சந்திராவிடன் நவீன ஓவிய முறையினைப் பயின்றார். 1981ல் தந்தை இறந்த பிறகு, அவரது “சினி ஆர்ட்ஸ்” தட்டி விளம்பர நிறுவனத்தின் பொறுப்பேற்று இன்று வரை நடத்தி வருகிறார். இதுவரை ஆயிரக்கணக்கான திரைப்பட தட்டி ஓவியங்களை வரைந்துள்ளார்.

1978 முதல் ஜீவாவின் ஓவியங்கள் சித்திரகலா அக்காதமியின் ஓவியக் கண்காட்சிகளில் இடம் பெற்று வந்துள்ளன. சென்னை, கோவை, பெங்களூர் போன்ற் ஊர்களில் இக்கண்காட்சிகள் இடம் பெற்றுள்ளன. சென்னை வள்ளுவர் கோட்டத்தில் குறளோவியங்களை வரைந்த 133 ஓவியர்களுள் இவரும் ஒருவர். சூரிக் நகர நாடகக் குழுக்களுள் ஒன்றான ஷால்பியேல்ஹாச் சூரிக் (Schauspielhaus Zürich) குழுவுக்காக 20 ஓவியங்களை வரைந்துள்ளார். சப்பான் மற்றும் மகாராட்டிர மாநில அரசுகளின் கூட்டு முயற்சியாக உருவாக்கப்பட்ட அஜந்தா-எல்லோரா ஆவணப்படத்துக்காக ஓவியங்கள் வரைந்துள்ளார். வார்த்தை, உயிர்மை, வீடு, ஓம்சக்தி உள்ளிட்ட தமிழ் சிற்றிதழ்கள் பலவற்றில் சிறுகதைகளுக்கு படம் வரைந்துள்ளார். எழுத்தாளர் நாஞ்சில் நாடனின் புதினங்கள் பலவற்றுக்கும் அட்டைப் படங்களை வரைந்துள்ளார். 2009ம் ஆண்டு பொதுவுடமைக் கட்சித் தலைவர் ஜீவானந்தத்தின் நூற்றாண்டு விழாவினை முன்னிட்டு அவரது வாழ்க்கைப் பற்றிய ஓவியங்களை வரைந்து கண்காட்சி ஒன்றை நடத்தினார். ஜீவா ஒரு திரை விமர்சகரும் கூட. 1980களில் மாணவர் பத்திரிக்கையாளராக கல்கி இதழில் திரை விமர்சனங்கள் எழுதினார். பல இலக்கியச் சிற்றிதழ்களில் ஓவியராகவும், புதினங்களின் அட்டை வடிவமைப்பாளராகவும் பணியாற்றியுள்ளார். மாலனின் திசைகள் சிற்றிதழிலும் பணியாற்றியுள்ளார்.

தற்போது கோவை சித்திரக்கலா அக்காதமியின் தலைவராக பணியாற்றி வருகிறார். கோவை மற்றும் அதன் சுற்றுப்புறங்களில் உள்ள கல்லூரிகளில் ஓவியம் மற்றும் கலை குறித்து விரிவுரைகள் ஆற்றி வருகிறார். ஞாயிறு தோறும் மாணவர்களுக்கு ஓவிய வகுப்புகளையும் எடுத்து வருகிறார். இவரிடம் பயின்றவர்கள் தமிழ்த் திரைப்படத்துறையில் கலை இயக்குனர்களாகவும் ஒளிப்பதிவாளர்களாகவும் ஆகியுள்ளனர். 2008-09 காலகட்டத்தில் கோவை மத்திய சிறையில் கைதிகளுக்காக ஓவிய வகுப்புகள் எடுத்துள்ளார். 2011ம் ஆண்டு இவரது “திரைச்சீலை” நூல், இந்திய தேசிய திரைப்பட விருதுகளில் சிறந்த திரைப்பட நூல் பகுப்பில் “சிறப்பு குறிப்பு விருது” (சான்றிதழ் உண்டு, பரிசுத்தொகை கிடையாது) வென்றது. ஜீவாவின் முதல் நூலான இது, பல ஆண்டுகளாக “ரசனை” இதழில் அவர் எழுதிய திரைப்படக் கட்டுரைகளில் தேர்ந்தெடுக்கப்பட்டவற்றின் தொகுப்பாகும். இது தவிர “அசையும் படம்” என்ற நூலையும் எழுதியுள்ளார்.

ஜீவாவின் மனைவி பெயர் தமிழரசி. இவர்களுக்கு ஆனந்த், மீனா என்ற இரு பிள்ளைகள் உள்ளனர். ஜீவாவின் சகோதரர் வே. மணிகண்டன் புகழ்பெற்ற ஒளிப்பதிவாளர்.



</doc>
<doc id="109458" url="https://ta.wikipedia.org/wiki?curid=109458" title="ஐக்கிய நாடுகளின் அமைதி காப்போருக்கான சர்வதேச நாள்">
ஐக்கிய நாடுகளின் அமைதி காப்போருக்கான சர்வதேச நாள்

ஐக்கிய நாடுகள் சர்வதேச அமைதி காப்போர் தினம் "International Day of United Nations Peacekeepers" எனப்படுவது ஐக்கிய நாடுகளின் அமைதிகாக்கும் நடவடிக்கைகளில் ஈடுபட்டுள்ள ஆண், பெண் இரு சாராரையும் பெருமைப்படுத்துவதற்கும், சமாதானத்திற்கான இந்நடவடிக்கைகளின்போது உயிர் நீத்தவர்களை நினைவூட்டுவதற்காகவும் 2001ஆம் ஆண்டில் ஐக்கிய நாடுகள் பொதுச்சபை பிரகடனப்படுத்திய தினமாகும். இத்தினம் மே 29ஆம் நாள் அனுட்டிக்கப்படுகிறது.

முதலாம் உலக மகா யுத்தம் முடிவுற்ற பின்பு உருவாக்கம் பெற்ற சர்வதேச சங்கத்தால் உலக சமாதானத்தைப் பேண முடியாதுபோனதன் காரணமாகவே இரண்டாம் உலக மகா யுத்தம் ஏற்பட்டது. இரண்டாம் உலக மகாயுத்தம் முடிவடைந்த பின்பு யுத்தத்தினால் ஏற்பட்ட உயிரிழப்புக்களும், சொத்திழப்புக்களும் கணிப்பிட முடியாதவை. இந்த அடிப்படையில் மற்றுமொரு உலக மகா யுத்தம் ஏற்படாமல் உலக சமாதானத்தை நிலைநிறுத்துவதை அடிப்படையாகக் கொண்டே ஐக்கிய நாடுகள் அவை உருவாக்கம் பெற்றது.

ஐக்கிய நாடுகள் அவை உருவாக்கம் பெற்றதையடுத்து யுத்தம் மற்றும் இயற்கை அனர்த்தங்கள் என்பவற்றின்போது சமாதானத்தை ஏற்படுத்தவும், நிவாரணங்களை ஒருங்கிணைக்கவும், அமைதி காப்போர்களையும், கண்காணிப்பாளர்களையும் உரிய இடங்களில் பணிக்கமர்த்தும் வேலைத்திட்டம் அமுல்படுத்தப்பட்டது. குறிப்பாக யுத்த நிறுத்தங்களின்போது அல்லது தற்காலிக யுத்த நிறுத்தங்களின்போது அமைதி காக்கும் படைகளின் பணியினை ஐக்கிய நாடுகள் அவை உருவாக்கக் காலத்திலிருந்தே மேற்கொள்ளப்பட்டு வருகின்றது. இந்த அடிப்படையில் மே 29ஆம் திகதி சர்வதேச அமைதி காப்போர் தினமாகப் பெயரிடப்பட்டது.

மே 29 1948 ஆம் திகதி ஐக்கிய நாடுகளின் பாதுகாப்புச் சபை முதன் முதலாக மத்திய கிழக்கில் அமைதி காப்போர் நடவடிக்கையை (தற்காலிக போர் நிறுத்த உடன்பாட்டினைக் கண்காணிக்கும் சபையை) உருவாக்கியது.
1948ஆம் ஆண்டு அரேபிய இஸ்ரேலிய யுத்தத்தின் போது தற்காலிக போர் நிறுத்த உடன்பாட்டின் ஏற்பாடுகளை மீறிய, இஸ்ரேலிய படைகள் பற்றி விசாரணையை மேற்கொண்டிருந்தபோது பிரான்சைச் சேர்ந்த யுத்தநிறுத்த கண்காணிப்பாளர் “ரென்னே லப்பாரியர்” (Rene Labarriere) என்பவர் முதன் முதலாக விபத்தில் உயிரிழந்தார். ஐக்கிய நாடுகள் அவையின் கண்காணிப்பு நடவடிக்கையின் போது முதலாவது உயிரிழந்தவராக இவரே கருதப்படுகின்றார். சூலை 13 1948ஆம் திகதி ஜெரூஸலத்தில் அமைதி காக்கும் பணியில் ஈடுபட்டிருந்த “ஒலே எச் பேக்கே” சேர்ந்த (Ole H. Bakke) எனும் நோர்வே ஐக்கிய நாடுகளின் அமைதி காக்கும் பணியாளர் கொல்லப்பட்டார். அதேபோல ஆகத்து 28, 1948 ஆம் திகதி “காசாப் பகுதியில்’ சேவையாற்றிய லெப்டினன்ட் கர்ணல் ஜோசப் குவேறு (Joseph Queru) மற்றும் கப்டன் பியரே ஜின்னல் (Pierre Jeannel) என்ற பிரான்சிய அமைதி காக்கும் படை வீரர் உயிரிழந்ததோடு மற்றும் ஆறு படை வீரர்கள் காயமுற்றனர். மேலும், செப்டம்பர் 17 1948 ஆம் திகதி “கவுண்ட் போர்க் பெர்னடொட்” எனும் அமைதி காக்கும் வீரர், யுத்தத் தீவிரவாத இயக்கமான 'ஸ்டர்ன் கேங்' (STERN GANG) எனும் கும்பலினால் கொலையுண்டார்.

இவ்வாறாக அமைதி காக்கும் நடவடிக்கைகளில் ஈடுபட்டு கொல்லப்பட்டவர்களின் எண்ணிக்கை படிப்படியாக அதிகரிக்கலாயிற்று. எனவே அமைதி காக்கும் நடவடிக்கைகளில் ஈடுபட்டு கொல்லப்பட்டவர்கள் இத்தினத்தில் விசேடமாக நினைவுகூரப்படுகின்றனர்.



</doc>
<doc id="109459" url="https://ta.wikipedia.org/wiki?curid=109459" title="பன்னாட்டு உறவுகள்">
பன்னாட்டு உறவுகள்

பன்னாட்டு உறவுகள் ("International relations") என்பது நாடுகளுக்கிடையே உள்ள அரசியல், பொருளாதார, ராணுவ உறவுகளையும் நாடுகள் ஏனைய நாடுகளுடன் கொண்டுள்ள அரசியல் தொடர்புகளையும் குறிக்கும். இவை பற்றி ஆராயும் கல்வித் துறை ”பன்னாட்டு உறவுகள் துறை” என்றழைக்கப்படுகிறது

பன்னாட்டு உறவு என்ற கருத்து முதல் உலகப்போருக்கு பின்தான் தோன்றியது உலகநாடுகளின் உறவு வெளிப்படையாக இருத்தல் அவசியம் என உட்ரோவில்சன் வேர்ஸ்சேல்ஸ் உடன்படிக்கையில் தெரிவித்தார், அதன் பின் உலக நாடுகள் சங்கம், இரண்டாம் உலகப்போர், ஐநா, பனிப்போர், சோவியத் பிளவு, வளைகுடாப் போர் என பல நிகழ்வுகள் நடந்தேறின.


</doc>
<doc id="109464" url="https://ta.wikipedia.org/wiki?curid=109464" title="தூதரகங்களின் பட்டியல், இஸ்ரேல்">
தூதரகங்களின் பட்டியல், இஸ்ரேல்

இது இஸ்ரேல் நாட்டின் தூதரகங்களின் பட்டியல்.











</doc>
<doc id="109465" url="https://ta.wikipedia.org/wiki?curid=109465" title="ஆசிய இதழியல் கல்லூரி, சென்னை">
ஆசிய இதழியல் கல்லூரி, சென்னை

ஆசிய இதழியல் கல்லூரி, சென்னை (Asian College of Journalism, ACJ) இந்தியாவில் இதழியலில் பட்டமேற்படிப்பு அளிக்கும் ஒரு முதன்மையான கல்லூரியாகும். இந்தக் கல்லூரி இதழியலில் நான்கு சிறப்புப் பாடங்களில், (தொலைக்காட்சி,அச்சு, புதிய ஊடகங்கள் மற்றும் வானொலி), ஓராண்டு பட்டமேற்படிப்பு பட்டயங்கள் அளிக்கிறது. 

முதல் நான்குமாதத் தொகுதியில் அனைத்து மாணவர்களும், எந்த சிறப்புப் பாடம் எடுத்திருப்பினும், அடிப்படை ஒலி/ஒளிபரப்பு, இணையம் மற்றும் அச்சு ஊடகங்களில் பயிற்சி பெறுகின்றனர். சிறப்புப் பாடப் பயிற்சிகளில் முகனையான கூறாக கல்லூரிகுள்ளேயே பதிப்பிக்கப்படும் ஆக்கங்களில் மாணவர்கள் தொடர்ந்து பங்காற்றுவதாகும். அச்சு ஊடக மாணவர்கள் தங்கள் செய்தித்தாளான," த வேர்ட்", வாரமிருமுறை இதழை வெளியிடுகின்றனர். அதேபோல புது ஊடக மாணவர்கள் தங்கள் இணைய இதழ், "ஏசிஜே நியூஸ்லைனிற்கு" நாள்தோறும் பங்காற்றுகின்றனர். தொலைக்காட்சி மற்றும் வானொலி மாணவர்களும் தங்கள் செய்தி நிகழ்ச்சிகளை தயாரிக்கின்றனர். 

இந்தியன் எக்சுபிரசு குழுமம் 1994ஆம் ஆண்டு அச்சு ஊடகத்தில் மட்டும் கல்வி வழங்கிய ஆசிய இதழியல் கல்லூரி, பெங்களூருவை நிறுவியது. 2000ஆம் ஆண்டு இதழியல் மற்றும் ஊடகவியலாளர் சசி குமார் நிறுவிய இலாபநோக்கற்ற அறக்கட்டளை கையகப்படுத்தியது. இந்த அறக்கட்டளை கல்லூரியை சென்னையில் வாலாசா சாலையில் முன்பு த இந்து இயங்கிய அலுவலக வளாகத்திற்கு மாற்றியது.
முதலிரு ஆண்டுகள் கே தாமசு உம்மன் தலைமை வகித்தார். தாமசு உம்மன் 1980களில் டைம்சு நிறுவனத்தின் இதழியல் பள்ளியை அமைத்திருந்தார். தற்போது இக்கல்லூரி மீடியா டெவலப்மென்ட் பவுண்டேசன் வழியாக நிர்வகிக்கப்படுகிறது. 

இந்தக் கல்வித்திட்டத்திற்கு சேர்க்கை மூன்று கட்டங்களாக உள்ளது:



</doc>
<doc id="109469" url="https://ta.wikipedia.org/wiki?curid=109469" title="பர்கர்">
பர்கர்

ஹாம்பர்கர் (hamburger) அல்லது பர்கர் இருரொட்டிகளுக்கிடையே அல்லது வெட்டப்பட்ட ரொட்டித்துண்டின் இடையே நன்றாக அரைத்த இறைச்சி (பொதுவாக மாட்டிறைச்சி, சில நேரங்களில் பன்றியிறைச்சி அல்லது கலவை) வைக்கப்பட்ட இடையூட்டு ரொட்டியாகும். இவை வழமையாக கீரை, பன்றி இறைச்சிக் குழல், தக்காளி, வெங்காயம், வெள்ளரி, பாலாடைக்கட்டி இவற்றுடன் எள் போன்றவையுடன் அலங்காரப்படுத்தப்பட்டு வழங்கப்படும். இதனை விரைவு தொடர் உணவகங்கள் உலகளவில் மிகவும் பரப்பி உள்ளன. 

ஐக்கிய இராச்சியம் போன்ற நாடுகளில் நடுவே வைக்கப்படும் இறைச்சி பேட்டி(patty) மட்டுமே ஹாம்பர்கர் அல்லது பர்கர் என்று வழங்கப்படுகிறது. இதனைக் குறிக்கும் "பேட்டி" என்ற சொல் இங்கு பயன்படுத்தப்படுவதில்லை. பொதுவாக பொதுநலவாய நாடுகளில் அமெரிக்க உணவகங்களைத் தவிர்த்து ஹாம்பெர்கர் என்ற சொல் பயன்படுத்தப்படுவதில்லை. 

"ஹாம்பெர்கர்" என்ற சொல் செருமனியின் இரண்டாவது மிகப்பெரும் நகரான ஹாம்பெர்க்கிலிருந்து பெறப்பட்டது. இங்கிருந்து அமெரிக்காவிற்கு பலர் புலம் பெயர்ந்திருந்தனர். "பெர்க்" என்ற செருமானியச் சொல் பாதுகாக்கப்பட்ட அடைக்கலத்தைக் குறிப்பதாகும்;பல செருமானிய நகரங்களின் விகுதியாகும். ஹாம்பர்கர் என்ற சொல் டாய்ச்சு மொழியில் ஹாம்பெர்கிலிருந்து வந்தவர் என்பதைக் குறிக்கும். 

பர்கர் என்ற சொல் ஹாம்பெர்கரைத் தவிர இதனைப் போன்ற பிற இடையூட்டு ரொட்டிகளுக்கும், சால்மன் பர்கர், காய்கறி பர்கர், பயன்படுத்தப்படுகிறது.

இந்தியாவில் பர்கர்களில், மாட்டிறைச்சி குறித்த இந்து சமய மற்றும் பன்றிக்கறி குறித்த இசுலாமிய சமய, பண்பாட்டுத் தடைகள் காரணமாக, பொதுவாக கோழி இறைச்சி அல்லது காய்கறி பேட்டிசு பயன்படுத்தப்படுகிறது. இந்தியாவில் இயங்கத் தொடங்கிய அமெரிக்க விரைவுணவு உணவகத் தொடர் மெக்டொனால்டு அதன் மிகுந்த விற்பனைக்குரிய "பிக் மாக்"கிற்கு மாற்றாக கோழிக்கறி அடங்கிய "மகாராஜா மாக்" அறிமுகப்படுத்தி உள்ளது. இந்திய உள்நாட்டுத் தயாரிப்பான மகாராட்டிர வடா பாவ் (வடை ரொட்டி) உருளைக்கிழங்கு போண்டாவை ரொட்டித்துண்டுகளுக்கிடையே வைத்து வழங்குவதும் பிரபலமாக உள்ளது. இவை சட்னி மற்றும் முட்டைகளுடன் வழங்கப்படுகின்றன.


</doc>
<doc id="109474" url="https://ta.wikipedia.org/wiki?curid=109474" title="ஆறாம் பெனடிக்ட் (திருத்தந்தை)">
ஆறாம் பெனடிக்ட் (திருத்தந்தை)

திருத்தந்தை ஆறாம் பெனடிக்ட் (இறப்பு: ஜூன் 974) ஜனவரி 19, 973 முதல் ஜூன் 974 வரை திருத்தந்தையாக இருந்தவர்.

உரோமையில் பிறந்த இவர், ஹில்டிபிராண்டின் மகனாவார். இவர் பேரரசன் முதலாம் ஒட்டோவின் () துணையால் திருத்தந்தையாக ஜனவரி 19, 973-இல் தேர்வானார். இவர் தனது ஆட்சியில், பல துறவற மடங்களுக்கு இருத்த உரிமைகளை நிலைநாட்டினார். பேரரசன் முதலாம் ஒட்டோவின் மரணத்திற்கு பின், உரோமை நகர மக்கள் இவரை கைதுசெய்து புனித ஆஞ்சலோ கோட்டையில் () அடைத்தனர். இரண்டு மாதத்திற்குள்ளாக முதலாம் கிறசென்டுஸின் () ஆணைப்படி கழுத்து நெரித்துக் கொல்லப்பட்டார்.




</doc>
<doc id="109478" url="https://ta.wikipedia.org/wiki?curid=109478" title="ஆச்சி மெக்லரன்">
ஆச்சி மெக்லரன்

ஆச்சி மெக்லரன் ("Archie MacLaren", பிறப்பு: திசம்பர் 1 1871, இறப்பு: நவம்பர் 17 1944), இங்கிலாந்து அணியின் துடுப்பாட்டக்காரர் ஆவார். இவர் 35 தேர்வுத் துடுப்பாட்டப் போட்டிகளிலும் , 424 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1894 - 1909 ஆண்டுகளில், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109479" url="https://ta.wikipedia.org/wiki?curid=109479" title="ஜோசப் மெக்மாஸ்டர்">
ஜோசப் மெக்மாஸ்டர்

ஜோசப் மெக்மாஸ்டர் ("Joseph McMaster", பிறப்பு: மார்ச்சு 16 1861, இறப்பு: சூன் 7 1929), இங்கிலாந்து அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், ஒரு முதல்தர துடுப்பாட்டப் போட்டியிலும் கலந்து கொண்டுள்ளார். இவர் 1889 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109480" url="https://ta.wikipedia.org/wiki?curid=109480" title="டரன் மெடீ">
டரன் மெடீ

டரன் மெடீ ("Darren Maddy", பிறப்பு: மே 23 1974), இங்கிலாந்து அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டியிலும், எட்டு ஒருநாள் பன்னாட்டுத் துடுப்பாட்டப் போட்டிகளிலும் 240 முதல்தர துடுப்பாட்டப் போட்டிகளிலும், 322 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1999 - 2000 ஆண்டுகளில் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109482" url="https://ta.wikipedia.org/wiki?curid=109482" title="சஜித் மஹ்முத்">
சஜித் மஹ்முத்

சஜித் மஹ்முத் ("Sajid Mahmood ", பிறப்பு: திசம்பர் 21 1981), இங்கிலாந்து அணியின் துடுப்பாட்டக்காரர். இவர் எட்டு தேர்வுத் துடுப்பாட்டப் போட்டியிலும், 26 ஒருநாள் பன்னாட்டுத் துடுப்பாட்டப் போட்டிகளிலும் 81 முதல்தர துடுப்பாட்டப் போட்டிகளிலும், 124 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 2006 - 2007 ஆண்டுகளில் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="109483" url="https://ta.wikipedia.org/wiki?curid=109483" title="விவேக சிந்தாமணி (இதழ்)">
விவேக சிந்தாமணி (இதழ்)

விவேக சிந்தாமணி 1905-ம் ஆண்டுகளில் வெளிவந்த தமிழ் மாதாந்த சிற்றிதழ் ஆகும். 

இதன் ஆசிரியராக பத்திராதிபர் ஆவார். 

இது கல்விச் செய்திகளையும், மாணவர்களுக்கான குறிப்புகளையும் வெளியிட்டது.




</doc>
<doc id="109486" url="https://ta.wikipedia.org/wiki?curid=109486" title="ஹெரி மெக்பீஸ்">
ஹெரி மெக்பீஸ்

ஹெரி மெக்பீஸ் ("Harry Makepeace", பிறப்பு: ஆகத்து 22 1881, இறப்பு: டிசம்பர் 19 1952), இங்கிலாந்து அணியின் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டியிலும், 499 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1920 - 1921 ஆண்டுகளில் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109487" url="https://ta.wikipedia.org/wiki?curid=109487" title="பிர்தௌஸ் (சிற்றிதழ்)">
பிர்தௌஸ் (சிற்றிதழ்)

பிர்தௌஸ் இந்தியா காரைக்காலிலிருந்து வெளிவந்த ஒரு மாத இதழாகும்.


'பிர்தௌஸ்' என்றால் 'சுவர்க்கம்' என்று பொருள்படும்.

இந்தியா முஸ்லிம் எழுத்தாளர்களின் ஆக்கங்களைத் தாங்கி இவ்விதழ் வெளிவந்துள்ளது. கவிதைகள், கட்டுரைகள், கதைகள், ஆய்வுக் கட்டுரைகள், இஸ்லாமிய கொள்கை விளக்கக் கட்டுரைகள், வினா விடைகள், வாசகர் பக்கம், இஸ்லாமிய உலக செய்தி ஆய்வுகள் என்பன இதில் உள்வாங்கப்பட்டிருந்தன. 


</doc>
<doc id="109488" url="https://ta.wikipedia.org/wiki?curid=109488" title="பிரியநிலா (சிற்றிதழ்)">
பிரியநிலா (சிற்றிதழ்)

பிரியநிலா இலங்கை, கேகாலை மாவனல்லையிலிருந்து 1985ம் ஆண்டு முதல் வெளிவரும் ஒரு இதழாகும். மாத இதழ் என்ற அறிவிப்புடன் வெளிவந்தாலும் இவ்விதழ் அவ்வப்போது வெளிவந்து கொண்டிருக்கின்றது.

இவர் 'உயன்வத்தை ரம்ஜான்' என அறியப்பட்டவர்
இலக்கிய ஆக்கங்கள், இலக்கிய ஆய்வுக் கட்டுரைகள், கவிதைகள், சிறுகதைகள், வாசகர் பக்கம், வினாவிடை போன்ற பல்சுவை அம்சங்கள் இடம்பெற்றுள்ளன.



</doc>
<doc id="109489" url="https://ta.wikipedia.org/wiki?curid=109489" title="புதிய ஒளி (சிற்றிதழ்)">
புதிய ஒளி (சிற்றிதழ்)

புதிய ஒளி இந்தியா மதுரையிலிருந்து 1970ம் ஆண்டில் மாதமிரு முறை வெளிவந்த ஒரு இதழாகும்.


இவ்விதழில் இலக்கிய ஆக்கங்கள், கட்டுரைகள், கவிதைகள், சிறுகதைகள், வாசகர் பக்கம், கேள்வி பதில் ஆகியன இடம்பெற்றிருந்தன.


</doc>
<doc id="109490" url="https://ta.wikipedia.org/wiki?curid=109490" title="புதுப்பாதை (சிற்றிதழ்)">
புதுப்பாதை (சிற்றிதழ்)

புதுப்பாதை இலங்கை கொழும்பிலிருந்து 1964ம் ஆண்டில் வெளிவந்த ஒரு மாத இதழாகும்.


இலக்கிய ஆய்வுக் கட்டுரைகள், கவிதைகள், சிறுகதைகள், வாசகர் அரங்கம், வினாவிடை போன்றன உள்வாங்கப்பட்டிருந்தன.


</doc>
<doc id="109491" url="https://ta.wikipedia.org/wiki?curid=109491" title="தமிழ்நாடு சட்டப்பேரவை எதிர்க்கட்சித் தலைவர்">
தமிழ்நாடு சட்டப்பேரவை எதிர்க்கட்சித் தலைவர்

தமிழ்நாடு சட்டப்பேரவைக்கு நடைபெற்ற தேர்தலில் ஆளுங்கட்சிக்கு அடுத்த நிலையில் அதிகத் தொகுதிகளில் வெற்றி பெற்ற கட்சி பிரதான எதிர்க்கட்சி என்கிற தகுதியைப் பெறுகிறது. இத்தகுதியைப் பெற அந்தக் கட்சி குறைந்தது 24 தொகுதிகளிலாவது வெற்றி பெற்றிருக்க வேண்டும். பிரதான எதிர்க்கட்சியின் பேரவைக்குழுத் தலைவர் தமிழ்நாடு சட்டப்பேரவையினால் அங்கீகரிக்கப்பட்ட தமிழ்நாடு சட்டப்பேரவை எதிர்க்கட்சித் தலைவர் என்று அழைக்கப்படுகிறார். தமிழ்நாடு அரசின் சட்டப்பேரவைத் துணைதலைவருக்குரிய தகுதியை எதிர்க்கட்சித் தலைவராக உள்ளவர் பெறுகிறார். 


</doc>
<doc id="109495" url="https://ta.wikipedia.org/wiki?curid=109495" title="புதுவை மலர் (சிற்றிதழ்)">
புதுவை மலர் (சிற்றிதழ்)

புதுவை மலர் இலங்கை கொழும்பிலிருந்து 1972ம் ஆண்டில் வெளிவந்த ஒரு மாத இதழாகும்.


இலங்கை முஸ்லிம் எழுத்தாளர்களின் ஆக்கங்களைத் தாங்கி இவ்விதழ் வெளிவந்துள்ளது. கவிதைகள், கட்டுரைகள், கதைகள், ஆய்வுக் கட்டுரைகள், இஸ்லாமிய கொள்கை விளக்கக் கட்டுரைகள், வினாவிடைகள், வாசகர் பக்கம், இஸ்லாமிய உலக செய்தி ஆய்வுகள் என்பன இதில் உள்வாங்கப்பட்டிருந்தன. 



</doc>
<doc id="109496" url="https://ta.wikipedia.org/wiki?curid=109496" title="பூபாளம் (சிற்றிதழ்)">
பூபாளம் (சிற்றிதழ்)

பூபாளம் இலங்கை, மத்துகமையிலிருந்து 1982ம் ஆண்டில் வெளிவந்த ஒரு மாத இதழாகும்.

இலங்கை முஸ்லிம் எழுத்தாளர்களின் ஆக்கங்களைத் தாங்கி இவ்விதழ் வெளிவந்துள்ளது. கவிதைகள், கட்டுரைகள், கதைகள், ஆய்வுக் கட்டுரைகள், இஸ்லாமிய கொள்கை விளக்கக் கட்டுரைகள், வினாவிடைகள், வாசகர் பக்கம், இஸ்லாமிய உலக செய்தி ஆய்வுகள் என்பன இதில் உள்வாங்கப்பட்டிருந்தன. 


</doc>
<doc id="109497" url="https://ta.wikipedia.org/wiki?curid=109497" title="பூவிதழ் (சிற்றிதழ்)">
பூவிதழ் (சிற்றிதழ்)

பூவிதழ் இந்தியா, திருச்சியிலிருந்து 1946ம் ஆண்டில் வெளிவந்த ஒரு மாத இதழாகும்.

இந்திய எழுத்தாளர்களின் ஆக்கங்களைத் தாங்கி இவ்விதழ் வெளிவந்துள்ளது. கவிதைகள், கட்டுரைகள், கதைகள், ஆய்வுக் கட்டுரைகள், இஸ்லாமிய கொள்கை விளக்கக் கட்டுரைகள், வினாவிடைகள், வாசகர் பக்கம், இஸ்லாமிய உலக செய்தி ஆய்வுகள் என்பன இதில் உள்வாங்கப்பட்டிருந்தன.


</doc>
<doc id="109498" url="https://ta.wikipedia.org/wiki?curid=109498" title="முபல்லிக்ஃ (சிற்றிதழ்)">
முபல்லிக்ஃ (சிற்றிதழ்)

முபல்லிக்ஃ இந்தியா நாகூரிலிருந்து 1959ம் ஆண்டில் வெளிவந்த ஒரு மாத இதழாகும்.

இவர் ஜம்மியாத்தே குத்தாமுதீன் சன்மார்க்க சேவைக்குழு நிறுவனரும், துணைத் தலைவருமாவார். 


'முபல்லிக்ஃ' என்றால் 'பிரசாரணி' என்று பொருள்படும்.
இசுலாமிய ஆய்வுக்கட்டுரைகள், கொள்கை விளக்கக் கட்டுரைகள், திருக்குர்ஆன் விளக்கவுரைகள் ஆகியன இடம்பெற்றிருந்தன. 


</doc>
<doc id="109518" url="https://ta.wikipedia.org/wiki?curid=109518" title="ஆசியப் பனை">
ஆசியப் பனை

ஆசியப் பனை என்பது, தமிழ்நாடு, இலங்கையின் வடபகுதி என்பன உள்ளிட்ட தென்னாசியா, தென்கிழக்காசியா போன்ற ஆசியப் பகுதிகளிலும், சில ஆப்பிரிக்கப் பகுதிகளிலும் காணப்படும் பனைச் சிற்றினம். இச்சிற்றினப்பெயரே பேரினம்,குடும்பம் ஆகியவற்றுக்கும் தமிழில் வழங்கப்படுகிறது "போராசசு பளாபெல்லிபர்" ("Borassus flabellifer") என்னும் தாவரவியல் பெயர் கொண்ட இச்சிற்றினத்தைக் கள்ளுப் பனை, சர்க்கரைப் பனை, கம்போடியப் பனை ஆகிய பெயர்களாலும் அழைக்கின்றனர். இம்மரத்தின் இலை முதல் வேர் வரை அனைத்து பாகங்களும் மிக்க பயனுள்ளதாக விளங்குகின்றது.

இந்தியாவில், கேரளா, கோவா, மும்பை தொடக்கம் குஜராத் வரையுள்ள பகுதிகளிலும், தமிழ் நாட்டில், கன்னியாகுமரி தொடங்கி, திருநெல்வேலி, மதுரை போன்ற இடங்கள் உட்படச் சென்னை வரை பனைகள் பரவலாகக் காணப்படுகின்றன. இந்தியாவில் மொத்தம் 8.59 கோடி பனைகள் இருப்பதாகக் கணக்கிடப்பட்டுள்ளது. இவற்றில் 5.10 கோடி பனைகள் தமிழ்நாட்டிலேயே உள்ளது குறிப்பிடத்தக்கது.

தமிழ் நாட்டில் பரவலாகக் காணப்படும் இது இம்மாநிலத்தின் தாவரம் எனவும் அறியப்படுகிறது. இலங்கையிலும், பனைகள் தமிழர் வாழுமிடங்களான வடபகுதியிலேயே மிகுந்து வளர்கின்றன. 1960களில் எடுக்கப்பட்ட கணக்கெடுப்பு ஒன்றின்படி, இலங்கையின் வடபகுதியில் சுமார் 70 இலட்சம் பனைகள் வரை இருந்தனவாம். அண்மைக்கால உள்நாட்டுப் போர் காரணமாகவும், நிலத்தேவைகள் காரணமாகவும் ஏராளமான பனைகள் அழிந்துவிட்டதாகத் தெரிகிறது. உள்நாட்டுப் போரினால் மட்டும், 25 லட்சம் பனைகள் வரை அழிந்திருக்கக்கூடும் எனக் கருதப்படுகிறது. அண்மைய கணக்கெடுப்பு ஒன்றின்படி, 30 லட்சம் பனைகள் மீந்து இருக்கக்கூடுமெனத் தெரியவருகிறது.

பனை வரட்சிகளைத் தாங்கி வளரக்கூடிய வலிமையுள்ளத் தாவரம். இது தென்னையை ஒத்த பண்புகளைக் கொண்ட ஆரிகேசியே என்னும் குடும்பத்திற்குள் வரும் இனமாகும். இது 100 ஆண்டுகளைக் கடந்தும் வாழக்கூடியது. இம்மரத்தின் 30 மீ. உயரமும், 3 மீ. அகலத்திற்கு உச்சியில் காணப்படும் இலைகளின் கூட்டமைப்பும் இதன் அழகை எடுத்தியம்பும். இளைக்கணுக்கள் வளர்ந்து முதிர்ந்த பின் விழுந்தும் வடுக்களாய் இம்மரத்தின் தண்டுகளில் பதித்துவிட்டுப் போகும்.

பனையின் இலை அகன்ற விசிறியைப் போன்றது. அதற்குப் பொதுவாக பனையோலை என்னும் தனிப்பெயரும் உண்டு. அதன் காய்கள் இளம்பருவத்தில் பச்சை நிறத்திலும் நாள்பட கார் நிறத்திலும் காணப்படும். காய்கள் தென்னை மரத்தில் உள்ளது போல குலைகளாய்க் காய்க்கும். இதன் காய்களுக்குள் பகுப்புளாகப் பிரிக்கப்பட்டு அகத்தில் காணப்படும் வெண்ணிற சதைப்படலமும் அதனுள் சுவைநீரும் மிகுந்து காணப்படும். பழம் வெளியில் கருமை நிறத்திலும் உட்பகுதியில் மஞ்சள் நிறத்திலும் காணப்படுவது இம்மரத்தின் தனியடையாளங்களாகும்.

இது முறையாகப் பயிரிடப்பட்டு வளர்க்கப்படும் ஒரு தாவரமாக இல்லாதிருப்பினும், இதிலிருந்து மக்கள் ஏராளமான பயன்களைப் பெறுகிறார்கள். இதன் நுனியிலிருந்து நிலத்தின் கீழுள்ள வேர் வரையிலும், முளைவிட ஆரம்பித்ததிலிருந்து, வெட்டி வீழ்த்தப்பட்டபின்னரும் நெடுங்காலத்துக்குப் பனைகளுக்குப் பயன் உண்டு. இதனால்தான் இதனைப் பூலோக கற்பகதரு எனக் குறிப்பிடுகிறார்கள். "கற்பகதரு" என்பது வேண்டுபவர்களுக்கு வேண்டியனவெல்லாம் கொடுக்கின்ற, இந்துப் புராணக்கதைகளில் குறிப்பிடப்படும் ஒரு தேவலோகத்து மரமாகும். பனையிலிருந்து பலவகையான உணவுப் பொருள்களும், உணவல்லாத வேறு முக்கியமான பொருள்களும் பெறப்படுகின்றன. முற்காலத்தில் எழுதப் பயன்பட்டு வந்த பனையோலை இம்மரத்திலிருந்தும், தாலிப்பனையிலிருந்தும்
(தாளிப்பனை,கூந்தல்பனை) (Corypha umbraculifera) உண்டாக்கப்பட்டதாகும் . கட்டிடங்களுக்கு வேண்டிய பல கட்டிடப்பொருட்கள், கைப்பணிப் பொருட்கள், மற்றும் தும்பு, நார் முதலியவற்றிலிருந்து செய்யப்படும் பல்வேறு பயன்படு பொருட்கள் என்பனவற்றையும் பனையிலிருந்து பெற முடியும். பொதுவாக, இது வளரும் இடங்களிலெல்லாம், வசதியற்ற ஏழை மக்களின் பொருளாதார நிலையுயர, அடித்தளமாக விளங்குகிறது.

பனை மரத்தில் இருந்து ஆண்டொன்றுக்கு கிடைக்கும் பொருட்களின் அளவு:





</doc>
<doc id="109528" url="https://ta.wikipedia.org/wiki?curid=109528" title="வலம்புரி (இதழ்)">
வலம்புரி (இதழ்)

வலம்புரி 1970 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் இறைக்குருவனார் ஆவார். இது தெளிதமிழ் வளர்க்க முன்னோடிகளின் அடிச்சுவட்டில் படைப்பாக்கங்களின் வழியாகக் கருத்துக்களை வெளியிட்டது.


</doc>
<doc id="109531" url="https://ta.wikipedia.org/wiki?curid=109531" title="சாந்தி (இதழ்)">
சாந்தி (இதழ்)

சாந்தி 1980 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் எஸ்.ஏ.முருகானந்தம் ஆவார். இது அரசியல் கருத்துக்களைக் கலை இலக்கிய நுட்பத்தின் வெளியிட்டது. 


</doc>
<doc id="109534" url="https://ta.wikipedia.org/wiki?curid=109534" title="முள்ளிலவு">
முள்ளிலவு

முள்ளிலவ மரம் ("Bombax ceiba"), ("Bombax malabaricum") என்ற தாவரவியற் பெயராலும் அறியப்படுகின்றது. இது வெப்பவலயத்துக்குரிய ஒரு மரமாகும். இதற்கு முள்ளிலவு என்பது தற்காலத்தியப் பெயராகும். இதற்கு சங்க இலக்கியத்தில் செந்நிற பூக்களையுடைய இலவமரம் எனக்குறிப்பிடப்பட்டுள்ளது. இதனை “ஈங்கை இலவம் தூங்கு இணர்க்கொன்றை” என குறிஞ்சிப் பாட்டிலும், “களிறு புலம் உரிஞ்சிய கருங்கால் இலவம்” என அகநானூற்றிலும் வரும் அடிகளால் அறியலாம்.


இதன் இலை, பூ, விதை, பட்டை, கோந்து, பஞ்சு, வேர் மருத்துவத்துக்குப் பயன்படுகின்றன. இம்மரத்தினால் நீர்க்கடுப்பு, நீர் எரிவு, வெள்ளைப்பாடு இவை விலகும். விந்துவும், அணுக்களும் பலப்படும். 



</doc>
<doc id="109535" url="https://ta.wikipedia.org/wiki?curid=109535" title="அறிவுவழி (இதழ்)">
அறிவுவழி (இதழ்)

அறிவுவழி 1970 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் க. பஞ்சாட்சரம் ஆவார். இது பகுத்தறிவு சமதர்ம இயக்க கருத்துக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.


</doc>
<doc id="109538" url="https://ta.wikipedia.org/wiki?curid=109538" title="காஞ்சி (இதழ்)">
காஞ்சி (இதழ்)

காஞ்சி 1960 களில் வெளிவந்த தமிழ் வார சிற்றிதழ் ஆகும். இதன் ஆசிரியர் கா. ந. அண்ணாதுரை ஆவார். இது துணுக்குச் செய்திகளையும் நாட்டு நடப்புகளையும் அரசியல் போக்குகளையும் இலக்கியத் தொடரையும் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109540" url="https://ta.wikipedia.org/wiki?curid=109540" title="நெய்தல் (இதழ்)">
நெய்தல் (இதழ்)

நெய்தல் 1970 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் த. மன்றவாணன் ஆவார். இது தனித் தமிழ்ச் செய்திகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.


</doc>
<doc id="109541" url="https://ta.wikipedia.org/wiki?curid=109541" title="முல்லைச்சரம் (இதழ்)">
முல்லைச்சரம் (இதழ்)

முல்லைச்சரம் 1970 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் பொன்னடியான் ஆவார். இது மரபுக் கவிதைகளின் தொகுப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.


</doc>
<doc id="109542" url="https://ta.wikipedia.org/wiki?curid=109542" title="தீச்சுடர் (இதழ்)">
தீச்சுடர் (இதழ்)

தீச்சுடர் 1970 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் க.வெ. நெடுஞ்சேரலாதன் ஆவார். இது தமிழர்களைத் தட்டியெழுப்பும் கருத்துக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109543" url="https://ta.wikipedia.org/wiki?curid=109543" title="தமிழ்நாடு ஆசிரியர் (இதழ்)">
தமிழ்நாடு ஆசிரியர் (இதழ்)

தமிழ்நாடு ஆசிரியர் 1970 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் எஸ்.சி. தாஸ் ஆவார். இது தமிழ்நாடு ஆசிரியர் கழகத்தின் செய்திகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.


</doc>
<doc id="109550" url="https://ta.wikipedia.org/wiki?curid=109550" title="தமிழ் (இதழ்)">
தமிழ் (இதழ்)

தமிழ் 1910 களில் தமிழ்நாட்டில் இருந்து வெளிவந்த தமிழ் மாதாந்த சிற்றிதழ் ஆகும்.

இதன் ஆசிரியர் அ. சிவபிரகாசம் ஆவார்.

இது கல்வி அறிவு ஒழுக்கங்களையும் பயன்தரும் இனிய விசயங்களையும் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109554" url="https://ta.wikipedia.org/wiki?curid=109554" title="பரிமாணம் (இதழ்)">
பரிமாணம் (இதழ்)

பரிமாணம் 1990 களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் க. நவம் ஆவார். இது புலம் பெயர்ந்த மக்களின் வாழ்வு முறை மற்றும் செறிவான படைப்பாக்களையும் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109555" url="https://ta.wikipedia.org/wiki?curid=109555" title="சுடர் (இதழ்)">
சுடர் (இதழ்)

சுடர் 1970களில் இலங்கையில் இருந்து மாதாந்தம் வெளிவந்த தமிழ் மாத இதழ் ஆகும். இதன் ஆசிரியர் கோவை மகேசன் ஆவார். இது புதிய சமுதாயச் சிந்தனைகளோடு ஈர்ப்புடைய படைப்புகளையும் வெளியிட்டது. இந்த இதழ்களில் சில நூலகம் திட்டத்திலும், தமிழம் நாள் ஒரு நூல் திட்டத்லுல் எண்ணிம வடிவில் பாதுகாக்கப்பட்டுள்ளன.


</doc>
<doc id="109556" url="https://ta.wikipedia.org/wiki?curid=109556" title="கிராம ஊழியன் (இதழ்)">
கிராம ஊழியன் (இதழ்)

கிராம ஊழியன் 1943-47 காலகட்டத்தில் களில் இந்தியாவில் இருந்து மாதம் இருமுறை வெளிவந்த தமிழ் சிற்றிதழ் ஆகும். இதன் ஆசிரியர் திருலோக சீத்தாராம் ஆவார். இது தரமான இலக்கியபடைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109570" url="https://ta.wikipedia.org/wiki?curid=109570" title="விவேகி (இதழ்)">
விவேகி (இதழ்)

விவேகி 1970களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் செம்பியன் செல்வன். இது தரமான இலக்கியபடைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109571" url="https://ta.wikipedia.org/wiki?curid=109571" title="அறிவு (இதழ்)">
அறிவு (இதழ்)

அறிவு 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ஜெ. ஜெயமயூரகன் ஆவார். இது மாணவர்களுக்கான இலக்கியம் பொது அறிவு பாடநூல் எனப் பல்வேறு அறிவுச் செய்திகளை திருகோணமலையிலிருந்து வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109572" url="https://ta.wikipedia.org/wiki?curid=109572" title="குமரி மலர் (இதழ்)">
குமரி மலர் (இதழ்)

குமரி மலர் 1970 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ஏ. கே. செட்டியார் ஆவார். இது துணுக்குச் செய்திகளைத் தொகுத்து வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.
ஏ.கே.செட்டியார் தமது பயணக் கட்டுரைகள் அனைத்தையும் இந்நூலின் வழியேதான் பதிப்பித்தார்.


</doc>
<doc id="109577" url="https://ta.wikipedia.org/wiki?curid=109577" title="ஏன் (இதழ்)">
ஏன் (இதழ்)

ஏன் 1970 களில் இந்தியாவில் இருந்து மாதாந்தம் இலவசமாக வெளிவந்த தமிழ் சிற்றிதழ் ஆகும். இதன் ஆசிரியர் ஆசிரியர் குழு ஆவார். இது ஒடுக்கப்படுகிற மக்களுக்கான படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109578" url="https://ta.wikipedia.org/wiki?curid=109578" title="தடம் (இதழ்)">
தடம் (இதழ்)

தடம் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ம. பௌஸர் ஆவார். இது மொழி பெயர்ப்பு, படைப்பாக்கம், உரைவீச்சுகள், குறிப்புகள், இலக்கிய விமர்சனம் போன்றவற்றை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109579" url="https://ta.wikipedia.org/wiki?curid=109579" title="தொல்காப்பியம் உயிர் மயங்கியல் செய்திகள்">
தொல்காப்பியம் உயிர் மயங்கியல் செய்திகள்

தொல்காப்பியம் எழுத்து, சொல், பொருள் என்று மூன்று அதிகாரங்களைக் கொண்டது. அவற்றில் முதலாவது எழுத்ததிகாரத்தில் ஏழாவது இயலாக உள்ளது உயிர்மயங்கியல். இதில் உள்ள செய்திகள் இங்குத் தரப்படுகின்றன. எந்தச் செய்தி எந்த நூற்பாவில் சொல்லப்பட்டுள்ளது என்பது ஆங்காங்கே குறிப்பிடப்பட்டுள்ளன. அந்த எண்கள் இந்த இயலில் வரும் நூற்பா வரிசை எண்ணைக் குறிக்கும்.
திரிபு
இயல்பு -8
திரிபு

திரிபு
இயல்பு -22
வேற்றுமையில்

திரிபு




எ ஒ எழுத்துக்கள் மொழியில் ஈற்றெழுத்தாக வருவதில்லை. முன்னிலை விளியில் அளபெடையாக வரும். இவற்றை இடைச்சொல் எனக் கொள்ளுதல் வேண்டும். 




ஔ எழுத்தில் முடியும் சொறகள் இரண்டு. அவை கௌ, வௌ. 



</doc>
<doc id="109580" url="https://ta.wikipedia.org/wiki?curid=109580" title="இதயம் (இதழ்)">
இதயம் (இதழ்)

இதயம் () 1970 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் சி. மகேஸ்வரன் ஆவார். இது சிறுகதை, புதுக்கவிதை என மக்களை ஈர்க்கிற படைப்பாக்கங்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109581" url="https://ta.wikipedia.org/wiki?curid=109581" title="சாளரம் (இதழ்)">
சாளரம் (இதழ்)

சாளரம் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது துணுக்குச் செய்திகள், புதுக்கவிதை, கட்டுரை, அறிவியல், அரசியல், மருத்துவம், இலக்கியம் எனப் பன்முக படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109582" url="https://ta.wikipedia.org/wiki?curid=109582" title="அருணோதயம் (இதழ்)">
அருணோதயம் (இதழ்)

அருணோதயம் 1940 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் கே. பி. சாரதி ஆவார். இது மக்களை ஈர்க்கிற பல்சுவை படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109583" url="https://ta.wikipedia.org/wiki?curid=109583" title="தமிழ்த்தேன் (இதழ்)">
தமிழ்த்தேன் (இதழ்)

தமிழ்த்தேன் 1960 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் எம்.சி.கண்ணபிரானார் ஆவார். இது கதை, கவிதை, துணுக்குகளை முதன்மைப் படுத்தி வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109584" url="https://ta.wikipedia.org/wiki?curid=109584" title="மலர் (இதழ்)">
மலர் (இதழ்)

மலர் 1970 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் இரா.நாகலிங்கம் ஆவார். இது கதை, கட்டுரை, கவிதை, நூல் விமர்சனம் என பல்சுவை படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109586" url="https://ta.wikipedia.org/wiki?curid=109586" title="வைத்தியன் (இதழ்)">
வைத்தியன் (இதழ்)

வைத்தியன் 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் க. ச. பரிபூரணாநந்தர் ஆவார். இது மருத்துவக் குறிப்புகள், செய்திகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109587" url="https://ta.wikipedia.org/wiki?curid=109587" title="வயல் (இதழ்)">
வயல் (இதழ்)

வயல் 1980 களில் இலங்கையில் இருந்து காலாண்டுக்கு ஒருமுறை வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது கலை இலக்கிய சமூக அறிவியல் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109589" url="https://ta.wikipedia.org/wiki?curid=109589" title="கருவமிலம்">
கருவமிலம்

கருவமிலங்கள் அல்லது கருக்காடிகள் (Nucleic acids) எனப்படுபவை உயிரினங்களின் வாழ்க்கைக்கு அத்தியாவசியமான டி.என்.ஏ (தாயனை அல்லது ஆக்சியகற்றப்பட்ட இரைபோ கருவமிலம்), ஆர்.என்.ஏ (ஆறனை அல்லது இரைபோ கருவமிலம்) என்பவற்றைக் கொண்ட உயிரியல் மூலக்கூறுகளாகும். இவையே உயிரினங்களின் அனைத்து உடலியங்கியல் தேவைகளுக்குமான புரதங்களை ஆக்கத் தேவையான அமினோ அமிலங்களுக்குரிய தகவல்களைக் கொண்டுள்ளன. இதனை 1871 இல் முதலில் அறிமுகப்படுத்தியவர் பிரிடிரிக் மியெசர் (Friedrich Miescher) ஆவார்.
கருவமிலங்கள் இரைபோசு எனப்படும் ஐங்கரிம இனியம் ஒன்றையும், பொசுபேற்று மூலக்கூறு ஒன்றையும், நைதரசக் காரம் அல்லது நைதரச உப்புமூலம் ஒன்றையும் கொண்டு கட்டியமைக்கப்பட்ட நியூக்கிளியோட்டைடுக்களாலான நீண்ட சங்கிலியாலானவையாகும்.
இது அனைத்து உயிரினங்களுக்கும் தேவையான நான்கு பெரிய பிரிவுகளில் அடங்கும் பருமூலக்கூறுகளில் ஒன்றாகும். இது தவிர்ந்த ஏனைய மூன்று பருமூலக்கூறுகளும் காபோவைதரேட்டுக்கள், புரதங்கள், லிப்பிட்டுக்கள் ஆகும்.


புதிய உயிரியல் மற்றும் மருத்துவம்|மருத்துவ ஆய்வுகளில் இந்தக் கருவமிலங்கள் மிக முக்கிய பங்காற்றுவதுடன், மரபணுத்தொகை, தடய அறிவியல், உயிரித் தொழில்நுட்பம், மருந்து தயாரிப்பு போன்றவற்றிற்கும் ஒரு அடிப்படையை வழங்குகின்றது.


</doc>
<doc id="109591" url="https://ta.wikipedia.org/wiki?curid=109591" title="கண்ணன் (இதழ்)">
கண்ணன் (இதழ்)

கண்ணன் () 1950 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ந. இராமரத்நம் ஆவார். இது அழகிய படங்கள், சுவையான கதைகள், அறிமுகங்கள், பேனா நண்பர்கள் போன்றவற்றை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109592" url="https://ta.wikipedia.org/wiki?curid=109592" title="அல்வா (இதழ்)">
அல்வா (இதழ்)

அல்வா 1950 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் அருள்வாணன் ஆவார். இது சிறுவர் கதைகளை, அறிவியல் செய்திகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109593" url="https://ta.wikipedia.org/wiki?curid=109593" title="அணில் மாமா (இதழ்)">
அணில் மாமா (இதழ்)

அணில் மாமா 1950 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் புவிவேந்தன் ஆவார். இது அழகிய படங்களுடன் சுவையாகக் கதை, துணுக்கு, செய்திகளை வண்ணத்தில் அச்சாக்கி வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.




</doc>
<doc id="109598" url="https://ta.wikipedia.org/wiki?curid=109598" title="தமிழமுது (இதழ்)">
தமிழமுது (இதழ்)

தமிழமுது 1970 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் பா. சிவபாலன் ஆவார். இது சிறுகதை, கவிதை, விமர்சனம் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109599" url="https://ta.wikipedia.org/wiki?curid=109599" title="வசந்தம் (இதழ்)">
வசந்தம் (இதழ்)

வசந்தம் 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் க. கோணேஸ்வரன் ஆவார். இது பொது மக்களுடைய படைப்பாக்கங்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109600" url="https://ta.wikipedia.org/wiki?curid=109600" title="களனி (இதழ்)">
களனி (இதழ்)

களனி 1970 களில் இலங்கையில் இருந்து காலாண்டும் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது அரசியல், சமூகவியல், இலக்கியக் கட்டுரைகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109601" url="https://ta.wikipedia.org/wiki?curid=109601" title="தமிழ்ச் சிற்றிதழ்">
தமிழ்ச் சிற்றிதழ்

தமிழ் மொழியில் வெளிவந்த சிற்றிதழ்கள் தமிழ்ச் சிற்றிதழ்கள் ஆகும். தமிழ் இதழியலில் எண்ணிக்கையிலும், ஆழத்திலும், பரப்பிலும் சிற்றிதழ்களே பாரிய தாக்கத்தை ஏற்படுத்தி உள்ளன. சிற்றிதழ் என்பது தீவரமான உள்ளடக்கத்துடன் ஒரு குறிப்பிட்ட வாசகர்களைச் சென்றைடையும் இதழ் ஆகும். கட்டுரை, கருத்துரை, விமர்சனம், திறனாய்வு, துறை ஆய்வு, விவாதம், நேர்காணல், செய்யுள், கவிதை, உரைவீச்சு, சிறுகதை, தொடர்கதை, துணுக்குகள், நகைச்சுவை, சித்திரக்கதை எனப் பல்வேறுவகைப்பட்ட ஆக்கங்களை ஒரு சிற்றிதழ் தாங்கிவரும். சிற்றிதழின் முதன்மை நோக்கம் கருத்துப்பகிர்வே. அதாவது வியாபார நோக்கில் இலாபம் ஈட்டுவதை சிற்றிதழ் பொதுவாக முதன்மைக் குறிக்கோளாய் கொள்வதில்லை.

தமிழ் கருத்துருவாக்கத்தில் சிற்றிதழின் பங்கு கணிசமானது. இது வணிக நோக்கில் அமையாததால் கூடிய விமர்சன கருத்து சுதந்திரத்தைக் கொண்டது. புனிதங்களை கட்டுடைப்பதிலும் அதிகாரத்தை கேள்விக்குட்படுத்துவதிலும் சிற்றிதழ் பங்கு கொள்கின்றது. விழும்பிநிலை மனிதர்களைப் பற்றியும், பொதுக் கவனத்தைப் பெறாத பிரச்சினைகள் பற்றியும் சிற்றிதழ் குரல் எழுப்புகிறது. கலக்காரர்களின் குரல்களை ஒலிக்க செய்கிறது. சிற்றிதழ் சமூகத்தின் தொடர் கதையாடலின் ஒரு களமாக இருக்கிறது. துறைசார் விடயங்களை ஆய்வுகுட்படுத்தி ஆவணப்படுத்துகிறது.

இருப்பினும், “சிற்றிதழ் என்றாலே சிறந்த இதழ் என்றுதான் அர்த்தம். இதைத்தான் தற்போது சீரிதழ் என்றும் சொல்லி வருகிறார்கள். "எதிர்காலத்தில் தமிழ்ச் சூழலில் ஒரு மாற்றம் ஏற்பட வேண்டுமானால் அது சிற்றிதழ்களால் மட்டுமே நிகழும் என்பதை உறுதியாகச் சொல்லலாம்” என்று சிற்றிதழ்களுக்கு நம்பிக்கையூட்டுகிறார் உலகத் தமிழ்ச் சிற்றிதழ்கள் சங்கத்தின் தலைவர் கவிஞர் வதிலை பிரபா.

வணிக இதழ்களின் செயல்பாட்டில் பிடித்தமில்லாத நிலையிலும், ஒரு படைப்பாளன் தனது படைப்புகளைப் பத்திரிகைகளுக்கு அனுப்பி அவை வெளியிடப்படாமல் நிராகரிக்கப்படும் நிலையிலும் தனது கருத்துக்களை மாற்று வழியில் வெளிப்படுத்த விரும்பியவர்கள் கொண்டு வந்ததுதான் பெரும்பான்மையான சிற்றிதழ்கள். இந்தச் சிற்றிதழ்களின் பெயர்கள் கூட சற்று வித்தியாசமாக இருக்கும். சில சிற்றிதழ்களுக்கு ஓரெழுத்துத் தலைப்பாக ‘அ’, ‘ஓ’, ‘ழ’ என்று பெயரிடப்பட்டன. சில சிற்றிதழ்களுக்கு ‘சுண்டெலி’, ‘வெட்டிப்பயல்’, ‘மாமியா’ என்று நகைச்சுவையாகப் பெயர்கள் வைக்கப்பட்டது. ‘இலக்கிய வட்டம்’, ‘கசடதபற’, ‘சதங்கை’, ‘சூறாவளி’ என்று சிறப்பான பெயர்கள் கூட சில சிற்றிதழ்களுக்கு வைக்கப்பட்டன.

1958 ம் ஆண்டு சி. சு. செல்லப்பா அவர்கள் வெளியிட்ட எழுத்து சிற்றிதழ்களில் தொடக்க 1950கள்50களின் சிற்றிதழ்களில் குறிப்பிடத்தக்கத்து.

தமிழம் பலநூறு சிற்றிதழ்களை இணைய வழியே பகிர்கிறது. கீற்றில் பல சிற்றிதழ்கள் எண்மிய வடிவில் வெளியிடப்படுகின்றன. திண்ணை போன்ற இணைய இதழ்கள் பலவும் சிற்றிதழ்களை ஒத்தவை.

முபாரக் இந்தியா, திருச்சியிலிருந்து 1975ம் ஆண்டில் மாதமிரு முறை வெளிவந்த ஓர் இசுலாமிய முற்போக்கு இதழாகும். 'முபாரக்' என்ற அரபுப் பதம் 'வாழ்த்து' என்ற பொருளைத்தரும். இதன் ஆசிரியராக ஹனீப் என்பவர் இருந்தார். இதில் இசுலாமியக் கவிதைகள், கட்டுரைகள், கதைகள், ஆய்வுக் கட்டுரைகள் என்பன இடம்பெற்றிருந்தன. 

சிற்றிதழ் 1990களில் வெளிவந்த தமிழ் மாதாந்த சிற்றிதழ் ஆகும். இதன் ஆசிரியர் பொள்ளாச்சி நசன் ஆவார். இது தமிழ் சிற்றிதழ்கள் பற்றிய செய்திகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.

வானம்பாடி, 1980களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது ஈழமக்கள் படும் துயரங்களை உள்ளடக்கிய உரை வீச்சுகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.





</doc>
<doc id="109602" url="https://ta.wikipedia.org/wiki?curid=109602" title="மாணாக்கன் (இதழ்)">
மாணாக்கன் (இதழ்)

மாணாக்கன் 1960 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் வி. பொ. பழனிவேலன் ஆவார். இது தனித் தமிழும் தன்மதிப்பும் தழைக்க வேண்டும் என்று முனைப்புடன் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109603" url="https://ta.wikipedia.org/wiki?curid=109603" title="கைகாட்டி (இதழ்)">
கைகாட்டி (இதழ்)

கைகாட்டி 1960 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் தமிழ்க்குடிமகன் ஆவார். இது தமிழ் மொழியின் வளர்ச்சிக்காக, உணர்வோடு, முனைப்புடன் மரபுப்பா, கட்டுரை, துணுக்கு போன்ற படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109604" url="https://ta.wikipedia.org/wiki?curid=109604" title="டமாரம் (இதழ்)">
டமாரம் (இதழ்)

டமாரம் 1940 களில் இந்தியாவில் இருந்து வாரம் இருமுறை வெளிவந்த தமிழ் சிற்றிதழ் ஆகும். இதன் ஆசிரியர் சுப. சொக்கலிங்கம் ஆவார். இது சிறுவர்களை ஈர்த்து, பல்சுவையோடு அறிவையும் வளர்க்கும் வண்ணம் கட்டுரைகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109614" url="https://ta.wikipedia.org/wiki?curid=109614" title="சென்னை நகராண்மைக் கழகம்">
சென்னை நகராண்மைக் கழகம்

சென்னை நகராண்மைக் கழகம் ("Madras Municipal Corporation") கிழக்கிந்திய கம்பெனி ஆட்சியில் சென்னை நகரத்தை நிருவாகம் செய்ய உருவாக்கப்பட்ட அமைப்பு. சென்னையின் ஆட்சித் தலைவராக புதிதாக நியமிக்கப்பட்ட ஹேல் என்பவர், சென்னை நகரத்திற்கு நகராண்மைக் கழகமும், நகரத் தந்தை பதவியும், டச்சுக் கிழக்கிந்தியத் தீவுகளில் நடைபெற்று வந்த நகராட்சி முறையை ஒட்டி ஏற்படுத்த தீர்மானங்களை நிறைவேற்றினார். முதலில் மூன்று ஆங்கிலேயர்களும், மூன்று பிரஞ்சுக்காரர்களும், இந்துக்கள், இசுலாமியர் ஆகியோர் சேர்ந்த 13 பேர்கள் கொண்ட மூப்பரவை (Aldermen Court) ஒன்று அமைக்கப்பட்டு, ஆண்டு தோறும் செப்டம்பர் மாதம் 29ம் தேதி நகரத் தந்தை தேர்தல் நடத்த வேண்டும் என தீர்மானிக்கப்பட்டது.

ஹேல் தீர்மானத்தின் படி, முதன் முதலாக சென்னை நகராண்மைக் கழகம், 1687 டிசம்பர் 30 அன்று இரண்டாம் ஜேம்ஸ் அரசனின் அனுமதியுடன் தொடங்கப்பட்டது. முதல் நகரத் தந்தையாக நத்தானியேல் இக்கின்ஸன் என்பவர் நியமிக்கப்பட்டார். நகராண்மைக் கழகத்தில், யூத, போர்ச்சுகீசிய, இந்து வர்த்தகர்கள் தலா மூன்று பேர் உறுப்பினர்களாக இருந்தனர். இவர்களில், கிழக்கிந்திய ஆங்கிலக் கழகத்துடன் வாணிகம் செய்துவந்த பேரி திம்மனின் சகோதரர் சின்ன வேங்கடாத்திரி, மூத வீரண்ணா, அலங்காத்தாப் பிள்ளை ஆகியோர் இந்துக்களின் சார்பில் உறுப்பினர்களாக இருந்தனர். பீரங்கிகள் முழங்க, வாத்தியங்கள் ஒலிக்க நகராண்மைக் கழகத் தொடக்கவிழா புனித ஜார்ஜ் கோட்டையில் நடைபெற்றது.

1727 ஜூலை மாதம் நகராண்மை கழகம் திருத்தியமைக்கப்பட்டது. நகரத் தந்தையோடு 7 ஆங்கிலேயர்களும், 2 இந்தியர்களும் உறுப்பினர்களாக இருந்தனர். இந்திய சுதந்திரத்திற்கு பின் சென்னை நகராண்மைக் கழகம் என்பது சென்னை மாநகராட்சி என மாற்றப்பட்டது.

﻿


</doc>
<doc id="109615" url="https://ta.wikipedia.org/wiki?curid=109615" title="வேளாண்மை (காவியம்)">
வேளாண்மை (காவியம்)

வேளாண்மை ஈழத்துக் கவிஞர் நீலாவணனின் கவிதைப் படைப்புகளுள் ஒன்று. இதன் முதல் பதிப்பு 1982 இல் மூதூர் தங்கம் வெளியீடு நிறுவனத்தால் வெளியிடப்பட்டது. இந்நூலுக்கான முன்னுரையை எழுத்தாளர் வ. அ. இராசரத்தினம் எழுதியுள்ளார்.


</doc>
<doc id="109617" url="https://ta.wikipedia.org/wiki?curid=109617" title="சென்னை பெண்கள் மேனிலைப் பள்ளி, இராட்லர் தெரு">
சென்னை பெண்கள் மேனிலைப் பள்ளி, இராட்லர் தெரு

சென்னை பெண்கள் மேனிலைப் பள்ளி, இராட்லர் தெரு சென்னை நகரின் சூளைப் பகுதியில் அமைந்துள்ள மேல்நிலைப் பள்ளி, 24 ஆகஸ்டு 1945ல் வள்ளல் பாலைய்ய நாயுடு அவர்கள் வழங்கிய நிலத்தில், நடுநிலைப்பள்ளியாக தொடங்கப்பட்டது. 19 ஆகஸ்டு 1961ல் உயர்நிலைப்பள்ளியாகவும், 17 ஜூலை 1978ல் மேல்நிலைப் பள்ளியாகவும் தரம் உயர்ந்து, இன்று சூளைப் பகுதியில் ஏழை எளிய குடும்பங்களை சேர்ந்த பெண் குழந்தைகளின் கல்விக்கு பெரிதும் பயன்பட்டுவருகின்றது.

இந்த சென்னைப் பள்ளி, சென்னை மாநகராட்சி, கல்வித் துறையின் நிர்வாகத்தின் கீழ் நிர்வகிக்கப்படுகிறது. சுமார் 2500 மாணவிகள் பயிலும் இப்பள்ளியில், 85 ஆசிரிய, ஆசிரியைகள் பணியாற்றிவருகின்றனர்.



சென்னை பெண்கள் மேனிலைப் பள்ளி
எண்: 3, இராட்லர் தெரு, சூளை,சென்னை-600112
மண்டலம்: 7 வட்டம்: 102
தமிழ்நாடு, இந்தியா
தொலைபேசி எண்: +91-044-26402468
மின் அஞ்சல்: cghssrotler112@gmail.com
அருகாமை இரயில் நிலையம்: சென்னை சென்ட்ரல் மற்றும் சென்னை எழும்பூர்
பேருந்து எண்கள்:
சென்னை கோயம்பேட்டிலிருந்து:59, 59A, 59B, 59D, 159, 159A, 159B
சென்னை பாரிமுனையிலிருந்து:7B, 7C, 7E, 7F, 7G, 7H, 7K, 7L, 7M, 42B, 42D, 64, 64A, 64B, 64C, 64D, 142, 242
இதர இடங்களிலிருந்து: 29, 29A, 29B, 29D, 29L, 37, 37D, 38C, 138C
அருகாமை பேருந்து நிறுத்தம்: டவுட்டன் அல்லது புவனேஷ்வரி



</doc>
<doc id="109618" url="https://ta.wikipedia.org/wiki?curid=109618" title="எக்சாம்ப்">
எக்சாம்ப்

எக்சாம்ப் ("Xampp") என்பது இலவசமாக மற்றும் திறந்த மூலக்கூறக வழங்கப்படும் இணைய வழங்கி பொதியாகும், இது அப்பாச்சி வழங்கி, மையெசுக்யூயெல் தரவுத்தளம், மேலும் பி.எச்.பி, பேர்ல் இயைபாக்கிகளைக் கொண்டுள்ளது.

எக்சாம்ப் (xampp) என்ற பெயரின் விளக்கம்,


இப் பொதியானது க்னூ பொதுக் கட்டற்ற அனுமதியின்கீழ் இலவசமாக வழங்கப்படுகிறது. எக்சாம்ப் ஆனது மைக்கிரோசொப்ட் வின்டோசு, லினிக்சு, சோலாரிக்சு, மற்றும் மெக் ஓஎசு எக்ச் ஆகிய இயங்குதளங்களிக்கிற்காக உள்ளது.

எக்சாம்பானது ஒரே ஒரு கோப்பின் மூலமாக இலகுவாக ஒழுங்கமைக்கக் கூடியதகும். தொடர்சியாக இதன் புதிய பதிப்புக்கள் பதிவேற்றப்படுகின்றன. மேலும் பிஎச்பி நிர்வாகம் மற்றும் ஒப்பின் எசுஎசுஎல் வசதிகளையும் இது கொண்டுள்ளது. இது முழுமையான, சிறிய மற்றும் நிலையான பதிப்புக்கள் தரப்படுகின்றன.


</doc>
<doc id="109619" url="https://ta.wikipedia.org/wiki?curid=109619" title="சேந்தனார்">
சேந்தனார்

சேந்தனார் பன்னிரு திருமுறைகளில் ஒன்பதாம் திருமுறையில் அடங்கும் திருப்பல்லாண்டு பாடிய அருளாளர் ஆவார். இவர் திருவெண்காட்டிற்கு அருகில் நாங்கூர் என்னும் ஊரில் தேன்றியவர். பட்டினத்து அடிகளின் தலைமைக் கணக்காளராக இருந்த சமயம் அவரின் கட்டளைப்படி அவரது கருவூலத்தைத் திறந்து எல்லோரும் அதில் உள்ள பொருள்களை எடுத்துச்செல்லுமாறு செய்தார். இதை அறிந்த பட்டினத்தாரின் சுற்றத்தவர்கள் சோழ மன்னனிடம் முறையிடவே மன்னன் சேந்தனாரை சிறையில் அடைந்தான். சேந்தனார் பட்டினத்தாரின் அருளால் சிறையிலிருந்து விடுதலை பெற்றார்.

சேந்தனார் தனது மனைவி மக்களுடன் தில்லைக்குச் சென்று விறகு வெட்டி விற்று வாழ்வு நடத்தினார். நாள்தோறும் விறகுவிற்றுப் பெற்ற பொருளிலிருந்து ஒரு சிவனடியார்க்கு உணவு அளித்து சிவத்தொண்டாற்றி வந்தார். ஒருநாள் நடராசப்பெருமானே சிவனடியாராக அவர் வீட்டிற்கு வந்து சேந்தனார் அளித்த களியை உணவாக ஏற்று அதன் ஒரு பகுதியைத் தமது திருமேனியில் காட்டிச் சேந்தனாரின் சிறந்த சிவபக்தியை உலகம் உணரும்படி செய்தருளினார்.

ஒருசமயம் சேந்தனார் சிதம்பரத்தில் இருக்கும்பொழுது மார்கழித் திருவாதிரைத் திருவிழாவின் போது நடராசப்பெருமான் எழுந்தருளி வரும் திருத்தேர் ஓடாது தடைப்பட்டு நின்றிருந்தது. அப்போது "சேந்தா தேர் நடக்கப் பல்லாண்டு பாடுக" என்று ஓர் அசரீரி கேட்டது. அது கேட்ட சேந்தனார் இறையவன் திருவருளால் "மன்னுக தில்லை வளர்க நம் பத்தர்கள்" எனத் தொடங்கும் திருப்பல்லாண்டு பாடி, வடம்பிடிக்காமல் தேர் தானே ஓடி இருப்பிடம் வந்து சேரச் செய்தார். இவ்வற்புதத்தை கண்ட அனைவரும் சேந்தனாரின் பத்தியை பேற்றினார்கள.

கண்டராதித்த சோழ மன்னரின் (கி.பி. 947-957) ஆட்சிக் காலத்தில் தோன்றிய கல்வெட்டில், `கலி விசயன் தருணேந்து சேகரன்` என்ற தொடர்கள் காணப்படுகின்றன. `தருணேந்து சேகரன்` என்ற தொடர் சேந்தனார் பாடிய இரண்டாம் பதிகத்து மூன்றாம் பாடலில் உள்ளது. ஆகவே சேந்தனார் கண்டராதித்த சோழரின் காலத்துக்கு முற்பட்டவராதல் வேண்டும். பட்டினத்து அடிகளின் கணக்கர் என்பதால் இவரது காலம் ஒன்பதாம் நூற்றாண்டின் இறுதியும், பத்தாம் நூற்றாண்டின் தொடக்கமும் ஆகும் எனலாம்.




</doc>
<doc id="109621" url="https://ta.wikipedia.org/wiki?curid=109621" title="பூந்துருத்தி நம்பிகாடநம்பி">
பூந்துருத்தி நம்பிகாடநம்பி

பூந்துருத்தி நம்பிகாடநம்பி பன்னிரு திருமுறைகளில் ஒன்பதாம் திருமுறையில் அடங்கும் திருவிசைப்பா பாடிய அருளாளர்களில் ஒருவராவார். இவர் சோழ நாட்டில் காவிரியின் தென்கரையில் திருவையாற்றுக்கு அருகிலுள்ள திருப்பூந்துருத்தி என்னும் பாடல்பெற்ற சிவத்தலத்தில் ஆத்திரேய கோத்திரத்தில் அந்தணர் குலத்தில் தோன்றியவர். இவர் திருவாரூர், சிதம்பரம் என்ற இரண்டு தலங்களுக்கும் திருவிசைப்பாத் திருப்பதிகங்கள் அருளிச்செய்துள்ளார்.

முதல் இராஜாதிராஜனுடைய (கி.பி.1018 - 1054) 32 ஆம் ஆட்சியாண்டில் அமைந்த திருவையாற்றுக் கல்வெட்டில் `ஒலோகமாதேவீச்சரத்து ஸ்தானமுடைய சேத்திர சிவபண்டிதர்க்காகத் திருவாராதனை செய்யும் ஆத்திரையன் நம்பிகாட நம்பி` என்று காணப்படுவதால் பூந்துருத்தி நம்பிகாட நம்பியின் காலம் கி. பி. 10 ஆம் நூற்றாண்டின் பிற்பகுதியும் கி.பி. 11 ஆம் நூற்றாண்டின் முற்பகுதியும் எனலாம்.


</doc>
<doc id="109626" url="https://ta.wikipedia.org/wiki?curid=109626" title="வேணாட்டடிகள்">
வேணாட்டடிகள்

வேணாட்டடிகள் பன்னிரு திருமுறைகளில் ஒன்பதாம் திருமுறையில் அடங்கும் திருவிசைப்பா பாடிய அருளாளர்களில் ஒருவராவார். வேணாடு என்பது தென் திருவாங்கூர்ப் பகுதிக்குரிய பழம்பெயர் ஆகும். இந்நிலப்பகுதியை ஆண்ட அரசர் குடும்பத்தில் பிறந்து இறைவனை தமிழால் பாடிப் போற்றிய குறுநில மன்னரே வேணாட்டடிகள். இவர் சிவபெருமானிடத்துக் கொண்ட அளவற்ற பக்திப் பெருக்கால் பல சிவதலங்களுக்கும் சென்று சிவபெருமானைப் பாடி வழிபட்டார். இவர் பாடிய திருவிசைப்பாப் பதிகம் ஒன்றே உள்ளது. அப்பதிகம் (கோயில்) சிதம்பரத்தில் எழுந்தருளிய இறைவன் மீது பாடப்பட்டதாகும்.


</doc>
<doc id="109629" url="https://ta.wikipedia.org/wiki?curid=109629" title="சீனிவாசகம் தர்ம ராஜா">
சீனிவாசகம் தர்ம ராஜா

சீனிவாசகம் சகோதரர்கள் மலேசியா, பேராக், ஈப்போ வில் புகழ் பெற்றத் தமிழர்கள். இவர்களில் மூத்தவர் எஸ்.பி.சீனிவாசகம். இளையவர் டி. ஆர். சீனிவாசகம். இவருடைய முழுப் பெயர் தர்ம ராஜ சீனிவாசகம். சகோதரர்கள் இருவரும் இணைந்து 1953ல் மக்கள் முற்போக்கு கட்சியை (People’s Progressive Party) உருவாக்கினர். பின்னர் அக்கட்சியின் தலைவராக டி. ஆர். சீனிவாசகம் பொறுப்பு ஏற்றார்.

மலாயா சுதந்திரம் அடைவற்கு முன்னால் உருவாக்கப் பட்ட சில அரசியல் கட்சிகளில் இக்கட்சியும் ஒன்று. இவருடைய தலைமைத் துவத்தின் கீழ் 1958 ஆம் ஆண்டு ஈப்போ முனிசிபல் மன்றம் கைப்பற்றப் பட்டது. சீனர்களின் ஆதிக்கத்தில் ஈப்போ இருந்தாலும் ஒரு தமிழரைச் சீனர்கள் தலைவராகத் தேர்ந்தெடுத்தனர். அனைத்து தரப்பு சீனர்களும் சீனிவாசகம் சகோதரர்களுக்கு முழுமையான ஆதரவை வழங்கினர்.

அப்போதைய மலாயாவில் சகோதரர்கள் இருவரும் மிகவும் புகழ் பெற்ற வழக்கறிஞர்கள். இவர்கள் வாதாடி வென்ற பல வழக்குகள் மலாயா வாழ் மக்களிடையே அவர்களுக்கு நன்மதிப்பைப் பெற்றுத் தந்தன.

ஏழ்மையான நிலையில் உள்ளவர்களிடம் சகோதரர்கள் இருவரும் கட்டணம் வாங்காமல் நீதிமன்றத்தில் வழக்காடினர். வயதானவர்களுக்கு இலவசமான சமூகச் சேவைகளை வழங்கினர். அதுவே அவர்கள் அரசியலில் காலடி எடுத்து வைக்க மிக்க உறுதுணையாகவும் நல்ல ஓர் அடித் தளமாகவும் அமைந்தது.

சீனர்கள், மலாய்க்காரர்கள், இந்தியர்கள் என மக்கள் அனைவரிடமும் சகோதரர்கள் இருவரும் விசுவாசமாக நடந்து கொண்டனர். 1957 ஆம் ஆண்டு ஈப்போவின் மக்களவை உறுப்பினராக டி.ஆர்.சீனிவாசகம் தெரிவு செய்யப்பட்டார். நாடாளுமன்றத்தில் ஈப்போ மக்களுக்காகக் குரல் கொடுத்தார். மனித அடிப்படை உரிமைகளுக்காகப் போராடினார்.

பேராக் மாநிலம் மக்கள் முற்போக்கு கட்சியின் கோட்டை என்று சொல்லலாம். இந்த மாநிலத்தில் இருந்து அதிகமான ஆதரவு அக்கட்சிக்கு கிடைத்தது. குறிப்பாக, மலேசிய சீனர்கள் சமுதாயத்தின் வாக்காளர்கள் அக்கட்சிக்கு மிகுந்த ஆதரவை வழங்கினர்.

1957-இல் ஈப்போவின் மக்களவை உறுப்பினராக இருந்த துன் லியோங் இவ் கோ என்பவர் மலாக்கா மாநிலத்தின் கவர்னராகப் பதவி உயர்வு பெற்றுச் சென்றார். அதனால் ஈப்போ நாடாளுமன்றத் தொகுதி காலியானது. அந்தத் தொகுதிக்கு டி.ஆர். சீனிவாசகத்தின் பெயர் முன்மொழியப் பட்டது.

சீன வாக்காளர்களின் ஆதரவினால் துன் லியோங் இவ் கோ நாடாளுமன்ற உறுப்பினராகத் தெரிவு செய்யப்பட்டார். அத்துடன் நாடாளுமன்றத்தில் எதிர்க் கட்சிகளின் தலைவராகவும் பதவி வகித்தார்.

1965-ஆம் ஆண்டு Malaysian Solidarity Council எனும் மலேசிய ஒருமைப்பாட்டு மன்றத்தை உருவாக்கினார். இந்த மன்றத்தில் மக்கள் செயல் கட்சி, ஐக்கிய ஜனநாயக் கட்சி போன்றவை இடம் பெற்று இருந்தன. "மலேசியர்களின் மலேசியா" எனும் ஒரு புதிய கொள்கை மலேசியாவில் உருவாக்கப் பட வேண்டும் என்று வலியுறுத்தினார்.

சீனிவாசகம் சகோதரர்களின் கட்சி, 1954-ஆம் ஆண்டில் "பேராக் முன்னேற்றக் கட்சி" எனும் பெயரில் இருந்து 1956ல் "மக்கள் முன்னேற்றக் கட்சி" என்று மாற்றம் கண்டது. 1957-இல் நடந்த இடைத்தேர்தலில் ம.மு.க. ஈப்போ நாடாளுமன்றத் தொகுதியில் வெற்றிப் பெற்றது. 1959 ஆம் ஆண்டு நடந்த பொதுத் தேர்தலில் 4 நாடாளுமன்ற, 8 சட்டமன்ற இடங்களை வென்றது.

1960 இடைத் தேர்தலில் மேலும் ஒரு நாடாளுமன்றத் தொகுதியை அக்கட்சி வென்றது. தொடர்ந்து வந்த தேர்தல்களில் பல இடங்களை வென்று சரித்திரம் படைத்தது. அதன் பிறகு நீண்ட காலம் வலுவான எதிர்க் கட்சியாகவும் ம.மு.க விளங்கி வந்தது.

நாடு முழுமையும் இக்கட்சிக்கு 3000 கிளைகளும் 500,000 உறுப்பினர்களும் இருக்கிறார்கள். இப்போது 2010ஆம் ஆண்டுகளில் டத்தோ எம். கேவியஸ் என்பவர் தலைவராக இருக்கின்றார். புதிய தலைமுறையில் பதவிப் போராட்டங்கள் பல பரிணாமங்களில் மேடை ஏறி வருகின்றன. ஆனால், சீனிவாசகம் சகோதரர்கள் விட்டுச் சென்ற சுவடுகள் மட்டும் இன்னும் சுடர் விட்டுப் பிரகாசிக்கின்றன. அவை காலத்தால் அழிக்க முடியாதவை.

15 மார்ச் 1969-இல் டி.ஆர். சீனிவாசகம் மாரடைப்பினால் இறந்தார். அவர் இறக்கும் போது அவருக்கு வயது 48. அதிகமாகப் புகைபிடித்தல் அவருடைய மாரடைப்பிற்கு மூல காரணம் என்று மருத்துவர்கள் கூறுகின்றனர். அவருடைய உடல் ஈப்போ சாலைகளின் வழியாக எடுத்துச் செல்லப் பட்ட போது 150,000 பேர் தெருக்களில் நின்று இறுதி மரியாதை செய்தனர். பெரும்பாலான மக்கள் வேலைக்குச் செல்லாமல் விடுப்பு எடுத்து இறுதி ஊர்வலத்தில் கலந்து கொண்டனர்.

அவர் இறந்த பிறகு அன்னார் ஆற்றிய சேவைகளுக்கு மரியாதை செய்ய பேராக் மாநில மக்கள் விரும்பினர். அதன் படி 1960 ஆம் ஆண்டு ஈப்போவின் காரனேஷன் பூங்காவின் பெயர் டி.ஆர்.பூங்கா என்று பெயர் மாற்றம் செய்யப் பட்டது. ஆயிரக் கணக்கான மலர்ச் செடிகள் இந்த அழகிய பூங்காவில் உள்ளன.

டி.ஆர். சீனிவாசகம் அவர்கள் பேராக் வாழ் மக்களுக்கு நிறைய உதவிகளைச் செய்து உள்ளார். இவருக்கு அங்காடிக்காரர்கள், தொழிலாளர்கள், சாப்பாட்டுக் கடைக்காரர்கள் அன்றாட நண்பர்களாக இருந்து உள்ளனர். பள்ளிப் பிள்ளைகளுக்கு கைச் செலவுகளுக்கு காசு கொடுக்கும் ஒரு பழக்கம் இவரிடம் இருந்துள்ளது. அதனால் அவருடைய அலுவலகத்தின் முன் அனுதினமும் பள்ளிச் சீருடை அணிந்த மாணவர்களைப் பார்க்க முடியும்.

ஈப்போ இளைஞர்கள் விளையாட்டுத் துறையில் சிறந்து விளங்க வேண்டும் என்று அவர்களுக்குக் கணிசமான அளவு மான்யம் வழங்கி ஊக்கம் அளித்துள்ளார். கிந்தா இந்தியர் காற்பந்து சங்கத்தின் புரவலராகப் பணியாற்றிய காலத்தில் பல இந்தியக் காற்பந்து வீரர்கள் தோன்றுவதற்கு இவர் முன்னோடியாக இருந்து இருக்கிறார்.

ஈப்போ நகராட்சி மன்றத்தின் தலைவராக இருக்கும் போது இவர் நூற்றுக்கணக்கான இந்தியர்களுக்கு வேலை வாய்ப்புகளை வழங்கி இருக்கிறார். பல ஆயிரம் பேருக்கு குடியுரிமை பெற்றுத் தருவதில் முன்னோடியாகவும் திகழ்ந்து உள்ளார். இவருடைய அலுவலகத்தில் யார் எப்பொழுது வேண்டும் என்றாலும் நுழைந்து உதவிகள் கேட்கலாம். சீன மொழியில் நன்கு பேசக் கூடிய இவர் கடைசி வரை திருமணம் செய்து கொள்ளவே இல்லை. இவருடைய சகோதரி ஒருவர் இன்னும் ஈப்போவில் வாழ்கிறார்.


</doc>
<doc id="109632" url="https://ta.wikipedia.org/wiki?curid=109632" title="மக்கள் குரல் (சிற்றிதழ்)">
மக்கள் குரல் (சிற்றிதழ்)

மக்கள் குரல் பர்மாவிலிருந்து 1961ம் ஆண்டில் வெளிவந்த ஒரு நாளிதழாகும்.

ஒரு தினசரி இதழ் என்ற அடிப்படையில் பர்மிய இந்திய செய்திகளுக்கும், இலக்கிய செய்திகளுக்கும் முக்கியத்துவம் கொடுக்கப்பட்டிருந்தன. இஸ்லாமிய உலக செய்திகள் இதில் உள்ளடக்கப்பட்டிருந்தன. இடைக்கிடையே தரமான ஆய்வுக் கட்டுரைகளும் இலக்கிய ஆக்கங்களும் இடம்பெற்றிருந்தன. 


</doc>
<doc id="109633" url="https://ta.wikipedia.org/wiki?curid=109633" title="மக்கள் நேசன் (சிற்றிதழ்)">
மக்கள் நேசன் (சிற்றிதழ்)

மக்கள் நேசன் இந்தியா, தமிழ்நாடு, சென்னையிலிருந்து 1991ம் ஆண்டில் வெளிவந்த ஒரு மாத இதழாகும். மக்கள் நேசன் இதழின் மாத வெளியீடு

தரமான இலக்கிய ஆக்கங்களையும், இஸ்லாமிய அறிவியல் ஆக்கங்களையும் இது உள்ளடக்கியிருந்தது.


</doc>
<doc id="109637" url="https://ta.wikipedia.org/wiki?curid=109637" title="மக்கா (சிற்றிதழ்)">
மக்கா (சிற்றிதழ்)

மக்கா இந்தியா, தமிழ்நாடு, சென்னையிலிலிருந்து வெளிவந்த ஒரு மாத இதழாகும்.


இவ்விதழ் அல்குர்ஆன் வசன விளக்கங்களையும், அல் ஹதீஸ் விளக்கங்களையும் தனக்கத்தே கொண்டிருந்தது. இடைக்கிடையே தரமான ஆய்வுக் கட்டுரைகளும், இலக்கிய ஆக்கங்களும் இடம்பெற்றிருந்தன. 


</doc>
<doc id="109638" url="https://ta.wikipedia.org/wiki?curid=109638" title="மத்ஹுல் இஸ்லாம் (இதழ்)">
மத்ஹுல் இஸ்லாம் (இதழ்)

மத்ஹுல் இஸ்லாம் இந்தியா, தமிழ்நாடு சென்னையிலிருந்து 1927ம் ஆண்டில் வெளிவந்த ஒரு மாத இதழாகும்.

'மத்ஹுல் இஸ்லாம்' என்றால் 'இஸ்லாமியப் புகழ்' என்று பொருள்படும்.
இசுலாமிய ஆய்வுக்கட்டுரைகள், கொள்கை விளக்கக் கட்டுரைகள், திருக்குர்ஆன் விளக்கவுரைகள் ஆகியன இடம்பெற்றிருந்தன. 


</doc>
<doc id="109639" url="https://ta.wikipedia.org/wiki?curid=109639" title="ஆனந்த போதினி">
ஆனந்த போதினி

ஆனந்த போதினி 20ம் நூற்றாண்டின் முதற் பகுதியில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருந்தது. இது சிறப்பான கட்டுரைகளையும், பயனாகுகிற குறிப்புகளையும் தொடர் நாவலையும், கதைகளையும் வெளியிட்டது. 1915 ஆம் ஆண்டு முதல் வெளியாகத் தொடங்கியது. நாகவேடு முனுசாமி முதலியார் இதனைத் தொடங்கினார். 1960கள் வரை வெளியானதாகத் தெரிகிறது. முதலாமாண்டு முடிவில் (1916), இதழொன்று மொத்தம் 5000 பிரதிகள் விற்பனையாவதாக ஆனந்த போதினி செய்தி வெளியிட்டது. ஆரணி குப்புசாமி முதலியார் பொன்ற எழுத்தாளர்களின் புதினங்களில் இவ்விதழில் தொடர்கதைகளாக வெளியாகின. இதற்கு போட்டியாக 1925 இல் தொடங்கப்பட்ட இதழே ஆனந்த விகடன்.

ஆனந்த போதினியின் இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109640" url="https://ta.wikipedia.org/wiki?curid=109640" title="சக்தி (இதழ்)">
சக்தி (இதழ்)

சக்தி 1940 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் வை. கோவிந்தன் ஆவார். இது அழகிய விளம்பரங்களையும், சுவையான கட்டுரைகளையும், அரிய புகைப்படங்களையும், கதை, கவிதை, துணுக்கு எனவும் அதிக பக்கங்களில் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109641" url="https://ta.wikipedia.org/wiki?curid=109641" title="மில்க் வைற் செய்தி (இதழ்)">
மில்க் வைற் செய்தி (இதழ்)

மில்க் வைற் செய்தி 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் க.சி.குலரத்தினம் ஆவார். இது துணுக்குச் செய்திகள் நிறைய வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109643" url="https://ta.wikipedia.org/wiki?curid=109643" title="நங்கை (இதழ்)">
நங்கை (இதழ்)

நங்கை 1990 களில் இலங்கையில் இருந்து மாதம் இருமுறை வெளிவந்த தமிழ் சிற்றிதழ் ஆகும்.

பெண்கள் அபிவிருத்திக்கான நிலையம், 07, ரத்னம் ஒழுங்கை, வண்ணார்பண்ணை, யாழ்ப்பாணம்

மகளிர் சார்ந்த பல ஆக்கங்களையும், மகளிர் அமைப்புகளின் ஆக்கங்களையும் இது கொண்டிருந்தது. மகளிர் விழிப்புணர்வு கட்டுரைகள், கேள்வி பதில், சிறுகதைகள், கவிதைகள் போன்றன இடம்பெற்றிருந்தன. யாழ்ப்பாண பெண்களின் கல்விநிலை குறித்த தொடர்கட்டுரை அநேகரின் வரவேற்பினைப் பெற்றிருந்தது.

இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109644" url="https://ta.wikipedia.org/wiki?curid=109644" title="சுதந்திரச்சங்கு (இதழ்)">
சுதந்திரச்சங்கு (இதழ்)

சுதந்திரச்சங்கு 30-01-1930 இல் இந்தியா சங்கு கணேசன் சங்கு சுப்பிரமணியன் ஆகியோரால் துவக்கப்பட்ட தமிழிதழ் ஆகும். வாரம் இருமுறை, மும்முறை வெளிவந்த தமிழ் சிற்றிதழ் ஆகும். இதன் ஆசிரியர் சுப்பிரமணியன் ஆவார். இது காந்தியக் கருத்துகளை வெளியிட்டது. இந்த இதழ் 75000 பிரதிகள் வரை விற்றன. விடுதலைப்போருக்கு ஆதரவாகச் செயல்பட்டவர்கள் இந்த இதழை நூற்றுக்கணக்கில் வாங்கி மக்களிடையே விநியோகித்தனர். இதில் வெளியான கார்ட்டூன்கள் மக்களால் பெரிதும் மதிக்கப்பட்டன.

இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.





</doc>
<doc id="109646" url="https://ta.wikipedia.org/wiki?curid=109646" title="பண்பாடு (இதழ்)">
பண்பாடு (இதழ்)

பண்பாடு 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் க. சண்முகலிங்கம் ஆவார். இது தமிழ்ப் பண்பாட்டினை காட்டுகிற படைப்புகளை இலக்கியங்களிலிருந்தும் சூழலிலிருந்தும் தொகுத்து வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109647" url="https://ta.wikipedia.org/wiki?curid=109647" title="கோபுரம் (இதழ்)">
கோபுரம் (இதழ்)

கோபுரம் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது சமய விளக்கச் செய்திகளையும் நிகழ்வுகளையும் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109648" url="https://ta.wikipedia.org/wiki?curid=109648" title="புத்தெழில் (இதழ்)">
புத்தெழில் (இதழ்)

புத்தெழில் 1980 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் மு.திருஞானசேகரம் ஆவார். இது உரைவீச்சு, மரபுப்பா, சிறுகதை, நாடக அறிமுகம், துணுக்குகள் ஆகிய படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109650" url="https://ta.wikipedia.org/wiki?curid=109650" title="பிரசண்ட விகடன்">
பிரசண்ட விகடன்

பிரசண்ட விகடன் 1930 களில் இந்தியாவில் இருந்து மாதம் இருமுறை வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது.இது நகைச் சுவையோடு, கதை, கட்டுரை, துணுக்கு எனப் பல்சுவையான படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109651" url="https://ta.wikipedia.org/wiki?curid=109651" title="தமிழ் ஹரிஜன் (இதழ்)">
தமிழ் ஹரிஜன் (இதழ்)

தமிழ் ஹரிஜன் 1940 களில் இந்தியாவில் இருந்து கிழமை தோறும் வெளிவந்த தமிழ் சிற்றிதழ் ஆகும். இதன் ஆசிரியர் பொ. திருகூடசுந்தரம் ஆவார். இது அரிசனங்கள் என ஒதுக்கப்பட்டு வாழ்ந்த மக்களுக்காகக் குரல் கொடுத்த காந்தியடிகளின் கருத்துரைகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109652" url="https://ta.wikipedia.org/wiki?curid=109652" title="தளிர் (இதழ்)">
தளிர் (இதழ்)

தளிர் 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது.இது ஈழத்தில் ஒடுக்குமுறைக்கு எதிராக, இழக்கப்பட்ட உரிமையைப்பெற, கிளர்ந்து எழுந்து, நிமிர்ந்து நிற்கிற தமிழரின் எழுச்சிப் பதிவுகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109653" url="https://ta.wikipedia.org/wiki?curid=109653" title="புதுமை இலக்கியம் (இதழ்)">
புதுமை இலக்கியம் (இதழ்)

புதுமை இலக்கியம் 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது கலை இலக்கிய விமர்சனத்தோடு படைப்பாக்கங்களையும் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109655" url="https://ta.wikipedia.org/wiki?curid=109655" title="ஆரம்ப ஆசிரியன் (இதழ்)">
ஆரம்ப ஆசிரியன் (இதழ்)

ஆரம்ப ஆசிரியன் 1930 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் கே. சுந்தர வரதாச்சாரியார் ஆவார். இது சென்னை மாகாண ஆரம்ப ஆசிரியர் சங்கத்தின் செயற்பாட்டு விளக்கத் தொடர்பிதழாகப் தகவல்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109656" url="https://ta.wikipedia.org/wiki?curid=109656" title="சர்வதேசத் தமிழர் (இதழ்)">
சர்வதேசத் தமிழர் (இதழ்)

சர்வதேசத் தமிழர் 1990 களில் நோர்வேயில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ந.ச. பிரபு ஆவார். இது நார்வேயிலிருந்து தமிழ்பேசும் மக்களுக்கான தொடர்பிதழென, பல்சுவையான கருத்துகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109664" url="https://ta.wikipedia.org/wiki?curid=109664" title="தமிழர் நேசன் (இதழ்)">
தமிழர் நேசன் (இதழ்)

தமிழர் நேசன் 1920 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் செயலர் ஆவார். இது பதிவு பெற்ற தமிழர் கல்விச் சங்கம் வெளியிட்ட ஆசிரியர்களுக்கான பல்வகைத் தகவல்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109665" url="https://ta.wikipedia.org/wiki?curid=109665" title="இந்து நாகரிகம் (இதழ்)">
இந்து நாகரிகம் (இதழ்)

இந்து நாகரிகம் 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் க.சி. குலரத்தினம் ஆவார். இது இந்து சமயக் கோயில்கள், நிகழ்வுகள், கருத்துகள் என சைவத்தை முதன்மைப் படுத்தி கருத்துருக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109666" url="https://ta.wikipedia.org/wiki?curid=109666" title="பூவிழி (இதழ்)">
பூவிழி (இதழ்)

பூவிழி 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது உரைவீச்சுகளை முதன்மைப்படுத்தி, கலை இலக்கிய உள்வாங்குதலுடன், பிற இதழ்களின் படைப்பாக்கங்களையும் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109667" url="https://ta.wikipedia.org/wiki?curid=109667" title="நங்கூரம் (இதழ்)">
நங்கூரம் (இதழ்)

நங்கூரம் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும்.

நங்கூரம், அரசடிவீதி, கந்தர்மடம், யாழ்ப்பாணம்

இவ்விதழ் அறிவியல் கட்டுரைகளையும், தமிழ் இலக்கிய கட்டுரைகளையும், தமிழ் தேசிய கட்டுரைகளையும், சுகாதாரம், நேர்காணல்கள், துணுக்குகள், தகவல் களஞ்சியம் போன்ற பல்வேறு அம்சங்களையும் கொண்டிருந்தது. 12 இதழ் நிறைவில் இவ்விதழ் ஆண்டு மலரை வெளியிட்டுள்ளது. இதில் இடம்பெற்ற கேள்வி பதில் அறிவியல் சார்ந்த விடயங்களுக்கு முக்கியத்துவம் கொடுக்கப்பட்டிருந்தது. இடைக்கிடையே சில கவிதைகளும், புகைப்படங்களும், வாசகர் கடிதங்களும் சேர்க்கப்பட்டிருந்தன. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109668" url="https://ta.wikipedia.org/wiki?curid=109668" title="சற்குரு (இதழ்)">
சற்குரு (இதழ்)

சற்குரு 1915-ம் ஆண்டு முதல் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும்.

இந்த இதழுக்கு ஒர் ஆசிரியர் குழு பொறுப்பாக இருக்கிறது.

இது ஆசிரியர்களுக்கான கல்வி நடவடிக்கை கட்டுரைகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109669" url="https://ta.wikipedia.org/wiki?curid=109669" title="குன்றின் குரல் (இதழ்)">
குன்றின் குரல் (இதழ்)

குன்றின் குரல் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் அந்தனி ஜீவா ஆவார். இது மலையகப் பிரச்சனைகளை, மக்கள் நிலையை, இலக்கியத்தை, சாதனைகளை மிகச் சிறப்பாக வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109671" url="https://ta.wikipedia.org/wiki?curid=109671" title="வாழ்க்கை (இதழ்)">
வாழ்க்கை (இதழ்)

வாழ்க்கை 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ஈழத்துச் சிவானந்தன் ஆவார். இது வாழ்க்கைச் சூழலைப் பல முனை அணுகுதல்களோடு, சுவையாக, ஈர்ப்புடன் கட்டுரைகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109672" url="https://ta.wikipedia.org/wiki?curid=109672" title="படி (இதழ்)">
படி (இதழ்)

படி 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இந்த இதழுக்கு ஒர் ஆசிரியர் குழு பொறுப்பாக இருக்கிறது. இது நெகிழ்வுத் தன்மையுட்ன் பொதுவான நிலையை பிரதிபலிக்கும் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109693" url="https://ta.wikipedia.org/wiki?curid=109693" title="மிட்டாய் (இதழ்)">
மிட்டாய் (இதழ்)

1950 களில் இலங்கையில் இருந்து மாதமிருமுறை வெளிவந்த தமிழ் சிற்றிதழ் ஆகும். இதன் ஆசிரியர் திருநாவுக்கரசு ஆவார். இது சுவையான கதைகளுடன், சுடச்சுட பதில்கள், கதம்பம் போன்ற படைப்புகளை வெளியிட்டது. இந்த இதழ்களில் சில தமிழம், நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109694" url="https://ta.wikipedia.org/wiki?curid=109694" title="சௌ சௌ (இதழ்)">
சௌ சௌ (இதழ்)

சௌ சௌ 940களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ச. சௌந்தரராஜன் ஆவார். இது கட்டுரை, துணுக்கள், சிறுகதை போன்ற ஆக்கங்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109695" url="https://ta.wikipedia.org/wiki?curid=109695" title="சந்திர ஒளி (இதழ்)">
சந்திர ஒளி (இதழ்)

சந்திர ஒளி 1940 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் சாமி ஆவார். இது சிறுகதை, கவிதை, தொடர்கதை, கேள்வி பதில், பொன்மொழிகள், போட்டி என மாணவர்களை ஈர்க்கிற வகையில் படைப்பாக்கங்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109696" url="https://ta.wikipedia.org/wiki?curid=109696" title="பாலர் மலர் (இதழ்)">
பாலர் மலர் (இதழ்)

பாலர் மலர் 1940 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் வ.ச. நடேசன் ஆவார். இது சிறுவர் கதைப் போட்டி, பேனா நண்பர்கள் சங்கம் போன்ற கூறுகளுடன் சிறுவர்களுக்கான வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109697" url="https://ta.wikipedia.org/wiki?curid=109697" title="பாபுஜி (இதழ்)">
பாபுஜி (இதழ்)

பாபுஜி 1940 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ஜி. சதாசிவம் ஆவார். இது துணுக்கு, நாடகம், பாடல், கதை என ஈர்ப்புடன் படைப்பாக்கங்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109698" url="https://ta.wikipedia.org/wiki?curid=109698" title="மான் (இதழ்)">
மான் (இதழ்)

மான் 1940 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் கலைவாணன் ஆவார். இது சிறுவர்களுக்கு என பல்சுவைப் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109699" url="https://ta.wikipedia.org/wiki?curid=109699" title="சாக்லெட் (இதழ்)">
சாக்லெட் (இதழ்)

சாக்லெட் 1950 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் உ. இராமசாமி ஆவார். இது குழந்தைகளின் உயரிய பத்திரிகை என்று கூறி, சுவையான படைப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109700" url="https://ta.wikipedia.org/wiki?curid=109700" title="புதுசு (இதழ்)">
புதுசு (இதழ்)

புதுசு 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் அ. ரவி ஆவார். இது சு.வில்வரெத்தினம், எம்.கே.விக்கினேஸ்வரன், எம்.ஏ.நுஃமான் உட்பட்டோர் படைப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109701" url="https://ta.wikipedia.org/wiki?curid=109701" title="உலகத் தமிழர் குரல் (இதழ்)">
உலகத் தமிழர் குரல் (இதழ்)

உலகத் தமிழர் குரல் 1990 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் இர. ந. வீரப்பன் ஆவார். இது உலகத் தமிழ் மக்களுக்காகத் தமிழ் கற்பித்தல், பண்பாட்டு மீட்டெடுப்பு என்கிற தளத்தில் படைப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109702" url="https://ta.wikipedia.org/wiki?curid=109702" title="மணி மஞ்சரி (இதழ்)">
மணி மஞ்சரி (இதழ்)

மணி மஞ்சரி 1970 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் அப்துல் காதர் லெப்பை ஆவார். இது கட்டுரை, கவிதை, சிறுகதை என முழுமையான படைப்பிலகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109703" url="https://ta.wikipedia.org/wiki?curid=109703" title="திருவள்ளுவர் (இதழ்)">
திருவள்ளுவர் (இதழ்)

திருவள்ளுவர் 1950 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ம.ச இராஜரத்தினம்பிள்ளை ஆவார். இது குறட்பா கருத்துகளை முதன்மைப்படுத்தி வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109704" url="https://ta.wikipedia.org/wiki?curid=109704" title="கண்டி இலக்கியச் செய்தி மடல் ((இதழ்)">
கண்டி இலக்கியச் செய்தி மடல் ((இதழ்)

கண்டி இலக்கியச் செய்தி மடல் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் இரா.அ. இராமன் ஆவார். இது வாழ்ந்த, வாழுகிற படைப்பாளி/படைப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109706" url="https://ta.wikipedia.org/wiki?curid=109706" title="மனித வீறு (இதழ்)">
மனித வீறு (இதழ்)

மனித வீறு 1980 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் சாலினி இளந்திரையன் ஆவார். இது மனிதத்தைச் சிதைக்கிற பல்வேறு சூழல்களைக் காட்டி மனிதம் மேலெழ உதவும் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109707" url="https://ta.wikipedia.org/wiki?curid=109707" title="தமிழரசு (இதழ்)">
தமிழரசு (இதழ்)

தமிழரசு 1930 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் மே. மாசிலாமணி முதலியார் ஆவார். இது அன்பே ஆண்டவன் என அறிவித்து, வள்ளலார் குறிப்பு, சங்கீதக்குறிப்பு, சிறுகதை, சிறுவருக்கானவை, நகைச்சுவை, எள்ளல், நாடகம், திரைக்குறிப்பு, விழிப்புணர்வு, விளம்பரம் என பல்சுவைப் படைப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109709" url="https://ta.wikipedia.org/wiki?curid=109709" title="தமிழர் நாடு (இதழ்)">
தமிழர் நாடு (இதழ்)

தமிழர் நாடு 1950 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் கி.ஆ.பெ. விசுவநாதம் ஆவார். இது தமிழ் எண்களை பக்கங்களில் வெளியிட்டு, தமிழ் உணர்வாளர்களுடைய படைப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109710" url="https://ta.wikipedia.org/wiki?curid=109710" title="புதிய குரல் (இதழ்)">
புதிய குரல் (இதழ்)

புதிய குரல் 1990 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் காந்தியம்மாள் ஆவார். இது பெண்விடுதலைக்காக, பெரியார் கருத்துகளை உள்வாங்கிய படைப்புகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109712" url="https://ta.wikipedia.org/wiki?curid=109712" title="தமிழ்ச் சிட்டு (இதழ்)">
தமிழ்ச் சிட்டு (இதழ்)

தமிழ்ச் சிட்டு 1960 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் பெருஞ்சித்திரனார் இறைக்குருவனார் ஆவார். இது நுட்பமாகத் தெளி தமிழில் தமிழியக் கருத்துகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109718" url="https://ta.wikipedia.org/wiki?curid=109718" title="பறையன் (இதழ்)">
பறையன் (இதழ்)

பறையன் இதழ் தாழ்த்தப்பட்ட மக்களின் குரலாக [இரட்டைமலை சீனிவாசனால் 7 அக்டோபர் 1893 இல் தொடங்கப்பட்ட தமிழ் இதழாகும். இது மாதாந்தம் அப்போதைய சென்னை மாகாணத்தில் வெளிவந்தது. மாதப்பத்திரிக்கையாக தொடங்கப்பட்ட பறையன் ஒரு வருடத்தில் வார பத்திரிக்கையானது. இரட்டைமலை சீனிவாசன் தனது சுயசரிதையில் பத்திரிகை தொடங்கியதற்கான காரணத்தை இவ்வாறு கூறுகிறார். "1818-ம் வருஷம் இவ்வின குடியானவர்கள் முன்னேற்றமடைய வழிவகைகளைத் தெரிவிக்கும்படி கலெக்டர்களை ரெவினியுபோர்டார் கேட்டிருந்தார்கள், அது எப்படியாயிற்றென்று தெரியவில்லை. 1893-ம் வருடம் கல்வி கற்பித்து கொடுக்க தலெப்பட்டார்கள். 120 வருஷம் தூண்டுவாரற்று இருந்தார்கள், 1893-ம் வருடம் சர்க்கார் வெளியிட்ட உத்தரவை ஒரு சிலாசாசனமாய் இவ்வினத்தார்கள் எண்ணினாலும் பலிதபடாமல் போய்விட்டது. அதற்கடுத்த படியாகத்தான் 1893-ம் வருடம் "பறையன்" என்ற பத்திரிகையை தூண்டுகோலாக வெளியிட்டேன்." 


</doc>
<doc id="109720" url="https://ta.wikipedia.org/wiki?curid=109720" title="தமிழன் (இதழ்)">
தமிழன் (இதழ்)

தமிழன் என்ற இதழ் சென்னை ராயப்பேட்டையில்1907 சூன். 19 ஆன்று "ஒரு பைசா தமிழன்" என்ற பெயருடன் வார இதழாக அயோத்திதாசரால் தொடங்கப்பட்ட தமிழ் இதழாகும். ‘ஒடுக்கப்பட்டோரை ஒரு பைசாவுக்குப் பெறாதவர் என இளக்காரமாகப் பேசுவோர், ஒரு பைசாத் தமிழனை முழுமையாக அறிந்தால், ஒரு கோடி பொன் என்று பேசுவார்’ எனத் தன் இதழுக்குப் பெயர்க் காரணம் கொடுத்தார் அயோத்தி தாசர். ஓராண்டுக்குப் பின் 1908 இல் வாசகர்களின் வேண்டுகோளுக்கிணங்க, இதழின் பெயரில் இருந்த ‘ஒரு பைசா’ நீக்கப்பட்டு, ‘தமிழன்’ என்று பெயர் மாற்றப்பட்டது. 1914 மே. 5 அன்று அயோத்தி தாசர் மரணித்தவரை இதழ் தொடர்ச்சியாக வந்த நிலையில் அதன்பிறகு சிறுசிறு இடை வேளைக்கு நடுவே வெளிவந்தது. 1933 இல் ‘தமிழன்’ முற்றிலுமாக நின்றுபோனது. பவுத்தத்தின் குறியீடான தாமரையை முகப்பாகக் கொண்ட ‘தமிழன்’ இதழில் நவீன அரசியல், ஆய்வுக் கட்டுரை, பகுத்தறிவு, சாதி ஒழிப்பு, பிராமணிய ஆதிக்க எதிர்ப்பு, வகுப்புவாரிப் பிரதிநிதித்துவம், முற்போக்கு, பவுத்தம் போன்றவை குறித்த தீவிர கருத்துகள் இடம்பெற்றன. இலக்கியம், அறிவியல், மருத்துவம், விவசாயம், வானியல் அறிக்கை, வாசகர் கேள்வி - பதில் உள்ளிட்டவையும் இடம்பெற்று, நேர்த்தியான வடிவமைப்புடன் பிரசுரமாகின. "தமிழன் இதழில் உலக அளவிலும், தமிழிலும் வெளியாகும் நூல்கள், இதழ்கள், புதிய புத்தகங்கள் ஆகியவற்றின் அறிமுகங்கள் தொடர்ந்தன."


</doc>
<doc id="109723" url="https://ta.wikipedia.org/wiki?curid=109723" title="விருத்தாந்தி">
விருத்தாந்தி

விருத்தாந்தி 1833 ம் ஆண்டளவில் கிறித்தவ சமயப் பாதிரிமார்களால் தமிழில் வெளியிடப்பட்ட செய்தி இதழ் ஆகும். தமிழில் முதலில் வெளிவந்த இதழ்களில் இதுவும் ஒன்று. "இதற்கு கிழக்கிந்திய கம்பெனி அரசினர் தரவு இருந்தும் 1838 -க்கு பிறகு மறைந்து விட்டது."


</doc>
<doc id="109726" url="https://ta.wikipedia.org/wiki?curid=109726" title="தாயகம் (இதழ்)">
தாயகம் (இதழ்)

தாயகம் 1980 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் க. தணிகாசலம் ஆவார். இது மார்க்சியச் சிந்தனையை நாட்டு நடப்போடு பொருத்தி விளக்கிய முற்போக்குப் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109727" url="https://ta.wikipedia.org/wiki?curid=109727" title="மாற்றம் (இதழ்)">
மாற்றம் (இதழ்)

மாற்றம் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் யாதுமூரான் ஆவார். இது சுவையான செய்திகளை மக்களை ஈர்க்கிற வகையில் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109728" url="https://ta.wikipedia.org/wiki?curid=109728" title="முதல் சித்தன் (இதழ்)">
முதல் சித்தன் (இதழ்)

முதல் சித்தன் 1960 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் முத்துக் கருப்பபிள்ளை ஆவார். இது சித்த மருத்துவக் கருத்துகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109729" url="https://ta.wikipedia.org/wiki?curid=109729" title="வான்மதி (இதழ்)">
வான்மதி (இதழ்)

வான்மதி 1960 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் இராம. அரங்கநாதன் ஆவார். இது சுவையூட்டும் பல்வேறு வகையான செய்திகளை, துப்பறியும் கதையை, புதிர்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109730" url="https://ta.wikipedia.org/wiki?curid=109730" title="தமிழோசை (இதழ்)">
தமிழோசை (இதழ்)

தமிழோசை 1970 களில் இந்தியாவில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ச.சு. தமிழச்சி ஆவார். இது தெளிதமிழை முதன்மைப்படுத்தி தமிழுணர்வுச் செய்திகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109731" url="https://ta.wikipedia.org/wiki?curid=109731" title="நந்தலாலா (இதழ்)">
நந்தலாலா (இதழ்)

நந்தலாலா 1990 களில் இலங்கையில் இருந்து காலாண்டிதழாக வெளிவந்த தமிழ் சிற்றிதழ் ஆகும். இதன் ஆசிரியர் ச. சிவப்பிரகாசம் ஆவார். இது மனித நேயத்தை முன்னிருத்தி கலை இலக்கியப் படைப்புகளை அழகி அச்சமைப்பில் கதை, கவிதை, நேர்காணல் என அனைத்து வகையான படைப்பாக்கங்ளையும் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109732" url="https://ta.wikipedia.org/wiki?curid=109732" title="புள்ளி (இதழ்)">
புள்ளி (இதழ்)

புள்ளி 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் எஸ்.எம்.எம்.றாபிக் ஆவார். இது பழைய மற்றும் புதிய கவைதைப் படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109733" url="https://ta.wikipedia.org/wiki?curid=109733" title="சூரியன் (இதழ்)">
சூரியன் (இதழ்)

சூரியன் 1990 களில் இலங்கையில் இருந்து இருமாதம் ஒருமுறை வெளிவந்த தமிழ் சிற்றிதழ் ஆகும். இதன் ஆசிரியர் எம்.எச்.எம்.ஜவ்பர் ஆவார். இது புதியவர்களது படைப்பாக்கங்களை வண்ணத் தாளில் வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109734" url="https://ta.wikipedia.org/wiki?curid=109734" title="கோகயம் (இதழ்)">
கோகயம் (இதழ்)

கோகயம் 1970 களில் இலங்கையில் இருந்து இருமாதம் ஒருமுறை வெளிவந்த தமிழ் சிற்றிதழ் ஆகும். இதன் ஆசிரியர் திருமாலிந்திரசிங் ஆவார். இது புதிய இலக்கிய முயற்சி எனத் தரமானவற்றைத் தேர்ந்வு செய்து வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109735" url="https://ta.wikipedia.org/wiki?curid=109735" title="முனைப்பு (இதழ்)">
முனைப்பு (இதழ்)

முனைப்பு 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் மருதூர் பாரி ஆவார். இது கட்டுரை, கவிதை, விமர்சனம் என நுட்பமான ஆக்கங்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109736" url="https://ta.wikipedia.org/wiki?curid=109736" title="செங்கோல் (இலங்கை இதழ்)">
செங்கோல் (இலங்கை இதழ்)

செங்கோல் 1990 களில் இலங்கையில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் அந்தனி ஜீவா ஆவார். இது தேசிய கிருத்துவ மன்றத்தின் காலாண்டு சஞ்சிகையான குறோஸ் பொயின்டின் மொழிபெயர்ப்புக் கட்டுரைகளை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109737" url="https://ta.wikipedia.org/wiki?curid=109737" title="குருத்து (இதழ்)">
குருத்து (இதழ்)

குருத்து 2000 களில் சுவிட்சர்லாந்தில் இருந்து மாதாந்தம் வெளிவந்த தமிழ் சிற்றிதழ் ஆகும். இதன் ஆசிரியர் ப. மயூரன் ஆவார். இது தெளிதமிழ் வளர்க்க, தமிழ் உணர்வையும், தமிழர் வரலாற்றையும் விதைக்க எனக் கூறி படைப்புக்களை வெளியிட்டது. இந்த இதழ்களில் சில தமிழம் நாள் ஒரு நூல் திட்டத்தில் எண்ணிம வடிவில் பாதுகாக்கப்பட்டுள்ளன.



</doc>
<doc id="109740" url="https://ta.wikipedia.org/wiki?curid=109740" title="ஆத்தூர் (திண்டுக்கல்)">
ஆத்தூர் (திண்டுக்கல்)

ஆத்தூர் (ஆங்கிலம்: "Athoor") இந்தியாவின் தமிழகத்திலுள்ள திண்டுக்கல் மாவட்டத்தில் உள்ள ஊர். திண்டுக்கல் மாவட்டத்திலுள்ள சட்ட மன்றத் தொகுதிகளில் ஆத்தூர் சட்ட மன்ற தொகுதியும் ஒன்று. இங்குள்ள காமராஜர் அணை நீர் தேக்கத்திலிருந்து தான் திண்டுக்கல் நகருக்கு குடி நீர் வினியோகிக்கப்படுகிறது.


</doc>
<doc id="109741" url="https://ta.wikipedia.org/wiki?curid=109741" title="சீனிவாசகம் ஸ்ரீ பத்மராஜா">
சீனிவாசகம் ஸ்ரீ பத்மராஜா

சீனிவாசகம் ஸ்ரீ பத்மராஜா எனும் டத்தோ ஸ்ரீ எஸ். பி. சீனிவாசகம் மலேசியத் தமிழ்த் தலைவர்களுள் ஒருவர். ஈப்போ மாநில அரசியல் வரலாற்றில் முக்கிய நபர்களுள் ஒருவராகக் கருதப்படுபவர். எஸ்.பி என்று மக்களால் அன்பாக அழைக்கப் பட்டார். இவர் டி. ஆர். சீனிவாசகம் எனும் சீனிவாசகம் தர்ம ராஜா வின் மூத்த சகோதரர். 

டத்தோ ஸ்ரீ எஸ்.பி.சீனிவாசகம் ஈப்போ மெங்லம்பு நாடாளுமன்றத் தொகுதியின் மக்களவை உறுப்பினராகச் சேவை செய்தவர். கோலா பாரி சட்டமன்றத் தொகுதியின் உறுப்பினராகவும் சேவை ஆற்றியவர். எஸ்.பி. சீனிவாசகம் ஒரு மிகச் சிறந்த வழக்கறிஞர். 

மலேசியாவின் தலைசிறந்த நீதி நிபுணர்களில் ஒருவர். ஒரு கட்டத்தில் இவருக்கு நீதிபதி பணி வழங்கப்பட்டது. ஆனால், அதை அவர் மறுத்து விட்டார்.

இவர் தன்னுடைய இளைய சகோதரருடன் இணைந்து 1953 ஆம் ஆண்டு மக்கள் முற்போக்கு கட்சியைத் தோற்றுவித்தார். சகோதரர்கள் இருவரில் இவர் அமைதியானவர். அதிகமாகப் பேச மாட்டார். டி.ஆர். சீனிவாசகம் ஈப்போ நாடாளுமன்ற உறுப்பினராக இருந்த போது எஸ்.பி.சீனிவாசகம் மெங்லெம்பு நாடாளுமன்ற உறுப்பினராக இருந்தார். 

மெங்லெம்பு நாடாளுமன்றத் தொகுதி ஈப்போ நாடாளுமன்றத் தொகுதிக்கு அடுத்த தொகுதியாகும். 1959 ஆம் ஆண்டு பொதுத் தேர்தலில் மெங்லெம்பு நாடாளுமன்றத் தொகுதியில் போட்டியிட்டு வெற்றி பெற்றார். அதே தேர்தலில் கோலா பாரி சட்டமன்றத் தொகுதியிலும் வெறி பெறு சாதனை படைத்தார். 

சீனிவாசகம் 1957 ஆம் ஆண்டில் இருந்து 1969 ஆம் ஆண்டு வரை மக்கள் முற்போக்கு கட்சியின் உதவித் தலைவராகப் பதவி வகித்தவர். மலேசியாவில் மிகவும் புகழ்பெற்ற அரசியல் தொடர்பான நீதிமன்ற வழக்குகளில் இவர் வாதாடி உள்ளார். அந்த வகையில் 1964 ஆம் ஆண்டு நடைபெற்ற அமைச்சர் ரஹ்மான் தாலிப் லஞ்ச ஊழல் வழக்கு மிக முக்கியமானதாகும். 

ரஹ்மான் தாலிப் அப்போதைய கல்வி அமைச்சராக இருந்தார். இந்த வழக்கில் ரஹ்மான் தாலிப் தோல்வி கண்டார். அது மட்டும் அல்ல. அவருடைய அமைச்சர் பதவியும் பறி போனது. அந்த வேதனையில் ரஹ்மான் தாலிப் நோயுற்று இறந்து போனார்.

1965 ஆம் ஆண்டு வழக்கறிஞர் தனபாக்கிய தேவியைத் திருமணம் செய்து கொண்டார். இவர் சிரம்பான் நகரைச் சேர்ந்தவர். டத்தின் தனபாக்கிய தேவி 2006 ஆம் ஆண்டு காலமானார். இவருக்கு 1964 ஆம் ஆண்டு பேராக் சுல்தான் இட்ரிஸ் ஷா அவர்கள் டத்தோ விருதை வழங்கினார். 1972 ஆம் ஆண்டு டத்தோ ஸ்ரீ விருதும் வழங்கப் பட்டது. 

அதற்கு முன்னர் அவர் ஆளும் பாரிசான் கட்சியுடன் இணைந்தார். அதனால் ஈப்போ மக்களிடையே மனக் கசப்புகள் உருவாகின. அதன் பின்னர் ஈப்போ அரசியலில் பற்பல மாற்றங்களும் ஏற்பட்டன.

1975 ஜூலை 4 ஆம் தேதி தன்னுடைய 58வது வயதில் மாரடைப்பினால் காலமானார். அவரது சேவையைப் பாராட்டி ஈப்போவில் மஸ்ஜீத் இந்தியா சாலை எஸ்.பி.சீனிவாசகம் சாலை என்று பெயர் மாற்றம் செய்யப் பட்டது. அதற்கு முன்னர், ஈப்போவின் பிரதான சாலைகளில் ஒன்றான ஹியூ லோ சாலைக்கு இவருடைய பெயர் வைக்கப் பட்டது. இருப்பினும் அதை அவர் மறுத்து விட்டார். ’மக்களுக்காகச் சேவை செய்ய அரசியலுக்கு வந்தேன். ஓர் அரசியல்வாதி நீதிபதியானால் அங்கே நீதிக்கு நியாயம் கிடைக்காது’ என்று தனக்கு வழங்கப்பட்ட நீதிபதிப் பதவியை மறுத்து விட்டார்.



</doc>
<doc id="109743" url="https://ta.wikipedia.org/wiki?curid=109743" title="கார்ல் சாண்ட்பர்க்">
கார்ல் சாண்ட்பர்க்

கார்ல் சாண்ட்பர்க் ("Carl Sandburg", பி. ஜனவரி 6, 1878 – இ. ஜூலை 22, 1967) ஒரு அமெரிக்க இதழாசிரியர், எழுத்தாளர் மற்றும் கவிஞர். மூன்று முறை புலிட்சர் பரிசு பெற்றவர். அமெரிக்க கவிதை ஆளுமைகளுள் ஒருவராகக் கருதப்படுகிறார்.

இலினாய் மாநிலத்தில் பிறந்த சாண்ட்பர்க், சிகாகோ டெய்லி நியூஸ் நாளிதழில் பத்திரிக்கையாளராகத் தன் எழுத்து வாழ்வைத் தொடங்கினார். கவிதைகள், வாழ்க்கை வரலாறுகள், குழந்தை இலக்கியம், புதினங்கள், திரைப்பட விமர்சனங்கள் என பல்வேறு வகை படைப்புகளை எழுதியுள்ளார். எனினும் அவர் வாழ்ந்த சிகாகோ நகர் பற்றிய கவிதைகளுக்காகவே அவர் பரவலாக அறியப்படுகிறார். கவிதைத் தொகுப்புகளுக்காக இரு முறையும், ஆபிரகாம் லிங்கனின் வாழ்க்கை வரலாற்றுக்காக ஒரு முறையும் புலிட்சர் பரிசினை வென்றுள்ளார். அமெரிக்க கவிதையுலகில் முக்கியமான இடத்தைப் பிடித்துள்ள சாண்ட்பர்குக்கு அமெரிக்காவின் பல இடங்களில் நினைவுச் சின்னங்கள் அமைக்கப்பட்டுள்ளன. அவரது நினைவாகப் பல கல்லூரிகள், பள்ளிகள், தொடருந்துச் சேவைகள் மற்றும் கட்டிடங்கள் பெயரிடப்பட்டுள்ளன. 



</doc>
<doc id="109744" url="https://ta.wikipedia.org/wiki?curid=109744" title="இந்திய அரசுச் சட்டம், 1935">
இந்திய அரசுச் சட்டம், 1935

இந்திய அரசுச் சட்டம், 1935 ("Government of India Act 1935") என்பது பிரித்தானிய இந்தியாவில் அரசியல் சீர்திருத்தங்களை கொண்டு வருவதற்காக ஐக்கிய இராச்சியத்தின் நாடாளுமன்றத்தில் இயற்றப்பட்ட ஒரு சட்டம். இதன் மூலம் இரட்டை ஆட்சி முறை ஒழிக்கப்பட்டு இந்தியர்களுக்கு மேலதிக தன்னாட்சி உரிமைகள் வழங்கப்பட்டன.

இந்திய அரசுச் சட்டம், 1919 இன் படி பிரித்தானிய இந்தியாவில் இரட்டை ஆட்சி முறை ஏற்படுத்தப்பட்டது. ஆட்சிப் பொறுப்பில் சில துறைகள் இந்தியர்களிடம் ஒப்படைக்கப்பட்டன. பத்து ஆண்டுகள் கழித்து இவ்வாட்சி முறையினை ஆய்வு செய்த சைமன் குழு இந்தியர்களுக்கு மேலும் பல ஆட்சி உரிமைகளை அளிக்கப் பரிந்துரை செய்தது. 1931-32ல் இது குறித்து பிரித்தானிய அரசுக்கும் இந்தியர்களுக்கும் இடையே வட்ட மேசை மாநாடுகள் நடைபெற்றன. இம்மாநாடுகளில் எவ்வித உடன்பாடும் ஏற்படவில்லையென்றாலும், பிரித்தானிய அரசு, அடுத்த கட்ட சீர்திருத்தங்களை ஏற்படுத்தும் முயற்சியில் இறங்கியது. இதன் பலனாக 1935 அரசுச் சட்டம் இயற்றப்பட்டது. இச்சட்டத்தின் முக்கியக் கூறுகள்:


இப்புதிய சட்டத்தின் அடிப்படையில் 1937ல் தேர்தல்கள் நடத்தப்பட்டு அரசுகள் அமைந்தன. ஆனால் மன்னர் அரசுகளின் எதிர்ப்பாலும், இந்திய தேசிய காங்கிரசு-முசுலிம் லீக் வேறுபாடுகளாலும் இந்தியக் கூட்டாட்சி அமைப்பு உருவாக்கம் நிறைவேறவில்லை.



</doc>
<doc id="109747" url="https://ta.wikipedia.org/wiki?curid=109747" title="அ ஆ இ (சிற்றிதழ்)">
அ ஆ இ (சிற்றிதழ்)

அ ஆ இ நெதர்லாந்திலிருந்து புலம்பெயர்ந்த தமிழர்களால் வெளியிடப்பட்ட ஒரு தமிழ் காலாண்டு சிற்றிதழாகும். புலம்பெயர் தமிழர்கள் தாம் புலம்பெயர்ந்த நாடுகளில் தமிழை வளர்க்கவும், தமிழ் மொழியைப் பாதுகாத்துக் கொள்ளவும், தமிழ் கலை, கலாசாரங்களைப் பேணிக் கொள்ளவும் பலவிதமான நடவடிக்கைகளில் ஈடுபடுகின்றனர். இந்த அடிப்படையிலேயே இவ்விதழும் வெளிவந்துள்ளது. 

முதல் இதழ் சுவடு 1, டிசம்பர் 1989ல் வெளிவந்துள்ளது. 

அரசியல் ஆய்வு இலக்கிய காலாண்டு இதழ் 

சண்முகம் சிவலிங்கத்தின் ‘மீண்டும் எழுந்திருக்கையில்’ என்ற கவிதையில் ஒரு சில வரிகள் முகப்பட்டையில் இடம்பெற்றிருந்தன.

கையெழுத்து வடிவில் இதழாக அச்சாகியிருந்தது. இடைக்கிடையே தமிழ் தட்டச்சு எழுத்துக்களும் பயன்படுத்தப்பட்டிருந்தன.

“இது அரசியல் ஆய்வும், இலக்கிய இதழின் முதல் சுவடு. எமது எண்ணம் உணர்வுகளின் ஆரம்பம். கையெழுத்து வடிவில் சஞ்சிகையாக உருப்பெற்றுள்ளது. நிகழ்காலத்தில் நெதர்லாந்திலிருந்து வெளிவரும் தமிழ் பத்திரிகைகளில் ஒன்றாக இது அமைந்துள்ளது”. 

கவிதைகள், கவிதை விமர்சனங்கள், அரசியல் ஆய்வுகள், இலக்கிய சந்திப்பு நிகழ்வுகள் ஆகியன முதல் இதழில் இடம்பெற்றிருந்தன. முதல் இதழ் 24 பக்கங்களைக் கொண்டிருந்தது.

கையெழுத்திலும், தட்டச்சிலும் வெளிவந்த இந்த இதழில் பிந்திய இதழ்கள் தமிழ் கணினியில் பதிப்பிக்கப்பட்டு வெளிவந்தன. இலங்கை அரசியல் நிலைகளை இவை அதிகளவில் அலசி வந்துள்ளமை குறிப்பிடத்தக்கது.
அ.ஆ.இ - நெதர்லாந்து


</doc>
<doc id="109748" url="https://ta.wikipedia.org/wiki?curid=109748" title="தூதரகங்களின் பட்டியல், யப்பான்">
தூதரகங்களின் பட்டியல், யப்பான்

இது யப்பான் நாட்டின் தூதரகங்களின் பட்டியல். யப்பான், க்சியானில் அமைந்திருந்த சீன டாங் வம்ச நீதிமன்றத்திற்கும் கொரியாவின் கொரியோ வம்சம், ஜோசியோன் வம்சம் போன்றவற்றுக்கும் கி.பி.607 இலேயே தூதுவர்களை அனுப்பியிருந்ததாயினும் நவீன யப்பான் பல நூற்றாண்டுகளாக வெளியுறவுகளை ஏற்படுத்த அதிக ஆர்வம் காட்டவில்லை. மேற்கு நாடுகளுக்கான முதல் யப்பானியத் தூதுவர் 1613இல் ஸ்பெயின் நாட்டிற்குச் சென்றார். 1860 இல் வாசிங்டன், டி. சி.யில் யப்பான் தூதரகம் அமைக்கப்பட்டது.











</doc>
<doc id="109749" url="https://ta.wikipedia.org/wiki?curid=109749" title="கலாவள்ளி (சிற்றிதழ்)">
கலாவள்ளி (சிற்றிதழ்)

கலாவள்ளி இந்தியா தமிழ்நாட்டிலிருந்து 1955ம் ஆண்டில் வெளிவந்த ஒரு சிற்றிதழாகும். இவ்விதழ் மாதமிருமுறை வெளிவந்துள்ளது. இதன் ஆண்டு சந்தா 6.00 ரூபாவாகவும், தனிப்பிரதியொன்றின் விலை அணா 4 ஆகவும் காணப்பட்டிருந்தது.


கலாவள்ளி காரியாலயம், 12/13 அங்கப்பன் நாயகன் தெரு சென்னை 01. 

இவ்விதழில் சிறுகதைகள், ஒரு பக்கக் கதைகள், கேலிச் சித்திரங்கள், இலக்கிய ஆய்வுக் கட்டுரைகள், துணுக்குகள், விகடத் தொகுப்புகள், புதினங்கள், சினிமா பகுதி போன்ற பல்துறை அம்சங்கள் இடம்பெற்றிருந்தன. இவ்விதழில் சரோஜாவின் அரசியல் கேலிச்சித்திரம் பெரிதும் வரவேற்புப் பெற்றிருந்தது. முகப்பு பல வர்ணங்களில் அமைந்திருந்தன.


</doc>
<doc id="109752" url="https://ta.wikipedia.org/wiki?curid=109752" title="அகவிழி (சிற்றிதழ்)">
அகவிழி (சிற்றிதழ்)

அகவிழி இலங்கை, கொழும்பு இராஜகிரியவிலிருந்து வெளிவந்த கல்வியியல் மாத சஞ்சிகையாகும்.




49/1, மெதல்கடவீதி, இராஜகிரிய, கொழும்பு
விழி 1, பார்வை 1 என்றடிப்படையில் ஆகஸ்ட் 2004ல் வெளிவந்துள்ளது.

ஆசிரியத்துவ நோக்கு

முதல் இதழில் ஆசிரியர் தலைப்பில் ஆசிரியர். மதுசூதனன் பின்வருமாறு குறிப்பிட்டிருந்தார் “இன்று தமிழில் பலவகையான துணைசார் பத்திரிகைகள் புதிதாக வெளிவர வேண்டும். அப்போதுதான் தமிழ் சிந்தனை புத்தாக்கம் பெற முடியும். புதிய சிந்தனை வளங்கள் தமிழில் ஊடாட முடியும். புதிய பார்வைகள் பிறக்கும். அவற்றால்தான் நாம் எதிர்நோக்கும் சவால்களை எதிர்கொள்ள முடியும். அதற்காகத் தான் அகவிழி”.

இவ்விதழில் நவீன கல்வி முறைகள் பற்றி, ஆசிரியர்கள் கடமைப்பாங்கு பற்றி, கற்றல் கற்பித்தல் நடைமுறைகள் பற்றி, ஆசிரியர்களின் வகிபங்கு அந்தஸ்து பற்றியும், கல்வியியலுடன் சார்ந்த பல தரமான ஆய்வுக் கட்டுரைகள் இடம்பெற்றிருந்தன. முதல் இதழ் 32 பக்கங்களைக் கொண்டிருந்தன. இவ்விதழ் தொடர்ச்சியாக வெளிவந்துகொண்டிருந்தது.


</doc>
<doc id="109759" url="https://ta.wikipedia.org/wiki?curid=109759" title="அக்கினிக் குஞ்சு (சிற்றிதழ்)">
அக்கினிக் குஞ்சு (சிற்றிதழ்)

அக்கினிக் குஞ்சு இலங்கை, யாழ்ப்பாணத்திலிருந்து 1980ம் ஆண்டில் வெளிவந்த கலை இலக்கிய அரசியல் பொழுதுபோக்கு அம்சங்கள் அடங்கிய பல்சுவை மாத இதழாகும்.



கலை, இலக்கிய பல்சுவை சஞ்சிகை

கவிதைகள், இலக்கிய ஆய்வுகள், சிறுகதைகள், இலக்கிய வரலாறு, வரலாறு போன்ற பல அம்சங்களை உள்ளடக்கியிருந்தது. இதன் முதல் இதழ் 40 பக்கங்களைக் கொண்டிருந்தது.


</doc>
<doc id="109760" url="https://ta.wikipedia.org/wiki?curid=109760" title="கீழைக்காற்று (சிற்றிதழ்)">
கீழைக்காற்று (சிற்றிதழ்)

கீழைக்காற்று இலங்கையிலிருந்து 1986ல் வெளிவந்த ஒரு இருமாத சஞ்சிகையாகும். 

முதல் இதழ் விசை 1 என்ற அறிவிப்புடன் ஜனவரி, பெப்ரவரி 1984இல் வெளிவந்தது. 

புரட்சிகர அரசியல் தத்துவ நடைமுறை, விமர்சன சஞ்சிகை

இதுவொரு முற்போக்கு இலக்கிய சஞ்சிகையாகக் காணப்பட்டது. மாவோ கம்யுனிச சித்தாந்தங்களை தெளிவுபடுத்தும் ஒரு இதழாகத் திகழ்ந்தது. கவிதைகள், கட்டுரைகள், ஆய்வுகள், துணுக்குகள் போன்ற பல்வேறுபட்ட கருத்தில் அமைந்த ஆக்கங்கள் இதில் உள்வாங்கப்பட்டிருந்தன. குறிப்பாக இந்திய இலங்கை அரசியல் உறவுகள் பற்றி அதிகளவிலான ஆக்கங்களைக் கொண்டிருந்தன. இதன் ஆரம்ப இதழின் விலை 3.50 சதமாகும். 


</doc>
<doc id="109761" url="https://ta.wikipedia.org/wiki?curid=109761" title="தமிழீழம் (இதழ்)">
தமிழீழம் (இதழ்)

தமிழீழம் இலங்கையில் வடபகுதியிலிருந்து வெளிவந்த ஒரு மாத இதழாகும். 

தமிழீழ மக்கள் கட்சியின் உத்தியோகபூர்வ ஏடு.


1999 ஏப்ரல் மாதம் முதல் இதழ் வெளியானது. 

உள்ளடக்கம்:
தமிழீழ செய்திகளுக்கும், விடுதலைப் போராட்டம் குறித்த செய்திகளுக்கும் முக்கியத்துவம் கொடுத்திருந்தது. போராட்டங்கள் குறித்த கட்டுரைகளையும் தாங்கி வெளிவந்திருந்தது. இதன் ஆரம்ப இதழ் 8 பக்கங்களைக் கொண்டதாக வடிவமைக்கப்பட்டிருந்தது. 


</doc>
<doc id="109763" url="https://ta.wikipedia.org/wiki?curid=109763" title="காலரதம் (சிற்றிதழ்)">
காலரதம் (சிற்றிதழ்)

காலரதம் இலங்கை கல்முனையிலிருந்து வெளிவந்த ஒரு மாதாந்த சிற்றிதழாகும்.



பிரதான வீதி, பாண்டிருப்பு 1, கல்முனை

கட்டுரைகள், சிறுகதைகள், கவிதைகள், துணுக்குகள், குடும்பச் சித்திரம், இலக்கிய ஆய்வுக் கட்டுரைகள், நகைச்சுவைகள் போன்ற பல்வேறு அம்சங்களை இது கொண்டிருந்தது. ஆரம்ப இதழ் 48 பக்கங்களை உள்ளடக்கியிருந்தது.


</doc>
<doc id="109764" url="https://ta.wikipedia.org/wiki?curid=109764" title="கிருதயுகம் (சிற்றிதழ்)">
கிருதயுகம் (சிற்றிதழ்)

கிருதயுகம் இலங்கை, யாழ்ப்பாணத்திலிருந்து வெளிவந்த இருமாத கலை இலக்கிய இதழாகும். இவ்விதழ் இலங்கை, யாழ்ப்பாணம் இல 280ல் பிரவ்ண்ஸ் வீதியிலிருந்து வெளிவந்தது. 


ஜனவரி, பெப்ரவரி 1981. விலை 2.95 சதம். 

ஆய்வுக் கட்டுரைகள், கவிதைகள், சிறுகதைகள், துணுக்குகள், கட்டுரைகள், விமர்சனங்கள் போன்ற பல்துறை அம்சங்கள் இதில் இடம்பெற்றிருந்தன. முதல் இதழ் 24 பக்கங்களை தாங்கி வெளிவந்தது.


</doc>
<doc id="109765" url="https://ta.wikipedia.org/wiki?curid=109765" title="கிழக்கொளி (சிற்றிதழ்)">
கிழக்கொளி (சிற்றிதழ்)

கிழக்கொளி 1995ம் ஆண்டு முதல் இலங்கை, கிழக்கிலங்கைப் பலகலைக் கழகத்திலிருந்து வெளிவந்துகொண்டிருக்கின்ற ஒரு கலை இலக்கிய காலாண்டு இதழாகும்.அக்காலத்தில் கிழக்கிலங்கைப் பல்கலைக் கழகத்தில் பணியாற்றிய திரு இரா.இராஜேஸ்வரன் என்பவரின் முயற்சியால் இது உருவாக்கப்பட்டது. 

இதன் நிருவாகம் வருடா வருடம் மாற்றமுறும். 2011 ஆம் ஆண்டின் ஆனி மாதம் வரை பின்வருவோர் நிருவாக பீடத்திலிருப்பர். 



கிழக்கிலங்கைப் பல்கலைக்கழக தொழிலாளர் சங்கம்

கட்டுரைகள், கவிதைகள், இலக்கிய ஆய்வுக்கட்டுரைகள், குறுக்கெழுத்துப் போட்டி, துணுக்குகள் போன்ற பல்வேறு அம்சங்களை இது உள்ளடக்கியிருந்தது. கிழக்கிலங்கை இலக்கிய ஆக்கங்களுக்கும், இலக்கிய மரபுகளுக்கும் முக்கியத்துவம் கொடுத்திருந்தது.


</doc>
<doc id="109766" url="https://ta.wikipedia.org/wiki?curid=109766" title="ஆற்றல் (இதழ்)">
ஆற்றல் (இதழ்)

ஆற்றல் இலங்கை, யாழ்ப்பாணத்திலிருந்து 1999ல் வெளிவந்த ஒரு இதழாகும்.


அறிவியல்சார் கட்டுரைகளையும், கல்விசார் கட்டுரைகளையும் இது கொண்டிருந்தது. குறிப்பாக மாணவர்களின் கல்வி நிலையை அபிவிருத்தி செய்வது தொடர்பான பல்வேறுபட்ட ஆக்கங்களை இது உள்வாங்கியிருப்பது குறிப்பிடத்தக்கது. விலை ரூபாய் 5.00 


</doc>
<doc id="109767" url="https://ta.wikipedia.org/wiki?curid=109767" title="அனுபவ தீபம் (சிற்றிதழ்)">
அனுபவ தீபம் (சிற்றிதழ்)

அனுபவ தீபம் இலங்கையில் தென்மராட்சி சாவக்கச்சேரியிலிருந்து வெளிவந்த மாதாந்த செய்தி இதழாகும். இதன் முதல் இதழ் 2010 ஜனவரி மாதம் வெளிவந்துள்ளது.

தென்மராட்சி இளைப்பாற்று வேதனம் பெறுவோர் நலன்புரிச் சங்கம் 
வல்லுவர் நெறியில் வையகம் வாழ்க.

தென்மராட்சி ஓய்வூதியம் பெறும் சங்கத்தின் வெளியீடாக அமைந்ததினால் சங்க 
செய்திகளுக்கு முக்கியத்துவம் கொடுத்திருந்ததுடன், ஓய்வுபெற்ற அதிபர்கள், ஆசிரியர்களின் துணுக்குச் செய்திகளும், ஓய்வுபேற்றோரில் காலமானோர் குறித்த கீதாஞ்சலிகளும் இடம்பெற்றிருந்தன.


</doc>
<doc id="109768" url="https://ta.wikipedia.org/wiki?curid=109768" title="சிறிலங்கா (சிற்றிதழ்)">
சிறிலங்கா (சிற்றிதழ்)

ஸ்ரீ லங்கா இலங்கையின் தலைநகர் கொழும்பிலிருந்து 1947 ஆம் ஆண்டில் இருந்து வெளிவந்த ஒரு மாத இதழாகும். 

இலங்கை அரசாங்கத் தகவல் பகுதியினருக்காக இலங்கை அரசாங்கத்தில் பதிப்பிக்கப்பட்டு இவ்விதழ் வெளிவந்தது. 

இலங்கை அரசாங்க கொள்கை விளக்க சிற்றிதழாக இது காணப்பட்டது. அத்துடன், கவிதைகள், தேர்ந்தெடுக்கப்பட்ட கதைகள் மற்றும் இலங்கை ஆலயங்கள் போன்ற விடயங்களும் இடம்பெற்றிருந்தன. இதன் ஆரம்ப இதழ் 28 பக்கங்களைக் கொண்டதாக வடிவமைக்கப்பட்டிருந்தது.


</doc>
<doc id="109772" url="https://ta.wikipedia.org/wiki?curid=109772" title="கம்ப்யூட்டர் ருடே (இதழ்)">
கம்ப்யூட்டர் ருடே (இதழ்)

கம்ப்யூட்டர் ருடே இலங்கை கொழும்பிலிருந்து 2000ம் ஆண்டிலிருந்து வெளிவரும் ஒரு மாத இதழாகும். இதன் முதல் இதழ் ஆகஸ்ட் 2000ல் வெளிவந்தது. 

இலங்கையில் முதலாவது தேசிய தமிழ் கணனிச் சஞ்சிகையான இச்சஞ்சிகையின் பனிக்கூற்றாக 'கணனிப் பிரியர்களின் கனவுச் சஞ்சிகை' எனும் வாக்கியம் அமைந்துள்ளது.

ஆரம்ப காலகட்டத்தில் ரெலிகிரபிக் பப்ளிகேசன்ஸ், கம்பியூட்டர் ருடே 376 - 378 காலி வீதி வெள்ளவத்தை, கொழும்பு 06, இலங்கை எனும் முகவரியிலிருந்து வெளிவந்த இச்சஞ்சிகை தற்போது 359 கஸ்தூரியா வீதி, யாழ்ப்பாணம் எனும் முகவரியிலிருந்து வெளிவருகின்றது. 'உதயன் ஐ.ரி. ஐலன்ட்' நிறுவனம் இதனை வெளியிடுகின்றது.

உலகளாவிய ரீதியில் 20ம் நூற்றாண்டின் கடைசிப் பகுதியில் கணனி அறிமுகமானாலும்கூட, இலங்கையில் அதன் அறிமுகம் தாமதித்தே இடம்பெற்றது. தமிழ்மொழியில் கணனிப் பயன்பாடு குறித்து இலங்கையில் போதிய விளக்கங்களை வழங்குவதற்கான நூல்களோ, வழிகாட்டல்களோ குறைவாக இருந்த காலகட்டத்தில் தமிழ்மொழியில் இலங்கையில் வெளிவந்த முதல் மாத கணினி தமிழ் சஞ்சிகையாக இது காணப்படுகின்றது. வடக்கில் யுத்தம் காரணமாக சிறிது காலம் வெளிவராதிருந்த இவ்விதழ் 2005ம் ஆண்டில் யாழ்ப்பாணத்திலிருந்து தொடர்ந்தும் வெளிவந்துகொண்டிருக்கின்றது. 2011 டிசம்பர் இதழ் முதல் புதுப்பொழிவுடன் தரமான வெள்ளைத் தாளில் அச்சிடப்பட்டு வர்ண படங்களைக் கொண்ட உள்ளடக்கத்துடன் வெளிவருவது சிறப்பம்சமாகும்.

கணனி பற்றி விரிவான ஆக்கங்களை இது கொண்டிருந்தது. குறிப்பாக கணனியின் தொழில்நுட்பங்கள், கணனி மென்பொருட்கள், கணனிப் பயன்பாடு, கணனிப் பயன்படுத்தப்படும்போது எழும் பிரச்சினைகள், வைரஸ் பாதுகாப்புகள் போன்ற பல்வேறு அம்சங்கள் இச்சஞ்சிகையில் இடம்பெற்றிருந்தன. முதல் சஞ்சிகை 48 பக்கங்களைக் கொண்டிருந்தது. தொடர்ந்தும் 48 பக்கங்களுடனே இவ்விதழ் வெளிவந்துகொண்டிருக்கின்றது. கால மாற்றங்களுக்கேற்ப கணினித்துறையிலும் குறிப்பாக இணையத்துறையில் ஏற்படக்கூடிய மாற்றங்களை வாசகர்களுக்கு இலகு நடையில் தமிழ்மொழியில் விளங்க வைத்து தனக்கென ஒரு வாசகர் வட்டத்தை உருவாக்கிக் கொண்டுள்ளது. 



</doc>
<doc id="109773" url="https://ta.wikipedia.org/wiki?curid=109773" title="ஆலய மணி (சிற்றிதழ்)">
ஆலய மணி (சிற்றிதழ்)

ஆலய மணி இலங்கை வடமாகாணம் யாழ்ப்பாணம் நல்லூர் எனுமிடத்திலிருந்து 1982ம் ஆண்டில் வெளிவந்த ஒரு மாதாந்த இதழாகும்.


இவ்விதழ் இலங்கையில் இந்து சமய ஆலயங்கள் பற்றி விரிவான விளக்கம் வழங்கும் ஒரு இதழாகும். இந்து சமய கோட்பாடுகள் குறித்த விளக்கம் வழங்கும் ஒரு இதழாகவும் காணப்பட்டது. இவ்விதழில் உண்மை விளக்கம் எனும் தலைப்பில் திருக்குறள் பற்றி முதுபெரும் தமிழறிஞர் வித்துவான் பொன்.அ. கணகசபை அவர்களால் எழுதப்பட்ட திருக்குறள் விளக்கவுரை அநேகரின் வரவேற்பினைப் பெற்றிருந்தது.


</doc>
<doc id="109775" url="https://ta.wikipedia.org/wiki?curid=109775" title="கம்பார் நகரம்">
கம்பார் நகரம்

கம்பார் ("Kampar", சீனம்:金宝） எனும் நகரம் மலேசியா, பேராக் மாநிலத்தில் உள்ளது. கம்பார் மாவட்டத்தின் பெயரும் கம்பார் என்றே அழைக்கப் படுகின்றது. கம்பார் நகரம் என்பது வேறு. கம்பார் மாவட்டம் என்பது வேறு. கம்பார் நகரம் மலேசியாவில் மிகவும் விரைந்து வளர்ச்சி பெற்று வரும் நகரங்களில் ஒன்று. 

2007 மே மாதம் துங்கு அப்துல் ரகுமான் பல்கலைக்கழகம் இங்கு உருவாக்கப்பட்டது. பல்கலைக்கழகம் கட்டப்படுவதற்கு பேராக் மாநில அரசு 1300 ஏக்கர் நிலப்பரப்பை வழங்கியது. அதன் பின்னர் கம்பார் பண்டார் பாரு எனும் ஒரு புதுத் துணை நகரம் அங்கு தோற்றுவிக்கப் பட்டது. இந்தத் துணை நகரத்தில் 20,000 மாணவர்கள் உயர் படிப்புகளைப் படித்து வருகின்றனர்.

கம்பார் நகரத்தில் சீனர்கள் அதிகமாக வாழ்ந்தாலும் தமிழர்களையும் கணிசமான எண்ணிக்கையில் காண முடியும். கம்பார் நகரைச் சுற்றிலும் அடர்ந்த பச்சைக் காடுகளும் கண்ணுக்கு இனிய கனிமக் குன்றுகளும் காணப்படுகின்றன.

கம்பார் நகரம் கிந்தா பள்ளத்தாக்கில் அமைந்து இருக்கிறது. கிந்தா பள்ளத்தாக்கு ஈயக் கனிமத்திற்கு பெயர் போன இடம். ஈயம் தோண்டி எடுக்கப்பட்ட இடங்கள் ஈயக் குட்டைகளாக மாறியுள்ளன. அந்தக் குட்டைகளில் இப்போது மீன்கள் வளர்க்கப்படுகின்றன. மீன் வளர்ப்புத் துறை உபரி வருமானத்தை ஈட்டித் தரும் துறையாக மாறி வருகிறது.

கம்பார் நகரம் இரு பெரும் பிரிவுகளாகப் பிரிக்கப்படுகிறது. ஒரு பிரிவு பழைய நகரம் என்றும், இன்னொரு பிரிவு புதிய நகரம் என்றும் அழைக்கப்படுகின்றது. பழைய நகரத்தில் உலகப் போர்களுக்கு முன்பு கட்டப்பட்ட கட்டிடங்கள் உள்ளன. சில கட்டிடங்கள் கலாசாரப் பாரம்பரியச் சட்டத்தின் கீழ் பாதுகாக்கப்பட்டு வருகின்றன.

பழைய நகரத்தில் காப்பிக் கடைகள், மளிகைக் கடைகள், ஆடை ஆபரணங்களை விற்கும் கடைகள், சில்லறைச் சாமான்கள் கடைகள், பழைய பாணியிலான உணவகங்களைக் காணலாம். புதிய நகரத்தில் பெரும்பாலும் வீடமைப்புத் திட்டங்கள் அமைந்து உள்ளன. அடுக்கு மாடிக் கட்டிடங்கள், அரசாங்க அலுவலகங்கள், பொதுச் சேவை நிறுவனங்கள் போன்றவை உள்ளன. 

பண்டார் பாரு கம்பார் என்பது தான் புதிய நகரம். இங்கு கல்விக்கழகங்கள் உள்ளன. 2009 ஆம் ஆண்டு மே 21 ஆம் தேதி, கம்பார் நகராண்மைக் கழகம், பேராக் மாநிலத்தின் 10வது மாவட்டமாக அதிகாரப் பூர்வமாகப் பிரகடனம் செய்யப்பட்டது.

கம்பார் நகரம் 1887 ஆம் ஆண்டு தோற்றுவிக்கப்பட்டது. இதன் பழைய பெயர் மெம்பாங் டி அவான். 1894, மார்ச் 13 இல் மெம்பாங் டி அவான் எனும் பெயர் கம்பாரென மாற்றம் கண்டது. கம்பார் எனும் பெயர் வருவதற்கு இரண்டு காரணங்கள் சொல்லப்படுகின்றன. 

சீனக் கண்டனீஸ் மொழியில் "காம் பாவ்" என்றால் விலை உயர்ந்த தங்கம் என்று பொருள். அந்தக் காலக் கட்டத்தில் கம்பார் பகுதியில் ஈயம் அளவுக்கு மீறிக் காணப்பட்டதால் சீனர்கள் "காம் பாவ்" என்று அழைத்து இருக்கலாம். "காம் பாவ்" எனும் சொல் மருவிக் கம்பார் ஆனது என்று ஒரு சாரார் கருத்துச் சொல்கின்றனர். 

அடுத்து கம்பார் நகரில் கம்பார் ஆறு ஊடுருவிச் செல்வதால் கம்பார் எனும் பெயர் வந்து இருக்கலாம் என்றும் சொல்லப்படுகிறது. சுமாத்திரா, ரியாவ் தீவுகளிலிருந்து இங்கு வந்து குடியேறிய இந்தோனேசியர்கள் அந்த ஆற்றுக்குக் கம்பார் ஆறு என்று பெயர் வைத்து இருக்கலாம் என்றும் சில வரலாற்று ஆய்வாளர்கள் கருதுகின்றனர்.

இந்த இரு கூற்றுகளையும் ஆய்வு செய்த ஆய்வாளர்கள், கம்பார் ஆற்றின் பெயரிலிருந்து தான் கம்பார் எனும் சொல் வந்ததாக உறுதிப்படுத்துகின்றனர். கம்பார் எனும் சொல்லிலிருந்து தான் "காம் பாவ்" எனும் சீனச் சொல் மருவியது. இது மலேசிய வரலாற்று அறிஞர்களின் இறுதியான முடிவு.

1941 ஆம் ஆண்டிலிருந்து 1945 ஆம் ஆண்டு வரையிலான சப்பானியர்கள் ஆட்சியின் வரலாற்று ஏடுகளில் கம்பார் ஒரு முக்கியமான இடத்தை வகிக்கிறது. இங்குதான் வரலாற்றுப் புகழ் பெற்ற கம்பார் போர் "(Battle of Kampar)" நடந்தது.

இந்தப் போர் 1941 டிசம்பர் 30லிருந்து 1942 ஜனவரி 2 ஆம் தேதி வரை நடந்தது. இந்தப் போரில் ஏறக்குறைய 3000 இந்திய, பிரித்தானிய, கூர்கா கூட்டுப் படை வீரர்களும் 6000 சப்பானியப் படை வீரர்களும் ஈடுபட்டனர். தீபகற்ப மலேசியாவின் வடக்கே இருந்து இடியும் மின்னலுமாக இறங்கி வந்த சப்பானியர்களைத் தடுத்து நிறுத்தியது இந்தக் கம்பார் நிகழ்ச்சி தான். சப்பானியர்கள் சற்றும் எதிர்பார்க்காத நிகழ்வு.

கூட்டுப் படையினர் இப்படியொரு பெரிய எதிர்ப்பைக் கொடுப்பார்கள் என்று சப்பானியப் படையினர் சற்றும் எதிர்பார்க்கவில்லை. சப்பானியர்கள் விமானங்களைக் கொண்டு கூட்டுப் படையினரைத் தாக்கினர். இருப்பினும், கூட்டுப் படையினரின் தற்காப்பு அரணைத் தாண்டி அவர்களால் போக முடியவில்லை.

ஆகவே, மேற்குப் பகுதியில் இருக்கும் மலாக்கா நீரிணை வழியாக விமானங்கள் மூலமாக ஜப்பானியர்கள் தாக்குதல் நடத்தினர். தெலுக் இந்தான் எனும் நகரிலிருந்து ஜப்பானியர்களுக்குக் கூடுதல் படைகள் வந்து சேர்ந்தன. இந்தப் போர் மூன்று நாட்கள் நீடித்தது. வேறு வழி இல்லாமல் மூன்றாவது நாள் கூட்டுப் படைகள்பின் வாங்கின.

போர் இறுதியில் 150 கூட்டுப் படை வீரர்களும் 500 ஜப்பானியப் படை வீரர்களும் பலியாயினர். கம்பார் போரைப் பற்றிச் சாய் கூய் லூங் எனும் ஒரு வரலாற்று ஆய்வாளர் நிறைய ஆய்வுகளைச் செய்துள்ளார்.

இந்தப் போரில் மறைந்தவர்களுக்கு நினைவாலயம் ஒன்று கட்டப்பட்டுள்ளது. ஆண்டுதோறும் இங்கிலாந்து, ஆஸ்திரேலியா, இந்தியா போன்ற நாடுகளிலிருந்து கூட்டுப் படை வீரர்களும், அவர்களுடைய உறவினர்களும் இந்த நினைவாலயத்திற்கு வந்து அஞ்சலி செலுத்தி விட்டுப் போகின்றனர். அப்படி வரும் கூட்டுப் படை வீரர்களில் சிலர் 90 வயதுகளைத் தாண்டியவர்கள்.

கம்பார் நகரத்தின் மக்கள் தொகை 67,000. இதில் துங்கு அப்துல் ரகுமான் பல்கலைக்கழகத்தில் படிக்கும் 20,000 மாணவர்களின் எண்ணிக்கை சேர்க்கப்படவில்லை. கம்பாரில் பெரும்பாலோர் சீனர்கள். 

மலேசியத் தமிழர்களின் மக்கள் தொகை 15 விழுக்காடு. தமிழர்கள் அரசாங்கத் துறைகளிலும் உடல் உழைப்புப் பணிகளிலும் ஈடுபட்டுள்ளனர். தவிர, மளிகைக் கடைகள், ஒட்டுக் கடைகள், துணிக்கடைகள், உணவகங்கள், காய்கறிக் கடைகள் போன்றவற்றையும் நடத்தி வருகின்றனர்.

கம்பாரில் சீக்கியர்களும் ஓரளவுக்கு அதிகமாக உள்ளனர். இவர்கள் பெரும்பாலும் பாதுகாவலர் வேலைகளைச் செய்கின்றனர். சிலர் பசு மாடுகளை வளர்ப்பதன் மூலம் பால் பண்ணைகளை வைத்து நடத்துகின்றனர். ஒரு சிலர் வட்டித் தொழிலும் செய்கின்றனர்.

கம்பார் மலைவளங்கள் சூழ்ந்த பகுதி. சுற்றிலும் பச்சைப் பசேலென நிறைய காடுகள் உள்ளன. இந்தக் காடுகளில் பூர்வீகக் குடிகள் வாழ்கின்றனர். இவர்களை ஓராங் அஸ்லி என்று அழைக்கிறார்கள். இவர்கள் காட்டில் கிடைக்கும் தாவரங்கள், மூலிகைகள், மருந்து வேர்கள் போன்றவற்றைக் கொண்டு வந்து விற்கின்றனர்.

கம்பார் நகரத்தின் மக்கள் மட்டும் அல்ல, மலேசியாவின் அனைத்து மக்களும் இனம், மொழி, சமயம், கலாசாரம், பண்பாடு போன்றவற்றினால் மாறுபட்டுள்ளனர். இருந்தாலும் அவர்கள் ஒரே மலேசியா எனும் கொள்கையின் கீழ் ஒன்றுபட்டுச் செயல்படுகின்றனர். 

கம்பார் வாழ் தமிழர்கள் தைப்பூசத் திருநாளைச் சிறப்பாகக் கொண்டாடுகின்றனர். சுற்று வட்டாரங்களில் பல கோயில்கள் உள்ளன.


19ஆம் 20ஆம் நூற்றாண்டுகளில் கம்பார் நகரத்தின் பொருளாதாரம், பெரும்பாலும் ஈயத் தொழிலையே நம்பி இருந்தது. 1980களில் ஏற்பட்ட பொருளியல் மந்த நிலையினால் பல ஈய நிறுவனங்கள் தங்கள் நிறுவனங்களை மூடின. அண்மைய காலங்களில் பொருளியல் மந்த நிலை மாறி வழக்க நிலைக்கு மெதுவாகத் திரும்பிக் கொண்டு இருக்கின்றது. 

வடக்கு-தெற்கு நெடுஞ்சாலை திறந்தபிறகு கம்பார் நகரத்தின் வாணிகம் பெரிதும் பாதிப்புற்றது. கோலாலம்பூரிலிருந்து பினாங்கிற்குச் செல்லும் பயணிகள் கம்பார் நகரத்திற்கு வருவதைக் குறைத்துக் கொண்டனர். அதற்கு முன்னர் எல்லா வாகனங்களும் கம்பார் வழியாகத் தான் பினாங்கிற்குச் செல்ல வேண்டி இருந்தது. அதனால் கம்பார் நகரத்தில் உள்ள கடைகளில் நல்ல வியாபாரம் நடைபெற்றது. பணப் புழக்கமும் நல்ல நிலையில் இருந்தது. 2007ல் துங்கு அப்துல் ரகுமான் பல்கலைக்கழகம் திறந்தபின்னர், கம்பாரின் பொருளாதாரம் மேம்பட்டு வருகின்றது. 

கம்பார் நகரைச் சுற்றிலும் நூற்றுக்கணக்கான நன்னீர்க் குளங்கள் உள்ளன. இவை அனைத்தும் மனிதர்களால் உருவாக்கப்பட்டவை. ஏற்கனவே ஈயக் குட்டைகளாக இருந்தவை. அவற்றைச் சுத்தம் செய்து மீன் வளர்ப்பதற்கு ஏற்றவைகளாக மாற்றம் செய்து உள்ளனர். 

இந்தக் குளங்களில் திலப்பியா, பெங்காசியுஸ், காலோய், தூத்தூ, தோங்சான், மயிரை மீன்கள் வளர்க்கப் படுகின்றன. இவற்றுக்கு அருகில் கோழிப் பண்ணைகள், வாத்துப் பண்ணைகளும் இருக்கின்றன. காய்கறித் தோட்டங்களும் உள்ளன. 

2008 ஆகஸ்டு மாதம் 13 ஆம் தேதி புதிய நகரத்தில் ’தெஸ்கோ’ பேரங்காடி திறக்கப்பட்டது. அதற்கு முன்னர் பழைய நகரத்தில் மீனாட் பேரங்காடி, தார்கெட் பேரங்காடிகள் செயல்பட்டு வந்துள்ளன.

பண்டார் பாரு கம்பாரில் கல்வி பயில வந்து உள்ள மாணவர்கள் ஓர் ஆண்டிற்கு 200 மில்லியன் ரிங்கிட் செலவு செய்கின்றனர் என்பது அண்மைய புள்ளி விவரங்கள். இன்னும் 5-10 ஆண்டுகளில் கம்பாருக்கு அருகில் உள்ள குவா தெம்புரோங் எனும் இடத்தில் ஒரு மருத்துவக் கல்லூரி தோற்றுவிக்கப்பட இருக்கின்றது. 

அதனால், பண்டார் பாரு கம்பாரில் மாணவர்களின் நடமாட்டம் அதிகமாக இருக்கும் என்று எதிர்பார்க்கப்படுகிறது. பண்டார் பாரு கம்பாரை அங்குள்ள மாணவர்கள் கம்பார் புத்ரா என்றும் அழைக்கின்றனர்.

தற்சமயம் கம்பார் நகரம் உயர்க் கல்வியின் ஒன்று படுத்தும் மையமாகத் திகழ்கின்றது. துங்கு அப்துல் ரகுமான் கல்லூரி, துங்கு அப்துல் ரகுமான் பல்கலைக்கழகம் போன்ற உயர்க் கல்விக் கூடங்கள் உள்ளன. தவிர, மெனாரா ஜெயா கல்லூரி, ஸ்ரீ ஆயூ கல்லூரிகளும் உயர் கல்வியை வழங்கி வருகின்றன. 


ஒரு பலகை வீட்டில் ஒரு தமிழ்ப் பள்ளிக்கூடம்

கம்பார் தமிழ்ப்பள்ளி 1928 ஆம் ஆண்டு தோற்றுவிக்கப் பட்டது. முதன் முதலில் கம்பார் நகருக்கு அப்பால் புறநகர்ப் பகுதியில் ஒரு வாடகை வீட்டில் அந்தப் பள்ளி செயல் பட்டு வந்தது. 1939 முதல் 1964 வரை கம்பார் நகரில் உள்ள பழைய புகை வண்டி நிலையத்திற்குச் செல்லும் பாதையில் ஒரு பலகை வீட்டில் ஒரு தமிழ்ப் பள்ளிக்கூடம். 

1959 ஆம் ஆண்டு பேராக் கல்வி இலாகா, கம்பார் ஜாலான் இஸ்காந்தர் சாலை ஓரத்தில் இரண்டு வகுப்பு அறைகளைக் கொண்ட ஒரு பள்ளியைத் தற்காலிகமாக எழுப்பிக் கொடுத்தது. 

தற்பொழுது இப்பள்ளியில் 260 மாணவர்கள் பயில்கின்றனர். 17 ஆசிரியர்கள் 3 அலுவகப் பணியாட்கள் 3 தோட்டப் பணியாட்கள் உள்ளனர். 2007 ஆகஸ்டு மாதத்திலிருந்து திருமதி கமலாதேவி என்பவர் இப்பள்ளியின் தலைமை ஆசிரியராகப் பணியாற்றி வருகின்றார்.

துங்கு அப்துல் ரகுமான் பல்கலைக்கழகம்

மலேசியாவில் வாழும் சீனர்களுக்கு ஒரு தனிப்பட்ட பல்கலைக்கழகம் வேண்டும் என்று அவர்கள் வெகுநாட்களாக அரசாங்கத்துடன் போராடி வந்தனர். அரசாங்கத்திற்கும் சீன சமுதாயத்திற்கும் இடையே ஒரு பனிப்போர் நடந்து வந்தது. சீனர்களிடம் கோடிக் கோடியாகப் பணம் இருந்தும் மத்திய அரசாங்கத்தின் அனுமதி மட்டும் கிடைக்கவில்லை. 

மலேசியத் தந்தை என்று புகழப் படும் மலேசியாவின் முதல் பிரதமர் துங்கு அப்துல் ரகுமான் பெயரிலேயே பலகலைக்கழகம் திறக்கப் படும் எனும் கருத்து முன் வைக்கப்பட்டது. அதன் பின்னர் தான் 2001ல் அரசாங்கத்தின் அனுமதி கிடைத்தது. பெட்டாலிங் ஜெயாவில் முதல் வளாகம் திறக்கப் பட்டது. அதை அடுத்து தலைமை வளாகம் ஒன்றைக் கட்ட மலேசியச் சீனர்கள் முடிவு செய்தனர். பல மாநிலங்கள் நிலம் கொடுக்க முன் வந்தன. இரண்டு ஆண்டுகள் ஆய்வு செய்தபின்னர் பேராக் மாநிலத்தின் கம்பாரில் கட்டுவதென முடிவு செய்யப் பட்டது. 

2003 ஆம் ஆண்டு பேராக் மாநில அரசு 3000 ஏக்கர், அதாவது 5.3 சதுர கிலோமீட்டர் பரப்பளவு கொண்ட நிலத்தை, துங்கு அப்துல் ரகுமான் பல்கலைக்கழகத்திற்கு அன்பளிப்பாக வழங்கியது. அந்தப் பல்கலைக்கழகத்தைக் கட்டி முடிக்க நான்கு ஆண்டுகள் பிடித்தன.

இந்தப் பல்கலைக்கழகத்தைச் சுற்றிலும் நிறைய பசும் குன்றுகள், மீன் குளங்கள் உள்ளன. இயற்கையின் ரம்மியமான பின்னணியில் துங்கு அப்துல் ரகுமான் பல்கலைக்கழகம் கட்டப் பட்டுள்ளது. பல நவீன வசதிகளுடன் உருவாக்கப் பட்டுள்ள இந்தக் கல்வி மையம் சீனர்களின் சமுதாய இலட்சியமாகக் கருதப்படுகிறது.

கம்பார் ஒரு நாடாளுமன்றத் தொகுதி ஆகும். இந்தத் தொகுதியில் மாலிம் நாவார், கெராஞ்சி, தூவாலாங் செக்கா என மூன்று சட்டமன்றத் தொகுதிகள் உள்ளன. பொதுத் தேர்தல்களில் கம்பார் தொகுதி ஒரு சூடான தொகுதியாக விளங்கும். பாரிசான் நேஷனல் ஆளும் கட்சிக்கும் எதிர்க் கட்சியான சனநாயக செயல் கட்சிக்கும் பலத்த போட்டி ஏற்படும். 2008 ஆம் ஆண்டுத் தேர்தலில் பாரிசான் தேசிய ஆளும் கட்சியின் வேட்பாளர் லீ சீ லியோங் வெற்றி பெற்றார்.








20 ஆம் நூற்றாண்டில் கம்பார் நகரம் ஈய உற்பத்திக்குப் பெயர் போனது. ஒரு கட்டத்தில் கிந்தா பள்ளத்தாக்கு என்றால் அது கம்பார் தான் என்று புகழ் பெற்று விளங்கியது. அனைத்துலகச் சந்தையில் ஈயத்தின் விலை குறைந்ததும் கம்பாரில் ஈயம் எடுப்பதும் நின்று போனது. இதைத் தவிர கம்பார் ஈயக் கையிருப்பும் வற்றிப் போனது. 

அதனால், கம்பார் நகரத்தின் பொருளாதாரமும் நிலைகுத்திப் போய், இப்போதைக்கு ஒரு சமநிலையான தன்மையிலிருந்து வருகிறது. கம்பார் நகரத்தின் அடியில் இன்னும் இருபது ஆண்டுகளுக்குத் தோண்டி எடுக்கப்படக்கூடிய ஈயம் இருப்பதாக ஆய்வுகள் சொல்கின்றன. கம்பார் கோடீஸ்வரர்கள் ஒரு குழுவாக இணைந்து முயற்சி செய்தனர். பல பில்லியன் பணத்தை மூலதனமாகப் போடுவதற்கும் முன் வந்தனர். ஆனால், கம்பார் மக்கள் அதற்குச் சம்மதிக்கவில்லை. அத்துடன், மலேசிய அரசாங்கமும் அந்தத் திட்டத்திற்கு அனுமதி வழங்கவில்லை.


</doc>
<doc id="109781" url="https://ta.wikipedia.org/wiki?curid=109781" title="கதைவளம் (சிற்றிதழ்)">
கதைவளம் (சிற்றிதழ்)

கதைவளம் இலங்கையிலிருந்து 1968ல் வெளிவந்த ஒரு சிறுகதை விமர்சன மாத இதழாகும்.
இதன் முதல் இதழ் 1968 ஜனவரியில் வெளிவந்துள்ளது. 


மரபு நிலையம் 231, ஆதிருப்பள்ளித்தெரு, கொழும்பு 13 

தினபதி நாளிதழின் தினமொரு கதைத் திட்டத்தின் கீழ் ஒவ்வொரு பிரசுரமான கதைகள் பற்றிய விமர்சன ஆய்வு இதழாக இது காணப்படுகின்றது. இலங்கையில் சிறுகதைகளை வளர்க்க வேண்டும் என்ற உயரிய நோக்கினை அடிப்படையாகக் கொண்டு இவ்விதழ் வெளிவந்திருப்பதை அவதானிக்கலாம். 


</doc>
<doc id="109783" url="https://ta.wikipedia.org/wiki?curid=109783" title="கனவு (சிற்றிதழ்)">
கனவு (சிற்றிதழ்)

கனவு () இந்தியாவின் தமிழ்நாடு சென்னையிலிருந்து 1988ல் வெளிவந்த ஒரு கலை இலக்கிய மாத சிற்றிதழாகும். இச் சிற்றிதழின் ஆசிரியர் சுப்ரபாரதி மணியன்.

இவ்விதழ் தரமான சிறுகதைகள், கட்டுரைகள், கவிதைகளையும், இலக்கிய ஆய்வுக் கட்டுரைகளையும் கொண்டிருந்தது. பல சிறப்பு இதழ்களையும் இது வெளியிட்டுள்ளது.

 


</doc>
<doc id="109784" url="https://ta.wikipedia.org/wiki?curid=109784" title="இலக்கு (சிற்றிதழ்)">
இலக்கு (சிற்றிதழ்)

இலக்கு இந்தியா, தமிழ்நாடு, சென்னையிலிருந்து 1994ம் ஆண்டில் வெளிவந்த ஒரு காலாண்டு சிற்றிதழாகும். இந்தியாவிலிருந்து வெளிவந்த போதிலும்கூட, ஈழத்துத் தமிழ் இலக்கிய தமிழாக்கங்களுக்கு முக்கியத்துவம் கொடுக்கப்பட்டிருந்தது. 


2/158, மூவரசம் பற்று பிரதான வீதி, சென்னை 600091

இலங்கை எழுத்தாளர்களை கௌரவிக்கக்கூடிய வகையில் குறித்த நினைவு மலர்களை இது வெளியிட்டுவந்துள்ளது. இலக்கிய ஆய்வுக் கட்டுரைகள், கவிதைகள், கதைகள், இலக்கியச் சந்திப்புகள், ஈழத்து நாவல் வரிசை, பதிவேற்றுக்களம் போன்ற பல அம்சங்களை இது கொண்டிருந்தது.


</doc>
<doc id="109785" url="https://ta.wikipedia.org/wiki?curid=109785" title="கலைமதி (சிற்றிதழ்)">
கலைமதி (சிற்றிதழ்)

கலைமதி இலங்கை வடமாகாணம் அளவெட்டியிலிருந்து 1958ம் ஆண்டில் வெளிவந்த ஒரு கலை மாத இலக்கிய இதழாகும். தனிப்பிரதி சதம் 25. ஆண்டு சந்தா ரூபாய் 3.00


வித்துவான் சி. ஆறுமுகம்

அளவெட்டி

கவிதைகள், சமயக் கட்டுரைகள், துணுக்குகள், தொடர் கட்டுரைகள், ஆய்வுக் கட்டுரைகள், அறிவியல் கட்டுரைகள், அன்பர் அவா (வாசகர் பக்கம்), சிறுகதைகள், இளைஞர் உள்ளம், உங்களுக்குத் தெரியுமா? போன்ற பல்வேறு அம்சங்களை இவ்விதழ் உள்வாங்கியிருந்தது. 


</doc>
<doc id="109786" url="https://ta.wikipedia.org/wiki?curid=109786" title="கற்பகம் (சிற்றிதழ்)">
கற்பகம் (சிற்றிதழ்)

கற்பகம் இலங்கை, இலங்கைலிருந்து வெளிவந்த இருமாத சிற்றிதழாகும். இதன் முதல் இதழ் நவம்பர், டிசம்பர் இதழாக 1970ம் ஆண்டில் வெளிவந்துள்ளது. தனிப்பிரதி விலை 60 சதம். ஆண்டு சந்தா 3.50 சதம்.



இலக்கியக் கட்டுரைகள், துணுக்குச் செய்திகள், நகைச்சுவைத் துணுக்குகள், கவிதைகள், சிறுகதைகள், தொடர் புதினங்கள் போன்ற பல்சுவை அம்சங்களை இது கொண்டிருந்தது. இதன் முதல் இதழ் 64 பக்கங்களைக் கொண்டிருந்தன.


</doc>
<doc id="109791" url="https://ta.wikipedia.org/wiki?curid=109791" title="டெவன் மால்க்கம்">
டெவன் மால்க்கம்


</doc>
<doc id="109794" url="https://ta.wikipedia.org/wiki?curid=109794" title="நீல் மெலன்டர்">
நீல் மெலன்டர்


</doc>
<doc id="109796" url="https://ta.wikipedia.org/wiki?curid=109796" title="ஃபிரேங் மான்">
ஃபிரேங் மான்


</doc>
<doc id="109798" url="https://ta.wikipedia.org/wiki?curid=109798" title="ஜார்ஜ் மான்">
ஜார்ஜ் மான்


</doc>
<doc id="109800" url="https://ta.wikipedia.org/wiki?curid=109800" title="விக் மார்க்ஸ்">
விக் மார்க்ஸ்


</doc>
<doc id="109802" url="https://ta.wikipedia.org/wiki?curid=109802" title="சார்லஸ் மேரியட்">
சார்லஸ் மேரியட்


</doc>
<doc id="109803" url="https://ta.wikipedia.org/wiki?curid=109803" title="திருவாலியமுதனார்">
திருவாலியமுதனார்

திருவாலியமுதனார் பன்னிரு திருமுறைகளில் ஒன்பதாம் திருமுறையில் அடங்கும் திருவிசைப்பா பாடிய அருளாளர்களில் ஒருவராவார். இவர் திருமயிலையில் வைணவ அந்தணர் குலத்தில் தோன்றியவர். சோழநாட்டில் சீகாழிப்பதிக்கு அருகிலுள்ள திருவாலிய நாட்டின் தலைநகர் திருவாலி நகரில் எழுந்தருளியிருக்கும் திருமாலிடத்து அன்பு பூண்ட காரணத்தினால் பெற்றோர்கள் இவருக்கு திருவாலியிலுள்ள திருமாலின் பெயராகிய அமுதன் என்பதை இணைத்து திருவாலியமுதன் என்று பெயரிட்டனர். வைணவ குலத்தில் தோன்றினாலும் சிவபிரானிடம் அன்பு கொண்டு சிவனடியாராக திகழ்ந்தார். சிதம்பரம் நடராசப் பெருமானை தம் குலதெய்வமாகக் கொண்டு சிவபக்தியில் திழைத்தார். இதன் காரணமாக நடராசப் பெருமான் மீது திருவிசைப்பா பதிகங்களைப் பாடியருளினார்.

இவரது காலம் 10 ஆம் நூற்றாண்டு. திருவாலி அமுதனார் திருவிசைப்பா பஞ்சகம், நட்டராகம், இந்தளம் ஆகிய மூன்று பண்களில் அமைந்து
நான்கு பதிகங்களாய் 42 பாடல்களைக் கொண்டுள்ளன.


</doc>
<doc id="109804" url="https://ta.wikipedia.org/wiki?curid=109804" title="புருடோத்தம நம்பி">
புருடோத்தம நம்பி

புருடோத்தம நம்பி, பன்னிரு சைவத் திருமுறைகளில் ஒன்பதாம் திருமுறையில் அடங்கும் திருவிசைப்பா பாடிய அருளாளர்களில் ஒருவர் ஆவார். இவர் வைணவக் குலத்தில் தோன்றிச் சிவபெருமானிடத்துப் பக்தி பூண்டு சிவனடியாராக விளங்கியவர். நடராசரையே வழிபட்டுக்கொண்டு சிதம்பரத்திலேயே வாழ்ந்தார். இவர் இயற்றிய திருவிசைப்பா பதிகள் இரண்டும் கோயில் என்னும் சிதம்பரத்தைப் பற்றியே பாடப்பட்டுள்ளது.


</doc>
<doc id="109808" url="https://ta.wikipedia.org/wiki?curid=109808" title="ஃபெட்ரிக் மார்ட்டின்">
ஃபெட்ரிக் மார்ட்டின்


</doc>
<doc id="109809" url="https://ta.wikipedia.org/wiki?curid=109809" title="ஜாக் மார்ட்டின்">
ஜாக் மார்ட்டின்


</doc>
<doc id="109810" url="https://ta.wikipedia.org/wiki?curid=109810" title="பீட்டர் மார்ட்டின்">
பீட்டர் மார்ட்டின்


</doc>
<doc id="109811" url="https://ta.wikipedia.org/wiki?curid=109811" title="ஜாக் மேசன்">
ஜாக் மேசன்

ஜாக் மேசன்‎ ("Jack Mason", பிறப்பு: மார்ச்சு 26 1874, இறப்பு: அக்டோபர் 15 1958 ), இங்கிலாந்து அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும், 339 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1897 - 1898 ஆண்டுகளில் , இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="109812" url="https://ta.wikipedia.org/wiki?curid=109812" title="இடார்வினின் மரப்பட்டைச் சிலந்தி">
இடார்வினின் மரப்பட்டைச் சிலந்தி

இடார்வினின் மரப்பட்டைச் சிலந்தி (ஆங்கிலம்: Darwin's bark spider ; இலத்தின்: "Caerostris darwini") வட்டமான சுருள் வடிவ வலைக் கூட்டை உருவாக்கும் ஒரு சிலந்தி இனமாகும். இவற்றின் வலை ஏனைய சிலந்திவலைகளை விட மிகப்பெரிதாக இருப்பதுடன் மிக்க வலிமையுடனும் உள்ளது. வலையின் நீளம் ஏறத்தாழ 25 மீட்டர் (82 அடி). சிலந்தி இனங்களுள் வலிமை மிக்க வலையைப் பின்னும் சிலந்தி இனமும் இதுவே ஆகும். குண்டு துளைக்காத கவசம் தயாரிக்கப்பயன்படும் கெவ்லார் எனப்படும் செயற்கை இழையை விட பத்து மடங்கு வலிமை கொண்ட இழை உள்ள வலையை இச்சிலந்தி இனம் உருவாக்குகிறது. உயிரினங்களில் இருந்து தருவிக்கப்படும் பொருட்களுக்குள் மிக்க வலிமையானதும் இதுவேயாகும்.

இவை மரத்தின் கொப்பு, முள், காய்ந்த மரப்பட்டை போன்றவற்றைப் போல உருமறைந்து காணப்படுவதால், மரப்பட்டைச் சிலந்தி என்று அழைக்கப்படுகின்றன. ஆறு, அருவி, ஏரி உள்ள இடங்களில் இவை தமது இருப்பிடத்தைக் கொண்டுள்ளன. ஆற்றின் மேலே வலைகளைப் பின்னுவதன் மூலம் அங்கு பறக்கும் ஈ இனங்களைப் பிடித்து உணவுக்குப் பயன்படுத்துகின்றன. இவை எவ்வாறு மிகப்பெரிய வலையை ஆற்றின் மேலே அமைக்கின்றன, ஒரு கரையில் இருந்து மறு கரைக்கு எவ்வாறு தொடுக்கின்றன என்பவற்றை அறிவியல் நிபுணர்கள் ஆராய்கின்றனர்.

பெண் சிலந்தி இனங்கள் இரண்டு சென்டிமீட்டருக்கும் குறைவான அளவும் (ஏறத்தாழ 18 மில்லிமீட்டர்) ஆண்கள் பெண்களின் அளவிலும் 3 - 5 மடங்கு குறைவானதும் (ஏறத்தாழ 6 மில்லிமீட்டர்) ஆகும்.

மடகாஸ்கரில் ரனோமஃபானா தேசிய வனப்பூங்காவில் ஓடும் நமோரோனா ஆற்றில் (21°15’S, 47°25’E. ) மற்றும் அண்டாசிப்-மண்டாடிடா தேசிய வனப்பூங்காவில் முதன்முறையாக அறியப்பட்டது. பேராசிரியர் அக்னார்சன் (Agnarsson) மற்றும் அவரது சகா மட்ஜாஸ் குன்ட்னேர் ( Matjaz Kuntner) ஆகியோர் இதனைக் கண்டுபிடித்தனர்.

இவ்வினத்தைப் பற்றிய விவர அறிக்கை 24 நவம்பர் 2009இல் டார்வினின் “இனங்களின் தோற்றம்” எனும் நூலின் 150வது தினத்தைக் கொண்டாடும் வண்ணம் வெளியிடப்பட்டது, டார்வினின் 200வது பிறந்ததினத்தை முன்னிட்டு கௌரவப்படுத்தும் நோக்கில் அவரது பெயரில் இச்சிலந்தியின் இனப்பெயர் இடப்பட்டது.


</doc>
<doc id="109813" url="https://ta.wikipedia.org/wiki?curid=109813" title="பல்கலைக்கழக மானியக் குழு (இந்தியா)">
பல்கலைக்கழக மானியக் குழு (இந்தியா)

இந்தியாவின் பல்கலைக்கழக மானியக் குழு ("University Grants Commission") இந்தியாவின் பல்கலைக்கழகக் கல்வியினை ஒருங்கிணைக்கவும், மேற்பார்வையிடவும், தரக்கட்டுப்பாடு செய்யவும் உருவாக்கப்பட்ட ஒரு அமைப்பாகும். 1956 ஆம் ஆண்டு இந்திய நடுவண் அரசால் நிறுவப்பட்ட சட்டரிதியான அமைப்பாகும். இந்தியப் பல்கலைக்கழகங்களுக்கு ஏற்பு வழங்குதல், அரசு பல்கலைக்கழங்களுக்கு நிதி மானியங்கள் வழங்குதல் போன்ற பணிகளை மேற்கொள்கிறது. தில்லியில் தலைமையகத்தைக் கொண்டுள்ள இதற்கு புனே, போபால், கொல்கத்தா, ஐதராபாத்து, கௌகாத்தி, பெங்களூரு ஆகிய நகரங்களில் துணை அலுவலகங்கள் உள்ளன.

கல்விக்கான மத்திய ஆலோசனைக்குழு இந்தியாவில் போருக்கு பின்னர் ஏற்ப்பட்ட கல்வி வளர்ச்சியைப் பற்றி 1944 ல் அளித்த அறிக்கை ( சார்ஜியன்ட் அறிக்கை) பல்கலைக் கழக மான்ய குழு அமைக்க பரிந்துரை செய்தது. முதன் முதலில் 1945 ஆம் ஆண்டு அலிகார்க்,பனாரஸ் மற்றும் டெல்லி மத்திய பல்கலைக்கழகங்களை மேற்பார்வையிட பல்கலைக்கழக மான்யக் குழு அமைக்கப்பட்டது. 1947 ஆம் ஆண்டு முதல் அப்போது இருந்த அனைத்து பல்கலைக்கழகங்களுக்கும் விரிவாக்கப்பட்டது.
சுதந்திரத்திற்க்குப் பின்னர் சர்வபள்ளி ராதா கிருஷ்ணன் அவர்களை தலைவராக நியமித்து 1948 ஆம் ஆண்டு பல்கலைக் கழக கல்விக்குழு அமைக்கப்பட்டது. அக்குழு இங்கிலாந்து பல்கலைக்கழக மான்யக் குழு மாதிரி வடிவில் ஒரு முழு நேர தலைவராகவும் மற்றும் சிறந்த கல்வியாளர்களை உறுப்பினராகவும் கொண்டு அமைக்கலாம் என பரிந்துரை செய்தது.
1952 ஆம் ஆண்டு மத்திய அரசாங்கம் அனைத்து பல்கலைக்கழகங்கள் மற்றும் உயர் கல்வி நிறுவனங்களுக்கான பொது நிதி உதவிகளை இனிமேல் பல்கலைக் கழக மான்யக் குழுவின் முலம் தான் கொடுக்கப்பட வேண்டும் என முடிவெடுத்தது. அதன் தொடர்ச்சியாக அப்போதயை மத்திய கல்வி, இயற்க்கை வளங்கள் மற்றும் விஞ்ஞான ஆராய்ச்சி அமைச்சர் மொலானா அபுல் காலம் அசாத் அவர்களால் டிசம்பர் 28 1953 அன்று முறையாக தொடங்கி வைக்கப்பட்டது.
1956 ஆம் ஆண்டு இந்திய அரசாங்கம் பராளுமன்றத்தில் பல்கலைக்கழக மான்யக்குழு சட்டம், 1956 இயற்றி முறைப்படுத்தியது.



</doc>
<doc id="109816" url="https://ta.wikipedia.org/wiki?curid=109816" title="அஸ்டின் மேத்யூஸ்">
அஸ்டின் மேத்யூஸ்

அஸ்டின் மேத்யூஸ் ("Austin Matthews", பிறப்பு: மார்ச்சு 26 1874, இறப்பு: அக்டோபர் 15 1958 ) என்பவர் இங்கிலாந்து அணியின் துடுப்பாட்டக்காரர் ஆவார். இவர் ஒரு தேர்வுத் துடுப்பாட்டப் போட்டியிலும், 281 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1937 ல் , இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="109829" url="https://ta.wikipedia.org/wiki?curid=109829" title="சங்கம் மருவிய காலப் புலவர்களின் பட்டியல்">
சங்கம் மருவிய காலப் புலவர்களின் பட்டியல்

சங்க காலப் புலவர்கள் 473 பேர். சங்கம் மருவிய காலத்தில் தோன்றிய பதினெண் கீழ்க்கணக்கு இவற்றில் 17 நூல்களைப் பாடிய 17 புலவர்கள் 17 பேர். நாலடியார் நூல் சமண முனிவர்கள் பலர் பாடிய பாடல்களின் தொகுப்பு. இவர்களில் கபிலர் என்னும் புலவர் சங்க காலப் புலவர் பட்டியலிலும் உள்ளார். இவர்கள் வெவ்வேறு புலவர்கள் என்பதைத் தெளிவுபடுத்திக்கொள்வதற்காகவே இந்தப் பட்டியல் இங்குத் தரப்படுகிறது. 

புலவர் பெயர்கள் அகரவரிசைப் படுத்தப்பட்டு அவரால் இயற்றப்பட்ட நூலின் பெயருடன் இங்குத் தரப்பட்டுள்ளன



</doc>
<doc id="109833" url="https://ta.wikipedia.org/wiki?curid=109833" title="சீவெர்ட்">
சீவெர்ட்

சீவெர்ட் அல்லது சீவெர்ட் ("Sievert") என்பது உயிரினங்களின் மீது விழும் கதிரியக்கத்தின் விளைவின் தாக்கத்தை அளக்கும் ஓர் அலகு. இது அனைத்துலக முறை அலகுளில் (அனைத்துலக முறை அலகுகள்) இருந்து பெற்ற ஓர் அலகு. இந்த அலகின் குறியெழுத்து Sv (எசுவி) என்பதாகும். ஒரு பொருளின் மீது விழும் அல்லது படியும் கதிரியக்க அளவை கிரே (Gray) என்னும் அலகால் குறிப்பது வழக்கம். ஆனால் சீவெர்ட் என்பது உயிரிகளில் மின்மப் பிரிவு ஏற்படுத்தும் கதிரியக்கத்தின் (மின்மப்படுத்தும் கதிரியக்கம், ionizing radiation) ஈடளவாகக் கணக்கிடும் அலகு ஆகும். சீவெர்ட் என்னும் இவ் அலகு, இரால்ப் மாக்சிமிலியன் சீவெர்ட் என்னும் சுவீடிய மருத்துவ இயற்பியலாளரைப் பெருமைப்படுத்தும் முகமாக அவரின் பெயரால் அழைக்கப்படுகின்றது. 

கிரே (Gy) என்னும் அலகு, எந்தவொரு பொருளும் உள்வாங்கிப் தன்னுள் படிவுறும் கதிர்வீச்சு அல்லது கதிரியக்கத்தின் ("D") அளவைக் குறிக்கும். சீவெர்ட் என்பது காமாக் கதிர்களால் ஏற்படும் தீவிளைவுகளுக்கு ஈடாகத் தரும் கதிர்வீச்சு ("H").

கிரே (Gy) என்னும் அலகும், சீவெர்ட் (Sv) என்னும் அலகும், அனைத்துலக முறை அலகுளில் (அனைத்துலக முறை அலகுகள்) இருந்து வருவிக்கப்பெற்றவையே. இவை, ஒரு கிலோகிராம் நிறையுடைய பொருளில் படிவுறும் சூல் அலகால் அளக்கப்பெறும் ஆற்றல் (சூல்/கிலோகிராம்) ஆகும்:

உயிரிய இழையத்தில் (திசுவில்), ஈடான கதிர்வீச்சு அல்லது கதிரியக்கப் படிவு என்பதைக் கண்டறிய, கிரே அளவில் (உள்வாங்கு) கதிரியக்கப் படிவை மதிப்பெடை அளவால் (weightin factor) ("W") பெருக்க வேண்டும். உள்வாங்குக் கதிரியக்கப்படிவும் ("D"), அதற்கு ஈடான கதிரியக்கப் படிவும் கீழ்க்கண்டவாறு கணிதத் தொடர்பு கொண்டவை:

இந்த மதிப்பெடை என்பதைச் சில நேரங்களில் தரக் கெழு (quality factor) என்றும் அழைப்பர், கதிர்வீச்சின் வகையைப் பொருத்தும், ஆற்றல் அளவின் விரிவைப் பொருத்தும் (ஆற்றல் அளவின் ஏப்பாடு, energy range).

இங்கு,

எடுத்துக்காட்டாக 1 Gy (கிரே) ஆல்பா துகள்கள் உள்வாங்கிய படிவு என்பது 20 ஃசீவ் (Sv) படிவுக்கு ஈடாகும். அதிக மதிப்பெடை எல்லையான 30 என்பது "L" = 100 keV/μm (கிலோ எலக்ட்ரான் -வோல்ட்/மைக்குரோ மீட்டர்) கொண்ட நொதுமிகளுக்கு ஆகும்.

கதிரியக்க அல்லது கதிர்வீச்சின் விளைவேற்படுத்தும் படிவு ("effective dose") ("E"), என்பது ஒருவர் தன் உடலில் சராசரியாக கதிரியக்கத்துக்கு உட்பட்ட எல்லா இழையங்களுக்குமான (திசுக்களுக்குமான) மதிப்பெடைகளை கூட்டினால் 1 என வரும்பொழுது பெறும் கதிர்வீச்சுப் படிவு அளவாகும்:

மற்ற உயிரிகளுக்கும், மாந்தர்களை ஒப்பிட்டு மதிப்பெடை எண்கள் வரையறை செய்யப்பெற்றுள்ளன. :



</doc>
<doc id="109838" url="https://ta.wikipedia.org/wiki?curid=109838" title="எத்திலீன் கிளைக்கால்">
எத்திலீன் கிளைக்கால்

எத்திலீன் கிளைக்கால் ("Ethylene glycol") (ஐயுபிஏசி பெயர்: எத்தேன் -1,2-டையால் (ethane-1,2-diol), பரவலாகப் பயன்படும் ஒரு கரிமவேதியியல் சேர்மம். எத்திலீன் கிளைக்கால், தானுந்துகளின் எரியெண்ணெய், குளிரில் உறையாதிருக்கப் பயன்படும் உறையெதிர்ப்பிகளில் (antifreeze) பயன்படுகின்றது, பல்பகுதியங்கங்கள் (பாலிமர்கள்) உருவாக்கப் பயன்படு முன்னுருப்படிகளில் ஒன்றாகப் பயன்படுகின்றது. தூய எத்திலீன் கிளைக்கால், நிறமற்ற, மணமற்ற, பிசுப்புநீர்ம (syruppy), இனிப்புச்சுவை உடைய நீர்மம், ஆனால் இதுவொரு நச்சுப்பொருள். உட்கொள்ள நேரிட்டால் இறக்கவும் நேரிடும். 

எத்திலீன் கிளைக்காலை, எடைமிகுந்த ஈத்தர் டையால் ஆகிய டையெத்திலீன் கிளைக்காலோடு (diethylene glycol), அல்லது நச்சுத்தன்மை அற்ற பாலி ஈத்தர் பல்பகுதியமமாகிய பாலியெத்திலீன் கிளைக்காலோடு (polyethylene glycol)குழப்பிக்கொள்ளக்கூடாது.

எத்திலீன் கிளைக்கால் முதன்முதலாக 1859 இல் பிரான்சிய வேதியியலாளர் சார்லசு-அடோல்ஃவ் வுர்ட்ஃசு (Charles-Adolphe Wurtz) என்பவர் எத்திலீன் கிளைக்கால் டையசிட்டேட் இல் இருந்து பொட்டாசியம் ஐதராக்சைடு உடன் சேர்த்த சோப்பாக்க முறையின் வழி உருவாக்கினார். 1860 இல் எத்திலீன் ஆக்சைடை ஐதரேசன் (hysdration) வழியும் செய்தார். இரண்டாம் உலகப்போருக்கும் முன் தொழில்நோக்கில் பெரிய அளவில் படைக்கப்படவில்லை. ஆனால் பின்னர் இடாய்ச்சுலாந்தில் கிளிசராலுக்கு மாற்றாக வெடிபொருள் தொழிலங்களில் இதனை எத்திலீன் டைக்குளோரைடில் இருந்து உருவாக்கினர்.

ஐக்கிய அமெரிக்காவில் 1917 இல் எத்திலீன் குளோரோஐதிரின் (ethylene chlorohydrin) வழியாக எத்திலீன் கிளைக்காலை ஒருவாறு அறைகுறையாக தொழிசார்முறையாகச் செய்தனர். 1925 இல்தான் முதன்முதலாக பெரிய அளவில் மேற்கு வர்ச்சீனியாவில் உள்ள தென் சார்லசுட்டன் என்னும் இடத்தில் கார்பைடும் கார்பன் கெமிக்கல் கம்ப்பெனி (இப்பொழுது யூனியன் கார்பைடு கார்ப்பொரேசன்) படைக்கத் தொடங்கியது. 1929 முதல் எல்லா டைனமைட்டு என்னும் வெடிபொருள் படைப்புசாலைகள் எல்லாவற்றிலும் எத்திலீன் கிளைக்கால் பயன்படுத்தப்பட்டது.

1937 இல் கார்பைடு நிறுவனம், எத்திலீனை எத்திலீன் ஆக்சைடாக ஆக்க ஆவிநிலை ஆக்சைடாக்க முறைக்கு லிஃவோர்ட் செய்முறையைக் (Lefort's process) கையாண்டது. 1953 ஆம் ஆண்டுவரை நேரடியான ஆக்சைடாக்கும் முறையில் கார்பபைடு நிறுவனம் தனிமுழுதாண்மை பெற்று இருந்தது. அதன்பின் சனட்டிஃவிக் டிசைன் புராசசு (Scientific Design process) வணிகமுறைப்பயன்பாட்டாக்கி உரிமங்கள் வழன்கப்பட்டன. 

இந்த மூலக்கூறு விண்வெளியிலும் கண்டுபிடிக்கப்பட்டது 


</doc>
<doc id="109856" url="https://ta.wikipedia.org/wiki?curid=109856" title="வர்க்கி விதயத்தில்">
வர்க்கி விதயத்தில்

கர்தினால் வர்க்கி விதயத்தில் ("Varkey Cardinal Vithayathil") (பிறப்பு: மே 29, 1927 - இறப்பு: ஏப்ரல் 1, 2011) என்பவர் கத்தோலிக்க திருச்சபையைச் சார்ந்த ஒரு இந்திய கர்தினால் ஆவார். இவர் இந்திய கத்தோலிக்க திருச்சபையில் நிலவுகின்ற சீரோ-மலபார் வழிபாட்டுமுறை சபையின் உயர் பேராயராகப் பணிபுரிந்து அதன் தலைமைப் பதவியை வகித்தார். அச்சபையினர் இவரை மார் வர்க்கி விதயத்தில் என அழைப்பர்.

வர்க்கி விதயத்தில், ஜோசப் விதயத்தில் என்பவருக்கும் தெரசியம்மா மாநாடன் என்பவருக்கும் மகனாக, கேரளத்தில் வடக்கு திருவிதாங்கூர் பகுதியில் பாரூர் என்னும் ஊரில் 1927ஆம் ஆண்டு மே மாதம் 29ஆம் நாள் பிறந்தார். இவர்தம் தந்தை ஜோசப் விதயத்தில் திருவிதாங்கூர்-கொச்சி சட்டமன்ற உறுப்பினராகவும், திருவிதாங்கூர் உயர்நீதி மன்றத்தில் நீதிபதியாகவும் பணியாற்றியவர். மேலும், அவர் கத்தோலிக்க திருச்சபையில் சிறப்புப் பணி ஆற்றினார் என்னும் முறையில் அவருக்கு "செவாலியே" என்னும் "கவுரவ வீரர்" பட்டம் அளிக்கப்பட்டது. அவர் அகில கேரள கத்தோலிக்க காங்கிரஸ் என்னும் அமைப்பின் தலைவராகவும் இருந்தார்.

வர்க்கி விதயத்தில் தம் இளமைப் பருவத்திலேயே கத்தோலிக்க திருச்சபையில் குருவாகப் பணியாற்ற விருப்பம் கொண்டு, "உலக இரட்சகர் சபை" என்னும் துறவற சபையில் சேர்ந்தார். அச்சபையைச் சார்ந்த குருவாக 1954ஆம் ஆண்டு, ஜூன் மாதம் 12ஆம் நாள் திருநிலைப்படுத்தப்பட்டார். உரோமை நகரில் அமைந்துள்ள புனித அக்வீனா தோமா பல்கலைக் கழகத்தில் வர்க்கி விதயத்தில் உயர் கல்வி பயின்றார். அங்கு திருச்சபைச் சட்டப் படிப்புத் துறையில் முனைவர் பட்டம் பெற்றார். அவரது ஆய்வு "சீரோ-மலபார் வழிபாட்டு ஆட்சிப்பீடத்தின் தோற்றமும் வளர்ச்சியும்" என்னும் பொருள் பற்றி அமைந்தது.

பெங்களூரில் அமைந்த உலக இரட்சகர் சபைக் குருத்துவக் கல்லூரியில் 25 ஆண்டுகளாக இறையியல் துறைப் பேராசியராகப் பணியாற்றினார். 1972ஆம் ஆண்டில் அவர் கர்நாடக பல்கலைக் கழகத்தில் மெய்யியல் துறையில் முதுகலைப் பட்டம் பெற்றார். பெங்களூரில் வேறு பல குருத்துவக் கல்லூரிகளிலும் அவர் பயிற்றுவித்தார்.

இந்தியா மற்றும் இலங்கையை உள்ளடக்கிய உலக இரட்சகர் சபை மாநிலத்தின் தலைவராக வர்க்கி விதயத்தில் 1978இலிருந்து 1984 வரை பணியாற்றினார். இந்திய கத்தோலிக்க துறவியர் அமைப்பின் தலைவராக 1984-1985 ஆண்டுக்காலத்தில் பணிபுரிந்தார். திருத்தந்தை இரண்டாம் யோவான் பவுலின் ஆணைப்படி, 1990இல் வர்க்கி விதயத்தில் பெங்களூரில் அமைந்துள்ள "ஆசீர்வனம்" என்னும் புனித பெனடிக்ட் துறவற இல்லத்தின் திருத்தூது ஆளுநர் பொறுப்பை ஏற்றார்.

வர்க்கி விதயத்தில் 1996ஆம் ஆண்டு, டிசம்பர் மாதம் 18ஆம் நாளன்று, எர்ணாகுளம்-அங்கமாலி உயர்மறைமாவட்டத்தின் ஆளுநராக நியமிக்கப்பட்டு, 1997, ஜனவரி 6ஆம் நாள் ஆயராகத் திருப்பொழிவு செய்யப்பட்டார். 1999ஆம் ஆண்டு, டிசம்பர் 23ஆம் நாள் திருத்தந்தை இரண்டாம் யோவான் பவுல் வர்க்கி விதயத்திலை எர்ணாகுளம்-அங்கமாலி உயர்மறைமாவட்டத்தின் பேராயராகவும், சீரோ-மலபார் திருச்சபையின் தலைவராகவும் நியமித்தார்.

2008ஆம் ஆண்டு பெப்ருவரி மாதம் வர்க்கி விதயத்தில் அனைத்திந்திய கத்தோலிக்க ஆயர் பேரவையின் தலைவராகத் தேர்ந்தெடுக்கப்பட்டு அவ்வாண்டு பெப்ருவரி 19இலிருந்து 2010ஆம் ஆண்டு மார்ச் 3 வரை அப்பதவியை வகித்தார்.

2001, ஜனவரி 21ஆம் நாள் திருத்தந்தை இரண்டாம் யோவான் பவுல் வர்க்கி விதயத்திலை கர்தினால் பதவிக்குத் தேர்ந்தெடுத்து அதே ஆண்டு பெப்ருவரி மாதம் 21ஆம் நாள் கர்தினாலாக உயர்த்தினார். அவருக்கு புனித பெர்நார்தோ அல்லே தேர்மே-யின் கர்தினால்-குரு என்னும் பட்டமும் வழங்கப்பட்டது. 2005இல் பதினாறாம் பெனடிக்ட் திருத்தந்தையாகத் தேர்ந்தெடுக்கப்பட்ட நிகழ்ச்சியில் இவரும் கலந்துகொண்டு வாக்களித்தார்.

கர்தினால் விதயத்தில் 2011ஆம் ஆண்டு ஏப்பிரல் முதல் நாள் வெள்ளிக்கிழமை தம் இல்லத்தின் சிற்றாலயத்தில் திருப்பலி நிகழ்த்திக்கொண்டிருந்தபோது மாரடைப்பால் மயக்கமடைந்தார். உடனடியாக எர்ணாகுளம் லிஸ்ஸி மருத்துவ மனைக்குக் கொண்டுசெல்லப்பட்டு, அங்கு சிகிச்சை பலனளிக்காமல் பிற்பகல் 2 மணிக்கு இறந்தார். அவருடைய இறுதி அடக்கச் சடங்கு மறுநாள் சனிக்கிழமை மாலை எர்ணாகுளம் புனித மரியா பேராலயத்தில் 4 மணிக்கு நடந்தது.

திருத்தந்தை பதினாறாம் பெனடிக்ட் கர்தினால் வர்க்கி விதயத்திலின் மறைவு குறித்து ஆழ்ந்த இரங்கலைத் தெரிவித்ததோடு, அவர் சீரோ-மலபார் திருச்சபைக்கும் உலகத் திருச்சபைக்கும் ஆற்றிய பணிகளைப் பாராட்டினார்.

கர்தினால் விதயத்திலின் இறப்போடு இந்திய கர்தினால்மாரின் எண்ணிக்கை 5 ஆகவும் இவர்களில் 80 வயதுக்கு உட்பட்டவர்கள் (திருத்தந்தைத் தேர்தலில் வாக்களிக்கும் உரிமை கொண்டவர்கள்) 3 பேர் எனவும் மாறியது. 
தற்சமயம் திருச்சபையில் மொத்த கர்தினால்களின் எண்ணிக்கை 200. இவர்களில் திருத்தந்தையைத் தேர்ந்தெடுக்கும் தகுதியுடைய 80 வயதுக்கு உட்பட்டவர்களின் எண்ணிக்கை 116 ஆகும்.


மரியா (இயேசுவின் தாய்) கடவுளின் அருளை மனிதருக்கு வழங்கும் இடையாளாக இருக்கிறார் என்னும் உண்மையைக் கிறித்தவ நம்பிக்கைக் கொள்கையாக அறிக்கையிட்டால் அதனால் பயன் விளையும் என்றும், கிறித்தவர்களிடையே ஒற்றுமை ஏற்பட அது வழியாகும் என்றும் கர்தினால் வர்க்கி விதயத்தில் கருத்துத் தெரிவித்தார்.



</doc>
<doc id="109880" url="https://ta.wikipedia.org/wiki?curid=109880" title="பியங்கரா ஜயரத்ன">
பியங்கரா ஜயரத்ன

பியங்கரா ஜயரத்ன ("Piyankara Jayaratne", பிறப்பு: செப்டம்பர் 27 1964), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் புத்தளம் மாவட்டத்திலிருந்து மக்களால் தெரிவு செய்யப்பட்ட உறுப்பினர். சிவில் சேவைகள் அமைச்சர். சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.

மாதம்பையில் வசிக்கும் இவர் பௌத்த மதத்தைச் சேர்ந்தவர்,


</doc>
<doc id="109884" url="https://ta.wikipedia.org/wiki?curid=109884" title="சக்தி (பெண்கள் இதழ்)">
சக்தி (பெண்கள் இதழ்)

சக்தி நோர்வேயில் இருந்து வெளிவரும் பெண்களுக்கான தமிழ் இதழ்.

சக்தியின் முதலாவது இதழ் மைத்திரேயி போன்ற சில பெண்களின் முழு முயற்சியால் நோர்வே, ஒஸ்லோவில் ஓகஸ்ட், 1990 இல் வெளிவந்தது. தொடர்ந்த இதழ்கள் சுகிர்தா, லிட்டா இராசநாயகம் போன்றோரின் பங்களிப்புகளுடன் வெளிவந்து கொண்டிருந்தது. குறிப்பிட்ட காலத்துக்கு மேல் சக்தியைத் தொடர்ந்து வெளியிட முடியாத நிலை அவர்களுக்கு ஏற்பட்டு சக்தியின் வரவு நின்று போக, சக்தியுடன் இணைந்த பணியாற்றிய தயாநிதி அதனைப் பொறுப்பேற்று சக்தியை வெளியிட்டுக் கொண்டிருந்தார். பின்னர் புலம்பெயர்ந்த பெண்கள் பலரின் பங்களிப்புகளுடன் சக்தி தொடர்ந்து வெளிவந்து கொண்டிருக்கிறது.

சக்தி பல புதிய பெண் எழுத்தாளர்களை அறிமுகம் செய்திருக்கிறது. தங்களை எழுத்தாளர்களாக அடையாளப்படுத்துவதற்காகவும், தாம் கூற விரும்புவற்றை கூறுவதற்கான களமாகவும் பல பெண்களுக்கு சக்தி அமைந்திருக்கிறது. ஆண் எழுத்தாளர்களின் கட்டுரைகளும் அவ்வப்போது வெளிவந்திருக்கின்ற போதும் பெண்களின் கட்டுரைகள் போதுமானதாக இருக்கும் பட்சத்தில் ஆண்களின் கட்டுரைகளுக்கு முன்னுரிமை அளிக்கப்பட மாட்டாது எனும் கருத்தை சக்கதியின் ஆசிரியர் குழு கொண்டுள்ளது.



</doc>
<doc id="109886" url="https://ta.wikipedia.org/wiki?curid=109886" title="தொல்காப்பியம் புள்ளிமயங்கியல் செய்திகள்">
தொல்காப்பியம் புள்ளிமயங்கியல் செய்திகள்

தொல்காப்பியம் எழுத்து, சொல், பொருள் என்னும் மூன்று அதிகாரங்களைக் கொண்டது. ஒவ்வோர் அதிகாரமும் 9 இயல்களாகப் பகுக்கப்பட்டுள்ளளது. அவற்றில் முதலாவது எழுத்ததிகாரத்தில் எட்டாவது இயலாக அமைந்துள்ளது இந்தப் புள்ளிமயங்கியல்.

பண்டைய தமிழ்ச்சொற்கள் வல்லின மெய்யில் முடிவதில்லை. (இக்காலத்தில் பிறமொழிச் சொற்களை ஒலிபெயர்த்து எழுதும்போது கார்க், மார்ச், பந்த், சர்ப் என்று எழுதுகின்றனர்). ற் எழுத்து தமிழுக்கே உரிய சிறப்பெழுத்து ஆகையால் இந்த ஒலியில் முடியும் சொல் பிறமொழியில் இல்லை.

மெல்லின, இடையின எழுத்துக்கள் 12. 
இவற்றில் ங் நீங்கலாக ஏனைய 11 எழுத்துக்களில் முடியும் சொற்கள் தமிழில் உள்ளன. 
இவற்றில் முடியும் சொற்கள் நிலைமொழியாக நின்று புணரும் பாங்கு இந்த இயலில் கூறப்படுகின்றது.

வருமொழிக்கு மொழிமுதல் எழுத்துக்கள் கணக்கில் எடுத்துக்கொள்ளப்படுகின்றன. 
மொழிமுதல் எழுத்துக்கள் மொத்தம் 22. 
(உயிரெழுத்து 12, மெய்யெழுத்து க ச த ப ஞ ந ம ய வ ஆகிய 9, நுந்தை என்னும் குற்றியலுகரம் 1) 
(நுந்தை என்னும் சொல் புணர்மொழியில் முற்றியலுகரமாகவே ஒலிக்கப்படும்) 

செய்திகள் நூற்பா வரிசை எண்ணிட்டுத் தரப்படுகின்றன. 
எடுத்துக்காட்டுகள் பெரும்பாலும் தொல்காப்பிய உரையாசிரியர் இளம்பூரணரைப் பின்பற்றியவை.

ஞ ஒற்று
ந ஒற்று
ண ஒற்று
ம ஒற்று 
ன ஒற்று 

ய ஒற்று 
ர ஒற்று 
ல ஒற்று 
வ ஒற்று 
ழ ஒற்று 

ள ஒற்று 

உணரும்படி கூறிய இந்த மொழிமரபுகளை எண்ணிப் பார்த்து தக்கவழி உணர்ந்துகொள்ள வேண்டும். -110



</doc>
<doc id="109888" url="https://ta.wikipedia.org/wiki?curid=109888" title="திஸ்ஸ கரலியத்த">
திஸ்ஸ கரலியத்த

திஸ்ஸ கரலியத்த ("Tissa Karalliyadde", பிறப்பு: மே 10 1952), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் மாத்தறை மாவட்டத்திலிருந்து மக்களால் தெரிவு செய்யப்பட்ட உறுப்பினர். சிறுவர் மற்றும் மகளிர் விவகார அமைச்சர். சுதந்திர இலங்கையின் 10வது நாடாளுமன்றம் (1994), சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.

15, முதலாவது மாடி, கொஸ்வத்தை, நாவல, இராஜகிரியவில் வசிக்கும் இவர் பௌத்த மதத்தைச் சேர்ந்தவர்,


</doc>
<doc id="109891" url="https://ta.wikipedia.org/wiki?curid=109891" title="ஜயந்த கெடகொட">
ஜயந்த கெடகொட

ஜயந்த கெடகொட ("Tissa Karalliyadde ", பிறப்பு: நவம்பர் 23 1960), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் தெரிவு செய்யப்பட்ட தேசிய பட்டியல் உறுப்பினர். 

12, தம்புகஹவத்தை மலாபேயில் வசிக்கும் இவர் பௌத்த மதத்தைச் சேர்ந்தவர்,


</doc>
<doc id="109892" url="https://ta.wikipedia.org/wiki?curid=109892" title="ஜீவன் குமாரதுங்க">
ஜீவன் குமாரதுங்க

ஜீவன் குமாரதுங்க ("Jeewan Kumaranatunga", பிறப்பு: நவம்பர் 7 1958), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் கொழும்பு மாவட்டத்திலிருந்து மக்களால் தெரிவு செய்யப்பட்ட உறுப்பினர். தபால் அமைச்சர். ஒரு திரைப்பட நடிகர். சுதந்திர இலங்கையின் 10வது நாடாளுமன்றம் (1994), சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்

26, நந்தமித்ர பிளேஸ், கொழும்பு 06 இல் வசிக்கும் இவர் ரோமன் கத்தோலிக்க மதத்தைச் சேர்ந்தவர்,


</doc>
<doc id="109893" url="https://ta.wikipedia.org/wiki?curid=109893" title="அஜித் குமார (பாராளுமன்ற உறுப்பினர்)">
அஜித் குமார (பாராளுமன்ற உறுப்பினர்)

அஜித் குமார ("Ajith Kumara", பிறப்பு: சூன் 27 1973), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஜனநாயக தேசிய முன்னணி சார்பில் காலி மாவட்டத்திலிருந்து மக்களால் தெரிவு செய்யப்பட்ட உறுப்பினர். ஒரு சட்டத்தரணி. சுதந்திர இலங்கையின் 13 வது நாடாளுமன்ற (2004) பிரதிநிதியாகவும் தெரிவுசெய்யப்பட்டிருந்தார்

ஹருமல்கொட, ஹபரதுவையில் வசிக்கும் இவர் பௌத்த மதத்தைச் சேர்ந்தவர்,


</doc>
<doc id="109894" url="https://ta.wikipedia.org/wiki?curid=109894" title="முன் பொறியமைக்கப்பட்ட கட்டிடம்">
முன் பொறியமைக்கப்பட்ட கட்டிடம்

முன் பொறியமைக்கப்பட்ட கட்டிடம் என்பது முற்றிலும் உலோகங்களால் ஆன பகுதிப் பொருட்களை கொண்டு வடிவமைக்கப்பட்டு நிறுவப்படும் சாய்வுக்கூரை வடிவிலான கட்டிடங்கள் ஆகும். இவை பெரும்பாலும் சேமிப்புக் கிடங்கு, தொழிற்கூடம், விளையாட்டு அரங்கம், உள் விளையாட்டு மைதானம், தேவாலயம், பள்ளிக் கூடம் விமானப் பணிமனை போன்ற அளவில் பெரிய அமைப்புகளுக்காகவே தேர்ந்தெடுக்கப்படுகின்றன.


கட்டிடம் முழுவதும் பொறியாளர்களால் முன்திட்டமிடப்பட்டு வடிவமைக்கப்படுகின்றன. பகுதிப் பொருட்கள் (Columns, Rafters, Secondary and Sheeting) பெரும்பாலும் தொழிற் கூடத்தில் வெட்டப்பட்டு தேவையான துளைகள் இடப்பட்டு வடிவமைக்கப்படுகின்றன. எனவே கட்டிடம் அமைவிடத்தில் வேலை (On-Site Work) குறைவு. கட்டிட பகுதிப் பொருட்களை வரைபடங்களைப் பார்த்து ஒன்றிணைத்தால் (Erection) மட்டும் போதும்.


</doc>
<doc id="109898" url="https://ta.wikipedia.org/wiki?curid=109898" title="அகில விராஜ் காரியவசம்">
அகில விராஜ் காரியவசம்

அகில விராஜ் காரியவசம் ("Akila Viraj Kariyawasam", பிறப்பு: மே 23 1973) என்பவர் இலங்கை அரசியல்வாதி ஆவார். இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய தேசியக் கட்சி சார்பில் குருநாகலை மாவட்டத்திலிருந்து மக்களால் தெரிவு செய்யப்பட்ட உறுப்பினர். சுதந்திர இலங்கையின் 13 வது நாடாளுமன்ற (2004) பிரதிநிதியாகவும் தெரிவுசெய்யப்பட்டிருந்தார். இவர் 2015 செப்டம்பர் 4 அன்று கல்வி அமைச்சராக நியமிக்கப்பட்டார்.
119 ஏ, மதிவெல, ஸ்ரீஜயவர்தனபுர, கோட்டேயில் வசிக்கும் இவர் பௌத்த மதத்தைச் சேர்ந்தவர் ஆவார்.



</doc>
<doc id="109901" url="https://ta.wikipedia.org/wiki?curid=109901" title="நிர்மல கொத்தலாவல">
நிர்மல கொத்தலாவல

நிர்மல கொத்தலாவல ("Nirmala Kotalawala", பிறப்பு: செப்டம்பர் 29 1965), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணி சார்பில் களுத்துறை மாவட்டத்திலிருந்து மக்களால் தெரிவு செய்யப்பட்ட உறுப்பினர். துறைமுகம் மற்றும் பெருந்தெருக்கள் பிரதி அமைச்சர். சுதந்திர இலங்கையின் 13 வது நாடாளுமன்ற (2004) பிரதிநிதியாகவும் தெரிவுசெய்யப்பட்டிருந்தார்

தொடங்கொட, களுத்துறையில் வசிக்கும் இவர் பௌத்த மதத்தைச் சேர்ந்தவர். கொழும்பு நாலந்தா கல்லூரியில் கல்வி கற்றவர்.



</doc>
<doc id="109903" url="https://ta.wikipedia.org/wiki?curid=109903" title="சனி ரோஹன கொடிதுவக்கு">
சனி ரோஹன கொடிதுவக்கு

சனி ரோஹன கொடிதுவக்கு ("SANEE ROHANA KODITHUVAKKU", பிறப்பு: பெப்ரவரி 15 1961), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணி சார்பில் இரத்தினபுரி மாவட்டத்திலிருந்து மக்களால் தெரிவு செய்யப்பட்ட உறுப்பினர். 
எம்பிலிபிட்டியவில் வசிக்கும் இவர் பௌத்த மதத்தைச் சேர்ந்தவர்,


</doc>
<doc id="109909" url="https://ta.wikipedia.org/wiki?curid=109909" title="காமினி லொகுகே">
காமினி லொகுகே

காமினி லொகுகே ("Gamini Lokuge", பிறப்பு: மே 8 1948), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் கொழும்பு மாவட்டத்திலிருந்து மக்களால் தெரிவு செய்யப்பட்ட உறுப்பினர். தொழில் மற்றும் தொழில் உறவு அபிவிருத்தி அமைச்சர். சுதந்திர இலங்கையின் 9 வது நாடாளுமன்றம் (1989), சுதந்திர இலங்கையின் 10வது நாடாளுமன்றம் (1994), சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.

மாவித்திர, பிலியந்தலை இல் வசிக்கும் இவர் பௌத்த மதத்தைச் சேர்ந்தவர், 



</doc>
<doc id="109911" url="https://ta.wikipedia.org/wiki?curid=109911" title="உதித் லொக்குபண்டார">
உதித் லொக்குபண்டார

உதித் லொக்குபண்டார ("Udith Lokubandara", பிறப்பு: திசம்பர் 19 1984), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணிசார்பில் பதுளை மாவட்டத்திலிருந்து மக்களால் தெரிவு செய்யப்பட்ட உறுப்பினர். 
124/10, கருணாதிலக்க மாவத்தை, கொஸ்வத்தை, பத்ரமுல்லையில் வசிக்கும் இவர் பௌத்த மதத்தைச் சேர்ந்தவர், 



</doc>
<doc id="109912" url="https://ta.wikipedia.org/wiki?curid=109912" title="பீட்டர் மே">
பீட்டர் மே

பீட்டர் மே ("Peter May", பிறப்பு: திசம்பர் 31 1929, இறப்பு: திசம்பர் 27 1994), இங்கிலாந்து அணியின் துடுப்பாட்டக்காரர். இவர் 66 தேர்வுத் துடுப்பாட்டப் போட்டிகளிலும், 388 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1951 - 1961 ஆண்டுகளில், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="109913" url="https://ta.wikipedia.org/wiki?curid=109913" title="மெத்திவ் மேனார்ட்">
மெத்திவ் மேனார்ட்

மெத்திவ் மேனார்ட் ("Matthew Maynard", பிறப்பு: மார்ச்சு 21 1966), இங்கிலாந்து அணியின் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டியிலும், 14 ஒருநாள் பன்னாட்டுத் துடுப்பாட்டப் போட்டிகளிலும் 395 முதல்தர துடுப்பாட்டப் போட்டிகளிலும், 434 ஏ-தர துடுப்பாட்டப் போட்டிகளிலும் கலந்து கொண்டுள்ளார். கலந்து கொண்டுள்ளார். இவர் 1988 - 1994 ஆண்டுகளில் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109914" url="https://ta.wikipedia.org/wiki?curid=109914" title="பில் மீட்">
பில் மீட்

பில் மீட் ("Phil Mead", பிறப்பு: மார்ச்சு 9 1887, இறப்பு: மார்ச்சு 26 1958), இங்கிலாந்து அணியின் துடுப்பாட்டக்காரர். இவர் 17 தேர்வுத் துடுப்பாட்டப் போட்டியிலும், 814 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1911 - 1928 ஆண்டுகளில் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109916" url="https://ta.wikipedia.org/wiki?curid=109916" title="வால்டர் மீட்">
வால்டர் மீட்

வால்டர் மீட் ("Walter Mead", பிறப்பு: ஏப்ரல் 1 1868, இறப்பு: மார்ச்சு 18 1954), இங்கிலாந்து அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 429 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1899 ல் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109917" url="https://ta.wikipedia.org/wiki?curid=109917" title="பில்லி மிட்வின்டர்">
பில்லி மிட்வின்டர்

பிலி மிட்வின்டர் ("Billy Midwinter", பிறப்பு: சூன் 19 1851, இறப்பு: டிசம்பர் 3 1890), இங்கிலாந்து அணியின் துடுப்பாட்டக்காரர். இவர் 12 தேர்வுத் துடுப்பாட்டப் போட்டிகளிலும், 160 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1877 - 1887 ல் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109927" url="https://ta.wikipedia.org/wiki?curid=109927" title="கொலின் மில்பர்ன்">
கொலின் மில்பர்ன்

கொலின் மில்பர்ன் ("Colin Milburn", பிறப்பு: அக்டோபர் 23 1941, இறப்பு: பெப்ரவரி 28 1990), இங்கிலாந்து அணியின் துடுப்பாட்டக்காரர். இவர் ஒன்பது தேர்வுத் துடுப்பாட்டப் போட்டிகளிலும், 255 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1966 - 1969 ல் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109930" url="https://ta.wikipedia.org/wiki?curid=109930" title="பல்கலைக்கழக மானியக் குழு">
பல்கலைக்கழக மானியக் குழு



</doc>
<doc id="109932" url="https://ta.wikipedia.org/wiki?curid=109932" title="ஓட்லி மில்லர்">
ஓட்லி மில்லர்

ஓட்லி மில்லர் ("Audley Miller", பிறப்பு: அக்டோபர் 19 1869, இறப்பு: சூன் 26 1959), இங்கிலாந்து அணியின் துடுப்பாட்டக்காரர் ஆவார். இவர் ஒரு தேர்வுத் துடுப்பாட்டப் போட்டியிலும், ஐந்து முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1896 ல் இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109933" url="https://ta.wikipedia.org/wiki?curid=109933" title="ஜியாஃப் மில்லர்">
ஜியாஃப் மில்லர்

ஜியாஃப் மில்லர் ("Geoff Miller", பிறப்பு: செப்டம்பர் 8 1952, இங்கிலாந்து அணியின் துடுப்பாட்டக்காரர். இவர் 34 தேர்வுத் துடுப்பாட்டப் போட்டிகளிலும், 25 ஒருநாள் பன்னாட்டுத் துடுப்பாட்டப் போட்டிகளிலும், 383 முதல்தர துடுப்பாட்டப் போட்டிகளிலும், 334 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1976 - 1984 ஆண்டுகளில், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளிலும் பங்குகொண்டார்.


</doc>
<doc id="109934" url="https://ta.wikipedia.org/wiki?curid=109934" title="ஃப்ரேங்க் மில்லிகன்">
ஃப்ரேங்க் மில்லிகன்

ஃப்ரேங்க் மில்லிகன் ("Frank Milligan", பிறப்பு: மார்ச்சு 19 1870, இறப்பு: மார்ச்சு 31 1900) என்பவர் இங்கிலாந்து அணியின் துடுப்பாட்டக்காரர் ஆவார். இவர் இரண்டு தேர்வுத் துடுப்பாட்டப் போட்டிகளிலும், 95 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1899 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109935" url="https://ta.wikipedia.org/wiki?curid=109935" title="ஜியாஃப் மில்மேன்">
ஜியாஃப் மில்மேன்

ஜியாஃப் மில்மேன் ("Geoff Millman", பிறப்பு: அக்டோபர் 2 1934, இறப்பு: ஏப்ரல் 6 2005), இங்கிலாந்து அணியின் துடுப்பாட்டக்காரர். இவர் ஆறு தேர்வுத் துடுப்பாட்டப் போட்டிகளிலும், 282 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1961-62 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109936" url="https://ta.wikipedia.org/wiki?curid=109936" title="ஆர்தர் மில்ட்டன்">
ஆர்தர் மில்ட்டன்

ஆர்தர் மில்ட்டன் ("Arthur Milton", பிறப்பு: மார்ச்சு 10 1928, இறப்பு: ஏப்ரல் 25 2007) என்பவர் இங்கிலாந்து அணியின் துடுப்பாட்டக்காரர் ஆவார். இவர் ஆறு தேர்வுத் துடுப்பாட்டப் போட்டிகளிலும், 620 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1958-59 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="109937" url="https://ta.wikipedia.org/wiki?curid=109937" title="ஆர்தர் மிச்செல்">
ஆர்தர் மிச்செல்

ஆர்தர் மிச்செல் ("Arthur Mitchell", பிறப்பு: செப்டம்பர் 13 1902, இறப்பு: டிசம்பர் 25 1976) என்பவர் இங்கிலாந்து அணியின் துடுப்பாட்டக்காரர் ஆவார். இவர் ஆறு தேர்வுத் துடுப்பாட்டப் போட்டிகளிலும், 426 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1933-36 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="109939" url="https://ta.wikipedia.org/wiki?curid=109939" title="பன்னாட்டு குழந்தைகள் நாள்">
பன்னாட்டு குழந்தைகள் நாள்

பன்னாட்டு குழந்தைகள் நாள் "(International Children's Day, ICD)" பல நாடுகளில் சூன் 1ம் நாள் கொண்டாடப்படுகிறது
பன்னாட்டு குழந்தைகள் நாளை கொண்டாடும் போது திகதி குறித்து பல்வேறு கருத்து வேறுபாடுகள் நிலவுகின்றன. ஒவ்வொரு நாடுகளும் வெவ்வேறு தினங்களில் இத்தினத்தை கொண்டாடுகின்றன. ஒவ்வொரு ஆண்டும் நவம்பர் 14ஆம் நாள் இந்தியாவில் குழந்தைகள் நாளாக கொண்டாடப்படுகிறது. இலங்கையில் அக்டோபர் 1ஆம் திகதி இத்தினம் கொண்டாப்படுகின்றது. பன்னாட்டு குழந்தைகள் நாளை டிசம்பர் 14, 1954 இலிருந்து, ஐக்கிய நாடுகள் மற்றும் யுனிசெஃப் அமைப்புகள் ஆண்டு தோறும் நவம்பர் 20 அன்று கொண்டாடுகின்றன. உலகெங்கணும் உள்ள குழந்தைகளுக்கிடையே புரிந்துணர்வையும் பொது நிலைப்பாட்டையும் ஏற்படுத்துவதற்காக இந்நாள் ஐக்கிய நாடுகள் சபையினால் பிரகடனப்படுத்தப்பட்டது. அத்துடன் குழந்தைகளின் நலன்களைக் கருத்தில் கொண்டு அவர்களுக்கான பல பொதுநல திட்டங்களை உலகெங்கும் நடாத்துவதற்கும் இந்நாள் தேர்ந்தெடுக்கப்பட்டது. 1954இல் ஐக்கிய நாடுகள் பொதுச்சபையின் தீர்மானப்படி சர்வதேச சிறுவர் தினத்தை அமுல்படுத்தும் பொறுப்பு யுனிசெஃப் இடம் ஒப்படைக்கப்பட்டது. யுனிசெஃப், யுனெஸ்கோ, சேவ் த சைல்ட் "(SAVE THE CHILD)" போன்ற அமைப்புக்கள் பல செயற்றிட்டங்களை முன்வைத்துச் செயற்படுகின்றன.

ஆரம்பகாலங்களில் குறிப்பாக 20ஆம் நூற்றாண்டின் இரண்டாம் தசாப்தங்களில் சிறுவர்கள் தினம் என்றடிப்படையில் அல்லாமல் சிறுவர்களை மகிழ்விக்கும் சில நிகழ்வுகள் இடம்பெற்றுள்ளன. குறிப்பாக 1920ஆம் ஆண்டில் துருக்கியில் சூன் 1ஆம் திகதி சிறுவர்களை மகிழ்விக்க சில போட்டி நிகழ்ச்சிகள் நடத்தப்பட்டுள்ளதாகக் கூறப்படுகின்றது. 1925ஆம் ஆண்டு சூன் 01ஆம் திகதி ஐக்கிய அமெரிக்காவின் சான் பிரான்சிஸ்கோவில் சீனா கொன்சல் ஜெனரலாகக் கடமையாற்றியவர் சீன அநாதைச் சிறுவர்களை ஒன்றுதிரட்டி ‘டிராகன் படகு’ விழாவை சிறப்பாக நடத்தினார். இப்படகு விழா அநாதைச் சிறுவர்களை மகிழ்விக்கும் முகமாக ஏற்பாடு செய்யப்பட்டது. இதே தினத்தில் ஜெனீவாவில் சிறுவர்கள் தொடர்பான மகாநாடொன்று நடத்தப்பட்டுள்ளது. எனவே, இவ்விரு சம்பவங்களையும் அடிப்படையாகக் கொண்டு ஜுன் 01ஆம் திகதி சிறுவர் தினமாக ஆரம்பகாலங்களில் கொண்டாடப்பட்டிருக்கலாம் கருத இடமுண்டு.

உலகில் சில நாடுகளும், சில ஐக்கிய அமெரிக்கா மாநிலங்களும், பல கம்யூனிச நாடுகளும் சூன் 1ஆம் திகதியில் இத்தினத்தைக் கொண்டாடுகின்றன. இச்சிறுவர் தினம் சீனா - கம்யூனிச நாட்டாவரால் ஆரம்பிக்கப்பட்டமையினால் இரண்டாம் உலக மகாயுத்தத்தின் பின்பு உலகளாவிய ரீதியில் கம்யூனிச, முதலாளித்துவ நாடுகளுக்கிடையிலான அணி வேறுபாடு காரணமாக முதலாளித்துவ நாடுகள் இந்நாளை ஏற்றுக் கொள்ளாமல் பிறிதொரு நாளைத் தீர்மானித்திருக்கலாம் என்றும் கருதப்படுகின்றது. 

எவ்வாறாயினும் சூன் 1 1925ஆம் திகதி ஜெனீவா மகாநாட்டினையடுத்து சிறுவர்களுக்கெதிரான எல்லாவித துஸ்பிரயோகங்களையும் (பாலியல், சிறுவர்களை வேலைக்கமர்த்துதல், சிறுவர்களைக் கடத்துதல், சிறுவர்களின் கல்வியைத் தடுத்தல்) களைவது தொடர்பாக சிந்திக்கப்படுவது விசேட அம்சமாகும். எனவே, இத்தினத்தில் கொண்டாடப்படுகின்றது என்பதை விட இத்தினம் கொண்டாடப்படும் நோக்கம் ஒன்றாக இருப்பதை அவதானித்தல் வேண்டும்.

உலக சனத்தொகையில் கணிசமான தொகையினர் சிறுவராவர். இலங்கை சனத்தொகைப் புள்ளிவிபரங்களின்படி 1995இல் 27.7 சதவீதம் சிறுவராவர். சிறுவர் என்பது இலங்கை சிறுவர் சாசனப்படி 18 வயதுக்குக் கீழ்ப்பட்டவராவர். 1939இன் சிறுவர், இளைஞர் கட்டளைச்சட்டம் சிறுவர் 14 வயதுக்குக் கீழ்ப்பட்டவர் என்றும், இளைஞர் 14 - 16 என்றும் வரையறுத்துள்ளது. 1989இன் வயது வந்தவர் திருத்த சட்டத்தின்படி சிறுவர் 18 வயதுக்குக் கீழ்ப்பட்டவராவர். பொதுவாக 14 வயதுவரை என ஏற்றுக் கொள்ளப்படுகிறது.

இன்று உலகின் பல பாகங்களிலும் சிறுவர் எத்தகைய பாதிப்புக்கு உட்படுகின்றனர் என்பதை வெகுசன ஊடகங்கள் மூலம் அறியமுடிகிறது. அவர்கள் குறைந்த சம்பளத்தில் கடின வேலைக்கு அமர்த்தப்படுகிறார்கள். வீட்டு எஜமானிகளின் தண்டனைகள், நெருப்பினால் சூடு, உணவின்றிப் பட்டினி போடல், வீட்டைவிட்டுத் துரத்தல் போன்ற கொடூர செயல்களால் சிறுவர்கள் தெருவில் அலைகிறார்கள் பிச்சை எடுக்கிறார்கள். யுனிசெஃப் அறிக்கையொன்றின்படி (1996) உலகில் 14 வயதுக்குக் கீழ் 250 மில்லியன் சிறுவர்’ கடின உழைப்பில் ஈடுபடுகின்றனர். இந்தியாவில் மட்டும் 60 - 115 இலட்சம் சிறுவர் வேலை செய்கின்றனர்.

14 வயதுக்குக் கீழ் சிறுவரை வேலைக்கமர்த்தலுக்கு எதிராக இலங்கையில் பல சட்டங்கள் இருந்தபோதிலும், 10 இலட்சம் சிறுவர், உழைப்பில் ஈடுபடுத்தப்படுகின்றனர். 1 இலட்சம் சிறுவர் தெருவில் நிர்க்கதிக்குள்ளாகின்றனர். ஒடுக்கப்படுவதன் காரணமாக இளங் குற்றவாளிகளாகவும் மாறுகிறார்கள்.

சுமார் 5 இலட்ம் சிறுவர் உள்நாட்டுப் போரினால் பாதிக்கப்பட்டுள்ளனர். சிறுவரை இராணுவ நடவடிக்கைகளில் ஈடுபடுத்துவதும் உலகளாவிய ரீதியில் காணப்படும் அம்சமாகும். சிறுவரை ஆயுதப் போரில் ஈடுபடுத்துவது தொடர்பான ஐ.நா.வின் விசேட பிரதிநிதி அலுவலகம் விடுத்துள்ள தகவலின்படி ஆண்டுதோறும் இலட்சக்கணக்கான சிறுவர்கள் போர் நடவடிக்கைகளால் கொல்லப்பட்டுள்ளனர். 250, 000 சிறுவர் உலகின் பல பாகங்களிலும் நடைபெறும் யுத்தங்களில் இளம் போர் வீரர்களாக ஈடுபடுத்தப்பட்டுள்ளனர். மேலும் 12 மில்லியன் சிறுவர் வீடிழந்து நிர்க்கதிக்குள்ளாகியுள்ளனர்.
யுனிசெஃப் இன் கணிப்பீட்டின்படி 14 வயதுக்குக் கீழ்ப்பட்ட சுமார் 30000 சிறுவர் கடற்கரைப் பிரதேசங்களில் தன்னினச் சேர்க்கைக்காக ஈடுபடுத்தப்பட்டுள்ளனர். 1970களின் பின் சுற்றுலாத்துறை அபிவிருத்தியுடன் இந்நடவடிக்கைகள் பெருகிவருகின்றன. தாய்லாந்தில் 2 இலட்சம் சிறுவர்களும், பிலிப்பைன்சில் 20000 சிறுவர்களும் பாலியல் துஸ்பிரயோகத்துக்குப் பயன்படுகின்றனர். சிறுவர் பாலியல் நடத்தைகள் Aids எனும் கொடிய நோய்ப் பரம்பலுக்கும் காரணமாக அமைகின்றது. விரிவான குடும்ப அமைப்புகள் ஆசிய நாடுகளில்கூட, அதாவது பெற்றாரின் கண்காணிப்பில் பிள்ளைகள் வாழுகின்ற போதிலும்கூட, சிறுவர் துஸ்பிரயோகம் நிகழ்ந்து கொண்டிருக்கிறது.

”குழந்தைகள் நட்சத்திரத்தை ஆகாசத்தில் காண்பதில்லை. ஓடும் நதி நீரிலே கண்டு விடுகிறார்கள் ” என்றார். பிரபல ருஷ்யத் திரைப்பட இயக்குநர் உவ்சென்கோ. இவ்விடத்தில் மேற்படி கருத்தினை ஆழமாக சிந்தித்தல் வேண்டும். 1924 ஆம் ஆண்டிலேயே முதன் முதலில் சிறுவர் உரிமை தொடர்பான கொள்கை வெளியிடப்பட்டது. அதன் பின்னர் 1959 ஆம் ஆண்டு பல்வேறு விடயங்களை உள்ளடக்கியதாக ஐக்கிய நாடுகள் சபையால் விரிவாகவும் தெளிவாகவும் சிறுவர்களுக்குரிய உரிமைகள் தொடர்பான கொள்கைப் பிரகடனம் வெளியிடப்பட்டது. 1959 ஆம் ஆண்டு வெளியிடப்பட்ட கொள்கைப் பிரகடனம் 1924 ஆம் ஆண்டின் பிரகடனத்தை விட பல அம்சங்களை உள்ளடக்கியதாக அமைந்தது.
இந்நிலையிலேயே 1979 ஆம் ஆண்டு உலக சிறுவர் ஆண்டாக ஐக்கிய நாடுகள் சபையால் பிரகடனப்படுத்தப்பட்டு பரந்தளவில் சிறுவர் உரிமைகள் தொடர்பில் விழிப்புணர்வு ஏற்படுத்தப்பட்டது. இந்நிலையில், சர்வதேச தொழிலாளர் சம்மேளனம் 1989 ஆம் ஆண்டின் சிறுவர் உரிமைகள் தொடர்பான கொள்கைப் பிரகடனத்தை அங்கீகரித்து ஏற்றுக் கொண்டது. 1992 ஆம் ஆண்டு மேற்படி உரிமைகள் தொடர்பான விதிமுறைகளை இலங்கையும் நடைமுறைப்படுத்துவதாக உறுதி செய்து ஏற்றுக் கொண்டுள்ளது.
சர்வதேச ரீதியில் சிறுவர்களுக்குரிய உரிமைகளாக வகைப்படுத்தப்பட்டுள்ளவை பின்வருமாறு அமைகின்றது.

இவ்வாறு பல்வேறு உரிமைகள் சிறுவர் உரிமை தொடர்பில் பட்டியலிடப்பட்டுள்ளன. நடைமுறையில் உலக நாடுகளிலாகட்டும் அல்லது நமது நாட்டிலாகட்டும் இவற்றில் எத்தனை நடைமுறைப்படுத்தப்படுகின்றன.



</doc>
<doc id="109944" url="https://ta.wikipedia.org/wiki?curid=109944" title="மார் கீவர்கீஸ் ஆலஞ்சேரி">
மார் கீவர்கீஸ் ஆலஞ்சேரி

கர்தினால் ஜார்ஜ் (அ) கீவர்கீஸ் ஆலஞ்சேரி ("George Cardinal Alencherry") ("Mar Geewargis [George] Alencherry") (மலையாளம்: മാര്‍ ഗീവര്‍ഗിസ് ആലഞ്ചേരി) என்பவர் (பிறப்பு: ஏப்பிரல் 19, 1945) 2011ஆம் ஆண்டு மே மாதம் 21ஆம் நாளிலிருந்து எர்ணாகுளம்-அங்கமாலி உயர்மறைமாவட்டத்தின் பேராயராகவும் சீரோ-மலபார் வழிபாட்டுமுறைத் திருச்சபையின் தலைவராகவும் செயல்பட்டு வருகிறார். இவருக்கு முன் பதவியிலிருந்த கர்தினால் வர்க்கி விதயத்திலின் இறப்பை (ஏப்பிரல் 1, 2011) தொடர்ந்து மார் கீவர்கீஸ் ஆலஞ்சேரி அப்பதவிக்குத் தேர்ந்தெடுக்கப்பட்டு, திருத்தந்தை பதினாறாம் பெனடிக்டின் ஒப்புதலோடு நியமனம் பெற்றார்.

ஆலஞ்சேரி கேரள மாநிலத்தில் சீரோ-மலபார் வழிபாட்டுமுறை கத்தோலிக்க உயர் மறைமாவட்டமாகிய எர்ணாகுளம்-அங்கமாலி என்னும் ஆட்சிப்பகுதியில் துருத்தி என்னும் ஊரில் பிறந்தார். அவர் 1972ஆம் ஆண்டு, நவம்பர் மாதம் 19ஆம் நாள் குருவாகத் திருநிலைப்படுத்தப்பட்டார். சங்கனாச்சேரி உயர் மறைமாவட்டப் பேராயரின் செயலராகவும், மறைமாவட்ட கோவில் பங்கில் துணைக் குருவாகவும் பணியாற்றினார். மறைமாவட்டத்தில் மறைக்கல்வி இயக்குநராகவும் செயல்பட்டார்.

மார் ஆலஞ்சேரி கேரளத்தில் ஆலுவா நகரில் அமைந்துள்ள புனித யோசேப்பு திருத்தந்தை குருத்துவக் கல்லூரியில் இறையியல் பயின்றார். பின்னர் பிரான்சு நாட்டில் பாரிசு நகரில் உள்ள கத்தோலிக்க நிறுவனத்தில் மறைக்கல்வித் துறையில் முனைவர் பட்டம் பெற்றார்.

பாரிசு நகரிலிருந்து திரும்பியபின் ஆலஞ்சேரி மறைக்கல்வி மையத்தின் இயக்குநராக நியமிக்கப்பட்டார். பின்னர் கொச்சியில் கேரள கத்தோலிக்க ஆயர் பேரவையின் தலைமையில் அமைந்துள்ள "அருட்பணி வழிகாட்டல் மையம்" என்னும் நிறுவனத்தின் இயக்குநராகப் பணிபுரிந்தார்.

ஆலஞ்சேரி கோட்டயத்தில் வடவாத்தூர் நகரில் "பௌராஸ்திய வித்யாபீடம்" என்னும் பெயர்கொண்ட திருத்தந்தை கீழை மரபு சமயத் துறையிலும், ஆலுவா நகரில் அமைந்துள்ள திருத்தந்தை மெய்யியல் மற்றும் இறையியல் நிறுவனத்திலும் பேராசிரியராகச் செயல்பட்டு, அருட்பணி ஆலோசனை மற்றும் கோட்பாட்டு இறையியல் ஆகிய பாடங்களைக் கற்பித்தார். சங்கனாச்சேரி உயர்மறைமாவட்டத்தின் தலைமைக் குருவாக 1996, நவம்பர் 11ஆம் நாளிலிருந்து பணியாற்றினார். 1997, பெப்ருவரி 2ஆம் நாள் அவர் கன்னியாகுமரி மாவட்டத்தில் அமைந்துள்ள தக்கலை மறைமாவட்டத்தின் ஆயராக நியமிக்கப்பட்டார்.

2011, மே மாதம் 24ஆம் நாள் ஆலஞ்சேரி எர்ணாகுளம்-அங்கமாலி உயர் மறைமாவட்டத்தின் பேராயராகத் தேர்ந்தெடுக்கப்பட்டார். திருத்தந்தை பதினாறாம் பெனடிக்ட் ஆலஞ்சேரியை அப்பதவியில் உறுதிசெய்து மே மாதம் 25ஆம் நாள் நியமித்தார். கத்தோலிக்க திருச்சபையின் உட்பிரிவுகளாக நிலவுகின்ற வெவ்வேறு வழிபாட்டு முறைச் சபைகளுக்கிடையே நல்லுறவை வளர்ப்பதும், எல்லாக் கிறித்தவ சபைகளுக்கிடையே ஒற்றுமை கொணர்வதும், சமயங்கள் நடுவே உரையாடல் வளர்ப்பதும் தம் பணிக்காலத்தின் முதன்மைகளாக இருக்கும் என்று மார் கீவர்கீஸ் ஆலஞ்சேரி கூறியுள்ளார்.

மார் கீவர்கீஸ் ஆலஞ்சேரி சீரோ-மலபார் வழிபாட்டுமுறை சபையில் முதல்முறையாக மறைச்சங்கத்தால் தேர்ந்தெடுக்கப்பட்ட தலைமை ஆயர் ஆவார். 1992இல் சீரோ-மலபார் வழிபாட்டு முறை சபையைத் தன்னாட்சி சபையாக திருத்தந்தை இரண்டாம் யோவான் பவுல் உருவாக்கியபோது, தலைமை ஆயரையும் பிற ஆயர்களையும் நியமிக்கும் உரிமை திருத்தந்தைக்கு மட்டுமே உரியது என்று விதித்தார். அதன்படி, அவரே மார் (கர்தினால்) அந்தோனி படியறா என்பவரை சீரோ-மலபார் சபையின் தலைவராகத் தேர்ந்தெடுத்து, நியமனம் செய்தார்.

2004ஆம் ஆண்டு, திருத்தந்தை இரண்டாம் யோவான் பவுல் சீரோ-மலபார் வழிபாட்டுமுறை சபை தன் ஆயர்களையும், தலைமை ஆயரையும் தேர்ந்தெடுக்க உரிமை கொண்டுள்ளது என்று அறிக்கை விடுத்தார். அவ்வாறு தேர்ந்தெடுக்கப்பட்டோரை ஆயர் பணியில் உறுதிசெய்து நியமிக்கும் பொறுப்பு திருச்சபையின் தலைமைப் பீடத்துக்கு உரியது.

மார் கீவர்கீஸ் ஆலஞ்சேரிக்கு முன் தலைமை ஆயர் பதவி வகித்த மூவரும் கர்தினால் நிலைக்கு உயர்த்தப்பட்டனர். அவர்கள் கர்தினால் ஆன்றணி படியற, கர்தினால் ஜோசப் பாறேக்காட்டில் மற்றும் கர்தினால் வர்க்கி விதயத்தில் ஆவர். அவர்களைப் போன்று ஆலஞ்சேரியும் கர்தினாலாக நியமிக்கப்படலாம் என்ற எதிர்பார்ப்பை நிறைவேற்றும் வகையில் வத்திக்கான் நகரிலிருந்து அதிகாரப்பூர்வ அறிவிப்பு 2012, சனவரி 6ஆம் நாள் வெளியானது

அந்த அறிவிப்பின்படி, 2012, சனவரி 6ஆம் நாள் ஆலஞ்சேரியைக் கர்தினாலாக உயர்த்தப்போவதாக திருத்தந்தை பதினாறாம் பெனடிக்ட் அறிவித்தார். ஆலஞ்சேரியையும் ஹாங்காங்க் பேராயர் ஜான் டாங் ஹோன் என்பவரையும் உள்ளிட்ட 22 பேரைத் திருத்தந்தை பதினாறாம் பெனடிக்ட் 2012, பெப்ருவரி 18ஆம் நாள் உரோமை புனித பேதுரு பெருங்கோவிலில் நிகழ்ந்த சடங்கின்போது கர்தினால் நிலைக்கு உயர்த்தி, நியமனம் செய்தார்.

கர்தினால் ஆலஞ்சேரிக்கு உரோமையில் அமைந்துள்ள புனித பெர்னார்து கோவில் பொறுப்பாகக் கொடுக்கப்பட்டுள்ளது.



</doc>
<doc id="109948" url="https://ta.wikipedia.org/wiki?curid=109948" title="அசினிட்டோபாக்டர் பௌமானி">
அசினிட்டோபாக்டர் பௌமானி

அசினிட்டோபாக்டர் பௌமானி ("Acinetobacter baumannii") என்பது சந்தர்ப்பவாத நோய் உண்டாக்கவல்ல கிராம் சாயமேற்காத பாக்டீரியா ஆகும். இது நீண்ட நாட்களாக மருத்துவமனையில் இருக்கும் நோயாளிகளில் மிகமோசமான நோயை உண்டாக்க வல்லது. இதனைக் கட்டுப்படுத்த பல நுண்ணுயிர்க்கொல்லி மருந்துகளாலும் முடியாது. அனைத்து மருந்துகளுக்கும் இது எதிர்ப்பு சக்தியைப் பெற்றுள்ளது.

இது சந்தர்ப்பவாத தொற்றுக்கிருமி ஆகும். நோய் எதிர்ப்பு ஆற்றல் உள்ள மனிதர்களில் இக்கிருமி நோய் உண்டாக்காது. ஆனால் அவர்களின் உடலில் தொற்றிக் கொள்ளும் இக்கிருமி அவர்கள் மூலமாக நோய்எதிர்ப்பாற்றல் குறைந்த நோயாளிகளை மிகக்கடுமையாகத் தாக்குகிறது. குளிர்பதனம் செய்யப்பட்ட மருத்துவமனை அறைச் சுவர்களில் இந்த பாக்டீரியா 5 மாதங்கள் வரை வாழக்கூடியது. 

ஈராக் போரில் காயமுற்று மருத்துவமனையில் இருந்த அமெரிக்க வீரர்கள் பலருக்கு இக்கிருமித் தொற்று ஏற்பட்டதால் இது "ஈராக்கிபாக்டர்" எனவும் அழைக்கப்படுகிறது.


</doc>
<doc id="109955" url="https://ta.wikipedia.org/wiki?curid=109955" title="எம். ஆர். ரஞ்சித் மத்தும பண்டார">
எம். ஆர். ரஞ்சித் மத்தும பண்டார

எம். ஆர். ரஞ்சித் மத்தும பண்டார ("R. M. Ranjith Madduma Bandara", பிறப்பு: ஆகத்து 25 1954), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய தேசியக் கட்சி சார்பில் மொனராகலை மாவட்டத்திலிருந்து மக்களால் தெரிவு செய்யப்பட்ட உறுப்பினர். சுதந்திர இலங்கையின் 9வது நாடாளுமன்றம் (1989), சுதந்திர இலங்கையின் 10வது நாடாளுமன்றம் (1994), சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001), சுதந்திர இலங்கையின் 13 வது நாடாளுமன்றம் (2004) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார். இவர் 2015 செப்டம்பர் 4 அன்று அரச நிர்வாக அமைச்சராக நியமிக்கப்பட்டார்.

3/31 கந்தவத்தை டெரஸ், நுகேகொடயில் வசிக்கும் இவர் பௌத்த மதத்தைச் சேர்ந்தவர், 



</doc>
<doc id="109956" url="https://ta.wikipedia.org/wiki?curid=109956" title="நூர்தீன் மசூர்">
நூர்தீன் மசூர்

நூர்தீன் மசூர் (" Noordeen Mashoor", பிறப்பு: நவம்பர் 30 1962), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய தேசியக் கட்சி சார்பில் வன்னி மாவட்டத்திலிருந்து மக்களால் தெரிவு செய்யப்பட்ட உறுப்பினர். சுதந்திர இலங்கையின் 11வது நாடாளுமன்றம் (2000), சுதந்திர இலங்கையின் 12வது நாடாளுமன்றம் (2001) ஆகியவற்றிலும் பிரதிநிதியாகத் தெரிவுசெய்யப்பட்டிருந்தார்.

இவர் இசுலாம்மதத்தைச் சேர்ந்தவர், 



</doc>
<doc id="109968" url="https://ta.wikipedia.org/wiki?curid=109968" title="சதுக்கபூதம்">
சதுக்கபூதம்

சதுக்கபூதம் என்பது பூம்புகார் நகரச் சதுக்கத்தில் இருந்த காவல் தெய்வமென சிலப்பதிகாரம் கூறுகிறது. பெண்களைப் பாதுகாக்கும் இப்பூதமானது, பொய் சொல்பவர்களை பிடித்து தின்பது, அவர்களை கம்பத்தில் கட்டி வைத்து அடிப்பது போன்ற தண்டனைகளை வழங்கும்.

அறம் பிறழ்வோர், கபட சாமியார், தீயோர் போன்றவர்களை கொன்றொழித்து நகரையும், மக்களையும் காக்கும் சக்திபடைத்ததாக சிலப்பதிகாரம் சதுக்கபூதம் பற்றி கூறுகிறது. சதுக்கம் என்பது நகரின் நான்கு வீதிகள் சந்திக்கும் பகுதியாகும். இப்பூதம் சதுக்கத்தில் இருந்து பூம்புகார் நகரை காப்பதால் இப்பெயர் பெற்றது. பெண்களைப் பற்றி புறங்கூறுபவர்களை இப்பூதம் கருணையின்றி கழுத்தை திருகி கொன்றுவிடும்.

பின்வரும் புகார்க் காண்டப் பாடல் அடி 126 முதல் 140 வரை , சதுக்கபூதம் பற்றி தெளிவாக கூறுகிறது.


</doc>
<doc id="109992" url="https://ta.wikipedia.org/wiki?curid=109992" title="பைசர் முஸ்தபா">
பைசர் முஸ்தபா

முகம்மது பைசர் முஸ்தபா ("Mohamed Faiszer Musthapha", பிறப்பு: 2 சூலை 1969) இலங்கை வழக்கறிஞரும், அரசியல்வாதியும், நாடாளுமன்ற உறுப்பினரும் ஆவார்.

பாயிசு முஸ்தபா என்பவரின் மகனான பைசர் முஸ்தபா, கொழும்பு றோயல் கல்லூரியில் கல்வி கற்று பின்னர் இலங்கை சட்டக் கல்லூரியில் பயின்று வழக்கறிஞரானார். பத்தரமுல்லை, ராஜமல்வத்தையில் வசித்து வருகிறார்.

2004 நாடாளுமன்றத் தேர்தலில் இலங்கை சுதந்திரக் கட்சியின் சார்பில் ஐக்கிய மக்கள் சுதந்திரக் கூட்டணியின் வேட்பாளராக கண்டி மாவட்டத்தில் போட்டியிட்டு நாடாளுமன்றம் சென்றார். பின்னர் 2010 தேர்தலிலும் ஐமசுமு வேட்பாளராகப் போட்டியிட்டு நாடாளுஅம்ன்றம் சென்றார்.
2012 இல் இவர் சனாதிபதி சட்டத்தரணியாக நியமிக்கப்பட்டார். இவர் தொழினுட்ப ஆய்வுகள் துணை அமைச்சராகவும், பின்னர் முதலீட்டு ஊக்குவிப்பு துணை அமைச்சராகவும் பதவி வகித்தார். 2015 அரசுத்தலைவர் தேர்தலின் போது இவர் மைத்திரிபால சிறிசேனவை ஆதரித்து 2014 டிசம்பரில் எதிர்க்கட்சிக்கு ஆதரவளித்தார். முஸ்தபா துணை அமைச்சர் பதவி ஏற்று ஒரு மாதத்திற்குள் தனிப்பட்ட காரணங்களுக்காக தனது பதவியைத் துறந்தார். ஆனாலும், சிறிசேனவிற்கும், ரணில் விக்கிரமசிங்க அரசுக்கும் தனது ஆதரவைத் தொடர்வதாக அறிவித்தார்.


</doc>
<doc id="109994" url="https://ta.wikipedia.org/wiki?curid=109994" title="எல்லாவல மேதாநந்த தேரர்">
எல்லாவல மேதாநந்த தேரர்

எல்லாவல மேதாநந்த தேரர் (" Ellawala Medhananda Thero", பிறப்பு: சனவரி 28 1937), இலங்கை அரசியல்வாதி. இவர் இலங்கை சனநாயக சோசலிசக் குடியரசின், 7வது நாடாளுமன்றத்திற்கான 2010 பொதுத் தேர்தலில், "(சுதந்திர இலங்கையின் 14 வது பொதுத் தேர்தல்)" ஐக்கிய மக்கள் சுதந்திர முன்னணி சார்பில் தெரிவு செய்யப்பட்ட தேசிய பட்டியல் உறுப்பினர். சுதந்திர இலங்கையின் 13வது நாடாளுமன்ற (2004) பிரதிநிதியாகவும் தெரிவுசெய்யப்பட்டிருந்தார்.

ஸ்ரீசுமங்கலாராமய, நாபாவலயில் வசிக்கும் இவர் பௌத்த மதத்தைச் சேர்ந்தவர், 



</doc>
<doc id="109998" url="https://ta.wikipedia.org/wiki?curid=109998" title="கிரேக்க-இத்தாலியப் போர்">
கிரேக்க-இத்தாலியப் போர்

கிரேக்க-இத்தாலியப் போர் ("Greco-Italian War") இரண்டாம் உலகப் போரின் போது பாசிச இத்தாலிக்கும் கிரீசுக்கும் இடையே நடந்த ஒரு போர். இது 1940இன் போர், கிரீசுக்கானப் போர் என்றும் அழைக்கப்படுகிறது. பால்கன் போர்த்தொடரின் ஒரு பகுதியான இதில் இத்தாலி கிரீசைத் தாக்கிக் கைப்பற்ற முயன்று தோற்றது.

பாசிச சர்வாதிகாரி முசோலினியின் தலைமையிலான இத்தாலி அச்சு நாடுகள் கூட்டணியில் நாசி ஜெர்மனிக்கு அடுத்தபடியான நிலையை பெற்றிருந்தது. இரண்டாம் உலகப் போரின் ஆரம்பத்தில் மேற்கு ஐரோப்பாவில் ஜெர்மானியப் படைகளுக்குக் கிடைத்த தொடர் வெற்றியினைக் கண்ட முசோலினி அதே போல இத்தாலிக்கும் நிகழ வேண்டுமென விரும்பினார். பிற நாடுகளைக் கைப்பற்றி இத்தாலியின் பரப்பளவை அதிகரிக்க ஆசைப்பட்டார். 1939ல் அல்பேனியா நாட்டினை இத்தாலிய படைகள் ஆக்கிரமித்தன. அடுத்து கிரேக்க நாட்டினைக் கைப்பற்ற முடிவு செய்தார். கிரேக்கர்கள் இத்தாலியின் சரணடைவு ஆணையை நிராகரித்து விட்டதால் அக்டோபர் 28, 1940ல் இத்தாலியப் படைகள் கிரீசு மீது படையெடுத்தன. கிரீசைக் கைப்பற்றி அங்கொரு கைப்பாவை அரசை நிறுவுவதும், கிரீசின் பல பகுதிகளை இத்தாலியுடன் இணைப்பதும் முசோலினியின் குறிக்கோள்.

அல்பேனிய நிலப்பகுதியிலிருந்து நிகழ்ந்த இப்படையெடுப்பை எதிர்கொள்ள கிரேக்கப்படைகள் தயாராக இருந்தன. ஒரு மாத காலத்துக்குள் இத்தாலியப் படையெடுப்பை முறியடித்து விட்டன. நவம்பர் 14ம் தேதி ஒரு பெரும் எதிர்த் தாக்குதலையும் தொடங்கின. அடுத்த சில மாதங்களுக்கு அல்பேனிய - கிரீசு எல்லையில் கடும் சண்டை நடந்தது. ஆனால் எத்தரப்புக்கும் தெளிவான வெற்றி கிட்டாமல் தேக்க நிலை உருவானது. கிரேக்கப் படைகளின் கவனம் அல்பேனிய எல்லையில் இருந்ததை பயன்படுத்திக் கொண்டு வடக்கு கிரீசில் இத்தாலியப் படைகள் மார்ச் 9, 1941ல் இன்னொரு தாக்குதலைத் தொடங்கினர். ஆனால் பத்து நாட்களுக்குள் கிரேக்கப் படைகள் அத்தாக்குதலைச் சமாளித்து முறியடித்து விட்டன. இத்தாலியால் தனியாக கிரீசைத் தோற்கடிக்க இயலாது என்பதை ஒப்புக்கொண்ட முசோலினி இட்லரின் உதவியை நாடினார். இட்லரின் ஆணைப்படி முசோலினிக்கு உதவ ஜெர்மானியப் படைகள் ஏப்ரல் 6ம் தேதி கிரீசு மீது படையெடுத்தன.



</doc>
<doc id="110011" url="https://ta.wikipedia.org/wiki?curid=110011" title="மூக்கனூர்">
மூக்கனூர்

மூக்கனூர் தமிழ்நாட்டில் விழுப்புரம் மாவட்டத்தில் சங்கராபுரம் வட்டத்தில் உள்ள ஒரு குக்கிராமம் ஆகும். "முக்கண்ணனூர்" என்பது மருவி காலப்போக்கில் "மூக்கனூர்" என ஆயிற்று. இங்கு திருமணத் தடைகளை நீக்கும் புகழ்பெற்ற சிவன் கோயில் உள்ளது.


</doc>
<doc id="110013" url="https://ta.wikipedia.org/wiki?curid=110013" title="சை. பீர் முகம்மது">
சை. பீர் முகம்மது

சை. பீர் முகம்மது (பிறப்பு சனவரி 11, 1942) மலேசியாவின் மூத்த தமிழ் இசுலாமிய எழுத்தாளர்களுள் ஒருவர்; ஞானாசிரியனன் எனும் புனைப்பெயராலும் அறியப்பட்டவர். சிறந்த திறனாய்வாளர், இலக்கியப் பேச்சாளர், தமிழ் இளைஞர் மணி மன்றம் முதலிய சமுதாய இயக்கங்களில் தீவிரமாகத் தொண்டாற்றியவர் என்ற அடிப்படையிலும் அறியப்பட்டவர்.

இவர் 1959 முதல் சுமார் ஐந்து தசாப்த்தங்களுக்கும் மேலாக எழுத்துத் துறையில் ஈடுபாடு காட்டி வருகிறார். சிறுகதைகள், நாவல்கள், கட்டுரைகள், புதுக் கவிதைகள், திறனாய்வுகள், இலக்கிய ஆய்வுக் கட்டுரைகள் என தமிழ் படைப்பிலக்கியத் துறையிலும் இலக்கிய ஆய்வுத்துறையிலும் தனது பங்களிப்பினைத் தொடர்ச்சியாக வழங்கிவருகிறார். இவரது முதல் சிறுகதை 1961இல் சிங்கப்பூரின் "மாணவன்" இதழில் வெளிவந்தது. மலேசிய தேசிய பத்திரிகைளிலும் இதழ்களிலும் இவரின் இத்தகைய ஆக்கங்கள் பிரசுரமாகியுள்ளன. அத்துடன் தமிழ் நாட்டில் "புதிய பார்வை", "கணையாழி", "கலைமகள்", "ஓம் சக்தி" போன்ற இதழ்களிலும் இவரது கதைகள் பிரசுரமாகியுள்ளன.

இவரால் எழுதப்பட்ட நூல்களில் சில வருமாறு
வேரும் வாழ்வும் என்பது மலேசிய எழுத்தாளர்களின் பல்வேறு சிறுகதைகளின் தொகுப்பு நூலாகும். இதன் மூன்று பாகங்கள் வெளிவந்துள்ளன. இந்த தொகுதிகள் மூலம் மலேசியா சிறுகதை இலக்கியப் பரப்பினை அறிந்து கொள்ளக்கூடியதாக உள்ளது.

மலேசியத் தமிழ் இலக்கியத்தின் வளர்ச்சிக்கு பல வழிகளிலும் ஆதரவு வழங்கி வரும் இவர் பல மலேசிய எழுத்தாளர்களின் படைப்புகளை நூலுருவாக்க உதவியுள்ளார். அத்துடன் மலேசியத் தமிழ் எழுத்தாளர் சங்கத்தின் துணைத் தலைவராகவும் உள்ளார்.
மலேசியாவிலிருந்து வெளிவந்த "உதய சக்தி" என்னும் இதழின் ஆசிரியராகவும் பணியாற்றியுள்ளார்.



</doc>
<doc id="110019" url="https://ta.wikipedia.org/wiki?curid=110019" title="கே. ர. ஸ்ரீதர்">
கே. ர. ஸ்ரீதர்

கே. ர. ஸ்ரீதர் (பிறப்பு :1960 ) புளூம் எனர்ஜி என்ற ஆற்றல் நிறுவனத்தை தொடங்கியவர். இந்தியாவின் தமிழ் நாட்டில் பிறந்த இவர் திருச்சி தேசிய தொழிநுட்ப கழகத்தில் இயந்திரப் பொறியியல் பயின்றார்; பின்னர் 1980-ல் அமெரிக்காவில் உள்ள இல்லினாய் பல்கலைக்கழகத்தில் நியூக்ளியர் தொழில்நுட்பம் பயின்று முதுகலைப்பட்டமும், அதே பல்கலைக்கழகத்தில் ஆய்வு செய்து முனைவர் பட்டமும் பெற்றார். இவர் தற்போது அமெரிக்காவின் கலிபோர்னியாவில் வசித்து வருகிறார்.

இவரை நாசா அமைப்பு உடனடியாக வேலைக்கு எடுத்துக் கொண்டது. அரிசோனா பல்கலைக் கழகத்தில் உள்ள வின்வெளி தொழில்நுட்ப ஆய்வகத்தின் (ஸ்பேஸ் டெக்னாலஜீஸ் லேபரட்டரி) இயக்குநராக அவரை நியமித்தது. செவ்வாய்க் கிரகத்தில் மனிதன் வாழக்கூடிய தேவையான சாத்தியக்கூறுகளைக் கண்டுபிடிப்பது தொடர்பான ஆய்வில், குறிப்பாக செவ்வாய்க் கிரகத்தில் மனிதன் சுவாசிக்கத் தேவையான ஆக்ஸிஜனை தயார் செய்ய முடியுமா என்கிற ஆய்வு மேற்கொண்டார். இந்த ஆய்வில் மிகப் பெரிய வெற்றியும் பெற்றார். ஆனால் அமெரிக்க அரசாங்கமோ திடீரென அந்த ஆய்வை நிறுத்தியது.

ஸ்ரீதர் தனது ஆய்வுகளை அப்படியே பின்னோக்கி செய்து பார்த்தார் அதாவது, ஏதோ ஒன்றிலிருந்து ஆக்ஸிஜனை உருவாக்கி வெளியே எடுப்பதற்குப் பதிலாக அதை ஒரு இயந்திரத்துக்குள் அனுப்பி, அதனோடு இயற்கையாகக் கிடைக்கும் எரிசக்தியை சேர்த்தால் என்ன நடக்கிறது என்று ஆராய்ந்து பார்த்தார். இவ்வாய்வின் மூலம் மின்சாரம் தயாராகி வெளியே வந்தது. இனி அவரவர்கள் அவரவருக்குத் தேவையான மின்சாரத்தை இந்த இயந்திரம் மூலம் தயார் செய்து கொள்ளலாம் என்கிற நிலையை ஸ்ரீதர் உருவாக்கினார். 2001-ல் தான் கண்டுபிடித்த இந்தத் தொழில் நுட்பத்தை அமெரிக்காவில் விஞ்ஞானிகளின் முன்னிலையில் செய்து காட்டினார்.

ஆனால் இந்த புதிய தொழில்நுட்பத்தை பயன்படுத்தி, வர்த்தக ரீதியில் மின்சாரம் தயாரிக்க வேண்டுமெனில் அதற்கான இயந்திரங்களை உருவாக்க வேண்டும். இதற்கு பெரிய அளவில் பணம் தேவைப்பட்டது. இந்தத் தொழில்நுட்பத்தைப் உருவாக்கும் வர்த்தகத் திட்டத்திற்கு, சிலிக்கன் பள்ளத்தாக்கில் பிரபலமாக இருக்கும் மிகப் பெரிய வென்ச்சர் கேப்பிட்டல் நிறுவனமான கிளீனர் பெர்க்கின்சு என்ற நிறுவனத்தைச் சேர்ந்த "ஜான் டூயர்" மற்ரும் "கிளீனர் பெர்க்கின்சு" என்பவர்கள் உதவினார்கள். 

அமெரிக்காவில் மிகப் பெரும் வெற்றி கண்ட நெட்ஸ்கேப், அமேசான், கூகுள் போன்ற நிறுவனங்களுக்கு ஜான் டூயர் ஆரம்பத்தில் முதலீடு செய்துள்ளார். கூகுள் நிறுவனத்தை ஆரம்பிக்க ஜான் டூயர் தொடக்கத்தில் போட்ட முதலீடு வெறும் 25 மில்லியன் டாலர்தான். ஆனால், ஸ்ரீதரின் தொழில்நுட்பத்தை வர்த்தக ரீதியில் செயல்படுத்த ஜான் டூயர் போட்ட முதலீடு 100 மில்லியன் டாலர். இது மிகப் பெரும் தொகையென்றாலும் துணிந்து முதலீடு செய்தார் ஜான். காரணம், ஸ்ரீதர் கண்டுபிடித்த தொழில்நுட்பம் சுற்றுச்சூழலுக்கு உகந்தது. பொதுவாக மின் உற்பத்தி செய்யும்போது சுற்றுச்சூழல் பிரச்னைகள் நிறையவே எழும். அது நீர்மின் உற்பத்தியாக இருந்தாலும் சரி, அனல் மின் உற்பத்தியாக இருந்தாலும் சரி. எனவே சுற்றுச்சூழலுக்கு எந்த வகையிலும் கேடு வராத மின் உற்பத்தித் தொழில்நுட்பத்துக்கு மிகப் பெரிய வரவேற்பு இருக்கும் என்று அவர் நினைத்தார். 

தவிர, ஸ்ரீதரின் தொழில்நுட்பத்தைக் கொண்டு குறைவான செலவில் மின்சாரம் தயார் செய்ய முடியும். இந்த கருவியிலிருந்து உருவாகும் மின்சாரம் குறைந்த தூரத்திலேயே பயன்படுவதால் மின் இழப்பு என்பது இராது. எனவே 2002-ல் ஸ்ரீதரின் கண்டுபிடிப்பிற்காக அவர் அவ்வளவு பெரிய தொகையை முதலீடு செய்தார். கிட்டத்தட்ட எட்டு ஆண்டுகள் உழைத்ததன் விளைவு இன்று ‘ப்ளூம் பாக்ஸ்’ என்கிற மின்சாரம் தயாரிக்கும் கருவியை தயார் செய்துள்ளார்.

"புளூம்பாக்ஸ் " என்பது சுமார் 10 முதல் 12 அடி உயரமுள்ள இரும்புப் பெட்டி ஆகும். இதனுள் ஆக்ஸிஜனையும் இயற்கை எரிவாயுவையும் செலுத்தினால் நமக்குத் தேவையான மின்சாரம் தயார் செய்யலாம். இயற்கை எரிவாயுவுக்குப் பதிலாக சாண எரி வாயு அல்லது சூரிய ஒளியைப் பயன்படுத்தலாம். இந்தக் கருவியை கட்டடத்தின் உள்ளே அல்லது வெட்ட வெளியிலும் வைத்துக் கொள்ளலாம் என்பது இதன் சிறப்பாகும்.

உலகம் முழுக்க 2.5 பில்லியன் மக்கள் மின் இணைப்புப் பெறாமல் இருக்கிறார்கள்ஆப்பிரிக்காவில் ஏதோ ஒரு காட்டில் இருக்கும் கிராம மக்களுக்கு மின்சாரம் கொடுத்தால், அதனால் அரசாங்கத்துக்கு எந்த லாபமும் இல்லை என்பதால் அவர்கள் மின் இணைப்புக் கொடுப்பதில்லை. கிராமத்தை விட்டு வந்தால் மட்டுமே பொருளாதார ரீதியில் முன்னேற முடியும் என்கிற நிலை அந்த கிராம மக்களுக்கு. ஆனால் இந்த ‘ப்ளூம் பாக்ஸ்’ மட்டும் இருந்தால் உலகத்தின் எந்த மூலையிலும் மின்சாரம் தயார் செய்யலாம்” என்கிறார் ஸ்ரீதர்.
அமெரிக்க வீடுகளில் அதிக மின்சாரம் பயன்படுத்தப்படுவதனால் ஒரு ‘ப்ளூம் பாக்ஸ்’ இருந்தால் இரண்டு வீடுகளுக்குத் தேவையான மின்சாரம் கிடைத்துவிடும். இதே கருவி இந்தியாவில் இருந்தால் நான்கு முதல் ஆறு வீடுகளுக்குத் தேவையான மின்சாரம் கிடைத்துவிடும். 

இன்றைய தேதியில் அமெரிக்காவின் 20 பெரிய நிறுவனங்கள் ஸ்ரீதரின் தொழில்நுட்பத்தை பயன்படுத்தி மின்சாரம் தயார் செய்கின்றன. கூகுள் நிறுவனம் முதன் முதலாக இந்தத் தொழில்நுட்பத்தை வாங்குவதற்கான ஒப்பந்தத்தில் கையெழுத்திட்டது. ‘ப்ளூ பாக்ஸ்’ மூலம் கூகுள் உற்பத்தி செய்யும் 400 கிலோ வாட் மின்சாரமும் அதன் ஒரு பிரிவுக்கே சரியாகப் பயன்படுகிறது. வால் மார்ட் நிறுவனமும் 400 கிலோ வாட் மின்சாரம் தயாரிக்கும் கருவியை வாங்கி உள்ளது. இப்போது Fedex, E bay, கோக்கா கோலா, அடோப் சிஸ்டம், சான் பிரான்சிஸ்கோ ஏர்போர்ட் போன்ற பல நிறுவனங்களும் இந்த புதிய தொழில்நுட்பத்தைப் பயன்படுத்தி மின்சாரம் தயார் செய்கின்றன.

100 கிலோ வாட் மின்சாரம் தயார் செய்யும் ஒரு பாக்ஸின் விலை தற்போது 7 முதல் 8 லட்சம் டாலராகும். ஆனால் இந்தத் தொழில்நுட்பத்தைப் பயன்படுத்தும் E bay நிறுவனம் கடந்த ஆண்டு ஸ்ரீதரிடமிருந்து ஐந்து பாக்ஸ்களை வாங்கியது. தனக்குத் தேவையான 500 கிலோ வாட் மின்சாரத்தை இந்த பாக்ஸின் மூலமே தயார் செய்துவிடுகிறது. இந்த பாக்ஸ்களை வாங்கிய ஒன்பதே மாதத்துக்குள் 1 லட்சம் டாலர் வரை மின் கட்டணத்தை சேமித்திருக்கிறதாம் E bay. இன்னும் ஐந்து முதல் பத்து ஆண்டுகளில் அமெரிக்காவின் பல வீடுகளில் இந்த ‘ப்ளூம் பாக்ஸ்’ இருக்கும் எனவும் சாதாரண மக்கள் பயன்படுத்தும் அளவுக்கு இதன் விலை இருக்கும் என்றும் கணக்கிட்டுள்ளனர்.




</doc>
<doc id="110028" url="https://ta.wikipedia.org/wiki?curid=110028" title="புற நரம்பு மண்டலம்">
புற நரம்பு மண்டலம்

புற நரம்பு மண்டலம் அல்லது புற நரம்புத் தொகுதி "(Peripheral Nervous System - PNS)" எனப்படுவது, நரம்புத் தொகுதியின் இரு பெரும் பிரிவுகளில் ஒன்றாகவும், அத் தொகுதியின் மைய நரம்பு மண்டலம் தவிர்ந்த ஏனைய உணர் நரம்புக் கலங்களையும், அவற்றை நரம்பு நாண்கள் (nerve cord), முண்ணாண் (spinal cord), மூளை என்பவற்றுடன் இணைக்கும் நரம்புகளையும் கொண்டது. மையநரம்புத் தொகுதியுடன், கண், காது போன்ற உணர் உறுப்புக்களையும், தசைகள், குருதிக் கலன்கள், சுரப்பிகள் போன்ற அனைத்து உடல் உறுப்புக்களையும் இணைக்கும் பகுதியாக புற நரம்பு மண்டலமானது அமைந்திருக்கிறது.

மைய நரம்பு மண்டலம் போலன்றி, புற நரம்பு மண்டலமானது எலும்புகளால் சூழப்பட்டிருப்பதில்லை. இதனால் பாதுகாப்பின்றி நச்சுப்பொருள் மற்றும் பொறிமுறைத் தாக்கங்களுக்கு உட்படலாம். இந்த நரம்பு மண்டலத்தில் இரு பிரிவுகள் உண்டு. அவையாவன: இச்சைவழி இயக்கப்படும் உடல்சார் நரம்புத் தொகுதி (Somatic nervous system), இச்சையின்றி இயங்கும் தன்னிச்சை நரம்புத் தொகுதி (Autonomic nervous system). இவற்றுடன் உணர்வுத் தொகுதியும் இணைந்து இயங்குகின்றது. 

விழித்திரை நரம்பு மற்றும் மண்டையோட்டு நரம்பு என்பனவும் புற நரம்பு மண்டலத்தையே சாரும். மண்டையோட்டு நரம்புகளின் நரம்புக் கலத்திரள் (ganglia) மூளையினுள் இருந்தாலும், அவற்றின் நரம்பிழைகள் (axons) மூளைக்கு வெளியாக அமைந்திருப்பதனால், இவை புற நரம்பு மண்டலத்தையே சாரும்.


</doc>
<doc id="110033" url="https://ta.wikipedia.org/wiki?curid=110033" title="திரு. ஒலிம்பியா">
திரு. ஒலிம்பியா

திரு. ஒலிம்பியா (மிசுடர் ஒலிம்பியா, "Mr. Olympia") என்பது உடல் கட்டுதல் துறையில் சிறந்து விளங்கும் ஆணழகர்களுக்கு வழங்கப்படும் உயரிய விருது ஆகும். இதற்கான சர்வதேச உடல் கட்டுதல் போட்டி அல்லது ஆணழகன் போட்டியை சர்வதேச உடல் கட்டுதல் மற்றும் உடல் கோப்பு சம்மேளனம் (IFBB) வருடந்தோறும் நடத்துகிறது. இப்பட்டத்தை அதிகமுறை (8 முறைகள்) வென்றவர்கள் திரு. லீ கேனி (1984–1991) மற்றும் திரு. ரோனி கோல்மன் (1998–2005) ஆவார்கள். நடப்பு திரு. ஒலிம்பியா திரு. சே கட்லர் ஆவார். இதன் முதல் போட்டி 1965ஆம் வருடம் செப்டம்பர் 16ஆம் நாள் ஐக்கிய அமெரிக்காவிலுள்ள நியூயார்க் நகரில் நடைபெற்றது, பட்டத்தை அமெரிக்காவின் லேரி ச்காட் தட்டிச் சென்றார். இதில் பெண்களுக்கான உடல் கட்டுதல் போட்டிகளும் நடைபெறும் என்பது குறிப்பிடத்தக்கது. 



</doc>
<doc id="110046" url="https://ta.wikipedia.org/wiki?curid=110046" title="பிராங்க் மிச்செல்">
பிராங்க் மிச்செல்

பிராங்க் மிச்செல் ("Frank Mitchell", பிறப்பு: ஆகத்து 13 1872, இறப்பு: அக்டோபர் 11 1935), இங்கிலாந்து அணியின் துடுப்பாட்டக்காரர் ஆவார். இவர் ஐந்து தேர்வுத் துடுப்பாட்டப் போட்டிகளிலும், 199 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1899 - 1912 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில், பங்குகொண்டார்.


</doc>
<doc id="110047" url="https://ta.wikipedia.org/wiki?curid=110047" title="தாமஸ் மிட்ச்சல்">
தாமஸ் மிட்ச்சல்

தாமஸ் மிச்சேல் ("Thomas Mitchell", பிறப்பு: செப்டம்பர் 4 1902, இறப்பு: சனவரி 27 1996), இங்கிலாந்து அணியின் துடுப்பாட்டக்காரர். இவர் ஐந்து தேர்வுத் துடுப்பாட்டப் போட்டிகளிலும், 328 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1933 - 1935 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110051" url="https://ta.wikipedia.org/wiki?curid=110051" title="மேண்டி மிட்ச்சல்-இன்னெஸ்">
மேண்டி மிட்ச்சல்-இன்னெஸ்

மேண்டி மிட்ச்சல்-இன்னெஸ் ("Mandy Mitchell-Innes", பிறப்பு: செப்டம்பர் 7 1914, இறப்பு: திசம்பர் 28 2006), இங்கிலாந்து அணியின் துடுப்பாட்டக்காரர். இவர் ஒரு தேர்வுத் துடுப்பாட்டப் போட்டியிலும், 132 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1935 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110055" url="https://ta.wikipedia.org/wiki?curid=110055" title="ஆர்தர் மால்ட்">
ஆர்தர் மால்ட்

ஆர்தர் மால்ட் ("Arthur Mold", பிறப்பு: மே 29 1863, இறப்பு: ஏப்ரல் 29 1921), இங்கிலாந்து அணியின் துடுப்பாட்டக்காரர் ஆவார். இவர் மூன்று தேர்வுத் துடுப்பாட்டப் போட்டிகளிலும், 287 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1893 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110057" url="https://ta.wikipedia.org/wiki?curid=110057" title="லிமா">
லிமா

லிமா ("Lima") என்பது தென் அமெரிக்கக் கண்டத்தில் உள்ள பெரு நாட்டின் தலைநகரமும் அந்நாட்டின் மிகப்பெரிய நகரமும் ஆகும். இந்நகரம் நாட்டின் நடுப்பகுதியில் அமைந்துள்ளது. இது இலத்தீன் அமெரிக்காவில் பொருளாதார முக்கியத்துவம் வாய்ந்த நகரமாகும்.


</doc>
<doc id="110058" url="https://ta.wikipedia.org/wiki?curid=110058" title="லென்னர்ட் மூன்">
லென்னர்ட் மூன்

லென்னர்ட் மூன் ("Leonard Moon", பிறப்பு: பெப்ரவரி 8 1878, இறப்பு: நவம்பர் 23 1916), இங்கிலாந்து அணியின் துடுப்பாட்டக்காரர். இவர் நான்கு தேர்வுத் துடுப்பாட்டப் போட்டிகளிலும், 96 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1906 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110060" url="https://ta.wikipedia.org/wiki?curid=110060" title="ஃப்ரெட் மோர்லி">
ஃப்ரெட் மோர்லி

ஃப்ரெட் மோர்லி ("Fred Morley", பிறப்பு: டிசம்பர் 16 1850, இறப்பு: செப்டம்பர் 28 1884) என்பவர் இங்கிலாந்து அணியின் துடுப்பாட்டக்காரர் ஆவார். இவர் நான்கு தேர்வுத் துடுப்பாட்டப் போட்டிகளிலும், 232 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1880 - 1883 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110061" url="https://ta.wikipedia.org/wiki?curid=110061" title="ஹியூ மோரிஸ்">
ஹியூ மோரிஸ்

ஹியூ மோரிஸ் ("Hugh Morris", பிறப்பு: அக்டோபர் 5 1963), இங்கிலாந்து அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும், 314 முதல்தர துடுப்பாட்டப் போட்டிகளிலும், கலந்து கொண்டுள்ளார். இவர் 1991 ல், இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110068" url="https://ta.wikipedia.org/wiki?curid=110068" title="பரத நாட்டிய நூல்கள் பட்டியல்">
பரத நாட்டிய நூல்கள் பட்டியல்

பரதநாட்டிய நூல்கள் மற்றும் அவற்றின் ஆசிரியர்களின் பட்டியல் பின்வருமாறு: (முழுமையானதல்ல)


</doc>
<doc id="110069" url="https://ta.wikipedia.org/wiki?curid=110069" title="ஜோன் மோரிஸ்">
ஜோன் மோரிஸ்

ஜோன் மோரிஸ் ("John Morris)", பிறப்பு: ஏப்ரல் 1 1964), இங்கிலாந்து அணியின் துடுப்பாட்டக்காரர். இவர் மூன்று தேர்வுத் துடுப்பாட்டப் போட்டிகளிலும், எட்டு ஒருநாள் பன்னாட்டுத் துடுப்பாட்டப் போட்டிகளிலும், 362 முதல்தர துடுப்பாட்டப் போட்டிகளிலும், 350 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1990 ல் , இங்கிலாந்துத் தேசிய அணி உறுப்பினராக, தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110070" url="https://ta.wikipedia.org/wiki?curid=110070" title="ஜான் மோர்ட்டிமர்">
ஜான் மோர்ட்டிமர்

ஜோன் மோர்ட்டிமர் ("John Mortimore ", பிறப்பு: மே 14 1933), இங்கிலாந்து அணியின் துடுப்பாட்டக்காரர். இவர் ஒன்பது தேர்வுத் துடுப்பாட்டப் போட்டிகளிலும், 640 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1959 -1964 ல் , இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110071" url="https://ta.wikipedia.org/wiki?curid=110071" title="ஆலன் மோஸ்">
ஆலன் மோஸ்

ஆலன் மோஸ் ("Alan Moss", பிறப்பு: நவம்பர் 14 1930) என்பவர் இங்கிலாந்து அணியின் துடுப்பாட்டக்காரர் ஆவார். இவர் ஒன்பது தேர்வுத் துடுப்பாட்டப் போட்டிகளிலும், 382 முதல்தர துடுப்பாட்டப் போட்டிகளிலும் கலந்து கொண்டுள்ளார். இவர் 1954 -1960 ல் , இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110073" url="https://ta.wikipedia.org/wiki?curid=110073" title="மார்டின் மொக்சன்">
மார்டின் மொக்சன்

மார்டின் மொக்சன் ("Martyn Moxon", பிறப்பு: மே 4 1960), இங்கிலாந்து அணியின் துடுப்பாட்டக்காரர். இவர் 10 தேர்வுத் துடுப்பாட்டப் போட்டியிலும், எட்டு ஒருநாள் பன்னாட்டுத் துடுப்பாட்டப் போட்டிகளிலும் 317 முதல்தர துடுப்பாட்டப் போட்டிகளிலும், 256 ஏ-தர துடுப்பாட்டப் போட்டிகளிலும் கலந்து கொண்டுள்ளார். இவர் 1986 -1989 ல் , இங்கிலாந்து தேசிய அணி உறுப்பினராக தேர்வுத் துடுப்பாட்டப் போட்டிகளில் பங்குகொண்டார்.


</doc>
<doc id="110074" url="https://ta.wikipedia.org/wiki?curid=110074" title="நின்றொளிர் காளான்">
நின்றொளிர் காளான்

நின்றொளிர் காளான் (ஆங்கிலம்: Eternal light mushroom ; இலத்தின்: "Mycena luxaeterna") பிரேசில், சாஓ போலோவுக்கு அண்மையில் உள்ள அட்லாண்டிக் வனப்பகுதியில் 2009இல் கண்டுபிடிக்கப்பட்ட உயிரொளிரி வகையைச் சேர்ந்த காளான்கள் ஆகும். இவற்றின் கூழ்மம் படர்ந்த தண்டில் இருந்து பிரகாசமான பச்சை-மஞ்சள் நிறம் 24 மணி நேரமும் ஒளிர்ந்து கொண்டிருக்கும்; இதனாலேயே நின்று நிலையாக ஒளிரும் காளான் (நின்றொளிர் காளான்) எனப் பெயரிடப்பட்டுள்ளது. யமைக்கா, யப்பான், மலேசியா போன்ற நாடுகளிலும் இவை காணப்படுவது அறியப்பட்டுள்ளது.

சுமார் 1.5 மில்லியன்கள் அறியப்பட்ட காளான் இனவகைகளில் 71 இனங்களே உயிரொளிரிகள் ஆகும், இவற்றுள் நின்றொளிர் காளான் நோக்குதற்குச் சிறப்பாக அமைந்துள்ளதாலும் அதன் நித்தியமான ஒளிர்வாலும் 2011ம் ஆண்டுக்கான பத்துப் புதிய சிறப்பு உயிரினங்களின் பட்டியலில் சேர்க்கப்பட்டுள்ளது.

மங்கிய பகல் பொழுதில் அல்லது இரவு வேளைகளில் இவற்றின் ஒளிர்வைக் கண்ணுறலாம். இவை சிறிய காளான்கள், இவற்றின் தண்டின் விட்டம் எட்டு மில்லிமீட்டர், தண்டின் மேற்பரப்பு களி அல்லது கூழ்மம் போன்ற பாயத்தைக் கொண்டுள்ளது. 


</doc>
<doc id="110078" url="https://ta.wikipedia.org/wiki?curid=110078" title="தலையோடு">
தலையோடு

தலையோடு (Skull) என்பது மனிதர்கள் உட்பட பல விலங்குகளில், முகத்திலுள்ள உறுப்புக்களையும், மூளையையும் பாதுகாத்து இருக்கும் திடமான எலும்பாகும். இது இரு பகுதிகளை உள்ளடக்கியது. அவையாவன: மூளையைச் சுற்றி ஒரு குழி போன்ற அமைப்பைக் ஏற்படுத்தியிருக்கும் மண்டையோட்டு எலும்புகள் (Cranium), மற்றும் முகத்தில் வாய்ப் பகுதியைத் தாங்கி நிற்கும் தாடையெலும்பு (Mandible) உள்ளிட்ட ஏனைய முகவெலும்புகள். தலையோடானது, விலங்குகளின் எலும்புக்கூட்டின் ஒரு பகுதியாகும்.
முதிர்ந்த மனித தலையோடானது 22 எலும்புகளால் ஆனது. தாடையெலும்பு தவிர்ந்த ஏனைய எலும்புகள் யாவும், மிகச் சிறிய அசைவுகளையே கொண்ட இறுக்கமான தையல்மூட்டுக்களால் (sutures) பொருத்தப்பட்டு இருக்கும். இவற்றில் 8 எலும்புகள், தட்டையான உருவத்தில், மூளையைச் சுற்றி அமைந்திருந்து மூளைக்குப் பாதுகாப்பளிக்கும் மண்டையோட்டு எலும்புகளாகும். ஏனைய 14 எலும்புகள் முகத்துக்கு பாதுகாப்பளிக்கும் முகவெலும்புகள் ஆகும். இவை முகத்திலுள்ள கண், காது, மூக்கு, வாய் போன்ற உறுப்புக்களின் அமைவிடம், தொழிற்பாட்டுக்கு உதவியாக இருக்கும். வாய்ப்பகுதிக்கு பாதுகாப்பையும், உறுதியையும் கொடுக்கும் எலும்பு தாடையெலும்பு ஆகும்.

தலையோடானது முள்ளந்தண்டு நிரலால் தாங்கப்பட்டிருக்கும்.

ஆண்களின் தலையோட்டுக்கும், பெண்களின் தலையோட்டுக்கும் இடையில் வேறுபாடுகள் காணப்படுகின்றன. ஆரம்ப நிலைகளில் பெரிய வேறுபாடுகள் இல்லாவிட்டாலும், பிந்திய நிலைகளில் இவையிரண்டுக்கும் வேறுபாடு உருவாகி இருக்கும். பெண்களின் தலையோடு ஆண்களின் தலையோட்டைவிட சிறியதாக இருப்பதுடன், இலகுவானதாக (lighter) இருக்கும். ஆண்களைவிட, பெண்களில் தலையோடானது கிட்டத்தட்ட 10% அளவு குறைந்த நிலையிலேயே காணப்படும். ஆனாலும் ஆண்களின் உருவம், பெண்களின் உருவத்தைவிட பொதுவாக பெரியதாக இருப்பதனாலேயும் இந்த வேறுபாடு இருக்கலாம் என்ற கருத்தும் உண்டு. ஆண்களின் தலையோட்டு எலும்புகள், பெண்களிலுள்ள எலும்புகளைவிட தடித்தவையாக இருப்பதாகவும் அறியப்படுகின்றது. பெண்களின் நெற்றியெலும்பு செங்குத்தாகதாகவும், ஆண்களில் சரிவானதாகவும் இருக்கிறது. பெண்களின் தலையோடு, ஆண்களைவிட கூடியளவு வட்டமானதாக இருக்கும். ஆண்களின் தாடையெலும்புகள் அகன்றவையாகவும், பெரியவையாகவும் இருக்கும். 

ஆனாலும் இந்த இயல்புகள் யாவும் உறுதியாக வரயறுக்க முடியாதவையாக இருக்கும். வெவ்வேறு சனத்தொகையிலிருந்து தலையோட்டை ஒப்பிட்டு ஆண்களையும் பெண்களையும் இனம்பிரித்தல் கடினமாகும்.


</doc>
<doc id="110080" url="https://ta.wikipedia.org/wiki?curid=110080" title="தத்துவபோதினி">
தத்துவபோதினி

தத்துவபோதினி தமிழில் 1864 ம் ஆண்டு முதலில் வெளியிடப்பட்ட தமிழ் இதழ் ஆகும். தமிழில் முதலில் வெளிவந்த இதழ்களில் இதுவும் ஒன்றாகும். இதில் இந்து சமயம் தொடர்பாக படைப்புக்கள் பல வெளியிடப்பட்டன.


</doc>
<doc id="110082" url="https://ta.wikipedia.org/wiki?curid=110082" title="19 ஆம் நூற்றாண்டுத் தமிழ் இதழ்கள்">
19 ஆம் நூற்றாண்டுத் தமிழ் இதழ்கள்

19 ம் நூற்றாண்டு அல்லது 1800 களின் நடுப்பகுதியில் இருந்து தமிழ் மொழியில் முதன்முதலாக இதழ்கள் அச்சில் வெளிவரலாயின. இவ்வாறு தமிழில் முதலில் வெளிவந்த இதழ்களில் பெரும்பாலானவை கிறித்தவ மற்றும் இந்து சமயக் கருத்துக்களை வெளியிட்டன.





</doc>
<doc id="110083" url="https://ta.wikipedia.org/wiki?curid=110083" title="அருணோதயம்">
அருணோதயம்



</doc>
<doc id="110101" url="https://ta.wikipedia.org/wiki?curid=110101" title="மேரி செல்லி">
மேரி செல்லி

மேரி செல்லி (மேரி ஷெல்லி, "Mary Shelley", ஆகஸ்ட் 30, 1797 – பெப்ரவரி 1, 1851) ஒரு பிரித்தானிய பெண் எழுத்தாளர். புதினங்கள், சிறுகதைகள், கட்டுரைகள், பயண இலக்கியம், வாழ்க்கை வரலாறு, நாடகங்கள் என பல இலக்கிய பாணிகள் எழுதியவர். பிராங்கென்ஸ்டைன் என்ற காத்திக் திகில் புதினத்துக்காக பரவலாக அறியப்படுகிறார். திகில் புனைவின் முன்னோடிகளில் ஒருவராகவும் கருதப்படுகிறார். தனது கணவரும் புகழ்பெற்ற ஆங்கிலக் கவிஞருமான ஷெல்லியின் படைப்புகளை தொகுத்து வெளியிட்டு அவை புகழடைய முக்கிய காரணமாகவும் விளங்கினார்.

அரசியல் மெய்யியலாளர் வில்லியம் காட்வின்னுக்கும், பெண்ணியவாதி மேரி வால்ஸ்டன்கிராஃப்டுக்கும் பிறந்தவர் மேரி ஷெல்லி. இவருடைய தந்தை இவருக்கு சிறு வயதில் பன்முக தாராண்மியக் கல்வியினை வழங்கினார். வில்லியம் காட்வினின் அரசியல் கொள்கைகளைப் பின்பற்றுபவர்களுள் ஒருவரான கவிஞர் ஷெல்லியைக் காதலித்து மணம் புரிந்தார். கணவருடன் சேர்ந்து ஐரோப்பாவில் பல இடங்களில் வாழ்ந்தார். 1818ம் ஆண்டு பெயரிலி எழுத்தாளராக தனது முதல் புதினமான பிராங்கென்ஸ்டைன் ஐ வெளியிட்டார். இப்புதினம் அறிபுனை மற்றும் திகில் புனைவு பாணிகளில் ஒரு முன்னோடியாகத் திகழுகிறது. இப்பாணிகளில் இன்றுவரை பல படைப்புகளுக்குத் தூண்டுகோலாகவும் முன்மாதிரியாகவும் அமைந்துள்ளது. 1822ல் கணவர் இறந்த பின்னர் இங்கிலாந்து தி்ரும்பினார். மேலும் பல புதினங்கள், வாழ்க்கை வரலாறுகள், கட்டுரைகள் ஆகியவற்றை எழுதினார். தனது 53வது வயதில் தற்கொலை செய்து கொண்டார். 1970கள் வரை பிராங்கென்ஸ்டைன் புதினத்துக்காகவும், ஷெல்லியின் கவிதைகளை பிரபலப்படுத்தியதற்காகவும் மட்டுமே மேரி இலக்கிய உலகில் அறியப்பட்டார். ஆனால் அண்மையக் காலங்களில் அவருடைய பிற இலக்கியப் படைப்புகளின் மீது இலக்கியத் திறனாய்வாளர்களின் கவனம் திரும்பியுள்ளது.



</doc>
<doc id="110107" url="https://ta.wikipedia.org/wiki?curid=110107" title="திரு. உலகம் (ஆணழகன் பட்டம்)">
திரு. உலகம் (ஆணழகன் பட்டம்)

"திரு. உலகம்" (IFBB Mr. Universe) என்பது சர்வதேச அளவில் ஆண்களுக்கான உடல் கட்டுதல் போட்டியில் வென்றவருக்கு அளிக்கும் உலகளாவிய ஆணழகன் பட்டம் ஆகும். இப்போட்டி சர்வதேச உடல் கட்டுதல் மற்றும் உடல் கோப்பு சம்மேளனம் (IFBB, International Federation of BodyBuilding & Fitness) அமைப்பின் மூலம் வருடந்தோறும் நடத்தப்படுகிறது. இதன் முதல் போட்டி 1959ஆம் வருடம் நடைபெற்றது.
இப்போட்டி கீழ்கண்ட உடல் எடைப் பிரிவு வாரியாக நடத்தப்படுகிறது.




</doc>
