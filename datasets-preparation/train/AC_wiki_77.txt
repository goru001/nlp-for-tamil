<doc id="233976" url="https://ta.wikipedia.org/wiki?curid=233976" title="அத்திமுகம் ஐராவத ஈசுவரர் கோயில்">
அத்திமுகம் ஐராவத ஈசுவரர் கோயில்

ஐராவத ஈசுவரர் கோயில் என்பது கிருட்டிணகிரி மாவட்டம் அத்திமுகம் என்ற ஊரில் உள்ள ஒரு சிவன் கோயில் ஆகும். 

அத்திமுகம் ஊர், கிருட்டிணகிரி-பெங்களூர் தேசிய நெடுஞ்சாலையில் ஒசூருக்கு முன்னால் குறுக்கே செல்லும் பேரண்டப்பள்ளி-பாகலூர் சாலையில், பாகலூரை நோக்கி 15 கிலோ மீட்டர் தொலைவிலும், ஒசூரில் இருந்து 23 கிலோமீட்டர் தொலைவில் உள்ளது. இக்கோயில் தரைமட்டத்திலிருந்து 10 அடி பள்ளத்தில் அமைந்துள்ளது.

இக்கோயிலில் இரட்டை சந்நிதிகளுடன் இரட்டைக் கருவறையாக முதன்மைக் கோயிலில் ஒரு கருவறை மற்றும் பின்பக்கமாக தனியாக இன்னொரு கருவறை என இரண்டு கருவறகள் அமைந்திருக்கின்றன. பின்பக்க கருவறையில் உள்ள லிங்கம் சுயம்பு லிங்கம் என்று கூறப்படுகிறது. இந்த லிங்கேசர் முகம் யானை முகம்போல் விளங்குகிறது. இதனால் இவ்விறைவன் ஐராவதீசுவரர் என அழைக்கப்படுகிறார். அத்தி முகத்தை உடைய லிங்கம் விளங்கும் ஊராதலால் இவ்வூருக்கு அத்திமுகம் என்ற பெயர் என்று அறியப்படுகிறது.

திரேதா யுகத்தில் இந்திரனுக்கும் விருத்திரசுரனுடனான போரில் இந்திரனால் விருத்திராசுரன் கொல்லப்படுகின்றான். இதனால் இந்திரனையும் அவனது வாகனமான ஐராவதத்தையும் பிரம்மஹத்தி தோசம் சூழ்கிறது. இதனால் தன் ஆற்றலையும் பொலிவையும் இந்திரனும், ஐராவதமும் இழந்து இந்திர லோகம் செல்ல இயலாமல் தவிக்கின்றனர். இதனால் பல தலங்களுக்கு சென்று இந்த தோசம் நீங்க பூசிக்கின்றனர். அதன் பலனாக இவர்களுக்கு ஒரு அசரீரி கேட்கிறது, அகத்திய நதிக்கரை ஓரமாக இருக்கும் சுயம்பு லிங்கத்தை கண்டுபிடித்து 46 நாட்கள் பூசை செய்தால் அவர்களை பீடித்த பிரம்மஹத்தி தோசம் நீங்கும் என ஒலிக்கிறது. உடனே இந்திரனும், ஐராவதமும் அகத்திய நதியைத் தேடிச் செல்கின்றனர். அங்கு லிங்கத்தைத் தேடி அலைந்து, அங்கே நதிநோரத்தில் வில்வ மரங்கள் சூழ்ந்த நிலையில் உள்ள சுயம்பு லிங்கத்தைக் கண்டறிந்து அதைச் சுற்றி பீடம் அமைத்து பூசை செய்கின்றனர். மறுநாளில் இருந்து முறைப்படி 46 நாட்கள் பூசை செய்கின்றனர். இதனால் மனம் குளிர்ந்த ஈசன் அவர்களுக்கு காட்சி தந்து அவர்களை சூழ்ந்த தோசத்தை நீக்கி அவர்கள் இந்திர லோகம் செல்ல உதவுகிறார். இதன்பிறகு இந்திரன் இந்த தலத்தில் வந்து வேண்டுபவரகளின் தோசத்தை போக்கியருளுமாறு இறைவனை வேண்ட அவ்வாறே செயவதாக ஈசன் வரமளிக்கிறார். மேலும் ஐராவதத்தின் பக்தியை மெச்சி சுயம்பு லிங்கத்தில் ஐராவதத்தின் உருவத்தை பதித்தார் என்றது இதன் தல வரலாறு.

கிழக்கு நோக்கியவாறு இக்கோயில் அமைந்துள்ளது. படிக்கட்டுகளில் கீழிறங்கி வந்து கோயிலில் நுழைய வேண்டும். முன் பக்கம் உள்ள முதன்மைக் கோயிலில் உள்ள சிவன் அழகேசர் எனப்படுகிறார். இந்தக் கோயிலின் உள் பிரகாரத்தின் கோட்ட தெய்வங்களாக தென்முகக் கடவுள், விஷ்ணு, துர்கை ஆகிய தெய்வங்களும், கருவறையின் முன் பக்கமாக இந்திரன், சந்திரன், சூரியன் ஆகியவர்களின் சிலைகள் உள்ளன. இக்கோயிலைச் சுற்றி 16 கால் மண்டபமும் சுற்றுச்சுவரும் அமைந்துள்ளது. கோயிலின் வலப்பறுமாக அகிலாண்டேஸ்வரி தனி சந்தியோடு உள்ளார். அழகேசர் கோயிலில் பின்புறமாக விநாயகர் ஆலயம், வள்ளி தெய்வாணையுடன் கூடிய ஆறுமுகன் ஆலயம், ஐராவதீசுவரர் ஆலயம் ஆகியன தனித்தனியாக அமைந்துள்ளன. ஐராவதீசுவர கோயிலின் அர்த்த மண்டபத்தில் அப்பருக்கு சிலை உள்ளது இதன் கருவறையில் உள்ள லிங்கமே யானை முகத்தோடு அமைந்துள்ளது என்பர் இதே கருவறையில் காமாட்சி அம்மனும் அமைந்துள்ளார். கோயின் வலப்பக்கமாக பஞ்ச லிங்கங்களுக்கு தனித்தனியாக நீண்ட வரிசையில் சந்நிதிகள் நந்திகளுடன் உள்ளன. இக்கோயிலில் ஒய்சால அரசன் வீர இராமநாதன் ஆட்சிக்காலக் கல்வெட்டுகள் உள்ளன.



</doc>
<doc id="233985" url="https://ta.wikipedia.org/wiki?curid=233985" title="வாகா">
வாகா

வாகா ("Wagah", பஞ்சாபி: ਵਾਹਗਾ, ) இந்தியாவிற்கும் பாக்கித்தானிற்கும் இடையேயான ஒரே சாலைப்புற எல்லையாகும். இது பெரும் தலைநெடுஞ்சாலையில் இந்திய பஞ்சாபின் அம்ரித்சர் நகரத்திற்கும், பாக்கித்தானிய பஞ்சாபின் லாகூர் நகரத்திற்கும் இடையே அமிர்தசரசிலிருந்து தொலைவிலும் இலாகூரிலிருந்து தொலைவிலும் அமைந்துள்ளது.

வாகா, (பாக்கித்தானில் "வாகஹ்" என்றழைக்கப்படுகிறது) இந்தியப் பிரிவினையின்போது இந்தியாவையும் பாக்கித்தானையும் பிரிக்கப் போடப்பட்ட சர்ச்சைக்குரிய ராட்கிளிஃப் கோடு செல்கின்ற சிற்றூர் ஆகும். 1947இல் இந்தச் சிற்றூர் இரண்டாகப் பிரிக்கப்பட்டது. தற்போது கிழக்குப் பகுதியிலுள்ள வாகா கிராமம், இந்தியக் குடியரசிலும் மேற்கு வாகா கிராமம் பாக்கித்தானிலும் உள்ளது. 

ஒவ்வொரு நாளும் மாலை 5 மணிக்கு நடைபெறும் விரிவான வாகா எல்லைச் சடங்குக்காக இச் சிற்றூர் புகழ் பெற்றது.

நவம்பர் 2, 2014 அன்று வாகா எல்லைப்பகுதியின் பாக்கித்தான் புறத்தில் நிகழ்த்தப்பட்ட தற்கொலைத் தாக்குதல் ஒன்றால் 60க்கும் மேற்பட்ட மக்கள் உயிரிழந்தனர்; 110க்கும் கூடுதலானவர்கள் காயமுற்றனர். மாலையில் வாகா எல்லைச் சடங்கு முடிந்த பின்னர் குண்டு வெடித்தது.
பாக்கித்தானின் ஜுன்டால்லா என்ற தடைசெய்யப்பட்ட அமைப்பு இந்த தற்கொலைத் தாக்குதலுக்குப் பொறுப்பேற்றது. இதே அமைப்பு முந்தைய செப்டம்பரில் பெஷாவர் நகரில் கிறித்தவ தேவாலயமொன்றில் நிகழ்த்திய தாக்குதலில் 78 கிறித்தவர்கள் மாண்டனர்.



</doc>
<doc id="233993" url="https://ta.wikipedia.org/wiki?curid=233993" title="கார்வார்">
கார்வார்

கார்வார் என்னும் நகரம், கர்நாடகாவின் உத்தர கன்னட மாவட்டத்தில் உள்ளது. இது கார்வார் வட்டத்தின் தலைமையகம் ஆகும்.

இங்குள்ள மக்கள் கொங்கணி மொழியில் பேசுகின்றனர். கர்நாடகத்தில் அமைந்துள்ளதால் ஆட்சி மொழியாக கன்னடம் பயன்படுகிறது. மராத்தி பேசும் மக்களும் வாழ்கின்றனர். இந்தி, உருது, ஆங்கிலம் ஆகிய மொழிகளைப் புரிந்துகொள்கின்றனர்.



</doc>
<doc id="233994" url="https://ta.wikipedia.org/wiki?curid=233994" title="இராயக்கோட்டை தெருக்கூத்துக் கலை">
இராயக்கோட்டை தெருக்கூத்துக் கலை

கிருட்டிணகிரி மாவட்டத்தில் உள்ள ஒரு ஊர் இராயக்கோட்டை இங்கு இப்போதும் சிறப்பாக ஆண்டுதோறும் தெருக்கூத்து நடந்துவருகிறது.
இராயக்கோட்டையிலிருந்து சூளகிரி சாலையில் உள்ள 1920இல் கட்டப்பட்ட துரோபதியம்மன் கோயில் அருகில். இக்கோயிலின் சார்பில் நடைபெறும் கூத்தைச் சுமார் 20 ஊர்காரர்கள் சேர்ந்து நடத்துகிறார்கள்.
ஆண்டுதோறும் வைகாசிமாதம் இங்குக் கூத்து நடக்கிறது. 80 ஆண்டுகளாகத் தொடர்ந்து நடைபெறுகிறது. தலைசிறந்த கலைஞர்களைக்கொண்டு 18 நாட்கள் பாரதக் கதையை நாள்தோறும் பகல் 2 மணிமுதல் மாலை 6 மணிவரை சொற்பொழிவு ஆற்றுவார்கள். அதற்குப் பிறகு இரவு 10 மணிக்குத் தெருக்கூத்து ஆரம்பமாகிவிடும். இந்த 18 நாளும் பாரதக் கதையைச் சுவைபட கூத்தாக நடிப்பார்கள்


</doc>
<doc id="233996" url="https://ta.wikipedia.org/wiki?curid=233996" title="சுக்ரன்">
சுக்ரன்

சுக்ரன் 18 பிப்ரவரி 2005ல் வெளிவந்த தமிழ் திரைப்படமாகும். இதனை எஸ். ஏ. சந்திரசேகர் இயக்கியிருந்தார். இத்திரைப்படத்தில் ரவி கிருஷ்ணா, அனிதா ஆகியோர் முக்கிய வேடத்தில் நடித்திருந்தனர். விஜய் இத்திரைப்படத்தில் சிறப்பு வேடத்தில் நடித்திருந்தார்.



</doc>
<doc id="234001" url="https://ta.wikipedia.org/wiki?curid=234001" title="கட்டிஹார்">
கட்டிஹார்

கடிஹார் என்னும் நகரம், பீகாரின் கடிஹார் மாவட்டத்தில் உள்ளது. இது இந்த மாவட்டத்தின் தலைமையகம் ஆகும்.

"கட்டிஹார்" இந்தியாவின் மற்ற பெரிய நகரங்களோடு தொடருந்து வண்டி இணைப்பின் மூலம் நன்கு இணைக்கப்பட்டுள்ளது. "கட்டிஹார்" தொடருந்து நிலையம் இந்திய இரயில்வே வரைபடத்திலுள்ள முக்கிய நிலையமாக திகழ்கிறது. இது வடகிழக்கு தொடருந்து மண்டலத்தில் ஒரு கோட்டத்தின் தலைமை இடமாக திகழ்கிறது. கட்டிஹார் தொடருந்து நிலையம் ஏழு தொடருந்து வரிசைகளை கொண்டுள்ளது, அவை:

இந்த நகரத்தின் மையத்தின் வழியே NH 31 செல்கின்றது.



</doc>
<doc id="234003" url="https://ta.wikipedia.org/wiki?curid=234003" title="நிலாவே வா">
நிலாவே வா

நிலாவே வா 1998ல் ஏ.வெங்கடேஷ் இயக்கத்தில் வெளிவந்த தமிழ் திரைப்படமாகும். இதில் விஜய், சுவலட்சுமி, சங்கவி, மணிவண்னன் ஆகியோர் முக்கிய கதாப்பாத்திரத்தில் நடித்திருந்தனர். இத்திரைப்படத்தினை குஞ்சுமோன் தயாரித்திருந்தார். 


</doc>
<doc id="234005" url="https://ta.wikipedia.org/wiki?curid=234005" title="செல்வா (திரைப்படம்)">
செல்வா (திரைப்படம்)

செல்வா விஜய், சுவாதி, ரகுவரன் ஆகியோர் நடித்துள்ள திரைப்படமாகும். இத்திரைப்படத்தினை ஏ. வெங்கடேஷ் (இயக்குனர்) இயக்கியுள்ளார்.



</doc>
<doc id="234006" url="https://ta.wikipedia.org/wiki?curid=234006" title="கட்டிஹார் மாவட்டம்">
கட்டிஹார் மாவட்டம்

கட்டிஹார் மாவட்டம், பீகாரில் உள்ளது. இதன் தலைமையகம் கட்டிஹாரில் உள்ளது. இது பூர்ணியா கோட்டத்துக்கு உட்பட்டது. இந்த மாவட்டம் 3,056 சதுர கிலோமீட்டர் பரப்பளவைக் கொண்டது. 




</doc>
<doc id="234007" url="https://ta.wikipedia.org/wiki?curid=234007" title="மாண்புமிகு மாணவன்">
மாண்புமிகு மாணவன்

மாண்புமிகு மாணவன் 1996 ல் வெளிவந்த எஸ். ஏ. சந்திரசேகர் இயக்கியுள்ள திரைப்படமாகும். விஜய், மணிவண்ணன் ஆகியோர் இத்திரைப்படத்தில் முக்கிய கதாப்பாத்திரத்தில் நடித்துள்ளோர்.

இத்திரைப்படத்திற்குத் தேவா இசையமைத்துள்ளார்.



</doc>
<doc id="234013" url="https://ta.wikipedia.org/wiki?curid=234013" title="சௌகான் மகாலத்">
சௌகான் மகாலத்

சௌகான் மகாலத் (1955 – மே 17, 2014) என்பவர் லாவோஸ் நாட்டின் அரசியல்வாதி, மற்றும் லாவோ மக்களின் புரட்சிகர கட்சியின் உறுப்பினர். மே 2014-ல் அவர் இறக்கும் வரை, தலைநகரான வியன்டியன் நகர முதல்வராகப் பதவி வகித்தார். அதற்கு முன்னர், அவர் 2001 முதல் 2006 வரை நிதியமைச்சராகவும் மற்றும் 1999 முதல் 2001 வரை அந்நாட்டின் மத்திய வங்கியான லாவோ பி.டி.ஆர். வங்கியின் ஆளுநராகவும் இருந்துள்ளார்.

2014ஆம் ஆண்டு ,மே 17 அன்று, விடுதலை இராணுவ வான்படை ஏஎன்-74 விபத்தில் உயிரிழந்தார்.


</doc>
<doc id="234020" url="https://ta.wikipedia.org/wiki?curid=234020" title="ஜவகர்லால் நேரு விருது">
ஜவகர்லால் நேரு விருது

பன்னாட்டுப் புரிந்துணர்வுக்கான ஜவகர்லால் நேரு விருது ("Jawaharlal Nehru Award for International Understanding") என்பது இந்திய அரசினால் 1965ஆம் ஆண்டு நிறுவப்பட்ட ஒரு பன்னாட்டு விருதாகும். மறைந்த பாரதப் பிரதமரான நேரு தன் வாழ்முழுதும் உலக அமைதிக்காகப் பாடுபட்டதைக் கௌரவிக்கும் வகையில் இவ்விருது அவர் பெயரால் நிறுவப்பட்டுள்ளது. உலகின் பல்வேறு மக்களிடையே அன்பு, நட்பு மற்றும் புரிதலை வளர்க்கும் நபர்களுக்கு ஆண்டுதோறும் வழங்கப்படுகிறது. இது இந்திய ரூபாய் 2.5 மில்லியனுக்கு பணமுடிப்பைக் கொண்டது. அன்னை தெரேசா (1969), நெல்சன் மண்டேலா (1979), எகுடி மெனுகின் (1968) போன்றோர் ஜவஹர்லால் நேரு விருது பெற்றோருள் சிலர்.




</doc>
<doc id="234024" url="https://ta.wikipedia.org/wiki?curid=234024" title="வாகா எல்லைச் சடங்கு">
வாகா எல்லைச் சடங்கு

வாகா எல்லை முடிவுறல் 'கொடிகளிறக்கச்' சடங்கு அல்லது பின்வாங்கு முரசறை சடங்கு 1959ஆம் ஆண்டிலிருந்து இந்தியாவின் எல்லைப் பாதுகாப்புப் படையும் பாக்கித்தானின் பாக்கித்தான் ரேஞ்சர்சும் இணைந்து நிகழ்த்தும் படைத்துறை செயல்முறையாகும்.

நவம்பர் 2, 2014இல் வாகா எல்லையின் பாக்கித்தான் பக்கம் நடந்த தற்கொலைத் தாக்குதலில் குண்டு வெடித்து ஏறத்தாழ 60 பேர் கொல்லப்பட்டனர்; குறைந்தது 110 பேர் காயமுற்றனர். வாகா எல்லைச் சடங்கு முடிந்த உடன் 18-20 அகவை மதிக்கத்தக்க இளைஞர் 5 கிலோ வெடிபொருளை சட்டையுள் கட்டிக்கொண்டு கடவையிலிருந்து 500 மீட்டர் தொலைவில் வெடித்திருக்கலாம் என நம்பப்படுகிறது.



</doc>
<doc id="234025" url="https://ta.wikipedia.org/wiki?curid=234025" title="போர்டோ நோவோ">
போர்டோ நோவோ

போர்டோ-நோவோ ("Porto-Novo") என்பது மேற்கு ஆப்ரிக்கா நாடான பெனின் நாட்டின் தலைநகராகும் .1904-1958 வரை பிரெஞ்சு டஹொமெய் என்று அழைக்கப்பட்ட ஒரு பிரான்ஸ் நாட்டின் கட்டுபாட்டில் இருந்த பகுதின் தலைநகராகவும் விளங்கியது .இந்த இடம் பெனின் நாட்டில் உள்ள 77 கோம்யூன்களில் இதுவும் ஒன்று . போர்டோ நோவோ சூற்றியுல்ல பகுதியில் இருந்து பனை என்னை, பருத்தி மற்றும் இளவம்பஞ்சு கிடைக்கிறது.இதன் பரப்பளவு 110 சதுர கிலோமீட்டர்.மக்கள்த்தொகை அடர்த்தி 2400சதுர கிலோமீட்டர். பெனின் நாட்டின் இரண்டாவது மிக பெரிய நகரம்.
இங்கு இருக்கும் கரையோரம் பாறை எண்ணெய் உள்ளதை 1990 ஆம் ஆண்டு கண்டுபிடிக்கபட்டது பாறை எண்ணெய் இந்நாட்டின் ஒரு மிக முக்கியமான ஏற்றுமதி செய்யப்படும் ஒரு பொருள் .இங்கு சுமார் 2,50,000 மக்கள் வாழ்ந்து வருகின்றனர் .1500ஆம் ஆண்டு இங்கு இருந்த போர்ச்சுகீஸ்யரால் இந்த பெயர் வழங்கப்பட்டது.


</doc>
<doc id="234026" url="https://ta.wikipedia.org/wiki?curid=234026" title="2014 வாகா எல்லை தற்கொலைத் தாக்குதல்">
2014 வாகா எல்லை தற்கொலைத் தாக்குதல்

நவம்பர் 2, 2014 அன்று இந்தியாவிற்கும் பாக்கிதானுக்கும் வாகா எல்லையில் நாள்தோறும் நடைபெறும் கொடியிறக்கல் சடங்கிற்குப் பிறகு தற்கொலைத் தாக்குதல் நடைபெற்றது.

ஒவ்வொரு நாளும்இந்திய-பாக்கிதானிய எல்லையில் வாகா எல்லைச் சடங்கு நடைபெறும்; இதனை இரு நாட்டிலிருந்தும் சுற்றுலாப் பயணிகள் எல்லையின் இருபுறத்தும் அமைக்கப்பட்டுள்ள இருக்கைகளில் அமர்ந்து காண்பது வழமையாகும்.
அடையாளம் காணா அலுவலர் ஒருவரின் கூற்றுப்படி, சட்டக் கட்டுப்பாட்டுப் படைகளுக்கு வாகா எல்லையில் இத்தகைய தாக்குதல் நடைபெறும் என எச்சரிக்கை கிடைத்தது. காணாமல் போன இளைஞர் ஒருவர் தற்கொலைத் தாக்குதல் நிகழ்த்துனராக பயன்படுத்தப்படும் வாய்ப்பு உள்ளது என்றும் தகவல் தெரிவிக்கப்பட்டது. இந்தத் தகவலை காவல்துறை நவம்பர் 1 அன்று எல்லையிலுள்ள பாக்கித்தான் ரேஞ்சர்சுக்கு வழங்கியதாகவும் இலாகூர் காவல்துறை ஆணையரின் அலுவலகம் தெரிவித்தது.
பாக்கிதான் துணை இராணுவப்படையினர் சோதனைச்சாவடிக்கருகே உள்ள தானுந்து நிறுத்துமிடத்தில் உணவகம் ஒன்றிற்கு வெளியே குண்டு வெடித்தது. 25 கிலோ எடையுள்ள வெடிபொருள் வெடித்துள்ளதாகத் தெரிகிறது. அருகிலுள்ள கடைகளும் கட்டிடங்களும் இடிபட்டுள்ளன.

துவக்கநிலையில் சமையல் எரிவாயுக்கலன் வெடித்தது என நம்பப்பட்டது. பின்னதாக பாக்கித்தான் ரேஞ்சர்சு தலைமை இயக்குநர் கான் தாகிர் கான் தற்கொலைத் தாக்குதல் நடந்ததாக உறுதி செய்தார். அணிவகுப்பு நிகழிடத்தில் இருந்த சோதனைக் கட்டுப்பாடுகளினால் தற்கொலை தீவிரவாதி சற்றுத் தொலைவில் வெடித்ததாகவும் கூறினார். பார்வையாளர்கள் அமர்கின்ற இடத்திற்கு செல்லச் சோதனைச் சாவடியை கடக்க முடியாது என்பதால் சோதனைச்சாவடிக்கு மிக அருகில் வெடித்துள்ளான்.
இந்தத் தாக்குதலுக்கு பின்னர் நடைபெற்ற சோதனைகளில் குண்டு வெடித்த இடத்திற்கு அண்மையில் மிகுந்த அளவிலான வெடிபொருட்களையும் தற்கொலைச் சட்டைகளையும் கண்டெடுத்தனர். இவை யாவும் செயலிழக்கச் செய்யப்பட்டன.

குறைந்தது 60 பேர் கொல்லப்பட்டனர்; 100க்கும் கூடுதலானவர்கள் காயமடைந்தனர். பஞ்சாப் அரசு இலாகூரின் அனைத்துப் பொது மருத்துவமனைகளிலும் நெருக்கடி நிலையை அறிவித்தது. தாக்கப்பட்டவர்களில் 10 பெண்களும் எட்டு சிறுவயதினரும் அடக்கம். ஒரே குடும்பத்தைச் சேர்ந்த எட்டு பேர் உயிரிழந்தனர்.

இந்தத் தற்கொலைத் தாக்குதலிற்கு தடை செய்யப்பட்டுள்ள ஜுண்டாலாவும் ஜமாத்-உல்-அராரும் பொறுப்பேற்றன. 

பாக்கித்தானின் டெகரிக்-இ-தாலிபானிலிருந்து பிரிந்த இந்த அமைப்பின் தொடர்பாளர் அகமது மார்வத் "இது பாக்கித்தானின் படைத்துறை முன்னெடுத்த சார்ப்-இ-அஸ்ப் நடவடிக்கைக்கும் வாசிரித்தான் நடவடிக்கைக்குமான எதிர்வினை" என்று தொலைபேசியில் கூறினார்.

ஜமாத்-உல்-அரார் குழு இது தங்கள் உறுப்பினர்களால் நிகழ்த்தப்பட்டதாகக் கூறியது. "இதற்கு மற்ற குழுக்கள் பொறுப்பென்று கூறிக்கொண்டாலும் அவை அடிப்படையில்லாதவை. விரைவில் இத்தாக்குதல் குறித்த ஒளிதத்தை வெளியிடுவோம்" என்று ஜமாத்-உல்-அரார் தொடர்பாளர் எசானுல்லா எசான் கூறினார். வடக்கு வாசிரித்தானில் ஏதுமறியா மக்கள் கொல்லப்பட்டதற்கான எதிர்வினை இது என்றும் அவர் குறிப்பிட்டார்.



</doc>
<doc id="234028" url="https://ta.wikipedia.org/wiki?curid=234028" title="கஸ்தூரி ஸ்ரீநிவாசன் டிரஸ்ட் கலை மற்றும் துணித்துறை அருங்காட்சியகம்">
கஸ்தூரி ஸ்ரீநிவாசன் டிரஸ்ட் கலை மற்றும் துணித்துறை அருங்காட்சியகம்

கஸ்தூரி ஸ்ரீநிவாசன் அறக்கட்டளை கலை மற்றும் துணித்துறைக் அருங்காட்சியகம் (Kasthuri Sreenivasan Trust Art Gallery & Textile Museum) கோயம்புத்தூரில் அமைந்துள்ளது. துணித்துறை முன்னோடியான ஸ்ரீநிவாசன், கவின்கலைளையும் துணித்துறை பாரம்பரியத்தையும் இணைந்து காட்சிப்படுத்தும் நோக்கில் கஸ்தூரி ஸ்ரீநிவாசன் அறக்கட்டளையை 1981 ஆம் ஆண்டில் கோயம்புத்தூரில் துவக்கினார். 

இந்த அறக்கட்டளைக்கு, 1983 இல் ஜி. வி. துரைசாமி நாயுடு ஒரு ஏக்கர் நிலத்தை நன்கொடையாக வழங்கினார். அந்த இடத்தில்தான் கஸ்தூரி ஸ்ரீநிவாசன் அறக்கட்டளையின் சார்பில் அருங்காட்சியகம் அமைக்கப்பட்டு, ஆகஸ்டு 29, 1988 இல் அன்றைய இந்திய குடியரசுத் தலைவர் ஆர். வெங்கட்ராமனால் திறந்து வைக்கப்பட்டது.

இங்கு பல ஓவியர்களின் ஓவியங்கள் கண்காட்சிக்கு வைக்கப்பட்டுள்ளன. இவற்றில் பல அரிய வெளிநாட்டு மூல ஓவியங்களும் அடங்கும். துணித்துறையின் வளர்ச்சியை விளக்கும் கண்காட்சியும் இங்கு உள்ளது. 

கோயம்புத்தூர் பகுதியைச் சார்ந்த ஓவியர்களின் வருடாந்தரக் கண்காட்சியும் நடத்தப்படுவதுண்டு.

கோயம்புத்தூர் அவினாசி சாலையில் (NH 47), பூ.சா.கோ கலை அறிவியல் கல்லூரிக்கு எதிரில் சற்று தொலைவிலும், அரவிந்த் கண் மருத்துவமனைக்கு அண்மையிலும் அமைந்துள்ளது. 

இங்கு பொங்கல் விடுமுறை நாட்களில் சித்ரகலா அகாதமியுடன் இணைந்து இலவச ஓவியப்பயிற்சிப் பட்டறையும் நடத்தப்படுவதுண்டு. 



</doc>
<doc id="234030" url="https://ta.wikipedia.org/wiki?curid=234030" title="பின்வாங்கு முரசறை">
பின்வாங்கு முரசறை

பின்வாங்கு முரசறை ("Beating Retreat") 16வது நூற்றாண்டு இங்கிலாந்தின் படைத்துறைச் சடங்கு ஆகும். இது அண்மைப்பகுதிக்கு இரோந்துப் பணிக்காக சென்ற படைகளை கோட்டைக்கு மீட்டு அழைக்க முதலில் பயன்படுத்தப்பட்டது.

இந்தியாவில் குடியரசு நாள் கொண்டாட்டங்களின் அலுவல்முறையான முடிவுறலாக இது கடைபிடிக்கப்படுகிறது. ஒவ்வொரு ஆண்டும் குடியரசு நாள் கழிந்த மூன்றாம் நாள், சனவரி 29, மாலையில் விசய் சவுக்கில் முரசறையப்பட்டு இச்சடங்கு நடந்தேறுகிறது. இச்சமயத்தில் இந்தியப் படைத்துறையின் மூன்று அங்கங்களான இந்தியத் தரைப்படை, இந்தியக் கடற்படை, இந்திய வான்படையின் இசைக் கலைஞர்கள் இசைக்கின்றனர். இராஜ்பத்தின் கோடியில் குடியரசுத் தலைவர் மாளிகை அருகே ரைய்சினா ஹில்சில் அமைந்துள்ள விசய் சதுக்கத்தில் இச்சடங்கு நடக்கிறது. 

இச்சடங்கு 1950இல் இந்தியப் படைத்துறையின் வெவ்வேறு பிரிவுகளின் முரசறை இசைக்குழுக்களின் திறனை வெளிப்படுத்தும் வண்ணம் மேஜர் இராபர்ட்சால் வடிவமைக்கப்பட்டது.

துவக்கத்தில் இது கடிகாரம் அமைத்தல் எனப்பட்டது. இது மாலைநேரத்தில் சூரியன் மறையும்போது இதற்கான "மாலைத் துப்பாக்கி"யிலிருந்து ஒரு குண்டை சுடுவதாக இருந்தது. 

சூன் 18, 1690இல் இரண்டாம் ஜேம்சு இட்ட ஆணையின்படி தங்கள் படைகளை பின்வாங்க முரசறையப்பட்டன. 1694இல் வில்லியம் III இட்ட ஆணைப்படி இது சடங்கான படைத்துறை இசை ஆயிற்று. 

சூன் 5, 2008இல் முதல்முறையாக ஓர் வெளிநாட்டு இசைக்குழு பின்வாங்கு முரசறை வாசிக்க அனுமதிக்கப்பட்டனர். இது இலண்டன் பாதுகாப்பில் உதவும் இராயல் மலாய் ரெஜிமன்ட்டின் இசைக்குழுவாகும்.

பின்வாங்கு முரசறை அலுவல்முறையாக குடியரசு நாள் விழாவின் இறுதியைக் குறிக்கிறது. சனவரி 26 முதல் சனவரி 29 வரை அனைத்து முக்கியமான அரசாங்க கட்டிடங்கள் விளக்குகள் மூலம் அழகாக அலங்கரிக்கப்பட்டுள்ளன. குடியரசு நாள் கழிந்த மூன்றாம் நாள், சனவரி 29 அன்று மாலை 5 மணிக்கு விழா துவங்குகின்றது. இதன் முதன்மை விருந்தினராக இந்தியக் குடியரசுத் தலைவர் விளங்குகிறார்; தமது ஆபத்துதவிகளின் குதிரை அணிவகுப்பினூடே குடியரசுத்தலைவர் வருகை புரிகிறார். அப்போது "பிரிகேடு ஆப் தி கார்ட்சு" தங்கள் ஊதுகொம்பு கொண்டு "பேன்பேர்" என்ற இசைத்துண்டை வாசிக்கின்றனர். அடுத்து "தேசிய வணக்கம்" செலுத்தப்பட்டு நாட்டுப்பண்ணுடன் தேசியக் கொடி ஏற்றப்படுகிறது. 
தரைப்படை, வான்படை, கடற்படையின் முரசறைவோர், ஊதுகுழல் கலைஞர்கள், எக்காளக் கலைஞர்கள் வரிசையாக தங்கள் திறனைக் காட்டியவண்ணம் அணிவகுக்கின்றனர். ஒவ்வொரு குழுவின் கட்டியக்காரராக வருபவரின் கம்பாட்டம் காண இனிமையாக இருக்கும். புகழ்பெற்ற பாடல்களான "கர்னல் போகி மார்ச்சு", "சன்சு ஆஃப் தி பிரேவ்" போன்ற ஆங்கிலப் பாடல்களும் "கதம் கதம் படாயே ஜா" போன்ற இந்தப் பாடல்களும் இடம் பெறும். இசைக்குழு ஒவ்வொன்றும் தங்கள் நிகழ்ச்சி முடிந்ததும் குடியரசுத் தலைவரின் அண்மையில் உள்ள இடத்தில் நிற்பர். முரசறைவோர் தனியாவர்த்தனமாக "டிரம்மர்சு கால்" என்ற இசையை வாசிப்பர். பின்னர் பின்வாங்கலுக்கான எக்காள இசை எழுப்பப்படும்.இதனைத் தொடர்ந்து கொடிகள் ஒவ்வொன்றாக கீழிறக்கப்படும். பின்னர் பேண்டு மாஸ்டர் தமது இசைக்குழுக்கள் கலைந்து செல்ல குடியரசுத் தலைவரின் அனுமதிக் கோருகின்றார். அனுமதி பெற்று குடியரசுநாள் சடங்குகள் முடிந்ததாக அறிவிக்கிறார். இதனைத் தொடர்ந்து இசைக்குழுக்கள் பாடல்களை வாசித்தபடியே கலைந்து செல்கின்றன; தரைப்படை வழமையாக "சாரே சகாங் சே அச்சா" என்ற பாடலை வாசிக்கின்றனர். அவர்கள் ரைய்சினா குன்றைக் கடந்ததும் தலைமைச் செயலகத்தின் வடக்கு,தெற்கு வளாகக் கட்டிடங்கள் ஒளிவெள்ளத்தில் மூழ்குகின்றன. ஆபத்துதவிகளின் படைகள் வந்திறங்க, நாட்டுப்பண் இசைக்கப்படுகிறது;குடியரசுத் தலைவர் தமது இல்லத்திற்குத் திரும்புகின்றார். 

1950 ஆம் ஆண்டு துவங்கப்பட்ட இந்தச் சடங்கு இதுவரை இரண்டு முறை இரத்து செய்யப்பட்டுள்ளது. முதல்முறையாக குசராத்தில் 2001இல் ஏற்பட்ட நிலநடுக்கப் பேரிடரை அடுத்து 2001இல் நிறுத்தப்பட்டது; பின்னர் சனவரி 27, 2009இல் முன்னாள் குடியரசுத் தலைவராக இருந்த ஆர். வெங்கட்ராமன் மறைந்ததை அடுத்து அந்தாண்டும் இச்சடங்கு நடைபெறவில்லை



</doc>
<doc id="234042" url="https://ta.wikipedia.org/wiki?curid=234042" title="சமளங்குளம்">
சமளங்குளம்

சமளங்குளம் ("Samalankulam") என்பது இலங்கையின் வடமாகாணத்தில், வவுனியா மாவட்டத்தில் அமைந்துள்ள ஓர் ஊர்.

அடங்­காப்­பற்­று-­வன்னிப் பிர­தே­சத்தின் மத்­திய பகு­தி­களில் உற்­பத்­தி­யாகி கிழக்கு, மேற்கு, மற்றும் வடக்குத் திசைகள் நோக்கிப் பாயும் பல ஆறு­களை மறித்து குளங்கள் கட்­டப்­பட்­டுள்­ளன. இவை தேக்கம் என்ற தமிழ்ப் பெயர்­களால் அழைக்­கப்­பட்­டுள்­ளன. கல்­லாற்றை மறித்து பாவற்­குளம், அதனைத் தொடர்ந்து மூன்று ஆறுகள் சந்­திக்கும் மூன்று முறிப்பில் மற்றும் ஒரு அணைக்­கட்டு கட்டி நீர்த்­தேக்கம், நாயாற்றை மறித்து தண்ணி முறிப்புக் குளம், பாலி­யாற்றை மறித்து பாலிக்­குளம், பேராற்றை மறித்து மண்­ம­லைக்­குளம் (முத்­தை­யன்­கட்டு) அதற்கு அடுத்து கருங்கல் தூண்­களை அடுக்கி அடுக்­குக்­கல்லு அணைக்­கட்டு கட்­டப்­பட்டு மற்றும் ஒரு நீர்த்­தேக்கம் ஆகி­யன உரு­வாக்­கப்­பட்­டுள்­ளன. இவற்றில் சில­வற்றை ஆங­கி­லேய வரை­ப­டங்­களில் நீர்த்­தேக்கம் என்­ப­தற்குப் பதி­லாக தேக்கம் என்று மட்டும் குறிப்­பி­டப்­பட்­டுள்­ளது.

வன்னிப் பிர­தே­சத்­தி­லுள்ள குளங்­களை ஆய்வு செய்த திரு. பார்க்கர் இங்­கி­ருந்த நீர்ப்­பா­சன முறையை பாராட்­டி­யுள்ளார். இந்தக் குளங்கள் ஆறு­களை மறித்துக் கட்­டப்­பட்­டுள்ள முறையும், அவற்­றி­லி­ருந்து நீர் பாய்­வ­தற்கு உப­யோ­கப்­ப­டுத்­தப்­பட்­டுள்ள துரு­சு­களும் மிகவும் புரா­த­ன­மா­னது எனவும், சிறந்த முறையில் திட்­ட­மிட்டு இவை கட்­டப்­பட்­டுள்­ள­தா­கவும், 

உலகின் வேறெந்தப் பகு­தி­யிலும் இது­போன்ற நீர்ப்­பா­ச­ன­முறை இல்­லை­யெ­னவும் புகழ்ந்­துள்ளார். கி.பி.1880 ஆண்­டிற்குப் பின்னர் ஆங்­கி­லே­ய­ரு­டைய நிர்­வாக காலத்தில் அநே­க­மான குளங்­களில் இருந்த துரு­சு­களை மாற்றி, புதிய வகை துரு­சுகள் கட்­டப்­பட்டு நீர்ப்­பா­சன முறைகள் அபி­வி­ருத்தி செய்­யப்­பட்­டுள்­ளன.
இரா­வண மகா­ராசா காலத்தில் ஆற்­றங்­க­ரை­களில் விவ­சாயச் செய்­கையில் ஈடு­பட்­டி­ருந்த இயக்­கர்கள் சிவ­லிங்க வழி­பாட்டில் தலை­சி­றந்­த­வர்­க­ளாக இருந்­துள்­ளனர். இந்தப் பிர­தே­சத்தில் உள்ள குளங்கள் அனைத்தும் கிறிஸ்­து­விற்கு முற்­பட்ட காலத்தில் நாகர்கள் கட்­டி­ய­தாக வர­லாற்றுக் குறிப்­புகள் கூறு­கின்­றன. நாகர்கள் குளங்­களைக் கட்டி தமது வழி­பாட்­டுக்­காக ஐந்து தலை நாக சிலை­களை அமைத்­தனர். இந்த இரண்டு வழி­பா­டு­க­ளிலும் ஈடு­பட்­டி­ருந்­த­வர்கள் தமது வழி­பாட்­டி­டங்­களை தியானம் செய்யும் இடங்­க­ளாக மாற்­றி­யி­ருந்­தமை தெளிவா­கி­றது. சிவ­லிங்க வழி­பாடு மற்றும் நாக வழி­பாடு செய்­த­வர்­க­ளுக்கும் இடையில் எந்த வித வேறு­பா­டு­களும் இருக்­க­வில்லை. அவர்­க­ளு­டைய வழி­பாட்­டி­டங்கள் அரு­க­ருகே அமைந்­துள்­ளமை இதனை உறுதி செய்­கி­றது. 

இதற்கு அடங்­காப்­பற்­று-­வன்னிப் பிர­தே­சத்தின் பல மலைக்­குன்­று­களில் அமைந்­துள்ள தலங்கள் ஆதா­ர­மாக உள்­ளன. இந்த இடங்­க­ளுக்கு அடுத்­தி­ருந்த பிர­தே­சங்­களில் வேடர்கள் வாழ்ந்­த­தா­கவும் வர­லாற்றுக் குறிப்­புகள் தெரிவிக்­கின்­றன. பின்னர் வேடர்கள் இடம் பெயர்ந்து தென்­திசை நோக்கி நகர்ந்­தார்கள் என வர­லாற்றுக் குறிப்­புகள் தெரிவிக்­கின்­றன.

வவு­னி­யா-­ ஹொர­வப்­பொத்­தான வீதி வழி­யாக திரு­கோ­ண­ம­லைக்கு செல்லும் வீதியில் மடுக்­கந்த என்ற கிராமம் இருக்­கின்­றது. மலைக்­குன்று அல்­லது மலைக்­க­ருகில் உள்ள நீர்­நிலை (மடு) என்ற பொருள்­பட சிங்­களப் பெயர் உரு­வாக்­கப்­பட்­டுள்­ளமை தெளி­வா­கி­றது. மடுக்­கந்த என்ற பெயர் வரு­வ­தற்கு முன்னர் இதன் தமிழ்ப்­பெயர் மண்­டுக்­கோட்டை என்­ப­தாகும். நீண்ட ஆய்­வுக்­கு­ரி­யது.
சிவ­லிங்கம், நாக வழி­பாடு ஆகி­யன இடம்­பெற்ற காலத்தில் பௌத்த சமயப் பரம்­பலின் பின்னர், பௌத்த சின்­னங்­களும் நாகர்­குல தமிழ்ப் பௌத்­தர்­களால் பிர­திஷ்டை செய்­யப்­பட்­டுள்­ளமை தெளி­வா­கி­றது. இந்த

ப் பிர­தே­சத்தின் மலைக்­குன்­று­களில் தட்­ட­ய­மலை, மன்­னா­கண்டல் மலை, வாவெட்டி மலை, குருந்­தனூர் மலை, கும்­ப­கர்ணன் மலை, முத­லி­யா­கல்லு மலை, போன்ற பல இடங்­க­ளி­லுள்ள தொல்­லியல் சின்­னங்கள் சமய வர­லா­று­களின் அடை­யா­ளங்­க­ளாக இருக்­கின்­றன.
அடங்­காப்­பற்று வன்னிப் பிர­தே­சத்தில் சம­ளங்­குளம் என்ற காரணப் பெயரில் குளங்­களும் கிரா­மங்­களும் இருந்­துள்­ளன. மேல்­பற்று வடக்கில் காத­லியார் சம­ளங்­குளம், உடையார் சம­ளங்­குளம் போன்ற பெயர்­களில் குளங்கள் இருப்­ப­தாக 1895ஆம் ஆண்டு அறிக்­கைகள் தெரி­விக்­கின்­றன.
வவு­னியா சம­ளங்­குளம் : ஹொர­வப்­பொத்­தான பிர­தான வீதியில் சுமார் ஒரு கிலோமீற்றர் தூரத்தில் கோவில்­குளம் என்ற கிராமம் இருக்­கின்­றது. இந்தக் கிரா­மத்­தி­னூ­டாகச் செல்லும் வீதியில் சின்ன மயி­லங்­குளம் மகா­ம­யி­லங்­குளம், ச­ம­ளங்கும், (எல்­லப்பர்) மரு­தங்­குளம் போன்ற பெயர்­களில் குளங்கள் இருக்­கின்­றன. இவற்றில் சின்ன மயி­லங்­குளம் மகா­ம­யி­லங்­கு­ளம் ஆகிய குளங்­களில் இருந்து வடிந்து பாயும் நீர் சம­ளங்­கு­ளத்­திற்கு வடிந்து வரு­வ­தாகத் தெரி­விக்­கப்­ப­டு­கி­றது.
கோவில் குளம் ஊடாக எல்­லப்பர் மரு­தங்­கு­ளத்­திற்கு வீதி அமைப்­ப­தற்கு முன்னர் இந்தக் கிரா­மங்­க­ளுக்கு வவு­னியா – கண்டி வீதி­யி­லுள்ள ஈரப்­பெ­ரி­ய­குளம் என்ற கிரா­மத்தின் ஊடாக செல்­வ­தற்கு வீதி இருந்­த­தாக தெரி­விக்­கப்­பட்­டுள்­ளது. சம­ளங்­குளம் என்ற பிர­தேசம் மக்கள் குடியேற முதலே காணப்பட்டதாகவும், அந்தக் குளத்தின் கீழ் மக்

கள் குடி­யேற்­றப்­பட்­ட­தா­கவும் வயதில் மூத்­த­வர்கள் தெரி­வித்­துள்­ளனர். இந்தக் கிரா­மங்­களின் பெயர்கள் ஆய்­வுக்கு உரி­ய­வை­யாகும்.
சம­ளங்­குளம் : சம­ளங்­கு­ளத்­தி­லி­ருந்து வடிந்து பாயும் நீர், குளக்­கட்­டிற்கு அண்­மையில் உள்ள மலைக்­குன்று ஒன்றைச் சுற்றி ஈரப்­பெ­ரி­ய­கு­ளத்­திற்குச் செல்­கி­றது. சம­ளங்­கு­ளத்­தி­லி­லுள்ள இந்த மலைக்­குன்றில் புரா­தன தியான நிலையம் இருந்­த­தற்­கான அடை­யா­ளங்கள் இருக்­கின்­றன. மக்கள் குடி­யேற்­றத்தின் பின்னர் இந்த மலைக் குன்றில் பிள்­ளை

யார் கோயில் கட்­டப்­பட்­டுள்­ளது.
சம­ளங்­குளம் பிள்­ளையார் கோயில்
பிள்­ளையார் கோயில் அமைந்­துள்ள மலைக்­குன்றின் பின்­ப­கு­தியில் சம­ளங்­கு­ளத்­தி­லி­ருந்து வடிந்து பாயும் நீர் செல்லும் பகு­தியில் வயல் வெளி அமைந்­துள்­ளது.
ஆல­யத்தின் பின்­ப­குதி
வயல் வெளியை ஒட்­டி­ய­தாக மலைக்­குன்று அமைந்­துள்­ளது. இதில் சிதைந்­துள்ள பல வடி­வங்கள் உள்­ளன அவை ஆய்­வுக்­கு­ரி­ய­ன­வாகும்.
மலைக்­குன்று.
மலைக் குன்றின் உச்­சியில் புதி­தாகக் கட்­டப்­பட்­டுள்ள பிள்­ளையார் கோயிலின் இரண்டு பக்­கத்­திலும் புரா­தன வழி­பாட்­டி­டங்கள் இருந்­த­மைக்­கான அடை­யா­ளங்கள்

உள்­ளன. ஆல­யத்தின் வலது பக்­கத்தில் உள்ள கட்­ட­டத்தின் முன்­ப­கு­திக்­கான சுவர் நாற்­ச­துர வடிவில் செங்­கற்­களால் கட்­டப்­பட்­டுள்­ளமை குறிப்­பி­டத்­தக்­கது.
நாற்­ச­துர மண்­டப செங்கல் சுவர்
இந்த நாற்­ச­துர மன்­மண்­ட­பத்தில் உள்ள செங்கல் கட்­டடப் பகுதி ஊடாகச் சென்று, உள்­ளே­யுள்ள அடுத்த பகு­திக்குச் செல்­வ­தற்­கான வாசல் பகுதி உய­ர­மாகக் கட்­டப்­பட்­டுள்­ளது.
வாசல் பகுதி
இந்த வாசல் பகுதி கருங்கல் பொளி­வு­களை அடுக்கிக் கட்­டப்­பட்­ட­தற்­கான அடை­யா­ளங்கள் இருக்­கின்­றன. ஆரம்ப காலத்தில் கட்­டப்­பட்­ட­தற்கு அடை­யா­ள­மாக பொளி­யப்­பட்ட தூண் வடிவக் கருங்­கற்கள் அடுக்கி கட்­டப்­பட்­டுள்­ளமை தெரிகி­றது.
பொளி­யப்­பட்ட தூண் வடிவக் கருங்­கற்கள்
கட்­ட­டத்தின் பக்கச் சுவர்­களும் பின்­பக்கச் சுவர்­களும் கருங்­கற்­களை அடுக்கி கட்­டப்­பட்­டுள்­ளன. கருங்கல் சுவர்ப்­ப­கு­தியின் மேலே செங்­கற்கள் அடுக்கிக் கட்­டப்­பட்­டுள்­ளன.

கருங்கல் சுவர்மேல் செங்கல் கட்­டடம்
கட்­ட­டத்தின் வாசல்­ப­டியில் வைக்­கப்­பட்­டுள்ள கருங்கல் படிகள் ஆய்­வுக்­கு­ரி­ய­ன­வாகும். இவை தூண்கள் வடிவில் அமைந்­துள்­ளமை குறிப்­பி­டத்­தக்­கது. இந்தக் கருங்கல் பொளி­வுகள் கட்­ட­டத்தின் புரா­த­னத்­திற்­கு­ரிய அடை­யா­ளங்­க­ளாகும்.
கருங்கல் படிகள்.
கட்­ட­டத்தின் உட்­ப­கு­தியில் அக­ல­மான கருங்கற் பொளி­வுகள் இரண்டு அடுக்­கப்­பட்­டுள்­ளன. ஒன்று பெரிதா­கவும் மற்­றை­யது சிறி­ய­தா­கவும் இந்தக் கருங்கற் பொளி­வுகள் இருக்­கின்­றன. இவை பீடங்­ க­ளாக உப­யோ­க­ப­டுத்­தப்­பட்­டுள்­ளமை தெளிவா­கி­றது.
பீட வடிவில் கருங்கல் பொளி­வுகள்
நான்கு பக்­கங்­க­ளாகக் கட்­டப்­பட்­டுள்ள தியானத் தலத்தின் உட்­ப­கு­தியின் ஒரு மூலையில் சிதைந்த நிலையில் கருங்கல் தூண்

ஒன்று உள்­ளன. இவை போன்ற தூண்­களின் அடிப்­பா­கங்கள் இங்­கி­ருப்­ப­தனால் கட்­ட­டத்தின் உட்­ப­கு­தியில் கருங்கல் தூண்கள் நிறுத்­தப்­பட்­டி­ருந்­த­மைக்கு ஆதா­ர­மாக உள்­ளன.
சிதைந்த நிலையில் கருங்கல் தூண்
இந்த இடத்தில் 1980களுக்கு முன்னர் தொல்­லியல் ஆய்­வுகள் மேற்­கொள்­ளப்­பட்­டுள்­ளது. அப்­போது கருங்­கல்லால் கட்­டப்­பட்ட கட்­ட­டத்தின் முன்­ப­கு­தியில் இருந்த மண்­ட­பத்தின் செங்­கற்கள் அகற்­றப்­பட்­ட­தா­கவும், பின்னர் அவை இருந்த நிலை­யி­லேயே திரும்ப கட்­டப்­பட்­ட­தா­கவும் தெரி­விக்­கப்­ப­டு­கி­றது. நாற்­ச­து­ர­மான மண்­ட­பத்தின் மூலைப்­ப­கு­திகள் மிகவும் செம்­மை­யாகக் கட்­டப்­பட்­டுள்­ளன.
செங்­கல்­கட்டு மூலைப்­ப­குதி
இந்த மண்­ட­பத்தை கட்­டு­வ­தற்கு பயன்­ப­டுத்­தப்­பட்­டுள்ள செ

ங்­கற்கள் ஆய்­வுக்­கு­ரி­ய­ன­வாகும். ஏனைய இடங்­களில் இருப்­பது போன்று, இவற்றின் அள­வுகள் ஆய்­வுக்­கு­ரி­ய­ன­வாகும். இவை அக­ல­மா­ன­வை­யா­கவும் மிகவும் பல­முள்­ள­வை­யா­கவும் காணப்­ப­டு­கின்­றன.
சிதைந்த செங்கல்
இந்தக் கட்­டடத்தின் பின்­ப­கு­தியில் கீழி­றங்கிச் செல்­வ­தற்கு படிக்­கட்­டுகள் இருந்­த­தா­கவும் தெரி­விக்­கப்­பட்­டுள்­ளது. நீரோ­டைக்குச் செல்­வ­தற்கு இந்­தப்­ப­டிகள் பயன்­ப­டுத்­தப்­பட்­டுள்­ளன. பிள்­ளையார் கோயிலின் இடது பக்­கத்தில், வழக்­க­மாக வைர­வர்­சாமி அமைக்கும் இடத்தில் கல்­லொன்று பிர­திஷ்டை செய்­யப்­பட்­டுள்­ளது.
பிர­திஷ்டை செய்­யப்­பட்­டுள்ள கல்
குளங்களைக் கட்டிய நாகர்கள் ஐந்து தலை நாகத்தை வழிபட்டார்கள் என்பது வரலாறு. எமது ஆய்வின்போது, இந்தப் பிரதேசத்தில் ஐந்து தலை நாகத்தின் வடிவச் சிலைகள் பல கிடைத்துள்ளன. இந்தக் கல்லிலும் ஐந்துதலை நாகத்தின் உருவம் சிதைந்த நிலையில் இருப்பது வரலாற்றிற்குத் தேவையான முக்கிய அம்சமாகும்.
சிதைந்துள்ள ஐந்துதலை நாக சிலை.





</doc>
<doc id="234046" url="https://ta.wikipedia.org/wiki?curid=234046" title="ழான்-குளோடு சுன்கர்">
ழான்-குளோடு சுன்கர்

ழான்-குளோடு சுன்கர் ("Jean-Claude Juncker", ; பிறப்பு 9 திசம்பர் 1954) லக்சம்பர்க் அரசியல்வாதியும் 12வது ஐரோப்பிய ஆணையத் தலைவரும் ஆவார். சுங்கர் 1995 முதல் 2013 வரை லக்சம்பர்க் பிரதமராகவும் 1989 முதல் 2009 வரை நிதி அமைச்சராகவும் பொறுப்பேற்றுள்ளார். ஐரோக்குழுமத்தின் முதல் நிரந்தர தலைவராக 2005 முதல் 2013 வரை பொறுப்பில் இருந்துள்ளார். ஐரோப்பிய ஒன்றிய நாடொன்றில், நீண்டநாட்கள் அரசுத்தலைவராக விளங்கிய பெருமை இவருக்குண்டு. உலகளவிலும் மக்களால் தேர்ந்தெடுக்கப்பட்ட தலைவர்களில் நீண்டநாட்கள் பதவியில் இருந்தவர் என்ற சாதனைக்கும் உரியவர். இவரது பதவிகாலத்தில் ஐரோப்பிய நிதி நெருக்கடி உச்சக்கட்டமாக இருந்தது. 

சுங்கர் ஐரோப்பிய மக்கள் கட்சியின் (EPP) சார்பாக ஐரோப்பிய ஆணையத் தலைவர் தேர்தலில் போட்டியிட்டார். ஐரோப்பிய நாடாளுமன்றத் தேர்தலில் இவரது கட்சி 751 இடங்களில் 220 இடங்களில் வென்றது. சூன் 27 இல், ஐரோப்பிய மன்றம் அலுவல்முறையாக சுங்கரை தலைவர் பதவிக்கு நியமித்தது. சூலை 15இல் ஐரோப்பிய நாடாளுமன்றம் இவரைத் தேர்ந்தெடுத்தது; வாக்களித்த 729 பேரில் 422 பேரின் வாக்குகளை இவர் பெற்றார். இவர் நவம்பர் 1,2014 அன்று ஓசே மானுவல் பர்ரோசோவிடமிருந்து ஐரோப்பிய ஆணையத்தின் தலைவராகப் பொறுப்பேற்றுக் கொண்டார்.


</doc>
<doc id="234047" url="https://ta.wikipedia.org/wiki?curid=234047" title="பாலின அரசியல்">
பாலின அரசியல்

அரசியல் என்பது சமூகத்தில் வலிமை பொருந்தியதாகக் கட்டமைக்கப்பட்டுள்ள ஒரு குழு, மற்றொரு குழுவை அடக்க முற்படுவதைக் குறிப்பிடுகிறது. அது போலவே பாலினக் கட்டமைப்பின் வாயிலாக, சமூகத்தில் வலிமை உடையவர்களாகக் கட்டமைக்கப்பட்டுள்ள ஆண்கள், பெண்களை அடக்க முயல்வதைக் குறிப்பிடுவதும், சமூகத்தில் ஆண், பெண்ணினது பங்குகளையும், உறவு நிலையையும் பற்றி விவாதிப்பதே பாலின அரசியல் ஆகும்.

“பாலின அரசியல் பண்பாட்டு நிலையில் ஆணும் பெண்ணும் முரண்படுவதன் விளைவாக பண்பாட்டு அமைப்பில், ஆண் என்பவன் ஆண்மை உடையவனாகவும், வீரனாகவும், தலைமைக்குணம் உடையவனாகவும், சமூகத்தில் மாற்றங்களை ஏற்படுத்தும் ஆற்றல் உடையவனாகவும் கருதப்பட்டு உயர்ந்தவனாக நிற்கிறான். பெண்ணோ, பெண்மைத்தன்மை உடையவளாகவும், தனித்தியங்கும் ஆற்றல் இழந்து ஆணைச் சார்ந்து வாழ்பவளாகவும் கருதப்பட்டு, ஆணை விடப் பெண் தாழ்ந்தவள் என்ற கருத்து கட்டமைக்கப்படுவதாகும்” என்று மா.சின்னப்பொண்ணு, அ.கலையரசி பாலின அரசியலுக்கு விளக்கம் தருகின்றனர்.

</doc>
<doc id="234049" url="https://ta.wikipedia.org/wiki?curid=234049" title="இரங்கநாதானந்தர்">
இரங்கநாதானந்தர்

சுவாமி இரங்கநாதானந்தர் (டிசம்பர் 15, 1908 – ஏப்ரல் 25, 2005) இராமகிருஷ்ண மடத்தின் துறவி. ஸ்ரீராமகிருஷ்ண மடம் மற்றும் மிஷனின் 13 வது தலைவராகப் பொறுப்பிலிருந்தவர். 

1926 ஆம் ஆண்டு பிரம்மச்சாரியாக, மைசூர் கிளை ராமகிருஷ்ண இயக்கத்தில் இணைந்தார். 

இந்திய பிரிவினை சமயம் கராச்சி ராமகிருஷ்ண மடத்தில் தலைவராகப் பணியாற்றினார். கராச்சியில் இவரது சொற்பொழிவுகளை எல்.கே.அத்வானி முதலானோர் கேட்டுள்ளனர். பின் அம்மையம் மூடப்பட, இந்தியா திரும்பினார்.

நாட்டு ஒற்றுமைக்கான இந்திரா காந்தி விருது மற்றும் காந்தி அமைதிப் பரிசு ஆகியவற்றை இராமகிருஷ்ண இயக்கத்திற்காகப் பெற்றுக்கொண்ட சுவாமி இரங்கநாதானந்தர், 
இவரது சேவைக்காக இந்திய அரசு 2000 வருடம் பத்ம விபூஷண் விருது வழங்க முயன்றபோது 
தனிமனிதரை அடையாளப்படுத்துவதாகக் கூறி பெற்றுக்கொள்ள மறுத்துவிட்டார்.

2008 ஆம் ஆண்டில் இந்திய அரசின் தபால்துறை இவரது நினைவாகத் தபால் தலை வெளியிட்டது.



</doc>
<doc id="234050" url="https://ta.wikipedia.org/wiki?curid=234050" title="மகாசுவேதா தேவி">
மகாசுவேதா தேவி

மகாசுவேதா தேவி ("Mahasweta Devi", 14 சனவரி 1926 — 28 சூலை 2016) வங்காள எழுத்தாளர் மற்றும் பீகார், மத்தியப் பிரதேசம், சட்டீஸ்கர் முதலான பகுதிகளின் பழங்குடி மக்கள் நலனுக்காகப் பாடுபட்ட சமூக ஆர்வலர் எனப் பன்முகப் பரிமாணம் கொண்டவர். இவர் இலக்கியக் குடும்பத்தில் பிறந்தவர்.

ரமன் மெகசசே விருது, நாட்டு ஒற்றுமைக்கான இந்திரா காந்தி விருது, சாகித்ய அகாதமி, பத்மஸ்ரீ, பத்மவிபூஷண் முதலான பல விருதுகள் பெற்றவர்.

இவரது நூல்கள் ஆங்கிலம், தமிழ் என பல மொழிகளில் மொழிபெயர்க்கப்பட்டுள்ளன.

இவரது கதைகள் பல திரையுருவம் பெற்றுள்ளன.


மகாசுவேத்தாதேவி 2016 சூலை 23 இல் மாரடைப்பு ஏற்பட்டு கொல்கத்தாவில் தனியார் மருத்துவமனையில் அனுமதிக்கப்பட்டு, 2016 சூலை 28 வியாழக்கிழமை தனது 90வது அகவையில் காலமானார்.



</doc>
<doc id="234051" url="https://ta.wikipedia.org/wiki?curid=234051" title="தஞ்சாவூர் வீரபத்திரர் கோயில்">
தஞ்சாவூர் வீரபத்திரர் கோயில்

வீரபத்திரர் கோயில், தஞ்சாவூரில் அமைந்துள்ளது.

நாயக்கர் காலக் கோயில்களுள் வீரபத்திரர் கோயில் குறிப்பிடத்தக்கதாகும். தஞ்சைக் கோட்டையின் கிழக்கு வாயிலுக்கு எதிரில், அகழிக்கு வெளியே அதனையொட்டி அமைந்துள்ள இரண்டு கோயில்களில் தென் புறம் இக்கோயில் உள்ளது. 

முதல் நாயக்க மன்னராகிய செவ்வப்ப நாயக்கர் காலத்தில் தஞ்சைக்கு வந்த கோவிந்த தீட்சிதர் முதல் மூன்று நாயக்க வேந்தர்களுக்கும் அமைச்சராகவும், ஆசிரியராகவும் ஒட்டக்கூத்தரைப் போல மிகப் புகழ் பெற்று விளங்கினார். இவரே வீரபத்திரர் கோயில் எழக் காரணமாக இருந்திருக்கலாம். இக்கோயில் முன் மண்டபம், மூலவர் கருவறை, இறைவி கருவறை, விமானம் ஆகியவற்றைக் கொண்டு அமைந்துள்ளது. மூலவர் சன்னதிக்கு வலப்புறமாக அம்மன் சன்னதி உள்ளது. உள்ளே நுழையும்போது ஒரு நந்தி காணப்படுகிறது. மூலவர் சன்னதிக்கு எதிரே நந்தியும், பலிபீடமும் உள்ளன.

தஞ்சாவூர் அரண்மனை தேவஸ்தானத்திற்கு  உட்பட்ட 88 கோயில்களில் இக்கோயிலும் ஒன்றாகும். 

கோயிலின் கருவறையிலுள்ள சுவாமி வாளையும், கேடயத்தையும் ஏந்தியுள்ளார். இத்திருமேனி கர்நாடகப் பாணியில் அமைந்ததாகும். கும்பகோணம் வீரபத்திரர் கோயிலிலுள்ள திருமேனியும் இதனை ஒத்தே காணப்படுகிறது. இக்கோயிலின் மூலவராக அகோர வீரபத்திரர் நின்ற நிலையில் உள்ளார். இறைவி நிஷ்டாம்பிகை ஆவார்.



</doc>
<doc id="234058" url="https://ta.wikipedia.org/wiki?curid=234058" title="நினைவு அலைகள் 1 (நூல்)">
நினைவு அலைகள் 1 (நூல்)

நினைவு அலைகள் என்னும் நூலை பத்மஸ்ரீ டாக்டர் நெ.து.சுந்தரவடிவேலு எழுதினார். இதை சாந்தா பதிப்பகத்தினர் வெளியிட்டனர்.

தன் வரலாறாக மட்டுமன்றி, அவரது காலகட்டத்தில் காஞ்சிபுரத்தின் நிலை, திண்ணைப்பள்ளிகள், பொறுப்பான பள்ளி ஆசிரியர்கள், அக்கால சென்னை விக்டோரியா விடுதி, உடன் பயின்ற மாணவ நண்பர்கள், அவர்களின் பொழுதுபோக்குகள், மேல் சாதியினராகக் கருதப்பட்டோர் குடியிருக்கும் வீதிவழியே செல்ல மற்றோருக்கு உரிமை இல்லாக் காலகட்டம் என்று காலக்கண்ணாடியாக தமது நூலை அமைத்திருக்கிறார் ஆசிரியர். 

கல்வி முறை என்பது செலவு செய்யும் திறன் கொண்டோருக்கு மட்டுமே எட்டுமளவிற்கு இருந்ததையும், அதிலும் தாழ்த்தப்பட்டோர் விகிதம் மிக்குறைவாக இருந்தது முதற்கொண்டு வேலையில்லா இளைஞனாக வேலை தேடி, சிபாரிசு தேடி அல்லாடியது, கொள்கையை முன்னெடுத்து குடும்பத்தினரின் திருமணத் திட்டங்களுக்கெல்லாம் எதிர்ப்பு தெரிவித்து பெரியார் தலைமையில் கலப்பு மணம் புரிந்தது, பத்திரிக்கை துணையாசிரியர் , துணைப் பஞ்சாயத்து அலுவலர், இளந்துணைப் பள்ளி ஆய்வாளர் பதவி உட்பட செய்த பல்வேறு பணிகள் அவற்றில் ஏற்பட்ட இடையூறுகள், அக்காலத்து சிபாரிசு முறைகள்,பள்ளி ஆசிரியர்களின் உதவியும் அன்பும், கிராமப்பஞ்சாயத்து அமைப்புகள், அதன் தலைவர்களின் எளிய குணம், நீதிக்கட்சி குறித்த செய்திகள், பெரியாரின் பல போராட்டத் தகவல்கள் என பலர் அறியாத தகவல்களை ஆசிரியர் இப்பகுதியில் பதிவு செய்துள்ளார். 

http://www.tamilvu.org/library/nationalized/pdf/34-sundaravadivelu/nenaivualigal-1.pdf


</doc>
<doc id="234062" url="https://ta.wikipedia.org/wiki?curid=234062" title="சு. நாகராஜ மணியகாரர்">
சு. நாகராஜ மணியகாரர்

சு. நாகராஜ மணியகாரர் ( 28.12.1908-21.7.1978) கிருட்டிணகிரி மாவட்டம் காவேரிபட்டணத்தை சேர்ந்த விடுதலை போராட்ட தியாகியாவார்.
இவர் தந்தை பெயர் சைவதீத்தம் வி.சுப்பிரமணியகார். தாயார் பெயர் சந்திரம்மாள். கல்வி எம்.ஏ பட்டப்படிப்பு. இவரது மனைவிபெயர் ராணி சென்னம்மா.
பள்ளிப் பருவத்திலேயே விடுதலை வேட்கையால் ஈர்க்கப்பட்டவர். 1930ஆம் ஆண்டிலிருந்து ஒத்துழையாமை இயக்கம், கள்ளுக்கடை மறியல், உப்புசத்தியாகிரகம், அந்நிய துணிகளை எரித்தல் ஆகிய போராட்டங்களில் ஈடுபட்டு சிறைசென்றார். 1939 இல் காந்தியடிகளின் அறைககூவலை ஏற்று கிருட்டிணகிரியில் தனிநபர் சத்தியாகிரகத்தில் ஈடுபட்டு கைதாகி வேலூர் சிறையில் ஆறுமாத சிறைதண்டனை அனுபவித்தார்.
தென்பெண்ணை ஆற்றின் குறுக்கே கிருட்டிணகிரி அருகே காமராசர் ஆட்சிக்காலத்தில் அணை கட்டப்பட்டது. இவ்வணை கட்டப்பட்டதில் இவரின் பங்கு முதன்மையானது. பூமிதான இயக்கத்தலைவர் ஆசார்ய வினோபாபா 1954 இல் காவேரிபட்டணம் வந்தபோது பூமிதான இயக்கத்துக்காக ஒரு ஏக்கர் நஞ்சை நிலத்தைத் தானமாகத் தந்தார். வ.உ.சி தொடங்கிய சுதேசி கப்பல் நிறுவனத்தில் ஒரு பங்குதாரராக இருந்துள்ளார்.
1967ஆம் ஆண்டிற்கு பிறகு காங்கிரஸ் இயக்கத்தின் செயல்பாடு பிடிக்காமல் காங்கிரசிலிருந்து விலகி, குமரி அனந்தன் தொடங்கிய காந்தி காமராசர் தேசிய காங்கிரஸ் கட்சியில் துணைத்தலைவராகவும், அதன் முக்கிய ஆலோசகராகவும் செயல்பட்டார்.
தென்பெண்ணை ஆற்றங்கரைக் கிருஷ்ணகிரி மாவட்ட கருத்தரங்க மலர், 10.11.2009, காந்தியவாதி தியாகி காவேரிப்பட்டிணம் எஸ்.நாகராஜ மணிநக்கார்ர்-என்.ஆர்.ஜெயச்சந்திரன் 


</doc>
<doc id="234063" url="https://ta.wikipedia.org/wiki?curid=234063" title="உப்பலகுப்தம்">
உப்பலகுப்தம்

உப்பலகுப்தம் மண்டலம், ஆந்திரப் பிரதேசத்தின் கிழக்கு மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு அமலாபுரம் சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234064" url="https://ta.wikipedia.org/wiki?curid=234064" title="அன்டச்சபில்">
அன்டச்சபில்

அன்டச்சபில் ("Untouchable") என்பது முல்க் ராச் ஆனந்த் எழுதிய புதினம். கேம்பிரிட்ச் பல்கலைகழகத்தில் முனைவர் பட்டம் பெற்ற அறிஞரான இவரது முதல் ஆங்கிலப் புதினம் இது. இந்நூலுக்கு அவரது வகுப்பு தோழரான இ எம் பாரச்ட்டர் என்பவர் முன்னுரை எழுதியுள்ளார். 1935ல் வெளிவந்த இந்த புதினம் மேற்குலகிற்கு இந்தியா குறித்த விழிப்புணர்வை ஏற்படுத்தியது. எளியவர்களை, சமூகத்தில் பிற்படுத்தப்பட்டவர்களை பற்றி எழுதியதால், மேற்குலக வாசகர்கள் முல்க் ராச் ஆனந்தை சார்லசு டிக்கன்சோடு ஒப்பிட்டனர். ஆங்கிலத்தில் எழுதக்கூடிய இந்தியாவின் முன்னணி எழுத்தாளர்களில் ஒருவராக இவரை அடையாளம் காட்டியது இந் நூல். 

இந் நூலின் முதற்பதிப்பு 1935 இல் வெளியானது. அதற்குப் பின் வெளியிடப்பட்ட பதிப்புகள் இ. எம். பாரஸ்ட்டரின் முன்னுரையுடன் வெளிவந்தன. 2004 ஆம் ஆண்டு, இந் நூல் அடங்கிய நினைவுப் பதிப்பொன்று அன்றைய பிரதம மந்திரி மன்மோகன் சிங்கால் வெளியிடப்பட்டது.

இப் புதினத்தில், துப்புரவு தொழிலாளர் சமூகத்தில் பிறந்த பக்கா என்னும் இளைஞனின் ஒரு நாள் வாழ்க்கை தான் இருக்கிறது. வாழ்நாளில் ஒருமுறையாவது மேற்குலக நாகரீக உடை அணியவேண்டும் என்ற கனவோடு வாழும் ஒரு தாழ்த்தப்பட்ட வகுப்பை சேர்ந்த இளைஞன் இவன். தன் பிறப்பை எண்ணி நொந்துபோகும் ஒவ்வொரு முறையும் - இந்த கட்டமைப்பை உருவாக்கிய இந்து மதத்தின் மீது அடங்கா ஆத்திரம் கொப்பளிக்கும். ஒரு பதின்மூன்று வயது தங்கை, அவளை யாராவது திருமணம் என்ற பெயரில், பணம் கொடுத்துக் கூட்டிக்கொண்டு போகமாட்டார்களா என்று சிந்திக்கும் பக்காவின் தந்தை, இவர்களோடு பக்கா. 

இராணுவ வீரர்களின் முகாமில் தொடங்கும் பக்காவின் பொழுது இனிமையானது. துப்புரவு வேலை தான் என்றாலும் அங்கு யாரும் பக்காவை ஒரு அடிமையாகவோ ஒரு தீண்டத்தகாதவனாகவோ பார்ப்பது கிடையாது. அதனால் அவர்களின் மீதும் ராணுவத்தின் மீதும் பக்காவிற்கு ஒரு வகை ஈர்ப்பு இருந்துகொண்டே இருந்தது. அடுத்து கோவில் வளாகத்தை சுற்றிய பகுதிகளை துப்புரவு செய்யும் பணி, அதுவரை அழகாய் வானில் பறந்த ஒரு பட்டம் கிழிந்து தரையில் விழுந்ததுபோல், பக்காவின் பிறப்பை நினைவுபடுத்தும் ஒரு கூட்டம் அதை கேட்டு நொடிக்கு நொடி நொறுங்கும் அந்த இளைஞனின் உள்ளம். 

அடுத்து, வீடுகளுக்கு சென்று மலம் அள்ளும் வேலை, 'பக்கா வருகிறேன்! பக்கா வருகிறேன்' என்று உரக்க கத்திக்கொண்டே போகவேண்டும், இதன் பொருள், அசுத்தமான ஒருவன் வருகிறேன் யாரும் என்னை தொட்டு அசுத்தமாகிவிடாதீர்கள் என்பது தான். இவன் வருவதை அறிவிக்காமல் சென்றால் அதுவும் பெருங்குற்றம். ஒருமுறை அறிவிக்காமல் சென்றதால் பெற்ற அடி உதை அவன் நினைவில் என்றுமே இருந்துகொண்டே அவனை அறிவிக்க செய்யும்.
மலம் அள்ளும் இந்த வேலையினாலே தன் பிறப்பு ஏன் இப்படி இருக்கிறது என்றும், உயர்ந்த சாதிகள் தான் தங்களை இவ்வாறு நடத்துகிறார்கள் என்றால், மற்ற பிற்படுத்தப்பட்டவர்களும் அவர்களுக்குள் உயர்வு தாழ்வு கற்பித்து தீண்டாமையினை கடைபிடிப்பது எண்ணி மேலும் நொந்து போவான். ஒரு முறை பக்காவின் தங்கை கிணற்றில் நீர் இறைக்க காலையில் சென்றவள் நீர் இறைக்க உயர்சாதியினர் யாரும் அனுமதிக்காததால் மாலை வரை நீர் இறைக்காமல் திரும்புவாள். கடைக்கு செல்லும் இவர்களை எட்டி நின்று பணம் கொடுக்கசொல்லி, அதன் மீது தண்ணீர் தெளித்து பின் எடுத்துக்கொள்வதோடு மட்டுமில்லாமல், இவர்கள் பணம் கொடுத்து வாங்கும் பொருளை வீசி எறிவார்கள். அவர்களின் அந்த நடத்தை பழகிப்போனபடியால் இவர்களும் சகித்துக்கொள்வார்கள். 
ஒரு காலத்தில் கிருத்துவ பணிக்குழுக்களை நம்பிய பக்கா, அவர்களால் சமூக மாற்றம் ஏற்படாது, அவர்களின் நோக்கம் மதம் பரப்புவது மட்டுமே என்று உணர்ந்தபோது, மக்களை நவீன கழிவறைகளை கட்டுங்கள் என்ற அண்ணல் காந்தியின் சொற்பொழிவினை கேட்கும் வாய்ப்பு கிடைக்கிறது. நவீன கழிவறைகளில் நாம் மலம் அள்ளவேண்டி இருக்காது என்பதை அறிந்த பக்காவிற்கு மிகுந்த மகிழ்ச்சி.
சமூக மாற்றத்தை கொண்டுவரும் ஆற்றல் அறிவியலுக்கு மட்டுமே இருக்கிறது என்று பக்கா நம்புவதாக முடிகிறது இந்தக் கதை.



</doc>
<doc id="234070" url="https://ta.wikipedia.org/wiki?curid=234070" title="அல்லவரம்">
அல்லவரம்

அல்லவரம் மண்டலம், ஆந்திரப் பிரதேசத்தின் கிழக்கு மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு அமலாபுரம் சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234072" url="https://ta.wikipedia.org/wiki?curid=234072" title="இந்திய சாட்சி சட்டம்">
இந்திய சாட்சி சட்டம்

இந்திய சாட்சி சட்டம் என்பது 1872ஆம் ஆண்டு இயற்றப்பட்ட சட்டம் ஆகும். இது மூன்று பகுதிகளாகப் பிரிக்கப்பட்டுள்ளது. இவை மேலும் 167 பிரிவுகளை உள்ளடக்கியது. இதில் சாட்சியங்கள் பற்றியும், ஆவணங்களின் தன்மைகள் பற்றியும் நீதிமன்றத்தில் ஏற்கதக்க பொருண்மைகள் பற்றியும் உள்ளன.

இது சர் ஜேம்ஸ் பிடஜேம்ஸ் ஸ்டீபன் என்பவரால் முதலில் எழுதப்பட்டது. இதில் பதினொரு அத்தியாயங்களும் 167 பிரிவுகளும் உள்ளன. இது செப்டம்பர் மாதம் 1ஆம் திகதி 1872ஆம் வருடம் அமுலுக்கு வந்தது.



</doc>
<doc id="234074" url="https://ta.wikipedia.org/wiki?curid=234074" title="ராஜோலு">
ராஜோலு

ராஜோலு மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234075" url="https://ta.wikipedia.org/wiki?curid=234075" title="மலிக்கிபுரம்">
மலிக்கிபுரம்

மலிக்கிபுரம் மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு ராஜோலு சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234077" url="https://ta.wikipedia.org/wiki?curid=234077" title="டோரதி ஓட்ச்கின்">
டோரதி ஓட்ச்கின்

டோரதி மேரி ஓட்ச்கின் ("Dorothy Mary Hodgkin", டோரதி மேரி ஹோட்ஜ்கின், மே 12, 1910 - சூலை 29, 1994) இங்கிலாந்தை சேர்ந்த பிரித்தானிய வேதியியலாளர். இவர் எக்சு-கதிர் படிகவியலுக்கான நோபல் பரிசை 1964ம் ஆண்டு பெற்றார். அணு அமைப்பை விளக்க எக்சு படிவ வரைபடங்களைப் பயன்படுத்தி அதன் மூலம் படிவயங்களிலுள்ள அணுக்கள் ஒரே மாதரியான தொடர் அமைப்பைப் பெற்றவை என்பதைக் கண்டுபிடித்தார்.

1910ம் ஆண்டு மே மாதம் 12ம் நாள் எகிப்தின் கெய்ரோ நகரில் பிறந்தார். ஆக்ஸ்போர்டு பல்கலைக்கழகத்தில் 1932ம் ஆண்டு வேதியியல் பட்டம் பெற்றார். 1937ல் காம்ப்ரிட்ஜ் பல்கலைக்கழகத்தின் முனைவர் பட்டம் பெற்ற தாமஸ் ஹட்ஜ்கின் என்பவரை மணந்து கொண்டார்.

1933ல் படிகவியல் ஆய்வுகளை மேற்கொண்டவர், ஜே.டி.பெர்னால் என்ற மருத்துவருடன் இணைந்து, ஒரு உருண்டை புரதத்தின் எக்ஸ் கதிர் மாதிரியை முதல் முதலாகப் பதிவு செய்தார். இதன் முலம் ஒரு புரத மூலக்கூறின் வடிவமைப்பு நிலையானது என்பது உறுதி செய்யப்பட்டது. மேலும், படிக அடுக்கு மூலக்கூறுகளையும் அவற்றின் ஹைட்ரஜன் பிணைப்புகளின் மாதிரிகளையும் ஆய்வு மூலம் விலக்கினார். முப்பரிமான கணக்கீட்டுக்கு வழிவகை செய்த மேரி ஆய்வு வேதியியல் வரலாற்றில் ஒரு மைல் கல்லாக கருதப்பட்டது. 1947ல் பிரிட்டனின் அறிவியல் நிறுவனமான அரச கழகத்தின் உறுப்பினரானார். 1948 முதல் 1956 வரை காம்ப்ரிட்ஜ் பல்கலைக்கழகத்திலும், ஆக்ஸ்போர்ட் பல்கலைக்கழகத்திலும் பேரசிரியராகப் பணியாற்றினார். 

1942 லிருந்து 1949 வரை மேரி பென்சிலின் அமைப்பை அறிய முற்பட்டார். 1945ம் ஆண்டே எக்ஸ் கதிர் படிகமாக்கல் மூலம் அதை கண்டுபிடித்தாலும் அவர் ஆய்வு முழுமைபெற மேலும் நான்கு வருடங்கள் ஆனது. 1955ல் வைட்டமின் B-12 முதல் எக்ஸ் கதிர் சிதறல் படத்தை எடுத்தார். 1961ம் ஆண்டு மேரி இயற்கையாக கிடைக்கும் வைட்டமின் B-12ன் அமைப்பை உறுதி செய்தார். வைட்டமின் B-12 இரத்தச் சிவப்பணுக்களை உருவாக்கும் தன்மை பெற்றதால் இந்தக் கண்டுபிடிப்பு இரத்தசோகை நோய்க்கு சிகிச்சையாகப் பயன்பட்டது. B12ன் அமைப்பை கண்டுபிடித்தமைக்காக 1964ஆம் ஆண்டு மேரி நோபல் பரிசு பெற்றார்.

1934ல் தொடங்கிய இன்சுலின் ஆய்வு மிகவும் அசாதாரண ஆராய்ச்சி திட்டங்களில் ஒன்றாக இருந்தது. அவருக்கு ஒரு சிறிய மாதிரி படிக இன்சுலின் தேவைப்பட்டு ராபர்ட் ராபின்சன் மூலம் வழங்கப்பட்டது. அந்த ஹார்மோன் உடலில் ஏற்படுத்தும் சிக்கலான மற்றும் பரந்த விளைவால் இன்சுலின் அவரது சிந்தனையைத் தூண்டியது. எனினும், இன்சுலின் மூலக்கூறின் சிக்கலான அமைப்பை கண்டறிய போதுமான எக்ஸ் கதிர் அப்போது உருவாக்கப்படவில்லை. இந்நுட்பத்தை மேம்படுத்த அவருடன் இணைந்து பலரும் பல ஆண்டுகள் முயற்சி செய்தனர். 35 ஆண்டுகள் கழித்து, 1969ல் இன்சுலினின் அமைப்பு அவரது குறித்த ஆய்வு இறுதி முடிவை எட்டியது.

மேரியின் அறிவியல் வழிகாட்டியும் அறிவியல் உலகில் புகழ்பெற்ற அறிவியலாளரும், பிரிட்டனின் [கம்யூனிஸ்ட் கட்சி] உறுப்பினருமான பேராசிரியர் ஜான் டெஸ்மாண்ட் பெர்நேலின் தாக்கம் இவரது அறிவியல் மற்றும் அரசியல் வாழ்க்கையில் இருந்தது. . உலகின் பல நாடுகளில் 75க்கும் மேற்பட்ட குழந்தைகளைத் தத்து எடுத்து வளர்த்த பெருமையக்குரியவர்.


இவர் 1994ம் ஆண்டு ஜூலை மாதம் 29ம் நாள் இங்கிலாந்தின் இஸ்மிஸ்டன் நகரில் மாரடைப்பால் காலமானார்.



</doc>
<doc id="234085" url="https://ta.wikipedia.org/wiki?curid=234085" title="சுவாமி">
சுவாமி

இந்து தொன்மவியலில், சுவாமி அல்லது ஸ்வாமி ( "svāmī" ) சமஸ்கிருதச் சொல்லுக்கு தலைவர், இறைவன் என்றும் பொருள். உடைமைக்கு சொந்தக்காரர் யாரோ அந்த உடையவர்தான் 'சுவாமி'. 

பிரபஞ்சம் மற்றும் அனைத்து சீவராசிகளும் சுவாமியின் படைப்பு என்பதால் அனைத்து படைப்புகளுக்கு சுவாமியே உடையவர் ஆகிறார். கோயில் சுவர்களில் வெட்டப்பட்ட கல்வெட்டுக்களில், 'திருச்சிற்றம்பலமுடையார்', 'திருவேங்கடமுடையார்', 'திருநாகேச்சுரமுடையார்', 'கபாலீஷ்வரமுடையார்', என 'உடையார்' என்ற பெயரில்தான் தெய்வங்கள் குறிக்கப்பட்டுள்ளன.

குருவும் சுவாமியும் ஒன்று என்பதால்தான் வைணவர்கள் ஸ்ரீஇராமாநுஜரை 'உடையவர்' என்றழைக்கிறார்கள். 'எல்லாம் உன் உடமையே' என்று தாயுமானவரும் கடவுளைப் பாடியுள்ளார். 


</doc>
<doc id="234093" url="https://ta.wikipedia.org/wiki?curid=234093" title="விருத்திராசூரன்">
விருத்திராசூரன்

விருத்திராசூரன், தைத்திய குலத்தைச் சார்ந்த பிரஜாபதி துவஷ்டாவின் இரண்டாம் மகன். இந்திரனை வென்று தேவலோகத்தை கைப்பற்றி ஆண்டவன். தேவர்களின் பகைவன். இந்திரன், ததீசி முனிவரின் முதுகெலும்பை வஜ்ஜிராயுதமாகக் கொண்டு விருத்திராசூரனை கொன்றான்.

தேவலோகத்தை விட்டு சிறிது காலம் விலகிய தேவகுரு பிரகஸ்பதியின் பணியினை செய்ய, பிரஜாபதி துவஷ்டாவின் மகன் விசுவரூபனை தற்காலிக குருவாக நியமித்தார் இந்திரன். யாகத்தின் போது ஆஹூதிகளை தேவர்களுக்கு வழங்கியதுடன், தன் இனத்தை சேர்ந்த தைத்தியர்களுக்கும் விஸ்வரூபன் வழங்கியதைக் கண்ட இந்திரன், விஸ்வரூபனை கொன்றார். இதனால் இந்திரனுக்கு பிரம்மஹத்தி தோசம் பற்றிக் கொண்டது. விஸ்வரூபன், இந்திரனால் கொல்லப்பட்ட செய்தி அறிந்த துவஷ்டா கடும் கோபம் கொண்டு இந்திரனை அழிக்க, யாகம் மூலம் விருத்திராசூரன் என்ற மகனை பெற்றான். சுக்கிராச்சாரியின் சீடனான விருத்திராசூரனும் கடும் தவம் செய்து, யாரும் அறிந்த போர்க் கருவிகளால் தனக்கு மரணம் ஏற்படக்கூடாது என பிரம்மாவிடமிருந்து வரம் பெற்றான். தன் அண்ணன் விஸ்வரூபனை கொன்ற இந்திரனை வென்று, இந்திரலோகத்தையும் ஐராவதத்ததையும் தன் கைவசப்படுத்தினான்.

விருத்திராசூரனிடம் தோற்ற இந்திரன், திருமாலிடம் சென்று நடந்தவற்றை உரைத்தான். திருமால், தசிசீ முனிவரின் முதுகெலும்பை வஜ்ஜிராயுதமாகக் கொண்டு விருத்திராசூரனை கொல்வாய் என ஆலோசனை வழங்க, இந்திரனும் அவ்வாறே வஜ்ஜிராயுதத்தினால் விருத்திராசூரனை கொன்றான்.


</doc>
<doc id="234095" url="https://ta.wikipedia.org/wiki?curid=234095" title="பொதியம் (பல்துறை)">
பொதியம் (பல்துறை)

பொதியம் (ஆங்கிலம்:Package)என்பது, கீழ்க்கண்ட வழிமுறைகளில், ஏதேனும் ஒன்றினைக் குறிப்பிடலாம்.




</doc>
<doc id="234096" url="https://ta.wikipedia.org/wiki?curid=234096" title="பொதியச் சோதனை">
பொதியச் சோதனை

பொதியச் சோதனை (ஆங்கிலம்:Package testing)என்பது உற்பத்தியாளரிடமிருந்து, நுகர்வோரை ஒரு பொருள் அடையும் வரை, ஏற்படும் நிலைகளைத் தெள்ளத்தெளிவாக ஆராய்வது ஆகும். இந்த ஆய்வினால் கண்டறியப்படும் நுட்பங்களில் இருந்து, ஒரு பொருள் தரம் குறையாமல், நுகர்வோரை அடைவது நிலைநாட்டப் படுகிறது. சிப்பமிடுதல், பொட்டலமிடுதல், பெட்டிக்குள் அடைத்தல், போக்குவரவு, காலநிலை மாற்றங்கள், மனிதத்தவறுகள் (Human error assessment and reduction technique (HEART)) போன்ற பல்வேறு காரணிகளால், உற்பத்தியாகும் பொருள், நுகர்வோரைப் பாதுகாப்பாகவும், எவ்வித இழப்பும் இல்லாமல், தரமாக அடைவதற்கான வழிமுறைகள் உருவாக்கப்படுகின்றன.

இந்த சோதனைகள், உற்பத்தி செய்யப்படும் பொருள், அதன் தன்மை, அது நுகர்வோரை சென்றடைய வேண்டியத் தொலைவு, உற்பத்தியாகும் இடத்திற்கும், நுகர்வோரின் இடத்திற்கும் உள்ள காலநிலை மாற்றங்கள் போன்ற உட்காரணிகளைப் பொறுத்து கட்டமைக்கப்படும். அக்கட்டமைப்பு, உற்பத்திப் பொருளின் பாதுகாப்பு முறைகளைத் தெள்ளத்தெளிவாக ஆய்ந்து, தெரிவிக்கின்றன.

கீழ்காணும் பல்வேறு சோதனைகள், உற்பத்தியாகும் பொருட்களை பொறுத்து, ஆய்வகத்தில் நிகழ்த்தப்படுகின்றன.

பல்வேறு சோதனைகள், சோதனைச்சாலைகளில் செய்யப்பட்டாலும், மனிதத்தவறுகள், குழந்தைகள் பாதுகாப்பு, காலநிலை மாற்றங்கள், நுகர்வோரின் கருத்து, களச்சோதனை, சரக்குப்பெயரச்சியை நிழற்படங்களாகவும், நிகழ்படங்களாகவும் எடுத்து ஆய்தல் போன்ற சோதனைச்சாலைகளுக்கு வெளியே உள்ள காரணிகளும் கண்காணிக்கப்பட்டு, கண்டறியப்பட்டு, உறபத்திப்பொருள்கள் காக்கப்படுகின்றன. இச்சோதனைகளின் விளைவாக சரக்கு என்ற உற்பத்திப் பொருளின் பாரஅலகு( unit load), சரக்கின் கொள்கலன்(shipping container), சரக்குப்போக்குவரவு போன்றவை சீர்படுத்தப்பட்டு, செம்மைப்படுத்தப்படுகின்றன. இச்செம்மையான சரக்கு இடப்பெயர்ச்சியால், உற்பத்திப்பொருளானாது(சரக்கு) நுகர்வோரை பாதுகாப்பாக அடைய வழிவகை செய்கின்றன.



</doc>
<doc id="234097" url="https://ta.wikipedia.org/wiki?curid=234097" title="சகினேடிபள்ளி">
சகினேடிபள்ளி

சகினேடிபள்ளி மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு ராஜோலு சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234098" url="https://ta.wikipedia.org/wiki?curid=234098" title="மாமிடிகுதுர்">
மாமிடிகுதுர்

மாமிடிகுதுர் மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு ராஜோலு சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234101" url="https://ta.wikipedia.org/wiki?curid=234101" title="கலைமகள் (இதழ்)">
கலைமகள் (இதழ்)

கலைமகள் இதழ் தமிழில் வெளிவரும் பழைமையான மாத இதழ். தமிழகத்தில் இவ்விதழ் ஆரம்பிக்கப்பட்ட ஆண்டு 1932. தற்போதைய கலைமகள் இதழின் பொறுப்பாசிரியர் கீழாம்பூர். ஆசிரியர் ஆர்.நாராயணஸ்வாமி. 

மக்களிடையே பிரபலமாக இருந்த இதழ். பொழுதுபோக்கு இதழாக இல்லாமல் உயர்ந்த இலக்கியங்களுக்கு இடமளித்துப் புகழ் பெற்ற இதழ். 1940களில் மணிக்கொடி எழுத்தாளர்களின் கதைகளும் இதில் வெளிவந்தன. பிரபல பிற மொழி எழுத்தாளர்களான காண்டேகர், பக்கிம் சந்திர சட்டர்ஜி, சரத் சந்திரர் போன்றோரின் எழுத்துக்களும் தமிழில் மொழிபெயர்க்கப்பட்டு கலைமகளில் வெளிவந்தன. 

1937 ஆம் ஆண்டு காலகட்டத்தில் இதன் ஆசிரியர் கி. வா. ஜகன்னாதன் . கா. ஸ்ரீ. ஸ்ரீயும் கலைமகள் குழுவில் இணைந்திருந்தவர்.


</doc>
<doc id="234105" url="https://ta.wikipedia.org/wiki?curid=234105" title="ரகமி (எழுத்தாளர்)">
ரகமி (எழுத்தாளர்)

ரகமி இருபதாம் நூற்றாண்டின் பிரபல தமிழ் எழுத்தாளர். இவரது இயற்பெயர் ரங்கசாமி. இவர் தமது எழுபதாவது வயதில் 2000 ஆம் ஆண்டு செப்டம்பர் மாதம் மறைந்தார். இவரது மனைவி சீதாலட்சுமி.

வாஞ்சிநாதனையும், செண்பகராமனையும் கதைவடிவில் அறிமுகப்படுத்தியவர். பாரதியார் பணியாற்றிய சுதேசமித்திரன் நாளிதழில் இவரும் பணியாற்றியுள்ளார். 



</doc>
<doc id="234111" url="https://ta.wikipedia.org/wiki?curid=234111" title="பன்னாட்டு மருத்துவ இயற்பியல் நாள்">
பன்னாட்டு மருத்துவ இயற்பியல் நாள்

பன்னாட்டு மருத்துவ இயற்பியல் நாள் ("International Day of Medical Physics") மருத்துவத்திற்கு இயற்பியலின் பங்களிப்பினைக் கொண்டாடும் வகையில் நவம்பர் 7 ஆம் நாள் கொண்டாடப்படுகிறது. மருத்துவ இயற்பியலுக்கான பன்னாட்டு அமைப்பு (IOMP) கேட்டுக்கொண்டதற்கிணங்க இந்நாளில் அனைத்து நாடுகளிலுமுள்ள மருத்துவ இயற்பியலாளர்கள் கூடி இந்நாளை 2013 ஆம் ஆண்டு முதல் கொண்டாடுகிறார்கள். இந்நாள் கதிரியக்கத்தைக் கண்டுபிடித்த மேரி கியூரி போலந்து நாட்டில் 1867 நவம்பர் ஏழாம் நாள் பிறந்ததையும் குறிக்கும்.

மருத்துவத் துறைக்கு இயற்பியலின் பங்கு அண்மை காலங்களில் மிகவும் அதிகரித்துள்ளது. கணினியுடன் செயல்படும் தளக்கதிர் படயியல் (Computed tomography), காந்த ஒத்ததிர்வு படம் (Magnetic resonance imaging ), பாசிட்ரான் உமிழ்பு தளக்கதிர் படம் (Positron emmision tomography) முதலியன உடலின் உட்பகுதியினை காணவும் அவை செயல்படும் முறையினையும் தெளிவாகக் காட்டவல்லன. இயற்பியலும் பொறியியல் தொழில்நுட்பமும் இணைந்து கதிர்மருத்துவத்திற்கான பல நுட்பமான கருவிகளைக் கொடுத்துள்ளன.


</doc>
<doc id="234119" url="https://ta.wikipedia.org/wiki?curid=234119" title="கணினி சார் பொறியியல்">
கணினி சார் பொறியியல்

ஒரு பொருளின் மீது வெளிவிசை செலுத்தப்படும்போது அதனால் அப்பொருளில் ஏற்படக்கூடிய மாற்றத்தையோ அல்லது விரிசளையோ கணினி மூலம் கண்டறிவதே கணினி சார்ந்த பகுப்பாய்வு எனப்படுகிறது.

முற்று கூறுகள் முறை(FEM) அடிப்படையில் ஒரு பொருளானது பல சிறு கூறுகளாக பிரிக்கப்பட்டு பகுப்பாய்வுக்கு உட்படுத்தப்படுகிறது. பொருளை பல சிறு கூறுகளாக பிரித்து பகுப்பாய்வு செய்ய பல மென்பொருட்கள் பயன்படுத்தப்படுகிறது (I-DEAS, ANSYS, HYPER MESH.etc)
ஒரு பொருளை பகுப்பாய்வு செய்வதற்கு முன்பு தகைவு மற்றும் திரிபு பற்றி தெரிந்துகொள்வது அவசியம்.

இயந்திரவியலில் தகைவு (stress) எனப்படுவது, உருக்குலைந்த பொருளினுள் ஏற்படும் மீள் விசையை அளக்கும் அளவு. எந்த ஒரு பொருளின் மீதும் புற விசை செயல்படும்போது, பொருளிலுள்ள மூலக்கூறுகட்கிடையே சார்பு இடப்பெயர்ச்சி ஏற்படுகிறது. இதனால் பொருளினுள் எதிர்வினை விசை (மீள் விசை) தோன்றி புறவிசையை சரி செய்கிறது. இந்த உள்விசை தான் பொருளினைத் தன் பழைய நிலைக்குக் கொண்டுவர முயற்சி செய்கிறது.இந்த மீள் விசையின் அளவு உருக்குலைவைப் பொருத்ததாகும்.உருக்குலைந்த பொருளின் ஓரலகு பரப்பில் செயல்படும் மீள் விசை தகைவு ஆகும்.
பொருளின் மீது செயல்படும் விசை F எனவும், பரப்பளவு A எனவும் கொண்டால்

தகைவு = மீள் விசை (F) / பரப்பளவு (A)
தகைவின் அலகு பாசுக்கல் (pa) எனப்படும். பாசுக்கல் என்பது ஒரு சதுர மீட்டர் பரப்பில் செயல்படும் ஒரு நியூட்டன் அழுத்தம் ஆகும்.

பொருளின் மீது உருக்குலைவு விசை செயல்படும் பொது அதன் பரிமாணத்தில் ஏற்படும் 
மாற்றத்திற்கும், ஆரம்ப பரிமாணத்திற்க்குமிடையே உள்ள தகைவு திரிபு எனப்படும்.

திரிபு = பரிமாண மாற்றம் / ஆரம்ப பரிமாணம்
பரிமாண மாற்றம் = இறுதி பரிமாணம் (L)- ஆரம்ப பரிமாணம் (Lo)

நீண்ட திரிபு = L - Lo / Lo

பக்கவாட்டு திரிபு = D - Do / Do

திரிபுக்கு அலகு கிடையாது (mm/mm)

மகிழுந்து வடிவமைப்பு பகுப்பாய்வில் முக்கியமான ஒன்று சோர்வு முறிவு (FATIGUE FRACTURE ANALYSIS)பகுப்பாய்வு ஆகும் தொடர்ந்து, ஒரு பொருளின் மீது மாறிக்கொண்டிருக்கும் பளு(FLUCTUATING LOAD) அல்லது சுழல் பளு (CYCLIC LOAD) ஆட்கொள்ளும்போது அப்பொருள் பலவீனப்பட்டு விரிசல் உண்டாகிறது. இறுதி திறன் (Ultimate Strength) தகைவு அளவை விட குறைவாக இருக்கும்போதும் கூட விரிசல் ஏற்படுகிறது. அனைத்து கட்டமைப்பு தோல்விகளில் சுமார் 95% சோர்வு முறிவு மூலம் ஏற்படுகிறது.
இவை இரண்டு வகையாக பிரிக்கப்படுகிறது. 

1.குறைந்த சுழற்சி சோர்வு ---20000 எண்ணிக்கைக்கும் குறைவான சுழற்சியில் முறிவு ஏற்படுதல். 

2.அதிக சுழற்சி சோர்வு --- 20000 எண்ணிக்கைக்கும் அதிகமான சுழற்சியில் முறிவு ஏற்படுதல்.

குறைந்த சுழற்சி சோர்வுவில் உருவாகக்கூடிய தகைவு என்பது எப்போதும் நெகிழ்வு திறனை (YIELD POINT) விட அதிகமாகவே இருக்கும்.
நேரியலற்ற வரம்பில் இருக்ககூடும்.NEUBER’S விதியின்படி, தகைவு - திரிபு வரைபடத்தை பயன்படுத்தி நேரியலற்ற தகைவை நேரியல் தகைவாக மாற்றப்பட்டு பகுப்பாய்வு செய்யப்படுகிறது.

அதிக சுழற்சி சோர்வு என்பதை இரண்டு விதமான முறையில் மதிப்பாய்வு செய்யப்படுகிறது 

1.S-N CURVE வரைபடம் முலமாக 

2.சோர்வு வரம்பு வரைபடம் முலமாக (FATIGUE LIMIT DIAGRAM)

இயந்திர கட்டமைப்பின் பாதுகாப்பு மற்றும் நம்பகத்தன்மை உறுதி செய்ய S-N வளைவரைவு வேண்டும்.

S-N வளைவரைவில் S என்பது தகைவை குறிக்கக்கூடியது, இது திரும்ப திரும்ப ஏற்படக்கூடிய ஏற்ற இறக்க பளுவால் உருவாகும் தகைவு ஆகும்.

S-N வளைவரைவில் N என்பது உடைதளுக்குரிய சுழற்சியின் எண்ணிக்கையை குறிப்பதாகும்.

S செங்குத்து அச்சில் விவரிக்கிறது மற்றும் N குறுக்கு அச்சு விவரிக்கிறது. 
நாம், இந்த வரைபடத்தில் இருந்து பார்க்கும்போது தகைவு அளவானது கீழ் நோக்கிச் சென்று ஒரு குறிப்பிட சுழற்சி எண்ணிக்கைக்கு பிறகு தகைவு அளவில் பெரும் மாற்றம் ஏற்ப்படுவதில்லை, இந்த நிலையைத்தான் FATIGUE LIMIT என்கிறோம், இந்த FATIGUE LIMIT அளவுக்கு கிழ் வடிவமைக்கப்படும் எந்த ஒரு பொருளும் உடைவதற்கு வாய்ப்புகள் குறைவே.

சிறிய தகைவு அளவுகளில் கூட விரிசல்கள் ஏற்படுகிறது இதை இப்போது ஆராய்ச்சியில் ஈடுபடுத்தி புதிய கோட்பாடுகளை உருவாக்கிகொண்டிருக்கின்றனர்.FATIGUE LIMIT நிர்ணயிப்பதில் சில புதிய கோட்பாடுகளை உருவாக்கிகொண்டிருக்கின்றனர்.10^7 சுழற்சி எண்ணிக்கைக்கு பிறகு ஏற்படக்கூடிய தகைவையே FATIGUE LIMITஆக கணக்கிடப்படுகிறது.
சில சமயங்களில் Giga சுழற்சி எண்ணிக்கையில் விரிசல் ஏற்படுவதாக கண்டறியப்பட்டுள்ளது

சோர்வு வரம்புக்கு கிழே தகைவு அளவு இருக்கும்பட்சத்தில் வரையறையற்ற எண்ணிக்கையில் தகைவு சுழற்சி இருந்தாலும் விரிசல் ஏற்படாது

சராசரி தகைவின் அடிப்படையில் சோர்வு முறிவு வரைபடம் வரையப்படுகிறது இதன்முலம் பொருளின் மீது ஏற்படும் தகைவை வரைபடத்தில் பதிவு செய்து,பாதுகாப்பு வளையத்திற்குள்ளான தகைவா என்பதை உறுதி செய்யலாம்

FATIGUE LIMIT வரைபடம் மூலம் அதன் உறுதித்தன்மையை கணக்கிடுதல்.

ஒரு பொருளின் மீது வரையறையற்ற எண்ணிக்கையில் சுழற்சி பளுவும் மற்றும் மாறா பளுவும் ஆட்கொள்ளும் போது ஏற்படும் தகைவுகளை கணக்கிடவேண்டும். படத்தை பார்க்கவும்.

Average stress (σm) = மாறா பளு(தகைவு max) + சுழற்சி பளு/2(தகைவு max)

Average stress (σm) = 32 + 182/2 = 123Mpa

Amplitude stress(σa)
மாறா பளுவின் Amplitude எப்போதும் 0 வாக இருக்கும், எனவே சுழற்சி பளுவில் பாதிஅளவு எடுத்துக்கொள்ளவேண்டும்.

Amplitude stress(σa) = சுழற்சி பளு/2(தகைவு max)

Amplitude stress(σa) = 182/2 = 91Mpa

கிடைக்கபெற்ற இந்த தகைவுகளை வரைபடத்தில் பதிவிட்டு, பாதுகாப்பு வளையத்திற்க்குள் இருக்கிறதா என்பதை உறுதிசெய்து கொள்ளலாம் .


</doc>
<doc id="234121" url="https://ta.wikipedia.org/wiki?curid=234121" title="தலைக்காலி">
தலைக்காலி

தலைக்காலிகள் ("Cephalopoda") என்பது மெல்லுடலி தொகுதியைச் சேர்ந்த வகுப்பு ஆகும். இதில் கணவாய், எண்காலி மற்றும் கடலோடி நத்தைகள் ஆகியவை அடங்குகின்றன. இவை கடலில் மட்டும் வாழுகின்ற இருபக்கச் சமச்சீரான மெல்லுடலிகளாகும். இவற்றின் தசைப்பிடிப்பான பாதம் கால்களாகவும்/ கைகளாகவும், பரிசக் கொம்புகளாகவும், ஓட்டுக் குழாய்களாகவும் திரிபடைந்துள்ளது. இவற்றில் ஒப்பீட்டளில் பெரிய தெளிவான தலை உள்ளது. இவற்றின் தலையிலிருந்து கால்கள் வெளிப்படுவது போல் உள்ளதால் இவை தலைக்காலிகள் என அழைக்கப்படுகின்றன. இவற்றின் உடலில் உள்ள மைப்பையில் உள்ள மையைக் கக்குவதன் மூலம் எதிரிகளிடமிருந்துத் தப்பித்துக் கொள்ளும் பொறிமுறையைக் கையாளுகின்றன.
தலைக்காலிகளில் இரு உப வகுப்புக்கள் உள்ளன. Coleoidea என்ற உபவகுப்பில் உள்ளவற்றில் புற ஓடு இருப்பதில்லை. எனினும் அகவன்கூடு காணப்படலாம் அல்லது அதுவும் இல்லாதிருக்கலாம். இவ்வுப வகுப்பினுள் கணவாய், சாக்குக் கணவாய் என்பன அடங்குகின்றன. மற்றைய உப வகுப்பு Nautiloidea ஆகும். இவ்வுப வகுப்பைச் சார்ந்த உயிரினங்களில் புற ஓடு காணப்படும். உதாரண அங்கத்தவர்: "Nautilus". இதுவரை 800 உயிர்வாழும் தலைக்காலி இனங்கள் அறியப்பட்டுள்ளன.

தலைக்காலிகளால் நன்னீரில் உயிர் வாழ முடியாது. அவை கடலின் மேற்பரப்பிலிருந்து கடற்படுக்கை வரை அனைத்து இடங்களிலும் பரம்பிக் காணப்படுகின்றன. உதாரணமாக சாக்குக் கணவாய் கடலடியில் வாழும் ஓர் விலங்காக உள்ளது. அதிகளவான இனங்கள் மத்திய கோட்டை அண்மித்த கடற்பரப்பிலேயே வாழ்கின்றன. துருவக் கடற்பரப்புகளில் இவற்றின் இனப்பல்வகைமை குறைவாக உள்ளது.

ஏனைய மெல்லுடலிகளைக் காட்டிலும் தலைக்காலிகளின் உடலமைப்பு அதிக விருத்தியைக் காட்டுகின்றது.

முள்ளந்தண்டற்ற விலங்குகளுள் மிகவும் சிக்கலான நரம்புத் தொகுதியைத் தலைக்காலிகள் கொண்டுள்ளன. தலைக்காலிகளே முள்ளந்தண்டற்றவற்றுள் மிகப்பெரிய மூளையைக் கொண்டுள்ளதோடு அதிக நுண்ணறிவையும் பெற்றுள்ளன. மூளை கசியிழையத்தாலான மண்டையோட்டினுள் பாதுகாக்கப்பட்டுள்ளது.


</doc>
<doc id="234129" url="https://ta.wikipedia.org/wiki?curid=234129" title="போடி மெட்டு">
போடி மெட்டு

போடி மெட்டு (ஆங்கிலம்:Bodi Mettu) என்பது இந்தியாவின் தமிழ் நாடு மாநிலம், தேனி மாவட்டத்தில் தமிழ்நாடு மற்றும் கேரளா எல்லை அருகே அமைந்துள்ள ஒரு மலை வாழ் கிராமமாகும். இது மதுரையில் இருந்து கொச்சி செல்லும் தேசிய நெடுஞ்சாலை 49தின் வழியில் அமைந்துள்ளது. போடி மெட்டின் முக்கிய விளைபயிராக ஏலக்காய், தேயிலை மற்றும் குளம்பிக்கொட்டை (coffee) பயிரிடப்படுகிறது. மேலும் இதன் மிக அருகில் மூணார், மறையூர், தேக்கடி, கொடைக்கானல், இடுக்கி அணை ஆகிய மிகப்பிரபலமான சுற்றுலாத் தளங்கள் அமைந்துள்ளது. 

இந்தியா 2011 மக்கள் தொகை கணக்கெடுப்பின்படி 733 மக்கள் இங்கு வசிக்கின்றார்கள். இவர்களில் 390 ஆண்கள், 343 பெண்கள் ஆவார்கள். போடி மெட்டு மக்களின் சராசரி கல்வியறிவு 71% ஆகும், இதில் ஆண்களின் கல்வியறிவு 40%, பெண்களின் கல்வியறிவு 30% ஆகும். இது இந்திய தேசிய சராசரி கல்வியறிவான 59.5% விட கூடியதே. போடி மெட்டு மக்கள் தொகையில் 57 பேர் ஆறு வயதுக்குட்பட்டோர் ஆவார்கள். 


</doc>
<doc id="234131" url="https://ta.wikipedia.org/wiki?curid=234131" title="பி. கன்னவரம்">
பி. கன்னவரம்

பி. கன்னவரம் மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு கன்னவரம் சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234132" url="https://ta.wikipedia.org/wiki?curid=234132" title="அம்பாஜிபேட்டை">
அம்பாஜிபேட்டை

அம்பாஜிபேட்டை மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு கன்னவரம் சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234133" url="https://ta.wikipedia.org/wiki?curid=234133" title="பின்னோக்கிய தையல்">
பின்னோக்கிய தையல்

பின்னோக்கிய தையல் (Back stitch) தையல் வகைகளில் ஒன்று. எளிமையான முறையாகவும் கைத்தையல் பூவேலைப்பாடுகளில் ஓரங்களை சுலபமாக அமைக்கவும் பயன்படுகிறது. 





</doc>
<doc id="234135" url="https://ta.wikipedia.org/wiki?curid=234135" title="ஐனவில்லி">
ஐனவில்லி

ஐனவில்லி மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு கன்னவரம் சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234139" url="https://ta.wikipedia.org/wiki?curid=234139" title="ராவுலபாலம்">
ராவுலபாலம்

ராவுலபாலம் மண்டலம், ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் ஒன்று.

இது ஆந்திர சட்டமன்றத்திற்கு கொத்தபேட்டை சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.


</doc>
<doc id="234141" url="https://ta.wikipedia.org/wiki?curid=234141" title="எஸ். ஷெட்டர்">
எஸ். ஷெட்டர்

ஷ. ஷெட்டர் என்பவர் கன்னடக் கவிஞர் ஆவார். இவர் 1935-ஆம் ஆண்டில் பிறந்தார். வரலாறு, கலை, இலக்கியம் உள்ளிட்ட துறைகளில் 27 நூல்களை எழுதியுள்ளார்.




</doc>
<doc id="234142" url="https://ta.wikipedia.org/wiki?curid=234142" title="நெகிழிப் பை">
நெகிழிப் பை

நெகிழிப் பை (ஆங்கிலம்:Plastic bag) என்பது நெகிழி என்ற பல்லுறுப்பியால் உருவாக்கப்பட்ட பை ஆகும். இது பெரும்பாலும் பின்னப்படாமல், மெல்லிய காகிதம் அல்லது துணி போல, வெப்பத்தால் உருக்கி ஒட்டப்பட்டு உருவாக்கப்படும். குறைவாகவே பின்னப்பட்டு உருவாக்கப்படுகின்றன. பசை போன்ற ஒட்டும் தன்மையுள்ள பொருளாலும், இப்பைகள் ஒட்டுவதன் மூலம் உருவாக்கப்படுகின்றன. எடை குறைவாக இருப்பதாலும், சூழ்நிலை மாற்றம் எந்த வித தாக்கத்தையும், இவற்றின் மேல் ஏற்படுத்த முடியாதத் தன்மையைப் பெற்றிருப்பதாலும், விலை குறைவாக இருப்பதாலும், பராமரிப்பு எளிமையாலும், இவை வணிகத்தில் சரக்குப் போக்குவரத்துக்கு அதிக அளவில் பயன்படுகின்றன.

பல்வேறு வகையான அளவுகளிலும், சிறப்புத் தன்மைகளுடனும் நெகிழிப்பைகள் உள்ளன. பொதுவாக, தனிநபர் பயன்பாட்டு அடிப்படையிலும், வியாபார அடிப்படையிலும், இவற்றை இரு 
பெரும் பிரிவாகப் பிரிக்கலாம். அட்டைப்பெட்டி, மரப்பெட்டி, தகரப் பெட்டி போன்ற பல்வேறு பொட்டலமிடுதல், சிப்பமிடுதல் முறைகளை விட, இப்பைகளினால் குறைந்த அளவினைக் கொண்டு அல்லது மிகக் குறைவான அளவுப் பொருட்களைக் கொண்டு சிறப்பாகவும், பாதுகாப்பாகவும், பொருள் ஓரிடத்திலிருந்து, மற்றொரு இடத்திற்கு கொண்டு செல்லப் படுகின்றது.

பெரிய உருவத்தில், தொழிற்சாலைகளில் உற்பத்தி செய்யப்படும் குளிர்சாதனப் பெட்டி, வளிப் பதனம், துணி துவைப்பி போன்றவை ஓரிடத்திலிருந்து மற்றொரு இடத்திற்கு எடுத்துச்செல்லப்படும் போது, அதிக அளிவில் நெகிழிப்பை மூலங்கள் பயன்படுத்தப் படுகின்றன. அவைகளின் பொதியங்களில் இருந்து பிரித்தெடுத்து பயன்படுத்தப் படுகிறது. அப்பொழுது வீணாகும் நெகிழிக் குப்பைகள் சுற்றுப்புறத்தில் பெருமளவு பாதிப்பை உண்டாக்குகின்றன. ஏனெனில், அவைகளின் மட்காத் தன்மையாலும், நீர் உட்புகாத் தன்மையாலும், அவை உள்ள இடங்களில் நிலத்தடிக்கு செல்லும் நீர், தடையாகிறது. இது பெருமளவு இருப்பதால், அவைகள் உள்ள இடத்தில், நிலத்தடி நீர் மட்டம், மழைக் காலங்களில் அதிகரிக்கப்படுவதில்லை.

நெகிழிப்பைகளின் பல்வகையும், அவற்றின் வேறுபட்ட அமைப்பும், பயன்பாடும் காட்சிபடுத்தப்படுகின்றன.



</doc>
<doc id="234146" url="https://ta.wikipedia.org/wiki?curid=234146" title="ஒடிசா நாள்">
ஒடிசா நாள்

ஒடிசா நாள் (ஒடியா மொழி:ଓଡ଼ିଶା ଦିବସ) என்பது ஒடிசா மாநிலத்தின் உருவாக்கத்தை நினைவுகூரும் நாள் ஆகும். இதை உத்கல திபசா என்றும் ஒடியா திபசா என்றும் அழைப்பர். இது ஆண்டுதோறும் ஏப்ரல் முதலாம் நாளில் கொண்டாடப்படுகிறது.
1568ஆம் ஆண்டு முகுந்த தேவ் மன்னரின் வீழ்ச்சிக்கு பிறகு பல பகுதிகளாக சிதறிக் கிடந்த ஒடிசா மாநிலத்தை மொழியை அடிப்படையாகக் கொண்டு ஒன்றிணைக்க வேண்டும் என பல போராட்டங்கள் முன்னெடுக்கப்பட்டன. இதன் காரணமாக அன்றைய ஆங்கிலேய அரசு 1936ஆம் ஆண்டு ஏப்ரல் 1 அன்று ஒடிசாவை தனி மாநிலமாக அறிவித்தது. 

புதிதாக உருவாக்கப்பட்ட ஒடிசா மாநிலத்தில் கட்டக், புரி, பாலேஸ்வர், சம்பல்பூர், கோராபுட், கஞ்சாம் ஆகிய மாவட்டங்கள் இருந்தன. ஜான் ஆஸ்டின் ஹப்பக் என்பவர் ஒடிசாவின் முதல் ஆளுநர் ஆனார். இன்றையா ஒடிசாவில் 30 மாவட்டங்கள் உள்ளன. 


</doc>
<doc id="234152" url="https://ta.wikipedia.org/wiki?curid=234152" title="அரக்கர்">
அரக்கர்

அரக்கர் அல்லது ராட்சதர் அல்லது அசுரர் ("rakshasa") என்பவர் இந்திய தொன்ம கதைகளில் வரும் ஒரு கற்பனை இனத்தவர். இந்து மற்றும் புத்த சமய இலக்கியங்களில் காசிப முனிவருக்கும்] - தட்சப் பிரஜாபதியின் மகள் திதி தேவிக்கும் பிறந்தவர்களே அரக்கர்கள் ஆவார்.

அரக்கர் என்ற சொல் சில இடங்களில் அசுரர் எனவும் பயன்படுத்தப்படுவதுண்டு. அரக்கன் எனும் சொல்லாடல் இராமாயணத்தில் காணப்படுகின்றது - இலங்கையின் மன்னனான இராவணன் அரக்கன் என்று அழைக்கப்படுகிறான். கும்பகர்ணன், விபீடணன், சுபாகு, மாரீசன், இந்திரசித்து ஆகியோர் ராமாயணத்தில் குறிப்பிடப்பட்டுள்ள பிற அரக்கர்கள். மகாபாரதத்தில் இடும்பன், கடோத்கஜன், பகாசுரன் போன்ற அரக்கர்கள் குறிப்பிடப்பட்டுள்ளனர். புத்த சமய இலக்கியங்களிலும் மாறன், இராவணன் போன்ற அரக்கர்கள் பற்றிய குறிப்புகள் உள்ளன.

இந்து தொன்மவியலின் அடிப்படையில் அரக்கர்கள் என்பவர் பதினெட்டு கணங்களில் ஒரு குழுமம் ஆவார். இவர்களின் குருவாக சுக்கிராச்சாரி உள்ளார். மிகுந்த கடுந்தவத்தினால் அதிக சக்தி பெறும் அரக்கர், அரசனாக ஆகிறார். இறைவன் மூலமாக அரக்கரசர் அழிந்த பின்பு, அடுத்த சக்தி வாய்ந்த நபர் அந்த அங்கிகாரத்தினைப் பெறுகிறார். இவர்கள் சிவபக்தர்களாக இருப்பதனால் சிவபெருமானிடமிருந்து வரங்களைப் பெறுகின்றார்கள்.

இந்திய இதிகாசங்களில் ஒரு இனத்தினரை அல்லது ஒரு மரபினரை தாழ்வானப் பார்வையுடன் சித்தரிப்பதற்கு பயன்படுத்தப் பட்ட ஒரு சொல்லாடலாக மட்டுமே "அரக்கன்" எனும் சொல் பயன்படுத்தப்பட்டுள்ளதாகக் குற்றம் சாட்டப்படுகிறது. "அரக்கன்" எனும் சொல் குறிப்பாக தென்னிந்திய மற்றும் பழங்கால இலங்கை மக்களான திராவிட மரபினரை, வடயிந்திய ஆரிய மரபினர் தாழ்வாக அழைக்க பயன்படுத்தப்பட்ட சொல் என்பது ஒரு சாரரின் கருத்தாகும். அரக்கன் எனும் சொல்லாடல், கிரேக்கரும் மற்றும் உரோமரும் ஐரோப்பிய நாடுகளை ஆக்கிரமிப்பு செய்து கைப்பற்ற முனைந்த வேளைகளில், அவர்களுக்கு பெரும் சவாலாக எதிர்த்து போரிட்ட பழங்குடி இனத்தவர்களை கெல்டிக் என்று காட்டுமிராண்டிகள் என இழிவாக அழைத்தைப் போன்றே வடயிந்தியரின் ஆக்கிரமிப்பின் போது அவர்களுக்கு பெரும் சவலாக எதிர்த்து போரிட்ட திராவிட பழங்குடியினர்களை "அரக்கர்" என தரம் தாழ்த்தி அழைத்துள்ளனர் எனக் கருதப்படுகிறது.

அரக்கர்களை சித்தரிக்கும் நாடகம், தெருக்கூத்து போன்ற கலைநிகழ்ச்சிகளும் சிலவிடங்களில் நடத்தப்படுகின்றன.



</doc>
<doc id="234155" url="https://ta.wikipedia.org/wiki?curid=234155" title="விமான கருப்புப் பெட்டி">
விமான கருப்புப் பெட்டி

விமான கருப்புப் பெட்டி (Black box/flight recorder) விமானத்தினுள் தகவல் சேமிக்கப் பயன்படும் ஒரு தொழில்நுட்பக் கருவியாகும். விமானம் விபத்திற்குள்ளாகும் போது அது தொடர்பான காரணங்களை அறிவதற்கு/ஆராய்வதற்கு இக்கருவி பெரிதும் உதவும். இதனை கருப்புப் பெட்டி என்று அழைத்தாலும், இது செம்மஞ்சள் நிறத்தில் காணப்படும். விமானத்தின் சேதம் குறைவான பின்பகுதியில் இவை பொருத்தப்பட்டிருக்கும். கருப்புப் பெட்டியில் இரு பகுதிகள் உண்டு: ஒன்று விமானியறை குரல் பதிவி. இது கடைசி 2 மணி நேரத்திற்கு விமானிகளுக்கும் தரைக்கட்டுப்பாட்டு மையத்துக்கும் இடையே நடக்கும் உரையாடல்களை பதிவு செய்து வைத்திருக்கும். இன்னொரு பகுதியான விமான தரவு பதிவி விமானத்தின் வேகம், பொறிகளின் செயல்பாடு, விமானத்தின் பிற கருவிகளின் செயல்பாடு, விமானத்துக்குள் உள்ள காற்றழுத்தம் என கிட்டத்தட்ட 400 வகையான காரணிகளை பதிவு செய்யும்.

டைட்டானியம் என்ற தனிமத்தால் செய்யப்பட்ட இவை புவி ஈர்ப்பு விசையை விட 3400 மடங்கு விசையையும் 1000 C ஐவிடவும் அதிக வெப்பநிலையையும் தாங்கக் கூடியது. விமானம் விபத்துக்குள்ளானால் கருப்புப் பெட்டியிலிருந்து தொடர்ந்து சமிக்கைகள் வந்து கொண்டிருக்கும். கிட்டத்தட்ட 30 நாட்கள் வரை இந்த சைகைகள் வரும். இது சுமார் 13 பவுண்டுகள் எடையைக் கொண்டவையாகும். தண்ணீரில் விழுந்தாலும் தீயில் எரிந்தாலும் இதில் உள்ள தரவுகள் பாதுகாப்பாக இருக்கும். நீண்ட காலமாகவே கருப்புப் பெட்டி தண்ணீரில் விழுந்தால் மிதக்கும் தன்மையுடனும், எளிதில் திறக்கக் கூடிய வகையிலும் அமைக்கப்பட வேண்டும் என்ற கோரிக்கை இருந்து வருகிறது என்பது குறிப்பிடத்தக்கது. 

விமானத்தின் கருப்புப் பெட்டி இரு பகுதிகளைக் கொண்டது, அதில் ஒரு பகுதி "விமானியறை குரல் பதிவி" (Cockpit voice recorder) மற்றொரு பகுதி விமான தரவு பதிவி ஆகும். கருப்புப் பெட்டி விமானத்தின் வால் பகுதியில் இது பொறுத்தப்பட்டிருக்கும். விமானம் விபத்துக்குள்ளானால் அதிலிருந்து தொடர்ந்து சமிக்ஞைகள் வந்து கொண்டிருக்கும். கிட்டத்தட்ட 30 நாட்கள் வரை இந்த சமிக்ஞைகள் வரும், இந்த சமிக்ஞைகளை வைத்து இதன் இருப்பிடத்தை அறிந்து கொள்ளமுடியம். 

விமானியறை குரல் பதிவி விமானிகளின் உரையாடலை பதிவு செய்வும் ஒரு கருவியாகும். இது கடைசி 2 மணி நேரத்திற்கு விமானிகளுக்கும் தரைக்கட்டுப்பாட்டு மையத்துக்கும் இடையே நடக்கும் உரையாடல்களையும் பதிவு செய்து வைத்திருக்கும். இது செம்மஞ்சள் நிறத்தில் இருக்கும். இக்கருவி தண்ணீரில் விழுந்தாலும் தீயில் எரிந்தாலும் இதில் உள்ள தரவுகள் பாதுகாப்பாக இருக்கும்.


கறுப்புப் பெட்டியின் ஒரு பகுதியான விமானியறை குரல் பதிவி(Cockpit Voice Rocorder), விமான ஒட்டியின் அறையில் நிகழும் உரையாடல்களை பதிவு செய்யும்.
கறுப்புப் பெட்டியின் மற்றைய பகுதியான விமான தரவு பதிவி (Flight Data Recorder), விமானத்தின் வேகம், பறக்கும் உயரம், திசை, காலநிலை தகவல் முதலிய விமானத்தின் தொழில்நுட்பத் தகவல்களை பதிவு செய்யும்.



</doc>
<doc id="234158" url="https://ta.wikipedia.org/wiki?curid=234158" title="வடிநிலம்">
வடிநிலம்

வடிநிலம் (Drainage basin) என்பது, மழை அல்லது உருகும் பனி போன்றவற்றை ஏந்தி, ஆறு, ஏரி, கடல், ஈரநிலங்கள் போன்ற நீர்த்தேக்கங்களுள் வடிந்தோடச் செய்வதற்கான நிலப்பகுதி ஆகும். வடிநிலம் என்பது, நீரைக் காவிச்சென்று மேற்படி நீர்த்தேக்கங்களுக்குள் செலுத்தும் சிற்றாறுகள், ஆறுகள் போன்றவற்றையும், இத்தகைய நீர் வழிகளுக்குள் நீரை வடியவிடும் நிலப் பகுதிகளையும் ஒருங்கே குறிக்கிறது. "நீரேந்து பகுதி" என்பதுவும் இதே கருத்துருவை விளக்கும் சொல்லே. 

நீர் நிலை ஒன்றுக்கான நீர் வடிந்துவந்து சேரக்கூடியவகையில் மழைவீழ்ச்சி மற்றும் பனிப்பொழிவைப் பெறும் பிரதேசம் அதன் நீரேந்து பிரதேசம் எனப்படும். வழமையாக நீரேந்து பிரதேசத்தின் வெளிச்செல்லும் பாதை ஆறு, ஏரி, ஓடை, கடல், பெருங்கடல் மற்றும் ஈர நிலம் போன்றவையாகக் காணப்படும். மூடப்பட்ட நீரேந்து பிரதேசங்களில், ஒன்றுசேரும் நீர் நீரேந்து பிரதேசத்தினுள்ளேயே ஒரு தனிவடிச்சலாக காணப்படும். இது நிலையான ஏரியாக அல்லது உலர் ஏரியாகவோ அல்லது தேங்கி நிலங்கீழ் நீராக வடியும். 

உலகின் முதன்மையான கடல்கள், பெருங்கடல்களின் நீரேந்து பிரதேசங்கள். சாம்பல் நிறப் பகுதிகள் மூடப்பட்ட நீரேந்து பிரதேசங்கள் ஆகும். இவை பெருங்கடல்களில் சென்று கலப்பதில்லை


</doc>
<doc id="234160" url="https://ta.wikipedia.org/wiki?curid=234160" title="நீடாமங்கலம் என். டி. எம். சண்முக வடிவேல்">
நீடாமங்கலம் என். டி. எம். சண்முக வடிவேல்

நீடாமங்கலம் என். டி. எம். சண்முக வடிவேல் (1929 – 26 ஜனவரி 1963) தமிழகத்தைச் சேர்ந்த தவில் இசைக் கலைஞராவார். தவில் – நாதசுவர இசையுலகில் "தம்பி" என அன்புடன் அழைக்கப்பட்டவர்.

பிரபல தவில் கலைஞர் நீடாமங்கலம் மீனாட்சி சுந்தரம் பிள்ளைக்கும் நாகம்மையாருக்கும் மகனாகப் பிறந்தார். தவிலிசை தன்னோடு போதுமென தந்தை விரும்பினாலும், படிப்பில் நாட்டமில்லாது இசையின்மீது விருப்பம் கொண்டவராக இருந்தார் சண்முக வடிவேல். நாளடைவில் முறையான பயிற்சி எதனையும் மேற்கொள்ளாமலேயே தனது தந்தையுடன் சேர்ந்து கச்சேரிகளில் வாசிக்கத் தொடங்கினார்.
தனது தந்தையாருடன் இணைந்து திருவீழிமிழலை சகோதரர்களுக்கு சிறிது காலம் வாசித்தார். தருமபுரம் அபிராமிசுந்தரம் பிள்ளை, செம்பொன்னார் கோவில் சகோதரர்கள் ஆகியோருக்கு தவில் வாசித்து வந்தார். தனது தந்தையின் மறைவிற்குப் பின்னர், அக்காலத்து புகழ்வாய்ந்த நாதசுவரக் கலைஞர்களுக்கு தவில் வாசித்து புகழ் பெறத் தொடங்கினார்.

திருவாவடுதுறை ராஜரத்தினம் பிள்ளை, ‘கக்காயி’ நடராஜ சுந்தரம் பிள்ளை, திருவிடைமருதூர் வீருசுவாமி பிள்ளை, சிதம்பரம் ராதாகிருஷ்ண பிள்ளை, திருவெண்காடு சுப்பிரமணிய பிள்ளை, பெரம்பலூர் அங்கப்ப பிள்ளை, செம்பொன்னார் கோவில் வைத்தியநாதன் சகோதர்கள், திருமெய்ஞானம் நடராஜசுந்தரம் பிள்ளை, கோட்டூர் ராஜரத்தினம் பிள்ளை, சீர்காழி திருநாவுக்கரசுப் பிள்ளை, திருவள்ளா ராகவ பணிக்கர், காருகுறிச்சி அருணாச்சலம், நாமகிரிப்பேட்டை கிருஷ்ணன் ஆகியோருக்கு சண்முக வடிவேல் தவில் வாசித்துள்ளார்.

நன்கு பாடத் தெரிந்த இவர், நாதசுவரக் கலைஞர்கள் பலருக்கு தில்லானா பாடுதலைக் கற்பித்தார். மிருதங்கம், கஞ்சிரா வாசிப்பிலும் விருப்பம் கொண்டவராக இருந்துள்ளார் சண்முக வடிவேல். 

மது அருந்தும் பழக்கத்தின் காரணமாக உடல்நலம் பாதிக்கப்பட்ட இவர், 26 ஜனவரி 1963 அன்று காலமானார். 



</doc>
<doc id="234168" url="https://ta.wikipedia.org/wiki?curid=234168" title="சர்மிஷ்டை">
சர்மிஷ்டை

சர்மிஷ்டை (Sharmistha), அசுர குல அரசன் விருசபர்வாவின் மகள். இவளது நெருங்கிய தோழி, அசுர குலகுரு சுக்கிராச்சாரியின் மகள் தேவயானி. சந்திர குல மன்னர் யயாதியின் மனைவி. சர்மிஷ்டையின் மகன் புருவின் பௌரவர் குலத்தில் பிறந்தவர்களே பீஷ்மர், பாண்டவர் மற்றும் கௌரவர்..

ஒரு முறை குளத்தில் நீராடிவிட்டு திரும்புகையில் கவனக்குறைவாக அரச குமாரி சர்மிஷ்டையின் ஆடையை தேவயானி அணிந்தமைக்கு, அவளை உடலாலும் மனதாலும் துன்புறுத்தினாள் ஷர்மிஷ்டை. அதற்கு பழி வாங்க முடிவு செய்தால் தேவயானி.

சந்திர குல மன்னன் யயாதியை திருமணம் செய்து கொண்ட போது தேவயானி, சர்மிஷ்டையை தனது பணிப்பெண்ணாகப் பணிபுரிய தனது தந்தை சுக்கிராச்சாரியையும், அசுர குல மன்னன் விருபசேனனையும் வேண்ட, அவர்களும் சம்மதித்தனர். ஷர்மிஷ்டை மற்றும் தேவயானி யயாதியுடன் சென்றனர்.

தேவயானியின் மூலம் யயாதிக்கு நான்கு ஆண் மக்கள் பிறந்தனர். இந்நிலையில் தேவயானிக்கு தெரியாமல் சர்மிஷ்டை மீது காதல் கொண்ட யயாதி, சர்மிஷ்டை மூலம் துரு, அனு, புரு எனும் மூன்று ஆண் மக்கள் பிறந்தது.

ஒரு முறை ஷர்மிஷ்டையின் அரண்மனைக்கு சென்ற தேவயானி, அங்கு யயாதியின் உருவம் ஒத்த மூன்று குழந்தைகளை கண்டு, உங்கள் தந்தை யார் என வினவ, அவர்களும் யயாதி என உரைத்தது கண்டு, சர்மிஷ்டை மற்றும் யயாதி மீது கோபமுற்று, நடந்ததை விசயத்தை தந்தை சுக்கிராச்சாரியாரிடம் உரைத்தாள். சுக்கிராச்சாரியும், தன் மகளுக்கு துரோகம் செய்த, யயாதியை உடனே கிழவனாக மாற சாபமிட்டார். பின்னர் வருத்தமுற்ற தேவயானி, சாபவிமேசனத்திற்கு வழி கேட்க, அவரும், யயாதியின் முதுமைப் பருவத்தை மகன்களில் ஒருவர் ஏற்றால், யயாதியின் முதுமை நீங்கி இளமை அடைவான் என்று கூற, யயாதியின் முதுமையைத் தேவயானியின் நான்கு மகன்களில் ஒருவர் கூட ஏற்காத நிலையில், ஷர்மிஷ்டையின் மகன்களில் புரு என்பவன், யயாதியின் முதுமை ஏற்று தன் இளமையை வழங்கினான்.

இதனால் மகிழ்ந்த யயாதி, தனக்குப் பிறகு சர்மிஷ்டைக்கு பிறந்த இளவரசன் புரு, தன்நாட்டை ஆள வரமளித்தான்..




</doc>
<doc id="234172" url="https://ta.wikipedia.org/wiki?curid=234172" title="இரட்டடுக்குச் சிப்பாய்">
இரட்டடுக்குச் சிப்பாய்

சதுரங்க விளையாட்டில் இரட்டடுக்குச் சிப்பாய் ("doubled pawns") அமைப்பு என்பது ஒரே நிறத்திலுள்ள இரண்டு சிப்பாய்கள் முன்னும் பின்னுமாக ஒரே வரிசையில் நிற்பதைக் குறிக்கும். சகோதர சிப்பாயின் வரிசையில் பிரவேசித்த எதிரியின் காயைக் கைப்பற்றும் நிலை ஏற்படும்போது மட்டுந்தான் இரட்டடுக்குச் சிப்பாய் அமைப்பு உண்டாகிறது. அருகிலுள்ள படத்தில் b வரிசையிலும் e வரிசையிலும் உள்ள சிப்பாய்கள் இரட்டடுக்குச் சிப்பாய்களாகும். e-வரிசையில் உள்ள சிப்பாய்கள் இரட்டடுக்கில் நிற்பது மட்டுமின்றி தனித்தும் விடப்பட்டுள்ளன.. 

பெரும்பாலான சந்தர்ப்பங்களில், இரட்டடுக்குச் சிப்பாய்கள் பலவீனமானவை என்றே கருதப்படுகின்றன. ஏனெனில் அவைகளால் தங்களைத் தாங்களே தற்காத்துக் கொள்ள முடிவதில்லை. உண்மையில் இத்தகைய இரட்டடுக்கு சிப்பாய் அமைப்பு விளையாடும் ஒரு ஆட்டக்காரரின் ஆட்டத்தில் ஏற்பட்டால் அவர் மிகுந்த சிரமத்திற்கு உள்ளாகிறார். இரட்டடுக்கை கலைத்து தன்னுடைய சிப்பாயை எட்டாவது வரிசைக்கு முன்னேற்றிச் செல்வது மிகவும் கடினமானதொரு செயலாக அவருக்கு மாறிவிடும். குறிப்பாக இறுதி ஆட்டத்தில், ஆட்டத்தின் முடிவை நிர்ணயம் செய்துவிடக்கூடிய காரணியாகவும் இவ்வமைப்பு விளங்குகிறது. எதிர் ஆட்டக்காரரின் பகுதியில் இரட்டடுக்குச் சிப்பாய் அமைப்பை ஏற்படுத்தி அவ்வீரருக்கு தலைவலியை உண்டாக்கும் தந்திரத்தை சதுரங்கத் தந்திரங்களும் திறப்புக் கோட்பாடுகளும் முன்மொழிகின்றன.

தனிமைப்படுத்தப்பட்டும் இரட்டடுக்காவும் தோன்றிவிடும் சிப்பாய்களால் ஆட்டக்காரர்களுக்கு ஏற்படுவது கடுந்தலைவலிதான் என்பதில் சந்தேகமில்லை. இத்தலைவலித் தந்திரத்தை உண்டாக்கி எதிரி ஆட்டக்காரருக்கு இம்சை அளிப்பதை ஒரு சூழ்ச்சியாக சதுரங்கத் தந்திரங்களும் திறப்புக் கோட்பாடுகளும் அடிப்படையாகக் கொண்டுள்ளன. 

எனினும், சில ஆட்டங்களில் இந்த இரட்டடுக்குச் சிப்பாய் அமைப்புப் பாதகத்தை விருப்பமுடன் வரவேற்று அதையே தன்னுடைய கோட்டைக்கு வழியுண்டாக்கும் சாதகமாகவும் மாற்றிக்கொண்டு விளையாடி, இரட்டடுக்குச் சிப்பாய்களின் தோற்றம் நன்மைக்கே என்று கருதும் சந்தர்ப்பங்களும் நிகழ்கின்றன. இதைப்போலவே எதிரியால் தாக்க முடியாதவாறு சில முக்கியமான சதுரங்களையும் நம்முடைய இரட்டடுக்குச் சிப்பாய்கள் பாதுகாத்து துன்பத்திலும் இன்பம் சேர்த்துவிடும் சந்தர்ப்பங்களும் ஏற்படுவதுண்டு. இந்த உள்ளார்ந்த குறைபாடு, இதுபோன்ற காரணங்களால் சில சந்தர்பங்களில் சிறிய இடராகவும் சிலவேளைகளில் இடரே அல்லாமலும் கூட போய்விடுவதுண்டு. இரட்டடுக்குச் சிப்பாய்களைச் சிற்சில காரணங்களுக்காக விரும்பி வரவேற்று முன்னேறும் திறப்பு ஆட்டங்கள் பல நடைமுறையில் விளையாடப்படுகின்றன. அலெக்கின் தடுப்பாட்டத்தில் இரண்டு குதிரை வேறுபாட்டு முறை இதற்கு நல்ல எடுத்துக்காட்டாகும
ஆட்டப்போக்கில் நிச்சயமாக மூன்றடுக்கு, நான்கடுக்கு, அதற்கு மேலுமாக சிப்பாய்கள் ஒரேவரிசையில் அடுக்கி நிற்கும் அமைப்பு தோன்றிவிடுவதற்கும் வாய்ப்புகள் உண்டாகின்றன. படத்தில் உள்ளது 1967 ஆம் ஆண்டு உலோபிமிர் காவலெக் - மாபி பிசர் இடையில் நடைபெற்ற ஒரு சர்வதேசப் போட்டியில் ஏற்பட்ட மூன்றடுக்கு சிப்பாய் அமைப்பாகும். இவ்வாட்டத்தில் இறுதி வரையிலும் மூன்றடுக்குச் சிப்பாய்கள் வரிசை அப்படியே மாறாமலிருந்து 28 நகர்த்தல்களுக்குப்பின் ஆட்டம் சமநிலையில் முடிந்தது.

அலெக்சாண்டர் அலெக்கின் - விளாதிமிர் நெனாரோக்கோவ் இடையில் 1907 ஆம் ஆண்டில் நடைபெற்ற ஆட்டம், 1981 ஆம் ஆண்டில் சான் வாண்டர் வைல் - விளாசுடிமில் ஓர்டு இடையிலான் ஆட்டம் மற்றும் சில ஆட்டங்களில் நான்கடுக்குச் சிப்பாய்கள் அமைப்பும் தோன்றியுள்ளது. நீண்ட நான்கடுக்குச் சிப்பாய்கள் கொண்ட ஆட்டமாகக் கருதப்படுவது கோவாக்சு மற்றும் பார்த்து இவர்களுக்கிடையில் நடைபெற்ற ஆட்டமாகும். நான்கடுக்குச் சிப்பாய்கள் 23 நகர்வுகள் வரை நீடித்த இந்த ஆட்டம் இறுதியில் சமநிலையில் முடிந்தது. அதேநேரத்தில் இவ்வாட்டம் ஒரே வரிசையில் கூடுதல் சிப்பாய் நிற்பதனால் உண்டாகும் பலவீனத்தையும் விளக்கியது. (படத்திலுள்ள ஆட்டம்)

இரட்டடுக்குச் சிப்பாய்கள் பல்வேறு வகைகளாக உள்ளன. (பார்க்க அருகிலுள்ள படம்). முக்கியமான நான்கு காரணங்களுக்காக இரட்டடுக்குச் சிப்பாய்கள் பலவீனமாகக் கருதப்படுகின்றன. 


b-வரிசையில் உள்ள இரட்டடுக்குச் சிப்பாய்களும் f-வரிசையில் உள்ள இரட்டடுக்குச் சிப்பாய்களும் நல்லதொரு சூழலில் காணப்படுகின்றன. h-வரிசையில் ஒன்றன் பின் ஒன்றாய் நிற்கும் சிப்பாய்கள் எதிரியின் ஒரு சிப்பாயால் தடுக்கப்பட்டு நகரமுடியாமல் செயலிழந்து நிற்கின்றன. இவற்றில் இரண்டாவதாக நிற்கும் சிப்பாய்க்காவது சிறிது மதிப்பு இருப்பதாக கருதப்படுகிறது (பெர்லினர் 1999 : 18 – 20)




</doc>
<doc id="234177" url="https://ta.wikipedia.org/wiki?curid=234177" title="திருமெய்ஞானம் நடராஜசுந்தரம் பிள்ளை">
திருமெய்ஞானம் நடராஜசுந்தரம் பிள்ளை

திருமெய்ஞானம் நடராஜசுந்தரம் பிள்ளை (29 செப்டம்பர் 1926 – 4 நவம்பர் 1981) தமிழகத்தைச் சேர்ந்த நாதசுவர இசைக் கலைஞராவார்.

நடராஜசுந்தரம் பிள்ளை, திருமெய்ஞானம் எனும் சிற்றூரில் 29 செப்டம்பர் 1926 அன்று பிறந்தார். பெற்றோர்: பக்கிரிசுவாமி பிள்ளை – மீனாக்சிசுந்தரம் அம்மையார். தனது சித்தப்பா நாராயணசுவாமி பிள்ளையிடம் நாதசுவரத்தில் பயிற்சி பெற்றார். 
தருமபுரம் அபிராமிசுந்தரம் பிள்ளையுடன் இணைந்து நாதசுவரம் வாசிக்க ஆரம்பித்த நடராஜசுந்தரம், இந்தக் காலகட்டத்தில் பல்லவி வாசிப்பில் நுணுக்கங்களை கற்றுக் கொண்டார். சிறிது காலத்துக்கு தனது தங்கையின் கணவரான திருவாரூர் வைத்தியநாத பிள்ளையுடன் இணைந்து நாதசுவரம் வாசித்து வந்தார். அதன்பிறகு தனியாக ஒரு குழு அமைத்து கச்சேரிகளை வழங்கினார்.

தவில் கலைஞர்கள் திருமுல்லைவாயில் முத்துவீர் பிள்ளை, நாச்சியார்கோயில் என். பி. இராகவப்பிள்ளை, திருவிழந்தூர் ராமதாஸ் பிள்ளை, வடபாதிமங்கலம் தட்சிணாமூர்த்தி பிள்ளை, நீடாமங்கலம் சண்முக வடிவேல், யாழ்ப்பாணம் தட்சிணாமூர்த்தி பிள்ளை, வலங்கைமான் சண்முகசுந்தரம் பிள்ளை, ஹரித்துவாரமங்கலம் ஏ. கே. பழனிவேல், திருவாளப்புத்தூர் கே. ஏ. கலியமூர்த்தி, திருப்பதி முனிராமய்யா ஆகியோர் நடராஜசுந்தரம் பிள்ளைக்கு தவில் வாசித்துள்ளனர்.

திருவையாறு ஜோதிராமலிங்கம், பெருஞ்சேரி பத்மநாபன், ஆந்திராவைச் சேர்ந்த கோபால் ஆகியோர் நடராஜசுந்தரம் பிள்ளையின் மாணவர்கள் ஆவர்.


நடராஜசுந்தரம், 4 நவம்பர் 1981 அன்று காலமானார். 


</doc>
<doc id="234178" url="https://ta.wikipedia.org/wiki?curid=234178" title="டைக்மான் ஒடுக்க வினை">
டைக்மான் ஒடுக்க வினை

டைக்மான் ஒடுக்க வினை ("Dieckmann condensation") என்பது டைஎசுத்தர் அல்லது இரு எசுத்தர் என்ற கரிமச்சேர்மம் காரத்துடன் வினை புரிந்து β-கீட்டோஎசுத்தரைத் தரும் ஒரு மூலக்கூறக வினையைக் குறிப்பதாகும். இவ்வினை அதைக் கண்டறிந்த செருமானிய வேதியியலாளர் வால்ட்டர் டைக்மான் என்பவரின் பெயராலேயே அழைக்கப்படுகிறது. கிளெய்சன் ஒடுக்க வினை இதற்கு இணையான மூலக்கூற்றிடை வினையாகக் கருதப்படுகிறது.

நான்காவது படிநிலையில் இரண்டு கார்பனைல் குழுக்களுக்கிடையே உள்ள அமில ஐதரசன் மூலக்கூறிலிருந்து புரோட்டான் நீக்கம் செய்யப்பட்டு நேர்மின் சுமை குறைந்து எதிர்மின் சுமை அதிகரிக்கிறது. புரோன்சுடெட்–இலவுரி அமிலத்துடன் (எடுத்துக்காட்டு HO) புரோட்டான் ஏற்றம் செய்யப்பட்டு β-கீட்டோஎசுத்தர் மறு உருவாக்கம் செய்யப்படுகிறது. புரோட்டான் நீக்கம் செய்யப்படுத்லே இவ்வினையை இயக்கும் செயலாக கருதப்படுகிறது.

5- அல்லது 6-உறுப்பு வளைய அமைப்புகளின் கொள்ளிட நிலைப்புத் தன்மையை ஈடுசெய்யும் விதத்தில் 1,4 மற்றும் 1,6 ஈரெசுத்தர்கள் 5-உறுப்பினர் வளை β-கீட்டோஎசுத்தர்களையும் 1,5- மற்றும் 1,7-ஈரெசுத்தர்கள் ஆறு உறுப்பினர் கொண்ட β-கீட்டோஎசுத்தரையும் முன்னுரிமையுடன் உருவாக்குகின்றன.



</doc>
<doc id="234192" url="https://ta.wikipedia.org/wiki?curid=234192" title="லட்சுமிகாந்த் பர்சேகர்">
லட்சுமிகாந்த் பர்சேகர்

லட்சுமிகாந்த் பர்சேகர் (பிறப்பு: சூலை 4, 1956) இந்திய அரசியல்வாதி ஆவார். பாரதீய ஜனதா கட்சியின் உறுப்பினரான இவர் கோவா மாநிலத்தின் பதினொன்றாவது முதல்வராக நவம்பர் 8,2014ல் தேர்வு செய்யப்பட்டுள்ளார். முந்தைய முதலமைச்சர் மனோகர் பாரிக்கர் பதவி விலகியதை அடுத்து இவர் கட்சியால் ஒருமனதாகத் தேர்ந்தெடுக்கப்பட்டார்.


</doc>
<doc id="234193" url="https://ta.wikipedia.org/wiki?curid=234193" title="பார்வை அளவையியல்">
பார்வை அளவையியல்

பார்வை அளவையியல் ("Optometry") உடல்நலம் (குறிப்பாக, கண்) சார்ந்த துணை மருத்துவப் படிப்பு ஆகும். இது கண் நலன்,பார்வை கூர்மை, பார்வையோடு இணைந்த மூளையின் நலம், கண் கண்ணாடிகள், கண் ஓர்வுகள், ஒளிக் கருவிகள் ஆகியவற்றை உள்ளடக்கிய பட்டப் படிப்பாக கருதப்படுகிறது. பார்வை அளவையியல் படித்தவர்கள் கண் பார்வை ஓர்வு (சோதனை) வல்லுனர்கள் என அழைக்கப் படுகிறார்கள்.

கண் பார்வை சோதனை வல்லுனர்கள், கண் மருத்துவர்கள் அல்லர். கண் சார்ந்த மருத்துவர்கள் கண் மருத்துவர் (ophthalmologist) அல்லது கண் நரம்பியலாளர் அல்லது அறுவை மருத்துவர் (Eye Surgeon) எனப்படுவர்கள் கண் மருத்துவம் மற்றும் கண் அறுவையைச் செய்ய சிறப்பு மருத்துவ பட்டப் படிப்பை படித்த மருத்துவர்கள் ஆவர். பார்வை சோதனை வல்லுனர்கள் கண் மருத்துவர்களுக்கு உதவிசெய்கிறார்கள். எனவே, மேற்கண்ட படிப்பு கண் மருத்துவம் சார்ந்த துணை மருத்துவப் படிப்பாக கருதப்படுகிறது.

பார்வை அளவையியலின் வரலாறு பின்வரும் அறிவியல் மருத்துவப் புலங்களின் வளர்ச்சியைச் சார்ந்ததாகும்

பார்வை அளவையியலின் வரலாற்றை ஒளியியல் ஆய்வு, கண் படிமம் உருவாதல் சார்ந்த ஆய்வில் இருந்து பின்னோக்கிப் பார்க்கலாம். பார்வை அளவை அறிவியலின் தோற்றம் (இயற்பியல் வகுப்பில் ஒளியியலைக் கற்பிப்பில் இருந்து) கி,மு ஆயிரமாண்டுகளுக்கு முன்பு, அப்போது அழகுபடுத்துவதற்கான வில்லைகள் வழக்கில் இருந்ததால், கொண்டுசெல்லலாம்.
முதல் கண்கண்ணாடி எப்போது செய்யப்பட்டது என்பதை அறிய முடியவில்லை. பிரித்தானிய அறிவியலாளர் ஜோசப் நீதாம் தனது "Science and Civilization in China" எனும் நூலில் கண்கண்ணடிகள் சீனாவில் கண்டுபிடிக்கப்பட்டதாகக் கூறுகிறார்.

மாறாக, அமெரிக்க ஆய்வாளரான டேவிட் ஏ. கோசு ( A. Goss) இவை தனித்து 13 ஆம் நூற்றாண்டில் இத்தாலியில் தோன்றியிருக்கலாம் எனக் கூறுகிறார். இவர் இதை 1305 ஆம் ஆண்டு இத்தாலியக் கையெழுத்துப்படி ஒன்றில் பிசா நகரத் துறவியன இரிவால்தோ "கண்கண்ணாடி செய்யும் கலை கண்டுபிடித்து இன்னும் இருபது ஆண்டுகள் முடியவில்லை" எனக் கூறுவதை வைத்துக் கூறுகிறார். இத்தாலியிலும் செருமனியிலும் நெதர்லாந்திலும் 1300 களில் கண்கண்ணாடிகள் செய்யப்பட்டன.

பல நாடுகளில் பார்வை அளவையியல் அலுவல்முறையாக ஏற்கப்பட்டுள்ளது. இத்துறைக்கன கல்வியும் நடைமுறையும் பற்றி பெரும்பாலான நாடுகள் சட்ட ஒழுங்குமுறைகளை வகுத்துள்ளன. மற்ற உடல்நல தொழில்முறை வல்லுனர்களைப் போலவே பார்வை அளவையாளர்கள், தம் தொழில்வல்லமையை இற்றைப்படுத்திக்கொள்ள தொடர்நிலைக் கல்வியில் பங்குபற்ற வைக்கப்படுகின்றனர். பார்வை அளவையியலின் உலக மன்றம் வலைத்தள வாயிலைப் பெற்றுள்ளது. இது46 நடுகளில் உள்ள கண் நலப் பணியாளருக்கு அடிப்படைத் தகவல்களை வழங்குகிறது.

இந்தியா 2010 இல் 115,000 பார்வை அளவையாளர்கள் தேவைப்படுவதாக மதிப்பிட்டுள்ளது; ஆனால், அப்போது இந்தியாவில் ஏறத்தாழ, நான்கண்டு பயிற்சி பெற்ற 9,000 பார்வை அளவையாளர்களும் (இரண்டாண்டு பயிற்சி பெற்ற 40,000 பார்வை அளவையாளர்களும் இருந்தனர் . பார்வையின்மையையும் பார்வைக் குறைபாடுகளையும் தவிர்க்க இந்தியாவில் மேலும் நன்றாக பயிற்சிபெற்ற கூடுதலான பார்வை அளவையாளர்கள் தேவைப்பட்டனர். பார்வை அளவையியலுக்கான வரையறை பல நாடுகளில் பலவகைகளில் வரையறுக்கப்பட்டுள்ளது. இந்தியாவுக்குப் பன்னாட்டுத் தரம் வாய்ந்த நான்காண்டு பட்டம் தரும் பள்ளிகள் கூடுதலாக தேவைப்ப்டுகின்றன.

பள்ளி மணவர்கள் தரங்குறைந்த கண்ணாடி அணிந்தமையால் கணிசமானோர் பார்வை இழந்ததாக 2013 இல் இந்திய பார்வை அளவையியல் இதழ் அறிவித்துள்ளது.

பார்வை அளவையியல், பார்வை அறிவியல் இதழ் 2015 இல் பார்வை அளவையாளர்கள் இருநோக்குப் பர்வை, பார்வைக்குறைவு சார்ந்த ஆழமானகூடுதல் பயிற்சியும் அக்கறையும் பெறவேண்டும் என அறிவித்துள்ளது.

அண்மையில் இந்தியாவில் 50க்கும் மேற்பட்ட பார்வை அளவையியல் பள்ளிகள் உள்ளன. இரண்டு பார்வை அளவையியல் பள்ளிகள் 1958 இல் திறக்கப்பட்டன. அவைஉத்திரப் பிரதேசம் காந்தி கண் மருத்துவமனையில் ஒன்றும் தெலங்கானாவில் ஐதராபத்தில் உள்ள சரோஜினி தேவி கண் மருத்துவ மனையில் ஒன்றுமாக அமைந்தன. இவை இரண்டாம் ஐந்தாண்டு திட்டத்தில் இந்திய அரசின் உடல்நலச் சேவைகள் பொது இயக்குநரால் உருவாக்கப்ப்பட்டன. இப்பள்ளிகள் இரண்டாண்டு பார்வை அளவையியல் பட்டயத்தைத் தந்தன. இவை மாநில மருத்துவப் புலங்களால் ஏற்கப்பட்டன.

பின்னர், நான்கு பர்வை அளவையியல் பள்ளிகள் உத்திரப் பிரதேசத்தில் சித்தாப்பூரிலும் (சித்தாப்பூர் கண் ம்ருத்துவமனையில்) தமிழ்நாட்டில் சென்னையிலும் கருநாடகத்தில் பெங்களூருவிலும் கேரளாவில் திருவனந்தபுரத்திலும் அமைக்கப்பட்டன.

சென்னையில் 1985 இல் எலைட் பார்வை அளவையியல் பள்ளி நிறுவப் பட்ட்து. இது தான் முதன்முதலாக, நான்காண்டு பட்டப் படிப்பை வழங்கியது.

பார்வை அளவையியலில் இளவல் பட்டமும் முதுவர் பட்டமும் முனைவர் பட்டமும் இந்தியவின் பல்கலைக்கழக நல்கைக் குழுவால் ஏற்கப்பட்ட பல்கலைக்கழகங்களால் வழங்கப்படுகின்றன; இந்தியப் பல்கலைக்கழக நல்கைக் குழு இந்தியாவில் உயர்கள்விச் செந்தரங்களைப் பேணும் சட்டவியலான அமைப்பாகும்.
இந்தியாவில் பார்வை அளவையாளர்கள் இந்தியப் பார்வை அளவையியல் மன்றத்தில் பதிய ஊக்கப்படுத்தப்படுகின்றனர்; இது இந்தியக் குழுமச் சட்டத்தின்படி நிறுவப்பட்ட சட்டவியலான தன்னாட்சி நிறுவனமாகும்.

அண்மையில், இப்படிப்பை திறந்தநிலைப் பல்கலைக் கழங்களும் வழங்க ஏதுவாக தொலைநிலைக் கல்வி இயக்கக ( Directorate of Distance Education) ஒப்புதலும் வழங்கப் பட்டுள்ளது. திறந்த நிலை வழி பார்வை அளவையியல் படிப்பை இந்திரா காந்தி திறந்தநிலைப் பல்கலைக் கழகம் வடிவமைத்து வழங்கி வருகிறது. பார்வை அளவையியல் துணை மருத்துவப் படிப்பாகையால், மருத்துவப் பல்கலைக் கழங்கங்கள் மட்டுமல்லாமல், பல்கலைக் கழக நல்கைக் குழுவால் ஏற்கப்பட்ட எந்த ஒரு பல்கலைக் கழகத்தின் வாயிலாகவும் வழங்கப்படுகிறது. தற்போது இந்தியாவில் 38 பல்கலைக் கழகங்கள் வழியாக நூற்றுக்கும் மேற்பட்ட பார்வை அளவையியல் கல்லூரிகள் இயங்கி வருகின்றன.

=தமிழகம்= 

பின் வரும் பல்கலைக் கழகங்கள் பார்வை அளவையியல் பட்டப் படிப்பை ஒப்புதல் வழங்கப்பட்ட கல்லூரிகள் மூலம் வழங்குகின்றன

மேற்கண்ட பல்கலைக் கழகங்கள் தமிழக அரசால் நடத்தப்படும் பல்கலைக் கழகங்கள் ஆகும். இதுமட்டுமல்லாமல் பின்வரும் தனியார் பல்கலைக் கழகங்களும் மேற்கண்ட பட்டப் படிப்பை வழங்குகின்றன.


இந்திய அளவில், இந்திரா காந்தி திறந்தநிலைப் பல்கலைக் கழகத்தால் ஒப்புதல் அளிக்கப்பட்ட கல்லூரிகள் வாயிலாகவும் தமிழகத்தில் பார்வை அளவையியல் படிப்புகள் வழங்கப் படுகின்றன.





</doc>
<doc id="234196" url="https://ta.wikipedia.org/wiki?curid=234196" title="கிளெய்சன் ஒடுக்க வினை">
கிளெய்சன் ஒடுக்க வினை

கிளெய்சன் ஒடுக்க வினை ("Claisen condensation"), என்பது இரு எசுத்தர்கள் அல்லது ஒரு எசுத்தரும் ஒரு கார்பனைல் சேர்மமும், வலுவான காரத்தின் முன்னிலையில் வினை புரிந்து கார்பன் – கார்பன் பிணைப்பை உண்டாக்கும் விளைபொருளைத் தோற்றுவிக்கும் ஒரு வினையாகும். இவ்வினையின் விளைவாக ஒரு β–கீட்டோ எசுத்தர் அல்லது ஒரு β-இருகீட்டோன் கிடைக்கிறது. 1887 ஆம் ஆண்டு இவ்வினையைக் கண்டறிந்து வெளியிட்ட வேதியியலாளர் ரெய்னர் லுத்விக் கிளெய்சன் பெயராலேயே இவ்வினை அழைக்கப்படுகிறது.
கிளெய்சன் ஒடுக்க வினை நிகழ வினைபொருட்களில் குறைந்தது ஒன்றாவது ஈனோலாதல் வினைக்கு உட்படுவதாக இருக்கவேண்டும். (அதாவது ஓர் α-புரோட்டான் அணுவைப் பெற்று புரோட்டான் நீக்க வினையால் ஈனோலேட் அயனியாக உருவாகும் சேர்மமாக இருக்கவேண்டும்.) ஈனோலாதல் மற்றும் ஈனோலாதலற்ற பண்பு கொண்ட பல்வேறு வேறுபட்ட சேர்க்கை கார்பனைல் சேர்மங்கள் காணப்படுகின்றன. அவை பலவிதமான புதிய கிளெய்சன் ஒடுக்க வினைகளை உருவாக்குகின்றன.

முக்கியமாக வினையில் பயன்படுத்தப்படும் காரமானது கார்பனைல் சேர்மத்துடன் கருநாட்ட பதிலீட்டு வினை அல்லது கூட்டு வினையில் ஈடுபடாத காரமாக இருக்கவேண்டும். இந்தக் காரணத்தை முன்னிட்டு வினையில் உருவாகும் ஆல்ககாலின் இனமான சோடியம் ஆல்காக்சைடு என்ற இணைகாரம் அதிகமாகப் பயன்படுத்தப்படுகிறது. (எடுத்துக்காட்டாக எத்தனால் விளைபொருளாகக் கிடைக்குமென்றால் சோடியம் ஈதாக்சைடு பயன்படுகிறது.) பின்னர் இதிலிருந்து ஆல்காக்சைடு மீளுருவாக்கம் செய்யப்படுகிறது. கலப்பு கிளெய்சன் ஒடுக்க வினையில் ஒரே ஒரு சேர்மம் ஈனோலாக்கம் அடையவேண்டி லித்தியம் டையசோ புரோபைலமைடு போன்ற கருநாட்டமல்லாத காரம் உபயோகப்படுத்தப்படுகிறது. கிளெய்சன் ஒடுக்க வினையிலும் டைக்மான் வினையிலும் மின்னாட்டமுள்ள எசுத்தர் ஈனோலாக்கம் அடைவதால் இந்த வலிமையான காரம் பயன்படுத்தப்படுவதில்லை. 

முதல்தர கிளெய்சன் ஒடுக்க வினை: இவ்வினையில் ஈனோலாகும் எசுத்தரைக் கொண்டுள்ள சேர்மத்தின் இரண்டு மூலக்கூறுகளுக்கும் இடையில் முதலில் தன்னொடுக்கம் நிகழ்கிறது. 

குறுக்கு கிளெய்சன் ஒடுக்க வினை: இவ்வினையில் ஈனோலாகும் எசுத்தரைக் கொண்டுள்ள ஒரு சேர்மம் எசுத்தர் அல்லது கீட்டோன் ஆகவும் மற்றொரு சேர்மம் ஈனோலாகாத எசுத்தர் சேர்மத்தையும் உடையதாக இருக்கும்.

டைக்மான் ஒடுக்க வினை: இங்கு இரு எசுத்தர் குழுக்களுடன் மூலக்கூறக வினை புரிந்து β-கீட்டோஎசுத்தர்களைத் தருகின்றது இவ்வினையில் உருவாகும் வளையம் திரிபுடையாதாக இல்லாமல் கண்டிப்பாக 5- அல்லது 6-உறுப்பு வளையமாக இருக்கும். 

வினை வழிமுறையின் முதல் படிநிலையில் வலிமை மிகுந்த காரத்தின் உதவியால் ஓர் α புரோட்டான் நீக்கப்படுகிறது. இதன் விளைவாக ஈனோலேட்டு அயனி உருவாகிறது. இவ்வயனி எலக்ட்ரான்களின் உள்ளடங்காத் பண்புடன் நிலைப்புத் தன்மை பெறுகிறது.

இரண்டாவது படிநிலையில் இந்த ஈனோலேட்டு அயனி கருகவர் நாட்டத்துடன் மற்றொரு சேர்மத்தின் கார்பனைல் கார்பனை தாக்குகிறது. இதனால் ஆல்காக்சைடு குழு நீக்கப்பட்டு மீண்டும் மீள் உருவாக்கம் நடைபெறுகிறது. மற்றும் புதியதாக உருவாகும் இரட்டை α புரோட்டான்களை நீக்கி அதிக உடனிசைவு கொண்ட நிலையான எதிர்மின் அயனிகளை உருவாக்குகிறது.

இறுதி படிநிலையாக நீர்த்த அமிலம் சேர்க்கப்பட்டு ( கந்தக அமிலம் அல்லது பாசுபாரிக் அமிலம் ) ஈனோலேட்டும் எஞ்சியிருக்கும் காரமும் நடுநிலையாக்கம் செய்யப்படுகிறது. புதியாக உருவாகும் β கீட்டோ எசுத்தர் அல்லது β-இரு கீட்டோன் தனித்துப் பிரிக்கப்படுகிறது. உருவாகும் இரட்டை α புரோட்டான்கள் வெப்ப இயக்கவியல் விளைவாக மட்டுமே நீக்கப்படுகிறது. இச்செயலுக்கு விகிதசம அளவுள்ள காரமே போதுமானது என்பதை நினைவில் கொள்ள வேண்டும். கிளெய்சன் ஒடுக்கவினை ஒரேஒரு α ஐதரசன் கொண்டுள்ள தளப்பொருளில் நிகழ்வதில்லை ஏனெனில் வினையின் இறுதிப்படியில் β கீட்டோ எசுத்தரிலிருந்து புரோட்டான் நீக்கப்படும் உந்து விசையாலேயே வினை நிகழ்ந்து முடிகிறது.

சுடோப்பு ஒடுக்க வினை என்பது கிளெய்சன் ஒடுக்க வினையிலிருந்து சற்று திருத்தப்பட்டு இருஈத்தைல் எசுத்தரின் சக்சினிக் அமிலம் வலிமை குறைந்த காரத்தின் முன்னிலையில் புரியும் வினையாகும். இது பென்சோஃபீனோன் உடன் புரியும் வினை இதற்கு நல்ல எடுத்துக்காட்டாகும்:.

ஒரு எசுத்தர் குழு மற்றும் ஒரு காபொட்சிலிக்கமிலம் குழு ஆகிய இரண்டு குழுக்களின் உருவாக்கத்தையும் ஒரு லாக்டோன் இடைநிலைப் பொருளை மையப்படுத்தி வினை வழிமுறை விளக்குகிறது.



</doc>
<doc id="234198" url="https://ta.wikipedia.org/wiki?curid=234198" title="மொகாவி பாலைவனம்">
மொகாவி பாலைவனம்

மொகாவி பாலைவனம் ("Mojave Desert", உச்சரிப்பு: mo-hah-vee) ஐக்கிய அமெரிக்காவின் கலிபோர்னியாவின் தென்கிழக்கின் பெரும்பகுதியிலும் தெற்கு நெவாடா, தென்மேற்கு யூட்டா , மற்றும் வடமேற்கு அரிசோனாவில் சிறிதளவிலும் அமைந்துள்ள மழை பெறாத, பெரும்பாலும் வறண்ட நிலப்பகுதி ஆகும். இது மொகாவி மக்களின் மொழியில் "நீரை அடுத்த" என்ற பொருள்படும் அமக்காவி என்பதன் மறுவலாகும். மொகாவி பாலைவனம் வழமையான மலைகளும் தாழ்நிலங்களும் கொண்ட நிலப்பகுதியாக விளங்குகிறது. 2,000 அடிக்கு (610 மீ) உயரமானப் பகுதிகள் "உயர் பாலைவனம்" எனப்படுகிறது; இருப்பினும், மொகாவி பாலைவனத்தின் கெட்ட பெயரெடுத்த சாவுப் பள்ளத்தாக்கு வட அமெரிக்காவிலேயே மிகக் குறைந்த உயரத்தில், கடல்மட்டத்திற்கு கீழே 282 அடியில்(86 மீ) அமைந்துள்ளது.

மொகாவி பாலைவனத்தின் எல்லைகளை பொதுவாக "ஜோசுவா மரங்களைக்" (Yucca brevifolia) கொண்டு வரையறுக்கலாம். இவை இந்தப் பாலைவனத்தின் அடையாள இனமாக கருதப்படுகிறது. டெகாசபி மலைகளும் சான் காபிரியல், சான் பெர்னார்டொ மலைத்தொடர்களும் இதன் அமைப்புசார் எல்லைகளாக விளங்குகின்றன. இந்த மலைத்தொடர்களின் எல்லைகளை மிகத்தெளிவாக சான் அன்றியாஸ் பிளவும் கார்லாக் பிளவும் வரையறுக்கின்றன. வடக்கில் பெரும் தாழ்நில புதர் இசுடெப்பியும் தெற்கிலும் கிழக்கிலும் வெப்பமான சோனோரன் பாலைவனமும் அமைந்துள்ளன. இப்பாலைவனத்தில் 1,750 முதல் 2,000 வரையிலான தாவர இனங்கள் உள்ளன.

மொகாவி பாலைவனத்தின் பெரும்பகுதியில் மக்கள்தொகை மிகவும் குறைவாக இருந்தாலும் பல பெரிய நகரங்கள் (கலிபோர்னியாவில் இலான்கேசுட்டர், பால்ம்டேல், விக்டர்வில், நெவாடாவில் ஹெண்டர்சன், லாஸ் வேகஸ் நகரங்கள்) அமைந்துள்ளன. மேலும் இங்கு மொகாவி வானூர்தி மற்றும் விண்ணூர்தி நிலையம் அமைந்துள்ளது.



</doc>
<doc id="234205" url="https://ta.wikipedia.org/wiki?curid=234205" title="பன்னாட்டுக் கதிரியல் நாள்">
பன்னாட்டுக் கதிரியல் நாள்

பன்னாட்டுக் கதிரியல் நாள் ("International Day of Radiology") என்பது இன்றைய நவீன மருத்துவத் துறையில் மருத்துவப் படிமவியலின் சிறப்பினை பொதுமக்களுக்கு எடுத்துச் செல்ல ஒவ்வோர் ஆண்டும் கொண்டாடப்படும் ஒரு சிறப்பு நாள் ஆகும். எக்சு-கதிர்கள் கண்டுபிடிக்கப்பட்ட நவம்பர் 8 ஆம் நாள் இது கொண்டாடப்படுகிறது. கதிரியலுக்கான ஐரோப்பியக் கழகம், மற்றும் கதிரியலுக்கான அமெரிக்கக் கல்லூரி ஆகியன இணைந்து 2012 ஆம் ஆண்டு முதன் முதலாக இந்நாளை அறிமுகப்படுத்தின.

செர்மானிய இயற்பியலாளர் வில்கெல்ம் இராண்ஜன் (1845-1923) 1895 நவம்பர் மாதம் எட்டாம் நாள் எக்சு கதிர்களை கண்டுபிடித்தார். அதற்காக அவர் இயற்பியலுக்கான நோபல் பரிசினை 1901-ல் பெற்றார். இயற்பியலுக்கான முதல் நோபல் பரிசு இதுவாகும். அனைத்துத் துறைகளிலும் அதிலும் சிறப்பாக மருத்துவத் தறையிலும் பெரும் பரட்சியினை அவர் கண்ட இக்கதிர்கள் ஏற்படுத்தின. அவரது பங்களிப்பினை போற்றும் வகையில் அணு எண் 111 கொண்ட தனிமம் இராண்ஜனியம் எனப் பெயரிடப்பட்டுள்ளது.



</doc>
<doc id="234206" url="https://ta.wikipedia.org/wiki?curid=234206" title="பஞ்சகுரோசத்தலங்கள்">
பஞ்சகுரோசத்தலங்கள்

திருவிடைமருதூர், திருநாகேசுவரம் நாகநாதசுவாமி கோயில், தாராசுரம், சுவாமிமலை, திருப்பாடலவனம் (கருப்பூர்) ஆகிய ஐந்து தலங்கள் பஞ்சகுரோசத்தலங்கள் எனப்படுகின்றன. கும்பகோணத்திற்கு யாத்திரை செல்வோர் இந்த பஞ்சகுரோசத் தலங்களுக்குச் சென்று விதிப்படி நீராடி தரிசித்து ஒவ்வோர் பகல் தங்கி வழிபட்டுவிட்டு கும்பகோணம் கும்பேஸ்வரர் கோயில் செல்வர். கும்பகோணத்திற்கு அங்கமாக இந்த ஐந்து தலங்களும் அமைந்துள்ளன.



</doc>
<doc id="234207" url="https://ta.wikipedia.org/wiki?curid=234207" title="ஹேரியட் பீச்சர் ஸ்டோவ்">
ஹேரியட் பீச்சர் ஸ்டோவ்

ஹேரியட் எலிசபெத் பீச்சர் ஸ்டோவ் ("Harriet Elisabeth Beecher Stowe", சூன் 14, 1811 – சூலை 1, 1896) அமெரிக்க எழுத்தாளரும், அடிமை முறைக்கு எதிராக குரல் கொடுத்தவரும் ஆவார். இவர் புகழ்மிக்க கிறித்துவ மத போதகரான லைமன் பீச்சரின் பதின்மூன்று குழந்தைகளில் ஏழாமவர்.. அமெரிக்காவின் நீக்ரோ அடிமை முறைக்கு எதிராக அங்கிள் டாம்'ஸ் கேபின்˘ (Uncle Tom's Cabin, 1852) என்னும் நூலை எழுதியவர்.


</doc>
<doc id="234218" url="https://ta.wikipedia.org/wiki?curid=234218" title="கார்போவைதரேட் அசிட்டைலேற்ற வினை">
கார்போவைதரேட் அசிட்டைலேற்ற வினை

கரிம வேதியியலில் கார்போவைதரேட் அசிட்டைலேற்றம் ("carbohydrate acetalisation") என்பது பாதுகாப்புக் குழு ஒன்றை வழங்கக்கூடிய மிகவும் மதிப்பு மிக்க ஓர் கரிம வேதி வினையாகும். உதாரணமாக இங்கு தரப்பட்டுள்ள அசிட்டைலேற்ற வினையில் அரபுச் சக்கரை என்றழைக்கப்படும் டி-ரைபோசு 1 அசிட்டைலேற்றியான அசிட்டோன் அல்லது 2,2-இருமீத்தாக்சிபுரோப்பேன் முன்னிலையில் வெப்பவியக்க ஆற்றல் கட்டுப்பாட்டு வினையின் விளைவாக பெந்தோசு 2 ஐக் கொடுக்கிறது. இரண்டாவதாகக் கூறப்பட்டுள்ள அசிட்டைலேற்றி 2,2 இருமீத்தாக்சிபுரோப்பேன் தானே ஒரு அசிட்டால் என்பதால் உண்மையில் இவ்வினை ஒரு குறுக்கு அசிட்டைலேற்ற வினையாகும்.
2- மீத்தாக்சிபுரோபேன் அசிட்டைலேற்றியாக செயல்படுவதால் இயக்க ஆற்றல் வினையைக் கட்டுப்படுத்துகிறது. டி-ரைபோசு தானே ஒரு எமிஅசிட்டால் என்பதால் பைரனோசு 3 உடன் சமநிலை கொள்கிறது. நீர்த்த கரைசலில் ரைபோசு 75 சதவீதம் பைரனோசும் 25 சதவீதம் பீயூரனோசும் மற்றும் வேறுபட்ட அசிட்டால் 4 உம் உருவாகின்றன. 



</doc>
<doc id="234219" url="https://ta.wikipedia.org/wiki?curid=234219" title="யூக்ளிடிய படிமுறைத்தீர்வு">
யூக்ளிடிய படிமுறைத்தீர்வு

கணிதத்தில் யூக்ளிடிய படிமுறைத் தீர்வு ("Euclidean algorithm") என்பது இரு முழுஎண்களின் மீப்பெரு பொது வகுத்தியைக் (மீபொவ) காணும் வழிமுறையாகும். நேர் முழுஎண்களின் மீப்பெரு வகுத்தி காண்பதற்கே இம்முறையானது அதிகம் பயன்படுத்தப்படுகிறது. இவ் வழிமுறையை கணிதவியலாளர் யூக்ளிட் தனது புத்தகத்தில் ( VII , X -"Elements") விளக்கியுள்ளார்.

இரு நேர் முழுஎண்களின் மீபொவ என்பது அவ்விரு எண்களையும் மீதமின்றி வகுக்கக் கூடிய மிகப்பெரிய எண்ணாகும். யூக்ளிடிய படிமுறைத்தீர்வின்படி, இரு நேர்முழுஎண்களின் மீபொவ காண்பதற்கு, அந்த இரண்டு எண்களில் பெரிய எண்ணிலிருந்து சிறிய எண் கழிக்கப்பட்டு, அந்த வித்தியாசமாகக் கிடைக்கும் எண், தரப்பட்டதில் சிறிய எண் ஆகிய இரண்டும் ஒரு சோடியாகக் கொள்ளப்படுகிறது. பின்னர் இந்த சோடியிலுள்ள பெரிய எண்ணிலிருந்து சிறியஎண் கழிக்கப்பட்டு முதலில் செய்தது போலவே அடுத்த சோடி அமைக்கப்படுகிறது. சோடியின் இரு எண்களும் சமமாக வரும் நிலைவரை இச் செயலானது தொடரப்படுகிறது. அவ்வாறு சம எண்கள் கிடைக்கும்பொழுது அந்தச் சம எண்தான் தேவையான மீபொவ ஆக இருக்கும்.

யூக்ளிடின் புத்தகத்தில் காணப்பட்ட படிமுறைத்தீர்வு (கிமு 300) இயல் எண்களுக்கும் நீளங்களுக்கும் மட்டும் பயன்படுத்தக் கூடியதாக இருந்தது. 19 ஆம் நூற்றாண்டில் காசிய முழுஎண்கள், ஒரு மாறியிலமைந்த பல்லுறுப்புக்கோவைகள் போன்றவற்றுக்கும் பயன்படும் வகையில் இப் படிமுறைத்தீர்வு பொதுமைப்படுத்தப்பட்டது.

யூக்ளிடிய படிமுறைத்தீர்வின் எளிய முறையில் கழித்தல் பயன்படுத்தப்படுகிறது. மீபொவ காண வேண்டிய இரு நேர் முழுஎண்களை ஒரு சோடியாக எடுத்துக்கொண்டு அந்த இரண்டு எண்களில் பெரிய எண்ணிலிருந்து சிறிய எண் கழிக்கப்பட்டு, அதில் கிடைக்கும் வித்தியாசம் மற்றும் தரப்பட்டதில் சிறிய எண் ஆகிய இரண்டும் ஒரு சோடியாகக் கொள்ளப்படுகிறது. பின்னர் இந்த சோடியிலுள்ள பெரிய எண்ணிலிருந்து சிறியஎண் கழிக்கப்பட்டு முதலில் செய்தது போலவே அடுத்த சோடி அமைக்கப்படுகிறது. சோடியின் இரு எண்களும் சமமாக வரும் நிலைவரை இச் செயலானது தொடரப்படுகிறது. அவ்வாறு சம எண்கள் கிடைக்கும்பொழுது அந்தச் சமமான எண்தான் முதலில் எடுத்துக்கொள்ளப்பட்ட இரு எண்களின் மீபொவ ஆகும்.

தொடக்கநிலை பச்சைநிற செவ்வகத்தின் அளவுகள் "a" = 1071, "b" = 462. இச் செவ்வகத்துக்குள் 462×462 அளவுள்ள இரு ஆரஞ்சுநிற சதுரங்கள் அமைக்கப்படும்போது 462×147 அளவுள்ள பச்சைநிற செவ்வகம் மீதமாகிறது; இதனுள் 147×147 அளவுள்ள இரு நீலநிற சதுரங்கள் அமைக்கப்படும்போது 21×147 அளவுள்ள பச்சைநிறச் செவ்வகம் மீதமாகிறது; இதனுள் 21×21 அளவுள்ள ஏழு சிவப்புநிற சதுரங்கள் அமைக்கப்படும்போது பச்சைநிறப் பரப்பளவு எதுவும் மீதமாவதில்லை. எனவே 1071, 462 இன் மீபொவ 21.


1071, 462 இன் மீபொவ காணல்:

மீபொவ காணவேண்டிய இரு எண்களில் ஒன்று மற்றொன்றைவிட மிகச் சிறியதாக இருக்கும்பட்சத்தில் மீபொவ காணும்வரை கழித்துத் தொடர வேண்டிய படிகளின் எண்ணிக்கை அதிகமாக உள்ளதால் படிகளின் எண்ணிக்கையைக் குறைத்து விரைவாக மீபொவ காணும்வகையில், கழித்தலுக்குப் பதில் வகுத்தல் பயன்படுத்தப்படுகிறது.

மீபொவ காணவேண்டிய இரு எண்களில் கழித்தலுக்குப் பதில் நெடுமுறை வகுத்தல் பயன்படுத்தப்படுகிறது. பெரிய எண்ணை சிறிய எண்ணால் வகுக்கக் கிடைக்கும் மீதியால் சிறிய எண் வகுக்கப்படுகிறது. இந்த வகுத்தலில் கிடைக்கும் இரண்டாவது மீதியால் முதல் மீதி வகுக்கப்பட்டு மூன்றாவது மீதி கண்டுபிடிக்கப்படுகிறது. மீதியாக சுழி கிடைக்கும்வரை இவ்வாறு வகுப்பது தொடரப்படுகிறது. எந்த எண்ணால் வகுக்கும்போது மீதியாக சுழி கிடைக்கிறதோ அந்த எண் தான் மூல எண்களின் மீபொவ ஆகும்.

1071, 462 இன் மீபொவ காணல்:

1071, 462 இன் மீபொவ 21.

மீபொவ காணவேண்டிய இரு நேர் முழுஎண்கள் "a" , "b" இல் "b" < "a" எனில் மீபொவ காணும் பொது வழிமுறையின் படிநிலைகள்:

இப்படிநிலைகள் ஒவ்வொன்றிலும் மீதிகளின் மதிப்புகள் குறைந்து கொண்டே வரும் என்பதாலும் அவை எதிர்மதிப்புகளாக இருக்காது என்பதாலும் இந்தப் படிகளைத் தொடரும்போது ஒரு கட்டத்தில் மீதி சுழியாக இருக்கும். இதில் இறுதியாகப் பெறப்பட்ட சுழியற்ற மீதியே "a" , "b" இன் மீபொவ ஆகும்.

மேலேயுள்ள எடுத்துக்காட்டினை இம்முறையில் எழுதுதல்:

கடைசி மீதி சுழி என்பதால் படிமுறைத் தீர்வு இத்துடன் முடிவடைகிறது. 1071, 462 இன் மீபொவ 21. 

இப் படிநிலைகளின் அட்டவணை வடிவம்:



</doc>
<doc id="234230" url="https://ta.wikipedia.org/wiki?curid=234230" title="கல்லகர்–ஆலண்டர் சிதைவு வினை">
கல்லகர்–ஆலண்டர் சிதைவு வினை

கல்லகர்–ஆலண்டர் சிதைவு வினை (1946) ("Gallagher–Hollander degradation") என்பது ஒரு நேரியல் அலிஃபாட்டிக் காபொட்சிலிக் அமிலத்தில் இருந்து பைருவீக் அமிலத்தை வெளியேற்றி எண்ணிக்கையில் இரண்டு கார்பன் அணுக்கள் குறைவாகக் கொண்டுள்ள ஒரு புதிய அமிலத்தைத் தருகின்ற வினையாகும். இவ்வினையின் அசலான நோக்கம் தொடர் வினைகள் மூலமாக பித்தவமிலம் உருவாக்குதலுடன் தொடர்புடையது ஆகும். தயனைல் குளோரைடுடன் வினைபுரிந்து அமிலகுளோரைடு (2) உருவாதல் ஈரசோமீத்தேனுடன் வினைபுரிந்து ஈரசோகீட்டோன் (3) உருவாதல், ஐதரோகுளோரிக் அமிலத்துடன் வினைபுரிந்து குளோரோமெத்தில் கீட்டோன் (4) உருவாதல், குளோரின் கரிம ஒடுக்கவினைக்குட்பட்டு மெத்தில்கீட்டோன் (5) உருவாதல், கீட்டோன் ஆலசனேற்றம் அடைந்து (6) பைரிடீனுடன் நீக்க வினையில் ஈடுபட்டு ஈனோன் (7) உருவாகி இறுதியாக குரோமியம் மூவொட்சைட்டுடன் ஆக்சிசனேற்றம் அடைந்து பிசுனார்கோலனிக் அமிலம் உண்டாகிறது (8).


</doc>
<doc id="234236" url="https://ta.wikipedia.org/wiki?curid=234236" title="கோவா முதலமைச்சர்களின் பட்டியல்">
கோவா முதலமைச்சர்களின் பட்டியல்

கோவாவின் முதலமைச்சர் ("Chief Minister of Goa") தென்னிந்தியாவின் கடலோர மாநிலமான கோவாவின் அரசுத் தலைவர் ஆவார். இந்திய அரசியலமைப்பின்படி, ஒரு மாநிலத்தின் "சட்டப்படியான" தலைவர் ஆளுநராக இருப்பினும் "நடைமுறைப்படி" தலைமை வகிப்பது முதலமைச்சரே ஆகும். கோவா சட்டப் பேரவைத் தேர்தல்களை அடுத்து மாநில ஆளுநர் வழமையாக பெரும்பான்மையான இடங்களை வென்ற கட்சி (அல்லது கூட்டணி)யை ஆட்சியமைக்க அழைப்பார். ஆளுநரால் நியமிக்கப்படும் முதலமைச்சரும் அவரது அமைச்சரவையும் கூட்டாக சட்டப்பேரவைக்கு பொறுப்பானவர்கள். சட்டப்பேரவையின் நம்பிக்கை பாத்திரமான முதலமைச்சர் ஐந்தாண்டுகள் பதவியில் இருப்பார். மீண்டும் தேர்ந்தெடுக்கப்பட தடை எதுவும் இல்லை. 

கோவா படையெடுப்பிற்குப் பின்னர் முன்னாள் போர்த்துக்கேய குடியேற்றம் இந்தியாவின் கோவா, தாமன், தியூ ஒன்றியப் பகுதியாயிற்று. 1987இல் கோவா மட்டும் முழு மாநிலத் தகுதி பெற்றது; தமன் மற்றும் தியூ தனி நடுவண் ஒன்றியப் பகுதியாயின. 1963 முதல் பதினோரு நபர்கள் கோவா,தாமன், தியூ ஒன்றியப் பகுதி மற்றும் கோவா மாநில முதலமைச்சர்களாக இருந்துள்ளனர். முதன்முதலில் மகாராட்டிரவாதிக் கோமந்தக் கட்சியைச் சேர்ந்த தயானந்த் பண்டோட்கர் முதலமைச்சராகப் பொறுப்பேற்றார். இவரையடுத்து பதவியேற்ற இவரது மகள் சசிகலா ககோத்கர், கோவாவின் ஒரே பெண் முதலமைச்சராவார். கோவா மாநிலத் தகுதி பெற்றபோது ஆட்சியிலிருந்த இந்திய தேசிய காங்கிரசின் பிரதாப்சிங் ராணே தான் மிகக் கூடுதலான காலம் பதவியில் இருந்தவர்; இவர் தொடர்ச்சியில்லாத நான்கு முறைகளில் 15 ஆண்டுகள் பதவியில் இருந்துள்ளார். 

தற்போதைய முதலமைச்சராக பாரதிய ஜனதா கட்சியின் லட்சுமிகாந்த் பர்சேகர், நவம்பர் 8,2014 அன்று பொறுப்பேற்றுள்ளார்.




</doc>
<doc id="234237" url="https://ta.wikipedia.org/wiki?curid=234237" title="புபொப 7840">
புபொப 7840

புபொப 7840 ("NGC 7840") என்பது பீசசுஎன்றழைக்கப்படும் மீன மண்டலத்தில் உள்ள ஒரு தண்டு கருச்சுருள் அண்டம் ஆகும். இந்த வானுறுப்பே புதிய பொதுப் பட்டியலில் கடைசியாக சேர்க்கப்பட்டது.



</doc>
<doc id="234246" url="https://ta.wikipedia.org/wiki?curid=234246" title="புபொப 1">
புபொப 1

புபொப 1 ("NGC 1") என்பது பெகாசசு விண்மீன் தொகுதியில் இடம்பெற்றுள்ள ஒரு சுருள் விண்மீன் மண்டல வளையம் ஆகும். இவ்வளையம் சுமார் 190 மில்லியன் ஒளி ஆண்டுகள் தொலைவில் உள்ளது. விட்டம் அளவில் சுமார் 90 000 ஒளி ஆண்டுகள் தொலைவில் இது நமது பால் வெளியை விட சற்று சிறியதாக இருக்கும். புதிய பொதுப் பட்டியலில் முதலாவது இடத்தைப் பிடித்துள்ள வானுறுப்பு இதுவாகும். 1860 காலகட்டத்தில் புதிய பொதுப்பட்டியல அட்டவணையைத் தொகுப்பதற்கு பயன்படுத்தப்பட்ட ஆள்கூறுகளில் இவ்வுறுப்புதான் பட்டியலில் உள்ள மற்ற உறுப்புகளைக் காட்டிலும் குறைவான வல ஏற்றம் கொண்டிருந்தது. வல ஏற்றத்தின் அடிப்படையில் பட்டியல் தயாரிக்கப்பட்ட காரணத்தால் இது பட்டியலில் முதல் இடம் பெற்றது . பின்னர் பட்டியல் தொகுப்பதற்கான ஆள்கூறுகள் மாறிவிட்டன என்றாலும் இன்று வரை மற்ற வானுறுப்புகளைக் காட்டிலும் இதுவே குறைந்த வலஏற்றம் கொண்டதாக கருதப்படுகிறது


</doc>
<doc id="234248" url="https://ta.wikipedia.org/wiki?curid=234248" title="ஸெர்யோஷா (நூல்)">
ஸெர்யோஷா (நூல்)

ஸெர்யோஷா ((, 1955) சோவியத் நூலாசிரியை வேரா பானோவா எழுதிய நூல். ஸெர்யோஷா எனும் ஆறு வயதுள்ளச் சிறு பையனைச் சுற்றி அமைந்து, அவனுக்கும் அவனது புதிய தந்தைக்கும் இடையே அரும்பும் நேசத்தைக் கூறும் இக்குறுநாவல் குழந்தைகளுக்காக அல்லாமல் பெரியவர்களுக்காக, பெரியவர்கள் குழந்தைகளின் உலகைப் புரிந்து கொள்வதற்காக எழுதப்பட்டது. இந்த நாவலின் திரைவடிவம் 1960 ஆம் ஆண்டில் கார்லோவி வாரீ எனும் இடத்தில் நடைபெற்ற சர்வதேசத் திரைப்பட விழாவில் ’படிக பூமியுருண்டை’ எனும் முதல் பரிசைப் பெற்றது.

கதை முழுவதும் சிறுவர்களின் கண்ணோட்டத்தில் அவர்களது உலகம் வர்ணிக்கப்படுகின்றது. சின்னது என்று அவர்களது ஊரைப் பெரியவர்கள் கருதுவது சரி அல்ல என்றும் பெரிய நகரம் அது என்றும் ஸெர்யோஷாவும் அவனது தோழர்களும் கருதுவதில் ஆரம்பித்து, பெரியவர்கள் சூனியக்காரிகள் பற்றி புத்தகங்களில் வாசித்துக் கதை கூறிவிட்டு, அதே மூச்சில் ’சூனியக்காரிகள் இல்லை’ என்று கூறுவதால் சிறுவனுக்கு புத்தகங்கள் மீது வரும் நம்பிக்கையின்மை, போரில் வீர மரணமடைந்துவிட்டதால் தந்தையைப் பற்றி அறிந்திராத சிறுவனுக்கு தாயின் மறுமணத்தால் கிடைக்கும் தந்தையின் மீதான ஆரம்பகால சந்தேகங்கள், பின்னர் மற்றவர்களை விட புதிய தந்தையான கொரஸ்தெல்யோவ் தனது சொற்களைக் காப்பாற்றுவது, சிறுவனை பெரிய மனிதனாக அங்கீகரித்து அவனுக்கு பதில் சொல்வது ஆகியவற்றால் ஈர்க்கப்படுவது, தம்பி வரப்போகிறான் என்றதும் உடன் ஓடிவிளையாடும் சகோதரனை எதிர்பார்த்து விட்டு எடுத்ததெற்கெல்லாம் அழும் ஒரு சிறு குழந்தையாகப் புதிதாகப் பிறந்த சிறு தம்பியைக் கண்டு அடையும் ஏமாற்றம், அவனது வாழ்க்கை முறையில் அவனுக்கே உண்டான சிரமங்கள் என்று கதை விரிகின்றது.

வேலை மாறுதல் காரணமாக குடும்பத்துடன் வேறு ஊர் மாற வேண்டிய கட்டாயத்திலிருக்கும் தந்தையும் தாயும், தனது குறும்புத்தனங்களால் அடிக்கடி உடல்நலக்குறைவு அடையும் சிறுவனை மட்டும் பாஷா அத்தையிடம் விட்டு விட்டு கைக்குழந்தையுடன் செல்ல முடிவெடுக்கும் சூழலில் சிறுவனின் புறக்கணிக்கப்பட்ட மனநிலையையும், பெரியவர்கள் போன்று அவன் சிந்திப்பதையும், பெரியவர்களின் வரம்பற்ற அதிகாரம் மிக்க உலகில் தன்னை நிர்கதியானவனாக உணர்வதையும், மற்ற அனைவரையும் தாண்டி தனது உணர்வுகளுக்கு மதிப்பளிக்கும் புதிதாக வந்த தந்தை கொரஸ்தெல்யோவிடம் தன்னை உடன் அழைத்துச் செல்ல வேண்டுவதும், அனைவரும் புறப்படக் கிளம்பியதும், பிரிவைத் தாங்க இயலாத கொரஸ்தெல்யோவ், ஸெர்யோஷாவைக் கிளப்பி உடன் அழைத்துச் செல்வதுமான குறுங்கதையை, குழந்தைகளின் உணர்வின் வடிவில் வடித்துள்ளார் ஆசிரியர். 



</doc>
<doc id="234252" url="https://ta.wikipedia.org/wiki?curid=234252" title="திருவாங்கூர் தமிழ்நாடு காங்கிரசு">
திருவாங்கூர் தமிழ்நாடு காங்கிரசு

திருவாங்கூர் தமிழ்நாடு காங்கிரசு (திசம்பர் 16, 1945 - சனவரி 26, 1957) என்பது முந்தைய இந்திய மாநிலமான ‎திருவாங்கூர்-கொச்சி மாநிலத்தின் அரசியல் கட்சிகளில் ஒன்றாகும். இக்கட்சி நாகர்கோவிலைத் தலைமையகமாகக் கொண்டு தமிழின ஆர்வலர்களால் உருவாக்கப்பட்டது. ‎திருவாங்கூர்-கொச்சி மாநிலத்தில் தமிழர்கள் அதிகமாக இருக்கும் வட்டங்களைச் சென்னை மாகாணத்தோடு இணைக்க வேண்டும் என்பதே இக்கட்சியின் முக்கியக் கொள்கையாக இருந்தது. இக்கட்சியில் பரவலாக அறியப்படும் மற்றொரு முக்கிய உறுப்பினர் கன்னியாகுமரி மாவட்டத்தின் தந்தை என அழைக்கப்படும் ஏ. நேசமணி ஆவார்.

திருவாங்கூர் அரசாங்கம் இருபதாம் நூற்றாண்டின் தொடக்கத்தின் போது ஒரு முடியாட்சி மாநிலமாக இருந்தது. இதில் மலையாளிகளின் மக்கள் தொகை அதிகமாகவும் தமிழர்களின் மக்கள் தொகை குறைவாகவும் இருந்தது. இதனால் மொழிவாரியாகத் தமிழர்களின் அடையாளம் காட்டப்பட்டு அவர்களின் உரிமைகளும் பறிக்கப்பட்டன. அம்மாநிலத்தின் தமிழினத் தலைவர்களும் தமிழர்களின் மீது மலையாளிகளால் நடத்தப்படும் பொருளாதாரச் சுரண்டல்களை எதிர்த்து வந்தனர். அக்காலத்தில் மொழிவாரி மாநிலங்கள் அமைக்கக்கோரி இந்தியா முழுதும் கோரிக்கை பலமாக எழுந்ததால் திருவாங்கூர், கொச்சி, மலபார் பகுதிகளை ஒருங்கிணைத்துக் கேரள மாநிலம் அமைக்க வேண்டும் என மலையாள அமைப்புகள் வலியுறுத்தி வந்தன. "திருவாங்கூர் சமஸ்தானக் காங்கிரசு" இதற்கு ஆதரவளிக்க அதை அக்கட்சியில் உள்ள தமிழர்கள் எதிர்த்து அக்கட்சியை விட்டு வெளியேறினர். கேரள மாநிலம் அமைவதாக இருந்தால் தமிழர் பகுதிகள் தமிழ்நாட்டுடன் இணைக்கப்பட வேண்டும் என பி. எஸ். மணி, காந்திராமன், ஆர். கே. இராம் போன்ற தமிழர்கள் வலியுறுத்தினர். இந்த அரசியலை ஒட்டித் தமிழர்களுக்கு எனத் தனிக் காங்கிரசு ஒன்றை அமைக்க இவர்கள் தீர்மானித்தனர். அதனால் திசம்பர் 16, கி. பி. 1945 அன்று தொடங்கிய கட்சி தான் அகில திருவாங்கூர் தமிழர் காங்கிரசு ஆகும்.

தோவாளை, அகத்தீசுவரம், கல்குளம், விளவங்கோடு, நெயாத்தங்கரை, செங்கோட்டை, தேவிகுளம், பீர்மேடு ஆகிய வட்டங்களைச் சென்னை மாகாணத்துடன் இணைப்பதே இக்கட்சியின் கொள்கை ஆகும். தமிழர்களின் பகுதிகளில் தமிழே நிருவாக மொழியாக இருக்க வேண்டும் என்பதும் இங்கே கூடுதல் கொள்கை. தமிழ்ப் பள்ளிகளைத் தொடங்க வேண்டும் என்றும் மேல் கோரிக்கைகளையும் இக்கட்சி விடுத்துவந்தது. ஆரம்பத்தில் திருவாங்கூர் தமிழ்நாடு காங்கிரசு தோவாளை, அகத்தீசுவரம் வட்டங்களில் மட்டுமே செல்வாக்குப் பெற்றிருந்தது. சென்னை மாகாணத்தில் இருந்த தமிழ்த் தேசிய ஊடகங்களும் இவர்களுக்கு ஆதரவாகச் செய்திகளை வெளியிட்டு வந்தன.

ம. பொ. சி. இக்கட்சிக்கு ஆதரவாகச் சென்னை மாகாணத்தில் மேடைப் பேச்சுகளில் ஈடுபட்டார்.

தேவிகுளம், பீர்மேடு பகுதிகள், கேரளாவோடு இணைக்கப்பட்டபோது 24.12.1955 அன்று மக்களவையில் கடும் எதிர்ப்பை அகில இந்திய யூனியன் முஸ்லீம் லீக்கின் தலைவர் முகம்மது இசுமாயில் பதிந்தார். தமிழகத்துடன் கேரளாவின் தமிழ்ப் பகுதிகளை இணைக்கப் பின்வருமாறு வழியுறுத்தினார்.

காங்கிரசு சட்டமன்ற உறுப்பினர் விநாயகம் பிற்காலத்தில் திருத்தணிப் பகுதி தமிழகத்தில் இணையக் காரணமாய் இருந்தவர். தேவிகுளம், பீர்மேடு பகுதிகள் திருவாங்கூர்-கொச்சிக்குக் கிடைக்க வைக்க மலையாளி பணிக்கர் அளவு கடந்து முயல்வதாக எச்சரித்து, தமிழருக்கு ஆதரவாக சட்டமன்றத்திலேயே மலையாளி பணிக்கரை குற்றம் சாட்டினார் விநாயகம்.

1945இல் இதன் தலைவராக வழக்கறிஞர் சாம் நத்தானியலும் பொதுச்செயலாளராக ஆர். கே. இராம் என்பவரும் இருந்தனர். ஆனால் தமிழர் பகுதிகளைச் சென்னை மாகாணத்துடன் இணைக்க வேண்டும் என்பதே முக்கியக் கோரிக்கை என்பதால் கட்சியின் பெயரை திருவாங்கூர் தமிழ்நாடு காங்கிரசு எனப் பெயர் மாற்றம் செய்ய 1946 சூன் 30 அன்று இரவிப்புத்தூரில் நடந்த தமிழர் காங்கிரசு குழுவின் தீர்மானம் நிறைவேற்றப்பட்டது.

தோவாளை, அகத்தீசுவரம் வட்டங்களில் மட்டுமே செல்வாக்குடன் இருந்த திருவாங்கூர் தமிழ்நாடு காங்கிரசு விளவங்கோட்டைச் சேர்ந்த ஏ. நேசமணி இக்கட்சியில் இணைந்ததால் கல்குளம், விளவங்கோடு வட்ட மக்களின் ஆதரவையும் பெறத்தொடங்கியது. 1947 செப்டம்பர் 8 அன்று நாகர்கோவில் ஆலன் நினைவு அரங்கில் நேசமணி தனது ஆதரவாளர்களின் கூட்டத்தைக் கூட்டியிருந்தார். அக்கூட்டத்தில் அவரின் ஆதரவாளர்களும் இக்கட்சியில் சேர முடிவு எடுத்தனர். கல்குளம், விளவங்கோடு பகுதியில் தமிழ் நாடார்கள் அனைவரும் இக்கட்சிக்கு ஆதரவாகத் திரண்டதால் அப்பகுதியில் இருந்த மலையாள ஆதிக்க சாதியான நாயர்கள் இவர்கள் மீது கோபம் கொண்டனர். இதனால் ஏற்பட்ட நிகழ்வுகளை அடக்க நினைத்துக் காவல் துறை நடத்திய துப்பாக்கிச் சூட்டில் மாங்காடு தேவசகாயம், கீழ்குளம் செல்லையா போன்றோர் கொல்லப்பட்டனர்.

1949இல் இந்தியாவில் நடந்த மாநிலங்களின் ஒருங்கிணைப்பின் போது திருவாங்கூர் அரசும் கொச்சி அரசும் ஒன்றாக இணைந்து தனி முடியாட்சி மாநிலமாக மாறியது. அப்போது இராச்சுபிரமுக்கு அதன் ஆளுநராக இருந்தார். 1951இல் நடந்த திருவாங்கூர்-கொச்சி மாநிலச் சட்டசபைத் தேர்தலில் திருவாங்கூர் தமிழ்நாடு காங்கிரசு 9 அல்லது 10 தொகுதிகளில் வென்றது. அந்தத் தேர்தலில் தனிமாநில ஆதரவு தருவார்கள் என நம்பி இந்தியத் தேசியக் காங்கிரசை ஆதரித்த திருவாங்கூர் தமிழ்நாடு காங்கிரசு 19 மாதங்கள் கழித்து இந்தியத் தேசியக் காங்கிரசிடம் இருந்து இதற்கு ஆதரவு கிடைக்காது என்பதால் ஆதரவைத் திருப்பிப் பெற்றுக்கொண்டது. 1952இல் நடந்த திருவாங்கூர்-கொச்சி மாநிலச் சட்டசபைத் தேர்தலில் திருவாங்கூர் தமிழ்நாடு காங்கிரசு 12 தொகுதிகளை வென்றது. அதே ஆண்டில் இக்கட்சி தமிழர்கள் அதிகமாக வாழ்ந்த வட்டங்களான தோவாளை, அகத்தீசுவரம், கல்குளம், விளவங்கோடு, நெயாத்தங்கரை, செங்கோட்டை, தேவிகுளம், பீர்மேடு ஆகிய வட்டங்களைச் சென்னை மாகாணத்துடன் இணைக்கக் கோரி அறிக்கை விட்டது. ஆகத்து 1954இல் இது தொடர்பாக நடந்த சாலைப் போராட்டத்தில் காவல் துறை நடத்திய துப்பாக்கிச் சூட்டில் 4 பேர் கொல்லப்பட்டனர். 12 பேர் படுகாயம் அடைந்தனர்.

திருவாங்கூரில் அனைவருக்கும் வாக்குரிமை அளிக்கப்பட்டு நடத்தப்பட்ட முதல் சட்டமன்றத் தேர்தல் 1948 பெப்ரவரி மாதம் நடைபெற்றது. தமிழர் பகுதிகளில் 18 வேட்பாளர்களை நிறுத்திய தி.த.நா.கா. 14 தொகுதிகளை வென்று சட்டசபையில் எதிர்க்கட்சியாக உருவெடுத்தது. மலையாளிகள் அதிகம் இருந்த சமஸ்தான காங்கிரசு வெற்றிபெற்று அதில் இருந்த பட்டம் தானுபிள்ளை நாயர் முதல்வராகப் பதவியேற்றார். விளவங்கோடு தொகுதியில் வென்ற நேசமணி தி.த.நா.கா. சட்டமன்ற கட்சித் தலைவராகத் தேர்ந்தெடுக்கப்பட்டார். அதன் பின்னர் அவரது தலைமையிலேயே தமிழர் போராட்டங்கள் நிகழ்த்தப்பட்டன.

நேசமணி எதிர்க்கட்சித் தலைவராகவும் கீழ்வருபவர்கள் சட்டமன்ற உறுப்பினர்களாகவும் தேர்ந்தெடுக்கப்பட்டனர்.

மலைப்பகுதிகளான தேவிகுளம், பீர்மேடு வட்டங்களில் தமிழ் தோட்டத் தொழிலாளர்கள் பெருமளவில் இருந்தனர். திருவாங்கூர் சமசுத்தான காங்கிரசின் தலைவர்கள் தமிழ்த் தொழிலாளர்களை உறுப்பினர்களாக சேர்த்துக்கொள்ள மறுத்துவிட்டதால், தமிழர்கள் தமிழ்நாடு காங்கிரசு தலைவர் காமராசரின் உதவியை நாடினர். காமராசரின் ஆலோசனையின் பேரில் மூணாற்றில் 23 - 10 - 1947 அன்று தி.த.நா.கா. குழு தொடங்கப்பட்டது. பெரும்பாலான தமிழர்களுக்கு வாக்குரிமை வழங்கப்படாதலால் தி.த.நா.கா. தேவிகுளத்தில் தோல்வியடைந்தது. 1948 மார்ச்சு மாதம் தமிழ்த் தொழிலாளர்களுக்காக, "தென்னிந்திய தோட்டத் தொழிலாளர்கள் சங்கம்" தி.த.நா.கா. உதவியுடன் தொடங்கப்பட்டது. அத்தொழிற்சங்கத்தை கவனிப்பதற்காகக் காமராசரால் அனுப்பப்பட்ட குப்புசாமி தேவிகுளத்தில் தமிழர் போராட்டத்தை வலுப்படுத்தியதில் முதன்மையானவர்.

திருவாங்கூர்-கொச்சி மாநிலக் காங்கிரசு கமிட்டியின் ஓர் அங்கமாக செயற்பட தி.த.நா.க. கட்சியை செயற்பட வைக்கத் திருவாங்கூர்-கொச்சி மாநிலக் காங்கிரசுக் கட்சியினர் முயற்சிகளை மேற்கொண்டனர். 1950இல் சென்னை மாநிலக் காங்கிரசு மூத்த தலைவர் பக்தவத்சலம் முன்னிலையில் பாளையங்கோட்டையில் வைத்து இரு தரப்பினருக்கும் பேச்சுவார்த்தை நடைபெற்றது. தி.த.நா.க. கட்சியை திருவாங்கூர்-கொச்சி மாநில காங்கிரசு கட்சியின் அங்கமாக செயற்பட வைக்கத் தீர்மானம் முன்மொழியப்பட்டது. அந்த உடன்பாடு குறித்து தி.த.நா.க.வில் தனிப்பட்ட விவாதம் நடந்த போது அத்தீர்மானம் தோற்கடிக்கப்பட்டது. இதை ஏற்காத சாம் நத்தானியல் தி.த.நா.க. கட்சித் தலைவர் பதவியைத் துறந்தார். புதிய தலைவராக 1950இல் தேர்தல் நடத்தி பி. இராமசாமி பிள்ளை தேர்ந்தெடுக்கப்பட்டார். உடன் போட்டியிட்ட தானுலிங்க நாடார் தலைமையில் புதிய தி.த.நா.கா. கட்சி தோற்றுவிக்கப்பட்டது. இரண்டையும் இணைக்கக் கோரி கட்சியின் மூத்த தலைவர்கள் குஞ்சன் நாடார், காந்திராமன் 9 நாள்கள் உண்ணாவிரதம் இருந்தனர். இறுதியில் காந்திராமன் உடல் நிலை மோசமடைந்ததால் உண்ணாவிரதம் கைவிடப்பட்டது.

1952ஆம் ஆண்டு நாடு முழுவதும் நடைபெற்ற முதல் பொதுத்தேர்தலில் நேசமணி ஆதரவு தி.த.நா.கா. குடச் சின்னத்திலும், தானுலிங்க நாடார் அணி வண்டிச் சின்னத்திலும் போட்டியிட்டனர். நாகர்கோவில் பாராளுமன்றத் தொகுதியில் போட்டியிட்ட நேசமணி பெருவாரியான வாக்குகள் அதிகம் பெற்று வெற்றி பெற்றார். கல்குளம்-விளவங்கோடு வட்டங்களில் 7 தொகுதிகளிலும் தேவிகுளத்தில் ஒரு தொகுதியிலும் நேசமணி தி.த.நா.கா. வெற்றி பெற்றது. தோவாளை, அகத்தீசுவரம் வட்டங்களில் இரு அணிகளும் தோல்வியடைந்தன. தேர்தல் முடிந்த பின்னர் ஏ.கே. ஜான் தலைமையிலான காங்கிரசு அரசு பதவியேற்றது. தி.த.நா.கா.வின் சிதம்பர நாடார் அமைச்சராகப் பொறுப்பேற்றார்.


1952 மாநிலங்களவைத் தேர்தலில் முசுலீம் இலீக்கு கட்சியின் முன்னாள் உறுப்பினர் எ. அப்துல் இரசாக்கு தி.த.நா.கா. வேட்பாளராக போட்டியிட்டு கம்யூனிசுடுக் கட்சி ஆதரவுடன் வெற்றி பெற்றுப் பாராளுமன்றத்திற்கு சென்றார்.

தமிழர் பிரச்சனையில் போதிய அக்கறை காட்டவில்லை என்று கூறி மந்திரிசபைக்கு அளித்து வந்த ஆதரவை தி.த.நா.கா. திரும்பப்பெற்றதால் ஆட்சி அவிழ்ந்து தேர்தல் அறிவிக்கப்பட்டது. 1954ஆம் ஆண்டு நடைபெற்ற சட்டமன்ற தேர்தலில் தி.த.நா.கா. 12 தொகுதிகளில் வெற்றி பெற்றது. அவற்றுள் தேவிகுளத்தில் இரண்டு தொகுதிகளிலும் அடக்கம்.


திருவாங்கூர்-கொச்சி மாநில முதல்வராக பதவியேற்ற பட்டம் தாணுபிள்ளை தேவிக்குளம் பகுதித் தமிழர்கள் மீது கடுமையான அடக்குமுறைகளை ஏவினார். காவல் துறையினர் அத்துமீறல்களைக் கண்டித்து நாகர்கோவில் பகுதி தி.த.நா.கா. தலைவர்கள் மூணாற்றுக்கே சென்று தடையை மீறி போராட்டம் நடத்திக் கைதாயினர். நேசமணி உள்ளிட்ட முக்கியத் தலைவர்கள் கைது செய்யப்பட்டால் தென்றிருவாங்கூர்ப் பகுதியில் பதட்டமான சூழ்நிலை நிலவியது. ஆகத்து 11ஆம் தேதியன்று தி.த.நா.கா. அறிவித்திருந்த "விடுதலை நாள்" போராட்டத்தின் போது ஊர்வலங்களும் பொதுக்கூட்டங்களும் நடைபெற்றன. அன்றைய போராட்டக்காரர்கள் மீது நடத்திய துப்பாக்கிச்சூட்டில் ஒன்பது பேர் கொல்லப்பட்டனர். ஆயிரக்கணக்கான தி.த.நா.கா. தொண்டர்கள் கைது செய்யப்பட்டு, சட்டவிரோதக் காவலில் வைக்கப்பட்டு, சித்திரவதை செய்யப்பட்டனர்.


மொழிவாரியாக மாநிலங்களை பிரிப்பதற்கு ஆய்வு மேற்கொள்வதற்காக 1953 திசம்பர் மாதம் நீதிபதி பசல் அலி தலைமையிலான கமிசனை மத்திய அரசு நியமித்தது. பசல் அலி கமிசன் மொழிவாரியாக கோரிக்கைகள் எழுப்பப்படும் பகுதிகளுக்கு நேரில் சென்று கருத்துக்களை கேட்டறிந்து, 1955 ஆம் ஆண்டு ஆகத்து பத்தாம் தேதியன்று தமது அறிக்கையினை வெளியிட்டது. 1956ஆம் ஆண்டு நவம்பர் முதலாம் நாள் புதிய மாநிலங்கள் செயல்படத் தொடங்கின. அன்றைய தினம் தோவாளை, அகத்தீசுவரம், கல்குளம், விளவங்கோடு வட்டங்கள் கன்னியாக்குமரி மாவட்டம் என்ற பெயருடன் தமிழ்நாட்டில் இணைக்கப்பட்டன. செங்கோட்டை கிழக்கு பகுதி திருநெல்வேலி மாவட்டத்துடன் இணைக்கப்பட்டது. கமிசனின் பரிந்துரைகள் நாடாளுமன்றத்தின் ஒப்புதலை பெற்று மொழிவாரி மாநிலங்கள் அமைக்கப்பட்டன. அப்போது கீழ்வருகிறபடி பகுதிகள் தமிழகத்துடன் சேர்க்கப்பட்டும் சேர்க்கப்படாமலும் இருந்தன.

கீழுள்ளவை சென்னை மாகாணத்தோடு (தமிழ்நாடு) கமிசனின் ஒப்புதல் பெற்றவுடன் இணைக்கப்பட்டன.

கீழுள்ளவை புதிதாக அமையவிருந்த கேரள மாநிலத்தோடு கமிசனின் ஒப்புதல் பெற்று சேர்க்கப்பட்டன.

இந்திய அரசின் மாநில மறுசீரமைப்பு ஆணையம் வடிவமைத்த மாநில மறுசீரமைப்புச் சட்டம் 1956ன் படி இந்தியாவின் பல விதமான பகுதிகள் பல விதமாக இணைக்கப்பட்டு மாநிலங்கள் ஆக்கப்பட்டன. அதன்படி தமிழர்கள் அதிகம் வாழும் பகுதிகளான அகத்தீசுவரம், கல்குளம், விளவங்கோடு, தோவளை போன்ற பகுதிகள் சென்னை மாகாணத்தோடு நவம்பர் 1, 1956ல் இணைக்கப்பட்டது.) மற்ற தமிழர்கள் அதிகம் வாழும் பகுதிகள் திருவாங்கூர்-கொச்சி மாநிலத்துடனையே இருந்தன. இந்த இணைப்புகளுக்குப் பின்னரும் தமிழர்கள் அதிகம் வாழும் திருவாங்கூர்-கொச்சின் பகுதிகள் திருவாங்கூர் தமிழ்நாடு காங்கிரசு தங்களது வேட்பாளர்களை நிறுத்தியும் மீதமிருக்கும் தமிழர் பகுதிகளை சென்னை மாகாணத்தோடு இணைக்கும் தொடர்ச்சியான விழிப்புணர்வையும் போராட்டங்களையும் நடத்தி வந்தனர். மேலும் கன்னியாக்குமரி, செங்கோட்டை போன்ற பகுதிகள் தமிழகத்தோடு இணைக்கப்பட்டதால் 1957ல் கட்சியைக் கலைத்துவிட்டு அனைத்திந்தியத் தேசியக் காங்கிரசு கட்சியில் இணைந்துவிட்டனர். 


</doc>
<doc id="234254" url="https://ta.wikipedia.org/wiki?curid=234254" title="ஐ. எஸ். முருகேசன்">
ஐ. எஸ். முருகேசன்

ஐ. எஸ். முருகேசன் (சனவரி 3,1930 - நவம்பர் 8, 2014) தமிழகத்தைச் சேர்ந்த இசைக் கலைஞராவார். இவர் பரவலாக மீசை முருகேசன் என அறியப்பட்டவர். இவரது தந்தை சுப்பிரமணிய முதலியார் தவில் கலைஞர். இவரது தாய் பொன்னம்மாள். தவில் கலைஞராக இருந்த அவர் மோர்சிங் இசைப்பதிலும் வல்லவர். வாய் மூலமாகவும் பல்வேறு ஒலிகளை எழுப்பி இசைநிகழ்ச்சிகளை நடத்தி வந்தார்.

சிறந்த இசைக்கலைஞரான இவர், கொட்டாங்குச்சியில் வாசிப்பதில் பிரபலமானவர். கடசங்கரி, முங்கோஸ், கொட்டாங்குச்சி போன்ற சில இசைக்கருவிகளை இவர் உருவாக்கி உள்ளார்; "அபூர்வ தாளவாத்தியங்கள்" என்ற பெயரில் உலகின் பல பகுதிகளில் இசைக்கச்சேரி நடத்தி உள்ளார்.

கோயம்புத்தூர் இடிகரைப் பகுதியைச் சேர்ந்த மீசை முருகேசன், 1985-ஆம் ஆண்டு "சுகமான ராகங்கள்" என்ற திரைப்படத்தில் அறிமுகமானார்.தொடர்ந்து குணச்சித்திர வேடங்களில் நூற்றுக்கும் கூடுதலான தமிழ்த் திரைப்படங்களில் நடித்துள்ளார். ஆண்பாவம், பூவே உனக்காக, உன்னால் முடியும் தம்பி, உயிரே உனக்காக, பூவே உனக்காக, பிரிவோம் சந்திப்போம், அமைதிப் படை, ஊமை விழிகள் திரைப்படங்களில் புகழ் பெற்றார். இவருக்கு தமிழக அரசு கலைமாமணி விருது வழங்கியுள்ளது. எம்.எஸ்.விஸ்வநாதன், இளையராஜா போன்ற பல்வேறு இசையமைப்பாளர்களுடன் மீசை முருகேசன் பணிபுரிந்துள்ளார்.

தமது 85வது அகவையில் உடல்நலக்குறைவால் நவம்பர் 8, 2014 அன்று மரணமடைந்தார். இவருக்கு கண்ணம்மா என்ற மனைவியும் சரசுவதி, செல்வி என்ற மகள்களும் ஜோதிகுமார், நாகராஜா என்ற மகன்களும் உள்ளனர்.

மீசை முருகேஷ்


</doc>
<doc id="234257" url="https://ta.wikipedia.org/wiki?curid=234257" title="ரவி கிருஷ்ணா">
ரவி கிருஷ்ணா

ரவி கிருஷ்ணா (பிறப்பு 2 மார்ச் 1983) தென்னிந்திய மொழிகளான தமிழ் மற்றும் தெலுங்குத் திரைப்படங்களில் நடித்துள்ளார். இவர் தயாரிப்பாளரான ஏ. எம். ரத்தினத்தின் மகனாவார். இவர் இயக்குநர் செல்வராகவன் இயக்கிய திரைப்படமான "7ஜி ரெயின்போ காலனி" திரைப்படத்தில் கதாநாயகனாக அறிமுகம் ஆனார்.


</doc>
<doc id="234258" url="https://ta.wikipedia.org/wiki?curid=234258" title="நளினி">
நளினி

நளினி 1980களில் தென்னிந்திய திரைப்படங்களில் நாயகியாக நடித்தவராவார். தமிழ் மற்றும் மலையாள திரைப்படங்களில் மோகன்லால், மம்மூட்டி, விஜயகாந்த், சத்யராஜ் மற்றும் மோகன் ஆகியோருடன் நாயகியாக நடித்துள்ளார். 

நளினி 1987ல் ராமராஜனை திருமணம் செய்துகொண்டார். இவருக்கு அருணா மற்றும் அருண் ஆகிய குழந்தைகள் உள்ளனர்.


</doc>
<doc id="234260" url="https://ta.wikipedia.org/wiki?curid=234260" title="கேடி (2006 திரைப்படம்)">
கேடி (2006 திரைப்படம்)

கேடி 2006ல் வெளிவந்த தமிழ் திரைப்படமாகும். இதனை ஜோதி கிருஷ்ணா இயக்கியிருந்தார். இவர் 2004ல் "எனக்கு 20 உனக்கு 18" என்ற திரைப்படத்தினை இயக்கியவர்.

இத்திரைப்படத்தில் ரவி கிருஷ்ணா, இலியானா, தமன்னா, ரமேஷ் கண்ணா, சூரிய தேவன், எம். எசு. பாசுகர், சுமன் செட்டி ஆகியோர் நடித்துள்ளனர்.

யுவன் சங்கர் ராஜா இத்திரைப்படத்திற்கு இசையமைத்துள்ளார். "ஜாடு" என்ற பெயரில் தெலுங்கில் இப்படம் 24 செப்டம்பர் 2006ல் மொழிமாற்றம் செய்யப்பட்டது.


</doc>
<doc id="234262" url="https://ta.wikipedia.org/wiki?curid=234262" title="அலுமினியம் ஆண்டிமோனைடு">
அலுமினியம் ஆண்டிமோனைடு

அலுமினியம் ஆண்டிமோனைடு "( Aluminium antimonide )" (AlSb) என்பது தனிம வரிசை அட்டவணையில் குழுக்கள் III மற்றும் V இல் உள்ள தனிமங்களான அலுமினியமும் ஆண்டிமனியும் சேர்ந்த ஒரு குறை மின்கடத்தியாகும். இதனுடைய நெய்யரி மாறிலி 0.61 நானோ மீட்டர் ஆகும். திடப்பொருளுக்குள் இருக்கும் எலக்ட்ரானின் ஆற்றல் வீத அளவீட்டின்படி இதனுடைய மறைமுக பட்டை இடைவெளி தோராயமாக 1.6 எலக்ட்ரான் வோல்ட்டு ஆகவும் அதே சமயத்தில் நேரடி பட்டை இடைவெளி 2.22 எலக்ட்ரான் வோல்ட்டு ஆகவும் இருக்கிறது. 

300 பாகை கெல்வின் வெப்பநிலையில் இதன் எலக்ட்ரான் இயக்கம் அல்லது மின்னணு நகர்திறன் 200 cm²•V−1•s−1 மற்றும் இதனுடைய மின்துளை நகர்திறன் 400 cm²•V−1•s−1 ஆகும். மேலும் இதன் ஒளிவிலகல் எண் 2 µm அலைநீளத்தில் 3.3 ஆக்வும் மற்றும் அதன் மின்கடத்தாப் பொருள் மாறிலி 10.9 நுண்ணலை அலைவெண்ணாகவும் உள்ளது.
III மற்றும் V குழுவிலுள்ள பிற தனிமங்களுடன் அலுமினியம் ஆண்டிமோனைடு சேர்ந்து கலப்புலோகங்கள் AlInSb, AlGaSb மற்றும் AlAsSb போன்ற முத்தனிமச் சேர்மங்களைத் தருகிறது.

ஆண்டிமோனைடு அயனியின் (Sb)குறைக்கும் போக்கு காரணத்தால் அலுமினியம் ஆண்டிமோனைடு எரிதகு பண்பைக் கொண்டுள்ளது. இது எரிந்து அலுமினியமொட்சைட்டு மற்றும் ஆண்டிமனிமூவொட்சைட்டு ஆகியவற்றைத் தயாரிக்க உதவுகிறது. 



</doc>
<doc id="234263" url="https://ta.wikipedia.org/wiki?curid=234263" title="மக்கள் சிவில் உரிமைக் கழகம்">
மக்கள் சிவில் உரிமைக் கழகம்

மக்கள் சிவில் உரிமைக் கழகம் (People's Union for Civil Liberties (PUCL) பி. யூ. சி. எல்) என்பது இந்தியாவில் இயங்கி வரும் மனித உரிமை அமைப்பாகும். 1976 ஆம்ஆண்டில் சோசலிசத் தலைவர் செயப் பிரகாசு நாராயணன், ஆசாரிய கிருப்பளானி, கிருட்டின காந்த், நீதிபதி தார்குண்டே போன்ற அறிஞர்களால் இது உருவாக்கப் பட்டது. இந்திய நாடு முழுவதிலும் சிவில் உரிமைகளையும் மனித உரிமைகளையும் பாதுகாப்பதில் மக்கள் சிவில் உரிமைக் கழகம் முன் நின்று இயங்குகிறது.





</doc>
<doc id="234264" url="https://ta.wikipedia.org/wiki?curid=234264" title="பணக்காரன்">
பணக்காரன்

பணக்காரன் 1990 ல் வெளிவந்த தமிழ் திரைப்படமாகும். இத்திரைப்படத்தில் ரசினிகாந்த் மற்றும் கௌதமி ஆகியோர் நடித்திருந்தனர். இத்திரைப்படம் 200 நாட்களுக்கும் மேல் திரையரங்குகளில் ஓடியது.



</doc>
<doc id="234265" url="https://ta.wikipedia.org/wiki?curid=234265" title="அம்பேத்கர் ஒளியில் எனது தீர்ப்புகள் (நூல்)">
அம்பேத்கர் ஒளியில் எனது தீர்ப்புகள் (நூல்)

அம்பேத்கர் ஒளியில் எனது தீர்ப்புகள் என்பது ஒய்வு பெற்ற நீதிபதி கே.சந்துரு எழுதிய நூல் ஆகும். இந்த நூலுக்கு இந்திய ஆட்சிப் பணி அதிகாரி வெ. இறையன்பு அணிந்துரை எழுதியுள்ளார்.

ஆறு ஆண்டுகளுக்கு மேல் உயர்நீதிமன்ற நீதிபதியாக இருந்த பணிக் காலத்தில் சாதி, சமயம், தீண்டாமை, வன்கொடுமை, தலித் மக்களின் வாழ்வுரிமை ஆகியன தொடர்பான பல வழக்குகளை உசாவி, ஆய்வு செய்து தீர்ப்புகள் வழங்கும் வாய்ப்புகள் பெற்ற சூழ்நிலையில் நீதிபதி சந்துரு இந்த நூலை எழுதியுள்ளார். அம்பேத்கரின் எழுத்துகளும் பேருரைகளும் பல சிக்கலான வழக்குகளுக்குத் தீர்ப்புச் சொல்லத் தனக்கு வழிகாட்டின என்று நீதிபதி சந்துரு தம் முன்னுரையில் வரைந்துள்ளார்.














</doc>
<doc id="234266" url="https://ta.wikipedia.org/wiki?curid=234266" title="கெர்டி கோரி">
கெர்டி கோரி

கெர்டி கோரி (Gerty Theresa Gori, ஆகஸ்ட் 15 , 1896 - அக்டோபர் 26, 1957) அமெரிக்காவைச் சேர்ந்த மருத்துவர். இவர் மருத்துவத்திற்கான நோபல் பரிசு பெற்ற முதல் அமெரிக்கப் பெண்மணி.

கோரி, 1896ம் ஆண்டு ஆகஸ்ட் மாதம் 15ம் நாள் பிராகா நகரில் பிறந்தார். 1914ல் ஜெர்மன் சார்லஸ் பெர்னான்ட் பல்கலைக் கழகத்தில் மருத்துவப் படிப்பில் சேர்ந்தார். அங்கு கார்ல் பெர்டினான்ட் கோரி என்பவருடன் இணைந்து 1920ல் பட்டப்படிப்பை முடித்தார். பின், அவரையே திருமணம் செய்து கொண்டார். ஆரம்பக் காலத்தில் குழந்தை மருத்துவராகப் பணியாற்றினார். முதலாம் உலகப் போரின் காரணமாக உணவுப் பற்றாக்குறை ஏற்பட்டு இருவரும் அமெரிக்காவில் குடியேறினார். மருத்துவத்துறையில் சாதிக்க வேண்டும் என்று முனைப்புடன் செயல்பட்டு ஆய்வுகளை மேற்கொண்டனார். ஆய்வுகளைத் தொடங்கிய போது அவரது கணவருக்கு மட்டுமே ஊதியம் வழங்கப்பட்டது. ஆயினும் கணவருக்குத் துணையாகக் தானும் அங்கேயே ஆய்வுப் பணியில் ஈடுப்பட்டார்.

தைராய்டு சுரப்பியின் செயல்பாடுகள் பற்றிய ஆராய்ச்சியில் நோய்வாய்ப்பட்டவரின் வெப்ப மாறுபாடுகளில் சோதனைகளை மேற்கொண்டு, இரத்தத்தில் ஏற்படும் மாற்றங்களைப் பற்றி கெர்டி வெளியிட்ட ஆய்வுக் கட்டுரை பெரிதாகப் பேசப்பட்டது. இதன் காரணமாக நியூயார்க்கிலுள்ள ராஸ்வெல் பார்க் புற்றுநோய் நிறுவனத்தில் இருவருக்கும் பணி செய்யும் வாய்ப்பும், 1928ல் அமெரிக்கக் குடியுரிமையும் கிடைத்தது. தொடர்ந்து ஆய்வில் ஈடுபட்டு 50 க்கும் மேற்பட்ட ஆய்வுக் கட்டுரைகளை வெளியிட்டுப் புகழ்பெற்றனர். பதினொரு கட்டுரைகளை கெர்ட்டி தனித்து வெளியிட்டார். 1929ல் அவர்கள் வெளியிட்ட கோரி சுழற்சி (இலாக்டிக் அமிலச் சுழற்சி எனவும் அறியப்படுகிறது) குறித்தக் கட்டுரை புகழ்பெற்றது. மனித உடலில் வேதி மாற்றங்கள் நடைபெற்று சர்க்கரை மூலக் கூறுகள் எவ்வாறு கிளைக்கோசன் மற்றும் தசை திசுக்களில் இலாக்டிக் அமிலமாக மாறுகிறது என்ற சிக்கலான வேதிவினையை விவரிக்கும் 'கோரி சுழற்சி'க்காக, 1947 ஆம் ஆண்டு மருத்துவத்திற்கான நோபல் பரிசை கோரி தம்பதியினர் இணைந்து பெற்றனர்.

ராஸ்வெல் நிறுவனத்தைவிட்டு அவர்கள் வெளியேறியதும் பல்வேறு பல்கலைக்கழகங்கள் கார்லுக்கு வேலை தர தயாராயிருந்தனர். ஆனால் கெர்ட்டியை அவர்கள் மறுத்தனர். ஒருமுறை பல்கலைக்கழக நேர்முகம் ஒன்றில் 'திருமணமான தம்பதி' இணைந்து வேலை செய்வது மிகவும் வேதனையான செயல் என்று கெர்ட்டி இதைக் குறிப்பிட்டார். 1931ல் வாஷிங்டன் பல்கலைக்கழகத்தின் மருத்துவப் பள்ளியில் ஆய்வாளராகப் பணியாற்ற கார்லுக்கு வாய்ப்பு கிடைத்தது. கணவருக்கு இணையான அனுபவம் இருந்தும் கெர்ட்டி பத்தில் ஒரு பங்கு ஊதியத்தில் ஆய்வுப்பணி உதவியாளராகத்தான் சேர்த்து கொள்ளப்பட்டார். தன் தொடர் முயற்சியால் 1943ல் உயிர்வேதியல் ஆய்வுக் கூடத்தின் உதவிப் பேராசிரியராக நியமிக்கப்பட்டார். பின், 1946ல் பேராசிரியராகப் பொறுப்பை ஏற்றார்.


பெண் என்ற பாகுபாட்டைத் தவிர்த்து தனது அயராத உழைப்பால் மருத்துவத் துறையில் தொடர்ந்து பாடுபட்ட கெர்ட்டி தெரோசா கோரி 1957 ஆம் ஆண்டு அக்டோபர் மாதம் 26 ஆம் நாள் மரணமடைந்தார்.



</doc>
<doc id="234267" url="https://ta.wikipedia.org/wiki?curid=234267" title="அரரியா மண்டலம்">
அரரியா மண்டலம்

அரரியா மண்டலம், பீகாரின் அரரியா மாவட்டத்தின் உட்பிரிவாகும்.

இது பீகாரின் சட்டமன்றத்திற்கு அரரியா சட்டமன்றத் தொகுதியிலும், இந்திய பாராளுமன்றத்திற்கு அரரியா மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.



</doc>
<doc id="234268" url="https://ta.wikipedia.org/wiki?curid=234268" title="நடிகன்">
நடிகன்

நடிகன் 1990ல் பி. வாசு இயக்கிய தமிழ் திரைப்படமாகும். இத்திரைப்படத்தில் சத்யராஜ், குஷ்பூ ஆகியோர் நடித்திருந்தனர்.



</doc>
<doc id="234269" url="https://ta.wikipedia.org/wiki?curid=234269" title="புபொப 2">
புபொப 2

புபொப 2 ("NGC 2") என்று புதிய பொதுப் பட்டியலில் பட்டியலிடப்பட்டுள்ள வானுறுப்பு, விண்மீன் தொகுதி பெகாசசுவில் உள்ள ஒரு சுருள் விண்மீன் மண்டலம் ஆகும். புபொப 1 என்று பட்டியலிடப்பட்ட வானுறுப்புக்குச் சற்று தெற்கே இது காணப்படுகிறது. இதனுடைய தோற்றப் பொலிவெண் 14.2 ஆகும்



</doc>
<doc id="234273" url="https://ta.wikipedia.org/wiki?curid=234273" title="புபொப 3">
புபொப 3

புபொப 3 ("NGC 3") என்று புதிய பொதுப் பட்டியலில் இடம்பெற்றுள்ள வானுறுப்பு மீனம் விண்மீன் குழாமில் உள்ள ஓர் ஒடுக்க உருவ அண்டம் ஆகும்.


</doc>
<doc id="234274" url="https://ta.wikipedia.org/wiki?curid=234274" title="புபொப 4">
புபொப 4

புபொப 4 ("NGC 4") என்று புதிய பொதுப் பட்டியலில் இடம்பெற்றுள்ள வானுறுப்பு. இது மீன விண்மீன் குழாமில் உள்ள ஒரு விண்மீன் பேரடைஆகும். இந்த விண்மீன் பேரடை தொடர்பான செய்திகள் சிறிதளவே அறியப்பட்டுள்ளன.


</doc>
<doc id="234276" url="https://ta.wikipedia.org/wiki?curid=234276" title="புபொப 5">
புபொப 5

புபொப 5 ("NGC 5" அல்லது MCG 6-1-13, UGC 62, PGC 595) என்று புதிய பொதுப் பட்டியலில் இடம்பெற்றுள்ள வானுறுப்பு அந்திரொமேடா விண்மீன் குழாமில் உள்ள ஒரு நீள்வட்ட அண்டம் ஆகும். பொதுவாக இதன் "செம்பெயர்ச்சி மதிப்புத் தூரம்" பூமியில் இருந்து 212 மில்லியன் ஒளியாண்டுகள் என மதிப்பிடப்பட்டுள்ளது. இந்த நீள்வட்ட அண்டத்தை பிரஞ்சு வானியலாளர் எட்வார்ட் சுடீவன் 1881 ஆம் ஆண்டு அக்டோபர் 21 இல் மார்சைல் வான் ஆய்வுக்கூடத்திலிருந்து ஒரு 80.01 செ.மீ அல்லது 31.5 அங்குல பிரதிபலிக்கும் தொலைநோக்கியைக் கொண்டு கண்டுபிடித்தார்.


</doc>
<doc id="234278" url="https://ta.wikipedia.org/wiki?curid=234278" title="மனோஜ் பார்கவா">
மனோஜ் பார்கவா

மனோஜ் பார்கவா (பிறப்பு 1953) ஒரு தொழில் முனைவோராகவும் பெரும் செல்வந்தராகவும் அமெரிக்காவில் வாழ்ந்து வரும் இந்தியர் ஆவார். இவர் 5-அவர் எனர்ஜி நிறுவனத்தின் நிறுவனரும் தலைமைச் செயல் அதிகாரியுமாவார்.. 

உத்தரப் பிரதேச மாநிலத் தலைநகரான லக்னோவில் பிறந்தவர். சிறியவனாக இருக்கும்போது பெற்றோர்களுடன் அமெரிக்காவில் குடியேறினார் . இளம் அகவையில் இவர் கட்டடத் தொழிலாளியாகவும் கணக்கு எழுதும் எழுத்தராகவும் வாடகைக் கார் ஓட்டியாகவும் அச்சு எந்திரத் தொழிலாளியாகவும் அலுவலக மேலாளராகவும் வேலை செய்தார். 5 அவர் எனர்ஜி என்னும் சக்தி பானத்தை இவருடைய லிவிங் எசன்சியல் என்னும் வணிக நிறுவனம் விற்பனை செய்கிறது. ஆண்டுக்கு ஒரு பில்லியன் டாலர் இந்த ஊக்கப் பானம் விற்பனை ஆகிறது.

2009 இல் ஹான்ஸ் பவுண்டேசன் என்னும் நிறுவனத்தை மனோஜ் பார்கவா உருவாக்கினார். உத்தராகண்டம் மாநிலத்தைப் பலவகையாலும் அதன் வளர்ச்சிக்கு உதவவேண்டும் என்னும் நோக்கில் இந்த அறக்கட்டளை முனைந்துள்ளது. 2020 ஆம் ஆண்டுக்குள் உத்தராகண்டம் மாநிலத்தைப் பலவகையாலும் வளர்த்தெடுக்க இவ்வமைப்பு தீர்மானித்துள்ளது. மாநிலம் முழுமையும் உள்ள ஏழைகளுக்குப் பொருளாதார உதவிகள் செய்ய உள்ளது. உத்தராகண்டம் மாநில வளர்ச்சியின் பொருட்டு இவருடைய தொண்டு நிறுவனம் ஐந்நூறு கோடி ரூபாய் உதவித் தொகை வழங்க முடிவு செய்துள்ளது அடிமட்டத்தில் இயங்கும் தன்னார்வத் தொண்டு நிறுவனங்களுக்கு நிதி உதவிகளைச் செய்கிறது. குழந்தைகளின் கல்வி வளர்ச்சிக்கும் நோய்கள் தடுப்பு முயற்சிக்கும் பிற துறை வளர்ச்சிக்கும் முன்னேற்றத்திற்கும் ஹான்ஸ் பவுண்டேசன் நிதி உதவிகளைச் செய்து வருகிறது.



</doc>
<doc id="234282" url="https://ta.wikipedia.org/wiki?curid=234282" title="பேகூசராய் மாவட்டம்">
பேகூசராய் மாவட்டம்

பேகூசராய் மாவட்டம், பீகாரின் உட்பிரிவாகும்.



</doc>
<doc id="234284" url="https://ta.wikipedia.org/wiki?curid=234284" title="பூப்பாறை">
பூப்பாறை

பூப்பாறை அல்லது பூப்பாற (ஆங்கிலம் : Pooparai or Poopara) என்பது இந்தியாவின் கேரள மாநிலம், இடுக்கி மாவட்டத்தில் அமைந்துள்ள ஒரு மலை வாழ்க் கிராமம் ஆகும். 

இந்தியா 2011 ஆம் ஆண்டிற்கான மக்கள் தொகை கணக்கெடுப்பின்படி 8,231 மக்கள் இங்கு வசிக்கின்றார்கள். இவர்களில் 4,137 ஆண்கள், 4,094 பெண்கள் ஆவார்கள். பூப்பாறை மக்களின் சராசரி கல்வியறிவு 71% ஆகும், இதில் ஆண்களின் கல்வியறிவு 40%, பெண்களின் கல்வியறிவு 31% ஆகும். இது இந்திய தேசிய சராசரி கல்வியறிவான 59.5% விட கூடியதே. பூப்பாறை மக்கள் தொகையில் 728 பேர் ஆறு வயதுக்குட்பட்டோர் ஆவார்கள். 


</doc>
<doc id="234292" url="https://ta.wikipedia.org/wiki?curid=234292" title="ஜோன் பெர்ந்தல்">
ஜோன் பெர்ந்தல்

ஜோன் பெர்ந்தல் (பிறப்பு: செப்டம்பர் 20, 1976) இவர் ஒரு அமெரிக்கா நாட்டு நடிகர் ஆவார். இவர் ஃபியூரி உள்ளிட்ட பல திரைப்படங்களிலும் மற்றும் பல தொலைக்காட்சி தொடர்களிலும் நடித்ததன் மூலம் புகழ் பெற்ற நடிகர் ஆனார். 
இவர் நடித்துள்ள திரைப்படங்கள் மற்றும் தொலைக்காட்சித்தொடர்களில் சில:

 


</doc>
<doc id="234293" url="https://ta.wikipedia.org/wiki?curid=234293" title="ஜேசன் ஐசக்ஸ்">
ஜேசன் ஐசக்ஸ்

ஜேசன் ஐசக்ஸ் (பிறப்பு: 6 ஜூன் 1963) இவர் ஒரு இங்கிலாந்து நாட்டு நடிகர் ஆவார். இவர் ஹாரி பாட்டர் அண்டு த பிலாசபர்ஸ் ஸ்டோன், ஹாரி பாட்டர் அண்டு த சாம்பர் ஆஃப் சீக்ரெட்ஸ், ஹாரி பாட்டர் அண்டு த பிரிசனர் ஆஃப் அஸ்கபான், ஃபியூரி உள்ளிட்ட பல திரைப்படங்களிலும் மற்றும் பல தொலைக்காட்சி தொடர்களிலும் நடித்ததன் மூலம் புகழ் பெற்ற நடிகர் ஆனார். 



</doc>
<doc id="234388" url="https://ta.wikipedia.org/wiki?curid=234388" title="உடும்பன்சோலை">
உடும்பன்சோலை

உடும்பன்சோலை அல்லது உடும்பன்சோலா (ஆங்கிலம்:Udumbancholai or Udumbanchola) என்பது இந்தியாவின் கேரள மாநிலம், இடுக்கி மாவட்டத்தின் உடும்பன்சோலை வட்டத்தில் அமைந்துள்ள ஒரு கிராமம் ஆகும். மேலும் இங்கு வனவிலங்குகளுக்கான மதிகெட்டான் சோலை தேசியப் பூங்கா என்னும் தேசியப் பூங்காவும் அமைந்துள்ளது. 

இவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 1,101 மீட்டர் (3,615 அடி) உயரத்தில் இருக்கின்றது.

இந்தியா 2011 ஆம் ஆண்டிற்கான மக்கள் தொகை கணக்கெடுப்பின்படி 10,064 மக்கள் இங்கு வசிக்கின்றார்கள். இவர்களில் 5,100. ஆண்கள், 4,964 பெண்கள் ஆவார்கள். உடும்பன்சோலை
கிராம மக்களின் சராசரி கல்வியறிவு 74% ஆகும், இதில் ஆண்களின் கல்வியறிவு 39%, மற்றும் பெண்களின் கல்வியறிவு 35% ஆகும். இது இந்திய தேசிய சராசரி கல்வியறிவான 59.5% விட கூடியதே. உடும்பன்சோலை கிராம மக்கள் தொகையில் 970 பேர் ஆறு வயதுக்குட்பட்டோர் ஆவார்கள்.


</doc>
<doc id="234402" url="https://ta.wikipedia.org/wiki?curid=234402" title="சேரியா பரியார்பூர் சட்டமன்றத் தொகுதி">
சேரியா பரியார்பூர் சட்டமன்றத் தொகுதி

சேரியா - பரியார்பூர் சட்டமன்றத் தொகுதி, பீகாரின் சட்டமன்றத்திற்கான 243 தொகுதிகளில் ஒன்று. இது பேகூசராய் மக்களவைத் தொகுதிக்கு உட்பட்டது.

இந்த தொகுதியில் பேகூசராய் மாவட்டத்தின் குதாபந்துபூர், சவுராஹீ, சேரியா பரியார்பூர் ஆகிய வளர்ச்சி மண்டலங்களும் நவுகோதி மண்டலத்தின் பஹ்சாரா, மகேஸ்வரா ஆகிய ஊராட்சிகளும் சேர்க்கப்பட்டுள்ளன.



</doc>
<doc id="234409" url="https://ta.wikipedia.org/wiki?curid=234409" title="சுரேஷ் பிரபு">
சுரேஷ் பிரபு

சுரேஷ் பிரபாகர் பிரபு ("Suresh Prabhakar Prabhu", 11 சூலை 1953) தற்போதைய தொடருந்து அமைச்சராகப் பொறுப்பாற்றும் இந்திய அரசியல்வாதி ஆவார். தொழில்முறையில் பட்டயக் கணக்கறிஞரான பிரபு இந்தியப் பட்டயக் கணக்கறிஞர்கள் கழக உறுப்பினருமாவார். 1996 முதல் சிவ சேனா சார்பில் மகாராட்டிரத்தின் இராசாப்பூர் மக்களவைத் தொகுதியிலிருந்து தொடர்ந்து நாடாளுமன்ற உறுப்பினராகத் தேர்ந்தெடுக்கப்பட்டவர். இந்திய அமைச்சரவையில் சேர்வதற்கு முன்னதாக நவம்பர் 9, 2014இல் சிவசேனையிலிருந்து விலகி பாரதிய ஜனதா கட்சியில் இணைந்தார்.
சுரேஷ் பிரபு இதழியலாளரான உமா பிரபுவை திருமணம் புரிந்துள்ளார். இவர்களுக்கு அமெயா பிரபு என்ற மகன் இருக்கிறார். தற்போது மும்பையிலும் தில்லியிலும் வாழ்கிறார்.
அடல் பிகாரி வாச்பாய் அமைச்சரவையில் 1998 முதல் 2004 வரையில் பல்வேறு காலங்களில் தொழில்துறை அமைச்சராகவும், சுற்றுச்சூழல், வனத்துறை அமைச்சராகவும் உரம் மற்றும் வேதிப்பொருள்கள் அமைச்சராகவும் மின்சாரம், கனரகத் தொழில் அமைச்சராகவும் பொதுநிறுவனங்களின் அமைச்சராகவும் இருந்துள்ளார். மின்சாரத் துறையில் இவராற்றிய பணிக்காக பெரிதும் அறியப்பட்டவர். மின்துறையில் பல சீர்திருத்தங்களை கொண்டு வந்தார். மின்துறை சட்டம், 2003 நிறைவேற்றப்பட பெரிதும் பாடுபட்டார்; இதன்மூலம் மாநிலங்களிலிருந்து பெறவேண்டிய பாக்கித்தொகை முதலீடாக மாற்றப்பட்டது.

மக்களவைக்கு மகாராட்டிரத்தின் இராசாப்பூர் தொகுதியிலிருந்து 1996 முதல் தொடர்ந்து வென்று வந்துள்ளார். இருப்பினும், 2009ஆம் ஆண்டுப் பொதுத்தேர்தலில் தோல்வியடைந்தார்.

இந்திய ஆய அமைச்சருக்கு இணையானத் தகுதி கொண்ட இந்திய ஆறுகளை இணைப்பதற்கான சிறப்புப் பணிப்பிரிவின் தலைவராக பணியாற்றியுள்ளார். உலக வங்கியின் நாடாளுமன்ற பிணையத்தின் உறுப்பினராகத் தேர்ந்தெடுக்கப்பட்டார்; உலக வங்கியின் நீர்வள தெற்காசிய மண்டலக்குழுவிற்கு தலைமை வகித்தார்.

இந்தியாவின் வருங்காலத் தலைவர்களில் மூன்றில் ஒருவராக ஆசியாவீக் இவரை மதிப்பிட்டுள்ளது.

2013இல் வார்ட்டன் இந்தியா பொருளியல் மன்றத்தில் நரேந்திர மோதியின் தலைமை உரையை இரத்து செய்தமைக்கு எதிர்ப்பாக அந்தப் பல்கலைக்கழகத்திற்கு செல்லாமல் விட்டார்.

சூலை 2014இல் மோதி அரசு அவரை மின்சார சீர்திருத்த உயர்மட்டக்குழுவிற்கு தலைவராக நியமித்தது.

நவம்பர் 9, 2014இல் நீண்டநாள் சிவசேனா உறுப்பினரான பிரபு அக்கட்சியிலிருந்து விலகி பாரதிய ஜனதா கட்சியில் இணைந்து இந்திய அமைச்சரவையில் தொடருந்து அமைச்சராகப் பொறுப்பேற்றுக் கொண்டுள்ளார்.

2015 ஆம் ஆண்டு மார்ச்சு மாதம் 20 ஆம் திகதி மாநிலங்களவையில் பேசிய இவர் தனது துறையில் ஊழல் நிறைந்து உள்ளதாகவும், அதைத் தடுக்க நடவடிக்கை எடுக்கப்பட்டு வருவதாகவும் தெரிவித்தார்.



</doc>
<doc id="234410" url="https://ta.wikipedia.org/wiki?curid=234410" title="டேகரா சட்டமன்றத் தொகுதி">
டேகரா சட்டமன்றத் தொகுதி

டேகரா சட்டமன்றத் தொகுதி, பீகாரின் சட்டமன்றத்திற்கான 243 தொகுதிகளில் ஒன்று. இது பேகூசராய் மக்களவைத் தொகுதிக்கு உட்பட்டது.

இந்த தொகுதியில் பேகூசராய் மாவட்டத்தின் டேகரா மண்டலமும், பரவுனி மண்டலத்தின் பீஹட் (1-4), மல்ஹீபூர் வடக்கு, மல்ஹீபூர் தெற்கு, பப்ரவுர், கடரா (1,2), சேமரியா(1,2), ரஜவுரா, அமர்பூர், பீப்ரா தேவாஸ், ஹாஜிப்பூர் ஆகிய ஊராட்சிகளும் சேர்க்கப்பட்டுள்ளன.



</doc>
<doc id="234412" url="https://ta.wikipedia.org/wiki?curid=234412" title="மதிஹானீ சட்டமன்றத் தொகுதி">
மதிஹானீ சட்டமன்றத் தொகுதி

மதிஹானீ சட்டமன்றத் தொகுதி, பீகாரின் சட்டமன்றத்திற்கான 243 தொகுதிகளில் ஒன்று. இது பேகூசராய் மக்களவைத் தொகுதிக்கு உட்பட்டது.

இந்த தொகுதியில் பேகூசராய் மாவட்டத்தின் மதிஹானீ, சம்போ அகா குடா ஆகிய மண்டலங்களும், பேகூசராய் மண்டலத்தில் உள்ள கைத்மா, லரவுரா, பைர்வா, சில்மில், டும்ரீ, உலாவ், சிங்கவுல், பச்சம்மா, மகமதுபூர் ரகுநாத்பூர், மோகன் ஏகு, ஷாபூர், பிஷன்பூர், 
தோபவுலி, பிந்துபூர், பாஸ்புரா, பகதபூர், அமரவுர் கிரத்பூர், ரைசியாஹி, பரவுனி ஐ.ஓ.சி டவுன்சிப் ஆகிய ஊராட்சிகளும், பரவுனி மண்டலத்தின் கேசாபே, நூர்பூர், மஹனா, மோசய்யதுபூர் ஆகிய ஊராட்சிகளும் சேர்க்கப்பட்டுள்ளன.



</doc>
<doc id="234413" url="https://ta.wikipedia.org/wiki?curid=234413" title="பேகூசராய் சட்டமன்றத் தொகுதி">
பேகூசராய் சட்டமன்றத் தொகுதி

பேகூசராய் சட்டமன்றத் தொகுதி, பீகாரின் சட்டமன்றத்திற்கான 243 தொகுதிகளில் ஒன்று. இது பேகூசராய் மக்களவைத் தொகுதிக்கு உட்பட்டது.

இந்த தொகுதியில் பேகூசராய் மாவட்டத்தின் பிர்பூர் மண்டலமும், பரவுனி மண்டலத்தின் பாபங்காமா, சஹுரீ, நிங்கா, பதவுலீ ஆகிய ஊராட்சிகளும், மோகன்பூர், சாந்துபூர், பந்துவார், சுஜா, சங்க், லாகோ, ஹயபாத்பூர், பர்னா, குஸ்மவுத், கைத், ஜினேத்பூர், நீமா, பன்ஹஸ், அஜவுர், கம்ஹார், ரஜவுரா, பேகூசராய் (நகராட்சி) ஆகியவையும் சேர்க்கப்பட்டுள்ளன.



</doc>
<doc id="234414" url="https://ta.wikipedia.org/wiki?curid=234414" title="பக்ரீ சட்டமன்றத் தொகுதி">
பக்ரீ சட்டமன்றத் தொகுதி

பக்ரீ சட்டமன்றத் தொகுதி, பீகாரின் சட்டமன்றத்திற்கான 243 தொகுதிகளில் ஒன்று. இது பேகூசராய் மக்களவைத் தொகுதிக்கு உட்பட்டது.

இந்த தொகுதியில் பேகூசராய் மாவட்டத்தின் பக்ரீ, தண்டாரீ, கடபுரா ஆகிய மண்டலங்களும், நவுகோதி மண்டலத்தின் பஹ்சாரா கிழக்கு, நவுகோதி, ஹசன்பூர், ரஜக்பூர், பிஷ்ணுபூர், சம்சா, தபார்பூர் ஆகிய ஊராட்சிகளும் சேர்க்கப்பட்டுள்ளன.



</doc>
<doc id="234415" url="https://ta.wikipedia.org/wiki?curid=234415" title="வாக்கு வங்கி">
வாக்கு வங்கி

வாக்கு வங்கி (Vote Bank) எனப்படுவது, ஒரு நாட்டின் ஜனநாயக தேர்தலில் ஒரு வேட்பாளர் அல்லது அரசியல் கட்சி வெற்றி பெற ஒரு குறிப்பிட்ட சாதி, சமயம், இனம், புவியியல் மற்றும் மொழி சார்ந்த வாக்காளர்களின் வாக்குகளை கவர்வதற்கு, தேர்தலின் போது அறிவிக்கும் சில வாக்குறுதிகளால் தங்களை சார்ந்த சமூகம் வளம் பெறும் எனும் ஆவலால், ஒரு குறிப்பிட்ட வேட்பாளருக்கு தங்களது வாக்குகளை அளிக்க முன்வரும் கூட்டமாகும். பல நேரங்களில் வாக்கு வங்கி கொண்ட வேட்பாளர் தேர்தலில் தோல்வியைத் தழுவவும் வேண்டிவரும். இது போன்ற வாக்கு வங்கி அரசியல், இந்தியாவில் தான் உலக அளவில் முதன்முதலில் அறிமுகப்படுத்தப்பட்டது. சமயச் சிறுபான்மையின மக்கள் மற்றும் பிற்படுத்தப்பட்ட, தாழ்த்தப்பட்ட சமூகம் அடிப்படையில் அரசியல் கட்சிகள் தங்களது வாக்கு வங்கியை வளர்த்துக் கொள்வர். பிற சமய மற்றும் சாதி மக்கள், வாக்கு வங்கி கொண்டுள்ள வேட்பாளருக்கு எதிராக வாக்குகள் அளிக்கும் போது வாக்கு வங்கி கொண்ட வேட்பாளர் தேர்தலில் தோல்வியைத் தழுவ வேண்டிவரும். வாக்கு வங்கி அரசியலால், சமூகத்தில் ஒற்றுமை நீங்கி பிளவும் சச்சரவுகளும் அதிகம் வளரக் காணரமாகிவிடுகிறது. .

குறுகிய மனப்பான்மை கொண்ட, சனநாயக விரோதமான வாக்கு வங்கி அரசியல் மக்களைப் பிளவுபடுத்துவதுடன், நாட்டின் வலுத்தன்மையையும் சீர்க்குலைக்கின்றது...

இந்திய சமூகவியலரான (Sociologist) எம். என். ஸ்ரீநிவாசன் என்பவரால் உலகில் முதன் முதலாக வாக்கு வங்கி என்ற சொல் பயன்படுத்தப்பட்டது...,

சமயச் சார்பற்ற அரசமைப்பு கொண்ட இந்தியாவில், ஆட்சி அதிகாரத்தைக் கைப்பற்றி நாட்டை ஆள நினைக்கும் அரசியல் கட்சிகள், மக்களை சமயம், சாதி, மொழி, இனம் மற்றும் புவியியல் அடிப்படையில் பிளவுபடுத்தி, அதன் மூலம் வாக்கு வங்கி அமைப்பை உருவாக்கி, தேர்தலின் போது மலிவான வாக்குறுதிகள் மக்கள் மத்தியில் வாரி இறைத்து வாக்குகள் பெற்று ஆட்சிக் கட்டிலில் அமரலாம் என எண்ணிச் செயல்படுகின்றனர். இந்த வாக்கு வங்கி அரசியலை, பல முறை பொது மக்கள், தேர்தலின் போது பொய்யாக்கி காட்டியுள்ளனர்.



</doc>
<doc id="234416" url="https://ta.wikipedia.org/wiki?curid=234416" title="வேராவல்">
வேராவல்

வேராவல் நகரம் (Veraval), குஜராத் மாநிலத்தின், சௌராஷ்டிர தீபகற்பத்தில் உள்ள, கிர்சோம்நாத் மாவட்டத்தின் தலைமையிடமாகும். வேரவல் தொடருந்து நிலையம், இப்பகுதியை மாநில தலைநகரான அகமதாபாத்தை இணைக்கிறது. இந்நகரிலிருந்து சிறிது தொலைவில் சோமநாதர் கோயில் அமைந்துள்ளது.

இந்தியாவின் பெரிய மீன்பிடி துறைமுகங்களில் ஒன்றான வேராவல் மீன்பிடி துறைமுகமும் அரபுக்கடல் ஓரம் அமைந்துள்ளது.

2011-ஆண்டின் மக்கட்தொகை கணக்கீட்டின்படி இந்நகரின் மக்கட்தொகை 1,54,636 ஆக உள்ளது.





</doc>
<doc id="234417" url="https://ta.wikipedia.org/wiki?curid=234417" title="அனிதா ரத்னம்">
அனிதா ரத்னம்

அனிதா ரத்னம் (பிறப்பு: மே 21, 1954) தமிழகத்தைச் சேர்ந்த இந்தியப் பாரம்பரிய நடனக் கலைஞர், நடன ஆசிரியர். பரத நாட்டியத்தில் முதன்மை பயிற்சி பெற்ற இவர், கதகளி, மோகினியாட்டம், களரிப்பயிற்று எனும் நடன மற்றும் போர்க் கலைகளிலும் முறையான பயிற்சி பெற்றுள்ளார். இக்கலைகள் ஒருங்கிணைந்த ஒரு தனிப்பட்ட நடன பாணியை உருவாக்கி, "நியோ பாரத் நாட்டியம்" எனப் பெயரிட்டுள்ளார். இவர் 40 ஆண்டுகளாக 15 நாடுகளில் தனது நிகழ்ச்சிகளை நடத்தி வருகிறார். கண்டுகொண்டேன் கண்டுகொண்டேன்(2000),பாய்ஸ்(2003) ஆகிய தமிழ்த் திரைப்படங்களில் நடித்தும் இருக்கிறார்.



</doc>
<doc id="234421" url="https://ta.wikipedia.org/wiki?curid=234421" title="கோரி நிலவுக்குழி">
கோரி நிலவுக்குழி

கோரி (Cori) நிலவில் உள்ளதோர் விண்கல் வீழ் பள்ளம் ஆகும். இது நிலாவின் தெற்கு அரைக்கோளத்தில் பின்புறத்தில் அமைந்துள்ளது. இது பால்டெட் நிலவுக்குழிக்கு வடக்கே ஓர் கிண்ணக்குழி விட்ட தொலைவில் அமைந்துள்ளது. வடகிழக்கில் கிரிசோம் நிலவுக்குழி உள்ளது. இதற்கு நோபல் பரிசு பெற்ற முதல் அமெரிக்கப் பெண்மணியும் உலகில் மருத்துவம் அல்லது உடலியங்கியலுக்கான நோபல் பரிசு பெற்ற முதல் பெண்மணியுமான கெர்டி கோரி பெயர் இடப்பட்டுள்ளது. 

இது ஒர் வட்ட வடிவான கிண்ணக்குழி ஆகும்; இதன் வெளிப்புற விளிம்பு சற்றே தேய்ந்துள்ளது. மேற்கு சுற்றில் உட்புறச் சுவரில் மண்சரிவால் படியமைப்பு ஏற்பட்டுள்ளது. வடக்கு சுவரில் சிறு வெளி நோக்கிய உடைப்பு உள்ளது. கிழக்கு உட்புற சுவரின் மீது சிறு கிண்ணக்குழி சார்ந்துள்ளது. உட்புறத் தரை சிறுசிறு கிண்ணக்குழிகளுடன் காணப்பட்டாலும் எவ்வித விளிம்புகளோ குறிப்பிடத்தக்க மாற்றங்களோ இல்லை.


</doc>
<doc id="234428" url="https://ta.wikipedia.org/wiki?curid=234428" title="பர்கா தத்">
பர்கா தத்

பர்கா தத் (Barkha Dutt) இந்தியாவைச் சேர்ந்த தொலைக்காட்சி ஊடகவியலாளர். என்டிடிவியின் ஆசிரியராகப் பணியாற்றியவர். 15 சனவரி 2017 அன்று என்டிடிவியிலிருந்து விலகினார்.

1999 ஆம் ஆண்டில் இந்தியா, பாக்கிசுத்தான் இடையே நிகழ்ந்த கார்கில் போரின் போது இவர் அளித்த செய்தியறிக்கைகளால் பெரிதும் அறியப்பட்டார். 


பர்கா தத் வழங்கிய செவ்வி


</doc>
<doc id="234432" url="https://ta.wikipedia.org/wiki?curid=234432" title="அதுல் குல்கர்ணி">
அதுல் குல்கர்ணி

அதுல் குல்கர்ணி (பிறப்பு 10 செப்டம்பர் 1965) நடிப்பிற்காக தேசிய விருது வென்ற இந்தியத் திரைப்பட நடிகராவார். இவர் பல்வேறு மொழிகளுக்கான திரைப்படங்களில் நடித்துள்ளார். இவர் ஹே ராம் மற்றும் சாந்தினி பார் ஆகியத் திரைப்படங்களுக்காக சிறந்த துணை நடிகருக்கான தேசிய விருதினை வென்றவர். 

குல்கர்ணி 10 செப்டம்பர் 1965ல் பெல்காம், கருநாடகம், இந்தியா வில் பிறந்தவர். 






</doc>
<doc id="234437" url="https://ta.wikipedia.org/wiki?curid=234437" title="திருவிளையாடல் ஆரம்பம்">
திருவிளையாடல் ஆரம்பம்

திருவிளையாடல் ஆரம்பம் 2006ல் வெளிவந்த தமிழ் நகைச்சுவை திரைப்படமாகும். இதனை பூபதி பாண்டியன் இயக்கியிருந்தார். இத்திரைப்படத்தில் தனுஷ், சிரேயா, பிரகாஷ்ராஜ், கருணாஸ், சரண்யா பொன்வண்ணன் ஆகியோர் முக்கிய கதாப்பாத்திரங்களில் நடித்திருந்தனர்.



</doc>
<doc id="234440" url="https://ta.wikipedia.org/wiki?curid=234440" title="பிறிவோஸ்ட் கோட்பாடு">
பிறிவோஸ்ட் கோட்பாடு

சூடான பொருளின் முன் நிற்கும் போது எப்படி வெப்பத்தை உணருகிறோமோ அதேபோல் பனிக்கட்டியின் முன் நிற்கும் போது குளிரை உணர்கிறோம். பனிக்கட்டிக்கும் நமக்குமிடையே வெப்பப் பரிமாற்றம் நிகழும் போது, நமது உடல் பெறுவதைவிட அதிக வெப்பத்தினை இழப்பதால் குளிராக உணர்கிறோம். இதுவே பிறிவோஸ்ட் கோட்பாடு (Prevost's heat exchange theory ) ஆகும்.

வெப்பக் கதிர் வீச்சு சூடான பொருட்களுக்கு மட்டுமே உரித்தான குணமன்று. தனிவெப்பக் கீழ்வரம்பினை (Absolute zero ) விட அதிக வெப்பநிலையிலுள்ள எல்லாப் பொருட்களும் வெப்பக் கதிர்வீச்சுடையன. சூடான ஒரு பொருள் பெறுவதைவிட அதிகக் கதிர்வீச்சினை வெளிவிடுவதால் அதன் வெப்ப நிலைக் குறைகிறது. இதன் காரணமாக அது குளிர்கிறது. வெப்பச் சமன் நிலையிலிருக்கும் ஒருபொருள், சுற்றுப் புறத்திலிருந்து எந்த அளவு கதிர்வீச்சினைப் பெறுகிறதோ அதேயளவு வெப்பத்தை கதிர்வீச்சினால் இழக்கிறது. எனவே அதன் வெப்பநிலை மாறுவதில்லை. 



</doc>
<doc id="234441" url="https://ta.wikipedia.org/wiki?curid=234441" title="எம். எஸ். எஸ். பாண்டியன்">
எம். எஸ். எஸ். பாண்டியன்

எம். எஸ். எஸ். பாண்டியன் (மறைவு நவம்பர் 10, 2014) தமிழ்நாட்டைச் சேர்ந்த சமூக ஆய்வாளரும், தில்லி சவகர்லால் நேரு பல்கலைக்கழக வரலாற்றுத் துறைப் பேராசிரியரும் ஆவார். பெரியாரையும் அவரது சுயமரியாதைக் கருத்துக்களையும் வெளியுலகிற்குக் கொண்டு சென்றவர்களில் ஒருவர். திராவிடர் இயக்கம், தேசிய இனப் பிரச்சனைகள், சாதிய சிக்கல்கள், தமிழ்த் திரைப்படம் எனப் பல துறைகளிலும் ஆய்வுக் கட்டுரைகள் எழுதினார்.

தமிழ்நாடு கன்னியாகுமரி மாவட்டத்தில் மார்த்தாண்டம் எனும் ஊரில் பிறந்த பாண்டியன், நாகர்கோயில் ஸ்காட் கிறித்துவக் கல்லூரியில் பயின்று 1978 இல் இளங்கலைப் பட்டம் பெற்றார். பின்னர் சென்னைப் பல்கலைக்கழகத்தில் 1980 ஆம் ஆண்டில் முதுகலைப் பட்டமும், 1987 இல் முனைவர் பட்டமும் பெற்றார். பின்னர், சென்னை வளர்ச்சிக் கல்விகள் கழகத்தில் சேர்ந்து பணியாற்றிய பின்னர் கல்கத்தா சி.எஸ்.எஸ்.எஸ் நிறுவனத்தில் சிலகாலம் பணியாற்றி, மீண்டும் சென்னை வளர்ச்சிக் கல்விகள் கழகத்தில் துணைப் பேராசிரியராக 12 ஆண்டு காலம் பணியாற்றினார். ஆக்ஸ்போர்டு, ஹவாய், மின்னிசோட்டா உள்ளிட்ட பல பல்கலைக்கழகங்களில் வருகைதரு பேராசிரியராக பணிபுரிந்த இவர் 2009 முதல் தில்லி ஜவகர்லால் நேரு பல்கலைக்கழகத்தில் வரலாற்றுத்துறை பேராசிரியராகப் பணிக்குச் சேர்ந்தார்.
இந்தியாவின் புகழ்பெற்ற ஆங்கில ஏடான 'எகனாமிக் அண்ட் பொலிடிகல் வீக்லி'யில் 1980களில் இருந்து ஆய்வுக்கட்டுரைகளை எழுதிவந்தார். 'சவுத் இண்டியன் ஸ்டடிஸ்' என்னும் ஆய்வேட்டை நிறுவி, கேரள அறிஞர் கே.டி.ராம்மோகன் போன்றோரின் துணையுடன் அதனை ஆங்கிலத்திலும் மலையாளத்திலும் கொண்டுவந்தார். 
எம்.ஜி.ஆர். என்னும் நிகழ்வுப் போக்குக் குறித்து அவர் 'எகனாமிக் அண்ட் பொலிடிகல் வீக்லி'யில்1980இல் எழுதிய கட்டுரை பின்னர் விரிவுபடுத்தப்பட்டு ,'தி இமேஜ் ட்ராப்;எம்.ஜி.ராமச்சந்திரன் இன் ஃபில்ம்ஸ் அண்ட் பாலிடிக்ஸ்'(The image Trap:M.G.Ramchandran in Films and political) என்னும் முழு நூலாக வெளிவந்து பெரும் வரவேற்பைப் பெற்றது. இந்நூல் திரைப்பட ஆய்வாளர்கள், அரசியல் ஆய்வாளர்கள் ஆகியோரின் கவனத்தை ஈர்த்தது. இது பனினர் பிம்பச் சிறை என்ற பெயரில் 2016 ஆம் ஆண்டு மொழிபெயர்கப்பட்டது. அவரது 'பிராமின்/நான்-பிராமின்(Brahmin/Non-Brahmin) என்னும் ஆங்கில நூல் மூன்று பதிப்புகளைக் கண்டுள்ளது. 

எம். எஸ். எஸ். பாண்டியன் 2014 நவம்பர் 10 திங்கட்கிழமை திடீர் மாரடைப்பு ஏற்பட்டு தில்லி AIIMS மருத்துவமனையில் தனது 57ஆவது அகவையில் காலமானார். பாண்டியனுக்கு, மனைவி முனைவர் ஆனந்தியும், ப்ரீத்தி என்ற மகளும் உள்ளனர்.



</doc>
<doc id="234442" url="https://ta.wikipedia.org/wiki?curid=234442" title="கார்ல் பெர்டினான்ட் கோரி">
கார்ல் பெர்டினான்ட் கோரி

கார்ல் பெர்டினான்டு கோரி, ("Carl Ferdinand Cori") பிரித்தானிய இராச சமூகத்தின் வெளிநாட்டு அறிஞர் (ForMemRS), (திசம்பர் 5, 1896 – அக்டோபர் 20, 1984) செக் நாட்டின் பிராகாவில் (அப்போது ஆஸ்திரியா-அங்கேரி, தற்போது செக் குடியரசு) பிறந்த உயிர்வேதியியலாளரும் மருந்தியல் வல்லுநருமாவார். தமது மனைவி கெர்டி கோரியுடனும் அர்கெந்தீனாவின் மருத்துவர் பெர்னார்டோ ஊசேயுடனும் இணைந்து 1947இல் நோபல் பரிசு பெற்றார். கிளைக்கோசன் (விலங்கு மாச்சத்து) – குளுக்கோசின் ஓர் வழிப்பொருள்– உடலில் எவ்வாறு உடைக்கப்பட்டு சேகரிக்கப்படுகிறது என்றும் பின்னர் ஆற்றல் வழங்க எவ்வாறு மீளிணைக்கப்பட்டு உருவாக்கப்படுகிறது என்றும் கண்டறிந்தமைக்காக மருத்துவம் அல்லது உடலியங்கியலுக்கான நோபல் பரிசு வழங்கப்பட்டது. கார்போவைதரேட்டு வளர்சிதை மாற்றத்தை தெளிவாக்கியப் பணிக்காக 2004இல் இணையர் இருவருமே தேசிய வேதியியல் வரலாற்று அடையாளங்களாக தகவேற்பு பெற்றனர்.




</doc>
<doc id="234444" url="https://ta.wikipedia.org/wiki?curid=234444" title="பெர்னார்டோ ஊசே">
பெர்னார்டோ ஊசே

பெர்னார்டோ ஆல்பர்டோ ஊசே ("Bernardo Alberto Houssay", ஏப்ரல் 10, 1887 – செப்டம்பர் 21, 1971) அர்கெந்தீய உடலியங்கியலாளர் ஆவார். விலங்குகளில் சர்க்கரையின் (குளுக்கோசு) அளவை கட்டுப்படுத்துவதில் கபச் சுரப்பி இயக்குநீர்களின் பங்கு பற்றி கண்டறிந்தமைக்காக 1947இல் மருத்துவம் அல்லது உடலியங்கியலுக்கான நோபல் பரிசு இவருக்கு வழங்கப்பட்டது; கார்போவைதரேட்டு வளர்சிதைமாற்றத்தில் குளுக்கோசு ஆற்றும் பங்கினை கண்டறிந்த கார்ல் பெர்டினான்ட் கோரி, கெர்டி கோரி இணையருடன் இப்பரிசினைப் பகிர்ந்து கொண்டார்.


</doc>
<doc id="234463" url="https://ta.wikipedia.org/wiki?curid=234463" title="பரவுனி">
பரவுனி

பரவுனி என்னும் நகரம், பீகாரின் பேகூசராய் மாவட்டத்தில் உள்ளது.

இங்குள்ள தொழிற்சாலைகளில் சில:



</doc>
<doc id="234465" url="https://ta.wikipedia.org/wiki?curid=234465" title="சாருலதா (2012 திரைப்படம்)">
சாருலதா (2012 திரைப்படம்)

சாருலதா 2012ல் கன்னடம், தமிழ் என மொழிகளில் வெளியான திகில் திரைப்படமாகும். இத்திரைப்படத்தினை பொன் குமரன் இயக்கினார். இவர் பாக்கியராஜ் மற்றும் கே. எஸ். ரவிக்குமார் ஆகியோரிடம் பணியாற்றியவர் ஆவார். 

இத்திரைப்படம் திகில் திரைப்படமான அலோன் என்பதை மையமாக வைத்து எடுக்கப்பட்டதாகும்.




</doc>
<doc id="234467" url="https://ta.wikipedia.org/wiki?curid=234467" title="கண்களால் கைது செய்">
கண்களால் கைது செய்

கண்களால் கைது செய் 2004ல் இயக்குனர் பாரதிராஜா இயக்கியத் திரைப்படமாகும். இத்திரைப்படத்திற்கு ஏ. ஆர். ரகுமான் இசையமைத்துள்ளார், சுஜாதா வசனம் எழுதியுள்ளார். இத்திரைப்படத்தில் வசீகரன் மற்றும் பிரியாமணி ஆகியோர் முக்கிய கதாப்பாத்திரத்தில் நடித்திருந்தனர்.




</doc>
<doc id="234468" url="https://ta.wikipedia.org/wiki?curid=234468" title="மலைக்கோட்டை">
மலைக்கோட்டை

மலைக்கோட்டை 2007ல் பூபதி பாண்டியன் இயக்கியத்தில் வெளிவந்த தமிழ் நகைச்சுவை காதல் திரைப்படமாகும். பூபதி பாண்டியன் திருவிளையாடல் ஆரம்பம், தேவதையைக் கண்டேன் திரைப்படத்தினை இயக்கியவர் ஆவார். இத்திரைப்படத்தில் விசால், பிரியாமணி ஆகியோர் நாயகன், நாயகியாக நடித்திருந்தார்கள்.

இத்திரைப்படத்திற்கு மலைக்கோட்டை என்று அழைக்கப்படும் திருச்சி நகரத்தினைச் சுற்றி கதையமைத்திருப்பதால் மலைக்கோட்டை என்றே பெயரிடப்பட்டது.



</doc>
<doc id="234469" url="https://ta.wikipedia.org/wiki?curid=234469" title="பேகூசராய்">
பேகூசராய்

பேகூசராய் என்னும் நகரம், பீகாரின் பேகூசராய் மாவட்டத்தில் உள்ளது. இது இந்த மாவட்டத்தின் தலைநகரம் ஆகும்.

பேகம், சராய் ஆகிய இரு உருது சொற்களும் இணைந்து, பேகூசராய் என்ற பெயர் உருவானது. பேகம் என்றால் அரசி என்றும், சராய் என்றால் தங்குமிடம் என்றும் பொருள். பாகல்பூரின் அரசி தங்கிச் சென்றதால் இப்பெயர் பெற்றது.



</doc>
<doc id="234471" url="https://ta.wikipedia.org/wiki?curid=234471" title="கிரி">
கிரி

கிரி 2004ல் சுந்தர் சி இயக்கிய அதிரடித் தமிழ் திரைப்படமாகும். இதில் அர்ஜூன், ரீமா சென், ரம்யா, வடிவேலு, தேவயானி, பிரகாஷ் ராஜ் ஆகியோர் முக்கிய கதாப்பாத்திரத்தில் நடித்திருந்தார்.


</doc>
<doc id="234480" url="https://ta.wikipedia.org/wiki?curid=234480" title="நாடின் கார்டிமர்">
நாடின் கார்டிமர்

நாடின் கார்டிமர் ("Nadine Gordimer", நதீன் கோர்டிமர், நடின் கோர்­டிமர் 20 நவம்பர், 1923 - சூலை 13, 2014) தென்னாப்பிரிக்காவைச் சேர்ந்த பெண் எழுத்தாளர் ஆவார். தென்னாப்பிரிக்க அரசின் நிறவெறிக்கொள்கையை எதிர்த்து எழுதியவர். 1991 இல் இலக்கியத்துக்கான நோபல் பரிசு வென்றவர். 1974 இல் புக்கர் பரிசு இவருக்கு வழங்கப்பட்டது. இலக்கியத்தோடு அர­சியல் நட­வ­டிக்­கை­க­ளிலும், சமூக அபி­வி­ருத்தி விட­யங்­க­ளிலும் ஊக்கம் காட்டியவர். தென்­னா­பி­ரிக்­காவில் வெள்­ளையர் ஆட்சி நடை­பெற்ற கால­கட்­டத்தில் சுதேச கறுப்பு இன­மக்­க­ளுக்கு எதி­ராக மேற்­கொள்­ளப்­பட்ட பல்­வேறு இன ஒதுக்கல் முகங்­க­ளையும் 15 நாவல்கள், பல சிறு­க­தைத்­தொகுதி, கட்­டுரை நூல்கள் மற்றும் படைப்­புக்கள் மூலம் வெளிக்­கொ­ணர்ந்தவர்.

தென்னாப்பிரிக்காவில் ஸ்பிரிங்க்சு என்னும் ஊரில் பிறந்தார். கார்டிமரின் தாய் தந்தையர் யூத இனத்தைச் சேர்ந்தவர்கள். கார்டிமரின் தாயார், கருப்பின மக்கள் கல்வி பெறமுடியாமல் அல்லல் உறுவதைக் கண்டு வருந்தி கருப்பினக் குழந்தைகளுக்காக மழலைப் பள்ளியைத் தொடங்கினார். தாயைப் போல கார்டிமரும் கருப்பின மக்கள் படும் துன்பதைக் கண்டு வருந்தினார். அந்தப் பரிவும் அன்பும் அவர் வாழ்வின் இறுதி வரை தொடர்ந்தன. அவருடைய புதினங்களிலும் கதைகளிலும் நிறவெறியினால் ஏற்படும் கறுப்பின மக்களின் அவலங்களை விவரித்து எழுதினார்.

இவர் கத்­தோ­லிக்க கன்­னியர் மட பாட­சாலை ஒன்றிலேயே கல்வி கற்றார். பின்னர் விற்­வாட்­டர்ஸ்ரான்ட் பல்­க­லைக்­க­ழ­கத்தில் ஒரு­வ­ருட காலம் படித்தார். ஆனாலும் இவர் அங்கு தனது பட்ட படிப்பை பூர்த்தி செய்­ய­வில்லை.

இளம் அகவையிலேயே எழுதத் தொடங்கினார். இவ­ரது இரு­தயம் பல­வீ­ன­மாக இருந்­தது எனக்­கா­ரணம் காட்டி இவரது தாயார் இவரை பெரும்­பாலும் வெளியில் செல்­லாத­வாறு வீட்­டி­லேயே தங்­க­வைத்தார். தனி­யாக வீட்­டுக்குள் அடைபட்டு கிடந்த நடின் கோர்­டிமர் கதைகள் எழுத ஆரம்­பித்தார். இவர் தனது 15 வது வய­தி­ல், 1937 இல் சிறுகதை எழுத ஆரம்பித்தார். 16 வது வய­தி­ல் வாழ்ந்­தோ­ருக்கான இவரது படைப்பு பிரசுரமானது. கார்டிமரின் முதல் கதை அவருடைய 15 ஆம் அகவையில் வெளி வந்தது. 24 நூல்கள் எழுதியுள்ளார். அவற்றில் புதினங்கள் மட்டும் 15 ஆகும். மூன்று புத்தகங்கள் நிறவெறி அரசினால் தடை செய்யப்பட்டன. இவருடைய படைப்புகள் 30 மொழிகளில் மொழியாக்கம் செய்யப்பட்டுள்ளன. சிறப்பு முனைவர் பட்டங்கள் 15 க்கும் மேல் இவருக்கு வழங்கப்பட்டன. இவரது கதைகள் பெரும்­பாலும் உள்ளூர் தென்­னா­பி­ரிக்க சஞ்­சி­கை­களில் பிர­சு­ர­மா­கின. இச்­சி­று­க­தை­களில் பல தொகுக்­கப்­பட்டு "நேருக்கு நேர்" (Face To Face) என்னும் பெயரில் 1947 இல் பிர­சு­ரிக்­கப்­பட்­டது. 1951 இல் நியூயோக்கர் பத்­தி­ரிகை இவர் எழு­திய "ஏ வாட்சர் ஒவ் த டெட்" என்ற கதையை ஏற்றுப் பிர­சு­ரித்­தது. இதன் மூலம் இவர் பர­வ­லாக பொது­மக்­களால் அறி­யப்­பட்ட ஒரு எழுத்­தா­ளரானார். இவரின் முத­லா­வது நாவலான "தி லையிங் டேயிஸ்" 1953ஆம் ஆண்டு நூலாகப் பிர­சு­ரிக்­கப்­பட்­டது.

இவர் 1949 இல் ஜெரால்ட் காவ்றன் என்ற பல் வைத்­தி­யரை திருமணம் ­பு­ரிந்தார். இத்­தி­ரு­ம­ணத்தின் மூலம் 1950 இல் இவரது மகள் ஒறியன் பிறந்தாள் (1950). மூன்று வரு­டத்தின் பின் இவரது மணவாழ்வு முறிந்து விட்டது. 1954 இல் மீண்டும் இவர் மிகவும் மதிப்­புப்­பெற்ற ஓவிய வியா­பா­ரியான றீன்ஹோல்ட் கஸ்ஸிறர் என்­ப­வரைத் திரு­மணம் புரிந்தார். இம்­மண வாழ்க்கை றீன்ஹோல்ட் கஸ்ஸிறர் 2001 இல் நோயுற்று இறக்­கும்­வரை நீடித்­தது. இத்­தி­ரு­ம­ணத்தின் மூலம் 1955 இல் இவரது மகன் ஹூகோ பிறந்தான். ஹூகோ நியூ­யோர்க்கில் திரைப்­படத் 
தயா­ரிப்­பா­ள­ராக உள்ளார். 

எழுத்து உரிமை, பத்திரிகை சுதந்திரம் ஆகியவற்றுக்காகவும் குரல் கொடுத்தார். எச் ஐ வி, எயிட்சு போன்ற நோய்களை ஒழிக்க விழிப்புணர்வை ஏற்படுத்தினார். ஒரு தனி நாடோ, சமுதாயமோ, கண்டமோ தனித்த ஒரு மனிதப் பண்பாட்டைப் பிற நாடுகளுக்குப் போதிப்பதும் பரப்புவதும் கூடாது என்னும் கருத்தை வலியுறுத்தினார். கார்டிமர் தனிமையை விரும்புபவர். எளிதில் நட்புக் கொள்ள மாட்டார். பல ஆண்டுகள் சிறையில் இருந்து விடுதலைப் பெற்ற நெல்சன் மண்டேலாவை நேரில் சந்தித்து வாழ்த்துக் கூறினார்.

நடின் கோர்­டிமர் தனது மக­னுடன் இணைந்து இரண்டு ஆவ­ணப்­ப­டங்­களைத் தயா­ரித்­தி­ருக்­கிறார்.




</doc>
<doc id="234481" url="https://ta.wikipedia.org/wiki?curid=234481" title="உடும்பன்சோலை வட்டம்">
உடும்பன்சோலை வட்டம்

உடும்பன்சோலை வட்டம் (ஆங்கிலம்:Udumbanchola Taluk ) என்பது கேரள மாநிலம், இடுக்கி மாவட்டத்தில் உள்ள நான்கு வட்டங்களில் ஒன்றாகும் . இந்த வட்டத்தின் தலைமையகமாக உடும்பன்சோலை ஊர் உள்ளது. இந்த வட்டத்தின் கீழ் இருபத்து மூன்று வருவாய் கிராமங்கள் உள்ளன. 

இந்தியா 2011 ஆம் ஆண்டிற்கான மக்கள் தொகை கணக்கெடுப்பின்படி 4,29,780 மக்கள் இந்த வட்டத்தில் வசிக்கின்றார்கள். இவர்களில் 2,14,379 ஆண்கள். 2,15,401 பெண்கள் ஆவார்கள். உடும்பன்சோலை
வட்ட மக்களின் சராசரி கல்வியறிவு 84%ஆகும், இதில் ஆண்களின் கல்வியறிவு 43%, மற்றும் பெண்களின் கல்வியறிவு 41% ஆகும். இது இந்திய தேசிய சராசரி கல்வியறிவான 59.5% விட கூடியதே. உடும்பன்சோலை வட்டார மக்கள் தொகையில் 41,749 பேர் ஆறு வயதுக்குட்பட்டோர் ஆவார்கள். 

இடுக்கி மாவட்டம்

</doc>
<doc id="234486" url="https://ta.wikipedia.org/wiki?curid=234486" title="ரங்கராஜ் பாண்டே">
ரங்கராஜ் பாண்டே

ரங்கராஜ் பாண்டே (), இந்தியாவிலுள்ள ஓர் ஊடகவியலாளர் ஆவார். தினமலர், தந்தி தொலைக்காட்சி போன்ற ஊடகங்களில் பணிபுரிந்தவர். பிகார் மாநிலம் பக்சரில் எனும் இடத்தில் பிறந்தவர். தந்தையின் பெயர் ரகுநாதாச்சாரியர்.. பல்துறை குறித்து, பல்துறை அறிஞர்களுடன் விவாதம் செய்யும் "ஆயுத எழுத்து" எனும் சிறப்பு நிகழ்ச்சியும், பல்துறை ஆளுமைகளை நேர்காணல் கண்டு அவர்களின் செயல்பாடுகளில் உள்ள உண்மைத் தன்மைகள் குறித்து, பார்வையாளர்களுக்கு வெளிப்படுத்தும் "கேள்விக்கென்ன பதில்" எனும் நிகழ்ச்சியும், மக்கள் முன்னிலையில் இரு அணிகளுடன் விவாதிக்கும் "மக்கள் மன்றம்" நிகழ்ச்சியும் இவரின் குறிப்பிடத்தக்க பணியாகும். இவர் டிவி நிகழ்ச்சியோடு மட்டுமல்லாமல் கல்வி நிலையங்கள் மற்றும் பொது மேடைகளில் பேச்சாளராகவும் கலந்து கொள்கிறார்.

இவர் ஸ்ரீவில்லிபுத்தூரில் உள்ள அரசு பள்ளியில்தான் தனது பள்ளி படிப்பைத் தொடங்கியுள்ளார். பிறகு தமிழின் மீதிருந்த ஆர்வத்தால் மதுரை காமராஜர் பல்கலை கழகத்தில் சேர்ந்து  முதுகலை தமிழ் படித்தார். 1999 இல் கல்லூரி படிப்பை முடித்த பிறகு தினமலர் நாளிதழில் வேலைக்கு சேர்ந்தார். 2012 முதல் 2018 டிசம்பர் வரை தந்தி தொலைக்காட்சியில் தலைமை செய்தி ஆசிரியராகப் பணிபுரிந்தார்.


</doc>
<doc id="234487" url="https://ta.wikipedia.org/wiki?curid=234487" title="கே. சந்துரு">
கே. சந்துரு

கே.சந்துரு ஒய்வு பெற்ற சென்னை உயர்நீதிமன்ற நீதிபதி ஆவார். ஆறாண்டுகளுக்கு மேல் நீதிபதியாக இருந்த காலத்தில் 90000 வழக்குகளை உசாவி தீர்ப்பு வழங்கியவர். சமூகச் சிந்தனையும் அக்கறையும் கொண்டு இயங்குபவர்.

சிறீரங்கம் என்னும் ஊரில் பிறந்தார். தம் கல்வியைச் சென்னையில் உள்ள பள்ளியிலும் கல்லூரியிலும் பயின்றார் 25-12 1968 அன்று வெண்மணி என்னும் சிற்றூரில் நடந்த 44 தாழ்த்தப்பட்ட மக்களைத் தீயிட்டுக் கொளுத்திய நிகழ்ச்சியைக் கண்டித்து விவசாயத் தொழிலாளர்களின் ஊர்வலத்தை முன்னின்று நடத்தினார். இந்திய மாணவர் சங்கத்தின் தலைவராக இருந்தார் அப்போது சென்னையில் தாழ்த்தப்பட்ட மாணவர்களுக்கான விடுதிகளில் ஏற்பட்ட பிரச்சினைகள் தொடர்பான போராட்டங்களில் கலந்து கொண்டார். 

சட்டக் கல்வியைப் படித்து 1976 இல் வழக்கறிஞர் தொழிலைத் தொடங்கினார். 1997 இல் சீனியர் வழக்கறிஞர் ஆனார்.பல பொது நல வழக்குகள் மனித உரிமை வழக்குகள் பெண்கள் உரிமை வழக்குகள் ஆகியவற்றில் வாதாடினார்.
31-07-2006 இல் உயர் நீதி மன்ற நிதிபதி ஆனார். நீதிமன்றங்களில் மை லார்டு என்று விளிப்பதைத் தவிர்க்க வேண்டும் என்று சொன்னார். 8-3-2014 இல் ஒய்வு பெற்றார்.


Living Legend and Labour Jurisprudence

அம்பேத்கர் ஒளியில் எனது தீர்ப்புகள்

http://www.thehindu.com/todays-paper/tp-national/tp-tamilnadu/commemorating-a-living-legend/article6116461.ece

http://www.mkgandhi.org/newannou/justice_chandru.html


</doc>
<doc id="234488" url="https://ta.wikipedia.org/wiki?curid=234488" title="உலக நுரையீரல் அழற்சி நாள்">
உலக நுரையீரல் அழற்சி நாள்

உலக நுரையீரல் அழற்சி நாள் ("World Pneumonia Day") என்பது நுரையீரல் அழற்சி நோய் பற்றிய விழிப்புணர்வை அனைவருக்கும் உணர்த்தும் நோக்கில் ஆண்டு தோறும் நவம்பர் 12 ஆம் நாள் கடைப்பிடிக்கப்பட்டு வரும் ஒரு சிறப்பு நாள் ஆகும். சிறுவர்களின் நலனைப் பிரதிநிதித்துவப் படுத்தும் நூற்றுக்கும் அதிகமான உலகளாவிய அமைப்புகள் இணைந்து 2009 ஆம் ஆண்டு நவம்பர் 2 இல் முதலாவது உலக நுரையீரல் அழற்சி நாளை கொண்டாடின. 2010 முதல் இது நவம்பர் 12 ஆம் நாளில் கொண்டாடப்பட்டு வருகிறது.

உலகளாவிய அளவில் நியூமோனியா நோய் தாக்கத்தால் ஆண்டுக்கு சராசரியாக 1.6 மில்லியன் பேர் இறக்கின்றனர். 5 வயதிற்கும் குறைந்த 155 மில்லியன் குழந்தைகள் பாதிப்படைகின்றனர். இது எயிட்சு, மலேரியா, எலும்புருக்கி நோய் போன்றவற்றினால் இறப்பு ஏற்படுவதை விட அதிகம் என மருத்துவ சங்க குறிப்பு தெரிவிக்கின்றது.

நியூமோனியா, நுரையீரல், தொற்று மூளை சவ்வு பாதிப்பு, ரத்தத்தில் நோய் கிருமிகள் கலப்பு, காதில் நோய் பாதிப்பு, சைனஸைடிஸ் போன்ற வகை கொண்டது. பச்சிளம் குழந்தை, குறைமாதத்தில் பிறந்த குழந்தைகளுக்கு இருக்கும் வளர்ச்சியடையாத நுரையீரல், குறுகிய மூச்சுக்குழல், ஊட்டச்சத்து பற்றாக்குறை, வளர்ச்சியடையாத நோய் எதிர்ப்பு மண்டலம் போன்ற காரணங்களால், இத்தகைய தொற்றுநோய் ஏற்படுவதாக மருத்துவச் செய்தி கூறுகின்றது.



</doc>
<doc id="234489" url="https://ta.wikipedia.org/wiki?curid=234489" title="குதாபந்துபூர் மண்டலம்">
குதாபந்துபூர் மண்டலம்

குதாபந்துபூர் மண்டலம், பீகாரின் பேகூசராய் மாவட்டத்தின் உட்பிரிவாகும்.

இது பீகாரின் சட்டமன்றத்திற்கு சேரியா பரியார்பூர் சட்டமன்றத் தொகுதியிலும், இந்திய பாராளுமன்றத்திற்கு பேகூசராய் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.



</doc>
<doc id="234492" url="https://ta.wikipedia.org/wiki?curid=234492" title="குமாரபுரம் ஸ்ரீ சித்ர வேலாயுத சுவாமி ஆலயம்">
குமாரபுரம் ஸ்ரீ சித்ர வேலாயுத சுவாமி ஆலயம்

குமாரபுரம் ஸ்ரீ சித்ரவேலாயுத சுவாமி ஆலயம் இலங்கையின் வடக்கே முல்லைத்தீவு மாவட்டம் முள்ளியவளையில் குமாரபுரம் என்ற சிற்றூரில் அமைந்துள்ள ஒரு முருகன் கோவில் ஆகும்.

குறிஞ்சிக் கிழவனாகிய குமரவேள் திருக்கோயில் கொண்டெழுந்தருளியிருக்கும் தொல் பதிகள் ஈழவள நாட்டிற் பலவுள. அவற்றுள்ளே தெற்கில் கதிர்காமமும் வடக்கில் மாவிட்டபுரம், நல்லூர், கந்தவனம் என்பனவும் விசேட தொன்மை வாய்ந்தவை.

இவையேயன்றி வடஇலங்கையின் கீழ் பாகத்தில் வன்னி நாட்டில் விளங்கும் குமாரபுரமும் தொன்மையும் சரித்திரப் பிரசித்தியும் வாய்ந்ததொன்றாகும்.

ஈழவள நாட்டின் வடபாகத்தைப் பன்னெடுங் காலமாகத் தமிழ்மன்னர் ஆட்சிசெய்து வந்துள்ளனர். முன்னர் காடாகியிருந்து நாடாக்கப் பெற்றுவரும் வன்னிப்பகுதி பண்டு செந்நெற் களனிகளாகவும் நாகரீகமிக்க சைவத் தமிழ் மக்கள் வாழ்ந்த நிலமாகவும் விளங்கிற்று.

வன்னியர்க ளெனப்படும் குறுநில மன்னர்கள் சுதந்திரமாக இப்பகுதியை ஆண்டுவந்துள்ளனர். யாழ்ப்பாண அரசுக்கும் அந்நிய அரசுக்கும் அடிபணியாத காரணத்தால் வன்னி நாட்டுக்கு “அடங்காப்பற்று” என்னுமொரு காரணப் பெயருமுண்டு.அம்மன்னர்களாட்சியில் இருந்த புராதன ஆலயங்களுள் குமாரபுரம், வற்றாப்பழை, புதுவூர், உருத்திரபுரம் பழமையானவை. தனியூற்றின் கீழ்ப்பாலமைந்த குமாரபுரப் பகுதி அக்காலத்துத் “தண்ணீர் முறிப்பு” என வழங்கப்படினும் முற்காலத்துப் பெரிய “குருந்தனூர்க்குளம்” என்றபெயரால் வழங்கப் பெற்றதென அறியக்கிடக்கின்றது.

நாகதீபத்தை தரிசித்த புத்தர் இப்பகுதியிலுள்ள தண்ணிமுறிப்புக் குளக்கட்டு வழியாக தென்னிலங்கைக்குச் சென்றார் என்று ஒரு வரலாறு உண்டு. இடிக்கப்பட்ட இக் கோவிலிலுள்ள செங்கற்களிலே தெய்வ உருவங்கள் பல செதுக்கப் பட்டிருந்தன.

பரராசசேகர மன்னன் காலத்தில் வன்னிப் பகுதியை அடைந்த தெய்வங்களாக ஐங்கரன் மூத்த நயினார் (விநாயகர்) குமரேசன் சித்திர வேலாயுதன் ஆகியன வர்களை வையாபாடல் குறிப்பதும் ஈண்டு அவதானிக்கத்தக்கது.  இவை முறையே விநாயகர் முருகன் ஆகிய தெய்வங்களுக்கு இடப்பட்ட பெயர்களே ஆகும். இவ்வாலயம் பற்றி வையா பாடல் பின்வருமாறு கூறுகின்றது.

ஆலமெனக் கரியமுகத் தைங்கரனை யிளவல்கும ரேசன் றன்னைச்

சீலமுட னவர்க்குதவித் திருநாம மூர்மூத்த நயினார் சித்திர

வேலென்றோ திடுவீரென் றருளியவர்பாதநிதம் பூசை செய்ய

நால்வருண மதற்குறவாங் கங்கைமகார் தமையழைத்து நாடி யோதி (92)

மேல்வரும் அடிகள் இத்தகைய தெய்வங்களுக்குப் பூசை செய்வதற்கு அந்தணரும் வன்னி நாட்டை அடைந்ததை எடுத்துக் காட்டுகின்றன.

இன்னுமொரு பாடலில்

அந்தவனை வோர்களையும் மன்னவர்கள்

மன்னவர்பார்த் தன்பி னோடு

கந்தமலி தாரிளவல் செகராச

சேகரனைக் கருணை கூர

இந்தயாழ்ப் பாணமதி லிருக்கவென்றே

சித்திரவே லரையு மீந்து

வந்துமுள்ளி மாநகரிற் கோட்டையும்நற்

சினகரமும் வகுப்பித் தானால். (96)

என்றும் குறிப்பிடப்படுகிறது

அந்நியராலழிக்கப்பெற்ற குமாரபுர ஆலயத்தின் பழைய தெய்வ உருவங்கள் இற்றைக்கு 2000 ஆண்டுக்கு முற்பட்டனவென புதைபொருளாராய்ச்சியாளர் கணிக்கின்றனர்.

இத் திருக்கோயில் கதிர்காமம் போன்ற பெருமையுடையதென தெட்சண கயிலாய மான்மியம் கூறுகின்றது. கோயில் சிறப்பினாலேயே இடத்திற்குக் குமாரபுரம் என்னும் பெயர் வந்தது. மூர்த்தி மிக விசேடமானது. மூர்த்தி விசேடத்தினாலேயே திருக்கோயில் சிறப்பான பெயருடன் விளங்கியது. இந்த மூர்த்திக்கு நிகரான மூர்த்தி இலங்கையில் வேறு எங்கும் இல்லை என்பது பெரியோருடைய அபிப்பிராயமாகும். இந்தியாவிலே கூட ஒன்று இரண்டு மாத்திரம்தான் உண்டு.

இந்த விக்கிரகத்தின் சிறப்பாக "இந்திரமயில்" குறிப்பிடப்படுகிறது. இவ்வமைப்பையுடைய விக்கிரகம் இந்தியா, தமிழ்நாட்டிலுள்ள சிக்கல் சிங்காரவேலா், எட்டுக்குடி, எண்கண், போன்ற சில ஆலயங்களிலுள்ள முருகன் சிலையை ஒத்த அமைப்புடையது. இவையனைத்தும் ஒரே சிற்பியினால் உருவானதாக அந்தந்த தலங்களின் தலவரலாறு கூறுகிறது.

இத் தலத்தை அந்நிய மதத்தினர் இடித்தழிக்கப்போகின்றனர் என்பதை முருகப் பெருமானருளால் மேற்படி தலத்திலுள்ள அந்தணர்களும் சைவ அன்பர்களும் அறிந்தனர். பெருமானுடைய திருஉருவின் சிற்பநுட்பம், தொன்மை, அருள்திறம் முதலியவற்றைச் சிந்தித்து இம் மூர்த்தியை அன்னிய மதத்தினர் கையில் அகப்பட விடக்கூடாதென ஒருங்கு யோசித்துத் துணிந்தனர். அவர்கள் ஆலோசனையின்படி இவ்வாலயத்தில் இருந்த சித்ரவேலாயுதர் எனும் பெயருடைய விக்கிரகம், இரவோடிரவாக இரகசியமாக, கடலினுாடாக வாணிபம் செய்பவா்களால் நெல்லுச் சாக்கினுள் மறைத்து மரக்கலத்தினூடாக கொண்டுவரப்பட்டு யாழ்ப்பாண மாவட்டம், கந்தவனக்கடவை என இக்காலத்தில் வழங்கும் பொலிகண்டிக் கடற்கரையில் இறக்கினர். அக்கடற்கரைக்கு அணித்தாகவே அந்நிய அரசினர் கண்ணுக்குப் புலப்படா வண்ணம் ஒரு சிறு கோயில் அமைத்து அக்கோயிலில் இரகசியமாக வைத்துப் பூசித்து வரலாயினர். பொலிகண்டி என வழங்கிய இந் நெய்தல் நிலக் கிராமம் சித்திர வேலாயுத சுவாமி கோயில் கொண்ட காலந் தொடக்கம் கந்தவனம் எனவும் கந்தவனக் கடவை எனவும் வழங்கலாயிற்று.

சித்திரவேலாயுதமூர்த்தியின் விசேடத்தினால் கந்தவனநாதர் கோயில் நித்திய நைமித்திகங்களோடு நூற்றுக்கணக்கான வருடங்களாகச் சிறப்போடு விளங்கியது. ஒரு நாள் பூசகரின் கவலையினத்தினால் மூர்த்தியின் திருக்கரமொன்றில் ஊறு ஒன்று ஏற்பட்டுவிட்டது. ஊறு ஏற்பட்ட மூர்த்தியை வைத்து வணங்குதல் சரியல்ல என்ற முடிவுக்கு வந்தனர் சிலர். அதனால் கடலில் கொண்டு சென்று மூழ்க விடுவதாக யோசித்தனர். பலர் கடலில் மூழ்கவிட விரும்பாதாராய் இன்றைக்கு 100 ஆண்டுகளுக்கு முன்னர் திருக்கோயிலின் உள் வீதியில் வடக்குப் புறமாக வன்னிமரத்தின் கீழ் ஒரு சிறு கோயில் அமைத்து ஊறு ஏற்பட்ட மூர்த்தியை அக் கோயிலில் தாபித்து “பழையவர்” என்ற பெயரால் அழைத்து நித்திய பூசை நடக்கச் செய்தனர். இன்றும் அன்பர்கள் சித்திரவேலாயுத சுவாமியை அச்சிறிய திருக்கோயிலில் அம்மைமார்களுடன் தரிசனம் செய்து வருகின்றார்கள்.

குமாரபுரத்திலுள்ள மூர்த்தி அகற்றப்பட்ட பின் கோயிலும் இடித்தழிக்கப்பட்டது. அங்குள்ள சைவ மக்கள் உளம் நொந்து வருந்தினர். அழிந்து கிடக்கும் திருக்கோயிலுக்கு அருகிலே பற்றை மறைவில் சிறு கோவில் அமைத்து சித்திர வேலாயுதப் பெருமான் ஞாபகார்த்தமாக ஒரு வேலைத் தாபித்து இரகசியமாகப் பூசித்து வந்தார்கள்.

குமாரபுரத்தில் 1817ஆம் ஆண்டில் 42 குடும்பங்க ளும் 1839ஆம் ஆண்டில் 48 குடும்பங்களும் 1881ஆம் ஆண்டில் 4 குடும்பங்களும் வசித்து வந்தனர். 1891ஆம் ஆண்டில் ஒருவருமே வசிக்கவில்லை என வன்னிக் கைநூல் கூறுகின்றது. ஆகவே சேவலும் மயிலும் சைவ அன்பர்களும் நடமாடிய குமாரபுரம் காட்டுக் காய்ச்சலும், கரடி வெம்புலிகளும், நச்சரவமும் வாழும் கானகமாக மந்தியு மறியா மரம் நிறை அடுக்கமாக மாறியது.இவ்வாலயத்தைக் காடுமூடியழிவு செய்திருப்பதறிந்த புத்தூர் ஸ்ரீ நா. குமாரசாமிக் குருக்கள் 1904-ம் ஆண்டு பிரிட்டிஷ் அரசினரிடமிருந்து விலைக்குப் பெற்றுக் காடு கொன்று புதுக்கி யருச்சித்து வந்தார். அவர் குமாரரான சிவ ஸ்ரீ. கு. பரமசாமிக் குருக்கள் தொண்டனாகிக் கோயிலைப் புதுக்கி மன்மத ஆண்டு வைகாசி மாதம் (3-6-55)ல் கும்பாபிஷேகம் செய்வித்தார். அதன்பின் நித்திய நைமித்திய பூசைகள் செய்து பொதுமக்கள் வழிபட வசதியளிக்கப் பெற்றுள்ளது.

இந்த ஆலயத்தில் கந்தஷஷ்டி விழா மிகவும் சிறப்பானதாகும்.

முல்லைத்தீவு மாவட்டத்தில் இந்த ஆலயத்திலேயே முதன்முதலில் சூரன்போர் நிகழ்வு நடந்ததென்பர்.


</doc>
<doc id="234496" url="https://ta.wikipedia.org/wiki?curid=234496" title="மல்லிகா சீனிவாசன்">
மல்லிகா சீனிவாசன்

மல்லிகா சீனிவாசன் தமிழகத்தைச் சேர்ந்த தொழிலதிபராவார். டாபே (TAFE - Tractors and Farm Equipment Limited) எனும் டிராக்டர் தயாரிப்பு நிறுவனத்தின் தலைவராகவும், தலைமைச் செயலதிகாரியாகவும் உள்ளார். டிராக்டர் உற்பத்தி எண்ணிக்கையில் பார்க்கும்போது உலக அளவில் மூன்றாவது இடத்திலும், இந்திய அளவில் இரண்டாவது இடத்திலும் இந்நிறுவனம் இருக்கிறது. இந்நிறுவனத்தின் டிராக்டர்கள் 82 நாடுகளில் பயன்படுத்தப்படுகிறது.

பத்மசிறீ விருது, 2014 


</doc>
<doc id="234509" url="https://ta.wikipedia.org/wiki?curid=234509" title="வைராக்கியம் (வேதாந்தம்)">
வைராக்கியம் (வேதாந்தம்)

வைராக்கியம் (சமசுகிருதம்: वैराग्य) என்பது உலகம் தரும் இன்பப் பொருட்களின் மீதான பற்றை நீக்குவதே. இது சந்நியாசிகளுக்கு இருக்க வேண்டிய முதல் குணமாகும். சிலர் வைராக்கியம் என்பதற்கு பிடிவாதம் எனத் தவறாக பொருள் கொள்கின்றனர். விவேகம் அடைந்தவர்களுக்கு வைராக்கிய குணம் எளிதில் அமையும். தர்ம சாத்திரங்களான உபநிடதங்களை குருமுகமாக பயில விவேகம், வைராக்கியம், முமுச்த்துவம், புலனடக்கம், மனவடக்கம், அகிம்சை, பொறுமை மற்றும் மன அமைதி அவசியம்.


</doc>
<doc id="234523" url="https://ta.wikipedia.org/wiki?curid=234523" title="சவுராஹீ மண்டலம்">
சவுராஹீ மண்டலம்

சவுராஹீ மண்டலம், பீகாரின் பேகூசராய் மாவட்டத்தின் உட்பிரிவாகும்.

இது பீகாரின் சட்டமன்றத்திற்கு சேரியா பரியார்பூர் சட்டமன்றத் தொகுதியிலும், இந்திய பாராளுமன்றத்திற்கு பேகூசராய் மக்களவைத் தொகுதியிலும் உட்படுத்தப்பட்டுள்ளது.

இந்த மண்டலத்தில் கீழ்க்காணும் ஊர்கள் உள்ளன.



</doc>
<doc id="234534" url="https://ta.wikipedia.org/wiki?curid=234534" title="சின்ன பாப்பா பெரிய பாப்பா">
சின்ன பாப்பா பெரிய பாப்பா

சின்ன பாப்பா பெரிய பாப்பா என்பது சன் டிவியில் சனிக்கிழமைதோறும் ஒளிபரப்பான புகழ்பெற்ற நகைச்சுவைத் தொடராகும். இது மாமியார் மருமகள் சண்டை சம்பந்தமான நகைச்சுவைத் தொடராகும். இதன் தயாரிப்பாளர் ராடான் மீடியா வொர்க்ஸின் ராதிகா சரத்குமார் ஆவார்.
இத்தொடரில் முதலில் ஸ்ரீப்ரியா சின்ன பாப்பாவாகவும் (மாமியார்), நிரோஷா பெரிய பாப்பாவாகவும் (மருமகள்) எம்.எஸ்.பாஸ்கர் பட்டாபியாகவும் நடித்தனர். பின்பு நளினி சின்ன பாப்பாவாகவும் (மாமியார்), தேவதர்ஷினி பெரிய பாப்பாவாகவும் (மருமகள்) எம்.எஸ்.பாஸ்கர் பட்டாபியாகவும் நடித்தனர். தற்போது மீண்டும் 15.11.2014 முதல் சன் டிவியில் சனிக்கிழமை தோறும் இரவு 10 மணிக்கு ஒளிபரப்பாகின்றது. இதில் நளினி, நிரோஷா மற்றும் மதுமிதா ஆகியோர் நடிக்கிறார்கள்.



</doc>
<doc id="234536" url="https://ta.wikipedia.org/wiki?curid=234536" title="பிலே (விண்கலம்)">
பிலே (விண்கலம்)

ஃபிலே ("Philae") என்பது ஐரோப்பிய விண்வெளி நிறுவனத்தினால் ரொசெட்டா விண்கலத்திலிருந்து ஏவப்பட்ட ஒரு தானியங்கி தரையிறங்கி ஆகும். இது புவியிலிருந்து ஏவப்பட்டு 10 ஆண்டுகளுக்குப் பின் வெற்றிகரமாக அதன் இலக்கான வால்வெள்ளி 67பி/சுரியூமொவ்-கெராசிமென்கோவை கடந்த 12 நவம்பர் 2014 இல் அடைந்தது. இத் தரையிறங்கியிலிருந்து முதல் புகைப்படமும் நேரடியான வால்வெள்ளியின் மேற்பரப்பு பற்றிய பகுப்பாய்வுகளும் எதிர்பார்க்கப்படுகின்றன.

பிலேவின் குறிக்கோளானது வால் நட்சத்திரத்தில் இறங்கி, தன்னை அதனுடன் பொருத்திக் கொண்டு, அதை பற்றிய விவரங்களை அனுப்புவதே ஆகும். 2004-ஆம் ஆண்டு மார்ச் இரண்டாம் தேதி, பிரெஞ்சு கயானா நாட்டில் இருந்து அரியான் விறிசு ஏவப்பட்டது. இந்த விறிசு ரொசெட்டா விண்கலம் மற்றும் பிலே கோள் இறங்கி இவை இரண்டையும் ஏந்தி சென்றது. சரியாக 3,907 நாட்கள், அதாவது 10.7 ஆண்டுகள் பயணித்து, 67பி/சுர்யுமோவ்-கேரசிமெங்கோ வால் நட்சத்திரத்தை அடைந்தது பிலே. டெம்பெல் 1 எனும் வால் நட்சத்திரத்தை தாக்கிய டீப் இம்பேக்ட் போல இந்த பிலே ஓர் தாக்கி அல்ல.

2009-ஆம் ஆண்டு பிப்ரவரி 25 தேதி அன்று செவ்வாய்க் கோளுக்கு அருகே செல்லும்பொழுது, பிலே அதனுள் இருந்த சில கருவிகள் தானியங்கிகளாகச் செயல்படுத்தப்பட்டன. ரொசெட்டாவின் கருவிகள் உறக்கத்திற்கு அனுப்பப்பட, பிலேவின் புகைப்பட கருவி செவ்வாய் கோளின் புகைப்படங்களை அனுப்பின; செவ்வாய்க் கோளின் காந்தக்கோளத்தை ரோமாப் அளந்தது. மற்ற கருவிகளுக்கு நிலப்பரப்புடன் தொடர்பு இருந்தால் மட்டுமே ஆய்வு செய்யக்கூடிய திறன் இருந்தன, அதனால் அவை அப்பொழுது அணைக்கப்பட்டு இருந்தன.வால் நட்சத்திரத்தைத் தோட்டப் பின்பு, இந்தத் திட்டத்தின் செயல்பாடு நான்கு முதல் ஐந்து மாதங்கள் நீடிக்கும்.

வால் நட்சத்திரத்தின் தனிமம், சம இயல்பு, மூலக்கூற்று மற்றும் கனிம வளங்கள் பற்றிய ஆய்வுகளை மேற்கொள்வதும், நிலப்பரப்பு மற்றும் அதன் கீழே இருக்கும் கனிமங்களின் இயற்பியல் குணங்களின், பெரு அளவு அமைப்பு மற்றும் அதன் அணுக்கருவின் காந்த மற்றும் பிளாசுமா சூழல் போன்றவைகளைப் பண்புறு வருணனை செய்தலும், இந்தத் திட்டத்தின் அறிவியல் சார்ந்த குறிக்கோள்கள் ஆகும்.


</doc>
<doc id="234547" url="https://ta.wikipedia.org/wiki?curid=234547" title="பிரியம்வதா">
பிரியம்வதா

பிரியம்வதா தமிழகத்தைச் சேர்ந்த தொலைக்காட்சி ஊடகவியலாளர் ஆவார். டிவி டுடே எனும் தொலைக்காட்சி நிறுவனத்தின் தமிழ்நாட்டுக் குழுவில் சிறப்புச் செய்தியாளராக பணியாற்றுபவர். டிவி டுடே எனும் தொலைக்காட்சி நிறுவனத்தின் அங்கங்களாக ஹெட்லைன்ஸ் டுடே (ஆங்கிலம்), ஆஜ் தக் (இந்தி) போன்ற தொலைக்காட்சி அலைவரிசைகள் செயல்படுகின்றன. 

தமிழீழப் போர் குறித்து இவரால் தயாரிக்கப்பட்ட செய்தி ஆவணப் படம், இவருக்கு விருதுகளைப் பெற்றுத் தந்தது. "இனப்படுகொலையை கண்டேன்: இலங்கையின் கொலைக் களங்கள்" (I Witnessed Genocide: Inside Sri Lanka's killing fields) என்பது இந்த செய்தி ஆவணமாகும்.




</doc>
<doc id="234548" url="https://ta.wikipedia.org/wiki?curid=234548" title="ஒளிச்சேர்க்கை நுண்ணுயிரிகள்">
ஒளிச்சேர்க்கை நுண்ணுயிரிகள்

ஒளிச்சேர்க்கை நுண்ணுயிரிகள் ("Phototrophs", "கிரேக்கம்": φῶς, φωτός = ஒளி, τροϕή = வளர்ச்சி) உயிரினங்கள் ஒளியணுவைக் கைப்பற்றி ஆற்றல் பெறுபவையாகும். இவை ஒளியிலிருந்து பெறும் ஆற்றலை பல்வேறு உயிரணு உயிர்பொருள் மாறுபாட்டு செய்முறைகளுக்கு பயன்படுத்திக் கொள்கின்றன. ஒளிச்சேர்க்கை நுண்ணுயிரிகள் கட்டாயமாக ஒளித்தொகுப்பில் ஈடுபடும் என்ற தவறான கருத்து உள்ளது. அனைத்துமில்லாவிடினும் பல ஒளிச்சேர்க்கை நுண்ணுயிரிகள் ஒளித்தொகுப்பில் ஈடுபடுகின்றன; இவை உட்சேர்க்கை மூலமாக காபனீரொக்சைட்டை கரிமப் பொருளாக மாற்றி தங்கள் கட்டமைப்பு, செயலாக்கம் மற்றும் பிந்தைய சிதைவுக்கு ஏற்றவையாக (மாவுப்பொருள், சர்க்கரை, கொழுப்பு என) பயன்படுத்திக் கொள்கின்றன. ஒளிச்சேர்க்கை நுண்ணுயிரிகள் இலத்திரன் கடத்திச் சங்கிலிகளை பயன்படுத்தியோ நேரடி நேர்மின்னி இறைத்தோ மின்னணு-வேதி சாய்வை ஏற்படுத்துகின்றன; இதனைப் பயன்படுத்தி ஏடிபி சின்தேசு உயிரணுக்களுக்கு மூலக்கூற்று ஆற்றலை வழங்குகின்றன.


</doc>
<doc id="234552" url="https://ta.wikipedia.org/wiki?curid=234552" title="சாமியா பசீர்">
சாமியா பசீர்

சாமியா பசீர் (Samia Bashir) என்பவர் அமெரிக்காவில் வாழும் ஒரு பெண் எழுத்தாளர் ஆவார். இவர் கவிஞர், கட்டுரையாளர், பதிப்பாளர், சமூக நீதி செயல்பாட்டாளர் எனப் பல பரிமாணங்களைக் கொண்டவர். 

சாமியா பசீரின் தந்தை சோமாலியா நாட்டிலிருந்து வெளியேறி அமெரிக்காவில் குடிவந்தவர். தாயார் ஆப்பிரிக்க அமெரிக்கன் ஆவார்.
சாமியா பசீர் பெர்க்லியில் கலிபோர்னியா பல்கலைக்கழகத்தில் ஆங்கில இலக்கியத்தில் இளங்கலைப் பட்டம் பெற்றார்.

ஆப்பிரிக்க வம்சாவளியைச் சேர்ந்த எழுத்தாளர்களுக்காக பயர் அண்டு இங்க் என்னும் ஒரு இலக்கியத் திருவிழாவை நடத்தி வருகிறார்.
தற்போது அமெரிக்காவின் மிச்சிகன் பல்கலைக் கழகத்தில் படைப்பிலக்கியத்தைக் கற்பிக்கும் ஆசிரியராகப் பணியாற்றி வருகிறார்.
ஆப்பிரிக்க அமெரிக்க பெண் எழுத்தாளர்களின் படைப்புகளைத் தொகுத்து வெளியிட்டு இருக்கிறார்.

மறைக்கப்பட்ட வரலாற்றைத் தோண்டி புத்துயிர் கொடுப்பதும் அடக்கிவைக்கப் பட்ட குரல்களையும் கதைகளையும் வெளி உலகம் அறியச் செய்வதும் சாமியா பசீரின் குறிக்கோள்களாகும்.

சாமியா பசீரின் தாயார் மதத்தால் கிறித்தவர்; தந்தை மத நம்பிக்கையற்ற சோமாலி முசுலிம். ஆனால் சாமியா பசீர் தாம் மதவாதி இல்லை என்றும் மதம் என்பதும் ஆன்மீகம் என்பதும் வெவ்வேறானவை என்றும் கருதுகிறார்.

'உலகில் ஆணாதிக்கக் கலாச்சாரம் பெண்களுடைய கடின உழைப்பையும் தலைமைப் பண்பையும் ஏற்றுக்கொள்ள மறுக்கிறது' என்றும் கூறி வருகிறார்.




அஸ்டிரேய லெஸ்பியன் அறக்கட்டளை வழங்கிய கவிதை விருது இவருக்குக் கிடைத்தது.

http://www.poetryfoundation.org/bio/samiya-bashir

http://academic.reed.edu/creative_writing/faculty.html


</doc>
<doc id="234553" url="https://ta.wikipedia.org/wiki?curid=234553" title="கேள்வி-பதில் வலைத்தளங்களின் பட்டியல்">
கேள்வி-பதில் வலைத்தளங்களின் பட்டியல்

இது கேள்வி-பதில் வடிவமைப்பில் உள்ள வலைத்தளங்களின் பட்டியல் ஆகும்.


</doc>
<doc id="234558" url="https://ta.wikipedia.org/wiki?curid=234558" title="கல்யாணம் முதல் காதல் வரை">
கல்யாணம் முதல் காதல் வரை

கல்யாணம் முதல் காதல் வரை இது நவம்பர் 3, 2014ஆம் ஆண்டு முதல் 27 ஜனவரி 2017ஆம் ஆண்டு வரை திங்கள் முதல் வெள்ளி வரை இரவு 7.30 மணிக்கு விஜய் தொலைக்காட்சியில் ஒளிபரப்பாகி 583 அத்தியாயங்களுடன் நிறைவடைந்தது. இது ஸ்டார் பிளஸ்ல் மஞ்சு கபூர் எழுதிய கஸ்டடி என்ற நாவலை தழுவி எடுக்கப்பட்ட யே ஹாய் முஹப்படீன் என்ற தொடரின் தமிழாக்கம் ஆகும். 





</doc>
<doc id="234561" url="https://ta.wikipedia.org/wiki?curid=234561" title="காரல் வில்லெம் சீலெ">
காரல் வில்லெம் சீலெ

காரல் வில்லெம் சீலே ("Carl Wilhelm Scheele", 9 திசம்பர் 1742 – 21 மே 1786) சுவீடனின் பொமேரானியாவைச் சேர்ந்த மருந்தியல் வேதியியலாளர் ஆவார். பொதுவாக மற்றவர்கள் கண்டுபிடித்ததாக பெருமைப்படுத்தப்படும் பல வேதியியல் கண்டுபிடிப்புகளை இவர் முன்னதாகவே கண்டுபிடித்திருந்ததால் இவரை "துரதிருட்ட சீலே" என்று ஐசாக் அசிமோவ் கூறுவார். காட்டாக, சீலே ஆக்சிசனை (சோசப்பு பிரீசிட்லி தமது கண்டுபிடிப்பை முதலில் பதிப்பித்தப் போதிலும்) கண்டுபிடித்தார்; இதேபோல மாலிப்டினம், தங்குதன், பேரியம், நீரியம், மற்றும் குளோரின் தனிமங்களை ஹம்பிரி டேவிக்கு முன்னதாகவே அடையாளம் கண்டார். சீலே கரிம அமிலங்களான தார்தாரிக் அமிலம், ஆக்சாலிக் அமிலம், யூரிக் அமிலம், லாக்டிக் அமிலம், மற்றும் சிட்ரிக் அமிலங்களையும் ஐதரோபுளோரிக், ஐதரசன் சயனைடு, ஆர்செனிக் அமிலங்களையும் கண்டுபிடித்துள்ளார். தமது வாழ்நாள் முழுவதும் செருமானிய மொழியிலேயே உரையாடி வந்தார்.
கீழ்கண்ட அனைத்து ஆய்வுக்கட்டுரைகளும் பதினைந்தாண்டுகளுக்குள் சீலேயால் பதிப்பிக்கப்பட்டவை.



</doc>
<doc id="234565" url="https://ta.wikipedia.org/wiki?curid=234565" title="இன்டோ தி வூட்ஸ்">
இன்டோ தி வூட்ஸ்

இன்டோ தி வூட்ஸ் () இது 2014ஆம் ஆண்டு திரைக்கு வந்த அமெரிக்க நாட்டு கற்பனை திரைப்படம் ஆகும். இந்த திரைப்படத்தை வால்ட் டிஸ்னி பிக்சர்ஸ் தயாரிக்க, ரோப் மார்ஷல் என்பவர் இயக்கியுள்ளார். இந்த திரைப்படத்தில் மெரில் ஸ்ட்ரீப், எமிலி ப்ளுன்ட், ஜேம்ஸ் கோர்டன், அனா கென்ட்ரிக், கிறிஸ் பைன், டிரேசி உல்மன், கிறிஸ்டின் பரான்ஸ்கி, ஜானி டெப் உள்ளிட்ட பலர் நடித்துள்ளார்கள். 



</doc>
<doc id="234567" url="https://ta.wikipedia.org/wiki?curid=234567" title="செயோலைற்று">
செயோலைற்று

செயோலைற்று ("Zeolite") நுண்துளையுடை, அலுமினோசிலிகேட்டு கனிமம் ஆகும். இவை பொதுவாக வணிகரீதியான பரப்புக் கவர்ச்சிப் பொருட்களாகவும் வேதி வினையூக்கிகளாகவும் பயன்படுகின்றன. செயோலைற்று என்ற சொல் 1756இல் சுவீடிய கனிமவியலாளரான அக்செல் பிரெடிரிக் குரான்சுடெட்டால் உருவாக்கப்பட்டது; இவர் இத்தகைய பொருளொன்றை சூடுபடுத்தியபோது ஏராளமான நீராவி வெளிப்பட்டதைக் கண்டு இப்பொருள் நீரைக் கவர்ந்திருப்பதை அவதானித்தார். இதனால் இப்பொருளுக்கு "சியோலைட்டு" எனப்பெயரிட்டார்; கிரேக்கத்தில் , என்பதற்கு "கொதிக்க" என்றும் , என்பதற்கு "கல்" என்றும் பொருளாகும்.

செயோலைற்றுக்கள் இயற்கையில் கிடைக்கின்றன; தொழிற்சாலைகளிலும் பெருமளவில் தயாரிக்கப்படுகின்றன. அக்டோபர் 2012 நிலவரப்படி 206 தனித்தனி செயோலைற்று கட்டமைப்புகள் அடையாளம் காணப்பட்டுள்ளன; இவற்றில் 40க்கும் மேலாக இயற்கையில் கிடைக்கின்றன.


</doc>
<doc id="234568" url="https://ta.wikipedia.org/wiki?curid=234568" title="அன்புரோக்கன்">
அன்புரோக்கன்

அன்புரோக்கன் ("Unbroken") 2014ஆம் ஆண்டு திரைக்கு வந்த அமெரிக்க நாட்டு திரைப்படம் ஆகும். இந்த திரைப்படத்தை நடிகை ஏஞ்சலினா ஜோலி தயாரித்து மற்றும் இயக்கியுள்ளார். இந்த திரைப்படத்தில் ஜாக் ஓ கோன்னெல், டொம்ஹ்னால் க்லீசொன், மியாவி, காரெட் ஹெட்லண்டின், ஜெய் கோர்ட்னி, பின் விட்டுரோக் உள்ளிட்ட பலர் நடித்துள்ளார்கள்.




</doc>
<doc id="234570" url="https://ta.wikipedia.org/wiki?curid=234570" title="ஆழ்நீர் தாவுதல்">
ஆழ்நீர் தாவுதல்

ஆழ்நீர் தாவுதல் அல்லது ஆழ்நீர் மூழ்குதல் ("Underwater diving") என்பது நீரினடியே செல்லும் முறையாகும்; இதனை மூச்சுவிடும் கருவிகளுடனோ (இசுகூபா மூழ்கல் மற்றும் தரையிலிருந்து வழங்கப்பட்ட மூழ்கல்) அல்லது மூச்சடக்கியோ (எளிய நீர்ப்பாயல்) செய்யலாம். ஆழ்நீர் பரப்பில் காணப்படும் அழுத்தத்திலிருந்து தனிப்படுத்த வளிமண்டல மூழ்குடைகள் பயன்படுத்தபடலாம். அல்லது நிரம்ப ஆழங்களுக்குச் செல்கையில் ஏற்படும் அமுக்கநீக்க நோய்மை தீவாய்ப்புகளைத் தவிர்க்க நிரம்பல் மூழ்கல் நுட்பங்களைப் பயன்படுத்தலாம். 

பெரும்பாலான மூழ்கல் செயற்பாடுகள் குறைந்த ஆழத்திலேயே நடக்கின்றன; கவசம்தாங்கிய வளிமண்டல மூழ்குடைகள் கூட மிகுந்த ஆழங்களில் நீரின் அழுத்தத்தை தாங்கவியலாது உள்ளன. தவிரவும் மிகவும் பாதுகாப்பான சூழல்களில் மட்டுமே மூழ்குதல் செயல்படுத்தப்படுகிறது. எந்தளவு பாதுகாப்பான சூழல் தேவை என்பது ஒவ்வொரு மூழ்காளருக்கும் மாறுபடும். அபூர்வமாக நீரல்லாத நீர்மங்களில் மூழ்க வேண்டியத் தேவை ஏற்படுகின்றது.

ஆழ்கடல் மூழ்குதல் என்பது ஆழ்நீர் தாவுதலின் ஓர் வகையாகும். வழமையாக தரையிலிருந்து வழங்கு கருவியுடன் சீர்தரப்படுத்தப்பட்ட சீருடையுடன் வழமையான செப்பு தலைக்கவசத்துடன் கடலின் ஆழத்திற்கு மூழ்குவர். 

பொழுதுபோக்கு மூழ்குதல் என்பது மனமகிழ்விற்காக நிகழ்த்தப்படுவதாகும். 

இசுகூபா மூழ்கல்


</doc>
<doc id="234571" url="https://ta.wikipedia.org/wiki?curid=234571" title="பின் விட்டுரோக்">
பின் விட்டுரோக்

பின் விட்ரோக் ("Finn Wittrock", பிறப்பு: அக்டோபர் 28, 1984) ஒரு அமெரிக்க நாட்டு நடிகர் ஆவார். இவர் 2003ஆம் ஆண்டு கோல்ட் கேஸ் என்ற தொலைக்காட்சியின் மூலம் நடிப்புத்துறைக்கு அறிமுகமானார். அதை தொடர்ந்து பல தொலைக்காட்சி தொடர்களிலும் மற்றும் நோவா, அன்புரோக்கன் போன்ற திரைப்படங்களிலும் நடித்துள்ளார். 


</doc>
<doc id="234572" url="https://ta.wikipedia.org/wiki?curid=234572" title="அவுரங்காபாத் மாவட்டம், பீகார்">
அவுரங்காபாத் மாவட்டம், பீகார்

அவுரங்காபாத் மாவட்டம், பீகாரின் உட்ப்பிரிவாகும். இதன் நிர்வாகத் தலைமையிட நகரம் "அவுரங்காபாத்" ஆகும்.




</doc>
<doc id="234576" url="https://ta.wikipedia.org/wiki?curid=234576" title="சோன் நகர் தொடருந்து நிலையம்">
சோன் நகர் தொடருந்து நிலையம்

சோன் நகர் தொடருந்து நிலையம், பீகாரின் அவுரங்காபாத் மாவட்டத்திலுள்ள சோன் நகரில் உள்ளது. இது சோன் ஆற்றங்கரைக்கு அருகில் அமைந்துள்ளது.



</doc>
<doc id="234580" url="https://ta.wikipedia.org/wiki?curid=234580" title="பக்சர் மாவட்டம்">
பக்சர் மாவட்டம்

பக்சர் மாவட்டம், பீகாரின் மாவட்டங்களில் ஒன்று.





</doc>
<doc id="234583" url="https://ta.wikipedia.org/wiki?curid=234583" title="ஜேம்ஸ் கோர்டன்">
ஜேம்ஸ் கோர்டன்

ஜேம்ஸ் கோர்டன் () (பிறப்பு: 22 ஆகஸ்ட் 1978) இவர் ஒரு இங்கிலாந்து நாட்டுத் திரைப்பட நடிகர் ஆவார்.



</doc>
<doc id="234585" url="https://ta.wikipedia.org/wiki?curid=234585" title="புனித பிரான்சிசு தேவாலயம், கொச்சி">
புனித பிரான்சிசு தேவாலயம், கொச்சி

புனித பிரான்சிசு தேவாலயம் (ஆங்கிலம்:St. Francis Church) என்றழைக்கப்படும் தென்னிந்தியத் திருச்சபை தேவாலயம் கேரளாவின், கொச்சி கோட்டையில் 1503 ஆம் ஆண்டு முதன் முதலில் இந்தியாவில் கட்டப்பட்ட பழமையான ஐரோப்பிய கிறித்துவ தேவாலயம் ஆகும். 

புகழ்பெற்ற போர்ச்சுகீசிய நாடுகாண்பயணியான வாஸ்கோ ட காமா
ஐரோப்பாவிலிருந்து இந்தியாவுக்கு கடல் வழியைக் கண்டுபிடித்து மே 20, 1498 ஆம் ஆண்டு கோழிக்கோடு நகருக்கு அருகே உள்ள கப்பத்
என்னும் கிராமத்தில் வந்திறங்கினார். இவரைப் பின் தொடர்ந்து வந்த
பெட்ரோ ஆல்வாரெசு காப்ரால் மற்றும் அஃபோன்சோ தே ஆல்புகெர்க்கே
இவர்கள் தங்குவதர்க்கு கொச்சி அரசர் அனுமதியுடன் ஒரு கோட்டையுடன்
மரத்தால் ஆன தேவாலயம் கட்டப்பட்டது. இந்த ஆலயத்தை இயேசுவின்
பன்னிரு திருத்தூதர்களுள் ஒருவரான
புனித
பர்த்தலமேயுவின் பெயரில் அர்ப்பணிக்கப்பட்டது.
அதன்பின் ஃப்ரான்ஸிஸ்கோ டே அல்மிடியா (Francisco de Almeida) என்னும்
ஆளுனரின் தலையில் 1506 ஆம் ஆண்டில் ஃப்ரான்சிஸ்கன்
பிரையர் என்னும் கிறித்தவத் துறவிகளின் பிரிவு இதனை கற்கள்
மற்றும் சுண்ணாம்புக்கலவை கொண்டு உருவாக்கியுள்ளனர்.
இதன் கட்டுமானம் 1516 ஆம் ஆண்டில் முடிக்கப்பட்டு புனித அந்தோனியார்
பெயரில் அர்ப்பணிக்கப்பட்டது. பின்னர் சீர்திருத்த இயக்கப் பிரிவை சேர்ந்த டச்சுக்காரர்கள் இந்த
ரோமன் கத்தோலிக்க தேவாலயத்தை கைப்பற்றிய போது
இதனை சேதப்படுத்தவில்லை. பின்னாளில், 1804 ஆம் ஆண்டு டச்சுக்காரர்கள்
இந்த ஆலயத்தை ஆங்கிலிக்கம் மதகுருக்களிடம் ஒப்படைத்த பின் இது புனித
பிரான்சிசு பெயரில் அர்ப்பணிக்கப்பட்டது. இந்த தேவாலயம் 1904 ஆம் ஆண்டின் பாதுகாக்கப்பட்ட நினைவுச் சின்னங்களின்
சட்டத்தின் கீழ் ஏப்ரல் 1923 இல் இது ஒரு பாதுகாக்கப்பட்ட நினைவுச்
சின்னமாக அறிவிக்கப்பட்டது. இது பாதுகாக்கப்பட்ட நினைவுச்சின்னமாக
இந்தியத் தொல்லியல் ஆய்வகம் கீழ் உள்ளது. மேலும் வட கேரளாவின்
மாவட்டத்திர்க்குச் சொந்தமான தென்னிந்தியத் திருச்சபையானது வாரவாரம்
ஞாயிறு மற்றும் நினைவு நாட்களில் சேவைகள் புரிகிறது,
மற்ற நேரங்களில் பார்வையாளர்களுக்காகத் திறந்திருக்கும்.

போர்ச்சுகீசிய நாடுகாண்பயணியான வாஸ்கோ ட காமா ஐரோப்பாவிலிருந்து மூன்றாவது முறையாக இந்தியா வந்த போது திசம்பர் 24, 1524 ஆம் ஆண்டு கொச்சியில் காலமானார். இவரது உடல் முதலில் இந்த தேவாலயத்தில் புதைக்கப்பட்டது, பின்னர் பதினான்கு ஆண்டுகள் கழித்து தனது எஞ்சியுள்ள மிச்சங்களை போர்த்துகல் நாட்டின் தலைநகரான லிஸ்பன் நகருக்கு எடுத்துச் செல்லப்பட்டது. மேலும் வாஸ்கோடகாமாவின் வெறுங்கல்லறை இன்னும் இங்கே காணலாம். இது தெற்கு பக்கத்தில் தரையில் அமைந்துள்ளது. மேலும் இன்னும்பிற போர்த்துகீசியர்களின் கல்லறைகள் வடக்கு பக்கத்திலும் மற்றும் டச்சுக்காரர்களின் கல்லறை தென்பகுதியிலும் உள்ளது. 


</doc>
<doc id="234586" url="https://ta.wikipedia.org/wiki?curid=234586" title="கால்கா சட்டமன்றத் தொகுதி">
கால்கா சட்டமன்றத் தொகுதி

கால்கா சட்டமன்றத் தொகுதி, அரியானா சட்டமன்றத்துக்கான 90 தொகுதிகளில் ஒன்று. இது அம்பாலா மக்களவைத் தொகுதிக்கு உட்பட்டது.

இந்த தொகுதியில் பஞ்சகுல மாவட்டத்தில் உள்ள கீழ்க்காணும் பகுதிகள் சேர்க்கப்பட்டுள்ளன.



</doc>
<doc id="234587" url="https://ta.wikipedia.org/wiki?curid=234587" title="சாம் ரிலே">
சாம் ரிலே

சாம் ரிலே () (பிறப்பு: 8 ஜனவரி 1980) இவர் ஒரு இங்கிலாந்து நாட்டுத் திரைப்பட நடிகர் ஆவார். இவர் Control என்ற திரைப்படத்தில் நடித்ததன் மூலம் பரிசியமான நடிகர் ஆனார். அதை தொடர்ந்து பிராங்க்ளின், 13, பிரைட்டன் ராக், ஒன் த ரோட், மலேபிசென்ட் போன்ற திரைப்படங்களில் நடித்துள்ளார் . 



</doc>
<doc id="234606" url="https://ta.wikipedia.org/wiki?curid=234606" title="கிங்க்ஃபிஷர் ரெட்">
கிங்க்ஃபிஷர் ரெட்

கிங்க்ஃபிஷர் ஏர்லைன்ஸ் நிறுவனம் நடத்திய குறைந்த கட்டண விமானச் சேவை கிங்க்ஃபிஷர் ரெட் ஆகும். இது மும்பையினை தலைமையகமாகக் கொண்ட கிங்க்ஃபிஷர் நிறுவனத்தால் இயக்கப்பட்டது. இது பயணிகளை தனது முதன்மை நிறுவனமான கிங்க்ஃபிஷர் ஏர்லைன்ஸ் உதவியுடன் பெற்றது. ‘சினி பிலிட்ஸ்’ எனப்படும், விமானத்திற்குள் கொடுக்கப்படும் படிக்கக்கூடிய ஒரு சிறப்புமிக்க புத்தகம் கிங்க்ஃபிஷர் ரெட்டைப் பற்றிய பல தகவல்களைக் கொண்டது. ஆரம்பத்தில் ‘ஏர் டெக்கான்’ என அழைக்கப்பட்ட இந்நிறுவனம் பின்னர் கிங்க்ஃபிஷர் ரெட் என மாற்றப்பட்டது. கிங்க்ஃபிஷரின் அமைப்பின் வழியாக கிங்க்ஃபிஷர் ரெட்டில் இருக்கை பதிவு செய்பவர்களுக்கு சிறப்பு சலுகைகளும் வழங்கப்பட்டது.

இந்தக் குறைந்த கட்டணச் சேவையினை தொடர முடியாத காரணத்தினால், கிங்க்ஃபிஷர் நிறுவனங்களின் உரிமையாளரான விஜய் மல்லையா, கிங்க்ஃபிஷர் ரெட்டின் விமானச் சேவையினை நிறுத்தப்போவதாக செப்டம்பர் 28, 2011 ல் அறிவித்தார்.
ஏர் டெக்கான், டெக்கான் ஏவியேஷனின் துணை நிறுவனமாக செயல்பட்டது. இது கேப்டன் G. R. கோபிநாத் அவர்களால் முதல் குறைந்த கட்டண விமான சேவையாகத் தொடங்கப்பட்டது. இதன் முதல் விமானம் ஆகஸ்ட் 23, 2003 இல் பெங்களுரில் இருந்து ஹப்ளிக்கு செயல்பட்டது. மனிதனின் இரு கரங்கள் இணைந்து பறப்பதைக் குறிப்பதுபோல் இதன் சின்னம் அமைந்துள்ளதால், இது பெரும்பாலும் சாதாரண மக்களுக்கும் பயன்படும் என்று எளிதாக அறிவுறுத்தியது. மேலும், அதனருகில் எழுதப்பட்டிருந்த “சிம்பிளி-ஃப்ளை” எனும் எழுத்துக்கள் எந்தவொரு சாதாரண மனிதனும் இனி பறக்கலாம் என்பதை எடுத்துரைத்தது. இதுதான் கேப்டன் கோபிநாத் அவர்களின் கனவும் கூட. ஒவ்வொரு இந்தியனும் ஒரு முறையாவது விமானத்தில் பறந்திருக்க வேண்டும், என்று அவர் கனவு கண்டதே இதற்குக் காரணம்.

மதுரை, ஹப்ளி, மங்களூர் மற்றும் விசாகப்பட்டினம் போன்ற இரண்டாம்நிலை நகரங்களுக்கு முதல்நிலை பெருநகரங்களில் இருந்து விமானங்களை அனுப்ப வசதி செய்த முதல் நிறுவனம் ஏர் டெக்கான் ஆகும். இதன் தனித்தன்மையான வளர்ச்சி பல நிறுவனங்களை விமானச்சேவையில் முதலீடு செய்யத் தூண்டியது. அதன்பிறகு, விமானச்சேவையில் ஈடுபட்டிருந்த ஸ்பைஸ் ஜெட், இண்டிகோ ஏர்லைன்ஸ், ஜெட் லைட், மற்றும் கோ ஏர் போன்ற நிறுவனங்களுக்கு இடையே பலத்த போட்டி நிலவியது. உள்ளூர் விமானச்சேவையில் கட்டணத்தினைக் குறைப்பது குறித்தும் அவர்கள் தீவிரமாக சிந்தித்தனர். 

பின்னர், ஜனவரி 25, 2006 முதல் ஏர் டெக்கான் சரிவினைத் தழுவத் தொடங்கியது. அதன் பங்குச்சந்தை மற்றும் இதர இடங்களில் அடைந்த நஷ்டத்தின் காரணமாக ஏர் டெக்கான் சுமார் 3.4 பில்லியன் ரூபாய் பணத்தினை இழந்தது. இது அதன் கடைசி 15 மாதத்தில் அடைந்த இழப்பு மட்டுமே. பின்னர் பல செயல்முறைகளுக்குப் பின்னர் டிசம்பர் 19, 2007 இல் ஏர் டெக்கான், கிங்க்ஃபிஷர் ஏர்லைன்ஸ் உடன் இணைவதாகத் தெரிவிக்கப்பட்டது. இவ்வாறு இணைவதற்கு உள்ளூர் விமானச்சேவை ஐந்து ஆண்டுகளாவது பணியில் இருந்தால்தான் உலகளவில் விமானச்சேவையில் ஈடுபட முடியும் என்ற விதிமுறையும் ஒரு முக்கியக் காரணம். இரு நிறுவனங்களும் இணைந்த பின்னர் விஜய் மல்லையா அதன் தலைமை நிர்வாக அதிகாரியானார். கேப்டன் கோபிநாத் அதன் துணைத்தலைவராக நியமிக்கப்பட்டார். இது ஏப்ரல் 2008 முதல் அமலுக்கு வந்தது. கார்பரேட் மற்றும் வணிகச் சேவைகளுக்காக கிங்க்ஃபிஷர் நிறுவனமும், குறைந்த கட்டணச் சேவைகளுக்கு ஏர் டெக்கான் நிறுவனமும் என, இணைந்து செயலாற்றினர். ஆகஸ்ட் 2008 முதல் அந்நிறுவனம் ‘கிங்க்ஃபிஷர் ரெட்’ எனப் பெயர்மாற்றம் செய்யப்பட்டு, கிங்க்ஃபிஷரின்  IATA  குறியீட்டுடன் செயல்பட்டது.

கிங்க்ஃபிஷர் ரெட்டின் உதவியுடன் இரயிலில் முதல் தர வகுப்பில் பயணம் செய்யும் அதே பண மதிப்பில் விமானத்திலும் பயணம் செய்யலாம் என நிரூபித்தனர். செப்டம்பர் 2011 முதல் கிங்க்ஃபிஷர் ரெட் தனது சேவைகளை நிறுத்திக் கொண்டது.
கிங்க்ஃபிஷர் ரெட் இந்தியாவின் பல பகுதிகளுக்கும், சர்வதேச அளவில் சில பகுதிகளுக்கும் தனது விமான சேவையினை புரிந்தது. அவற்றுள் முக்கியமானவை:
தென்னிந்தியா – அந்தமான் நிக்கோபார் தீவுகள், ஆந்திர பிரதேசம், அசாம், பீகார், சண்டிகார், டெல்லி, கோவா, குஜராத், ஹிமாசல பிரதேசம், ஜம்மு காஷ்மீர், ஜார்கண்ட், கர்நாடகா,மத்திய பிரதேசம், மகாராஷ்டிரா, மணிப்பூர், ராஜஸ்தான், தமிழ்நாடு, தெலுங்கானா மற்றும் உத்தரகாண்ட்.
குறைந்த கட்டணச் சேவைகளை நிறுத்திய பிறகு ஏர்பஸ் A-320 மற்றும் ATR-72 விமானங்கள் கிங்க்ஃபிஷரின் இதர விமான சேவைகளுக்கு மாற்றியமைக்கப்பட்டு பின்னர் பயன்படுத்தப்பட்டது. 
விபத்துக்கள்:
செப்டம்பர் 24, 2003 இல் ஹைதராபத்திலிருந்து விஜயவாடாவிற்கு சென்ற ஏர் டெக்கானின் விமானம் பறப்பதற்கு முன்பாக நடையோட்டம் செய்யப்படும்போதே தீப்பிடித்தது. அந்த விமானத்தில் வெங்கையா நாயுடு, ராஜீவ் பிரதாப் ருடி, எர்ரான் நாயுடு போன்ற பல முக்கியப் பிரமுகர்கள் இருந்தனர். இது ATR-42 விமானம் மூலம் இயக்கப்பட்டது.

அடுத்த மார்ச் 29, 2004 இல் கோவாவிலிருந்து பெங்களுர் சென்ற விமானம் பறந்து சென்ற அரை மணிநேரத்தில் புகை நிரம்பியதாக திரும்பி வந்தது. இதுவும் ATR-42 விமானம் மூலம் இயக்கப்பட்டதுதான்.

மார்ச் 11, 2006 இல் கோயம்புத்தூரில் இருந்து பெங்களூருக்குச் சென்ற விமானம் HAL விமான நிலையத்தில் கஷ்டப்பட்டு தரையிறக்கப்பட்ட்து. அதில் 44 பேர் இருந்தனர் (40 பயணிகள் மற்றும் 4 ஊழியர்கள்). அவர்களுக்கு எந்த உயிர்பாதிப்பும் ஏற்படவில்லை, ஆனால் ATR-42 விமானம் அதிக பாதிப்புக்குள்ளானது.


</doc>
<doc id="234622" url="https://ta.wikipedia.org/wiki?curid=234622" title="கல்யாண கனவுகள்">
கல்யாண கனவுகள்

டோலி அமானோ கி என்பது திசம்பர் 2, 2013 முதல் செப்டம்பர் 25, 2015 வரை ஒளிபரப்பான இந்தி மொழி தொலைகாட்சித் தொடர் ஆகும். இந்தத் தொடர் திங்கள் முதல் வெள்ளி வரை இரவு 10 மணிக்கு ஜீ தொலைக்காட்சியில் ஒளிபரப்பாகி 482 அத்தியாயங்களுடன் நிறைவு பெற்றது. 

இந்த தொடர் தமிழ் மொழியில் 'கல்யாண கனவுகள்' என்ற பெயரில் மொழி மாற்றம் செய்யப்பட்டு பாலிமர் தொலைக்காட்சியில் ஒளிபரப்பானது. 


</doc>
<doc id="234624" url="https://ta.wikipedia.org/wiki?curid=234624" title="கான் கேர்ள்">
கான் கேர்ள்

கான் கேர்ள் () இது 2014ஆம் ஆண்டு திரைக்கு வந்த அமெரிக்க நாட்டு திரில்லர் திரைப்படம் ஆகும். 
இந்த திரைப்படத்தை டேவிட் ஃபின்சர் இயக்க, பென் அஃப்லெக், நீல் பாட்ரிக் ஹாரிஸ், டெய்லர் பெர்ரி, கர்ரி கூன், கிம் டிக்கன்ஸ் உள்ளிட்ட பலர் நடித்துள்ளார்கள். இந்த திரைப்படம் அக்டோபர் 3, 2014ஆம் ஆண்டு வெளியானது.



</doc>
<doc id="234626" url="https://ta.wikipedia.org/wiki?curid=234626" title="தி ஜட்ஜ்">
தி ஜட்ஜ்

தி ஜட்ஜ் () இது 2014ஆம் ஆண்டு திரைக்கு வந்த அமெரிக்க நாட்டுத் திரைப்படம் ஆகும். இந்தத் திரைப்படத்தை டேவிட் டோப்கின் இயக்க, ராபர்ட் டவுனி ஜூனியர், ராபர்ட் துவால் உள்ளிட்ட பலர் நடித்துள்ளார்கள். இந்தத் திரைப்படம் அக்டோபர் 10, 2014ஆம் ஆண்டு வெளியானது.



</doc>
<doc id="234642" url="https://ta.wikipedia.org/wiki?curid=234642" title="ஸ்டீவென் ஸ்ட்ரைட்">
ஸ்டீவென் ஸ்ட்ரைட்

ஸ்டீவென் ஸ்ட்ரைட் (Steven Strait, பிறப்பு: மார்ச் 23, 1986) ஒரு அமெரிக்க நாட்டு நடிகர், பாடகர் மற்றும் விளம்பர நடிகர் ஆவார். இவர் தி கோவேனன்ட், 10,000 BC போன்ற திரைப்படங்களிலும் மற்றும் சேஸ், மேஜிக் சிட்டி, ரிவெஞ்ச் போன்ற சில தொலைக்காட்சி தொடர்களிலும் நடித்துள்ளார்.


</doc>
<doc id="234643" url="https://ta.wikipedia.org/wiki?curid=234643" title="டோபி ஹமிங்வே">
டோபி ஹமிங்வே

டோபி ஹமிங்வே (Toby Hemingway, பிறப்பு: 28 மே 1983) ஒரு இங்கிலாந்து நாட்டு நடிகர் ஆவார். 


</doc>
<doc id="234646" url="https://ta.wikipedia.org/wiki?curid=234646" title="ஸ்காட் ஈஸ்ட்வுட்">
ஸ்காட் ஈஸ்ட்வுட்

ஸ்காட் ஈஸ்ட்வுட் () (பிறப்பு: மார்ச் 21, 1986) ஒரு அமெரிக்க நாட்டு நடிகர் மற்றும் விளம்பர நடிகர் ஆவார். இவர் டெக்சாஸ் செயின்ஸா 3டி, ஃபியூரி போன்ற பல திரைப்படங்களில் நடித்துள்ளார். இவர் முன்னால் புகழ் பெற்ற நடிகர் மற்றும் இயக்குனருமான கிளின்ட் ஈஸ்ட்வுட் வின் மகன் என்பது குறிப்பிடத்தக்கது.


</doc>
<doc id="234649" url="https://ta.wikipedia.org/wiki?curid=234649" title="சேவியர் சாமுவேல்">
சேவியர் சாமுவேல்

சேவியர் சாமுவேல் () (பிறப்பு: 10 திசம்பர் 1983) இவர் ஒரு ஆஸ்திரேலிய நாட்டுத் திரைப்பட நடிகர் ஆவார். இவர் , ஃபியூரி போன்ற பல திரைப்படங்களில் மற்றும் சில மேடை நாடகங்களிலும் நடித்ததன் மூலம் புகழ் பெற்ற நடிகர் ஆனார். 


</doc>
<doc id="234654" url="https://ta.wikipedia.org/wiki?curid=234654" title="சிட்டி பாபு (வீணைக் கலைஞர்)">
சிட்டி பாபு (வீணைக் கலைஞர்)

வீணை சிட்டிபாபு என அறியப்பட்ட சிட்டி பாபு (அக்டோபர் 13, 1936 – பிப்ரவரி 9, 1996) தென்னிந்தியாவைச் சேர்ந்த வீணைக் கலைஞராவார்.

ஆந்திர மாநிலம் காக்கிநாடாவில் பிறந்த சிட்டிபாபுவின் இயற்பெயர் ஹனுமானுலு என்பதாகும். ஈமனி சங்கர சாஸ்திரி என்பவரிடம் வீணைப் பயிற்சி பெற்றார். 

தனது தந்தை செல்லப்பள்ளி ரங்காராவ் ஒருமுறை வீணை வாசித்துக் கொண்டிருந்தபோது, தவறொன்றை 5 வயது சிறுவன் சிட்டி பாபு சுட்டிக்காட்டினார். 

திரைப்பட இசைக்குழுக்களில் வீணை வாசித்துள்ளார். சம்பூர்ண இராமாயணம் திரைப்படத்தில் இராவணன் வாசிப்பதாக அமைக்கப்பட்ட 'சங்கீத சௌபாக்கியமே' எனும் பாடலில் வீணை வாசித்தவர் இவரே. தேசிய விருது பெற்ற திக்கற்ற பார்வதி எனும் திரைப்படத்தின் இசையமைப்பாளர் சிட்டிபாபு ஆவார். 

இவரது கச்சேரிகளில் இடம்பெறும் கதனகுதூகலம், குக்குக் பாட்டு போன்றவை நேயர்களிடம் வரவேற்பைப் பெற்றன. 


இவரின் மனைவி, சுதந்திரப் போராட்ட வீரர் பட்டாபி சீத்தாராமய்யாவின் பேத்தியாவார். சிட்டிபாபுவின் மகன் சுந்தர் சி. பாபு பிரபல திரைப்பட இசையமைப்பாளர்.

பிப்ரவரி 9, 1996 அன்று மாரடைப்பின் காரணமாக தனது 59 ஆவது வயதில் காலமானார்.




</doc>
<doc id="234667" url="https://ta.wikipedia.org/wiki?curid=234667" title="ராமசந்திராபுரம்">
ராமசந்திராபுரம்

ராமசந்திராபுரம் என்ற பெயரில் உள்ள கட்டுரைகள்:


</doc>
<doc id="234670" url="https://ta.wikipedia.org/wiki?curid=234670" title="சிட்டிபாபு">
சிட்டிபாபு

சிட்டிபாபு என்ற தலைப்பில் உள்ள கட்டுரைகள்:



</doc>
<doc id="234675" url="https://ta.wikipedia.org/wiki?curid=234675" title="எலியா வுட்">
எலியா வுட்

எலியா வுட் () (பிறப்பு: ஜனவரி 28, 1981) ஒரு அமெரிக்க நாட்டு நடிகர் மற்றும் தயாரிப்பாளர் ஆவார். இவர் என்ற திரைப்பட தொடரில் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். இந்த திரைப்படத்தில் நடித்தற்காக பல விருதுகளை வென்றார் என்பது குறிப்பிடத்தக்கது.



</doc>
<doc id="234676" url="https://ta.wikipedia.org/wiki?curid=234676" title="விக்கோ மோர்டென்சென்">
விக்கோ மோர்டென்சென்

விக்கோ மோர்டென்சென் () (பிறப்பு: அக்டோபர் 20, 1958) ஒரு அமெரிக்க நாட்டு நடிகர், கவிஞர், இசையமைப்பாளர் மற்றும் புகைப்பட ஓவியர் ஆவார். இவர் என்ற திரைப்பட தொடரில் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். அதை தொடர்ந்து ஈஸ்டேர்ன் ப்ரோமிசெஸ், தி ரோட் போன்ற பல திரைப்படங்களில் நடித்துள்ளார்.



</doc>
<doc id="234677" url="https://ta.wikipedia.org/wiki?curid=234677" title="சீன் ஆஸ்டின்">
சீன் ஆஸ்டின்

சீன் ஆஸ்டின் () (பிறப்பு: பெப்ரவரி 25, 1971) ஒரு அமெரிக்க நாட்டு நடிகர், இயக்குனர், குரல் கலைஞர் மற்றும் தயாரிப்பாளர் ஆவார். இவர் என்ற திரைப்பட தொடர்களில் நடித்ததன் மூலம் புகழ் பெற்ற நடிகர் ஆனார்.



</doc>
<doc id="234685" url="https://ta.wikipedia.org/wiki?curid=234685" title="யாமாகுச்சி எசுத்தராக்கல் வினை">
யாமாகுச்சி எசுத்தராக்கல் வினை

யாமாகுச்சி எசுத்தராக்கல் வினை ("Yamaguchi esterification") என்பது அலிஃபாட்டிக் கார்பாக்சிலிக் அமிலம் மற்றும் 2,4,6-முக்குளோரோபென்சோயில் குளோரைடு (யாமாகுச்சி வினையூட்டி) ஆகிய இரண்டு கரிமசேர்மங்களும் வினைபுரிந்து கலப்பு அமில நீரிலிகளை உருவாக்கும் ஒரு வேதி வினையாகும். பின்னர் இந்த கலப்பு நீரிலி விகிதவியல் அளவு இருமெத்திலமினோபிரிடின் முன்னிலையில் ஆல்ககாலுடன் சேர்ந்து விரும்பத்தக்க எசுத்தரை அளிக்கிறது. இவ்வேதிவினையை முதன்முதலில் 1979 ஆம் ஆண்டில் மசாரு யாமாகுச்சி அறிமுகப்படுத்தினார்.

குறிப்பாக இந்த வேதிவினை மேக்ரோ - லாக்டோன் வகை உயர் செயல்திறன் வளைய எசுத்தர்கள் தயாரிக்கும் தொகுப்பு வினைகளில் பயனுள்ளதாக இருக்கிறது. 

அலிஃபாட்டிக் காபொட்சிலேட்டு யாமாகுசி கரணியின் கார்பனைல் கார்பனுடன் சேர்ந்து முதலில் கலப்பு நீரிலியாக மாறுகிறது. பின்னர் தடையுற்ற இக்கார்பன் பகுதி தலத்தேர்வு முறையில் இருமெத்திலமினோபிரிடினால் தாக்கப்படுகிறது. இதன் விளைவாக அசைல் பதிலீடு செய்யப்பட்ட இருமெத்திலமினோபிரிடின் உண்டாவதும் அதனைத் தொடர்ந்து இது ஆல்ககாலுடன் வினைபுரிந்து எசுத்தரை உருவாக்குதலும் படிப்படியாக நிகழ்கின்றன. 

அலிஃபாட்டிக் அமில வினைகளின் தலத்தேர்வு முறையை விளக்குவதற்கு சமச்சீர் அலிஃபாட்டிக் நீரிலி உருவாகும் இவ்வினை முன்மொழியப்படுகிறது. இதனடிப்படையில் அலிஃபாட்டிக் காபொட்சிலேட்டுகள் அதிக ஆற்றல் அணுக்கருகவரிகள் என்றும் அலிஃபாட்டிக் நீரிலிகள் இருமெத்திலமினோபிரிடின், ஆல்க்கால் மற்றும் அதனையொத்த பிற சேர்மங்களுடன் அதிக எலக்ட்ரான் கவர் ஆற்றலும் கொண்டிருப்பதாக அறியப்படுகிறது.



</doc>
<doc id="234689" url="https://ta.wikipedia.org/wiki?curid=234689" title="புபொப 7">
புபொப 7

புபொப 7 ("NGC 7") என்று பட்டியலிடப்பட்டுள்ள சுருள் விண்மீன் பேரடை சிற்ப விண்மீன் குழாமில் காணப்படுகிறது. 1834 ஆம் ஆண்டில் ஆங்கிலேய வானியல் வல்லுநர் சான் எர்ச்செல் அக்காலத்திலிருந்த 18.7 அங்குல தெறிப்புவகைத் தொலைநோக்கியின் உதவியால் இவ்வானுறுப்பைக் கண்டுபிடித்தார். வானியலாளர் சுடீவ் காட்லீப் இவ்விண்மீன் பேரடை பெரியது என்றாலும் பால்வெளி கண்ணோட்டத்தில் விளிம்பு நிலையில் உள்ளதாகவும் நேரடியான புறப்பார்வையின் மூலமாகப் பார்த்து இவ்விண்மீன் பேரடையை எவ்வாறு உற்று நோக்கமுடியும் என்றும் ஐயத்தை முன்வைக்கிறார்.


</doc>
<doc id="234691" url="https://ta.wikipedia.org/wiki?curid=234691" title="அமலாபுரம்">
அமலாபுரம்

அமலாபுரம் (அ) அமலபுரம் மண்டலம் (ஆங்கிலம்:Amalapuram), இந்தியாவின் ஆந்திரப் பிரதேசம் மாநிலத்தில் அமைந்துள்ள கிழக்கு கோதாவரி மாவட்டத்தில் இருக்கும் ஒரு நகராட்சி ஆகும். ஆந்திரப் பிரதேசத்தின் கிழக்கு கோதாவரி மாவட்டத்திற்கு உட்பட்ட 66 மண்டலங்களில் அமலாபுரமும் ஒன்றாகும்.

இவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 3 மீட்டர் (9 அடி) உயரத்தில் இருக்கின்றது.

இது ஆந்திர சட்டமன்றத்திற்கு அமலாபுரம் சட்டமன்றத் தொகுதியிலும், இந்திய பாராளுமன்றத்திற்கு அமலாபுரம் மக்களவைத் தொகுதியிலும் உட்படுத்தப்பட்டுள்ளது.

இந்திய 2001 மக்கள் தொகை கணக்கெடுப்பின்படி 50,889 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். அமலபுரம் மக்களின் சராசரி கல்வியறிவு 77% ஆகும். இதில் ஆண்களின் கல்வியறிவு 80%, பெண்களின் கல்வியறிவு 74% ஆகும். இது இந்திய தேசிய சராசரி கல்வியறிவான 59.5% விட கூடியதே. அமலபுரம் மக்கள் தொகையில் 10% ஆறு வயதுக்குட்பட்டோர் ஆவார்கள்.

இந்த மண்டலத்தில் கீழ்க்காணும் ஊர்கள் உள்ளன:



</doc>
<doc id="234692" url="https://ta.wikipedia.org/wiki?curid=234692" title="ஒக்டாவியோ பாஸ்">
ஒக்டாவியோ பாஸ்

ஒக்டாவியோ பாஸ் (Octavio Paz Lozano; 31 மார்ச்சு 1914-ஏப்பிரல் 19, 1998) என்பவர் மெக்சிகோ நாட்டைச் சேர்ந்த, நோபல் பரிசு பெற்ற ஓர் இலக்கியவாதி ஆவார். இவர் கவிஞர், எழுத்தாளர், நூலாசிரியர், தூதுவர் எனப் பல பரிமாணங்களைக் கொண்டவர். 

ஒக்டாவியோவின் தாத்தா ஓர் எழுத்தாளராக இருந்த காரணத்தால் அவருடைய நூலகம் இவருக்குப் பயன்பட்டது. அந் நூலகத்தில் இருந்த 
நூல்களை எடுத்துப் படித்ததால் ஐரோப்பிய இலக்கியங்களையும் மேக்சிகோ நாட்டு இலக்கியங்களையும் பற்றி அறிய வாய்ப்புக் கிட்டியது.
பள்ளியில் சட்டக் கல்வியைப் பயின்றார். பின்னர் ஆசிரியராகப் பணி புரிந்தார்.

டி. எச். லாரன்சு எழுதிய நூல்கள் இவரைக் கவர்ந்தன. 1950 இல் 'தி லேபிரிந்த் ஆப் சாலிட்யூட்' என்னும் நூலை எழுதி வெளியிட்டார். இது சுபானிசு மொழியில் எழுதப்பட்ட புகழ் பெற்ற நூல் ஆகும்.மெக்சிகோவின் நாகரிகம், பண்பாடு, வரலாறு, அந்நாட்டு மக்களின் உளவியல் ஆகியவற்றைப் பற்றி விளக்கமாக இந்த நூலில் எழுதினார். ஒக்டாவியோ தம் கவிதைகளை அமெரிக்கக் கவிஞரான டி எஸ் எலியட் பாணியில் எழுதினார் என்பது குறிக்கத்தக்கது. தனியாக இலக்கிய இதழ்களை நடத்தி வந்த ஒக்டாவியோ பாஸ் சனநாயகத்துக்கு ஆதரவாகக் குரல் எழுப்பி வந்தார்.

இந்தியாவுக்கான மெக்சிகோ தூதராகப் பணியாற்றினார். அச்சமயம் 1968 ஆம் ஆண்டில் போராட்டத்தில் ஈடுபட்ட மாணவர்களை மெக்சிகோ அரசு தம் இராணுவம் கொண்டு சுட்டுக் கொன்றது. எனவே மெக்சிகோ அரசின் அடக்குமுறையைக் கண்டித்து ஒக்டாவியோ தம் பதவியைத் துறந்தார். 1970 ஆம் ஆண்டில் ஆர்வர்டு பல்கலைக் கழகப் பேராசிரியர் பதவியை ஏற்றார். நான்கு ஆண்டுகள் அப்பதவியில் இருந்து பணியாற்றினார்.

இவருடைய இலக்கியத்திற்கான நோபல் பரிசு 1990 ஆம் ஆண்டில் வழங்கப்பட்டது. இது மட்டுமன்றி பல விருதுகளையும் பரிசுகளையும் பெற்றார். பல நாடுகளுக்கும் பயணம் செய்தார்.

http://www.nobelprize.org/nobel_prizes/literature/laureates/1990/paz-bio.html

http://www.poets.org/poetsorg/poet/octavio-paz


</doc>
<doc id="234698" url="https://ta.wikipedia.org/wiki?curid=234698" title="அடிச்சட்டம்">
அடிச்சட்டம்

அடிச்சட்டம் (Chassis, Frame) என்பது கட்டுமானத்தையும், பயன்பாட்டில் ஒரு மனிதனால் உருவாக்கப்பட்ட பொருளையும் தாங்கும் ஒரு உள்கட்டமைப்பாகும். தானுந்தின் சக்கரம், பொறி ஆகியவற்றை தாங்கும் அடிபாகத்தில் உள்ள சட்டம் இதற்கு ஒரு உதாரணமாகும். பொதுவாக அடிச்சட்டம் அதிக வலு கொண்ட பொருள்களைக் கொண்டு தயாரிக்கப்படுகிறது.

மனித உடலில் எலும்புகள் எவ்வளவு முக்கியமோ அதுபோல் மகிழுந்தில் அடிச்சட்டம் அவ்வளவு முக்கியமான ஒரு பகுதியாகும்.

பொதுவாக, மகிழுந்து (எஸ்யூவி), எல்.சி.வி (LCV) களில் பயன்படுத்தப்படும் அடிச்சட்டமானது ஏணி வடிவத்தில் பரவலாக அமைத்திருப்பார்கள். இவை பெரும்பாலும் குறை கரி எஃகு உலோகத்தால் உருவாக்கபடுகிறது. இதன் தடிமன் 1.8 மில்லி மீட்டரிலிருந்து 5 மில்லி மீட்டர் வரை இருக்கும். இதன் எடையானது 200 கிலோ கிராமிலிருந்து 220 கிலோகிராம் வரை இருக்கக்கூடும். நீளம் 4.5 மீட்டர் மற்றும் அகலம் 1.2 மீட்டர் வரையிலும் இருக்கும். நீள வாக்கில் நீண்ட ஒரே வடிவத்தை உடைய இரண்டு பாகங்களை பக்கப் பகுதிகள் என்றும், இவற்றை குறுக்கு வாக்கில் இணைக்கக்கூடிய பாகத்தை குறுக்குப் பகுதிகள் என்றும் கூறுவர். பெரும்பாலும் இவற்றை இணைக்க அறையாணி, திருகாணியைவிட பற்றவைப்பு முறை வலிமையானது என்பதால் இம் முறையே பின்பற்றபடுகிறது.
அடிச்சட்டதின் குறுக்குப் பகுதிகள் ஆங்கில எழுத்து "சி" வடிவிலும் பக்கப் பகுதிகள் இரண்டு "சி" பாகங்களை இணைத்து பற்றவைப்பு செய்வதன் மூலம் செவ்வகமாகவும் வடிவமைக்கப்படுகிறது. அடிச்சட்டமானது, இலகுவாக ஒன்றிணைப்புச் செய்யவும், முன்சக்கரத்திற்கும் பின்சக்கரத்திற்கும் இடையிலான நீள அளவை கூட்டவும் குறைக்கவும் ஏதுவாக அ, ஆ மற்றும் இ என 3 பகுதிகளாகப் பிரிக்கபடுகிறது. பகுதி-ஆ வின் நீள அளவை கூட்டி குறைப்பதன் மூலம், நீள அளவுகளின் வித்தியாசத்தின் அடிப்டையில் 3 விதமான அடிச்சட்டங்கள் உருவாக்கப்படுகின்றன.

பாகங்களை ஒன்றிணைக்கும்போது பக்கவாட்டில் உள்ள பாகங்களில், ஒன்றுடன் ஒன்றோ அல்லது அறையாணி, திருகாணி, பற்றுவைப்பு மணிகளுடன் (WELD BEAD) இடித்துக்கொள்ளாமல் அல்லது இவைகளுக்கு இடையே குறுக்கீடு ஏதும் இல்லை என்பதை உறுதிபடுத்தவும்.

இரண்டு பாகங்களை இணைக்கும்போது அதன் ஆரம் படத்தில் காண்பிக்கப்பட்டுள்ளதுபோல் அமையவேண்டும்.
இரண்டு பாகங்களை இணைக்கும்போது அவைகளுக்கிடையுள்ளான இடைவெளி 0.25 மி.மீ (வடிவமைப்பை பொருத்து இடைவெளியின் அளவு மாறலாம்) இருக்குமாறு வடிவமைக்க வேண்டும். இரண்டு அல்லது அதற்கு மேற்பட்ட பாகங்களை இணைக்கும்போது அவைகளை எந்த வரிசையில் இணைக்கவேண்டும் என்பதை உறுதி செய்து கொள்ளவும்.

குறுக்குப் பகுதி மற்றும் பக்கப்பகுதி இணையும் இடத்தில் குறுக்குப் பகுதியின் உயரம் பக்கப்பகுதி உயரத்தில் குறைந்தபட்சம் மூன்றில் இரண்டு பங்கு இருந்தால் உறுதித் தன்மை அதிகரிக்கும் (இது வடிவமைப்பைப் பொருத்ததாகும்)
இரண்டு பாகங்களை, மூடிய ஒரு பாகமாக இணைக்கும்போது, மிக துல்லியமாகவும் எளிதாகவும் இணையும் படி வடிவமைக்க வேண்டும் (எ.கா--துளை இடுதல், உட்பிடி அமைதல்).

தகடின் வளைவுகளில் உட்பகுதியின் ஆரம் ≧ 2டி (டி= தகடின் தடிமன்) மேல் இருக்குமாறு வடிவமைக்கவேண்டும்.

அபிவிருத்தி வடிவத்தின் போது விளிம்புப் பிணையானது மற்ற இடங்களில் குறுக்கீடு செய்யாதது போல் இருக்கவேண்டும் விளிம்புப் பிணையின் ஆரம் முடியும் இடத்திலிருந்து 3t ( டி- தகட்டின் தடிமன்) நீளம் இருந்தால் போதுமானது (இது நீளம், தேவையை பொறுத்தது). மொத்த எடையில், நிகர எடையானது 70% மேல் இருக்கவேண்டும். முடிந்த அளவு கழிவு எடையை குறைக்கவேண்டும்

நிகர எடை / மொத்த எடை=(1.5 / 2)*100 =75%

சில பாகங்களை (S/MBR, C/MBR, BRKT) வடிவமைக்கும் போது நீர் தேங்காதவாறு அமைத்தல் அவசியம். இதன் மூலம் துருப்பிடித்தல் மற்றும் மண் சேருவதை தவிர்த்து உறுதித்தன்மையை அதிகரிக்கலாம்.

பாகங்கள் வடிவமைக்கும் போது, எல்லா இடங்களிலும் பயன்படும்படி பொதுவான வடிவமாக இருத்தல் அவசியம் (செலவை குறைக்கும் ) தவிர்க்கமுடியாத காரணம் இருப்பின் மாறுபட்ட வடிவ பாகங்களை வடிவமைக்கலாம்.

பாகங்கள் வடிவமைக்கும் போது கூர்மையான முனைகள் இல்லாமல் பார்த்துக்கொள்ளவேண்டும், கூர்மையான முனைகள் ஒன்றிணைப்பு செய்யும் போது காயத்தை ஏற்படுத்த வாய்ப்பு உள்ளது.

பற்றவைப்பு செய்யும் போது பற்றவைப்பு பந்தமானது மற்ற பாகங்குளுடன் எந்தவித குறுக்கீடும் செய்யவில்லை என்பதை உறுதிபடுத்த வேண்டும்.


S/MBRஇன் ஆரம் பகுதியில் பற்றவைப்புச் செய்வதை தவிர்க்கலாம். ஒருவேளை வலிமை குறைவாக உள்ளது என கண்டறியப்பட்டால், ஆரம் பகுதிலும் பற்றவைப்புச் செய்யலாம். பற்றவைப்பின் நீளம் 30 மில்லி மீட்டருக்கு குறைவில்லாமல் இருக்குமாறு பாகங்கள் வடிவமைக்கவேண்டும் (வலிமையை அதிகரிக்க வேண்டிய பட்சத்தில் மாறுதலுக்குட்பட்டது)

அடிச்சட்டம் முழுவதுமாக உருவாக்கப்பட்ட பிறகு கீழ்காணும் பல்வேறு பகுப்பாய்வுக்கு உட்படுத்தப்படுகிறது.



</doc>
<doc id="234700" url="https://ta.wikipedia.org/wiki?curid=234700" title="புபொப 8">
புபொப 8

புபொப 8 ("NGC 8") என்பது பெகாசசு விண்மீன் குழுவில் உள்ள ஒரு இரட்டை விண்மீன் அமைப்பு (கே5 மற்றும் எஃப்8) ஆகும், இவ்வான்பொருள் ஓட்டோ சுட்ரவ் என்ற வானியல் வல்லுநரால் 1865 நவம்பர் 29 ஆம் நாளன்று கண்டுபிடிக்கப்பட்டது. இது புபொப 9 எனப் பட்டியலிடப்பட்டுள்ள வானுறுப்பிலிருந்து சுமார் 2.7 பாகைத்துளி நிமிடங்கள் தொலைவில் உள்ளது.


</doc>
<doc id="234701" url="https://ta.wikipedia.org/wiki?curid=234701" title="எம். நர்மதா">
எம். நர்மதா

எம். நர்மதா தமிழகத்தைச் சேர்ந்த வயலின் இசைக் கலைஞர். இவர், வயலின் கலைஞர் எம். எஸ். கோபாலகிருஷ்ணனின் மகளாவார். 

தனது 5 வயது முதல் வயலின் வாசிப்புப் பயிற்சியில் ஈடுபடுத்தப்பட்ட நர்மதா, தன் தந்தையாரின் இசை நிகழ்ச்சிகளில் துணையாக வயலின் வாசித்துள்ளார். இந்துத்தானி இசையிலும் இவர் பயிற்சி பெற்றுள்ளார். தனிக் கச்சேரிகளாகவும், வாய்ப்பாட்டிற்கு பக்கவாத்தியமாகவும் வயலின் வாசித்து வருகிறார். 

ஸ்கைப் எனும் கணினி தொழில்நுட்பத்தின் மூலமாக மாணவர்களுக்கு வயலின் கற்றுத் தருகிறார்.




</doc>
<doc id="234702" url="https://ta.wikipedia.org/wiki?curid=234702" title="தெலங்காணா அரசு">
தெலங்காணா அரசு

தெலங்காணா அரசு என்பது இந்தியாவின் தெலங்காணா மாநிலத்தை ஆட்சி செய்யும் அரசு ஆகும். மத்திய அரசினால் ஆளுநர் நியமிக்கப்படுவார். தெலங்காணா மக்களால் தேர்ந்தெடுக்கப்பட்ட ஒருவர், மாநில முதல்வராக பொறுப்பேற்பார். இவர் மாநிலத்தின் உயர் ஆட்சிப் பொறுப்பாளர் ஆவார். ஆளுநர், முதல்வர், சட்டமன்ற உறுப்பினர் உள்ளிட்டோருக்கு பதவிக் காலம் ஐந்தாண்டுகள் ஆகும். இந்த மாநிலத்தின் சட்டமன்றம் ஐதராபாத்தில் உள்ளது.

ஆளுநரை குடியரசுத் தலைவர் நியமிப்பார். ஆளுநர் ஐந்தாண்டு காலம் பதவியில் இருக்கலாம். முப்பத்தைந்து வயது நிரம்பிய இந்தியக் குடிமக்களுக்கே ஆளுநராகும் தகுதி பெறுகின்றனர். முதல்வரைப் பொறுப்பேற்கச் செய்வது, மாநில அரசைப் பற்றிய அறிக்கைகளைக் குடியரசுத் தலைவருக்கு அனுப்புவது உள்ளிட்ட செயல்பாடுகளை மேற்கொள்கிறார்.

தற்போதைக்கு ஈ. நரசிம்மன் என்பவர் ஆளுநராக இருக்கிறார்.

தற்போது 119 சட்டமன்றத் தொகுதிகள் உள்ளன. ஒவ்வொரு தொகுதியில் இருந்தும் மக்களால் ஒருவர் தேர்ந்தெடுக்கப்படுவார். இவர்கள் தங்களுக்குள் ஒருவரை சபாநாயகராக தேர்ந்தெடுப்பர். அவர் சட்டமன்றத்த்தை நடத்தும் பொறுப்பைக் கொண்டுள்ளார்.

தெலங்காணாவை 10 மாவட்டங்களாகப் பிரித்துள்ளனர்.


</doc>
<doc id="234704" url="https://ta.wikipedia.org/wiki?curid=234704" title="புபொப 9">
புபொப 9

புபொப 9 ("NGC 9") என்பது பெகாசசு விண்மீன் குழாமில் உள்ள ஒரு சுருள் விண்மீன் மண்டலம் ஆகும், இது கிட்டத்தட்ட 140 மில்லியன் ஒளியாண்டுகள் தூரத்தில் உள்ளது. இவ்வான்பொருள் ஓட்டோ சுட்ரவ் என்ற வானியல் வல்லுநரால் 1865 ஆம் ஆண்டு நவம்பர் 27 ஆம் நாளன்று கண்டுபிடிக்கப்பட்டது.


</doc>
<doc id="234706" url="https://ta.wikipedia.org/wiki?curid=234706" title="புபொப 10">
புபொப 10

புபொப 10 ("NGC 10") என்பது சிற்ப விண்மீன் குழாமில் உள்ள ஒரு சுருள் விண்மீன் பேரடை ஆகும்.


</doc>
<doc id="234707" url="https://ta.wikipedia.org/wiki?curid=234707" title="ஒடிசா அரசு">
ஒடிசா அரசு

ஒடிசா அரசு என்பது ஒடிசா மாநிலத்தை ஆளும் அமைப்பாகும். இது அமைச்சரவை, நீதித்துறை, சட்ட ஆக்கத் துறை ஆகிய மூன்று பிரிவுகளைக் கொண்டுள்ளது.
ஒடிசா மாநிலத்தின் தலைவராக ஆளுநர் இருப்பார். இவர் குடியரசு தலைவரால் நியமிக்கப்படுவார். மக்களால் தேர்ந்தெடுக்கப்பட்ட சட்டமன்ற உறுப்பினர்கள் கூடி, தங்களுக்குள் ஒருவரை மாநிலத்தின் முதல்வராக தேர்ந்தெடுப்பர். அவருக்கு கூடுதல் அதிகாரம் இருக்கும். ஒடிசா அரசின் தலைமையகமும், சட்டமன்றமும் புவனேசுவரில் உள்ளன. ஒரிசா உயர் நீதிமன்றம் கட்டாக்கில் உள்ளது.

ஒடிசா சட்டமன்றத்துக்காக மாநிலத்தை 147 தொகுதிகளாகப் பிரித்துள்ளனர். ஒவ்வொரு தொகுதியிலும் மக்களால் தேர்ந்தெடுக்கப்பட்டவர், அந்த தொகுதியை முன்னிறுத்துவார். இவர் சட்டப் பேரவை உறுப்பினர் ஆவார். இவருக்கு ஐந்தாண்டுக் காலம் பதவில் இருக்கும்.

ஒடிசா அரசின் திட்டங்களை மக்கள் அறிந்து கொள்வதற்காக, ஒடிசா ரிவியூ என்ற ஆங்கில இதழும், உத்கள் பிரசங்கா என்ற ஒரிய மொழி இதழும் வெளியிடப்படுகின்றன.



</doc>
<doc id="234710" url="https://ta.wikipedia.org/wiki?curid=234710" title="கர்நாடக அரசு">
கர்நாடக அரசு

கர்நாடக அரசு என்பது கர்நாடக மாநிலத்தை ஆளும் அமைப்பாகும். இது நீதித் துறை, சட்ட ஆக்கத் துறை, அமைச்சரவை ஆகிய மூன்று பிரிவுகளைக் கொண்டது. ஆளுநர், முதல்வர், சட்டமன்ற உறுப்பினர்கள் உள்ளிட்டோர், தேர்ந்தெடுக்கப்பட்ட நாளில் இருந்து ஐந்தாண்டு காலம் வரை பதவியில் நீடிப்பர். முதல்வருக்கு அதிக அதிகாரம் இருக்கும்.

இந்த மாநிலத்தை முப்பது மாவட்டங்களாகப் பிரித்துள்ளனர். மொத்தமாக 176 வட்டங்களும், 747 வருவாய் வட்டங்களும், 5628 ஊராட்சிகளும் உள்ளன.
இந்த மாநிலத்தில் 7 நகராட்சிகளும், 281 பேரூராட்சிகளும் உள்ளன. இந்த மாநிலத்தின் பெரிய நகரம் என்ற பெருமையை பெங்களூர் பெறுகிறது.

இந்த மாநிலத்தில் இரு சபைகள் உள்ளன. அவை: சட்ட மேலவையும், சட்டமன்றமும் ஆகும். சட்டமன்றத்தில் மக்களால் தேர்ந்தெடுக்கப்பட்ட 224 உறுப்பினர்களும், நியமிக்கப்பட்ட ஒருவரும் இருப்பர். ஒவ்வொருவரும் ஐந்தாண்டு காலம் பதவியில் இருப்பர்.

தற்போதைய முதல்வராக சித்தராமையா உள்ளார்.





</doc>
<doc id="234712" url="https://ta.wikipedia.org/wiki?curid=234712" title="மகாராஷ்டிர அரசு">
மகாராஷ்டிர அரசு

மகாராஷ்டிர அரசு என்பது மகாராட்டிர மாநிலத்தை ஆளும் அமைப்பாகும். இது சட்டவாக்கத் துறை, அமைச்சரவை, நீதித் துறை ஆகிய மூன்று பிரிவுகளைக் கொண்டது. சட்டமன்றத்தில் 288 உறுப்பினர்கள் இருப்பர். இவர்கள் தங்களுக்குள் ஒருவரை சபாநாயகராக தேர்ந்தெடுப்பர். மகாராட்டிர சட்டத் துறையில் மேலவை, சட்டமன்றம் ஆகிய இரு பிரிவுகள் உள்ளன.



</doc>
<doc id="234728" url="https://ta.wikipedia.org/wiki?curid=234728" title="ஷொர்ணூர் சட்டமன்றத் தொகுதி">
ஷொர்ணூர் சட்டமன்றத் தொகுதி

ஷொர்ணூர் சட்டமன்றத் தொகுதி, கேரள சட்டமன்றத்துக்கான தொகுதியாகும். இது பாலக்காடு மாவட்டத்தின் ஷொர்ணூர் நகராட்சியையும், ஒற்றப்பாலம் வட்டத்தில் உள்ள அனங்கனடி, சளவறை, செர்ப்புளசேரி, நெல்லாய, திருக்கடீரி, வாணியங்குளம், வெள்ளினேழி ஆகிய ஊராட்சிகளையும் கொண்டுள்ளது.


</doc>
<doc id="234729" url="https://ta.wikipedia.org/wiki?curid=234729" title="ஒற்றப்பாலம் சட்டமன்றத் தொகுதி">
ஒற்றப்பாலம் சட்டமன்றத் தொகுதி

ஒற்றப்பாலம் சட்டமன்றத் தொகுதி, கேரள சட்டமன்றத்திற்கான தொகுதியாகும். இது பாலக்காடு மாவட்டத்தின் ஒற்றப்பாலம் நகராட்சியையும், ஒற்றப்பாலம் வட்டத்தில் உள்ள அம்பலப்பாறை, கடம்பழிப்புறம், கரிம்புழை, லக்கிடி-பேரூர், பூக்கோட்டுகாவு, ஸ்ரீக்ருஷ்ணபுரம், தச்சநாட்டுகரை ஆகிய ஊராட்சிகளையும் கொண்டது.


</doc>
<doc id="234731" url="https://ta.wikipedia.org/wiki?curid=234731" title="கோங்காடு சட்டமன்றத் தொகுதி">
கோங்காடு சட்டமன்றத் தொகுதி

கோங்காடு சட்டமன்றத் தொகுதி, கேரள சட்டமன்றத்திற்கான தொகுதியாகும். இது பாலக்காடு மாவட்டத்தின் மண்ணார்க்காடு வட்டத்திலுள்ள காஞ்ஞிரப்புழ, காராகுறுச்சி, தச்சம்பாறை, கரிம்பா ஆகிய ஊராட்சிகளும், பாலக்காடு வட்டத்தில் உள்ள கேரளசேரி, கோங்காடு, மங்கரை, மண்ணூர், பறளி ஆகிய ஊராட்சிகளையும் கொண்டது.


</doc>
<doc id="234732" url="https://ta.wikipedia.org/wiki?curid=234732" title="மண்ணார்க்காடு சட்டமன்றத் தொகுதி">
மண்ணார்க்காடு சட்டமன்றத் தொகுதி

மண்ணார்க்காடு சட்டமன்றத் தொகுதி, கேரள சட்டமன்றத்திற்கான தொகுதியாகும். இது பாலக்காடு மாவட்டத்தின் மண்ணார்க்காடு வட்டத்தில் உள்ள அகளி, அலனல்லூர், கோட்டோப்பாடம், குமரம்புத்தூர், மண்ணார்க்காடு, தெங்கரை, புதூர், ஷோளயூர் ஆகிய ஊராட்சிகளையும் கொண்டது.


</doc>
<doc id="234733" url="https://ta.wikipedia.org/wiki?curid=234733" title="மலம்புழா சட்டமன்றத் தொகுதி">
மலம்புழா சட்டமன்றத் தொகுதி

மலம்புழா சட்டமன்றத் தொகுதி, கேரள சட்டமன்றத்துக்கான தொகுதியாகும். இது பாலக்காடு மாவட்டத்தின் பாலக்காடு வட்டத்திலுள்ள அகத்தேத்தறை, எலப்புள்ளி, கொடு‌ம்பு, மலம்புழை, மருதறோடு, முண்டூர், புதுசேரி, புதுப்பரியாரம் ஆகிய ஊராட்சிகளைக் கொண்டது.


</doc>
<doc id="234734" url="https://ta.wikipedia.org/wiki?curid=234734" title="ஓரணு அயனி">
ஓரணு அயனி

ஓரணு அயனி ("monoatomic ion") என்பது ஒரே ஒரு அணுவைக் கொண்டுள்ள அயனி ஆகும். ஒரு அயனியில் ஒன்றுக்கு மேற்பட்ட அணுக்கள், அவை ஒரே தனிமத்தின் அணுக்களாக இருந்தாலும் அவ்வயனி பல்லணு அயனி என்று அழைக்கப்படும். உதாரணமாக கால்சியம் கார்பனேட்டு (CaCO) என்ற சேர்மத்தை எடுத்துக் கொண்டால் அதில் கால்சியம் (Ca) என்ற ஓரணு அயனியும் கார்பனேட்டு (CO) என்ற பல்லணு அயனியும் இடம்பெற்றுள்ளன.

முதல் வகை இரும அயனிச் சேர்மங்கள் ஒரே ஒரு வகையான அயனியை உருவாக்கும் உலோகத்தைக் (நேர்மின் துகள்) கொண்டிருக்கும். இரண்டாவது வகை அயனிச் சேர்மங்கள் ஒரே ஒரு உலோகத்தைக் கொண்டிருந்தாலும் ஒன்றிற்கு மேற்பட்ட அயனி வகைகளாக உருவாகும். அதாவது வேறுபட்ட மின்சுமை கொண்ட அயனிகள். 



</doc>
<doc id="234735" url="https://ta.wikipedia.org/wiki?curid=234735" title="பாலக்காடு சட்டமன்றத் தொகுதி">
பாலக்காடு சட்டமன்றத் தொகுதி

பாலக்காடு சட்டமன்றத் தொகுதி, கேரள சட்டமன்றத்துக்கான தொகுதியாகும். இது பாலக்காடு மாவட்டத்தில் உள்ள பாலக்காடு நகராட்சியையும், பாலக்காடு வட்டத்திலுள்ள கண்ணாடி, பிராயிரி ஆகிய ஊராட்சிகளையும், ஆலத்தூர் வட்டத்திலுள்ள மாத்தூர் ஊராட்சியையும் கொண்டது.


</doc>
<doc id="234736" url="https://ta.wikipedia.org/wiki?curid=234736" title="மணலூர் சட்டமன்றத் தொகுதி">
மணலூர் சட்டமன்றத் தொகுதி

மணலூர் சட்டமன்றத் தொகுதி, கேரள சட்டமன்றத்திற்கான தொகுதியாகும். இது திருச்சூர் மாவட்டத்தின் திருச்சூர் வட்டத்திலுள்ள அரிம்பூர், மணலூர் ஆகிய ஊராட்சிகளையும், தலப்பிள்ளி வட்டத்தில் உள்ள சூண்டல், கண்டாணசேரி ஆகிய ஊராட்சிகளையும், சாவக்காடு வட்டத்திலுள்ள எளவள்ளி, முல்லசேரி, வாடானப்பள்ளி, பாவறட்டி, தைக்காடு, வெங்கிடங்கு ஆகிய ஊராட்சிகளையும் கொண்டுள்ளது.



</doc>
<doc id="234737" url="https://ta.wikipedia.org/wiki?curid=234737" title="பிரெடிரிக் சில்லர்">
பிரெடிரிக் சில்லர்

யோகன் கிறிசுடோப் பிரெடிரிக் பொன் சில்லர் ("Johann Christoph Friedrich von Schiller", ; 10 நவம்பர் 17599 மே 1805) செருமானிய கவிஞரும் மெய்யியலாளரும் வரலாற்றாளரும் நாடகாசிரியரும் ஆவார். தனது வாழ்நாளின் கடைசி பதினேழு ஆண்டுகளில் (1788–1805), சில்லருக்கு ஏற்கெனவே புகழ்பெற்றிருந்த யொஹான் வூல்ப்காங் ஃபொன் கேத்தாவுடன் ஆக்கபூர்வ நட்பு ஏற்பட்டது. இருவரும் அடிக்கடி அழகியல் குறித்து உரையாடி வந்தனர்; கேத்தெ வரைகோடுகளாக நிறுத்தி வைத்திருந்த ஆக்கங்களை கலைவடிவமாக முழுமையாக்க சில்லர் ஊக்குவித்தார். இந்த நட்பும் உரையாடல்களும் தற்போது "வைமார் செவ்வியல்" எனக் குறிக்கப்பெறும் வரலாறுக் காலத்திற்கு வழிவகுத்தன. இருவரும் இணைந்து தங்கள் மெய்யியல் கோட்பாடுகளை எதிர்த்தவர்களை நோக்கி இயற்றிய அங்கதமிக்க சிறு கவிதைகள் தொகுக்கப்பெற்று "சீனியன்" என அறியப்பெற்றது.


Schiller's complete works are published in the following excellent editions:
Other valuable editions are:
Documents and other memorials of Schiller are in the in Weimar.



</doc>
<doc id="234738" url="https://ta.wikipedia.org/wiki?curid=234738" title="ஒல்லூர் சட்டமன்றத் தொகுதி">
ஒல்லூர் சட்டமன்றத் தொகுதி

ஒல்லூர் சட்டமன்றத் தொகுதி, கேரள சட்டமன்றத்துக்கான தொகுதியாகும். இது திருச்சூர் மாவட்டத்தின் திருச்சூர் வட்டத்தில் உள்ள மாடக்கத்தறை, நடத்தறை, பாணஞ்சேரி ஆகிய ஊராட்சிகளையும், திருச்சூர் நகராட்சியின் 12, 13, 23 முதல் 31, 40 முதல் 42 வரையுள்ள வார்டுகளையும் கொண்டது.

ஓட்டுத் தொழிற்சாலைகள், மரப்பெட்டி மற்றும் மரம் சார்ந்த உற்பத்தி, தங்க ஆபரண உற்பத்தி என்பன இத்தொகுதியின் பிரதான வர்த்தகங்கள் ஆகும். இத்தொகுதியில் தேர்தல்களில் கிறித்தவர்களின் பங்கு முக்கியத்துவம்பெற்று விளங்குகின்றது.


</doc>
<doc id="234739" url="https://ta.wikipedia.org/wiki?curid=234739" title="திருச்சூர் சட்டமன்றத் தொகுதி">
திருச்சூர் சட்டமன்றத் தொகுதி

திருச்சூர் இந்தியாவின்  கேரள மாநிலத்திலுள்ள 140 சட்டமன்றத் தொகுதிகளுள் ஒன்றாகும். இத்தொகுதியில் திருச்சூர் மாவட்டத்தில் உள்ள திருச்சூர் நகராட்சியின் 1 முதல் 11 வரையுள்ள வார்டுகளும், 14 முதல் 22 வரையுள்ள வார்டுகளும், 32 முதல் 39 வரையுள்ள வார்டுகளும், 43 முதல் 50 வரையுள்ள வார்டுகளும் உள்ளன.  இத்தொகுயில் 2016 ஆம் ஆண்டு நடைபெற்ற சட்டமன்றத் தேர்தலில் இந்திய கம்யூனிஸ்ட் கட்சியைச் சேர்ந்த  வி. எஸ். சுனில்குமார் 6987 வாக்குகள் வித்தியாசத்தில் வெற்றி பெற்று தற்போதைய சட்டப்பேரவை உறுப்பினராக உள்ளார்.


</doc>
<doc id="234740" url="https://ta.wikipedia.org/wiki?curid=234740" title="நாட்டிகை சட்டமன்றத் தொகுதி">
நாட்டிகை சட்டமன்றத் தொகுதி

நாட்டிகை சட்டமன்றத் தொகுதி, கேரள சட்டமன்றத்துக்கான தொகுதியாகும். இது திருச்சூர் மாவட்டத்தின் திருச்சூர் வட்டத்திலுள்ள அந்திக்காடு, அவிணிசேரி, சாழூர் சேர்ப்பு, பாறளம், தான்னுயம் ஆகிய ஊராட்சிகளையும்ம், சாவக்காடு வட்டத்திலுள்ள நாட்டிகை, வல்லப்பாடு, தளிக்குளம் ஆகிய ஊராட்சிகளையும் கொண்டுள்ளது.


</doc>
<doc id="234743" url="https://ta.wikipedia.org/wiki?curid=234743" title="இரிஞ்ஞாலக்குடா சட்டமன்றத் தொகுதி">
இரிஞ்ஞாலக்குடா சட்டமன்றத் தொகுதி

இரிஞ்ஞாலக்குடா சட்டமன்றத் தொகுதி, கேரள சட்டமன்றத்துக்கான தொகுதியாகும். இது திருச்சூர் மாவட்டத்தின் இரிங்ஙாலக்குடா நகராட்சியையும், முகுந்தபுரம் வட்டத்திலுள்ள ஆளூர், காறளம், காட்டூர், முரியாடு, படியூர், பூமங்கலம், வேளூக்கரை ஆகிய ஊராட்சிகளையும் கொண்டது.


</doc>
<doc id="234745" url="https://ta.wikipedia.org/wiki?curid=234745" title="புதுக்காடு சட்டமன்றத் தொகுதி">
புதுக்காடு சட்டமன்றத் தொகுதி

புதுக்காடு சட்டமன்றத் தொகுதி, கேரள சட்டமன்றத்துக்கான தொகுதியாகும். இது திருச்சூர் மாவட்டத்தின் முகுந்தபுரம் வட்டத்திலுள்ள அளகப்பனகர், மற்றத்தூர், நென்மேனிக்கரை பறப்பூக்கரை, புதுக்காடு, வரந்தரப்பிள்ளி, திருக்கூர் ஆகிய ஊராட்சிகளையும், திருச்சூர் வட்டத்தில் உள்ள வல்லச்சிறையையும் கொண்டது.


</doc>
<doc id="234766" url="https://ta.wikipedia.org/wiki?curid=234766" title="சான் பீன்">
சான் பீன்

சான் பீன் () (பிறப்பு: 17 ஏப்ரல் 1959) ஒரு இங்கிலாந்து நாட்டு நடிகர் ஆவார். இவர் என்ற திரைப்பட தொடர்களில் நடித்ததன் மூலம் புகழ் பெற்ற நடிகர் ஆனார். இவர் பல திரைப்படங்களிலும் மற்றும் தொலைக்காட்சி தொடர்களிலும் நடித்துள்ளார் என்பது குறிப்பிடத்தக்கது.



</doc>
<doc id="234767" url="https://ta.wikipedia.org/wiki?curid=234767" title="டோமினிக் மோனகன்">
டோமினிக் மோனகன்

டோமினிக் மோனகன் () (பிறப்பு: 8 திசம்பர் 1976) ஒரு அமெரிக்க நாட்டு நடிகர் ஆவார். இவர் என்ற திரைப்பட தொடர்களிலும் வோல்வரின் போன்ற பல திரைப்படங்களிலும் மற்றும் பல தொலைக்காட்சி தொடர்களிலும் நடித்ததன் மூலம் புகழ் பெற்ற நடிகர் ஆனார். 



</doc>
<doc id="234769" url="https://ta.wikipedia.org/wiki?curid=234769" title="ஜோன் ரைஸ்-டேவிஸ்">
ஜோன் ரைஸ்-டேவிஸ்

ஜோன் ரைஸ்-டேவிஸ் () (பிறப்பு: 5 மே 1944) ஒரு ஆங்கில திரைப்பட நடிகர் மற்றும் குரல் கலைஞர் ஆவார். இவர் 50க்கு மேற்பட்ட திரைப்படங்களிலும் மற்றும் 30க்கு மேற்பட்ட தொலைக்காட்சி தொடர்களிலும் நடித்துள்ளார் என்பது குறிப்பிடத்தக்கது.



</doc>
<doc id="234773" url="https://ta.wikipedia.org/wiki?curid=234773" title="தி 100">
தி 100

தி 100 இது ஒரு அமெரிக்க நாட்டு தொலைக்காட்சி தொடர் ஆகும். இந்த தொடரை காஸ் மோர்கன் எழுதிய "தி 100" என்ற நாவலை மையமாக வைத்து ஜசோன் ரோதென்பேர்க் என்பவர் இயக்கியுள்ளார்.



</doc>
<doc id="234774" url="https://ta.wikipedia.org/wiki?curid=234774" title="புபொப 11">
புபொப 11

புபொப 11 ("NGC 11") என்பது ஆந்திரொமேடா விண்மீன் குழாமில் ("constellation") உள்ள ஒரு சுருள் விண்மீன் பேரடை ("spiral galaxy") ஆகும். வல எழுச்சிக் கோணம் 00h 08m 42.5s பக்கச்சாய்வு +37° 26′ 53″; அளவுகளின் கீழ் J2000.0 அச்சுத் தூரத்தில் இவ்வான் பொருளின் தோற்றம் காணப்படுகிறது. 


</doc>
<doc id="234775" url="https://ta.wikipedia.org/wiki?curid=234775" title="புபொப 12">
புபொப 12

புபொப 12 ("NGC 12") என்பது மீன விண்மீன் குழாமில் உள்ள ஒரு ஒரு சுருள் விண்மீன் மண்டலமாகும்.


</doc>
<doc id="234776" url="https://ta.wikipedia.org/wiki?curid=234776" title="புபொப 13">
புபொப 13

புபொப 13 ("NGC 13") என்பது அந்திரோமேடா விண்மீன் தொகுதியிலுள்ள ஒரு சுருள் விண்மீன் மண்டலமாகும்.


</doc>
<doc id="234777" url="https://ta.wikipedia.org/wiki?curid=234777" title="புபொப 14">
புபொப 14

புபொப 14 ("NGC 14") என்பது பெகாசசு விண்மீன் தொகுதியிலுள்ள ஒரு ஒழுங்கில்லா விண்மீன் பேரடை ஆகும்.


</doc>
<doc id="234785" url="https://ta.wikipedia.org/wiki?curid=234785" title="புபொப 15">
புபொப 15

புபொப 15 ("NGC 15") என்பது பெகாசசு விண்மீன் தொகுதியிலுள்ள ஒரு வளைய அண்டம் ஆகும்.


</doc>
<doc id="234788" url="https://ta.wikipedia.org/wiki?curid=234788" title="இந்திய வங்கிகள்">
இந்திய வங்கிகள்

இந்திய வங்கிகளின் பட்டியல் கீழேக் கொடுக்கப்பட்டுள்ளது. இவை கீழ்காணும் பிரிவுகளின் கீழ் அமைக்கப்பட்டுள்ளன.

இந்திய அரசின் பணம் வெளியிடுதல், வங்கிகளைக் கண்காணித்தல் போன்ற பல்வேறு பணிகளை மேற்கொள்ளும் வங்கியாக உள்ளது.


இந்திய வங்கிகளில் கீழ்காணும் வங்கிகள் இந்திய அரசின் நிர்வாகத்தின் கீழ் நாட்டுடமையாக்கப்பட்ட வங்கிகளாக செயல்படுகிறது, "(புரிதலுக்காக கீழ்காணும் "நாட்டுடைமையாக்கப்பட்ட வங்கிகள்" இரு பிரிவுகளாக பிரித்து காண்பிக்கப்பட்டுள்ளது)":





அரசு வங்கிகளைப் போன்றே சில தனியார் வங்கிகளும் உள்ளன. இவை அட்டவணையிட்ட வணிக வங்கிகள் பட்டியலின் கீழ் வருகின்றன.

1990 ஆம் ஆண்டிற்கு முன்பு:


1990 ஆம் ஆண்டிற்கு பிறகு:









</doc>
<doc id="234789" url="https://ta.wikipedia.org/wiki?curid=234789" title="மத்தியப் பிரதேச அரசு">
மத்தியப் பிரதேச அரசு

மத்தியப் பிரதேச அரசு என்பது மத்தியப் பிரதேச மாநிலத்தை ஆளும் அமைப்பாகும். இது நீதித்துறை, சட்டவாக்க அவை, செயலாக்கத் துறை(அமைச்சரவை) ஆகிய பிரிவுகளைக் கொண்டது. மாநில அரசின் தலைமையகம் போப்பாலில் உள்ளது.

இந்தியக் குடியரசு தலைவரால் நியமிக்கப்படும் ஆளுநர், மாநில அரசின் தலைமை அலுவராக இருப்பார். ஆனால், மாநில முதல்வருக்கே அதிக அதிகாரம் இருக்கும்.

மத்தியப் பிரதேச உயர் நீதிமன்றம் ஜபல்பூரில் உள்ளது. இது இம்மாநில நீதித் துறையின் உயர் அமைப்பாகும்.

மத்தியப் பிரதேச சட்டமன்றத்தில் 230 உறுப்பினர்கள் இருப்பார்கள். இவர்கள் ஒவ்வொரு தொகுதியிலும் மக்களால் தேர்ந்தெடுக்கப்பட்டவர்கள் ஆவர். ஒருவர் மட்டும் நியமிக்கப்படுவார்.

செயலாக்கத் துறையின் தலைவராக முதல்வர் இருப்பார். சட்டமன்ற உறுப்பினர்கள் தங்களுக்குள் ஒருவரை முதல்வராக தேர்ந்தெடுப்பர். முதல்வருடன் சிலரும் அமைச்சரவையில் பங்கேற்பர். ஒவ்வொருவருக்கும் ஐந்தாண்டு காலம் பதவி இருக்கும்.


</doc>
<doc id="234791" url="https://ta.wikipedia.org/wiki?curid=234791" title="புபொப 16">
புபொப 16

புபொப 16 ("NGC 16") என்பது பெகாசசு விண்மீன் தொகுதியில் உள்ள ஓர் ஒடுக்க உருவ அண்டமாகும்.

வலைச் சமூகத்தின் உள் – வானம் உற்று நோக்கர்கள் கையேட்டில் புபொப 16 வானுறுப்பின் தோற்றம் பின்வருமாறு விவரிக்கப்படுகிறது: சற்று பிரகாசமான மையப்பகுதியைக் கொண்ட வட்டமாக இவ்வானுறுப்பு காணப்படுகிறது. இதன் வெளிப்புற முகிற்படலம் ஒரேயளவு பிரகாசமுடன் காணப்படுகிறது. 


</doc>
<doc id="234793" url="https://ta.wikipedia.org/wiki?curid=234793" title="புபொப 17">
புபொப 17

புபொப 17 ("NGC 17") என்பது திமிங்கில ("Cetus") விண்மீன் குழாமில் உள்ள ஒரு சுருள் விண்மீன் பேரடை ஆகும்.

புபொப 17 இன் தோற்றமானது இரண்டு வட்டத்தட்டு பேரடைகளினால் உருவானது போல இருக்கிறது. இவ்விணைப்பின் காரணமாக அண்மைக் காலத்திய மிகை விண்மீன் வெளியில் (starbust) உள்ள மத்தியப் பகுதிகளில் விண்மீன்கள் தோன்றும் நடவடிக்கை தொடர்வது போலத் தெரிகின்றது. 250 மில்லியன் ஒளியாண்டுகள் தொலைவில் உள்ள இவ்விண்மீன் மண்டலம் ஒற்றை அண்டக்கருவைக் கொண்டிருப்பதாகவும் அதில் இன்னமும் எரிவாயு அதிகளவில் உள்ளதாகவும் கூறப்படுகிறது.



</doc>
<doc id="234795" url="https://ta.wikipedia.org/wiki?curid=234795" title="திராயான்">
திராயான்

திராயான் ("Trajan", ""; 18 செப்டம்பர் 53 – 8 ஆகத்து 117 கிபி) கிபி 98இலிருந்து தமது மரணம் வரை உரோமைப் பேரரசராக இருந்தவராவார். உரோமானிய செனட்டினால் "மிகச் சிறந்த ஆட்சியாளர்" ("optimus princeps") என அறிவிக்கப்பட்டவர். இவரது ஆட்சிக்காலத்தில் உரோமை வரலாற்றிலேயே மிகப்பெரும் இராணுவ விரிவாக்கம் நடைபெற்றது; திராயான் உயிரிழக்கும்போது உரோமைப் பேரரசின் ஆட்சிக்கு கீழிருந்த நிலப்பகுதியே மிகக் கூடுதலானதாகும். தமது வள்ளல்தன்மைக்குப் பெயர்பெற்ற திராயான் பல பொதுக்கட்டிடங்களைக் கட்டினார்; பல சமூகநல கொள்கைகளை நடைமுறைப்படுத்தினார். இவற்றால் நிலநடுக்கடல் மண்டலத்தில் அமைதியும் வளமையும் மிக்க ஆட்சியைத் தந்த ஐந்து நல்ல பேரரசர்களில் இரண்டாவதாக புகழ் பெற்றுள்ளார்.]

அரசகுலம் இல்லாத இத்தாலியக் குடும்பத்தில் இசுபானியா பேடிகா மாநிலத்தில் திராயான் பிறந்தார். பேரரசர் டமிசியன் ஆட்சியில் முதன்மைக்கு வந்தார். கிபி 89இல் டமிசியனுக்கு எதிராக ரைன் ஆற்றை அடுத்து நிகழ்ந்த கலவரத்தை அடக்க இசுபானியா டரகோனென்சிசு மாநில அரசப்பிரதிநிதியாக ("legatus legionis") இருந்த டிராஜான் உதவி புரிந்தார். செப்டம்பர் 96இல் டமிசியனுக்கு அடுத்ததாக "மார்கசு கோக்கெசியசு நெர்வா" என்ற மூத்த, குழந்தையற்ற செனட்டர் அரியணை ஏறினார். ஓராண்டு அதிகாரத்திலிருந்த நெர்வா பிரடோரியன் காவலர்களின் கிளர்ச்சியை அடக்கவியலாது மக்களாதரவைப் பெற்றிருந்த டிராஜானை மகனாகவும் வாரிசாகவும் வரித்துக் கொண்டார். சனவரி 27, 98இல் நெர்வா இறந்த பிறகு திராயான் அரியணை ஏறினார்.

உரோமை நகரத்தில் பல கட்டிட திட்டங்களை நிறைவேற்றியதற்காக பெரிதும் அறியப்படுகிறார். இன்றளவிலும் காணப்படுகின்ற டிராஜானின் மன்றம், டிராஜானின் சந்தை, திராயானின் தூண் ஆகியவற்றை நிர்மாணித்தார். போர்முனையில் சினாய் தீபகற்பத்திற்கும் அராபியத் தீபகற்பத்திற்கும் இடையேயமைந்திருந்த, நபடேயன் இராச்சியத்தை கையகப்படுத்தினார். தற்கால உருமேனியாவின் பகுதியாயுள்ள உரோமை டாசியாவை வென்றார். பெர்சிய பார்த்தியப் பேரரசுடனான போர் அதன் தலைநகரம் டெசிபோனின் வீழ்ச்சியுடன் முடிவுற்றது. இதனால் ஆர்மீனியாவையும் மெசொப்பொத்தேமியாவையும் தன் கட்டுக்குள் கொண்டுவந்தார். இவரது படை வெற்றிகளால் உரோமைப் பேரரசை அதன் வரலாற்றிலேயே மிகப் பரந்ததாக விரிவடைந்தது. கிபி 117இன் பிற்பகுதியில் உரோமைக்குத் திரும்பிப் போகையில் கப்பலில் நோய்வாய்ப்பபட்டார். பக்கவாதம் கண்ட டிராஜான் செலினியசில் மரணமடைந்தார். இவரை செனட் கடவுளாக்கியது; அவரது இறுதிச்சாம்பல் டிராஜானின் தூணின் கீழ் புதைக்கப்பட்டது. இவரையடுத்து இவரது தத்துப்பிள்ளை அத்ரியன் அரியணை ஏறினார்.

பேரரசராக, டிராஜானின் புகழ் இன்றளவும் நிலைத்துள்ளது — பத்தொன்பது நூற்றாண்டுகளாக புகழ்மங்கா பேரரசர்களில் இவரொருவர். இவரை அடுத்து முடிசூடிய ஒவ்வொரு பேரரசரும் செனட்டால் "felicior Augusto, melior Traiano" (" அகஸ்ட்டஸ் விட அதிர்டத்துடனும் டிராஜானை விட நன்றாகவும்") அரசாள வாழ்த்தப்பட்டனர். நடுக்கால கிறித்தவ சமயவியலாளர்கள், டிராஜானை ஓர் பேகனாக கருதினர். 18வது நூற்றாண்டு வரலாற்றாளர் எட்வார்ட் கிப்பன் ஐந்து நல்ல பேரரசர்கள் என்ற கருத்தியலைப் பரப்பினார்; இதில் இரண்டாவதாக டிராஜானை வைத்தார்.


</doc>
<doc id="234806" url="https://ta.wikipedia.org/wiki?curid=234806" title="டோப்னர் வினை">
டோப்னர் வினை

கரிம வேதியியலில் டோப்னர் வினை ("Doebner reaction") என்பது ஓர் அரோமாட்டிக்கு அமீன் (அனிலின்), ஓர் அரோமாட்டிக்கு ஆல்டிகைடு மற்றும் பைரூவிக் அமிலத்துடன் வினையில் ஈடுபட்டு குயினலீன்–4–காபொக்சிலிக்கமிலங்களை உருவாக்கும் வேதி வினையாகும்.


</doc>
<doc id="234821" url="https://ta.wikipedia.org/wiki?curid=234821" title="கோச்சி வினை">
கோச்சி வினை

கோச்சி வினை ("Kochi reaction") என்பது கார்பாக்சிலிக் அமிலங்களில் இருந்து கார்பாக்சிலை நீக்கம் செய்து ஆல்கைல் ஆலைடுகளுடன் காரீய டெட்ரா அசிட்டேட் மற்றும் லித்தியம் குளோரைடு அல்லது வேறு லித்தியம் உப்புகளைப் பெறக்கூடிய கரிம வினையாகும்

இந்த வினை அன்சுடைக்கர் வினையின் வேறுபட்ட மற்றொரு வினையாகும்.


</doc>
<doc id="234828" url="https://ta.wikipedia.org/wiki?curid=234828" title="ஜார்க்கண்டு அரசு">
ஜார்க்கண்டு அரசு

ஜார்க்கண்டு அரசு என்பது ஜார்க்கண்டு மாநிலத்தை ஆளும் அமைப்பாகும். இது செயலாக்கத் துறை, நீதித் துறை, சட்டவாக்க அவை ஆகிய மூன்று பிரிவுகளைக் கொண்டது. மாநில அரசின் தலைமையகம் ராஞ்சியில் உள்ளது.
குடியரசுத் தலைவரால் நியமிக்கப்படும் ஆளுநர், அரசின் உயர் அதிகாரி ஆவார். மாநில சட்டமன்றத்தின் நிகழ்வுகளை குடியரசுத் தலைவருக்கு அறிக்கையாக அளிப்பார். ஆனால், மாநில முதல்வருக்கே அதிக அதிகாரம் இருக்கும்.

ஜார்க்கண்ட் உயர் நீதிமன்றம் ராஞ்சியில் உள்ளது. இது இந்த மாநில நீதித் துறையின் உயர் அமைப்பாகும்.

இந்த மாநிலத்தில் சட்டம் இயற்றும் முறை ஓரவை முறைமை ஆகும். எனவே, சட்டமன்றம் மட்டும் உள்ளது. சட்டமன்றத்தில் 81 உறுப்பினர்கள் இருப்பர். ஒவ்வொருவரும் ஐந்தாண்டுக் காலம் பதவியில் இருப்பர்.



</doc>
<doc id="234852" url="https://ta.wikipedia.org/wiki?curid=234852" title="பீகார் அரசு">
பீகார் அரசு

பீகார் அரசு என்பது பீகார் மாநிலத்தை ஆளும் அமைப்பாகும். இது நீதித் துறை, செயலாக்கத் துறை, சட்டவாக்கத் துறை ஆகிய மூன்று பிரிவுகளைக் கொண்டது. மாநில அரசின் தலைமையகம் பட்னாவில் உள்ளது.

பாட்னா உயர் நீதிமன்றம் பட்னாவில் உள்ளது. இது இந்த மாநில நீதித் துறையின் உயர் அமைப்பாகும்.

இந்த மாநிலத்தின் சட்டவாக்கத் துறை ஈரவை முறைமை கொண்டது. பீகாரின் சட்டமன்றம், பீகார் சட்ட மேலவை ஆகியவையே அவை.
சட்டமன்றத்தின் உறுப்பினர்கள் ஐந்தாண்டு காலம் பதவியில் இருப்பர். இவர்கள் தங்களுக்குள் ஒருவரை சபாநாயகராக தேர்ந்தெடுப்பர். இவர் சட்டமன்றத்தின் செயல்பாடுகளை வழிநடத்துவார்.



</doc>
<doc id="234856" url="https://ta.wikipedia.org/wiki?curid=234856" title="உத்தரப் பிரதேச அரசு">
உத்தரப் பிரதேச அரசு

உத்தரப் பிரதேச அரசு என்பது உத்தரப் பிரதேசத்தை ஆளும் அமைப்பாகும். இது நீதித் துறை, செயலாக்கத் துறை, சட்டவாக்கத் துறை ஆகிய மூன்று பிரிவுகளைக் கொண்டது.

இந்த மாநில சட்டவாக்கத் துறை ஈரவை முறைமை கொண்டது. அவை: உத்தரப் பிரதேச சட்டமன்றம், உத்தரப் பிரதேச சட்ட மேலவை

இது இந்த மாநில சட்டவாக்கத் துறையின் கீழவை ஆகும். இதில் 403 உறுப்பினர்கள் இருப்பார்கள். ஒருவரை ஆளுநர் நியமிப்பார். ஏனையோர் ஒவ்வொரு தொகுதிகளிலும் மக்களால் தேர்ந்தெடுக்கப்பட்டு உறுப்பினர் ஆவர். இவர்களுக்கு பதவிக்காலம் ஐந்தாண்டுகள் வரை இருக்கும்.

சட்டமன்ற உறுப்பினர்களால் தேர்ந்தெடுக்கப்படும் முதல்வரும், அவருடன் இணையும் ஏனைய அமைச்சர்களும் செயலாக்க அதிகாரங்களைப் பெறுவர். ஒவ்வொருவரும் தமக்கு ஒதுக்கப்பட்ட துறையை மேற்பார்வையிட்டு செயலாக்க ஆணைகளை பிறப்பிப்பர்.

இந்த மாநில நீதித் துறையின் உயர் அமைப்பாக அலகாபாத் உயர் நீதிமன்றம் இருக்கிறது. இது அலகாபாத்தில் உள்ளது. இதன் கிளை இலக்னோவில் உள்ளது.



</doc>
<doc id="234857" url="https://ta.wikipedia.org/wiki?curid=234857" title="ஆன்ட்ரூசோவ் செயல்முறை வினை">
ஆன்ட்ரூசோவ் செயல்முறை வினை

ஆன்ட்ரூசோவ் செயல்முறை வினை ("Andrussow process") என்பது ஆக்சிசன் மற்றும் பிளாட்டினம் வினையூக்கியின் முன்னிலையில் மீத்தேன் மற்றும் அம்மோனியாவில் இருந்து ஐதரசன் சயனைடு உற்பத்தி செய்யும் தொழிற்துறை செயல்முறை வினையாகும்

இந்த வினை அதிகமான அளவில் வெப்பம் உமிழும் வினையாகும். இவ்வினையின் உள்ளுறை வெப்ப மாற்றம் -481.06 கிலோசூல் இவ்வினையில் வெளிப்படும் வெப்பம் ஏனைய பக்க வினைகள் நிகழ வினையூக்கியாக செயல்படுகிறது.

மேற்கண்ட இந்த பக்க வினைகளை 0.0003செ என்ற குறைவான அளவில் வெளியேறு வெப்பத்திற்கு உட்படுத்துவதன் மூலமாக குறைக்க முடியும்.

வினையின் அடிப்படையிலான இச்செயல்முறை 1927 ஆம் ஆண்டில் லியோனிது ஆந்திரூசொவ் என்பவரால் கண்டறியப்பட்டது. அடுத்த ஆண்டில் அவர் இச்செயல்முறையை விரிவு படுத்தினார். இதனால் அவ்வினை அவருடைய பெயரான ஆன்ட்ரூசோவ் வினை என்று அழைக்கப்படுகிறது.


</doc>
<doc id="234866" url="https://ta.wikipedia.org/wiki?curid=234866" title="ஜே பருச்செல்">
ஜே பருச்செல்

ஜே பருச்செல் () (பிறப்பு: ஏப்ரல் 9, 1982) ஒரு கனடா நாட்டு நடிகர், எழுத்தாளர், நகைச்சுவை கலைஞர் மற்றும் குரல் நடிகர் ஆவார். இவர் ரோபோகாப் போன்ற பல திரைப்படங்களிலும் மற்றும் பல தொலைக்காட்சி தொடர்களிலும் நடித்ததன் மூலம் புகழ் பெற்ற நடிகர் ஆனார். இவர் ஹவ் டு ட்ரெய்ன் யுவர் டிராகன் 2 போன்ற திரைப்படங்களுக்கு குரல் கொடுத்துள்ளார் என்பது குறிப்பிடத்தக்கது. 


</doc>
<doc id="234871" url="https://ta.wikipedia.org/wiki?curid=234871" title="விழிஞம் பன்னாட்டுத் துறைமுகம்">
விழிஞம் பன்னாட்டுத் துறைமுகம்

விழிஞம் பன்னாட்டுத் துறைமுகம் ("Vizhinjam International Seaport") இந்தியாவின் தென்கோடி மாநிலமான கேரளத்தின் தலைநகரம் திருவனந்தபுரத்தில் அரபிக்கடல் ஓரத்தில் புதியதாக கட்டமைக்கப்பட்டு வரும் துறைமுகம் ஆகும். இந்தத் திட்டப்பணிகளின் மொத்த செலவினம் மூன்று கட்டங்களில் 6595 கோடிகளாக திட்டமிடப்பட்டுள்ளது. கட்டி முடித்த பின்னர் உலகின் மிகப்பெரிய துறைமுகங்களில் ஒன்றாக இருக்குமென மதிப்பிடப்படுகிறது. 

விழிஞம் துறைமுகப் பகுதியில் பன்னாட்டு கடற்பாதையிலிருந்து 10 கடல்வழி மைல்களுக்கும் கடலோரத்திலிருந்து 1 கடல்வழி மைல் தொலைவிற்கும் இயல்பான 24 மீட்டர் ஆழம் கிடைக்கின்றது. 

விழிஞம் பன்னாட்டுத் துறைமுக நிறுவனம் (VISL) முழுமையும் அரசுடைமையான (முழுமையும் கேரள அரசுக்கு உரிமையானது) நிறுவனமாகும். இது புதிய துறைமுக கட்டுமானப்பணிகளை செயற்படுத்தும் நிறுவனமாகும்.
8 முதல் 14ஆம் நூற்றாண்டு வரை விழிஞம் பாண்டியர் நாட்டுத் துறைமுகமாக விளங்கியது. இது சங்ககாலத்தில் பாண்டியர் கீழிருந்த ஆய் நாட்டில் இருந்த தொலெமி குறிப்பிடும் எலங்கோன் நகரமே என்பது மயிலையார் கருத்து. மேலும் நெடுமாறன் என்ற பாண்டியன் சேர அரசனோடு கோட்டாற்றிலும் விழிஞத்திலும் போர் செய்தானெனப் பாண்டிக்கோவை கூறுகின்றது. இதில் விழிஞத்தில் நடந்தது கடற்போர் என்பது குறிப்பிடத்தக்கது. சோழ அரசிடம் தோற்றபிறகு விழிஞம் துறைமுகத்தின் முக்கியத்துவம் குறையத் துவங்கிந்து. இன்றளவில் இது ஓர் மீன்பிடித் துறைமுகமாக உள்ளது. 

விழிஞம் துறைமுகத் திட்டம் 25 ஆண்டுகளுக்கு முன்னதாக திட்டமிடப்பட்டது. முதலில் பொதுத்துறை தனியார் கூட்டுறவு- தனியார் சேவை பாணியில் இதனை திட்டமிட்டனர். இரண்டு சுற்று ஏலத்திற்குப் பிறகு இம்முயற்சி தோல்வியடைந்தது.


</doc>
<doc id="234873" url="https://ta.wikipedia.org/wiki?curid=234873" title="மைக் வோகெல்">
மைக் வோகெல்

மைக் வோகெல் () (பிறப்பு: ஜூலை 17, 1979) ஒரு அமெரிக்க நாட்டு நடிகர் மற்றும் விளம்பர நடிகர் ஆவார். இவர் தி ஹெல்ப் போன்ற திரைப்படங்களில் நடித்ததன் மூலம் புகழ் பெற்ற நடிகர் ஆனார். இவர் அண்டர் தி டோம் போன்ற சில தொலைக்காட்சி தொடர்களிலும் நடித்துள்ளார்.



</doc>
<doc id="234879" url="https://ta.wikipedia.org/wiki?curid=234879" title="உடும்பன்சோலை சட்டமன்றத் தொகுதி">
உடும்பன்சோலை சட்டமன்றத் தொகுதி

உடும்பன்சோலை சட்டமன்றத் தொகுதி, கேரள சட்டமன்றத்துக்கான தொகுதியாகும். இது இடுக்கி மாவட்டத்தின் உடும்பன்சோலை வட்டத்தில் உள்ள இரட்டையார், கருணாபுரம், நெடுங்கண்டம், பாம்பாடும்பாறை, ராஜாக்காடு, ராஜகுமாரி, சாந்தன்பாறை, சேனாபதி, வண்டன்மேடு, உடும்பன்சோலை ஆகிய ஊராட்சிகளைக் கொண்டது.


</doc>
<doc id="234881" url="https://ta.wikipedia.org/wiki?curid=234881" title="தொடுபுழா சட்டமன்றத் தொகுதி">
தொடுபுழா சட்டமன்றத் தொகுதி

தொடுபுழா சட்டமன்றத் தொகுதி, கேரள சட்டமன்றத்துக்கான தொகுதியாகும். இது இடுக்கி மாவட்டத்தின் தொடுபுழா நகராட்சியையும் தொடுபுழா வட்டத்தில் உள்ள ஆலக்கோடு, இடவெட்டி கரிமண்ணூர், கரிங்குன்னம், கோடிக்குளம், குமாரமங்கலம், மணக்காடு, முட்டம், புறப்புழை, உடும்பன்னூர், வண்ணப்புறம், வெளியாமற்றம் ஆகிய ஊராட்சிகளையும் கொண்டது.


</doc>
<doc id="234884" url="https://ta.wikipedia.org/wiki?curid=234884" title="சைபீரியன் வலை (சதுரங்கம்)">
சைபீரியன் வலை (சதுரங்கம்)

சைபீரியன் வலை "(The Siberian Trap)" என்பது சதுரங்க ஆட்டத்தின் தொடக்க நிலையிலேயே தந்திரமாக விரிக்கப்படும் ஒரு வலையாகும். சுமித் – மோர்ரா சிசிலியன் தடுப்பாட்டத்தில் வழக்கமான சில் தொடர் நகர்வுகளுக்குப் பின்னர் வெள்ளை நிறக்காய்களுடன் விளையாடும் ஆட்டக்காரர் இவ்வலையில் சிக்கி தன்னுடைய ராணியை இழப்பார். தென்மேற்கு சைபீரியாவின் நோவோசிபிர்சுக் நகரத்தைச் சேர்ந்தவரான போரிசு சுகிப்கோவ் இத்தந்திர வலைவிரிப்பைக் கண்டுபிடித்த காரணத்தால் அவருடைய நாட்டின் பெயரே இவ்வலை தந்திரத்திற்கு வைக்கப்பட்டது. 

1987 ஆம் ஆண்டில் கோலன்பெட் மற்றும் சுகிப்கோவ் இடையிலான போட்டி ஆட்டத்திலும், 1990 ஆம் ஆண்டில் புடாபெசுட் நகரில் நடைபெற்ற டெசின்கை மற்றும் மேகராமோவ் இடையிலான போட்டி ஆட்டத்திலும் என இருமுறை இவ்வலை விரிக்கப்பட்ட நிகழ்வுகள் நடைபெற்றுள்ளன. 

1. e4 c5

சிசிலியன் தடுப்பாட்டம் - திறப்பு நகர்வு 

2. d4 cxd4 3. c3 dxc3

4. Nxc3 Nc6 5. Nf3 e6 6. Bc4 Qc7 7. 0-0 Nf6 8. Qe2

8... Ng4! 9. h3?? (படம் பார்க்கவும்)

9... Nd4!



</doc>
<doc id="234887" url="https://ta.wikipedia.org/wiki?curid=234887" title="நாட்பட்ட நுரையீரல் அடைப்பு நோய்">
நாட்பட்ட நுரையீரல் அடைப்பு நோய்

நாட்பட்ட நுரையீரல் அடைப்பு நோய் (அ) நெடுங்கால சுவாச அடைப்பு நோய் (Chronic obstructive pulmonary disease; COPD; சிஓபிடி) என்பது ஒரு வகையான இடையூறு செய்கின்ற நுரையீரல் நோய் ஆகும். முக்கியமாக நாட்பட்ட மோசமான காற்றோட்டத்தை குறிக்கிறது சாதாரணமாக நாட்பட அது மேலும் மோசமாகிறது. இது, நெடுங்கால மூச்சுக்குழல் அழற்சி (Chronic bronchitis) மற்றும் காற்றேற்ற விரிவு (emphysema) ஆகிய சுவாசப்பாதைகள் குறுக்கம் அடையும் நோய்களைக் குறிக்கிறது.

சில முக்கிய அறிகுறிகள் மூச்சு திணறல், இருமல், மற்றும் சளி என்பவையாகும். பெரும்பாலும் நாட்பட்ட மூச்சுக்குழாய் அழற்சி உள்ளவர்களுக்கு நாட்பட்ட நுரையீரல் அடைப்பு நோய் இருக்கும்.. இந்த நோயில் நுரையீரலுக்குச் செல்லும் மற்றும் நுரையீரலில் இருந்து வெளிச்செல்லும் காற்றின் அளவு மட்டுப்படுத்தப்படுகின்றது, இந்நிலையில் குறுகிய சுவாசம் அல்லது சுவாசப் பற்றாக்குறை ஏற்படுகிறது. ஆஸ்த்துமாவில் இத்தகைய நிகழ்வு ஏற்படினும் நோயால் ஏற்படும் மாற்றங்கள் மீளத்தக்கது, ஆனால் நெடுங்கால சுவாச அடைப்பு நோயில் மாற்றங்கள் மீட்சி அடையாததுடன் நாளுக்கு நாளாக இன்னும் மோசமான நிலைக்குட்படுகின்றது.
சிஓபிடி நச்சு நுண்கூறுகள் கொண்ட காற்றினால் வழமைக்கு மாறான அழற்சி மாற்றம் சுவாசப்பையில் ஏற்படுவதனால் உண்டாகின்றது; பொதுவாக புகையிலை புகைப்பதால் இத்தகைய விளைவுகள் ஏற்படுகின்றன. என்றாலும், வேறு பல காரணிகளான மாசுபட்ட காற்று மற்றும் மரபியல் போன்றவைகளுக்கும் ஒரு சிறு பங்கு உண்டு. உலகத்தில் காற்று மாசுப்பட ஒரு பொதுவான காரணம் சமையல் மற்றும் வெப்பமூட்டும் இடங்களில் உள்ள மோசமான காற்று போக்கிகள் தான். இது போன்ற நமைச்சல் காரணிகளால் நீண்ட கால பாதிப்புக்குள்ளானால் அவை வீக்கம் விளைவிக்கின்ற எதிர்வுணர்வு காரணமாக நுரையீரல் காற்று வழிகள் குறுகி நுரையீரல் திசுக்கள் செயலிழந்து ஏற்படுகிற நிலை தான் நுரையீரல் வளிப்பை வீக்கம் .

மோசமான காற்றோட்ட அளவு தான் நோய்குறியறிதலுக்கான அடிப்படை நுரையீரல் செயல்பாடு சோதனைகள். இவையே, சிஓபிடியின் அறுதியிடல் சோதனைகளாக விளங்குகின்றன. இதற்கு முரணாக ஆஸ்த்மா, மருந்துகள் உட்கொள்வதால் காற்றோட்ட குறைபாடு கணிசமான அளவில் சீராவதில்லை. பெரிய காற்றுப்பாதைகளில் இவ்வாறான அழற்சி சார்ந்த மறுவினையானது நெடுங்கால மூச்சுக்குழல் அழற்சி என்றழைக்கப்படுகிறது, குறைந்தபட்சம் மூன்று மாதங்களுக்குச் சளியுடன் கூடிய இருமல் ஏற்பட்டுப் பின்னர் அடுத்த வருடமும் இவ்வாறே ஏற்பட்டால் அந்த நபர்களுக்கு நெடுங்கால மூச்சுக்குழல் அழற்சி உண்டு என மருத்துவ ரீதியாக அறுதியிடப்படுகின்றது. காற்றுச் சிற்றறைகளில் (alveoli) இந்த அழற்சியின் விளைவாக நுரையீரலின் இழையங்கள் அழியத் தொடங்கும், இந்தச் செயற்பாட்டுக்கு எம்பிசிமா அல்லது காற்றேற்ற விரிவு என்று பெயர். சிஓபிடியின் இயல்புநிலை நோய்த்தாக்க காலத்தில், திடீரென கடுமையான அறிகுறிகள் காணப்படும், இது தீவிர நோய்ப்பண்பு மிகுத்தல் (acute exacerbations) என்றழைக்கப்படுகின்றது, இவற்றில் பெரும்பாலானவை நோய்த்தொற்று அல்லது வளி மாசடைதல் காரணமாக ஏற்படுகின்றன.
தெரிந்த காரணிகளுக்கான மறைப்பற்ற நிலையை தவிர்ப்பதன் மூலம் சிஓபிடியைத் தடுக்கலாம். இதில் புகைபிடித்தல் நிறுத்தம், உள்ளக மற்றும் திறந்தவெளி காற்றின் தரத்தை மேம்படுத்துவதும் உள்ளடங்கும். இந்நோயைக் கட்டுப்படுத்த உதவும் முக்கிய செயல்திட்டங்களாவன: புகை பிடித்தல் துறப்பது, தடுப்பூசிகள், புனர்வாழ்வு, அடிக்கடி சுவாசிக்கத்தக்க மூச்சுக் குழாய்த் தளர்த்திகள் மற்றும் ஊக்கிய மருந்துகள். நீண்ட கால பிராணவாயு சிகிச்சை அல்லது நுரையீரல் உறுப்பு மாற்றம் மூலம் சிலர் நலமடையலாம். யாருக்கெல்லாம் அடிக்கடி கடும் பின்னடைவு, ஏற்படுகிறதோ அவர்களுக்கு அதிகபடியான மருந்துகளும் மருத்துவமனை சேர்க்கையும் தேவைப்படும்.
1990 ஆம் ஆண்டில், உலகெங்கும் மரணம் ஏற்படுவதற்கான காரணங்களில் சிஓபிடி ஆறாவது இடத்தை வகித்தது. உலக அளவில், சிஓபிடி 329 மில்லியன் நபர்களை பாதிக்கிறது அல்லது ஜனத்தொகையில் ஏறத்தாழ 5 விழுக்காடு. 2012 ஆம் ஆண்டு இந்த நோய் இறப்பிற்கான மூன்றாவது முக்கிய படி நிலையில் இருந்தது, கிட்டத்தட்ட 3 மில்லியன் மக்கள் இறந்து போனார்கள். புகைப்பிடிப்பவர்களின் எண்ணிக்கை அதிகரிப்பதாலும், பல நாடுகளில் மக்கள்தொகை பரவலில் வேறுபாடுகள் ஏற்பட்டிருப்பதாலும், 2030ஆம் ஆண்டு வாக்கில், இது உலகளவில் மரணம் ஏற்படுவதற்கான நான்காவது காரணமாக மாறக்கூடும் என்று எதிர்பார்க்கப்படுகிறது. பல நாடுகளில் உத்தேச சாவு எண்ணிக்கை, புகை பிடித்தல் மற்றும் மூப்படையும் ஜனதொகையால் அதிகரிக்க வாய்ப்பிருக்கிறது. இதனால் மதிப்பீடு செலவு 2.1 ட்ரில்லியன் அமெரிக்க டாலர்களாக மாறியது.

சிஓபிடி, நெடுங்கால நுரையீரல் அடைப்பு நோய் (COLD), நெடுங்கால சுவாசப்பாதை அடைப்பு நோய் (COAD), நெடுங்கால மட்டுப்படுத்திய சுவாசக்காற்று (CAL) ஆகிய பெயர்களிலும் அழைக்கப்படுகிறது.

சிஓபிடி-யின் மிக முக்கியமான பொதுவான அறிகுறி சளி சேருவது தான், மட்டுபடுத்தபட்ட சுவாசித்தல் மற்றும் சளி சேர்க்கை. இந்த அறிகுறிகள் நீண்ட நாட்களுக்கு காணப்படும். மேலும் நாளாக இயல்பு மாறாமல் மோசமடையும். பலவகையான சிஓபிடி உள்ளதா என்று சரியாக தெரியவில்லை. ஆரம்ப காலத்தில் நுரையீரல் வளி வீக்கம் மற்றும் நாட்பட்ட மூச்சுக் குழாய் அழற்சி என்று இரு வகை இருந்தது, ஆனால் நுரையீரல் வளி வீக்கம் என்பது நுரையீரலில் ஏற்படும் மாற்றம் குறித்த ஒரு விளக்கமே தவிர அதுவே ஒரு நோய் அல்ல, மேலும் நாட்பட்ட மூச்சுக் குழாய் அழற்சி என்பது நோய் அறிகுறிக்கான வெறும் ஒரு விளக்கம் மட்டுமே. சிஓபிடி உள்ளவர்களுக்கு இந்த அறிகுறி இருக்கலாம் அல்லது இல்லாமலே கூட இருக்கலாம்.

சிஓபிடியின் பிற அறிகுறிகளாவன, சளி அல்லது கோழை உற்பத்தி, மூச்சிழுப்பு, மார்பு இறுக்கம் மற்றும் களைப்பு ஆகியவையாகும்.

மிகவும் தீவிரமான (கடுமையான) சிஓபிடியால் பாதிக்கப்பட்ட நபர்கள் சில நேரம் சுவாச செயலிழப்பை எதிர்கொள்ள நேரிடும். இவ்வாறு நிகழும்போது, சைனோசிஸ் எனப்படும், இரத்தத்தில் ஆக்சிஜன் பற்றாக்குறையால் ஏற்படும், நீலநிற நிறமாற்றம் உதடுகளில் ஏற்படும். இரத்தத்தில் அதிகப்படியான கார்பன் டை ஆக்சைடு காணப்படுவதால், தலைவலி, மயக்கம் அல்லது திடீர் தசைவலி (ஆஸ்டெரிக்சிஸ்) போன்றவை ஏற்படுகிறது. தீவிரமான சிஓபிடியால் ஏற்படும் சிக்கல் கோர் பல்மோனாலே என்றழைக்கப்படுகிறது. பாதிக்கப்பட்ட நுரையீரல்களின் வழியாக இரத்தத்தை அனுப்ப இதயம் கூடுதலாக இயங்க வேண்டியிருப்பதால் ஏற்படும் சுமையே இந்நிலையாகும். கோர் பல்மோனாலேவின் அறிகுறிகளாவன: மூட்டு வீக்கம் மற்றும் மூச்சுப்பற்றாக்குறை ஆகியவையாகும்.

சிஓபிடியின் சில அறிகுறிகள் மூலம் ஒரு உடல்நலப்பணியாளர் இதைக் கண்டறியலாம், இவை பிற நோய்களில் காணப்பட்டாலும் கூட இதனை அறிவது எளிது சிஓபிடியைக் கொண்ட சில நபர்களுக்கு இந்த அறிகுறிகள் முற்றிலும் இல்லாமலும் இருக்கலாம். பொதுவான அறிகுறிகளாவன: 

நாட்பட்ட சளி தான் முதலில் தோன்றும் அறிகுறி. இரண்டு வருடங்களுக்கு மேலாக, வருடத்திற்கு மூன்று மாதங்களுக்கு மேல் நுரையீரலில் சளி சேர்ந்தால் ,வேறு விளக்கங்கள் ஏதும் தேவைபடாது அதை நாட்பட்ட மூச்சு குழாய் அழற்சி என்று உறுதியாக கூறலாம். நாட்பட்ட மூச்சு குழாய் அழற்சி ஏற்படுவதற்கு முன்பே இந்த நிலை தோன்றலாம். சளி சேரும் அளவு மணிகணக்கில் அல்லது நாட்கணக்கில் மாறுபடலாம். சில நபர்களுக்கு சளி சேராமல் இருக்கலாம் அல்லது எப்போதாவது சேரலாம் அல்லது அதன் தீவிரம் குறைவாக இருக்கலாம். நாட்பட்ட மூச்சு குழாய் அழற்சியால் பாதிக்கப்பட்ட சில நபர்கள் இந்த அறிகுறியை "புகைபிடிப்பவர்களுக்கு ஏற்படும் சளி " என்று நினைத்து கொள்வார்கள். சம்பந்தபட்ட ஊர் சமூக மற்றும் கலாசார வழக்கப்படி சளியை சிலர் வெளியே துப்பலாம் அல்லது முழுங்கலாம். வலிமையான இருமல் விலா எலும்பு முறிவு இல் முடியலாம் அல்லது ஒரு சிறிய மூர்ச்சை இருக்கலாம். நாட்பட்ட மூச்சு குழாய் அழற்சி உள்ளவர்களுக்கு பொதுவாகவே 'சாதாரண ஜலதோஷம் ' நெடு நாட்களாகவே இருக்கும்.

மூச்சுப்பற்றாக்குறை என்பது தான் பொதுவாக அதிகபடியாக மக்களுக்கு தொந்தரவு அளிப்பது. பொதுவாக இதை: " சுவாசிக்க நான் முயற்சி எடுக்க வேண்டியுள்ளது," " எனக்கு மூச்சு திணறல் ஏற்படுகிறது," அல்லது " தேவையான அளவு காற்றை உள்வாங்க முடியவில்லை " என்று சொல்வார்கள். பல வேறு கலாச்சாரங்களில் பல்வேறு விதமாக இதை வெளிபடுத்தலாம். விரைந்து செயல்படும் நேரங்களில் (தீவிரமான உடற்பயிற்சியின்போது, அதாவது நுரையீரலின் தேவை மிக அதிகமாக இருக்கும் நேரத்தில்) சுவாச குறைபாடு மோசமடையும். குறிப்பாக நீண்ட நேர செயல்பாடுகளில் நேரம் அதிகமாகும்பொழுது நிலைமை மோசமாகும். சில ஆண்டுகள் கழித்து, மூச்சுப்பற்றாக்குறை இன்னும் மோசமாகும், இதனால் எளிய அன்றாட பணிகளைச் செய்யும்போதே அவர்களுக்கு சிரமம் தோன்றும். நோய் முற்றிய நிலையில் ஓய்வாக இருக்கும்பொழுதோ அல்லது எப்போழுதுமோ அந்த நிலை ஏற்படலாம். மேலும் இது தொடர்ந்து காணப்படும். நாட்பட்ட மூச்சு குழாய் அழற்சி உள்ளவர்களுக்கு அது கவலையளிக்கும், மேலும் அவர்களது வாழ்க்கை தரத்தை மோசமாக்கும். நாட்பட்ட மூச்சு குழாய் அழற்சி முற்றிய நிலையில் உள்ள பலரும் திறந்த நிலையில் இருக்கும் உதடு மூலமாக சுவாசித்தல் இது மட்டுபடுத்தபட்ட சுவாசித்தல் உள்ள சிலரின் நிலைமை சீரடைய உதவலாம்.

நாட்பட்ட மூச்சு குழாய் அழற்சியால் பாதிக்கப்பட்டவர்கள் மூச்சு உள் வாங்குவதை விட மூச்சு வெளியேற்றுவதற்கு அதிக நேரம் எடுக்க நேரிடலாம் நெஞ்சு பகுதி இறுக்கமாக இருக்கும் . அனால் இது எல்லோருக்கும் பொதுவானதல்ல. வேறு காரணங்களால் கூட இப்படி நேரலாம். தடைபட்ட காற்றோட்டம் உள்ளவர்களுக்கு மூச்சிரைப்பு இருக்கும் அல்லது மார்பு சோதனை செய்யும்பொழுது உடலொலிகாட்டி<காற்று உள் வாங்கும் ஒலி சிறிதாகவே கேட்கலாம். பீப்பாய் போன்ற மார்பு பகுதி இருந்தால் நாட்பட்ட மூச்சு குழாய் அழற்சி இருப்பதற்கான குறிப்பிடத்தக்க அறிகுறி. ஆனால், இது வழக்கத்திற்கு மாறானது. உடலின் மேல் பகுதியை வளைத்து கைகளை முட்டியை தாங்கி நிற்பது நிற்பார்கள். நோயின் அறிகுறி மோசமாகும் பொழுது இவ்வாறு நிற்பார்கள்.

நாட்பட்ட மூச்சு குழாய் அழற்சியின் முற்றிய நிலையில் நுரையீரல் தமனிகளில் அதிக இரத்த அழுத்தம் ஏற்படும். இது சோர்வு ஏற்படுத்துகிறது. வலது இதய அறை செயலிழப்பிற்குக் காரணமாகிறது. இந்த நிலைமைக்கு பெயர் இதயத்தின் வலது பக்க வீக்கம் (கோர் பல்மொநேல்) எனப்படும். இது மேலும் நோயின் அடுத்த அறிகுறிகளுக்கு (கால் வீக்கம், கழுத்து நரம்பு புடைத்தல் கொண்டு செல்கிறது. இதயத்தின் வலது பக்க வீக்க நிலைமைக்கு செல்வதற்கு, மற்றெந்த நோயை விடவும் நாட்பட்ட மூச்சு குழாய் அழற்சிதான் முக்கிய காரணம் பிராணவாயு குறைநிரப்பு செய்ய துவங்கியது முதல் இதயத்தின் வலது பக்க வீக்க நிலைக்கு செல்வது குறைந்துவிட்டது.

நாட்பட்ட மூச்சு குழாய் அழற்சி பெரும்பாலும் இன்னும் வேறு பல காரணங்களாலும் தோன்றலாம். பகிர் இடர் காரணிகளாலும் கூட தோன்றலாம். இந்த காரணிகள் இதில் அடங்கும்: இதய அடைப்பு நோய், உயர் இரத்த கொதிப்பு, நீரிழிவு நோய், தசை வலுவிழப்பு, எலும்பு மெலிதல், நுரையீரல் புற்று நோய், கலக்க மனநிலை மற்றும் மனச்சோர்வு. இந்த நோய் உள்ளவர்களுக்கு எப்பொழுதுமே ஒரு களைப்பு ஒரு அயர்ச்சி/ களைப்பு இருக்கும். விரல் நகம் இணைத்தல் திட்டவட்டமாக CPOD க்கான அறிகுறியல்ல ஆனால் குறித்த காலத்தில் நுரையீரல் புற்று நோய்க்கான அடிப்படை சோதனைகள் செய்யவேண்டும்.

நாட்பட்ட மூச்சு குழாய் அழற்சி காரணமாக தீவிர நோய் பண்பு அதிகரித்தல் அதிகரிக்கும் மூச்சு திணறலாகவே வரையறை செய்யப்பட்டுள்ளது, அதிக அளவில் சளி சேர்வது, தெளிந்த நிலையில் இருந்து சளியின் நிறம் பச்சை அல்லது மஞ்சளாக மாறுவது, அல்லது நாட்பட்ட மூச்சு குழாய் அழற்சி உள்ள சிலருக்கு இருமல் அதிகமாகலாம். இது வெளிப்படும் விதம் மருத்துவ அறிகுறிகள் சுவாசிப்பது மிகுதியாகுதல் வேக சுவாசித்தல்,வேகமான இதய துடிப்பு, வியர்த்தல், செயல்திறமுடைய கழுத்து தசைகள், தோல் நிறம் நீலமடைதல், மற்றும் குழப்பம் அல்லது நோய் பண்பு தீவிரமடையும் பொழுது காட்டமாக நடந்து கொள்வது போன்றவைகளாகும். முறிவொலி உடலொலிகாட்டி மூலமாக நுரையீரல் சோதனை செய்தால் இந்த சத்தம் கேட்கலாம்..

நாட்பட்ட மூச்சு குழாய் அழற்சிக்கான முதல்நிலை காரணம் புகையிலை புகைத்தல்தான். தொழில் சார்ந்த மறைப்பற்ற நிலை மற்றும் உள்ளக நெருப்பிலிருந்து ஏற்படும் மாசு போன்றவை தான் வேறு சில தேசங்களில் குறிப்பிடத்தக்க காரணமாகும். குறிப்பாக இந்த மறைப்பற்ற நிலைகள் பல ஆண்டுகள் தொடர்ந்தால் தான் நோய் அறிகுறிகள் தெரிய வரும். ஒரு நபரின் மரபியல் அமைப்பு கூட நோய் தாக்கத்தை வெளிபடுத்தலாம்.

தீவிரமாக புகைப்பிடித்தல் சிஓபிடியின் முதன்மையாக காரணமாகும். புகை பிடிப்பவர்களில் 20 விழுக்காடு நபர்களுக்கு நாட்பட்ட மூச்சு குழாய் அழற்சி வரும். வாழ்நாள் முழுவதும் புகைபிடிப்பவர்களில் பாதி பேருக்கு நாட்பட்ட மூச்சு குழாய் அழற்சி வரும். அமெரிக்காவிலும் பிரிட்டனிலும் நாட்பட்ட மூச்சு குழாய் அழற்சி உள்ளவர்களில் 80-95 விழுக்காடு நபர்கள், இப்பொழுது புகை பிடிப்பவர்களாகவோ அல்லது முன்பு புகை பிடிப்பவர்களாகவோ இருக்கிறார்கள். நாட்பட்ட மூச்சு குழாய் அழற்சி வருவதற்கான நிகழவாய்ப்பு அதிகரிப்பது புகை தொடர்பான மறைவற்ற நிலைதொடர்புடையது. சிகரெட் புகையை எதிர்கொள்வது பேக் ஆண்டுகள் அடிப்படையில் அளவிடப்படுகிறது, தினசரி சராசரியாக பிடிக்கப்படும் சிகரெட்டின் எண்ணிக்கையானது புகைப்பிடித்த ஆண்டுகளின் எண்ணிக்கையால் பெருக்கி இது கணக்கிடப்படுகிறது. சிஓபிடி உருவாவதற்கான ஆபத்து, வயது அதிகமாகும் போது அதிகரிக்கிறது மற்றும் மொத்தமாக புகைக்கு ஆளாகும் அளவுடனும் இணைந்துள்ளது. வாழ்நாள் முழுவதும் புகைப்பிடிக்கும் அனைவருக்குமே சிஓபிடி தோன்றும், ஆனால் இந்நோய் வரும் வரை அவர்கள் புகைப்பிடித்தலுடன் தொடர்புடைய, எக்ஸ்ட்ரா பல்மோனரி நோய்களால், (கார்டியோ வாஸ்குலார், நீரிழிவு, புற்றுநோய் போன்றவை) இறந்துவிடாமலிருக்க வேண்டும். மேலும் ஆண்களை விட பெண்கள் தான் புகையின் கெடுதலான பாதிப்புக்கு எளிதில் பாதிக்கபடுபவர்கள். புகை பிடிக்காதவர்களில், மறைமுக புகை தான் 20 விழுக்காடு நபர்களில் நோய்க்கு காரணம். வேறு வகையான புகைகளில் கஞ்சா, சுருட்டு, பைப்பு இந்த நோய வருவதற்கான காரணிகளாக உள்ளன. பெண்கள் புகைபிடித்தால் கருவுற்ற நிலையில் அந்த குழந்தைக்கு நாட்பட்ட மூச்சு குழாய் அழற்சி வருவதற்கான வாய்ப்பு அதிகரிக்கும்.

நிலக்கரி சுரங்கம், தங்கச் சுரங்கம் மற்றும் பருத்தி தொழிற்சாலைகள் மற்றும் கேட்மியம், ஐசோசயனேட்கள் போன்ற தொழிலிடங்களில் இருக்கும் தூசிகள் மற்றும் வெல்டிங் போன்றவற்றிலிருந்து வரும் புகைகள் போன்றவற்றுக்கு கடுமையாகவும் நீண்டகாலமும் ஆளாவதால், புகைப்பிடிக்காதவர்களுக்கு கூட சுவாசப்பாதையில் அடைப்பு ஏற்படக்கூடும். புகைப்பிடிக்கும் பழக்கம் கொண்ட, இதுபோன்ற பொருட்கள் மற்றும் வாயுக்களுக்கு ஆளாக நேரிடும் பணியாளர்களுக்கு சிஓபிடி இன்னும் அதிக அளவில் தாக்கக்கூடும். மிக அதிகமான அளவுக்கு சிலிக்கா தூசுக்கு ஆளாவதால் சிலிக்கோசிஸ் நோய் ஏற்படுகிறது, இது ஒரு கட்டுப்படுத்தக்கூடிய நுரையீரல் நோயாகும், இது சிஓபிடியிலிருந்து வேறுபட்டது. ஆனாலும் குறைந்த அளவு சிலிக்கா தூசுக்கு ஆளாவது சிஓபிடியைப் போன்ற ஒரு நிலையை ஏற்படுத்தும் தொழில்சார்ந்த மாசுப்படுத்தும் பொருட்களின் விளைவானது, சிகரெட் புகைத்தலை விட கணிசமான அளவு குறைவான முக்கியத்துவத்தைப் பெற்றிருப்பதாக தெரிகிறது..

வேலை இடத்தில் உள்ள செறிவூட்டும் தூசி, இரசாயனங்கள், புகை இவைகளோடு நீண்ட நாள் தொடர்பிலிருந்தால், புகை பிடிப்பவராயினும், அல்லாவதராயினும் சிஓபிடி வருவதற்கான வாய்ப்புகள் அதிகம் ref name=Dev2006/> 10-20 % நபர்களுக்கு சிஓபிடி வருவதற்கு காரணம் தொழில் சார்ந்த மறையற்ற தன்மை தான். அமெரிக்காவில் புகைபிடிக்கும் பழக்கம் இல்லாதவர்களில் 30% க்கும் அதிகமான நபர்களுக்கு, இந்த நோய் வர காரணம் இதுவே. மேலும் ஒழுங்குமுறை விதிகள் அதிகம் இல்லாத நாடுகளில் இந்த ஆபத்து இன்னும் அதிகமாக இருக்கலாம்.

பல தொழிற்சாலைகளும் உற்பத்தி இடங்களும் இந்த தவறான செயலில் தொடர்புடையதாக உள்ளது. அதிக அளவில் தூசி வரும் நிலக்கரி சுரங்க தொழில், தங்க சுரங்க தொழில், மேலும் பஞ்சாலை தொழில், நீலீயம் மற்றும் சமசயனேற்று,பற்ற வைத்தல் இருந்து வெளி வரும் புகை இவைகளில் அடங்கும். வேளாண்மை தொழிலில் கூட இந்த ஆபத்து உண்டு .. சில தொழில்களில் இருந்து வரும் ஆபத்து, ஒரு நாளைக்கு அரை பாகெட் முதல் 2 பாகெட் வரை சிகரெட் பிடிப்பதற்கு நிகரானது என்று மதிப்பீடு செய்யப்பட்டுள்ளது. துகள் மணல் தூசியின் மறையற்ற நிலை கூட COPD வருவதற்கு ஒரு காரணமாக உள்ளது ,ஆனால் சிளிகோசிஸ் நோய்க்கும் இதற்கும் எந்த சம்பந்தமும் இல்லை. தூசு மற்றும் சிகரேட் புகை இவைகளின் மறையற்ற் தனமையால் ஏற்படும் எதிர்மறையான விளைவுகள் நோயின் தன்மையை மேலும் அதிகபடுத்தும்.

பல நாடுகளில் நடத்தப்பட்ட ஆய்வுகளின் முடிவுகள், நகரங்களில் வாழும் மக்களுக்கு, கிராமப்புறங்களில் வாழும் மக்களை விடவும் சிஓபிடி வருவதற்கான வாய்ப்புகள் மிகவும் அதிகமாக இருப்பதாக தெரிவிக்கின்றன. புறநகர்ப்பகுதி காற்று மாசுபாடு சிஓபிடிக்கு மிகவும் முக்கியமான காரணியாக இருக்கக்கூடும். இது நுரையீரல்களின் இயல்பான வளர்ச்சியை மெதுவாக்குவதாக கூறப்படுகிறது. ஆனாலும் இதை உறுதிசெய்ய நீண்டகால ஆய்வு தேவைப்படுகிறது. நகர பகுதியில் காற்று மாசுபடுதல் நோய் பண்பு அதிகரிப்பதற்கு ஒரு முக்கிய காரணம் என்றாலும், சிஓபிடி வருவதற்கான அதன் ஒட்டு மொத்த பங்களிப்பு என்ன என்பது இன்னும் தெளிவாகவில்லை.. பல வளரும் நாடுகளில் சமையல் நெருப்பின் புகை (மரம், சாணம் போன்ற உயிரி எரிபொருள்களைப் பயன்படுத்துவதால் பெரும்பாலும் ஏற்படுகின்றன) மிகக்குறிப்பாக பெண்களுக்கு சிஓபிடி ஏற்படுவதற்கான பொதுவான காரணமாகும்.

பெரும்பாலும் மோசமான காற்றோட்டம் உள்ள சமயலறை எரிசக்தியான நெருப்பில் இருந்து வரும், கரி அல்லது உயிர்த்திரள் கட்டை, கால்நடைகளின் சாணம் இவைகளிலிருந்து வரும் உள்ளக காற்று மாசுபடுதல் தான் சிஓபிடி வருவதற்க்கான வளரும் நாடுகளில்முக்கிய காரணம். இதே போன்று சமையல் செய்யும் முறையை ஏறதாழ 3 பில்லியன் மக்கள் கடை பிடிக்கிறார்கள், இதன் மறையற்ற தன்மை பெண்களுக்கு அதிகம் என்பதால் ,இதனால் ஏற்படும் விளைவுகளும் அவர்களுக்கே அதிகம். இந்தியா, சீனா போன்ற நாடுகளில் இவைகளை முக்கிய எரிசக்தியாக 80 % விழுக்காடுக்கும் அதிகமான வீடுகளில் பயன்படுத்துகிறார்கள். மேலும் சஹாரா பாலைவனத்திற்கு தெற்கில் உள்ள எல்லா ஆப்ரிக்க நாடுகளிலும் பயன்படுத்துகிறார்கள். தரமற்ற காற்றுபுழக்கம் உள்ள திறந்த வெளி இடங்களில் வெளியேறும் காற்று, பொதுவாகவே சிஓபிடி அதிக அளவில் காணபடுகிறது.. புகை பிடிப்பதோடு தொடர்பு படுத்தி பார்த்தால் இதன் ஒட்டு மொத்த விளைவு சற்று குறைவாகவே உள்ளது.

மிக அதிக அளவுக்கு புகைக்கு ஆளாவது தவிர, ஒரு நபருக்கு சிஓபிடி வருவதற்கு வேறு சில காரணிகளும் உள்ளன. இந்த காரணியானது, மரபியல் காரணங்களாக இருக்கக்கூடும். உறவினர்களல்லாத புகை பிடிப்பவர்களோடு ஒப்பிடும் பொழுது, புகைப்பிடிக்கும் சிஓபிடி நோயாளிகளின் உறவினர்களுக்கு சிஓபிடி நோய் வருவதற்கான வாய்ப்புகள் மிகவும் அதிகம். இது தொடர்பற்ற புகைப்பிடிப்பவர்களைவிடவும் அதிகமாகும். சில நபர்களின் நுரையீரல்களை புகையிலை புகைக்கு எளிதாக பாதிப்பைப் பெறக்கூடிய அளவிற்கு மாற்றும் மரபியல் வேறுபாடுகள் பெரும்பாலும் கண்டறியப்படவில்லை.

ஆல்ஃபா 1 ஆன் டிரைஸ்பின் குறைபாடு (AAT) என்ற மரபியல் நிலை, சிஓபிடியின் 2% நோயாளிகளுக்கு இந்நோய் வர காரணமாக இருக்கிறது. இந்நிலையில், ஆல்ஃபா 1 ஆன்டிரைஸ்பின் புரதத்தை உடலானது போதுமான அளவு உற்பத்தி செய்வதில்லை. புரோடேசு நொதிகளான எளடேஸ் மற்றும் ட்ரைஸ்பின், போன்றவற்றிலிருந்து ஆல்ஃபா 1 ஆன்டிரைஸ்பின் நுரையீரலை பாதுகாக்கிறது. இவை புகையிலை புகையின் காரணமாக நுரையீரலில் சுரக்கப்படுகின்றன. இந்த மரபியல் குறைபாடு (α1-ஆன்ட்டிட்ரிப்சின்) உள்ள ஒரு நபர் புகைபைடிப்பவராகவும் இருக்கும் பட்சத்தில் அவருக்கு இடர் வரும் வாய்ப்பு அதிகமாகும்.. 1 - 5 % விழுக்காடு நபர்களுக்கு இது ஒரு காரணியாக உள்ளது 10,000 நபர்களில் 3-4 நபர்களுக்கு இந்த நிலைமை உள்ளது. மற்ற மரபியல் காரணிகளை குறித்து ஆய்வுகள் நடந்து கொண்டிருக்கிறது. இது போன்று மேலும் பல காரணிகள் இருக்கலாம்.

உள்ளிழுக்கப்பட்ட மாசுப்பொருட்களின் காரணமாக திடீரென்று காற்றுப்பாதையில் சுருக்கம் ஏற்பட்டதான உணர்வு, ப்ராஞ்சைல் ஹைப்பர்ரெஸ்பான்சிவ்னஸ் என்றழைக்கப்படுகிறது, இது ஆஸ்துமாவில் காணப்படும் ஒரு அறிகுறியாகும். சிஓபிடியைக் கொண்ட பல நபர்களுக்கு இந்த உந்துதல் காணப்படுகிறது. சிஓபிடியில், ப்ராஞ்சைல் ஹைப்பர்ரெஸ்பான்சிவ்னஸ் காணப்படுவது, நோய் மிகவும் முற்றிய நிலையைக் குறிப்பிடுகிறது. ப்ராஞ்சைல் ஹைப்பர் ரெஸ்பான்சிவ்னஸ் என்பது சிஓபிடியின் காரணமாக ஏற்படுகிறதா அல்லது அதன் பக்க விளைவா என்பது இதுவரை தெரியவில்லை. தொடர்ச்சியான நுரையீரல் தொற்றுகள் மற்றும் சுத்திகரிக்கப்பட்ட மாமிசத்தில் போன்றவை சிஓபிடி உருவாக காரணமாக இருக்கக்கூடும்.

மற்ற பல காரணிகள் சிஓபிடிக்கு குறைந்த அளவே சம்பந்தமுள்ளவை. ஏழைகளுக்கு இந்த நோய் வரும் அபாயம் சற்று அதிகமாக உள்ளது, ஆனால் அதற்கு காரணம் ஏழ்மைதானா என்று தெளிவாக தெரியவில்லை அல்லது ஏழ்மையுடன் சம்பந்தப்பட்ட இதர காரணிகளான காற்று மாசுபடுதலா, ஊட்டகுறைவா என்றும் தெரியவில்லை. தாற்காலிக சான்று படி ஆஸ்துமா நோய் உள்ளவர்களுக்கும் அல்லது நுரையீரல் காற்று குழாய் மிகைச்சுறுதி உள்ளவர்களுக்கும் சிஓபிடிக்கான இடர் காரணிகள் அதிகமாக இருக்கலாம். பிறக்கும் பொழுது எடை குறைவாக இருந்தாலோ எயிட்சு போன்ற தொற்று நோய்கள் மற்றும் காசநோய் இருந்தாலோ கூட இந்த நோய் வரலாம். சுவாசம் சம்பந்தப்பட்ட தொற்று நுரையீரலழற்சி போன்றவைகளால் குறைந்தபட்சம் முதிர்ந்தவர்களுக்கு சிஓபிடி வர வாய்ப்பில்லை.

தீவிர நோய் பண்பு மிகுதி (திடீரென்று நோய் அறிகுறிகள் மோசமாவது), நோய்த் தொற்றுகள், சூழ்நிலை மாசு அல்லது தவறான மருந்து உபயோகித்தல் போன்ற வேறு காரணங்களாலும் ஏற்படும். 50 -75 விழுக்காடு வரை நோய் பண்பு மிகுதிக்கு காரணம் நோய் தொற்று தான் (நுண்ணியிரிகள் - 25 % நச்சுயிரிகள் - 25 % - இவை இரண்டும் சேர்ந்து - 25 % ). சூழ்நிலை மாசு உருவாக்கிகளில், உள்ளக மற்றும் திறந்த வெளியில் உள்ள தரம் குறைந்த காற்றும் உள்ளடங்குகிறது. தனி நபர் மற்றும் மறைமுக புகைபிடிப்பவர்களின் மறையற்ற தன்மையினாலும் நோயின் ஆபத்து அதிகரிக்கிறது. குளிர் காலத்தில் ஏற்படும் குளிர்ந்த தட்ப வெப்ப நிலையும் நோய் பண்பு மிகுதியாகுவதற்க்கு ஒரு காரணம். அடிப்படை நோய் ஏதேனும் உள்ளவர்களுக்கு அடிக்கடி நோய் பண்பு அதிகமாகிறது: மிதமான நோய் உள்ளவர்களுக்கு ஆண்டுக்கு 1.8 முறை, இடைநிலை நோய் உள்ளவர்களுக்கு ஆண்டுக்கு 2 இல் இருந்து 3 முறை தீவிர நோய் உள்ளவர்களுக்கு ஆண்டுக்கு 3.4 முறை வரை நோய் பண்பு அதிகமாகலாம். அதிக அளவில் நோய் பண்பு மிகுதி உள்ளவர்களுக்கு நுரையீரல் செயல்பாடு குன்றல் வேகமாக இருக்கும். நுரையீரல் அடைப்புகள் (நுரையீரலில் குருதி உறைவு) போன்றவைகள் ஏற்கனவே சிஓபிடி உள்ளவர்களின் நோய் அறிகுறிகளை மேலும் மோசமாக்கலாம்.

வலது புறம் உள்ள வரைபடம் சிஓபிடி யால் பழுதடைந்த நுரையீரலின் வரைபடம். உள்ளீட்டு படம் பழுதடைந்த மூச்சு நுண்குழாய்கள் மற்றும் மூச்சுச்சிற்றறைகள் ஆகியவற்றின் ஒரு குறுக்கு வெட்டமைப்பு படம். சிஓபிடி என்பது ஒரு வகை நுரையீரல் அடைப்பு நோய் இந்த நோயில் முழுமைபெறாத, ஆனால் மீட்ககூடிய நிலையில் மோசமான காற்றோட்டமும், காற்றை வெளியேற்ற முடியாத இயலாமையும் (காற்று பிடிப்பு) நிலவும்.. மோசமான காற்றோட்டத்திற்கு நுரையீரல் திசுக்களின் பழுதுதான் காரணம் (வளியூதல் என்று பெயர் -திசுக்களில் காற்றுப் பரவிய நிலை) மற்றும் சிறிய காற்று வழி நோய் அதாவது தடைபட்ட மூச்சுநுண்குழாய் அழற்சி என்று பெயர். இந்த இரண்டு காரணிகளின் தொடர்புடமை நபருக்கு நபர் மாறுபடுகிறது. சிறிய காற்று வழிகளின் தீவிர அழிவு , குமிழ்கள் என்று சொல்லப்படும் பெரிய வளிபைகள் உருவாக்காரணமாகிறது. இவை நுரையீரல் திசுக்களுக்கு மாற்றாக அமைகிறது. இது போன்ற நோய்க்கு வளியூதல் தடிமன் என்று பெயர்.

சிஓபிடி உருவாவதற்கு சுவாசிக்கபடும் நமைச்சல் காரணிகளால் ஏற்படும் அழற்சி தான் காரணம். நாட்பட்ட நுண்மப் பீடிப்பு நோய்களால் கூட இந்த அழற்சி நிலை ஏற்படலாம். இந்த அழற்சி செல்களில் நியூட்ரோஃபில் (ஒரு வகை இரத்த வெள்ளணு) சிறுமணிக்கலன்கள் மற்றும் பெரும் விழுங்கணுக்கள் என்ற இரண்டு வகையான இரத்த வெண் செல்களும் அடங்கும். புகை பிடிப்பவர்களுக்கு கூடுதலாக டிசி ல் நிணநீரகம் முனைப்பு இருக்கும் சிஓபிடி உள்ள இன்னும் சிலருக்கு ஈசிநோபில் ஆஸ்துமா போன்ற முனைப்பும் இருக்கும். இது போன்ற செல் எதிர்வுணர்வின் ஒரு பகுதி வேதிய ஈர்ப்பு காரணிகள் போன்ற அழற்சி விளைவிக்கின்ற கடத்திகளால் ஏற்படுகிறது. நுரையீரல் பழுதினால் ஏற்படும் மற்ற செய்முறைகளில் ஆக்சிஜனேற்ற அயர்ச்சியும் அடங்கும், இயக்கு உறுப்புகள் செறிவூட்டப்பட்ட புகையிலை புகையில் உள்ளது, அழற்சியடைந்த செல்கள் அவைகளை வெளியேற்றுகிறது. இது நுரையீரலின் இணைப்பு திசுக்கள் பழுதடைய காரணமாகிறது. ஏனெனில் புரத நொதிப்பு செயல்குறைப்பியால் பற்றாக்குறை ஏற்படுகிறது. புரத நொதிப்பு செயல்குறைப்பி (உயிரியல்) புரத நொதிப்பு செயல்குறைப்பிகள். நுரையீரல் இணைப்பு திசுக்களின் அழிப்பு தான் வளியூதலுக்கு காரணம். இது மோசமான காற்றோட்டத்திற்கு வழிவகுக்கிறது. இறுதியல் மோசமான ஈர்ப்பு காரணமாக சுவாச வாயுக்களையும் வெளியேற்றுகிறது. சிஓபிடி உள்ளவர்களுக்கு பொதுவாக தசை செயல்திறன் இழப்பு அடிக்கடி ஏற்படுவதற்கு காரணம் நுரையீரலிலிருந்து அழற்சி கடத்திகள் ரத்தத்தில் கலப்பது தான் காரணம்.
காற்று வழிகள் குறுகுதலுக்கு காரணம் அதனுள் அழற்சி ஏற்படுவதும் தழும்பு படுதலும்தான். முழுவதுமாக மூச்சை வெளியிட இயலாமைக்கு இது வழி வகுக்கிறது. மூச்சு வெளியே விடும் பொழுது தான் அதிக அளவு காற்றோட்ட குறைவு ஏற்படுகிறது. ஏனெனில் மார்பக அழுத்தம் இப்பொழுது காற்று வழிகளை அழுத்தி கொண்டிருக்கும். இதனால் முந்தய மூச்சோட்டத்தில் மீதமுள்ள காற்று, அடுத்த மூச்சோட்டம் தொடங்கும் நேரம் நுரையீரலுக்குள் இருக்கும். இதனால் நுரையீரலுக்குள் இருக்கும் காற்றின் அளவு எந்த நேரமும் அதிகமாகவே இருக்கும். மிகுந்த காற்று விரிதல் அல்லது காற்று பிடிப்பு என்று இதற்கு பெயர். உடற்பயிற்சியினால் ஏற்படும் மிகுந்த காற்று விரிதல் என்பது சிஓபிடி உள்ளவர்களுக்கு ஏற்படும் மூச்சு திணறலோடு தொடர்புடையது. ஏனெனில் நுரையீரல் பாதி அளவுக்கு நிரம்பியிருந்தால் மூச்சுள்ளிழுக்க வசதியாக இருக்காது.

சில நபர்களுக்கு காற்று வழி மிகுதி ஏற்புத்தன்மை ஆஸ்துமா நோயாளிகளுக்கு இருப்பது போன்ற நமைச்சல் காரணிகள் இருக்கும்.
குறைந்த உயிர் வளி அளவு, முடிவில் இரத்தத்தில் அதிக அளவு கரியமிலவாயு மோசமான வாயு பரிமாற்றத்தினால் தடைபட்ட காற்று வழிகளினால், குறைந்த காற்றோட்டத்தினால் மற்றும் மிகுந்த காற்று விரிதல், மூச்சு விடுவதற்கான குறைந்த விருப்பத்தினாலும் ஏற்படலாம். நோய் பண்பு அதிகமாகும் நேரத்தில் காற்றுவழி அயர்ச்சியும் அதிகமாகலாம். இதனால் மிகுந்த காற்று விரிதல், குறைந்த வெளிமூச்சு காற்றோட்டம், மோசமடையும் வாயு மாற்றம் போன்றவை ஏற்படலாம். இது மேலும் பற்றாக்குறை காற்றோட்டம், இரத்தத்தில் குறைந்த ஆக்சிஜன் அளவு போன்ற நிலைகளுக்கு இறுதியில் கொண்டு செல்லும். குறைந்த ஆக்சிஜன் அளவு நீண்ட நேரத்திற்கு தொடர்ந்தால் தமனி குறுகல் போன்றவை நுரையீரலில் ஏற்படலாம், இதனால் வளியூதல் நுரையீரலில் இரத்த நுண் குழாய்கள் பழுதடைய காரணமாகலாம். இந்த இரண்டு மாற்றங்களும் நுரையீரல் தமனிகளில் உயர் இரத்த அழுத்தத்திற்கு காரணமாகிறது. இந்த நிலை கோர் பல்மொநேல் ஏற்பட காரணமாகிறது.

சிஓபிடியில் சுய நோயெதிர்ப்பு கூறு இருக்கக்கூடும் என்பதற்கு ஏராளமான ஆதாரங்கள் உள்ளன. சிஓபிடியுடன் உள்ள, புகைப்பிடிப்பதை நிறுத்திய பல நபர்களுக்கு, நுரையீரலில் தொடர்ந்து அழற்சிகள் காணப்படுகின்றன. இந்த தொடர்ந்து நிகழும் வீக்கத்தின் காரணமாக, இந்நோயானது தொடர்ந்து மோசமடையக்கூடும். இந்த தொடர்ச்சியான அழற்சியானது, சுய எதிர்ப்பான்கள் மற்றும் தானியங்கு எதிர்வினை டி செல்கள் ஆகியவற்றின் காரணமாக ஏற்படலாம் என்று கருதப்படுகிறது.

நுரையீரலில் சிஓபிடியை புகை மற்றும் பிற உள்ளிழுக்கப்பட்ட துகள்கள் எவ்வாறு ஏற்படுத்துகின்றன என்பது இதுவரை முழுவதுமாக புரிந்துகொள்ளப்படவில்லை. நுரையீரலில் பாதிப்பை ஏற்படுத்தும் முக்கியமான செயல்முறையானது:

வயதுக்கு மேற்பட்டவர்களில் மூச்சு திணறல் உள்ளவர்கள் அனைவருமே சிஓபிடிக்கான நோய்குறியறிதலை செய்து கொள்ள வேண்டும். நாட்பட்ட இருமல், சளி சேர்ப்பு, அடிக்கடி குளிர்கால ஜலதோஷம் ஏற்படுதல், மேலும் நோய்க் காரணிகளுக்கான மறையற்ற தன்மை உள்ளவர்களும் கண்டிப்பாக செய்து கொள்ள வேண்டும். மூச்சாற்றல் அளவி யை பயன்படுத்தி நோய்குறியறிதலை உறுதி செயது கொள்ளலாம். நோய்க்குறியியலின் இரட்டை நிலை கடந்த காலத்தில் கண்டறியப்பட்டுள்ளது. மேலும், சமீபகால ஆய்வுகளில், ஒவ்வொரு நோயாளியும் முன்னதாக முச்சுக்குழாய் அல்லது எம்பிசீமாட்டஸ் நோய்த்தோற்றம் கொண்டவராக வகைப்படுத்தப்படலாம் என்று பல ஆசிரியர்கள் கண்டறிந்துள்ளனர். இதனை மருத்துவ, செயல்பாட்டு மற்றும் கதிரியக்க பகுப்பாய்வுகளை ஆராய்ந்து அல்லது சுவாரஸ்யமான பயோமார்க்கர்களை ஆய்வு செய்வது மூலமாக கண்டறியலாம். ஒரு குறிப்பிட்ட நோயாளிக்கு, குறிப்பிட்ட வகையான சுவாசப்பாதை கட்டுப்பாடு முன்னதாகவே இருப்பதற்கான புள்ளிவிவர மாதிரி உருவாக்கப்பட்டுள்ளது, மேலும் நூற்றுக்கணக்கான நோயாளிகளைக் கொண்ட தரவுத்தளத்தின் மூலம் பயிற்றுவிக்கப்பட்டுள்ளது. இந்த மாதிரி அமைப்பை ஒரு இலவச ஆன்லைன் பயன்பாடாக பின்வரும் முகவரியில் கிடைக்கிறது: http://www.clipcopd.com.

மூச்சாற்றல் அளவி காற்றோட்ட தடை எந்த அளவிற்க்கு இருக்கிறது என்பதை அளவீடு செய்கிறது ,பொதுவாக மூச்சுக் குழாய்த் தளர்த்தி, மருந்து ஓன்று கொடுக்கப்பட்டு காற்று வழிகளை திறக்க செய்த பிறகே இந்த சோதனை செய்யப்படும். நோய்குறியறிதலுக்காக இரண்டு கூறுகள் இதில் முக்கியமாக அளவீடு செய்யப்படுகிறது: ஒரு நொடியில் முடுக்கிவிடப்பட்ட விடுமூச்சின் அளவு (FEV), மூச்சு விடும் நேரத்தில் முதல் நொடியில் விடும் அதிக அளவு காற்றைதான் அது குறிக்கிறது. மற்றும் முடுக்கிவிடப்பட்ட காற்றுக்கொள்திறன் (FVC என்பது ஒரு ஒற்றை பெரிய விடு மூச்சின் அதிகபட்ச காற்றின் அளவை குறிக்கிறது. பொதுவாக முதல் நொடியில் 75-80 விழுக்காடு FVC வெளிவருகிறது மேலும் சிஓபிடி நோய் அறிகுறி இருக்கும் ஒரு நபரின் FEV/FVC விகிதம் 70 விழுக்காடுக்கும் குறைவாக இருந்தால் அவருக்கு அந்த நோய் இருப்பதாக பொருள். முதியோர்களை பொருத்தவரை செயற்கை மூச்சுப்பொறி அளவீடுகள் சிஓபிடி இருப்பதாக மிகைப்படுத்தும். தேசீய மருத்துவ சிறப்பு நிறுவனம் கட்டளை விதி குறைந்தபட்சம் 80 விழுக்காடு FEV தேவை என்று சொல்கிறது.

சிஓபிடியின் நோயறிதலானது, ஸ்பைரோமெட்ரி சோதனையின் மூலம் உறுதி செய்யப்படுகிறது, இந்த சோதனையானது, ஒருவருடைய சுவாசத்தை அளவிடுகிறது. கட்டாயமான வெளிசுவாசத்த்தின் கொள்ளளவு ஒரு விநாடியில் (FEV) ஸ்பைரோமெட்ரி சோதனையில் அளவிடப்படுகிறது, இதுவே ஒரு பெரிய வெளி சுவாசத்தின் முதல் கணத்தில் இருக்கும் அதிகபட்ச காற்று அளவு ஆகும். ஸ்பைரோமெட்ரி கட்டாயமான முக்கிய கொள்ளளவையும் (FVC) ஸ்பைரோமெட்ரி அளவிடுகிறது, இது ஒரு பெரிய வெளிசுவாசத்தில் முழுமையாக வெளியிடப்படக்கூடிய காற்றின் கொள்ளளவு ஆகும். பொதுவாக எஃப்விசியின் 70% முதல் விநாடியிலேயே வெளிவந்து விடுகிறது (அதாவது எஃப்ஈவி/எஃப்விசி விகிதம் >70%). சிஓபிடியில், இந்த விகிதம் இயல்பை விடக் குறைவாக இருக்கும், (அதாவது, எஃப்ஈவி/எஃப்விசி விகிதமானது <70%) இது, ப்ராஞ்சோடிலேட்டர் மருந்து தரப்பட்ட பின்னரும் ஏற்படும்.

சிஓபிடியின் தீவிரத்தை அளவிட ஸ்பைரோமெட்ரி சோதனை உதவக்கூடும். எஃப்ஈவி (ப்ராஞ்சோடிலேட்டருக்கு பின்னர்) என்பது, ஒரு நபரின் வயது, பாலினம், உயரம் மற்றும் எடை ஆகியவற்றின் அடிப்படையில் கணிக்கப்பட்ட "இயல்பு" மதிப்பின் சதவீதத்தால் அளவிடப்படுகிறது:

நோய் அறிகுறி இல்லாதவர்களுக்கு செயற்கை மூச்சுப்பொறியை பயன்படுத்தி நோய் அறிகுறிகளை முதலில் கண்டறியதல் கிடைத்த சான்றுகள் உறுதிபடுத்த முடியாதவையாக இருப்பதால் இந்த சோதனை பரிந்துரைக்கபடுவதில்லை. உச்சகட்ட விடு மூச்சு பாய்வு (அதிக பட்ச விடு மூச்சு வேகம்), பொதுவாக ஆஸ்துமா நோய் கண்டறியப்படும் சோதனை, இது சிஓபிடி நோய் அறிகுறிகளை கண்டறிய போதாது.

நுரையீரல் சிதைவு மற்றும் பெரிய காற்றுப்பாதைகளில் எதிர்வினை உருவாவது ஆகியவற்றினால் கடுமையான மூச்சுக்குழாய் அழற்சி ஏற்படுகிறது. கடுமையான மூச்சுக்குழாய் அழற்சியானது, மருத்துவ சொற்களில், சளியுடன் கூடிய இருமல் ஆண்டின் 3 மாதங்களுக்கு, தொடர்ச்சியாக 2 வருடங்களுக்கு ஏற்படுவது என்று மருத்துவ சொற்களில் வரையறுக்கப்படுகிறது. நுரையீரலின் காற்றுப்பாதைகளில், 
கடுமையான மூச்சுக்குழாய் அழற்சிக்கான ஒரு அடையாளமாவது, காற்றுப்பாதையில் உள்ள கோப்லெட் செல்கள் மற்றும் சளி சுரப்பிகளின் எண்ணிக்கை அதிகரிப்பதும் (ஹைப்பர்ப்ளாசியா) அவற்றின் அளவு பெரிதாவதும் (ஹைப்போட்ரோஃபி) ஆகும். இதன் விளைவாக, வழக்கத்தை விட அதிக அளவில் காற்றுப்பாதைகளில் சளி காணப்படுகிறது, இதனால் காற்றுப்பாதை சுருக்கமடைந்து சளியுடன் கூடிய இருமல் ஏற்படுகிறது. நுண்மட்டமாக கவனித்தால் மூச்சுக்குழாய் சுவர்களில் எதிர்வினையாற்றக்கூடிய செல்கள் ஊடுருவுகின்றன. எதிர்வினையானது, சுவர்களில் காயங்களை ஏற்படுத்துகிறது மற்றும் சுவர்களின் தடிமனையும் அதிகரிக்கிறது, இவற்றாலும் காற்றுப்பாதைகள் சுருக்கமடைகின்றன. கடுமையான சுவாசக்குழாய் அழற்சி அதிகரிக்கும்போது, ஸ்குவாமஸ் மெடாபிளாசியா (காற்றுப்பாதையின் உட்பகுதியில் திசுவரிசையில் இயல்புக்கு மாறான மாற்றம் ஏற்படுவது) ஏற்படுகிறது மற்றும் ஃபைரோசிஸ் ஏற்படுகிறது. (இதனால் சுவாசக்குழாய் சுவர்கள் மேலும் தடிமனடைந்து அதில் தழும்புகள் ஏற்படுகின்றன). இந்த மாற்றங்களின் விளைவாக சுவாசமானது கட்டுப்படுத்தப்படுகிறது.

முற்றியநிலையில் சிஓபிடியைக் கொண்ட நோயாளிகளுக்கு, கடுமையான சுவாசக்குழாய் அழற்சியானது "நீலநிற தசைகள் ஏற்படுத்துபவை" என்று குறிப்பிடப்படுகிறது, இதில் எம்பிசீமா இவ்வாறு குறிப்பிடப்படுவதில்லை. ஏனெனில் இவர்களுக்கு தோல் மற்றும் உதடு நீலநிறமாக மாறுதல் (சயனோசிஸ்) ஏற்படுகிறது. ஹைப்போக்ஸியா மற்றும் திரவம் தங்குதல் ஆகியவற்றின் காரணமாக அவை "நீலநிற தசைகள் ஏற்படுத்துபவை" என்ற விளியைத் தோற்றுவிக்கின்றன.

சிஓபிடியின் பாதிப்பு ஒரு நபருக்கு எந்த அளவு உள்ளதென்று கண்டறிய பல வழிகள் உள்ளது. மாற்றியமைக்கப்பட்ட பிரிடிஷ் மருத்துவ ஆராய்ச்சி மன்றம் கேள்விப்பட்டியல் (mMRC) அல்லது சிஓபிடி மதிப்பீடு ஆய்வு (CAT) என்பது நோய் அறிகுறியின் கடுமை அறிவதற்கான ஒரு எளிய கேள்விப்பட்டியல். மதிப்பீட்டு ஆய்வுப் புள்ளிகள் 0 இல் இருந்து 40 வரை இருக்கும். அதிக புள்ளிகள் நோயின் கடுமையை குறிக்கும். ஸ்பைரோமெட்ரி காற்றோட்ட தீவிரத்தையும் அதன் வரம்புகளையும் தீர்மானிக்க உதவும் இது பொதுவாக FEV ஐ அடிப்படையாக கொண்டது . ஒரு நபரின் கணிக்கப்பட்ட "இயல்பு" நிலை, வயது, பாலினம், உயரம் மற்றும் எடை கணக்கிலெடுக்கபட்டு சதவிகிதமாக தெரிவிக்கபடுகிறது. அமெரிக்க மற்றும் ஐரோப்பிய வழிமுறைகள் இரண்டுமே ஓரளவு FEV ஐ அடிப்படையாக கொண்டு தான் சிகிச்சை பரிந்துரைகளை செய்துள்ளது .. GOLD வழிகாட்டி நோய் அறிகுறிகள் மதிப்பீடு மற்றும் காற்றோட்ட குறைபாடு அடிப்படையில் நபர்களை நான்கு வகைகளாக பிரிக்கிறது. எடை இழப்பு மற்றும் தசை பலவீனம், மற்ற நோய்களின் பாதிப்பு போன்றவைகளையும் கணக்கில் எடுத்துகொள்ளவேண்டும்.

நுரையீரல் சிதைவு மற்றும் எதிர்வினை ஆகியவற்றின் காரணமாக காற்று திசுக்களளில் (அல்வியோல்லி) எதிர்வினை ஆகியவற்றின் காரணமாக எம்பிசீமா தோன்றுகிறது. எம்பிசீமா என்பது, நுரையீரலில் உள்ள டிஸ்டல்கள் டெர்மினல் ப்ராஞ்சியோல்களின் காரணமாக அவற்றின் சுவர்களில் சிதைவு ஏற்படுவதைக் குறிக்கிறது. காற்றுப்பகுதி சுவர்களில் ஏற்படும் சிதைவுகளின் காரணமாக சுவாசத்தின்போது, கார்பன் டை ஆக்சைடு மற்றும் ஆக்சிஜன் பரிமாற்றத்துக்கான மொத்தப்பரப்பின் அளவு குறைகிறது. மேலும் இது நுரையீரலின் இழுவைத்திறனையும் குறைக்கிறது, இதனால் காற்றுப்பாதையில் இயல்பாகவே இருந்த ஆதரவும் குறைவடைகிறது. இந்த காற்றுப்பாதைகள், பின்னர் மேலும் சிதைவடைந்து கூடுதலாக காற்று போக்குவரத்தைக்க் குறைக்கக்கூடும்.

மூச்சை வெளியிடும்போது, எம்பிசீமாவால் பாதிக்கப்பட்ட நோயாளிகள் எதிர்கொள்ளும் முயற்சியானது, அவர்களின் முகத்தில் பிங்க் நிறத்தை ஏற்படுத்துகிறது, எனவே இவர்களைக் குறிப்பிட பொதுவாக "பிங்க் பஃப்பர்ஸ்" என்ற சொல் பயன்படுத்தப்படுகிறது.

மார்பக எக்ஸ்ரே மற்றும் முழுமையான குருதியெண்டொகை போன்றவை இருந்தால் நோய்குறியறியும் நேரத்தில் பிற நோய்களின் பாதிப்பு இருக்கிறதா என்று தெரிந்து நீக்குவதற்கு எளிதாகும். எக்ஸ்ரே யின் சிறப்பியல்பு விரிவாக்கப்பட்ட நுரையீரல் , ஒரு தட்டையான நெஞ்சறை இடைத்திரை, மார்பெலும்பு பிற்படு உள்ள அதிகரித்த வளியகம், மற்றும் உள்மடிப்புகள் இவையெல்லாம் பிற நுரையீரல் நோய்களான நுரையீரலழற்சி, நுரையீரலில் நீர்கோர்த்தல் அல்லது வளிமார்பகம் நோய்குறியறிதலில் இருந்து ஒதுக்குவதற்கு உதவும். ஒரு உயர் பிரிதிறன் மார்பக எக்ஸ்ரே கணித்த வெட்டுவரைவு ஊடு கதிர்ப்படம் வளியூதல் நுரையீரலில் பரவியிருப்பதை தெளிவாக காட்டும் ,இதன் மூலம் பிற நுரையீரல் நோய்கள் உள்ளதா என்று கண்டறிந்து நீக்குவதற்கு உதவும். அறுவை சிகிச்சை திட்டமிடபட்டில்ருந்தாலன்றி நோயாளியின் பராமரிப்பை இது அரிதாகவே பாதிக்கும். தமனி இரத்த பகுப்பாய்வு ஆக்சிஜன் தேவை தீர்மானிக்க தேவைபடுகிறது;FEV 35 விழுக்காடுக்கும் குறைவாக கணிக்கபடுபவர்களுக்கு மற்றும் மற்றும் மேற்பரப்பு ஆக்ஸிஜன் தெவிட்டல் நிலை 92 விழுக்காடுக்கும் குறைவாக உள்ளவர்களுக்கும் ,இதய செயலிழப்பு உள்ளவர்களுக்கும் இந்த சோதனை பரிந்துரைக்கபடுகிறது. பொதுவாக ஆல்பா 1 ஆன்டிட்ரைப்சின் பற்றாக்குறை உள்ள உலகின் சில பகுதிகளில், சிஓபிடி உள்ளவர்களை (குறிப்பாக நுரையீரலின் கீழ் பகுதியில் வலியூதல் பாதிப்புடன் 45 வயதுக்குட்பட்டவராக இருந்தால்) உட்படுதத்துவதைக் குறித்து ஆலோசிக்க வேண்டும்.

சிஓபிடி என்பது மூச்சு திணறல் வரக்கூடிய வேறு நோய்களான இதய செயலிழப்பு, சுவாசப்பை காற்றுத்தடுப்பு, நுரையீரலழற்சி அல்லது காற்றடைத்த மார்பறை அறிகுறிகளை உடையது. சிஓபிடி யால் பாதிக்கப்பட்ட பலர் அவர்களுக்கு ஆஸ்துமாநோயென்று தவறாக நினைத்து கொள்கிறார்கள். ஆஸ்துமா மற்றும் சிஓபிடி ஆகிய இரண்டுக்கும் இடையேயான வேறுபாட்டை அறிகுறிகள் அடிப்படையில் புகை பழக்க வரலாறு, மற்றும் காற்றோட்ட குறைபாடு மூச்சுக் குழாய்த் தளர்த்திகளால் மீளகூடியதா என்பவைகளை பொறுத்து முடிவு செய்யபடுகிறது செயற்கை மூச்சுப்பொறி. காசநோய்க்கு கூட நாட்பட்ட இருமல் இருக்கலாம்,இந்த நோய் பொதுவாக காணப்படும் இடங்களில் அதையும் கணக்கில் எடுத்து கொள்ளவேண்டும். அதிகம் காணப்படாத நிலைகளில் இவைகளும் அடங்கும் 
மூச்சுக்குழல் இயல்புப்பிறழ்ந்த வளர்ச்சி மற்றும் முற்றிலும் நீக்கப்பட்ட மூச்சுநுண்குழாய் அழற்சி. இயல்பான காற்றோட்டத்துடன் நாட்பட்ட மூச்சுக்குழாய் அழற்சி ஏற்படலாம் , இந்த சூழ்நிலையில் அது சிஓபிடி என்று வகைப்படுத்த முடியாது.

காற்றுப்பாதைகளில் ஏற்படும் சுருக்கத்தின் காரணமாக காற்றுக்குழல்களின் வழியாக செல்லும் காற்றின் போக்குவரத்துக் குறைந்து நுரையீரல்களின் செயல்திறன் குறைவடைகிறது. சிஓபிடியில், மூச்சை வெளிவிடும்போது அதிகப்படியான குறைவு ஏற்படுகிறது. ஏனெனில் மார்பில் உள்ள அழுத்தம் காற்றுப்பாதைகளை விரிவாக்க முயற்சிக்காமல் அதனை சுருக்க முயற்சிக்கிறது. கருத்துரீதியாக, அதிக அழுத்தத்துடன் மூச்சை வெளிவிடும்போது, காற்று போக்கு அதிகரிக்கக்கூடும். இதனால் வெளிசுவாசத்தின்போது, மார்பில் அழுத்தம் அதிகரிக்கிறது. சிஓபிடியில், இம்முறையானது எந்த அளவுக்கு காற்று போக்குவரத்தை அதிகரிக்கிறது என்பதற்கு ஒரு வரம்பு இருக்கிறது, இந்த சூழலுக்கு வெளிசுவாச காற்று போக்கு தடைபடுதல் என்று பெயர்.

காற்றின் போக்குவரத்து வீதம் மிகவும் குறைவாக இருந்தால், சிஓபிடியினால் பாதிக்கப்பட்ட ஒருவரால் மூச்சு வெளிவிடுதலை முழுவதுமாக செய்ய முடியாது, அதற்குள்ளாகவே அவர் அடுத்த உட்சுவாசத்தை மேற்கொள்ள வேண்டியிருக்கும். இது குறிப்பாக உடற்பயிற்சியின்போது அதிகரிக்கும், ஏனெனில் அந்த நேரத்தில் சுவாசம் மிக அதிகமாக இருக்க வேண்டியிருக்கும். இதனால் அடுத்த சுவாசத்தைத் தொடங்கும்போது, முந்தைய சுவாசத்தின் மீதமான சிறிதளவு காற்று நுரையீரலில் தங்கியிருக்கும். இவ்வாறு நிகழும்போது, நுரையீரலில் உள்ள காற்றின் அளவு தொடர்ந்து அதிகரிக்கும், இந்த செயல்முறைக்கு டைனமிக் ஹைப்பர்இன்ஃப்ளேஷன் என்று பெயர்.

டைனமிக் ஹைப்பர்இன்ஃப்ளேஷனானது மூச்சுப் பற்றாக்குறையுடன் நெருங்கிய தொடர்புடையது, இதற்கு டைஸ்ப்னியா என்று பெயர். ஹைப்பர்இன்ஃப்ளேஷன் இருக்கும்போது, சுவாசிப்பது அதிக கடினமாக இருக்கும், ஏனெனில் ஹைப்பர்இன்ஃப்ளேஷனின் காரணமாக முன்பே நுரையீரல் விரிவடைந்திருக்கும்போது, நுரையீரலையும் மார்பு சுவற்றையும் நகர்த்துவதற்கு கூடுதலான முயற்சி தேவைப்படுகிறது.

சிஓபிடியில் ஏற்படும் சுவாசப்பற்றக்குறைக்கான மற்றொரு காரணம், எம்பிசீமாவில் ஆக்சிஜன் மற்றும் கார்பன் டை ஆக்சைடு பரிமாற்றத்திற்கான புறப்பரப்பு மிகவும் குறைவாக இருப்பதே ஆகும். இதன் காரணமாக உடலுக்கும் வளிமண்டலத்துக்கும் இடையே ஏற்படும் வாயு பரிமாற்றத்தின் வீதம் மிகவும் குறைவடைந்து குறைவான ஆக்சிஜன் மற்றும் அதிக கார்பன் டைஆக்சைடு அளவு உடலில் ஏற்படக்கூடும். இதை சரிகட்டுவதற்காக, எம்பிசீமாவைக் கொண்டுள்ளவர்கள் வேகமாகவோ அல்லது மிகவும் ஆழமாகவோ சுவாசிக்க வேண்டியிருக்கும், காற்று போக்கு குறைவு அல்லது ஹைப்பர்இன்ஃப்ளேஷன் போன்றவை இருக்கும்போது இதுவும் அதிக சிரமம் மிகுந்ததாக இருக்கும்.

கடுமையான சிஓபிடி இருக்கும் சில நபர்கள் வேகமாக மூச்சு விட்டு சரிகட்டிக்கொள்வார்கள், ஆனாலும் இதன் விளைவாக அவர்களுக்கு டைஸ்பினியாவும் கொண்டிருக்கக்கூடும். மற்றவர்கள், சுவாசப்பற்றாக்குறையைக் கொண்டிருப்பவர்கள் அவர்களின் உடலில் குறைந்த அளவு ஆக்சிஜன் மற்றும் அதிக கார்பன் டைஆக்சைடு நிலைகளும் இருக்க பழகி கொள்கின்றனர், ஆனால் இந்நிலை மெல்ல மெல்ல தலைவலி, மயக்கம் மற்றும் இதய செயலிழப்பு ஆகியவற்றுக்கு இட்டு செல்லும்.

மேம்பட்ட சிஓபிடியின் காரணமாக, நுரையீரலைத் தாண்டியும் சில சிக்கல்கள் ஏற்படக்கூடும், அதாவது எடையிழப்பு, (காச்சிக்ஸியா), பல்மோனரி ஹைப்பர்டென்ஷன் மற்றும் வலது பக்க இதய செயலிழப்பு (கோர் பல்மோனாலே) ஆகியவை இவற்றில் சில. ஆஸ்டியோபோரோசிஸ், இதயக் குறைபாடு, தசை செயலிழப்பு மற்றும் மன அழுத்தம் ஆகியவையும் சிஓபிடியால் பாதிக்கப்பட்ட நபர்களுக்கு பொதுவாக ஏற்படுபவையாகும்.

சிஓபிடியின் தீவிர விளைவுகளில், திடீரென்று சிஓபிடியின் அறிகுறிகள் தீவிரமடைவது (மூச்சுப் பற்றாக்குறை, அளவு மற்றும் பீல்கெமின் நிறம்) ஒரு அறிகுறியாகும், இது பெரும்பாலும் ஒருசில நாட்கள் வரைத் தொடரும். இது எதேனும் பாக்டீரியா அல்லது வைரஸ்கள் அல்லது சுற்றுச்சூழல் மாசுகள் போன்றவற்றால் தூண்டிவிடப்படலாம். தீவிர விளைவுகளில், 25% அல்லது அதற்கு மேற்பட்டவற்றை நோய்த்தொற்றுகள் தோற்றுவிக்கின்றன, பாக்டீரியா தொற்றுகள் காரணமாக 25% நோயாளிகள் பாதிப்படைகின்றனர், வைரஸ்கள் மட்டும் 25% காரணிகளாகவும், மற்றொரு 25% பேர் பாக்டீரியா மற்றும் வைரஸ்கள் ஆகியவை இணைந்தும் உருவாக்குகின்றன. பல்மோனரி எம்பாலிசம் என்பதும் சிஓபிடியின் காரணமாக தோன்றக்கூடும். தீவிரமடைவதன் காரணமாக காற்றுப்பாதை அழற்சி அதிகரிக்கிறது, இதனால் ஹைப்பர் இன்ஃப்ளேஷன் அதிகரிக்கிறது, காற்று போக்குவரத்தின் அளவு குறைகிறது மற்றும் வாயு பரிமாற்றத்தின் அளவு குறைவடைதல் போன்றவை ஏற்படுகிறது. இது பின்னர் ஹைப்போ வென்டிலேஷன் மற்றும் மெல்ல மெல்ல ஹிப்போக்ஸியா போன்றவற்றையும் தோற்றுவிக்கக்கூடும், இதனால் போதுமானதல்லாத திசு ஊடுருவல் பின்னர் செல் நெக்ரோசிஸ் போன்றவை ஏற்படக்கூடும்.

சிஓபிடியின் நோயறிதலானது, டைஸ்ப்னியா, கடும் இருமல் அல்லது சளி உற்பத்தி மற்றும்/அல்லது தொடர்ச்சியான புகையிலை புகைத்தல் போன்ற ஆபத்துக்காரணிகளுக்கு ஆளாதல் போன்ற நோய்கள் இருக்கும் அனைவருக்கும் மேற்கொள்ளப்பட வேண்டும். எந்த ஒரு குறிப்பிட்ட அறிகுறியும் அல்லது குறியும் சிஓபிடி நோயறிதலை உறுதி செய்வதோ அல்லது விலக்குவதோ கிடையாது ஆனாலும் சிஓபிடியானது, 40 வயதுக்கு குறைவானவர்களுக்கு வருவது அரிது.

சிஓபிடியின் தீவிரமானது, டைஸ்பினியா மற்றும் உடற்பயிற்சி வரம்புகள் ஆகியவற்றின் தீவிரத்தையும் சார்ந்தது. இவையும் பிற காரணிகளும் ஸ்பைரோமெட்ரி முடிவுகளுடன் இணைந்து, சிஓபிடியின் தீவிரத்தன்மை ஸ்கோர் பெறப்படுகிறது, இது நோயின் பலவகையான வடிவங்களையும் கணக்கிலெடுக்கிறது.

அளவுக்கு அதிகமாக விரிவடைந்திருக்கும் மார்பைக் காண்பிக்கும் எக்ஸ் கதிர் படம், பிற நுரையீரல் நோய்களிலிருந்து இதை வேறுபடுத்திக் கண்டறிய உதவக்கூடும். முழுமையான நுரையீரல் செயல்பாட்டு சோதனைகள் மற்றும் அவற்றுடன் இணைந்த நுரையீரல் கொள்ளளவு மற்றும் வாயு பரிமாற்ற சோதனைகள் மிகை விரிவாக்கத்தைக் கண்டறிய உதவக்கூடும் மற்றும் அது எம்பிசீமாவுடன் சிஓபிடி இருப்பதையும் அது இல்லாமல் சிஓபிடி இருப்பதையும் கூட வேறுபடுத்திக் காட்டும். மார்பை உயர் தெளிவுத்திறன் கம்ப்யூட்டர் டோமோகிராபி ஸ்கேன் செய்வதன் மூலம் நுரையீரல் முழுவதும் எம்பிசீமா பரவியுள்ளதையும் பிற நுரையீரல் நோய்களிலிருந்து இதனை வேறுபடுத்திக் காண்பிக்கவும் இது உதவும்.

இதய அறை ஒன்றிலிருந்து எடுக்கப்படும் இரத்தத்தில் உள்ள வாயு அளவுகளில் குறைந்த ஆக்சிஜன் நிலையும் (ஹைப்போக்ஸிமியா) மற்றும்/அல்லது அதிக கார்பன் டைஆக்சைடு நிலையும் (சுவாச அசிடோசிஸ்) காண்பிக்கப்படலாம். சிரைகளிலிருந்து எடுக்கப்படும் இரத்த மாதிரியிலும், அதிக இரத்த எண்ணிக்கை (வினைமிகு பாலிசைதிமியா) தோன்றக்கூடும், நீண்டக்கால ஹைப்போக்ஸிமியாவுக்கான எதிர்விளைவு.

தற்போது சிஓபிடிக்கு எந்தவித முழுமையான சிகிச்சைத் தீர்வும் இல்லை, ஆனாலும் சிஓபிடி தடுக்கக்கூடியது மற்றும் சிகிச்சையளிக்கக்கூடிய ஒரு குறைபாடே ஆகும். சிஓபிடிக்கான மருத்துவ நடைமுறை வழிகாட்டல்கள் கிளோபல் இனிஷியேட்டிவ் ஃபார் க்ரானிக் அப்ஸ்ட்ரக்டிவ் லங் டிசீஸ் (GOLD) என்ற அமைப்பிடமிருந்து கிடைக்கும், இது உலக சுகாதார அமைப்பு மற்றும் அமெரிக்க தேசிய இதய, நுரையீரல் மற்றும் இரத்த மையம் ஆகியவற்றுடன் இணைந்த கூட்டு நிறுவனம் ஆகும். சிஓபிடி நிர்வகிப்பிற்கு தற்போது மிக அதிகமாக செய்யப்படும் வழிகாட்டுதல்களாவன, நோயைக் கண்காணிப்பது மற்றும் மதிப்பிடுவது, நிலையான சிஓபிடியைப் பராமரிப்பது, கடுமையான பக்கவிளைவுகளைத் தடுப்பது மற்றும் சிகிச்சைப் பெறுவது மற்றும் இருநோய்கள் ஒரே சமயத்தில் இருப்பதை நிர்வகிப்பது ஆகியவை ஆகும்.

மரணமடையும் வீதத்தைக் குறைப்பதற்கான ஒரே வழியானது, புகைப்பழக்கத்தை நிறுத்துவதும், போதுமான ஆக்சிஜனை பெறுவதுமே ஆகும்.

பெரும்பாலும் புகை சூழலின் மறையற்ற தன்மையை குறைப்பது மூலமும் காற்றின் தரத்தை மேம்படுத்தவன் மூலமும், சிஓபிடிக்கு தானாகவே தடுக்ககூடிய உள்ளார்ந்த ஆற்றல் உள்ளது. வருடாந்திர சளிக்காய்ச்சல் தடுப்பூசிகள் உள்ளவர்கள் எடுத்துகொண்டால் நோய் பண்பு மிகுதியை குறைக்கும்,மருத்துவமனை அனுமதி மற்றும் இறப்பையும் தடுக்கலாம். ந்யுமோகாக்கசு கிருமிக்கான தடுப்பூசி கூட பயன்தரலாம்.

சிஓபிடியின் வளர்ச்சியைக் குறைப்பதற்கு புகைப்பிடித்தலை நிறுத்துவது முக்கியமான ஒன்றாகும். சிஓபிடி கண்டறியப்பட்டவுடன், புகைப்பிடித்தலை நிறுத்துவதால், நோய் தீவிரமடையும் வேகம் குறைவடைகிறது. நோய் தீவிரமாக முற்றிய நிலையிலும், நுரையீரல் செயல்பாடு மோசமடைவது கணிசமான அளவு குறைகிறது மற்றும் முடக்கம் மற்றும் மரணம் ஏற்படுவதற்கான வாய்ப்பு தாமதப்படுத்தப்படுகிறது. சிஓபிடி தீவிரமடைவதைக் கட்டுப்படுத்துவதற்கான ஒரே நிலையான கட்டுப்படுத்தல் இதுவே ஆகும். மக்களை புகைபிடிக்காமல் தடுப்பதே சிஓபிடியைத் தடுப்பதற்கான முக்கிய அம்சமாகும்.

அரசின் கொள்கைகள் பொது சுகாதார நிறுவனங்கள் மற்றும் புகைபழக்கத்திற்கு எதிரான நிறுவனங்கள் புகைபிடிக்க ஆராம்பிபவர்களுக்கு மனத்தளர்வு உண்டாக்கலாம். மேலும் புகைபிடிபவர்களை பழக்கத்தைவிட தூண்டலாம். புகைபிடிப்பதற்கு தடைகள் பொது இடங்களில் மற்றும் வேலை இடங்களில் புகை பிடித்தல் தட, இரண்டாம்நிலை புகைபிடித்தலின் மறையற்ற தன்மை, சிஓபிடியைக் குறைக்க முக்கியமான நடவடிக்கைகள், பல இடங்களில் புகை பிடித்தல் தடை உள்ளது. இருந்தாலும் இத்தடை மேலும் பல இடங்களில் விரிவாக்க பரிந்துரைக்கப்படுகிறது.. அரசாங்க கொள்கைகள், பொது உடல்நல முகமைகள் மற்றும் புகைத்தல் எதிர்ப்பு அமைப்புகள் போன்றவை புகைப்பிடித்தலை நிறுத்துவதை ஊக்குவிப்பது மற்றும் அதனை தொடங்குவதை கண்டிப்பது ஆகியவற்றின் மூலமாக புகைத்தல் வீதங்களைக் குறைக்கலாம். சிஓபிடியைத் தடுப்பதில் உள்ள செயல்திட்டங்களுக்கு இந்த கொள்கைகள் மிகவும் முக்கியத்துவம் வாய்ந்தவை.
புகை பிடிப்பவர்களுக்கு, புகைபிடித்தல் நிறுத்தம் மட்டும் தான் சிஓபிடி மோசமாகாமல் தடுப்பதற்கான ஒரே வழி. இது நோயின் கடைசி காலகட்டத்தில் , அது நுரையீரல் செயல்பாடு மோசமாகி, முடக்கம் மற்றும் மரணம் ஏற்படுவதற்கான வாய்ப்பை தாமதப்படுத்தப்படுகிறது. புகைபிடித்தல் நிறுத்த முடிவு எடுத்தவுடன் புகைபிடித்தல் நிறுத்த முயற்ச்சிகள் தொடங்குகிறது. நீண்டகால தவிர்ப்புக்கு முன் பல முயற்சிகள் தேவைப்படும். ஏறத்தாழ 40 % மக்களில் 5 ஆண்டு முயற்ச்சிக்கு பின் வெற்றி கிடைக்கிறது.

புகைபிடிப்பவர்களில் சிலரின் மன உறுதி நீண்ட கால நிறுத்தத்திற்கு வழிவகுக்கிறது. இருந்தாலும் புகைபிடித்தால் அந்த பழக்கத்திற்கு அடிமையாவார்கள், மற்றும் பெரும்பாலான புகைப்பிடிப்பவர்களுக்கு ஆதரவு தேவை. புகைபிடித்தல் நிறுத்துவதற்க்கு சமூக ஆதரவு , புகைபிடித்தல் நிறுத்த உதவும் பயிற்சிகள் ,புகைபிடித்தல் நிருத்துவதற்க்கான நிக்கோட்டின் மாற்று சிகிச்சை, ப்யுப்ர்பியோன் அல்லது வாரநிகளின் போன்ற மருந்துகள் உதவகூடும்.. புகைப்பிடித்தலை நிறுத்துவது என்பது, ஒரு தனிநபர் புகைப்பிடித்தலை நிறுத்துவதற்கு தீர்மானிப்பதில் தொடங்கி, அதை முற்றிலும் கைவிடும் முயற்சியில் அடங்கியுள்ளது. நீண்டகாலம் புகைப்பிடித்தலை நிறுத்துவதற்கு பெரும்பாலும் பல முயற்சிகள் தேவைப்படுகிறது. சில புகைப்பிடிக்கும் நபர்கள், நீண்டகாலம் புகைப்பிடித்தலை நிறுத்தும் நிலையை "மன உறுதியால்" மட்டுமே அடைகிறார்கள். ஆனாலும், புகைப்பிடித்தல் தீவிரமான அடிமைத்தனத்தை தோற்றுவிக்கக்கூடியது, மற்றும் பெரும்பாலான புகைப்பிடிப்பவர்களுக்கு அதை நிறுத்துவதற்கு கூடுதல் உதவி தேவைப்படுகிறது. சமூக ஆதரவு, புகைப்பிடித்தல் நிறுத்துதல் திட்டம் மற்றும் நிகோடின் மாற்றீடு சிகிச்சை, ப்யுரோபியோன் மற்றும் வேரனிக்லைன் ஆகிய மருந்துகளைப் பயன்படுத்தல் ஆகியவற்றின் மூலமாக வெற்றிகரமாக புகைப்பிடித்தலை நிறுத்துவதற்கான வாய்ப்புகள் அதிகரிக்கின்றன.

நிலகரி சுரங்கம், கட்டுமானம் மற்றும் கல் கட்டுமானம் போன்ற தொழில்களில் ஈடுபடும் தொழிலாளர்களுக்கு சிஓபிடி நோய் வரும் வாய்ப்பை குறைப்பதற்கு பல நடவடிக்கைகள் எடுக்கப்பட்டுள்ளன. இந்த நடவடிக்கைகளுக்கான சில எடுத்துக்காட்டுகள்: பொது கொள்கை உருவாக்கம், பணியாளர்கள் மற்றும் நிர்வாகம் ஆகியவற்றுக்கு ஆபத்துக்கள் பற்றிய அறிவை கற்பித்தல் மற்றும் மேலாண்மை, தொழிலாளர்களுக்கு நோய் அறிகுறிகளின் ஆரம்ப நிலை சோதனை மற்றும் சுவாசிப்பி பயன்பாடு, புகைத்தலை நிறுத்துதலை விளம்பரப்படுத்துதல், சிஓபிடிக்கான அறிகுறிகள் உள்ளதா என மேற்பார்வையிடுதல், தனிநபர் தூசு மானிட்டர்களைப் பயன்படுத்துதல், சுவாச உதவிகள்தூசு கட்டுப்பாடு போன்றவைகள் ஆகும்.. தூசு கட்டுப்பாடு திறம்பட செய்வதற்கு காற்று போக்குவரத்தை அதிகமாக்குதல், நீர் தூவிகளைப் பயன்படுத்துதல் மற்றும் மாசு உருவாக்கத்தை குறைக்கும் சுரங்கம் தோண்டுதல் நுட்பங்களைப் பயன்படுத்துதல் ஆகியவற்றின் மூலமாக அடைய முடியும். காற்றோட்டத்தை மேம்படுத்துதல், தண்ணீர் பீய்ச்சி அடிப்பது மற்றும் மேம்பட்ட சுரங்க தொழில்நுட்பத்தை பயன்படுத்துவது போன்றவை முக்கியமானது. ஒரு பணியாளுக்கு சிஓபிடி தோன்றினால், தொடர்ச்சியாக தூசுக்கு ஆளாவதைத் தடுப்பதன் மூலமாக நுரையீரல் சிதைவைக் குறைக்கலாம், எடுத்துக்காட்டாக பணிப் பொறுப்பை மாற்றலாம்.

மாசு தடுப்பு முயற்சிகள் மூலமாக உட்புற மற்றும் வெளிப்புற காற்றின் தரத்தை மேம்படுத்தலாம், இது சிஓபிடி கொண்ட நபர்களுக்கு நன்மையளிக்கும் அல்லது ஏற்கனவே உள்ள நோய் தீவிரமடையாமல் பார்த்து கொள்ளவும் உதவும்.. சிஓபிடியைக் கொண்ட ஒரு நபர், காற்று மாசுபாடு அதிகமுள்ள நாட்களில், உள்ளிடங்களிலேயே தங்கியிருப்பதன் மூலமாக குறைவான அறிகுறிகளைப் பெற முடியும்.. பொது கொள்கை முயற்சிகளை, கலாச்சார மாற்றங்கள், மற்றும் தனிநபர் ஈடுபாடு மூலம் இதை அடையலாம்.
பல வளர்ந்த நாடுகள் பல வெற்றிகரமாக சட்டங்களின் மூலம் வெளிப்புற காற்று தரத்தை மேம்படுத்தியுள்ளது. இதனால் மக்களின் நுரையீரல் செயல்பாடு மேம்படுத்தப்பட்டுள்ளது சிஓபிடி உள்ளவர்களுக்கு, வெளிப்புற காற்று தரம் மோசமாகவுள்ள நாட்களில் உள்ளே தங்கி இருந்தால், குறைவான நோய் அறிகுறிகளே தென்படும்.
ஒரு முக்கிய முயற்சியாக வீடுகளில் சிறந்த அடுப்புகள், புகை கூண்டுகள், மேம்படுத்தப்பட்ட காற்றோட்டம் ,மற்றும் சிறந்த எரிபொருள்கள் பயன்படுத்தி புகையின் மறையற்ற தன்மையை குறைக்க வேண்டும். முறையான அடுப்புகளால் 85% உட்புற காற்று தரம் மேம்படுத்தமுடியும். மாற்று எரிசக்தி ஆதாரங்கள் சூரிய ஆற்றல் சமையல் மற்றும் மின்சார வெப்பமூட்டுதல் போன்றவை பயனளிக்கும், ivai மண்ணெண்ணெய் அல்லது நிலக்கரி மற்றும் உயிரி எரிபொருட்களை பயன்படுத்துவதைவிட பயனுள்ளதாக இருக்கும்.

சிஓபிடி க்கு என்று அறியப்பட்ட சிகிச்சை ஒன்றும் இல்லை , ஆனால் நோய் அறிகுறிகளுக்கு சிகிச்சை அளித்து நோய் மேலும் மோசமாவதை தாமதபடுத்தலாம். நோய் பராமரிப்பின் முக்கிய இலக்கு என்று பார்த்ததால் ஆபத்து காரணிகளை குறைப்பது சிஓபிடி தன்மையை நிலையாக வைக்க முயற்சிப்பது , நோய் பண்பு மிகுதியை தடுப்பது மற்றும் மோசமாகாமல் பார்த்துகொள்ளுதல் , மற்றும் தொடர்புடைய மற்ற நோய்களை தவிர்ப்பது என்பவை தான். இறப்பு நிலை குறைப்பு நடவடிக்கை என்று எடுத்துகொண்டால் புகை பிடிப்பதை நிறுத்துவதும், ஆக்சிஜன் தேவைக்கான குறை நிரப்புவதும் தான். புகைப்பிடித்தல் நிறுத்துதல் 18% மரண ஆபத்தை குறைகிறது. ஆண்டுக்கு ஒரு முறை சளிக்காய்ச்சல் தடுப்பூசி போட்டுகொள்ளுதல், 5 ஆண்டுக்கு ஒரு முறை நுயோமோகோச்கல் கிருமி தடுப்பூசி போட்டுகொள்ளுதல் மற்றும் மசுப்பட்ட காற்றின் மறையற்றதன்மையை குறைப்பதும் தான் மற்ற பரிந்துரைகள். முற்றிய வியாதி உள்ளவர்களுக்கு, நோய்க் குறி நீக்கல் சிகிச்சை மோர்பயின் பயன்படுத்தினால் மூச்சுத்திணறல் குறைய உதவும். [[துளை போடாத காற்றோட்டம் மூலம் சுவாசிப்பதற்கு உதவலாம்.

[[நுரையீரல் புனர்வாழ்வு]] உடற்பயிற்சி, நோய் மேலாண்மை மற்றும் ஆலோசனை போன்ற , தனிநபருக்கு நன்மை பயக்கும் அம்சங்கள் கொண்டது இத்திட்டம். சமீப காலத்தில் நோய் பண்பு மிகுதியானவர்களுக்கு நுரையீரல் புனர்வாழ்வு மூலம் ஒட்டுமொத்த வாழ்க்கை தரத்தை உயர்த்தவும், உடற்பயிற்சி திறனை மேம்படுத்தவும் இறப்பு நிலையை குறைக்கவும் உதவுகிறது. மேலும் இதன் மூலம் ஒரு நபரின் நோய் கட்டுப்பாடு மற்றும் நோய் குறித்த அவரது உணர்வுகளையும் மேம்படுத்த முடியும் என்பதும் தெளிவாகியிருக்கிறது..

அதிக எடை எடை அல்லது குறைந்த எடை இருந்தால் நோய் அறிகுறிகள், இயலாமை மற்றும் சிஓபிடி குறித்த முன்கணிப்பு போன்றவை பாதிக்கக் கூடும். எடை குறைவாக உள்ள சிஓபிடி உள்ளவர்கள் கலோரி உட்கொள்ளும் அளவை அதிகரித்தால் சுவாசிக்கும் தசைகளின் வலிமையை அதிகரிக்க முடியும். நுரையீரல் புனர்வாழ்வு திட்டத்துடன் இணைந்து தொடர்ந்து உடற்பயிற்சிகள் செய்து வந்தால் சிஓபிடி நோய் அறிகுறியல் குறைவதற்கான சாத்தியம் உள்ளது. [[ஊட்டக் குறைவு|ஊட்டச்சத்துக்குறைவு]] உள்ளவர்களுக்கு ஊட்டச்சத்து குறைநிரப்பு உணவு அளித்தால் உபயோமாக இருக்கும்.

மூச்சுக்குழாய் அழற்சி இளக்கிகள் என்பவை காற்றுப்பாதைகளைச் சுற்றியுள்ள தசைகளை மிருதுவாக்கும் மருந்தாகும். இவை, மூச்சுப்பாதைகளின் திறனை அதிகப்படுத்துவதும் மற்றும் காற்று போக்கை அதிகரிக்கவும் உதவுவதுமாகும். இவை மூச்சு பற்றாக்குறையின் அறிகுறிகளைக் குறைக்கும், மூச்சிழுப்பு மற்றும் உடற்பயிற்சி வரம்புகளைக் குறைக்கும், இதனால் சிஓபிடியைக் கொண்ட நபர்களின் வாழ்க்கைத் தரம் மேம்படக்கூடும். [[மூச்சுகுழாய் தளர்த்திகள்]] தான் சிஓபிடிக்கு முதன்மையான மருந்து. இதனால் சிறிய அளவில் ஒட்டுமொத்த பயன் இருக்கும், என்றாலும் இவை நோயின் வளர்ச்சியைக் கட்டுப்படுத்துவதில்லை. மூச்சுக்குழாய் அழற்சி இளக்கிகள் பொதுவாக ஒரு உறிஞ்சி அல்லது தெளிப்பான் ஆகியவற்றின் மூலம் நிர்வகிக்கப்படுகின்றன.

மூச்சுக்குழாய் அழற்சி இளக்கிகளில் இரண்டு முக்கிய வகைகள் உள்ளன: [[பீட்டா 2 அட்ரெனர்ஜிக் இயக்கி|β இயக்கிகள்]] மற்றும் ஆன்டிகோலினெர்ஜிக்குகள். இரண்டுமே நீள்வினை மற்றும் குறுவினை வடிவங்களில் இருக்கிறது. அவைகள் முச்சுத்திணறல், மூச்சிறைப்பு உடற்பயிற்சி வரம்புகள் போன்றவை குறைத்து [[வாழக்கை தரம்]] மேம்பட உதவுகின்றன . என்றாலும், இவை அடிப்படை நோய் வளர்வதை தடுக்கிறதா என்று தெளிவாக தெரியவில்லை. ஆன்டிகோலினெர்ஜிக்குகள், β அகோனிஸ்ட்களை விட சிஓபிடிக்கு எதிராக அதிக தீவிரமுடையவையாக உள்ளன. ஆண்டிகோலீனர்ஜிக்ஸ் சுவாசக்குழாய் மரணங்களைக் குறைக்கின்றது. அதேபோல் β அகோனிஸ்ட்ஸ் சுவாசக்குழாய் மரணங்களுக்கு எதிராக விளைவுகள் அற்றதாக உள்ளன. ஒவ்வொரு வகையும், நீண்டகாலம் செயல்புரிவதாகவும் (12 மணிநேரம் அல்லது அதைவிட நீண்டகாலம் நிலவும் விளைவு கொண்டது) அல்லது குறுகிய காலம் செயல்புரிவதாகும் (விரைவாக விளைவை தந்துவிடக்கூடியது, நீண்டகாலம் நீடிக்கக்கூடியது அல்ல).

அடிப்படையில் [[ப்ரோ ரீ நேடா|தேவையை பொறுத்து]] மிதமான நோய் உள்ளவர்களுக்கு குறுவினை செயலிகள் பரிந்துரைக்கபடுகிறது. தீவிர நோய் பாதிப்புள்ளவர்களுக்கு நீள்வினை செயலி பரிந்துரைக்கப்படுகிறது. நீள்வினை மூச்சு குழாய் தளர்த்திகள் போதவில்லை என்றால் கார்டிகோஸ்ட்ரையாட் சுவாசிப்பதற்கு ஏற்பாடு செய்யவேண்டும். நீள்வினை செயல்களை பொறுத்தவரை [[டயோட்ரோபியம்]] (நீள்வினை ஆண்டிகொலிநெர்ஜிக்) அல்லது [[நீள்வினை பீட்டா இயக்கிகள்]] (லாபா -லாங் ஆக்டிங் பீட்டா அகோநிஸ்ட்கள்) எது சிறந்தது என்று தெளிவாக தெரியவில்லை. ஆகையால் ஒவொன்றாக முயற்சி செய்து பார்த்து எது சிறந்ததோ அதை பயன்படுத்துவது நல்லது. இரண்டு வகை செயலிகளுமே நோய் பண்பு மிகுதியை 15-25 % குறைக்க உதவும். இரண்டுமே ஒரே நேரம் உபயோகித்தால் சில பயன்கள் இருக்கலாம். ஆனால் அதன் முக்கியத்துவம் கேள்விக்குரியது.

β அகோனிஸ்ட்கள் β ஏற்பிகளை காற்றுப்பாதையில் தூண்டிவிடுகிறது, இதனால் தசைகள் மிருதுவாகி ஓய்வாக உணர முடிகிறது. ஏராளமான β அகோனிஸ்ட்கள் கிடைக்கின்றன. அல்புடெரால் (பொதுவான பிராண்ட் பெயர்: வெண்டோலின்) மற்றும் டெர்ப்யுட்டாலின் ஆகியவை குறுகிய காலம் செயல்புரியும் β அகோனிஸ்ட்கள் மற்றும் விரைவாக சிஓபிடி அறிகுறிகளிலிருந்து நிவாரணம் அளிக்கின்றன. சல்மெட்ரோல் மற்றும் ஃபோர்மோட்ரால் போன்ற நீண்டகாலம் செயல்புரியும் β அகோனிஸ்ட்கள் மேம்பட்ட காற்றுப்போக்கை பராமரித்தல் சிகிச்சை, உடற்பயிற்சி திறன் மற்றும் வாழ்க்கைத் திறன் ஆகியவற்றை தரப் பயன்படுத்தப்படுகிறது..

நிறைய குறுவினை செயலிகள் உள்ளன β [[சால்ப்யுடாமால்]] (வெண்டோலின்) மற்றும் [[டெர்ப்யுட்டாலின்]]. இவைகளால் நோய் அறிகுறிகளிலிருந்து 4 -6 மணிநேரம் தணிப்பு கிடைக்கும். நீள்வினை செயலிகளான β [[சல்மெட்ரோல்]] மற்றும் [[ஃபோர்மோட்ரால்]] போன்றவை பெரும்பாலும் பராமரிப்பு சிகிச்சைக்கு பயன்படும். சிலர் நன்மைகள் குறித்த சான்றுகள் குறைவாகவே உள்ளதாக நினைக்கிறார்கள் 
ஆனால் இன்னும் சிலர் பயன்கள் உறுதிபடுத்தபட்டுள்ளதாக நினைக்கிறார்கள். நீண்ட காலம் பயன்படுத்தினாலும் COPD உள்ளவர்கள் பாதுகாப்பாக தான் இருப்பார்கள் தீய விளைவுகளில் [[உடல் நடுக்கம்|நடுக்கம்]] மற்றும் [[படபடப்பு|இதய படபடப்பு]] அடங்கும். உள்ளிழுக்கப்படும் ஸ்டீராய்டுகள் பயன்படுத்தும் போது அவர்களுக்கு நிமோனியா ஏற்படும் ஆபத்து அதிகரிக்கலாம். ஸ்டீராய்டுகளுடன் சேர்த்து நீள்வினை பீட்டா இயக்கிகளும் சேர்த்து பயன்படுத்தினால் நன்றாக வேலை செய்யலாம். ஆனால் இந்த சிறிய நன்மை அதகரிக்கும் ஆபத்தை விட மேன்மையாக இருக்குமா என்று தெரியவில்லை.

ஆன்டிகோலினெர்ஜிக் மருந்துகள், குளோனெர்ஜிக் நரம்புகளிலிருந்து வரும் தூண்டுதல்களைத் தடுப்பதன் மூலம் காற்றுப்பாதை தசைகளைத் தளர்வடைய வைக்கிறது. இப்ராட்ரோபியம் என்பது மிகவும் பரவலாக பரிந்துரைக்கப்படும் குறுகியகாலம் செயல்படும் ஆன்டிகோலினெர்ஜிக் மருந்தாகும். விரைவில் செயல்புரியும் β அகோனிஸ்ட்கள் போலவே, குறுகிய காலம் செயல்படும் ஆன்டிகோலினெர்ஜிக் மருந்துகள் சிஓபிடிக்கு விரைவான நிவாரணம் தருகின்றது. இவை இரண்டும் ஒன்றாக இணைத்து தரப்படும்போது, சிஓபிடிக்கு மிகவும் நல்ல நிவாரணம் கிடைக்கிறது. டயோட்ரோபியம் என்பது சிஓபிடிக்கு பொதுவாக பரிந்துரைக்கப்படும், நீண்டகாலம் செயல்படும் ஆன்டிகோலினெர்ஜிக் மருந்தாகும். இவை எம் மியூஸ்கார்னிக் ஏற்பிகளுக்கு அதிக செயல்திறன் மிக்கது, எனவே பிற ஆன்டிகோலினெர்ஜிக் மருந்துகளை விட குறைந்த பக்க விளைவுகளைக் கொண்டிருக்கக்கூடும். தொடர்ந்து பயன்படுத்துவதால், காற்றுப்போக்கு, உடற்பயிற்சி திறன், நல்ல வாழ்க்கை முறை மற்றும் சாத்தியமானால் நீண்டகாலம் வாழுதல் ஆகியவற்றின் சாத்தியங்களை அதிகரிக்கும்.
முக்கியமாக இரண்டு ஆண்டிக்கோலினர்ஜிக்குகள் சிஓபிடியில் பயன்படுத்தபடுகிறது, [[இப்ராட்ரோபியம்]] மற்றும் [[டயோட்ரோபியம்]]. இப்ராட்ரோபியம் ஒரு குறுவினை செயலி ஆனால் டயோட்ரோபியம் நீள்வினை செயலி. டயோட்ரோபியம் நோய் பண்பு மிகுதியை குறைக்கும் மற்றும் வாழ்க்கை தரத்தை மேம்படுத்தும், ஆனால் டயோட்ரோபியம் தரும் பயன்கள் இப்ராட்ரோபியத்தை விட சிறந்தது. ஆனால் இவைகளால் மருத்துவமனை அனுமதிப்பு மற்றும் இறப்பு விகிதம் போன்றவைகளில் குறைவு ஏற்படுவதில்லை ஆண்டிக்கோலினர்ஜிக்குகள் உலர்ந்த வாய் மற்றும் சிறுநீர் பாதை நோய் அறிகுறிகளை ஏற்படுத்தலாம். இவைகள் இதய நோய் மற்றும் பக்கவாதம் ஏற்படுத்தும் ஆபத்துடையவை.. [[அக்லிடினியாம்]], என்பது 2012 இல் சந்தைக்கு வந்த மற்றொரு நீள்வினை செயலி. இது டயோட்ரோபியத்துக்கு மாற்றாக பயன்படுத்தப்படும்.

சிஓபிடிக்கு சிகிச்சைக்கு பயன்படுத்தப்படும் இப்ட்ரோபியம் இதயகுழலிய நோயுறுதல் வீதத்தை அதிகரிப்பதாக கண்டறியப்பட்டுள்ளது. அதே நேரத்தில், டியோட்ரோபியம் என்ற மருந்து, எல்லா வகையான பக்கவிளைவுகளையும் அகற்றுவதாகவும், இதயகுழலிய நோயுறுதல் வீதம் மற்றும் இதயகுழலிய நிகழ்வுகள் ஆகிய அனைத்தையும் அகற்றுவதாகவும் உள்ளது.

காற்றுப்பாதைகளில் உள்ள அழற்சியைக் குறைக்க கார்டிகோஸ்டெராய்டுகள் செயல்புரிகின்றன. கருத்து ரீதியாக, நுரையீரல் சிதைவு மற்றும் அழற்சியினால் காற்றுப்பாதை சுருங்குதல் போன்றவற்றை கார்டிகோஸ்டெராய்டுகள் குறைக்கின்றன. சுவாசப்பாதை இளக்கிகளைப் போல, இவை நேரடியாக காற்றுப்பாதை தசையில் செயல்பட்டு அதை தளர்வடைய செய்வதில்லை மற்றும் நோய் அறிகுறிகளிலிருந்து உடனடியாக நிவாரணம் கிடைப்பதில்லை. பொதுவாக அதிக அளவில் பயன்படுத்தப்படும் கார்டிகோஸ்டீராய்டுகளில் சில, ப்ரீட்னிசோன், ஃப்ளக்டிகாசோன், ப்யூடிசோனடு, மோமிடாஸோன் மற்றும் பீக்லோமீத்தசோன் ஆகியவையாகும். கார்டிகோஸ்டீராய்டுகள் மாத்திரை வடிவத்திலோ அல்லது மூச்சில் இழுக்கப்படுவதாகவோ பயன்படுத்தப்படுகின்றது, இது சிஓபிடி கடுமையாக தீவிரமடைவதைத் தடுக்கிறது. லேசான சிஓபிடியைக் கொண்ட நபர்களுக்கு, நன்றாக உள்ளிழுக்கப்பட்ட கார்டிகோஸ்டீராய்டுகள் (ICS) போதுமான அளவு நன்மை அளிப்பதில்லை, ஆனாலும் மிதமான அளவு அல்லது தீவிரமான சிஓபிடியைக் கொண்ட நபர்களுக்கு அவை கடுமையான விளைவுகளைக் குறைக்கின்றன. ஆனாலும் இவை, நோயாளிகள் ஒரு ஆண்டிற்குள் மரணமடைவதற்கான வாய்ப்பைக் குறைப்பதில்லை மற்றும் நிமோனியா வருவதற்கான வாய்ப்புகள் அதிகரிப்பதைக் குறைப்பதில்லை.

[[கார்டிகோஸ்டெராய்டுகள்]] பொதுவாக உள்ளிழுப்பாக பயன்படுத்தபடும். ஆனால் நோய் பண்பு மிகுதியை தடுப்பதற்கு மாத்திரைகளாகவும் பயன்படுத்தலாம் கார்டிகோஸ்டெராய்டுகள் உள்ளிழுப்பாக பயன்படுத்தினால் (ஐ சி எஸ்) மிதமான சிஓபிடி உள்ளவர்களுக்கு எந்த பயனும் கிட்டவில்லை. ஆனால் இடைநிலை மற்றும் தீவிர பாதிப்புள்ளவர்களுக்கு நோய் பண்பு மிகுதி குறைந்தது. ஆனால் நீள்வினை பீட்டா இயக்கிகளுடன் இணைந்து பயன்படுத்தினால் 
ஐ சி எஸ் அல்லது நீள்வினை பீட்டா இயக்கிகளை தனியாக பயன்படுத்துவதை விட இறப்பு விகிதத்தை குறைக்கிறது. தனியாக பார்த்தால் ஒட்டுமொத்தமாக ஒரு வருட இறப்பு விகிதத்தில் எந்த மாற்றமும் இல்லை மேலும் நிமோனியா அதகரித்துள்ளது .. நோய் மோசமாவதை தடுக்கிகிறதா என்றும் தெளிவாக தெரியவில்லை. ஸ்டீராய்டு மாத்திரைகளை நீண்ட கால சிகிச்சையில் பயன்படுத்தினால் குறிப்பிடத்தக்க பக்கவிளைவுகள் ஏற்படலாம்.

தியோபைல்லின் என்பது ஒரு சுவாசப்பாதை இளக்கியாகும் மற்றும் பாஸ்போடைஸ்டெரேஸ் முடக்கியாகும், இதனை சிஓபிடியைக் கொண்ட நபர்களுக்கு தருவதன் மூலம் அதன் அறிகுறிகளைக் குறைக்கலாம். பெரும்பாலும், வாந்தி ஏற்படும் உணர்வு மற்றும் இதயத்தின் வரம்பு மீறி பயன்படுத்துவதற்கான தூண்டுதல் ஆகியவை பக்க விளைவுகளாகும். குறைந்த மருந்தளவுகளில் தந்தால், இது சிஓபிடியின் தீவிரவிளைவுகளை ஓரளவுக்கு கட்டுப்படுத்துகிறது. 
சோதனை முயற்சியில், பாஸ்போடைஸ்ட்ரேஸ்-4 ஆன்டிஅகோனிஸ்ட்களான ரோஃப்ளூமிலாஸ்ட் மற்றும் சிலோமிலாஸ்ட் ஆகியவை இரண்டாம் நிலை மருத்துவ சோதனைகளை முடித்துவிட்டன. இன்ஃப்ளக்ஸிமாப் போன்ற கட்டி செல் இறப்பு ஆன்டிஅகோனிஸ்ட் காரணிகள் நோய் எதிர்ப்பு சக்தியை முடக்கி, அழற்சியை குறைக்கின்றன. இன்ஃப்ளக்ஸிமாப் சிஓபிடி உள்ளவர்களுக்கு சோதிக்கப்பட்டதில், ஆபத்து நேரும் வாய்ப்புடன் கூடவே எந்த வகையில் நன்மை ஏற்படும் என்பதற்கான ஆதாரங்கள் காட்டப்படவில்லை..

நீண்ட கால [[நுண்ணுயிர்கொல்லிகள்]], பயன்பாடு குறிப்பாக [[மாக்ரோல்யத]] வகையை சேர்ந்தவை [[எரித்ரோமைசின்]] போன்றவை, ஆண்டுக்கு 2 அல்லது 3 அடுக்கு நிகழ்வு ஏற்படுபவர்களுக்கு நோய் பண்பு மிகுதியை குறைக்கிறது. உலகின் சில பகுதிகளில் இந்த நடைமுறை செலவு மற்றும் பயன் விகிதத்திற்கு ஏற்றதாக இருக்கும். கவலைப்படவேண்டிய விஷயங்கள் என்று பார்த்தால் [[ஆண்டிபயாடிக் எதிர்ப்பு]] மற்றும் [[அசித்ரோம்ய்சின்]] மூலம் ஏற்படும் காது கேளாமை என்று சொல்லலாம். [[சான்தயன்|மெத்தில்சான்தயன்கள்]] அதாவது [[தியோபிலின்]] போன்றவை பொதுவாக நன்மையை விட தீங்கு அதிகம் செய்வதால் இவைகளை வழக்கமாக பரிந்துரை செய்வதில்லை, ஆனால் வேறு வழிகளில் கட்டுக்குள் கொண்டு வரமுடியாதவர்களுக்கு இவைகளை இரண்டாம் நிலை செயலிகளாக பயன்படுத்தலாம். பொதுவாக தேவைபடுவதில்லை என்றாலும் [[ம்யுக்கோலிட்டுகள்]] சளி திண்ணமாக உள்ள சிலருக்கு இவைகள் தேவைப்படலாம். [[இருமல் மருந்துகள்]] பரிந்துரை செய்யபடுவதில்லை.

[[படிமம்:Home oxygen concentrator.jpg|thumb|ஆக்சிஜனை பல வேறுபட்ட வடிவங்களை வழங்க முடியும்: பெரிய கொள்ளளவுகளில், நீர்ம ஆக்சிஜனைக் கொண்ட சிறிய கொள்ளளவுகளில், அறையின் காற்றிலிருந்து ஆக்சிஜனை ஈர்க்கக்கூடிய ஆக்சிஜன் அடர்த்தியாக்கிகளைப் பயன்படுத்துவதன் மூலமாக (இங்கு காட்டப்பட்டுள்ளது).பிந்தைய இரண்டு வாய்ப்புகளும், நபர்கள் நகரும் தன்மையை அதிகரித்து, நீண்டகால ஆக்சிஜன் சிகிச்சையின் தேவையை அதிகரிக்கிறது.]]
சிஓபிடியைக் கொண்ட நபர்களுக்கு போதுமான ஆக்சிஜன் தரப்படலாம். ஆக்சிஜன் ஒரு ஆக்சிஜன் சிலிண்டர் அல்லது ஒரு ஆக்சிஜன் அடர்த்தியாக்கி ஆகியவற்றிலிருந்து தரப்படலாம், இதற்கு மூக்கு வழியான குழாய் அல்லது ஆக்சிஜன் முகமூடி போன்றவைப் பயன்படுத்தப்படலாம். போதுமான ஆக்ஸிஜன் தரப்படுவது, மூச்சுப்பற்றாக்குறையைப் போதுமான அளவு அதிகரிப்பதில்லை ஆனால், சிஓபிடியைக் கொண்ட நபர்கள், அதிக உடற்பயிற்சி மற்றும் வீட்டு செயல்களை செய்வதற்கு இது உதவக்கூடும். குறைந்தபட்சம் 16 மணிநேரத்துக்கு நீண்டகால ஆக்சிஜன் சிகிச்சை தரப்பட்டால், சிஓபிடியைக் கொண்ட நபர்களுக்கு வாழ்க்கைத் தரம் மேம்படுவதுடன் ஏட்ரியல் ஹப்போசெக்மியாவின் சிக்கல்களான நுரையீரல் மீஅழுத்தம், கோர் பல்மோனாலே, அல்லது இரண்டாம் நிலை எரித்ரோசைடோசிஸ் போன்றவை கொண்ட நபர்களின் உயிர்வாழ்தல் காலத்தையும் மேம்படுத்தும். கடுமையான சிஓபிடியைக் கொண்ட சில நபர்களுக்கு, தேவையான ஆக்சிஜன் அதிக அளவில் இருப்பதால், கார்பன் டைஆக்சைடு தேங்குவதும், சுவாசப்பாதை அசிடோசிஸ் ஏற்படவும் நேரிடும்; இந்நபர்களுக்கு குறைந்த ஆக்சிஜன் போக்கு வீதங்கள் பொதுவாக நல்லதாகும்.

[[ஆக்சிஜன் சிகிச்சை|ஆக்சிஜன் குறைநிரப்பு]] ஓய்வில் நிலையில் ஆக்சிஜன் அளவு குறைவாக உள்ளவர்களுக்கு பரிந்துரை செய்யப்படுகிறது ([[பகுதியளவு ஆக்சிஜன் அழுத்தம்]] அதாவது 50-55 மி.மீ. பாதரசம் அளவிற்கும் கீழே அல்லது ஆக்சிஜன் தெவிட்டு நிலை 88 % க்கும் கீழே இருந்தால்) உள்ள நபர்கள் ஒரு நாளைக்கு 15 மணி நேரம் என்ற கணக்கில் பயன்படுத்தினால் [[இதய செயலிழப்பு]] மற்றும் மரணத்தை தவிர்க்கலாம். மேலும் இது உடற்பயிற்சி செய்யகூடிய திறனை அதிகரிக்ககூடும். சாதாரண அல்லது சற்றே குறைந்த ஆக்சிஜன் அளவு உள்ளவர்களுக்கு ஆக்சிஜன் குறைநிரப்புவதால் மூச்சு திணறல் குறையக்கூடும். ஆக்சிஜன் சிகிச்சையில் உள்ளவர்கள் தொடர்ந்து புகை பிடித்தால் எந்த பயனும் கிட்டாது. மேலும் தீ விபத்து போன்ற ஆபத்துகளும் ஏற்படலாம். இது போன்ற சூழ்நிலைகளில் இவை பரிந்துரைக்கப்படுவதில்லை.

நோய் பண்பு மிகுதியாக இருக்கும் நேரத்தில் ஆக்சிஜன் சிகிச்சைத் தேவைப்படும். அந்த நபரின் ஆக்சிஜன் தெவிட்டு நிலையை கணக்கிலெடுக்காமல் உயர் செறிவுள்ள ஆக்சிஜன் பயன்படுத்தினால் கரியமிலவாயுவின் அளவு அதிகாமாகி மோசமான விளைவுகளை ஏற்படுத்தலாம். அதிக கரியமிலவாயு அளவு ஆபத்து உள்ளவர்களுக்கு 88–92% ஆக்சிஜன் தெவிட்டு நிலை பரிந்துரைக்கபடுகிறது. இந்த பிரச்னை இல்லாதவர்களுக்கு பரிந்துரைக்கப்படும் அளவு 94-98 % ஆகும்.

மிகவும் கடுமையான நோய் பாதிப்புள்ளவர்களுக்கு சில நேரங்களில் அறுவை சிகிச்சை ([[நுரையீரல் மாற்றுசிகிச்சை]] அல்லது [[நுரையீரல் கொள்ளளவு குறைப்பு அறுவைசிகிச்சை]]) பயனுள்ளதாக இருக்கும். இயல்பான நுரையீரலை அழுத்தக்கூடிய, பெரிய அளவிலான காற்றுநிரம்பிய இடமான புல்லா என்பதை அறுவைசிகிச்சை மூலம் அகற்றும் புல்லக்டோமி என்னும் அறுவை சிகிச்சையாகும். நுரையீரல் கொள்ளளவு குறைப்பு அறுவைசிகிச்சை என்பது வளியூதலால் மிகவும் பாதிக்கப்பட்ட நுரையீரல் பகுதிகள் நீக்கியவுடன், மீதமுள்ள நல்ல நுரையீரல் ஒப்பீட்டளவில் நன்றாக விரிந்து வேலை செய்ய வழி வகுப்பதாகும். அதாவது, எம்பிசீமாவால் பாதிக்கப்பட்ட நுரையீரல் பகுதிகள் அகற்றப்பட்டு, மீதமுள்ள நுரையீரலானது நன்றாக விரிவடையுமாறும், நன்றாக இயங்குமாறும் மாற்றப்படுகிறது. மிகக்கடுமையான சிஓபிடிக்கு நுரையீரல் மாற்று அறுவைசிகிச்சை சிலநேரங்களில் செய்யப்படுகிறது, குறிப்பாக இளவயது நபர்களுக்கு இது செய்யப்படுகிறது. உடற்பயிற்சி, நோய் மேலாண்மை மற்றும் தனிநபருக்கு நன்மை பயக்கும் விதமான ஆலோசனைகள் ஆகியவை இணைந்த திட்டமே நுரையீரல் சீரமைப்பு ஆகும்.. நுரையீரல் சீரமைவு திட்டத்தினால் மூச்சுப்பற்றாக்குறை மற்றும் உடற்பயிற்சித் திறன் ஆகியவை மேம்படுவதாக கண்டறியப்பட்டுள்ளது. இந்த பயிற்சியினால் நோயாளிக்கு, அவருடைய நோயை மற்றும் தன்னுடைய உணர்வுகளை கட்டுப்படுத்த முடிவதாகவும் கண்டறியப்பட்டுள்ளது.

எடை குறைவாகவோ அல்லது எடை மிகவும் அதிகமாகவோ இருப்பது நோயை அதிகரிக்கக்கூடும் என்பதாலும், நோய் முன்னறிதலை பாதிக்கும் என்பதாலும். சிஓபிடியைக் கொண்ட எடைக் குறைவான நபர்கள், அவர்களின் தசை வலுவை அதிகமான கலோரிகள் உண்பதன் மூலம் அதிகரித்துக் கொள்ளலாம். வழக்கமான உடற்ப்யிற்சியுடன் இணைத்து, அல்லது நுரையீரல் சீரமைப்பு திட்டத்துடன் இணைத்து இதை செய்யலாம். இதனால் சிஓபிடியின் நோய்த்தாக்கம் மேம்படக்கூடும்.

சுவாசச் சிக்கல்களைக் கொண்ட நபர்களுக்கு ஏற்படும் முக்கியமான குளிர்கால ஆபத்தானது, குளிர்ந்த காற்றை சுவாசிக்க நேர்வதாகும். சிஓபிடியைக் கொண்ட பல நபர்களுக்கு, குளிர்ந்த காற்றை சுவாசிப்பதால், மூச்சிறைப்பும் அதிகமான சுவாசமற்ற நிலையும் ஏற்படுகிறது.

இந்த அறிகுறிகளை சரியாக அறிந்து, குளிர்ந்த காற்றைச் சுவாசிப்பதிலிருந்து தடுப்பதன் மூலமாக குளிர்காலத்தில் சுவாச சிக்கல் கடும் விளைவுகளை நாம் கட்டுப்படுத்த முடியும். கடும் விளைவுகள் குளிர்மாதங்களில் பொதுவாக காணப்படுகின்றன, மற்றும் சிஓபிடி நபர்கள் மருத்துவமனையில் அனுமதிக்கப்படுவதற்கும் வழிவகுக்கின்றன.

பொதுவான ஜலதோஷம் அல்லது சுவாசக் குழாய்களை பாதிக்கும் பிற நோய்த்தொற்றுகள் போன்றவையும் ஒரு சிஓபிடி நோயாளிக்கு அதிக ஆபத்தை ஏற்படுத்தக்கூடும். பல சுவாசக்குழாய் நோய்த்தொற்றுகள் எளிதில் பரவக்கூடியவை. ஆண்டின் மற்ற காலங்களை விட, குளிர்காலத்தின்போது, சாதாரண ஜலதோஷம் மற்றும் மேல் மூச்சுக்குழல் நோய்த்தொற்றுகள் ஆகியவை ஏற்படும் வாய்ப்புகள் அதிகமாக உள்ளன.

சிஓபிடியைக் கொண்ட நபர்களுக்கு, குளிர்காலத்தின்போது ஆரோக்கியமான வாழ்க்கை முறையைப் பராமரிக்க வேண்டியது மிகவும் அவசியம். குளிர் காலநிலைக்கு ஏற்ற ஆடைகளை அவர்கள் அணிய வேண்டும், நன்றாக குளிரைத் தடுக்கக்கூடிய ஆடைகளை அணிந்து, தலையையும் முகத்தையும் சூடாகவே வைத்திருக்க வேண்டும். சரியாக பாதுகாக்கப்படாவிட்டால், சிறிய அளவில் குளிருக்கு ஆளாவதும் கூட, ஏராளமான வெப்பத்தையும் ஆற்றலையும் இழக்க வைக்கக்கூடும்.

சிஓபிடியைக் கொண்ட நபர்கள் ஆண்டுதோறும், ஃப்ளூ மற்றும் [[நிமோனியா]] தடுப்பூசிகள் போட்டுக்கொள்ள வேண்டும் மற்றும் ஜலதோஷம் பிடிக்காமல் காத்துக்கொள்ள நோய்பரவக்கூடிய வாய்ப்புகளைத் தவிர்க்க வேண்டும். அவர்கள் அடிக்கடி கைகளைக் கழுவ வேண்டும் மற்றும் அதிக அளவில் நீர்மங்களை உட்கொள்ள வேண்டும். ஜலதோஷத்தால் பாதிக்கப்பட்ட நபர்களுடன் தொடர்புகொள்வதைத் தவிர்ப்பதும், ஆபத்தைக் குறைக்கக்கூடும்.

குளிர்காலத்தின்போது, நல்லபடியாக உணர, சுவாசிக்கும் காற்றை சூடுபடுத்தக்கூடிய [[முகமூடி]]யை அணியலாம். ஒரு முகமூடியானது, குளிர் காலநிலை ஆபத்துக்களிலிருந்து பெருமளவில் பாதுகாக்கக்கூடும்.

தீவிர நோய் பண்பு மிகுதி உள்ளவர்களுக்கு பொதுவாக குறுவினை மூச்சுக்குழாய் தளர்த்திகளை அதிகள் அளவில் பயன்படுத்தி சிகிச்சை அளிக்கலாம். இது பொதுவாக குறுவினை பீட்டா இயக்கி மற்றும் உள்ளிழுக்கப்படும் ஆண்டிகொலிநெர்ஜிக் இரண்டும் இணைந்த ஒரு சிகிச்சை முறையாக அது இருக்கும். 
இந்த மருந்துகள் பொதுவாக ஒரு [[மீட்டர் உள்ள மூச்சிழுப்புக்கருவி]] அல்லது [[ஆஸ்துமா ச்பேசர்]] அல்லது ஒரு [[தெளிகருவி]] வழியாகவோ செலுத்தலாம் இரண்டுமே பயனளவில் ஒன்றாகவே இருக்கும். ரெம்ப முடியாதவர்களுக்கு தெளிகருவி பயன்படுத்துவது எளிதாக இருக்கும்.

வாய்வழி கோர்டிகோஸ்டெராய்டுகள் பயன்பாடினால் மீட்பு வாய்ப்பு மேம்படும் மற்றும் நோய் அறிகுறிகளின் ஒட்டுமொத்த காலஅளவு குறையும். நோய் பண்பு மிகுதியாக உள்ளவர்களுக்கு , நுண்ணுயிர் கொல்லிகள் பயன்பாடு நல்ல பலன்களை தரும். பல வகையான நுண்ணுயிர் கொல்லிகள் பயன்படுத்தலாம் [[அமாக்சிசில்லின்]], [[டாக்ஸிசைக்ளின்]] அல்லது [[அசித்ரோம்ய்சின்]];ஓன்று மற்றதை விட மேம்பட்டதா என்பதற்க்கு தெளிவான ஆதாரங்கள் இல்லை. அதிக தீவிரம் இல்லாதவர்களை குறித்தும் தெளிவான ஆதாரங்கள் இல்லை.

[[துளையில்லா நேர்மறை காற்றோட்ட அழுத்தம்]] மூலம் அதிக கரியமிலவாயுவு அளவு உள்ளவர்களுக்கு ([[சுவாச செயலிழப்பு|வகை 2 சுவாச செயலிழப்பு]]) போன்றவைகளால் சாவு நிகழக்கூடியதன்மை அல்லது [[எந்திரமுறை காற்றோட்டம்]] த்தினால் தீவிர சிகிச்சை பிரிவில் சேர்க்கவேண்டிய நிலைமை குறைய வாய்ப்புண்டு. மற்ற நடவடிக்கைகளால் ஏதும் பயனில்லாதவர்களுக்கு தியோஃபிலைநால் கூடுதல் பயன் கிடைக்கலாம். நோய் பண்பு மிகுதியானவர்களில் 20 % க்கும் குறைவானவர்களுக்கே மருத்துவமனையில் அனுமதிக்க வேண்டிய தேவை ஏற்படுகிறது. சுவாச செயலிழப்பினால் அமிலவேற்றம் ஏற்படுபவர்களுக்கு, [[வீட்டு பராமரிப்பு]] ("வீட்டிலையே மருத்துவமனை பராமரிப்பு ") இருந்தாலே மருத்துவமனை அனுமதிப்பை தவிர்க்கலாம்.

[[File:Chronic obstructive pulmonary disease world map - DALY - WHO2004.svg|250px|thumb|[[இயலாமை சரூசெய்த ஆயுள் ஆண்டுகள்]] 2004 ஆம் ஆண்டின் நாட்பட்ட தடைபட்ட நுரையீரல் நோய் உள்ளவர்களில் 100,000 நபர்களுக்கான முன்கணிப்பு.

சிஓபிடி நாளாக நாளாக தீவிரமடையக்கூடியது மற்றும், மரணத்தை ஏற்படுத்தக்கூடியது. நோய் தீவிரமடைவது நபருக்கு நபர் வேறுபடுகிறது. மோசமான நோய் முன்கணிப்பை ஏற்படுத்தும் காரணிகளாவன:

சிஓபிடி பொதுவாக காலப்போக்கில் படிப்படியாக மோசமாகி இறுதியில் மரணத்தில் முடியலாம். சிஓபிடி சார்ந்த [[இயலாமை சரூசெய்த ஆயுள் ஆண்டுகள்|அனைத்து இயலாமைகளும்]] 3 % ஆக உள்ளது என்று மதிப்பீடு செய்யப்பட்டுள்ளது. மேம்படுத்தப்பட்ட உட்புற காற்றின் தரம் காரணமாக உலக அளவில் ,குறிப்பாக ஆசியாவில் சிஓபிடி காரணமாக ஏற்படும் இயலாமை 1990 ஆண்டை விட 2010 ஆண்டு மிகவும் குறைந்துள்ளது. எனினும் சிஓபிடியினால் ஏற்பட்டுள்ள இயலாமையுடன் வாழும் ஒட்டுமொத்த ஆண்டுகள் அதிகரித்துள்ளது.

சிஓபிடி மோசமாகிற விகிதம் பல்வேறு காரணிகளால் மாறுபடுகிறது, கடுமையான காற்றோட்ட அடைப்பு, உடற்பயிற்சி செய்ய இய்யலாமை , மூச்சு திணறல் .குறிப்பிடத்தக்கவிதத்தில் அதிக எடை அல்லது எடை குறைவு, [[இதய செயலிழப்பு]], தொடர்ந்து புகைபிடித்தல் மற்றும் நோய் பண்பு மிகுதியாகுதல் தான் அந்த காரணிகள். சிஓபிடியின் நீண்டநாள் விளைவை மதிப்பீடு செய்ய ஒரு குறியீடு (BODE) பயன்படுத்தப்படுகிறது. இதற்கு, உடல்நிறை குறியீட்டெண் (BMI), காற்றோட்ட அடைப்பு (Obstruction of airflow), மூச்சுத்தடை (Dyspnea), உடற்பயிற்சி திறன் (Exercise capacity) பயன்படுகிறது. இது எஃப்ஈவி யை பொறுத்து பூஜ்யத்திலிருந்து பத்து வரை மதிப்பெண் கொடுக்கிறது , [[உடல்நிறை குறியீட்டெண்]], ஆறு நிமிடங்களில் நடக்கும் தூரம், மற்றும் [[திருத்தியமைக்கப்பட்ட மருத்துவ ஆராய்ச்சி கவுன்சில் மூச்சுதடையளவு]]போன்றவை பயன்படுத்தபடுகிறது. கணிசமான எடை இழப்பு ஒரு மோசமான அறிகுறி. செயற்கை மூச்சுப்பொறி முடிவுகள் நோயின் எதிர்கால விளைவுகளை பற்றி முன்கூட்டியே கணிக்க உதவுகிறது. ஆனால் குறியீட்டை போல இவை சிறந்தவை அல்ல.

[[படிமம்:Chronic obstructive pulmonary disease world map - DALY - WHO2004.svg|thumb|2004 -ஆம் ஆண்டில் தொடர்ச்சியான அடைப்பு நுரையீரல் நோயைக் கொண்ட 100000 நபர்களில் வாழ்நாள்.[138][139][140][141][142][143][144][145][146][147][148][149][150]]]

அமெரிக்காவில், சிஓபிடியின் பாதிப்பு ஏறத்தாழ 20 பேருக்கு ஒருவர் அல்லது 5% என்ற வீதத்தில் உள்ளது, மொத்தமாக ஏறத்தாழ 13.5 மில்லியன் நபர்கள் அமெரிக்காவில் இந்நோயால் தாக்கப்பட்டுள்ளனர். அல்லது நோய் கண்டறியப்படாத நபர்களும் சேர்க்கப்பட்டால் 25 மில்லியன் நபர்கள் ஆவர்.

சிஓபிடி உலகளவில், 2010 ல், சுமார் 329 மில்லியன் மக்களை பாதித்தது (ஜனத்தொகையில் 4.8%) பெண்களை விட ஆண்களில் பாதிக்கப்பட்டோர் சற்றே அதிகம். இது 2004 ல் பாதிக்கப்பட்ட 64 மில்லியன் ஒப்பிடும் போதுள்ள கணக்கு. வளரும் நாடுகளில்1970 மற்றும் 2000 இடையே ஏற்பட்டுள்ள அதிகரிப்புக்கு காரணம் இந்த பகுதியில் புகைபிடிக்கும் விகிதங்கள் அதிகரித்து தான் என்று நம்படுகிறது, மற்றொரு காரணம் அதிகரித்து வரும் மக்கள் தொகை ,மூப்படைந்த மக்கள் தொகை அதிகரிப்பு , மற்றும் தொற்று நோய்கள் போன்ற காரணங்களால் ஏற்படும் குறைந்த இறப்பு விகிதம். சில வளர்ந்த நாடுகளில்பாதிப்பு விகிதம் அதிகரித்துள்ளது, இன்னும் சில நாடுகளில் பாதிப்பு நிலையாகவும் ,வேறு சில நாடுகளில் COPD பாதிப்பு குறைந்துள்ளதையும் பார்க்கலாம். உலகளவில் இந்த எண்ணிகை மேலும் அதிகரிக்கலாம் ,ஏனெனில் நோய்க்கான பொதுவான காரணிகளில் எந்த மாற்றமும் ஏற்படவில்லை மேலும் மக்கள் தொகை மூப்படைந்து கொண்டே வருகிறது.

1990 மற்றும் 2010 க்கு இடையில் COPD யினால் ஏற்படும் இறப்பு எண்ணிக்கை 3.1 மில்லியnil இருந்து 2.9 மில்லியன் ஆக சற்று குறைந்துள்ளது.

ஒட்டுமொத்தமாக மரணத்திற்கான நான்காவது முக்கிய காரணமாக சிஓபிடி உள்ளது. சில நாடுகளில், ஆண்களின் மரணவிகிதம் குறைந்து பெண்களின் மரணவிகிதம் அதிகரித்துள்ளது. இதற்க்கு காரணம் பெண்கள் மற்றும் ஆண்களின் புகைபிடிக்கும் விகிதங்களில் பெரும்பாலும் மாற்றம் இல்லையென்பதுதான் வயதானவர்களிடையே COPD பொதுவாக வழக்கமாக காணப்படுகிறது ;. பார்த்தவரையில் 65 வயதுக்கு மேற்பட்டவர்களில்,1000 நபர்களில் 34-200 நபர்களுக்கு இந்த நோய் பாதிப்பு உள்ளது.

ஒரு மதிப்பீட்டின்படி இங்கிலாந்தில், 0.84 மில்லியன் மக்கள் ( மொத்த மக்கள் தொகை 50 மில்லியன்) ஒரு மதிப்பீட்டின்படி சிஓபிடியால் பாதிக்கப்பட்டுள்ளதாக கண்டறியப்பட்டுள்ளது; அதாவது 59 பேரில் ஒரு நபருக்கு வாழ்நாளில் எப்போதாவது ஒரு முறை சிஓபிடி இருப்பதாக கண்டறியப்பட்டுள்ளது. நாட்டின் பெரும்பாலான சமூக பொருளாதார பின்தங்கிய பகுதிகளில், 32 பேரில் ஒரு நபர் சிஓபிடியால் பாதிக்கபட்டுள்ளதாக கண்டறியப்பட்டுள்ளது ,இது மிக வசதி படைத்தவர்கள் வாழும் இடங்களோடு ஒப்பிடுகையில் 98 நபர்களில் ஒருவருக்கு சிஓபிடி உள்ளதாக தெரிகிறது. அமெரிக்காவில் வயது வந்தோர் மக்கள் தொகையில் சுமார் 6.3% சுமார் 15 மில்லியன் மக்களுக்கு COPD இருப்பதாக கண்டறியப்பட்டுள்ளது . தற்போது சோதனைக்குட்படுத்தாதவர்களையும் சேர்த்தால் 25 மில்லியன் மக்களுக்கு சிஓபிடி இருக்கலாம். 2011 இல், சிஓபிடிக்காக அமெரிக்காவில் சுமார் 730,000 நபர்கள் மருத்துவமனையில் அனுமதிக்கபட்டிருந்தார்கள்.

[[File:Giambattista morgagni.gif|thumb|right|ஜியாம்படிஸ்டா மோர்காக்னி என்பவர் 1769 இல் வளியூதல் தொடர்பாக முதல் விளக்கங்களை பதிவு செய்தார்]] " எம்பிசிமா(வளியூதல் ) " என்ற வார்த்தை [[கிரேக்க மொழி லிருந்து பெறப்பட்டது|கிரேக்கம்]] "எம்பிசான்" என்றால் "உப்பசெய்வது" என்று பொருள் ,அந்த வார்த்தையிலேயே ' ' en ' ἐν என்று உள்ளது ,அதன் பொருள் "உள்ளே " φυσᾶν "physan" என்பதன் பொருள் " மூச்சு, ஊதல் " என்று பொருள். நாட்பட்ட மூச்சுக்குழாய் அழற்சி , என்ற வார்த்தை 1808 ல் பயன்பாட்டிற்கு வந்தது. ஆனால் சிஓபிடி என்ற வார்த்தை 1965 முதல் பயன்படுத்தப்பட்டு வருகின்றன என்று நம்பப்படுகிறது.. அதற்கு முன்பு பல்வேறு பெயர்களில் அது அறியப்பட்டது, அவைகள்: நாட்பட்ட தடைச்செய்யும் நுரையீரல் தொடர்பான மூச்சுக்குழாய் நோய், நாட்பட்ட தடைச்செய்யும் சுவாச நோய், நாள்பட்ட காற்றோட்ட அடைப்பு, நாள்பட்ட காற்றோட்ட வரையறை, நாட்பட்ட தடைச்செய்யும் நுரையீரல் நோய், குறிப்பிடப்படாத நாள்பட்ட நுரையீரல் நோய், மற்றும் நுரையீரல் அடைப்பு நோய் பரவல் கூட்டறிகுறி. நாட்பட்ட மூச்சுக்குழாய் அழற்சி மற்றும் வளியூதல் போன்ற சொற்கள் 1959 இல் முறையாக வரையறுக்கபட்டது [[நோவார்டிஸ்|சிபா]] வின் 1962 ஆம் ஆண்டு நடந்த சிறப்பு விருந்தினர் கருத்தரங்கில் மற்றும் [[அமெரிக்க தொராசிக் சொசைட்டி]] யின் நோயியல்பு தரநியமங்கள் குழு கூட்டத்தில்.

ஆரம்பகால நிகழ்வாய்ப்பில் வளியூதல் குறித்த விளக்கங்களில் இவைகள் அடங்கும்: 1679 இல் போனெட் என்பவரால் விளக்கமளிக்கப்பட்ட " மிக பெரிய நுரையீரல் " 1769 இல் [[ஜியோவானி மோர்காக்னி]] யால் சொல்லபட்ட "குறிப்பாக காற்றினால் உப்பிய" நுரையீரல். 1721 இல் வளியூதலின் முதல் வரைபடங்கள் ர்யுஷால் வெளியிடப்பட்டன. இதை தொடர்ந்து 1789 இல் [[மாத்தியு பேயில்லீ]] யின் படங்கள் மேலும் இந்த நிலைமையினால் ஏற்படும் சிதைவு மற்றும் பாதிப்பு குறித்த விளக்கங்களுடனும் வெளிவந்தது. In 1814 [[சார்லஸ் பாதாம் (மருத்துவர்)|சார்லஸ் பாதாம்]] " கட்டாரா " என்ற வார்த்தையை நாட்பட்ட மூச்சுக்குழாய் அழற்சி, இருமல் மற்றும் அதிகப்படியான சளி விவரிக்க பயன்படுத்தினார். [[ரெனே லென்னக்ஸ்]] இவர் ஒரு மருத்துவர் [[உடலொலிபெருக்கிக்காட்டி]] கண்டுபிடித்தவர் 1837 இல், "மார்பு ஒலிச்சோதனை மற்றும் நோய்கள் -ஒரு ஆய்வுக்கட்டுரை " என்ற தனது புத்தகத்தில் வளியூதல் என்ற சொல்லை பயன்படுத்தினார் ) அவர் ஒரு பிரேத மார்பை திறந்து போது சுருங்காத நிலையிலிருந்த நுரையீரலை விவரிக்க இந்த சொல்லை பயன்படுத்தினார். வழக்கம் போல் நுரையீரல் ஒடுங்கவில்லை என்றும் அதற்க்கு காரணம் நுரையீரல் காற்றினால் உப்பியிருந்ததும் காற்றுவழிகள் சளியினால் அடைதிருந்ததும் தான் என்று கண்டறிந்தார். 1842 இல், [[ஜான் ஹட்சின்சன் (அறுவை சிகிச்சை நிபுணர்)|ஜான் ஹட்சின்சன்]] கண்டுபிடித்தது தான் [[மூச்சாற்றல் அளவி]], நுரையீரலின் முக்கிய திறனை அளந்தது. எனினும், அந்த மூச்சளவி நுரையீரலின் கனஅளவை மட்டுமே அளந்தது, காற்றோட்டத்தை அளக்கமுடியவில்லை. 1947 இல் டிப்பெனுயு மற்றும் பிநெல்லி காற்றோட்டத்தை அளக்கும், அளவிடும் கோட்பாடுகளை விவரித்தனர்.

1953 ஆம் ஆண்டில், டாக்டர் ஜார்ஜ் எல் வல்ட்போட், ஒரு அமெரிக்க ஒவ்வாமை நிபுணர், அமெரிக்க மருத்துவ கூட்டமைப்பு 1953 ஆம் ஆண்டு இதழில்" புகைப்பிடிப்பவர்களின் சுவாச நோய்" என்ற ஒரு புதிய நோய் பற்றி விவரித்தார். இது தான் புகையிலை மற்றும் புகைத்தல் போன்ற பழக்கங்களுக்கு, நாட்பட்ட சுவாச நோய்களளுடன் உள்ள தொடர்பை முதலில் தெரியபடுத்தியது.

ஆரம்ப சிகிச்சைகளில் பூண்டு மற்றும் இலவங்கப்பட்டை [[ஐபியாக் -வாந்தியை தூண்டும் மருந்து]] பயன்படுத்தினார்கள். நவீன சிகிச்சைகள் 20 ஆம் நூற்றாண்டின் இரண்டாவது பாதியில் பெருகியது. சிஓபிடி சிகிச்சையில் ஊக்கமருந்துகளை பயன்படுத்துவதின் ஆதாரங்கள் 1950 களின் பிற்பகுதியில் வெளியிடப்பட்டன.. மூச்சுக்குழாய் தளர்த்தி மருந்து [[ஐசோப்ரினாலைன்]] ஒரு நம்பிக்கைக்குரிய சோதனைக்கு பின் 1960 -ல் இருந்து பயன்பாட்டிற்கு வந்தது. மேலும் மூச்சுக்குழாய் தளர்த்தி மருந்தான சால்ப்யுடாமால், 1970 இல் உருவாக்கப்பட்டது, மேலும் லாபா (LABA) பயன்பாடு 1990 களின் நடுப்பகுதியில் தொடங்கியது..

சிஓபிடி முற்காலத்திலேயே இருந்து வந்தது. ஆனால் வெவ்வேறு பெயர்களால் அழைக்கப்பட்டு வந்திருந்தது. போர்னெட் என்பவர் 1679 ஆம் ஆண்டில் “பெருத்தநிலை நுரையீரல்கள் (voluminous lungs)” என்பதை விவரித்திருக்கிறார். 1769 -ஆம் ஆண்டில், ஜியோவன்னி மோர்காக்னி என்பவர் 19 நோயாளிகளுக்கு காற்றினால் நுரையீரல்கள் “உப்பிய” நிலையில் காணப்பட்டதை விவரித்திருந்தார். 1721 -ஆம் ஆண்டில் முதன்முதலாக, எம்பிசீமாவால் விரிவடைந்த நிலையிலுள்ள காற்றுப்பாதையானது ரூஷ் என்பவரால் விவரிக்கப்பட்டது மற்றும் வரைந்து காட்டப்பட்டது. மாத்யூ பெயில்லி என்பவர் ஒரு எம்பீசீமாட்டோஸ் நுரையீரலை 1789 -ஆம் ஆண்டில் வரைந்து காண்பித்தார், மற்றும் அந்நிலையின் ஆபத்தான பண்பையும் விளக்கினார். பாதாம் என்பவர் "கட்டாரா" என்ற சொல்மூலம் தொடர்ச்சியான சுவாசப்பாதை அழற்சியின் இருமல் மற்றும் சளியின் மீசுரப்பு ஆகியவற்றை 1814 -ஆம் ஆண்டில் விவரித்தார். தொடர்ச்சியான சுவாசப்பாதை அழற்சியானது மனிதரை முடக்கக்கூடிய ஒரு குறைபாடு என்பதைக் கண்டறிந்தார்.

ஸ்டெதஸ்கோப்பைக் கண்டுபிடித்த மருத்துவர் ரீனே லேன்னெக் என்பவர் அவருடைய புத்தகமான "எ ட்ரீட்டைஸ் ஆன் தி டிசீஸஸ் ஆஃப் தி செஸ்ட் அண்ட் ஆஃப் தி மெடியேட் அஸ்குல்டேஷன் (A Treatise on the Diseases of the Chest and of Mediate Auscultation)" (1837) என்பதில் "எம்பிசீமா" என்ற சொல்லைப் பயன்படுத்தியுள்ளார், ஒரு இறந்த உடலின் அறுவை ஆய்வின்போது மார்பைத் திறந்து பார்த்தபோது, சுருங்காத நிலை நுரையீரலைக் குறிப்பதற்காக இந்த சொல்லைப் பயன்படுத்தினார். முழுவதும் காற்றினால் நிரம்பியிருப்பதாலும், காற்றுப்பாதைகள் சளியினால் மூடப்பட்டிருப்பதாலும், அவை வழக்கமாக சுருங்குவதில்லை என்று அவர் குறிப்பிடுகிறார்.

1842ஆம் ஆண்டில், ஜான் ஹட்சின்சன் என்பவர் ஸ்பைரோமீட்டர் என்பதைக் கண்டறிந்தார். இது நுரையீரலின் முதன்மை கொள்ளளவை அளவிட பயன்படக்கூடியக் கருவியாகும். ஆனாலும், அவருடைய ஸ்பைரோமீட்டர், கொள்ளளவை மட்டுமே கணக்கிடும், காற்றின் போக்கைக் கணக்கிடாது. டிஃபானவ் என்பவர் 1947 ஆம் ஆண்டிலும் கேன்ஸ்லர் என்பவர் 1950 மற்றும் 1951 ஆண்டுகளிலும், காற்றின் போக்கை அளவிடும் தத்துவத்தை விளக்கியுள்ளனர்.

தொடர்ச்சியான மூச்சுப்பாதை அழற்சி மற்றும் எம்பிசீமா ஆகியவை 1959 ஆம் ஆண்டில் நடந்த மருத்துவர்களின் சிபா கெஸ்ட் சிம்போசியத்தில் முறையாக வரையறுக்கப்பட்டன. சிஓபிடி என்ற சொல்லானது, 1965 -ஆம் ஆண்டு வில்லியம் பிரிஸ்கோ என்பவரால் முதன்முதலில் பயன்படுத்தப்பட்டது. பின்னர் இது வேறு அனைத்து பெயர்களையும் பின்னுக்கு தள்ளிவிட்டு, இந்த நோயைக் குறிப்பதற்கான விரும்பப்படும் பெயராக மாறிவிட்டது.

சிஓபிடி " புகைபிடிப்பவரின் நுரையீரல்" என குறிப்பிடப்பட்டது ". வளியூதலால் பாதிக்க பட்டவர்களை "பிங்க் பஃப்பர்ஸ்" அல்லது
"வகை எ" என்றும் அவர்களின் இளஞ்சிவப்பு நிறம் , வேகமான சுவாச விகிதம் மற்றும் குவிந்த உதடுகள் காரணமாக அறியப்பட்டது மற்றும் நாட்பட்ட மூச்சுக் குழாய் அழற்சி உள்ளவர்களை " ப்ளூ ப்லோட்டர்கள் " என்றும் " வகை பி " என்றும் அறியபட்டார்கள். அதற்கு பெயர் [[சயனோசிசு|நீல நிற சருமம் மற்றும் உதடுகள்]] இதற்க்கு காரணம் அடிக்கடி ஏற்படும் குறைந்த ஆக்சிஜன் அளவு மற்றும் கணுக்கால் வீக்கம் தான். இந்த சொல் இப்போது ஏற்றுகொள்ளபடுவதில்லை. ஏனெனில் பெரும்பாலும் சிஓபிடி உள்ளவர்களுக்கு இந்த இரண்டு நோய் அறிகுறிகளும் இருப்பதுண்டு. பல சுகாதார அமைப்புகள் சிஓபிடி உள்ளவர்களை அடையாளபடுத்தவும், நோய் அறிகுறிகள் கண்டறியவும் மற்றும் பராமரிக்கவும் சிரமப்படுகிறார்கள்; பிரிட்டனின் [[ சுகாதார துறை ( ஐக்கிய ராஜ்யம் ) [ சுகாதார துறை ] ஒரு பெரிய பிரச்சினை என இதை அடையாளம் கண்டுள்ளது [[தேசிய சுகாதார சேவை ( இங்கிலாந்து )|தேசிய சுகாதார சேவை]] மேலும் இந்த பிரச்சினைகள் சமாளிக்க ஒரு குறிப்பிட்ட உபாயத்தை அறிமுகப்படுத்தியுள்ளது.

உலகளவில் , 2010 வரை, சிஓபிடி காரணமாக $ 2.1 ட்ரில்லியன் பொருளாதார செலவுகள் ஏற்படும். இதில் பாதி வளரும் நாடுகளில் ஏற்படும் என்று கணிக்கப்பட்டுள்ளது. இந்த மொத்த மதிப்பீட்டில் 1.9 டிரில்லியன் மருத்துவ வசதி போன்ற நேரடி செலவுகளுக்கும் , $ 0.2 டிரில்லியன் மறைமுக செலவுகள் மற்றும் தவறவிட்ட வேலைகளுக்கும் ஆகும் என்று நம்பபடுகிறது. அடுத்த 20 ஆண்டுகளில் இந்த செலவு இரண்டு மடங்கிற்கு மேலாக ஆகுமென்று எதிர்பார்க்கப்படுகிறது. 
ஐரோப்பாவில் சிஓபிடிக்கான செலவு மொத்த சுகாதாரப் பாதுகாப்பு செலவினத்தில் 3% ஆகிறது. அமெரிக்காவில் இந்த நோய்க்கான செலவுகள் $ 50 பில்லியன் என மதிப்பிடப்பட்டுள்ளது. இதில் பெரும்பகுதி நோய் பண்பு அதிகரிப்பதால் ஏற்படுகிறது. 2011 ல் அமெரிக்க மருத்துவமனைகளில் அதிக செலவினம் ஏற்படுத்திய வியாதி சிஓபிடி தான் ,சிஓபிடி க்கான மொத்த செலவு சுமார் $ 5.7 பில்லியன் என்று கணிக்கப்பட்டுள்ளது.

[[இன்ப்லேக்சிமாப்]], என்பது ஒரு நோய்தடுப்பாற்றல் ஒடுக்கு உடற்காப்பு. மூலம் தான், சிஓபிடி நோயாளிகளில் சோதனை செய்யப்பட்டது ,ஆனால் தீங்கு சாத்தியம் மற்றும் நன்மை குறித்த எந்த ஆதாரமும் இல்லை.
[[ரோஃப்ளுமிலாஸ்ட்]] நோய் பண்பு மிகுதியை குறைக்கிறது , ஆனால் நோயாளிகளின் வாழ்க்கை தரத்தை மேம்படுத்தவில்லை நிறைய நீள்வினை செயலிகள் வடிவமைப்பில் உள்ளது. [[குருத்தணுக்கள்]] சிகிச்சை ஆராய்பட்டுவருகிறது பொதுவாக இவை பாதுகாப்பானவை ,நம்பிக்கைக்குரிய கால்நடை தரவுகள் இருந்தாலும் மனிதர்கள் குறித்த தரவுகள் எதுவும் 2014 வரை இல்லை.

சிகரெட் புகையின் மறையற்ற தன்மை தாக்கம் இருந்தால், நாள்பட்ட நுரையீரல் அடைப்பு நோய் மற்ற விலங்குகளுக்கும் ஏற்படலாம் எனினும், ஒப்பீட்டளவில் பெரும்பாலான நோய்கள் மிதமானதாகவே உள்ளது.. [[குதிரை]]யை பொறுத்தவரை இந்த நோய் [[மீட்சி காற்றுவழி தடை]] என்றே அறியபடுகிறது. பொதுவாக [[பூஞ்சை]] பாதித்த வைக்கோல் ஒவ்வாமையால் தான் இது ஏற்படுகிறது. பொதுவாக சிஓபிடி வயதான [[நாய்|நாய்களில்]] காணப்படுகிறது.




[[பகுப்பு:சுவாச நோய்கள்]]
[[பகுப்பு:தொழில்ரீதியான நோய்கள்]]
[[பகுப்பு:நோய்கள்]]
[[பகுப்பு:புகை பிடித்தல்]]
[[பகுப்பு:வயதாவதுடன் தொடர்புடைய நோய்கள்]]

</doc>
<doc id="234900" url="https://ta.wikipedia.org/wiki?curid=234900" title="தொலைக் கதிர்படவியல்">
தொலைக் கதிர்படவியல்

தொலைக் கதிர்படவியல் ( teleradiography ) என்பது கதிர்படத் துறையில் பயன்படும் ஒரு முறையாகும்.ஒருசில காரணங்களுக்காக தேவைப்படும் உறுப்பின்
உண்மையான அளவுடன் கூடிய கதிர்படங்கள் தேவைப்படுகின்றன.இப்படிப் பட்டப் படங்களில் உருப்பெருக்கம் இருப்பதில்லை.மிகவும் குறைந்த
பிறழ்சியுடன் கூடிய படிமம் கிடைக்கிறது. இவ்வாறு படிமத்தினைப் பெற, இலக்கிற்கும் படத்தாளுக்கும் இடைப்பட்டத் தொலைவு அதிகமாக இருக்குமாறு வைத்து படம் எடுக்கப்படுகிறது.இதன்காரணமாக இப்படி படம் எடுக்கும் கலைக்கு தொலைக் கதிர்படவியல் என்று பெயர்.

</doc>
<doc id="234901" url="https://ta.wikipedia.org/wiki?curid=234901" title="தொடுகதிர்படவியல்">
தொடுகதிர்படவியல்

தொடுகதிர்படவியல் ( Contact Radiography ) . சில நேரங்களில் இலக்கிற்கும் கதிர்படத்தாளுக்கும் இடைப்பட்ட தூரம் குறைவாக இருக்குமாறு வைத்துக் கதிர்படம் எடுக்க வேண்டிய சூழ்நிலை ஏற்படுவதுண்டு.இப்படிப்பட்ட சூழலில் நமக்குத் தேவையான உடற்பகுதி படத்தாளுக்கு அருகில் இருக்குமாறு வைத்து படம் எடுக்கப்படுகிறது.இதனால் இப்பகுதியின் துல்லியமான விளக்கத்துடன் கூடிய மாறுபாடில்லாத கதிர்படம் கிடைக்கிறது.இவ்வாறு கதிர்படம் எடுக்கும் கலைக்கு தொடுகதிர்படவியல் என்று பெயர்.

</doc>
<doc id="234902" url="https://ta.wikipedia.org/wiki?curid=234902" title="சுகன்யா (நடிகை)">
சுகன்யா (நடிகை)

சுகன்யா (பிறப்பு: சூலை 9, 1969) இந்தியத் திரைப்பட நடிகை ஆவார். இவர் தமிழ், மலையாளம், கன்னடம், தெலுங்கு ஆகிய மொழித் திரைப்படங்களிலும் நடித்துள்ளார்.

சுகன்யா தமிழ், மலையாளம், கன்னடம், தெலுங்கு உள்ளிட்ட மொழி திரைப்படங்களில் சுமார் 15 ஆண்டுகளாகப் பணியாற்றி வருகிறார். இவர் அழகு மற்றும் திருப்பதி திருக்குடை திருவிழா என்னும் இரு பக்தி ஆல்பங்களை தொகுத்து வெளியிட்டுள்ளார். இவர் புது நெல்லு புது நாத்து, வால்டர் வெற்றிவேல், ராஜராஜன் திரைப்படங்கள் உட்பட மொத்தமாக ஐந்து முறை சிறந்த நடிகைக்கான பிலிம்பேர் விருதினை வென்றுள்ளார்.

சுகன்யா அமெரிக்காவைச் சேர்ந்த ஸ்ரீதரன் ராஜகோபாலன் என்பவரை 2002 ஆம் ஆண்டில் திருமணம் செய்து கொண்டார். பின்பு கருத்து வேறுபாடு காரணமாக சட்டப்படி இருவரும் மணமுறிவுப் பெற்றனர்.



</doc>
<doc id="234908" url="https://ta.wikipedia.org/wiki?curid=234908" title="சுகுணா புருசோத்தமன்">
சுகுணா புருசோத்தமன்

சுகுணா புருசோத்தமன் (1941 - 25 பிப்ரவரி 2015) தமிழ்நாட்டைச் சேர்ந்த கருநாடக இசைப் பாடகர் ஆவார். 

சுகுணா புருசோத்தமன் சென்னையில் 1941ஆம் ஆண்டு பிறந்தார். முசிரி சுப்பிரமணிய ஐயர், செம்மங்குடி சீனிவாச ஐயர், திண்ணையம் வெங்கடராம ஐயர், பி. சாம்பமூர்த்தி ஆகியோரிடம் கருநாடக இசையினைக் கற்றார். லலிதாபாய் சாமண்ணாவிடம் வீணை கற்றுக்கொண்டார்.




புற்றுநோயால் பாதிக்கப்பட்டு, 25 பிப்ரவரி 2015 அன்று சென்னையில் தனது 74ஆவது வயதில் காலமானார்.



</doc>
<doc id="234914" url="https://ta.wikipedia.org/wiki?curid=234914" title="செலெனா">
செலெனா

செலெனா என்று பரவலாக அறியப்படும் செலெனா கின்டானியா-பெரெசு ("Selena Quintanilla–Pérez", 16 ஏப்ரல் 1971 – 31 மார்ச்சு 1995) அமெரிக்க பாடகர்-பாடலாசிரியரும் நடிகையும் ஒய்யார வரைகலைஞரும் ஆவார். "டெகனோ இசையின் அரசி" என்றும் "மெக்சிக்கோவின் மடோனா" என்றும் அழைக்கப்பட்டார். செலெனா மெக்சிக்கோ-அமெரிக்கத் தந்தைக்கும் அரை-செரோக்கீ தாயாருக்கும் கடைசிக் குழந்தையாகப் பிறந்தார். தனது பன்னிரெண்டாவது அகவையிலேயே "செலெனோ யி லோசு டினோசு" என்ற தமது இசைக்குழுவுடன் முதல் இசைத்தட்டை வெளியிட்டார். 1987 டெகனோ இசை விருதுகளில் அந்த ஆண்டுக்கான சிறந்த பெண் வாய்ப்பாட்டிற்கான விருதினைப் பெற்றார். இந்த விருதை அவர் தொடர்ந்து எட்டு முறை பெற்றுள்ளார். 1989இல் ஈஎம்ஐ இலத்தீனுடன் சாதனை உடன்பாடு கண்டார். அவர்களுடன் ஐந்து எசுப்பானிய-மொழி இசைத்தொகுப்புகளை வெளியிட்டார்; இவை ஒவ்வொன்றும் புகழிலும் விற்பனையிலும் வெற்றி கண்டன.

"கோமோ லா பிளோர்" என்ற பாடல் அவரை அடையாளப்படுத்தும் பாடலாக அமைந்தது; 1992இல் அமெரிக்க "பில்போர்டு" "ஹாட் லத்தீன் டிராக்சு" தரவரிசையில் ஆறாவது இடத்தைப் பிடித்திருந்தது. அடுத்த ஆண்டு, "செலெனா லைவ்!" சிறந்த மெக்சிக்க/அமெரிக்க இசைத்தொகுப்பிற்கான கிராமி விருது பெற்றது. 1994இல் வெளியான "அமோர் புரொகிபிடோ" இசைத்தொகுப்பில் ஐந்து பாடல்கள் முதலிடத்தைப் பிடித்தன. இவ்வகைச் சாதனையை நிகழ்த்திய முதல் இசுப்பானிய பாடகர் செலெனா ஆகும். எக்காலத்தும் மிகவும் விரைவாக விற்பனையான இலத்தீன் பாடற்தொகுப்பு இதுவேயாகும். 1994இல் ஈஎம்ஐ தலைவர் செலெனா ஆங்கிலத்தில் பாட ஊக்குவித்தார்; அதற்கேற்ப செலெனாவும் ஆங்கிலத்தில் பாட பயிற்சி எடுத்து வந்தார். 

மார்ச்சு 31, 1995இல் அவரது நண்பரும் செலெனா உடையங்காடியின் முன்னாள் மேலாளருமான "யோலாண்டா சால்டிவாரால்" கொலை செய்யப்பட்டார். செலெனாவின் மரணம் இசுபானியச் சமூகத்தில் பெரும் தாக்கத்தை ஏற்படுத்தியது. பல மெழுகுவத்தி நினைவுக்கூட்டங்களும் பிற நினைவுக்கூட்டங்களும் அவரது விசிறிகளால் மேற்கொள்ளப்பட்டன. இரண்டு வாரங்களுக்குப் பிறகு அப்போது டெக்சாசு ஆளுநராக இருந்த ஜார்ஜ் வாக்கர் புஷ், ஏப்ரல் 16 நாளை "செலெனா நாளாக" அறிவித்தார். அவரது மொழிமாறிய முடிவுறாத இசைத்தொகுப்பு "டிரீமிங் ஆஃப் யூ" சூலை 18, 1995இல் வெளியானது. 1997இல், வார்னர் புரோஸ். நிறுவனம் அவரது வாழ்க்கையை ஒட்டிய "செலெனா" என்ற திரைப்படத்தை வெளியிட்டது. இதில் புவேர்ட்டோ ரிக்கோ நடிகை ஜெனிஃபர் லோபஸ் "செலெனா"வாக நடித்திருந்தார். இந்த வேடத்தின் மூலம் லோபஸ் பிரபலமானார்.

2005இல் "செலெனா ¡வைவே!" என்ற பாராட்டுக் கச்சேரி யூனிவிசனில் முதல்காட்சியாக வெளியானது. இந்த நிகழ்ச்சிக்கு அந்த தொலைக்காட்சியின் வரலாற்றிலேயே மிக உயர்ந்த மதிப்பீட்டெண் கிட்டியது. அமெரிக்கத் தொலைக்காட்சி வரலாற்றிலேயே மிகக் கூடுதலானோரால் காணப்பட்ட எசுப்பானிய மொழி நிகழ்ச்சியாகவும் இது அமைந்தது; 37 மில்லியன் மக்கள் இதனைக் கண்டனர். 2006இல் செலெனா அருங்காட்சியகம் அமைக்கப்பட்டது. செலெனாவின் நினைவாக "மிராடொர் டெ லா பிளோர்" என்ற வெண்கல உருவ அளவுச் சிலை அமைக்கப்பட்டது. இந்த நினைவகங்கள் டெக்சாசு மாநிலத்தின் கார்பசு கிறைஸ்ட்டில் உள்ளன. உலகெங்கும் இவரது இசைத்தொகுப்புகள் 90 மில்லியனுக்கும் கூடுதலாக விற்பனையாகியுள்ளன.



</doc>
<doc id="234920" url="https://ta.wikipedia.org/wiki?curid=234920" title="காஞ்ஞிரப்பள்ளி சட்டமன்றத் தொகுதி">
காஞ்ஞிரப்பள்ளி சட்டமன்றத் தொகுதி

காஞ்ஞிரப்பள்ளி சட்டமன்றத் தொகுதி, கேரள சட்டமன்றத்துக்கான தொகுதியாகும். இது 
கோட்டயம் மாவட்டத்தின் காஞ்ஞிரப்பள்ளி வட்டத்தில் உள்ள சிறக்கடவு, காஞ்ஞிரப்பள்ளி, மணிமலை ஆகிய ஊராட்சிகளும், சங்கனாசேரி வட்டத்தில் உள்ள கங்கழை, கறுகச்சால், நெடுங்குன்னம், வாழூர், வெள்ளாவூர் ஆகிய ஊராட்சிகளும், கோட்டயம் வட்டத்தில் உள்ள பள்ளிக்கத்தோடு என்னும் ஊராட்சிகளையும் கொண்டது.


</doc>
<doc id="234922" url="https://ta.wikipedia.org/wiki?curid=234922" title="சதாப்தி விரைவுவண்டி">
சதாப்தி விரைவுவண்டி

சதாப்தி தொடர் வண்டி ("Shatabdi Express") என்பது முக்கியமான பெருநகரங்களை மற்ற சுற்றுலா, தொழில் மற்றும் புனிதயாத்திரை ஆகியவற்றோடு தொடர்புடைய சிறு நகரங்களை இணைக்கும் பயணிகள் தொடர் வண்டி ஆகும். இவற்றை இந்திய இரயில்வே இயக்குகிறது. இவ்வகை தொடர்வண்டிகள் முழுக்க பகல் நேரத்தில் இயக்கப்படுகின்றன மற்றும் இவை இயக்கப்படும் நாளிலேயே மீண்டும் ஆரம்ப இரயில் நிலையத்திற்குச் சென்றடையும்.

இந்தியாவின் வேகமான தொடர் வண்டிகளில் சதாப்தியும் அடங்கும். இவ்வண்டியை இந்திய இரயில்வே பெருமைமிக்கதாகக் கருதுகிறது. சதாப்தி விரைவு வண்டி குறைந்த தூரத்தில் இருந்து நடுத்தர தூரம் வரை உள்ள வழித்தடங்களில் இயக்கப்படுகிறது. இந்த வகை வண்டியின் சராசரி வேகம் ஒரு மணிநேரத்திற்கு 140 கி.மீ ஆகும். ஆனால் போபால் சதாப்தி 160 km/h வரை செல்லக் கூடியது. எனவே போபால் சதாப்தியே இந்தியாவின் வேகமான சதாப்தி தொடர் வண்டியாகும்.

சதாப்தி என்னும் சொல் சமசுகிருதம், இந்தி மற்றும் பிற இந்திய மொழிகளில் நூற்றாண்டு விழா என்பதை குறிக்கும். 1988 இல் ஜவஹர்லால் நேருவின் நூறாவது பிறந்தநாளை முன்னிட்டு இயக்கப்பட்டதால் இந்த தொடருந்து சதாப்தி என அழைக்கப்படுகிறது. இந்த தொடருந்து அப்போதைய ரயில்வே அமைச்சர் மாதவ் ராவ் சிந்தியாவால் ஆரம்பிக்கப்பட்டது. முதன்முதலாக புது தில்லியில் இருந்து ஜான்சி வரை இயக்கப்பட்டு பின்பு போபால் வரை நீடிக்கப்பட்டது.

போபால் சதாப்தி தான் இந்தியாவின் மிக வேகமான தொடருந்து ஆகும். இதனுடைய சராசரி வேகம் 93 km/h ஆகும். இந்த தொடருந்து ஆக்ரா மற்றும் புது தில்லி இடையே சில இடங்களில் அதன் உச்ச வரம்பு வேகமான 160 km/h எட்டக் கூடியது. இந்த தொடருந்துகள் புதிய வகை எல்.எச்.பி. கோச்சுகள் கொண்டது. 

சதாப்தி தொடருந்து வேகமான சேவையை தரும் நோக்கில் சில நிறுத்தங்களையே கொண்டது. இந்த இரயிலில் முழுவதும் குளிரூட்டபட்ட பெட்டிகளைக் கொண்டது. மற்ற இந்தியத் தொடருந்துகளைக் காட்டிலும் சதாப்தி ரயில்கள் சிறப்பாகவே இருக்கும்.

சதாப்தி ரயில்களை எளிதாக கண்டுகொள்ள மற்ற ரயில்களில் இருந்து சற்று வித்தியாசப்பட்டிருக்கும். பெரும்பாலும் இந்த ரயில்களுக்கு முன்னுரிமை அளிக்கப்படும். இந்த ரயில்களில் பயணம் செய்பவர்களுக்கு நேரத்திற்கு ஏற்றவாறு உணவு வகைகள் வழங்கப்படும். இவ்வகை ரயில்களில் முன்பதிவற்ற இருக்கைகள் இருக்காது. அதனால் இந்த ரயிலில் பயணம் செய்பவர்கள் முன்கூட்டியே இடத்தை முன்பதிவு செய்துகொள்ளவேண்டும்.

2019 ஆண்டு பிப்ரவரி மாதம் 15 ஆம் திகதி முதல் இந்த விரைவுவண்டி செல்லும் தடத்தில் வந்தே பாரத் எக்ஸ்பிரஸ் என்ற தனியாக என்சின் இல்லாத விரைவு வண்டி இயக்கப்பட உள்ளதால் அன்றுமுதல் இந்த வண்டி சேவை நிறுத்தப்படுகிறது. 



</doc>
<doc id="234923" url="https://ta.wikipedia.org/wiki?curid=234923" title="பூஞ்ஞார் சட்டமன்றத் தொகுதி">
பூஞ்ஞார் சட்டமன்றத் தொகுதி

பூஞ்ஞார் சட்டமன்றத் தொகுதி, கேரள சட்டமன்றத்துக்கான தொகுதியாகும். இது கோட்டயம் மாவட்டத்தின் காஞ்ஞிரப்பள்ளி வட்டத்தில் உள்ள எருமேலி, முண்டக்கயம், பாறத்தோடு, கூட்டிக்கல்,கோருத்தோடு ஆகிய ஊராட்சிகளையும், மீனச்சில் வட்டத்தில் உள்ள ஈராற்றுபேட்டை, பூஞ்ஞார், பூஞ்ஞார் தெக்கேக்கரை, தீக்கோயி, திடனாடு ஆகிய ஊராட்சிகளையும் கொண்டது. 


</doc>
<doc id="234930" url="https://ta.wikipedia.org/wiki?curid=234930" title="பார்பரா மெக்லின்டாக்">
பார்பரா மெக்லின்டாக்

பார்பரா மெக்லின்டாக், (ஜூன் 16, 1902 - செப்டம்பர் 2, ,1992) மருத்துவத்திற்கான நோபல் பரிசைத் தனித்துப் பெற்ற முதல் பெண்மணி.

பார்பரா 1902 ஆம் ஆண்டு , ஜூன் மாதம் 16 ஆம் நாள் கனக்டிகட்டில் உள்ள ஹர்ட்போர்டு நகரில் பிறந்தார். 1908 ஆம் ஆண்டு அவர் குடும்பம் நியூயார்க்கின் புரூக்ளின் நகருக்குக் குடி பெயர்ந்தது.

1923ல் பார்பரா செல்லியல் பாடத்தில் பட்டப்படிப்பை முடித்தார். தொடர்ந்து பயின்று முதுகலைப்பட்டமும், முனைவர் பட்டமும் பெற்றார். 1931ல் தேசிய ஆராய்ச்சிக்கழகத்தின் கல்வி உதவித்தொகை பெற்று இரண்டு ஆண்டுகள் கார்னல் பல்கலைகழகம், மிசோரி பல்கலைகழகம், கலிபோர்னியா தொழில் நுட்ப மையம் ஆகியவற்றில் மரபியல் ஆராய்ச்சிகளை மேற்கொண்டார். 1936ல் மிசோரி பல்கலைகழகத்தின் மரபியல் துறையின் உறுப்பினரானார். ஆனால் பெண் என்ற பாகுபாடு காரணமாக அவருக்கு ஏற்பட்ட கசப்பான நிகழ்வுகளா; 1941ல் அங்கிருந்து விலகினார்.

தொடர்ந்து மரபியல் ஆய்வில் ஈடுபட்ட பார்பரா 1951ல் தனது மிகப்பெரிய கண்டுபிடிப்பை வெளியிட்டார். 'குரோமொசோம்களில் உள்ள மரபணுக்கள் அவ்வப்போது தங்களின் இடங்களை மாற்றிக் கொள்கின்றன' என்றும் கண்டுபிடித்துக் கூறினார். இதைக் 'குதிக்கும் மரபணுக்கள்' என்று வர்ணித்தார். அதோடு மரபணுக்கள் தங்களைத் தாங்களே பரிணாம வளர்ச்சிக்கு உட்படுத்திக் கொள்ளும் என்பதையும் நிருபித்தார். அவரிடம் பாகுபாடு காட்டிய பல்வேறு ஆய்வாளர்களும் அவரைத் தேடி வந்து பாராட்டினர். மரபியல் வரலாற்றில் இது ஒரு மைல்கல் என்றழைக்கப்பட்டது.


1992ம் ஆண்டு செப்டம்பர் மாதம் 2ம் நாள் மறைந்தார்.



</doc>
<doc id="234933" url="https://ta.wikipedia.org/wiki?curid=234933" title="அண்டர் தி டோம்">
அண்டர் தி டோம்

அண்டர் தி டோம் இது ஒரு அமெரிக்க நாட்டு தொலைக்காட்சி தொடர் ஆகும். இந்த தொடரை ஸ்டீபன் கிங் எழுதிய அண்டர் தி டோம் என்ற நாவலை மையமாக வைத்து பிரயன் கே. வாஹன் என்பவர் இயக்கியுள்ளார். இந்த தொடரில் மைக் வோகெல் கதாநாயகனாக நடித்துள்ளார்.

இந்த தொடர் சூன் 24, 2013 முதல் செப்டம்பர் 10, 2015 வரை மூன்று பருவங்களாக சிபிஎஸ் என்ற தொலைக்காட்சியில் ஒளிபரப்பாகி 39 அத்தியாங்களுடன் நிறைவு பெற்றது.



</doc>
<doc id="234934" url="https://ta.wikipedia.org/wiki?curid=234934" title="த வுமன் இன் பிளாக்: ஏஞ்சல் ஒப் டெத்">
த வுமன் இன் பிளாக்: ஏஞ்சல் ஒப் டெத்

தி பிளாக் இன் வுமன்: ஏஞ்சல் ஒப் டெத் இது 2015ஆம் ஆண்டில் திரைக்கு வந்த அமெரிக்க நாட்டு திரைப்படம் ஆகும். இந்த திரைப்படத்தை டோம் ஹார்பர் என்பவர் இயக்கியுள்ளார். ஜெரேமி இர்வின், அட்ரியன் ரவலின்ஸ் உள்ளிட்ட பலர் நடித்துள்ளார்கள். இந்த திரைப்படம் 2015 ஆம் ஆண்டு, ஜனவரி 2ஆம் திகதி வெளியானது.




</doc>
<doc id="234947" url="https://ta.wikipedia.org/wiki?curid=234947" title="ரெசிடென்ட் ஈவில்">
ரெசிடென்ட் ஈவில்

ரெசிடென்ட் ஈவில் இது 2002ஆம் ஆண்டு திரைக்கு வந்த அமெரிக்க நாட்டு அறிவியல் திகில் திரைப்படம் ஆகும். இந்த திரைப்படத்தை பவுல் டபிள்யூ. எஸ். ஆண்டர்சன் என்பவர் எழுதி மற்றும் இயக்கியுள்ளார். இந்த திரைப்படம் 1996ஆம் ஆண்டு வெளியான ரெசிடென்ட் ஈவில் என்ற விடியோ விளையாட்டை மையமாக வைத்து எடுக்கப்பட்டுள்ளது. இந்த திரைப்படத்தில் கதாநாயகியாக மில்லா ஜோவோவிச் நடித்துள்ளார்கள்.


இந்த திரைப்படம் தமிழ் மொழியில் மொழிமாற்றம் செய்யப்பட்டு வெளியானது.



</doc>
<doc id="234951" url="https://ta.wikipedia.org/wiki?curid=234951" title="கிருனா">
கிருனா

கிருனா (', வட சமி மொழி: ', பின்னிய மொழி: "") சுவீடனின் வடகோடியில் இலாப்லாந்து மாநிலத்தில் அமைந்துள்ள நகரம் ஆகும். இங்கு 2010 கணக்கெடுப்பின்படி 18,148 மக்கள் வாழ்கின்றனர் இங்கு கிருனா நகராட்சியின் (2008இல் ம.தொகை. 23,099 )) தலைமையகம் உள்ளது. 

இந்நகரின் பகுதிகளுக்கு உள்ளக சமி மக்களுடன் இணைந்த நீண்ட வரலாறு உள்ளது. குறைந்தது 6000 ஆண்டுகளுக்கு முன்பே இங்கு குடியிருந்ததற்கான சான்றுகள் உள்ளன. கிருனா நகரம் 1900இல் உருவானது. இங்கு இரும்புத் தாது அகழ்ந்தெடுத்தலும் கனிமச் சுரங்கங்களும் முதன்மையானத் தொழில்களாகும். இரண்டாம் உலகப் போரின் போது இங்கிருந்து பெருமளவு இரும்பு தொடருந்து வழியாக கிழக்குக் கடலோரத்திற்கு எடுத்துச்செல்லப்பட்டு அங்கிருந்து செருமனிக்கு விற்பனையாயிற்று. 

1964இல் கிருனாவில் எசுரேஞ்சு விண்வெளி மையம் நிறுவப்பட்டது. தவிரவும் விண்வெளி இயற்பியலுக்கானக் கழகமும் இங்கு அமைந்துள்ளது. லூலியா தொழினுட்ப பல்கலைக்கழகத்தின் விண்வெளி அறிவியல் துறை இங்கு இயங்குகிறது.

சுற்றுலாப் பயணிகளுக்கு இது மிகவும் புகழ்பெற்ற இடமாக விளங்குகிறது. இங்குள்ள பனி தங்குவிடுதி (ஐசு ஓட்டல்) மிகவும் புகழ்பெற்றது. வடதுருவத்திற்கு அண்மையில் உள்ளதால் நள்ளிரவுச் சூரியனையும் வடக்கு ஒளிகளையும் காண இது சிறந்த இடமாக உள்ளது.
கிருனா நகரத்தில் மிகப் பெரிய தாது சுரங்கம் நூற்றாண்டுகளுக்கும் மேலாகத் தொடர்ந்து செயல்பட்டு வருகிறது. இதனால் ஒட்டுமொத்த நகரமும் புதையுண்டு போகும் அபாயத்தில் நகரம் உள்ளதாக நிலவியல் வல்லுநர்கள் 2004ஆம் ஆண்டு கண்டுபிடித்தனர். இதையடுத்து, இந்த நகரில் உள்ள பழமையான வரலாற்றுச் சின்னங்களைப் பாதுகாக்கும் நோக்கத்துடன், முழு நகரையும் மூன்று கிலோமீட்டர் தள்ளியுள்ள இடத்துக்கு இடம் மாற்ற அரசு முடிவெடுத்தது. 2014ஆம் ஆண்டு நகரை நகர்த்துவது தொடர்பான ஆய்வுகள் தொடங்கியது. அதன்பிறகு தற்போது வீடுகளை இடம்மாற்றும் பணிகள் துவங்கியுள்ளது. அடுத்த 16 ஆண்டுகளுக்குள் நகரை முழுமையாக மாற்றிவிட திட்டமிடப்பட்டுள்ளது. 



</doc>
<doc id="234963" url="https://ta.wikipedia.org/wiki?curid=234963" title="உலக சதுரங்கப் போட்டி 2014">
உலக சதுரங்கப் போட்டி 2014

உலக சதுரங்கப் போட்டி 2014 ("World Chess Championship 2014") என்பது நடப்பு உலக வாகையாளர் மாக்னசு கார்ல்சனுக்கும், விசுவநாதன் ஆனந்த்துக்கும் இடையில் 2014 ஆம் ஆண்டுக்கான உலக வாகையாளரைத் தேர்ந்தெடுக்க நடைபெற்ற சதுரங்கப் போட்டித் தொடராகும். இவ்விறுதிப் போட்டித்தொடர் உருசியாவின் சோச்சி நகரில் 2014 நவம்பர் 7 முதல் நவம்பர் 28 வரை பன்னாட்டு சதுரங்கக் கூட்டமைப்பின் ஆதரவுடன் நடைபெற்றது.

திட்டமிடப்பட்ட 12 ஆட்டங்களில் 11வது ஆட்டத்தின் முடிவில் வெற்றியாளர் அறிவிக்கப்பட்டார். கார்ல்சன் ஓர் ஆட்டத்தை மட்டும் இழந்து, ஏழு ஆட்டங்களை சமப்படுத்தி தனது உலக வாகையாளர் பட்டத்தைத் தக்க வைத்துக் கொண்டார்.

இறுதிப் போட்டித் தொடரில் மாக்னசு கார்ல்சனை எதிர்த்துப் போட்டியிடும் வேட்பாளரைத் தேர்ந்தெடுக்க எட்டுப் போட்டியாளர்கள் அடங்கிய இரட்டை தொடர் சுழல்முறைப் போட்டிகள் உருசியாவின் காண்டி-மான்சீஸ்கு நகரில் 2014 மார்ச் 13 முதல் 31 வரை நடைபெற்றன. இப்போட்டி முடிவுகள் வருமாறு:

2014 ஆம் ஆண்டுக்கான வாகையாளரைத் தேர்ந்தெடுக்கும் இறுதிச் சுற்றுப் போட்டிகள் நோர்வேயைச் சேர்ந்த மாக்னசு கார்ல்சன், இந்தியாவின் விசுவநாதன் ஆனந்த் ஆகியோருக்கு இடையில் உருசியாவின் சோச்சி நகரில் 2014 நவம்பர் 7 தொடக்கம் 28 வரை நடைபெற்றன.

இறுதிச் சுற்றுப் போட்டிகளுக்கு முன்னர், 2005 முதல் 2014 நவம்பர் 6 வரை, கார்ல்சனும், ஆனந்தும் 40 போட்டிகளில் பங்குபற்றியிருந்தனர். இவற்றில் கார்ல்சன் 6 போட்டிகளிலும், ஆன்ந்த் ஆறு போட்டிகளிலும் வெற்றி பெற்றனர். 28 போட்டிகள் வெற்றி-தோல்வியின்றி முடிந்தன.

இறுதிப் போட்டித் தொடரில் கார்ல்சன், ஆனந்த் இருவருக்கும் இடையே ஆகக்கூடியது 12 மரபார்ந்த ஆட்டங்களும், தேவைப்படின், மேலதிக சமநிலை-முறிப்பு ஆட்டங்களும் இடம்பெறுகின்றன. மரபார்ந்த ஆட்டங்களில், முதல் 40 நகர்வுகளுக்கு 120 நிமிடங்களும், அடுத்த 20 நகர்வுகளுக்கு 60 நிமிடங்களும் எடுத்துக் கொள்ளலாம். மீதமான ஆட்டத்திற்கு ஒவ்வொரு நகர்விற்கும் 30 செக்கன்களாக மொத்தம் 15 நிமிடங்களும் எடுத்துக் கொள்ளலாம். மரபார்ந்த போட்டித் தொடரில் முதலாவதாக 6.5 புள்ளிகள் பெறும் போட்டியாளர் வெற்றி பெற்றதாக அறிவிக்கப்படுவார்.

மொத்தப் பணப் பரிசு 1 மில்லியன் யுரோக்கள் ஆகும். 12 மரபார்ந்த போட்டிகளுக்குள் தொடர் முடிவடையும் பட்சத்தில், இப்பரிசில் 60 விழுக்காடு வெற்றி பெறுபவருக்கும், மீதி தோற்பவருக்கும் தரப்படும். சமநிலை-முறிப்பில் வெற்றியாளர் தேர்ந்தெடுக்கப்படுவாராயின், வெற்றியாளர் 55 விழுக்காடும் தோற்பவர் 45 விழுக்காடும் பெறுவர்.

முதலாவதாகக் குறிப்பிடப்பட்ட போட்டியாளர் வெள்ளைக் காய்களுடன் விளையாடுவார்.

போட்டியின் முதலாவது ஆட்டம் 2014 நவம்பர் 8 இல் இடம்பெற்றது. ஆனந்த் இராணியின் சிப்பாயைக் கொண்டு ஆட்டத்தைத் தொடக்கினார். பதிலுக்கு கார்ல்சன் இதற்கு குரூன்ஃபெல்டு பாதுகாப்பு முறையுடன் விளையாடினார். ஆட்டம் தொடரும் போது ஆனந்த் சில காய்களை இழந்தாலும், இடையில் இராணியுடனும் கோட்டையுடனும் விளையாடி உலக வாகையாளருடன் ஆட்டத்தை சமனாக முடித்துக் கொண்டார்.

இரண்டாவது ஆட்டம் 2014 நவம்பர் 9 இல் நடைபெற்றது. ஆட்ட ஆரம்பம் உருய் உலோப்பசு முறையின் பெர்லின் வேறுபாட்டுடன் தொடங்கியது. கார்ல்சன் 4.0-0 Nxe4 இற்குப் பதிலாக 4.d3 என ஆடினார். ஆனந்தின் இரண்டு c-சிப்பாய்களுக்குப் பதிலாக கார்ல்சன் அமைச்சரைக் கொடுத்து விளையாடினார். ஆனாலும், ஆனந்தின் 16...Rd8, 18...Be6, 19...Ng6 நகர்வுகள் ஆட்டத்தை கார்ல்சனுக்கு சார்பாக்கியது. இறுதியாட்டம் கார்ல்சனுக்கு சாதகமானது. கார்ல்சன் வெற்றி பெற்றார்.

மூன்றாம் ஆட்டம் 2014 நவம்பர் 11 இல் இடம்பெற்றது. ஆனந்த்தின் மிகத் துணிச்சலான ஆரம்ப நகர்வு இவ்வாட்டத்தின் போக்கை நிர்ணயித்தது. ஆனந்தின் ஆரம்ப இராணிப் பக்கத்தில் இருந்தான தாக்குதலை அடுத்து அவர் மிக விரைவில் ஆட்டத்தைத் தனக்கு சார்பானதாக ஆக்கிக் கொண்டார். இவ்வெற்றியுடன் ஆனந்த் ஆட்டத்தை 1½–1½ என சமப்படுத்தினார். உலக வாகையாளர் போட்டி ஒன்றில் கார்ல்சனை ஆனந்த் வென்ற முதலாவது ஆட்டம் இதுவாகும்.

நான்காவது ஆட்டம் 2014 நவம்பர் 12 இல் இடம்பெற்றது. ஆனந்த் இப்போட்டியில் முதல் தடவையாக சிசிலியன் தற்காப்பு முறையில் ஆடத் தொடங்கினார். கறுப்பின் தனிமைப்படுத்தப்பட்ட d-சிப்பாயினால் கார்ல்சன் சிறிதளவு முன்னே நின்றார். ஆனாலும், ஆட்டம் இறுதியில் சமனாக முடிந்தது.

ஐந்தாவது ஆட்டம் 2014 நவம்பர் 14 இல் நடைபெற்றது. கார்ல்சன் அரசியின் இந்தியப் பாதுகாப்பு முறையில் ஆடத் தொடங்கினார். ஆனலும், ஆனந்த் மிக விரைவாக முன்னேறினார். 22 ஆம் நகர்வில், கார்ல்சன் b2 இல் இருந்த சிப்பாயைக் கைப்பற்றினாலும், மிக விரைவிலேயே அதனைத் திரும்பக் கொடுக்க வேண்டியதாயிற்று. இதன் மூலம் தனது அரசன் பக்கமுள்ள சிப்பாய்களின் அமைப்பைக் குழப்ப வேண்டியதாயிற்று. அதன் பின்னர் ஆட்டம் சமனாக முடிந்தது.

ஆறாவது ஆட்டம் 2014 நவம்பர் 15 இல் இடம்பெற்றது. ஆரம்பத்திலேயே அரசியைப் பரிமாற்றம் செய்த கார்ல்சன், விரைவிலேயே ஆட்டத்தில் வெற்றி பெறும் நிலைக்கு வந்தார். 26 ஆம் நகர்வில் இரு பெரும் தவறுகள் இடம்பெற்றன. கார்ல்சனின் 26.Kd2?? என்ற நகர்விற்கு ஆனந்த் 26...Nxe5! 27.Rxg8 Nxc4+ 28.Kd3 Nb2+ 29.Ke2 Rxg8, எனப் பதிலளித்திருக்க வேண்டும், இதன் மூலம் கருப்புக்கு ஒரு சிப்பாய் அதிகமாக இருந்திருக்க வேண்டிய நிலை ஏற்பட்டு வெற்றி பெறும் வாய்ப்பு அதிகரித்திருக்கும். ஆனால் ஆனந்து இந்த வாய்ப்பைத் தவற விட்டு, 26...a4?? என விளையாடினார். கார்ல்சன் மேலும் தவறிழைக்காமல், இலகுவாக வெற்றியைத் தனதாக்கிக் கொண்டார்.

ஏழாவது ஆட்டம் 2014 நவம்பர் 17 அன்று நடைபெற்றது. உருய் உலோப்பசு-பெரின் பாதுகாப்பு என்ற ஆரம்ப நகர்வு முறை மூஅம் கார்ல்சன் விளையாடத் தொடங்கினார். ஒரு சிப்பாயை இழந்திருந்தாலும், கார்ல்சனின் நிலையில் சிறிதளவு மேல்தன்மை காணப்பட்டது. 31 ஆம் நகர்வில் ஆனந்த் இரு சிப்பாய்களுக்காகத் தனது அமைச்சரைக் கொடுத்து விளையாடி, அரசு பக்கத்தில் இருந்த சிப்பாய்களை இல்லாமல் ஆக்கினார். மேலதிக குதிரை ஒன்றுடன் வெற்றியைத் தனதாக்கிக் கொள்ள முயன்றார். ஆனாலும், அவரால் ஆனந்தின் பாதுகாப்புத் தடையை உடைக்க முடியாமல் போனது. இறுதியில், இருவரும் சிப்பாய்கள் எதுவுமில்லாமல் ஆட வேண்டிய நிலைக்குத் தள்ளப்பட்டு ஆட்டத்தை சமப்படுத்திக் கொண்டார்கள். இவ்வாட்டத்தின் மூலம் கார்ல்சன் ஆனந்தை விட ஒரு புள்ளி முன்னே உள்ளார்.

உலக வாகையாளர் போட்டியொன்றில் விளையாடப்பட்ட இரண்டாவது மிக நீண்ட போட்டி இதுவாகும். 1978 ஆம் ஆண்டு போட்டியின் 5ம் ஆட்டத்தின் போது விக்தர் கர்ச்னோயும் அனத்தோலி கார்ப்பொவ்வும் 124 நகர்வுகள் விளையாடி சாத்தியமான நகர்வற்ற நிலை முடிவுக்கு வந்தமையே மிக நீண்ட போட்டியாகும்.

எட்டாவது ஆட்டம் 2014 நவம்பர் 18 அன்று இடம்பெற்றது. ஆனந்த் இராணியின் உத்தி மறுப்பு (Bf4 நகர்வு) மூலம் விளையாடினார். மூன்றாம் ஆட்டத்தில் இந்நகர்வு ஆனந்துக்கு வெற்றியை ஈட்டித் தந்தது. ஆனாலும், கார்ல்சன் இம்முறை 1970கள்-90கள் வரை பிரபலமாகவிருந்த 6...c5 என்ற பழையகால நகர்வு மூலம் எதிர்கொண்டார். இதன் மூலம் அவருக்கு ஆட்டத்தை இலகுவாக சமப்படுத்த முடிந்தது.

ஒன்பதாவது ஆட்டம் 2014 நவம்பர் 20 அன்று இடம்பெற்றது. உருய் உலோப்பசு பெர்லின் பாதுகாப்பு ஊடாக ஆட்டம் ஆரம்பமானது. 20வது நகர்வில் மூன்றுதடவைகள் ஒரே நகர்வுகள் நகர்த்தப்பட்டதை அடுத்து ஆட்டம் சமனாக முடிவுற்றதாக அறிவிக்கப்பட்டது. இச்சமநிலையுடன் கார்ல்சன் 5-4 என்ற கணக்கில் முன்னணிக்கு வந்தார். 

பத்தாவது ஆட்டம் 2014 நவம்பர் 21 இல் நடைபெற்றது. முதலாவது ஆட்டம் போலவே கார்ல்சன் இம்முறையும் குரூன்பெல்டு பாதுகாப்பு முறையில் ஆடத் தொடங்கினார். ஆனால் ஆனந்த் இம்முறை உருசிய முறையில் விளையாடினார். பெரும்பாலான நேரத்தில் கார்ல்சன் கடுமையான அழுத்தத்துடனேயே ஆடவேண்டி இருந்தது. இறுதியில் இருவரும் ஆட்டத்தை சமப்படுத்த ஒப்புக் கொண்டார்கள்.

பதினோராவது ஆட்டம் 2014 நவம்பர் 23 இல் இடம்பெற்றது. இவ்வாட்டத்தில், ஆன்ந்த் 45வது நகர்வில் தோல்வியை ஒப்புக் கொண்டார். இதனை அடுத்து வாகையாளர் தேர்வுக்கான 6.5 புள்ளிகளைப் பெற்று கார்ல்சன் போட்டியில் வெற்றி பெற்று உலக வாகையாளர் விருதைத் தக்க வைத்துக் கொண்டார்.



</doc>
<doc id="234965" url="https://ta.wikipedia.org/wiki?curid=234965" title="கே. காயத்ரி">
கே. காயத்ரி

கே. காயத்ரி தமிழ்நாட்டைச் சேர்ந்த கருநாடக இசைப் பாடகர் ஆவார். 

காயத்ரி கருநாடக இசையினை சுகுணா புருசோத்தமனிடம் பன்னிரண்டு ஆண்டுகள் கற்றார். சென்னைப் பல்கலைக்கழகத்தில் படித்து இசையில் முதுகலைப் பட்டமும், எம். பில். பட்டமும் பெற்றுள்ளார்.





</doc>
<doc id="234966" url="https://ta.wikipedia.org/wiki?curid=234966" title="கிளாசு யோகன்னிசு">
கிளாசு யோகன்னிசு

கிளாசு வெர்னர் யோகன்னிசு ("Klaus Werner Iohannis", அல்லது "Johannis", பிறப்பு:சூன் 13, 1959) உருமேனிய அரசியல்வாதி ஆவார். இவர் நவம்பர் 16, 2014இல் உருமேனியாவின் ஐந்தாவது குடியரசுத் தலைவராக தேர்ந்தெடுக்கப்பட்டுள்ளார். 2002 முதல் 2013 வரை உருமேனிய செருமானியர்களின் சனநாயக மன்றத்தின் தலைவராக விளங்கிய கிளாசு 2014இல் உருமேனியாவின் தேசிய லிபரல் கட்சியின் தலைவரானார். 

யோகன்னிசு 2000ஆம் ஆண்டில் அரசியலில் ஈடுபட்டு தமது பிறந்த ஊரான சிபியுவின் நகரத்தந்தையாகத் தேர்ந்தெடுக்கப்பட்டார். ஒருகாலத்தில் இடாய்ச்சு மொழி பேசுவோர் பெரும்பாலாக இருந்த சிபியு நகரத்தில் அவர்களது இருப்பு படிப்படியாக குறைந்து சிறுபான்மையினர் ஆகினர். எனவே இச்சமூகத்தின் சார்பாக நிறுத்தப்பட்ட கிளாசின் வெற்றி எதிர்பார்க்கப்படவில்லை. இதே வெற்றியை 2004,2008 தேர்தல்களிலும் மீளவும் பெற்றார். தமது ஆட்சிக்காலத்தில் சிபியு நகரை மிகவும் புகழ்பெற்ற சுற்றுலாத் தலமாக மாற்றினார். 2007ஆம் ஆண்டு ஐரோப்பிய பண்பாட்டுத் தலைநகராக சிபியு தேர்ந்தெடுக்கப்பட்டது. 2013இல் யோகன்னிசு தேசிய லிபரல் கட்சியில் இணைந்தார். உடனடியாகவே அவருக்கு முதல் உதவித் தலைவர் பதவி வழங்கப்பட்டது. 2014இல் அக்கட்சியின் தலைவரானார். 

அக்டோபர் 2009இல் நாடாளுமன்றத்தின் ஐந்து அரசியல் குழுக்களில் நான்கு இவரை உருமேனியப் பிரதமர் பதவிக்கு பரிந்துரைத்தன. அப்போதையக் குடியரசுத் தலைவர் "டிராயன் பாசெசுகுவின்" சனநாயக லிபரல் கட்சி மட்டுமே எதிர்த்தது. அவருக்கு ஆதரவாக நாடாளுமன்ற அறிவிக்கை நிறைவேற்றப்பட்ட போதும் பாசெசுகு அவரை பிரமதராக்க மறுத்தார். 

யோகன்னிசு "டிரான்சில்வேனிய சாக்சன்" இனத்தைச் சேர்ந்தவர். உருமேனியாவில் சிறுபான்மையராக உள்ள இவர்கள் 12வது நூற்றாண்டில் டிரான்சில்வேனியாவிலிருந்து குடிபெயர்ந்தவர்கள். அரசியலில் நுழைவதற்கு முன்னர் யோகன்னிசு இயற்பியல் ஆசிரியராக இருந்தார்.



</doc>
<doc id="234976" url="https://ta.wikipedia.org/wiki?curid=234976" title="ஜெய்பூர் மெட்ரோ">
ஜெய்பூர் மெட்ரோ

செய்ப்பூர் மெட்ரோ என்பது இராஜஸ்தான் மாநிலத்தில் உள்ள செய்ப்பூர் நகரத்தின் போக்குவரத்து தேவைக்கான ஒரு திட்டம் ஆகும். இந்த திட்டத்தின்படி மின்சாரத் தொடருந்துகள் அதற்கென உருவாக்கப்பட்டுள்ள இருப்புப் பாதைகளில் தனியே இயக்கபடும்.இவ்வாறு உருவாக்கப்படும் இருப்பு வழிகளின் தண்டவாளங்கள், மேம்பாலங்கள் அல்லது நிலத்தடியில் கட்டப்படும். இந்த திட்டத்தின் கட்டுமானப் பணிகள் தற்போது நடைபெற்று வருகின்றன. இந்தத் திட்டத்தின் முதல் பகுதியின் கட்டுமானப் பணிகள் ,மானசரோவரிலிருந்து சந்த்போலே பசார் வரை உள்ள 9.2 கி.மீ தூரம், நவம்பர் 13, 2010 அன்று ஆரம்பிக்கப்பட்டது. சரியான காலவரம்புக்குள் முடித்தால் இது இந்தியாவின் ஐந்தாவது மெட்ரோவாக (கொல்கத்தா மெட்ரோ, தில்லி மெட்ரோ, நம்ம மெட்ரோ, குர்கோன் மெட்ரோ ) இருக்கும்.



</doc>
<doc id="235022" url="https://ta.wikipedia.org/wiki?curid=235022" title="அகோலே சட்டமன்றத் தொகுதி">
அகோலே சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும்.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235023" url="https://ta.wikipedia.org/wiki?curid=235023" title="சங்கம்னேர் சட்டமன்றத் தொகுதி">
சங்கம்னேர் சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும்.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235024" url="https://ta.wikipedia.org/wiki?curid=235024" title="சீரடி சட்டமன்றத் தொகுதி">
சீரடி சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும்.இது சீரடி மக்களவைத் தொகுதிக்கு உட்பட்டது.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235025" url="https://ta.wikipedia.org/wiki?curid=235025" title="கோபர்காவ் சட்டமன்றத் தொகுதி">
கோபர்காவ் சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும். இது சீரடி மக்களவைத் தொகுதிக்கு உட்பட்டது.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235026" url="https://ta.wikipedia.org/wiki?curid=235026" title="ஸ்ரீராம்பூர் சட்டமன்றத் தொகுதி">
ஸ்ரீராம்பூர் சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும்.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235027" url="https://ta.wikipedia.org/wiki?curid=235027" title="நேவாசா சட்டமன்றத் தொகுதி">
நேவாசா சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும். இது சீரடி மக்களவைத் தொகுதிக்கு உட்பட்டது.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235028" url="https://ta.wikipedia.org/wiki?curid=235028" title="சேவ்காவ் சட்டமன்றத் தொகுதி">
சேவ்காவ் சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும். இது அகமதுநகர் மக்களவைத் தொகுதிக்கு உட்பட்டது.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235029" url="https://ta.wikipedia.org/wiki?curid=235029" title="ராஹுரி சட்டமன்றத் தொகுதி">
ராஹுரி சட்டமன்றத் தொகுதி

இது [[அகமதுநகர் மாவட்டம்|அகமதுநகர் மாவட்டத்தில்]] உள்ள கீழ்க்காணும் பகுதிகளைக் கொண்டது.


[[பகுப்பு:மகாராட்டிர சட்டமன்றத் தொகுதிகள்]]
[[பகுப்பு:அகமதுநகர் மாவட்டம்]]

</doc>
<doc id="235030" url="https://ta.wikipedia.org/wiki?curid=235030" title="பார்னேர் சட்டமன்றத் தொகுதி">
பார்னேர் சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும். இது அகமதுநகர் மக்களவைத் தொகுதிக்கு உட்பட்டது.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235031" url="https://ta.wikipedia.org/wiki?curid=235031" title="அகமதுநகர் நகரம் சட்டமன்றத் தொகுதி">
அகமதுநகர் நகரம் சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும். இது அகமதுநகர் மக்களவைத் தொகுதிக்கு உட்பட்டது.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235032" url="https://ta.wikipedia.org/wiki?curid=235032" title="ஸ்ரீகோந்தா சட்டமன்றத் தொகுதி">
ஸ்ரீகோந்தா சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும். இது அகமதுநகர் மக்களவைத் தொகுதிக்கு உட்பட்டது.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.



</doc>
<doc id="235033" url="https://ta.wikipedia.org/wiki?curid=235033" title="கர்ஜத் ஜம்கேடு சட்டமன்றத் தொகுதி">
கர்ஜத் ஜம்கேடு சட்டமன்றத் தொகுதி

﻿ என்பது மகாராஷ்டிர சட்டமன்றத்துக்கான தொகுதியாகும்.

இது அகமதுநகர் மாவட்டத்தில் உள்ள கீழ்க்காணும் பகுதிகளைக் கொண்டது.


</doc>
<doc id="235046" url="https://ta.wikipedia.org/wiki?curid=235046" title="பிளேக் நோய்">
பிளேக் நோய்

பிளேக் ("Plague") குடலிய நுண்ணுயிரி வகையான "எர்சினியா பெசுட்டிசால்" ஏற்படும் கொடிய நோய்த்தொற்று ஆகும். இந்த பாக்டீரியாவினால் பிளேக் நோய் ஏற்படுகின்றது என்பதை பிரான்சிய-சுவிசு மருத்துவரான அலெக்சாண்டர் எர்சினும் சப்பானின் ஷிபாசாபுரோ கிடசாட்டோவும் 1894இல் ஹாங்காங்கில் கண்டறிந்து அறிவித்தனர். இந்த நோயைப் பரப்பும் நோய்ப்பரப்பி உயிரினமாக (vector) இறந்த எலிகளின் உடலில் வாழும் உண்ணிகளை அடையாளம் கண்டவர் பவுல்-லூயி சைமண்டு ஆகும்.

சூன் 2007 வரை உலக சுகாதார அமைப்புக்கு அறிவிக்கப்பட வேண்டிய மூன்று நோய்களில் ஒன்றாக பிளேக் நோய் இருந்தது; வாந்திபேதியும் மஞ்சள் காய்ச்சலும் மற்ற இரு நோய்களாகும்.

நுரையீரல் தொற்றால் ஏற்பட்டதா அல்லது அசுத்தம் காரணமாக ஏற்பட்டதா என்பதைப் பொறுத்து பிளேக்நோய் காற்று மூலமாகவோ நேரடித் தொடர்பு மூலமாகவோ சரியாக சமைக்கப்படாத மாசுமிகு உணவாலோ பரவலாம். ஒவ்வொரு நபரின் பாதிக்கப்பட்ட உடற்பகுதியைப் பொறுத்து பிளேக் நோயின் அறிகுறிகள் அமைந்திருக்கும்: அரையாப்பு பிளேக்கு நிணநீர்க் கணுக்களிலும், குருதிநச்சு பிளேக்கு குருதி நாளங்களிலும், வளியிய பிளேக்கு நுரையீரல்களிலும் ஏற்படும். துவக்கத்திலேயே சிகிட்சை அளிக்கப்பட்டால் இது குணமாகக் கூடிய நோய். உலகின் சிலபகுதிகளில் பிளேக்கு இன்னமும் தொற்றுநோயாக உள்ளது.

நோய் தோன்றுவழி ஆய்வு பயன்பாட்டில் ""பிளேக்"" தற்போது "அரையாப்புகளில்" பாக்டீரியாக்களால் ஏற்படும் தொற்றுக்களைக் குறிக்கின்றது; இருப்பினும் முற்காலங்களில் உலகம்பரவுநோய்களுக்கு பொதுவாக "பிளேக்கு" என்ற சொல் பயன்படுத்தப்பட்டது. பிளேக்கு என்று பெரும்பாலும் "அரையாப்பு பிளேக்கேக்" குறிப்பிடப்பட்டாலும் இது இதன் ஒரு வெளிப்பாடே ஆகும்; மற்ற இரு வகைகளாக குருதிநச்சு பிளேக்கும் வளியிய பிளேக்கும் உள்ளன. இந்த நோய் "கருப்பு பிளேக்கு" என்றும் "கறுப்புச் சாவு" என்றும் குறிப்பிடப்படுகின்றது. 

இச்சொல்லின் சொற்பிறப்பியல்: ""பிளேக்"" இலத்தீன சொல்லான "plāga" ("அடி, காயம்") என்பதிலிருந்தும் "plangere" (“அடித்தல், தாக்குதல்”) என்பதிலிருந்தும் வந்திருக்கலாம்.
இதுவரை தொற்று ஏற்படாத ஒருவருக்கு கீழ்கண்ட வகைகளில் "எ. பெசுட்டிசு" பாக்டீரியா பரவுகின்றது.
"எர்சினியா பெசுட்டிசு" விலங்குகளில், குறிப்பாக கொறித்துண்ணிகளில், வாழ்கின்றன; தொற்றுக்கான இயற்கையான குவியமாக இவை ஆத்திரேலியா தவிர்த்த அனைத்து கண்டங்களிலும் உள்ளன. பிளேக்கு நோயின் முதன்மைக் குவிய பகுதியாக வெப்பமண்டல, அயனவயற் பிரதேச படுகையில் வெப்பமிகுந்த பரப்பெல்லைகளில் உள்ளது.

பரவலான நம்பிக்கைகளுக்கு எதிராக எலிகள் அரையாப்பு பிளேக்கிற்கான காரணமல்ல; முதன்மையாக தெள்ளுப் பூச்சிகளே ("Xenopsylla cheopis") பிளேக்கிற்கு காரணமாகும்; இவை எலிகளைத் தொற்றுவதால் எலிகளே முதலில் பிளேக் நோய்க்கு ஆளாகின்றன. இந்த நோய் தாக்கப்பட்ட கொறித்துண்ணியை கடித்த தெள்ளுப்பூச்சி மனிதரைக் கடிப்பதன் மூலம் இத்தொற்று பரவுகிறது. தெள்ளுப்பூச்சிக்குள் சென்ற பாக்டீரியா அங்குப் பெருகி வயிற்றை அடைக்கிறது; இதனால் பூச்சி பசியால் வாடுகிறது. இதனால் நோய்க்காவியை கடிக்கிறது; எத்தனை குருதி குடித்தாலும் பசி அடங்காது குடித்த இரத்தத்தை வாந்தி எடுக்கிறது; வெளிவந்த இரத்தத்தில் பாக்டீரியாக்கள் நிறைந்திருப்பதால் கடிபட்ட புண்ணை சீழாக்குக்கின்றன. பிளேக் பாக்டீரியா இப்பொது புதிய விலங்கு/மனிதருக்குப் பரவுகிறது. தெள்ளுப்பூச்சி இறுதியில் உணவின்றி இறக்கிறது. எலிகள் தொகை கூடும்போதோ அல்லது அவற்றிற்கு பிற நோய்கள் உண்டாகும்போதோ பிளேக் தொற்றுநோய் தோன்றுகின்றது.

இந்தியாவின் மும்பையில் பணியாற்றிய மருத்துவர் வால்டெமர் ஆஃப்கின் பிளேக்கிற்குகான முதல் தடுப்பூசியை கண்டுபிடித்தவராவார். இவர் 1987இல் அரையாப்பு பிளேக்கிற்கான தடுப்பு மருந்தை கண்டறிந்து சோதித்தார்.

நேரத்தே இனம் காணப்பட்டால் பல்வேறு பிளேக் வகைகளையும் நுண்ணுயிர் எதிர்ப்பிகளைக் கொண்டு குணப்படுத்தலாம். பெரும்பாலும் இசுட்ரெப்டோமைசின், குளோராம்பெனிகோல், டெட்ராசைக்ளின் ஆகிய நுண்ணுயிர்க்கொல்லிகள் பயன்படுத்தப்படுகின்றன. புதியத் தலைமுறை மருந்துகளாக ஜென்டமைசின், டாக்சிசைக்ளின் ஆகியன உள்ளன.



</doc>
<doc id="235050" url="https://ta.wikipedia.org/wiki?curid=235050" title="சிக்கில் குருச்சரண்">
சிக்கில் குருச்சரண்

சிக்கில் குருச்சரண் (பிறப்பு: 21 ஜூன் 1982) தமிழ்நாட்டைச் சேர்ந்த கருநாடக இசைப் பாடகர் ஆவார் . 




</doc>
<doc id="235057" url="https://ta.wikipedia.org/wiki?curid=235057" title="தத்துவ விளக்கம் (நூல்)">
தத்துவ விளக்கம் (நூல்)

தத்துவ விளக்கம் என்பது பெரியார் ஈ வே ரா எழுதிய ஒரு நூல் ஆகும். 1947 ஆம் ஆண்டில் சேலம் கல்லூரி தத்துவக் கலைக் கழகத்தில் பெரியார் ஈ வே. ரா ஆற்றிய சொற்பொழிவு ஒரு நூலாக ஆக்கப் பட்டுள்ளது. பெரியார் சுயமரியாதை பிரச்சார நிறுவனம் இந்நூலை வெளியிட்டது. இது பல பதிப்புகளைக் கண்டுள்ளது.

கடவுள், மதம், மனித அமைப்பு, ஆத்மா, உயிர்-நான் என்னும் உள் தலைப்புக்கள் இந் நூலில் உள்ளன.

இந் நூலில் தரப்பட்டுள்ள சில கருத்துகள்:





</doc>
<doc id="235059" url="https://ta.wikipedia.org/wiki?curid=235059" title="கபீர்">
கபீர்

கபீர் ("Kabīr", , , 1440 – 1518) என்பவர் இந்தியாவின் ஒரு கவிஞர், மதகுரு, புனிதரும் ஆவார். இராமானந்தரால் சீடராக ஏற்றுக் கொள்ளப்பட்டவர். அவரது எழுத்துக்களால் இந்து சமய பக்தி இயக்கத்தில் தாக்கத்தை ஏற்படுதியவர். அவரது பாடல்கள் சீக்கியப் புனித நூலான குரு கிரந்த் சாகிப்பில் உள்ளன. காசிக்கருகே ‘லகர்டேலோ’ என்ற ஏரியில் தாமரை மலரில் கிடைத்த குழந்தையை (கபீர்) முஸ்லிம் நெசவாளர் ஒருவர் எடுத்து வளர்த்தார்.இவரது இளமைப் பருவத்தில் ஒரு இசுலாமியக் குடும்பத்தில் வளர்ந்தார். இருப்பினும் அவரது ஆசிரியரும் இந்து சமய பக்தித் தலைவருமான இராமாநந்தரின் தாக்கம் கபீரிடம் அதிகம் காணப்பட்டது.

இந்து-முஸ்லிம் சமய ஒற்றுமைக்குப் பெரிதும் பாடுபட்டவர். கடவுளிடம் அன்பு செலுத்துவதே நற்கதி அடைய வழி என்றார். “உண்மையே இயல்பானது. அது எல்லோர் இதயத்திலும் உறைகின்றது. அவ்வுண்மை அன்பினால் வெளிப்படுகிறது” என்ற கருத்தை
உடையவர் “பக்தியை வலியுறுத்தாத சமயம் சமயமன்று” என்றார். 

இந்து சமயம், இசுலாம் ஆகிய இரு சமயங்களையுமே கபீர் விமரிசித்தார். இந்து சமயம் வேதங்களால் தவறான வழியில் செல்வதாகவும், உபநயனம் போன்ற சடங்குகள் அர்த்தமற்றவை எனவும் கூறினர். அவரது கருத்துகளுக்காக, இந்து மற்றும் இசுலாமியர் இருவரின் கோபத்துக்கும் ஆளானார். அவர் இறந்தபொழுது அவரால் ஈர்க்கப்பட்ட இரு சமயத்தை சேர்ந்தவர்களால், அவரவர் சமயத்தைச் சேர்ந்தவர் என உரிமை கொண்டாடப்பட்டார்.(அவரது உடலை எரிப்பதா அல்லது புதைப்பதா என்ற சிக்கலும் ஏற்பட்டது.)

"கபீர் பந்த்" ("Kabir panth", "Path of Kabir") என்ற சமயச் சமூகம் மூலமாக கபீரின் கருத்துக்களும் கூற்றுகளும் தொடர்கிறது. இச்சமூகத்தினர் கபீர் பந்த்தின் நிறுவனராகக் கபீரை ஏற்றுக் கொண்டுள்ளனர். மேலும் இப்பிரிவினர் "கபீர் பந்த்திக்கள் ("Kabir panthis") என அழைக்கப்படுகின்றனர். .

இராமானந்தரின் சீடரான கபீர் இந்தி மொழியில் எழுதிய இரு வரியிலான பாடல்களை "தோஹே" என்றழைக்கப்படுகிறது. 'தோ' என்பது இரண்டைக் குறிக்கிறது. இந்திய அரசின் ஜவுளித்துறை அமைச்சகம் கபீரின் பெயரில் சிறந்த நெசவாளருக்கான சந்த் கபீர் விருது வழங்குகிறது. இவரது பெயரில் உத்தரப்பிர்தேசத்தில் சந்த் கபீர் எனும் மாவட்டமும் உள்ளது. மேலும் கபீரின் நினைவை போற்றும் விதமாக, 1952ஆம் ஆண்டில் இந்திய அரசு கபீரின் உருவ அஞ்சல் தலை வெளியிட்டது.

கபீர் பிறந்த ஆண்டும் இறந்த ஆண்டும் தெளிவாகத் தெரியவில்லை. சில வரலாற்றாளர்கள் அவர் வாழ்ந்த காலம் 1398–1448 எனக் குறிப்பிடுகின்றனர். ஆனால் வேறுசிலர் 1440–1518 எனக் கருதுகின்றனர்.

அவரது பிறப்பு மற்றும் அவரது பிறந்த குடும்பம் குறித்த பலவிதமான கதைகள் வழக்கில் உள்ளன. அவற்றுள் ஒன்றில், கபீரின் தாய் வாரணாசியைச் சேர்ந்த ஒரு பிராமணப் பெண் எனவும், வழக்கமான முறையின்றி கருத்தரித்து, உள்ளங்கை வழியே கபீரைப் பெற்றடுத்துப் பின்னர் அவரை ஒரு கூடையில் வைத்து குளத்தில் விட்டுவிட்டார் எனவும், அக்குழந்தையை ஒரு இசுலாமியர் எடுத்து வளர்த்தார் எனவும் கூறப்படுகிறது. ஆனால் தற்கால அறிஞர்கள் இக்கதைகளுக்கான வரலாற்று ஆதாரங்கள் இல்லையெனக் கூறி அவற்றை நிராகரிக்கின்றனர். கபீர் ஒரு நெசவாள, இசுலாமியக் குடும்பத்தில் பிறந்து வளர்ந்தவராகத்தான் பரவலாகக் கருதப்படுகிறது. வெண்டி டோனிகர் என்ற இந்தியவியலாளர் கபீர் இசுலாமியக் குடும்பத்தில் பிறந்தவர் என்றும், இக்கதைகள் அவரை இசுலாமியத்திலிருந்து இந்து சமயத்திற்கு இழுப்பதாகவும் கருதுகிறார்.

இராமாநந்தரின் சீடர்களுள் ஒருவராகத்தான் பலரும் கபீரைக் கருதுகின்றனர். இராமாநந்தர், ஒவ்வொருவருக்குள்ளும், ஒவ்வொன்றுக்குள்ளும் பரம்பொருள் இருப்பதாகக் கூறும் அத்வைதத் தத்துவத்தைப் பின்பற்றிய வைணவக் கவிஞராவார். 

கபீரை முறையாகச் சீடராக ஏற்க இராமாநந்தர் திட்டவட்டமாக மறுத்து விட்டதாகவும், கபீர் கெட்டிக்காரத்தனத்துடன் இராமநந்தர் கங்கைக்குக் குளிக்க செல்லும் வழியிலிருந்த படிகளில் இருள்பிரியாத விடிகாலையில், சாக்கால் தன்னை மூடிக்கொண்டு கிடக்க, கீழேகிடந்த கபீரைத் தெரியாமல் மிதித்துவிட்ட இராமாநந்தர் "இராமா இராமா!" என்று சொல்லிவிட்டதால், வேறுவழியின்றி இராமாநந்தர் கபீரைத் தன் சீடராக ஏற்றுக்கொள்ள வேண்டியதாயிற்று என்ற கருத்து வழக்கிலுள்ளது.

சில புராணக்கதைகள் கபீர் திருமணம் செய்துகொள்ளவில்லை என்கின்றன. ஆனால் பெரும்பாலான அறிஞர்கள் வரலாற்று இலக்கியங்கள் மூலம் இது தவறான கூற்று என்றும், அவருக்குத் திருமணம் ஆகி தன்யா என்ற மனைவியும் கமல், கமலி என மகனும் மகளும் இருந்ததாகக் கருதுகின்றனர். 

வாரணாசியில் கபீர் சௌரா என்ற இடத்தில் கபீரின் குடும்பம் வசித்ததாக நம்பப்படுகிறது. கபீர் சௌராவிலுள்ள "கபீர் மடத்தில்" கபீர் தொடர்பான கொண்டாட்ட நிகழ்வுகள் நடத்தப்படுகின்றன.


</doc>
<doc id="235067" url="https://ta.wikipedia.org/wiki?curid=235067" title="நாக்பூர் மாவட்டம்">
நாக்பூர் மாவட்டம்

நாக்பூர் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் நாக்பூரில் அமைந்துள்ளது.





</doc>
<doc id="235068" url="https://ta.wikipedia.org/wiki?curid=235068" title="சந்திரபூர் மாவட்டம்">
சந்திரபூர் மாவட்டம்

சந்திரப்பூர் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் சந்திரப்பூர் நகரத்தில் அமைந்துள்ளது.

அவை சந்திரப்பூர், வரோரா, பத்ராவதி, சிமுர், நாக்பீடு, பிரம்மபூரி, சிந்தேவாஹி, மூல், கோண்டுபிம்பரி, போம்புர்ணா, சாவ்லி, ராஜுரா, கோர்பனா,
ஜிவதி, பல்லார்பூர் ஆகியன.



</doc>
<doc id="235069" url="https://ta.wikipedia.org/wiki?curid=235069" title="பண்டாரா மாவட்டம்">
பண்டாரா மாவட்டம்

﻿

பண்டாரா மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் பண்டாராவில் அமைந்துள்ளது.


இந்த மாவட்டத்தை மூன்று சட்டமன்றத் தொகுதிகளாகப் பிரித்துள்ளனர்.
அவை தும்சர் சட்டமன்றத் தொகுதி, பண்டாரா சட்டமன்றத் தொகுதி, சாகோலி சட்டமன்றத் தொகுதி ஆகியன.

மேலுள்ள மூன்று தொகுதிகளும், பண்டாரா - கோந்தியா மக்களவைத் தொகுதிக்கு உட்பட்டவை.


</doc>
<doc id="235070" url="https://ta.wikipedia.org/wiki?curid=235070" title="கோந்தியா மாவட்டம்">
கோந்தியா மாவட்டம்

கோந்தியா மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் கோந்தியாவில் அமைந்துள்ளது.

இதை வட்டங்களாகப் பிரித்துள்ளனர்.
அவை அர்ஜுனி மோரேகாவ், ஆம்காவ், சடக் அர்ஜுனி, சாலேகசா, கோந்தியா, கோரேகாவ், திரோடா, தேவரி ஆகியன.




</doc>
<doc id="235071" url="https://ta.wikipedia.org/wiki?curid=235071" title="கட்சிரோலி மாவட்டம்">
கட்சிரோலி மாவட்டம்

கட்சிரோலி மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் கட்சிரோலியில் அமைந்துள்ளது.

இந்த மாவட்டம் பன்னிரண்டு வட்டங்களாகப் பிரிக்கப்பட்டுள்ளது.
அவை அஹேரி, ஆர்மோரி, ஏட்டாபல்லி, குர்கேடா. கோர்சி, கட்சிரோலி, சாமோர்சி, தேசாய்கஞ்சு(வட்சா), தானோரா, பாம்ராகட், முல்சேரா, சிரோஞ்சா ஆகியன.


இவை கட்சிரோலி - சிமுர் மக்களவைத் தொகுதிக்கு உட்பட்டவை.


</doc>
<doc id="235072" url="https://ta.wikipedia.org/wiki?curid=235072" title="ஹிங்கோலி மாவட்டம்">
ஹிங்கோலி மாவட்டம்

﻿

ஹிங்கோலி மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் ஹிங்கோலியில் அமைந்துள்ளது.

இந்த மாவட்டம் ஐந்து வட்டங்களாகப் பிரிக்கப்பட்டுள்ளது.


இவை ஹிங்கோலி மக்களவைத் தொகுதிக்கு உட்பட்டவை.



</doc>
<doc id="235073" url="https://ta.wikipedia.org/wiki?curid=235073" title="நாந்தேட் மாவட்டம்">
நாந்தேட் மாவட்டம்

﻿

நாந்தேட் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் நாந்தேட் என்னும் நகரத்தில் அமைந்துள்ளது.

இந்த மாவட்டத்தை பதினாறு வட்டங்களாகப் பிரித்துள்ளனர்.
அவை அர்தாபூர், போகர், பிலோலி, தேக்லூர், தர்மாபாத், ஹத்காவ், ஹிமாயத்நகர், கந்தார், கின்வட், லோஹா, மாஹூர், முத்கேட், முகேட், நாந்தேட், நாய்காவ், உமரி ஆகியுன.



</doc>
<doc id="235074" url="https://ta.wikipedia.org/wiki?curid=235074" title="வர்தா மாவட்டம்">
வர்தா மாவட்டம்

வர்தா மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் வர்தா என்னும் நகரத்தில் அமைந்துள்ளது.

இந்த மாவட்டம் எட்டு வட்டங்களாகப் பிரிக்கப்பட்டுள்ளது.
அவை ஆர்வி, ஆஷ்டி, சேலூ, சமுத்ரபூர், காரஞ்சா (காட்கே), தேவ்ளி, வர்தா, ஹிங்கண்காட் ஆகியன.





</doc>
<doc id="235075" url="https://ta.wikipedia.org/wiki?curid=235075" title="யவத்மாள் மாவட்டம்">
யவத்மாள் மாவட்டம்

﻿

யவத்மாள் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் "யவத்மாள்" என்னும் நகரத்தில் அமைந்துள்ளது.

இது பதினாறு வட்டங்களாகப் பிரிக்கப்பட்டுள்ளது.
அவை உமர்கேட், ஜரி ஜாமணி, காடஞ்சி, ஆர்ணி, கேளாபூர், களம்பு, தார்வா, திக்ரஸ், நேர், புசத், பாபுள்காவ், யவத்மாள், மகாகாவ், மாரேகாவ், ராளேகாவ், வணி, யவத்மாள் ஆகியன.





</doc>
<doc id="235076" url="https://ta.wikipedia.org/wiki?curid=235076" title="புல்டாணா மாவட்டம்">
புல்டாணா மாவட்டம்

﻿

புல்டாணா மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் புல்டாணா என்னும் நகரத்தில் அமைந்துள்ளது.






</doc>
<doc id="235077" url="https://ta.wikipedia.org/wiki?curid=235077" title="தானே மாவட்டம்">
தானே மாவட்டம்

﻿
தாணே மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் டாணேயில் அமைந்துள்ளது.

இதை ஏழு வட்டங்களாகப் பிரித்துள்ளனர். அவை டாணே, கல்யாண், முர்பாடு, பிவண்டி, சகாபூர், உல்ஹாஸ்நகர், அம்பர்நாத் ஆகியன.

இந்த மாவட்டத்தில் ஆறு மாநகராட்சிகள் உள்ளன. அவை டாணே, கல்யாண்-டோம்பிவாலி, உல்ஹாஸ்நகர், பிவண்டி-நிசாம்பூர், மீரா-பாயிந்தர் ஆகியன.





</doc>
<doc id="235078" url="https://ta.wikipedia.org/wiki?curid=235078" title="மும்பை புறநகர் மாவட்டம்">
மும்பை புறநகர் மாவட்டம்

மும்பை புறநகர மாவட்டம் மகாராஷ்டிராவில் உள்ள மாவட்டமாகும். இதன் தலைமையகம் பாந்திராவில் அமைந்துள்ளது.




</doc>
<doc id="235079" url="https://ta.wikipedia.org/wiki?curid=235079" title="மும்பை மாவட்டம்">
மும்பை மாவட்டம்

மும்பை நகர மாவட்டம் என்பது மகாராஷ்டிராவில் உள்ள மாவட்டமாகும். இது கொங்கண் கோட்டத்துக்கு உட்பட்டது.




</doc>
<doc id="235080" url="https://ta.wikipedia.org/wiki?curid=235080" title="ராய்கட் மாவட்டம்">
ராய்கட் மாவட்டம்

ராய்கட் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் அலிபாக் என்னும் நகரத்தில் அமைந்துள்ளது.

இதை பதினைந்து வட்டங்களாகப் பிரித்துள்ளனர்.
அவை பன்வேல், பேண், கர்ஜத், காலாப்பூர், உரண், அலிபாக், சுதாகட், மாண்காவ், ரோஹா, முரூட், ஸ்ரீவர்தன், மசளா, மஹாட், போலாதபூர், தளா ஆகியன.



</doc>
<doc id="235081" url="https://ta.wikipedia.org/wiki?curid=235081" title="சிந்துதுர்க் மாவட்டம்">
சிந்துதுர்க் மாவட்டம்

சிந்துதுர்க் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் ஒரோஸ் என்னும் நகரத்தில் அமைந்துள்ளது.

இதை எட்டு வட்டங்களாகப் பிரித்துள்ளனர்.
அவை சாவந்துவாடி, கண்கவலி, குடாள், தேவ்கட், தோடாமார்க், மால்வண், வேங்குர்லா, வைபவ்வாடி ஆகியன.





</doc>
<doc id="235082" url="https://ta.wikipedia.org/wiki?curid=235082" title="சாங்குலி மாவட்டம்">
சாங்குலி மாவட்டம்

﻿

சாங்குலி மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் சாங்குலியில் அமைந்துள்ளது.

இதை பதினோரு வட்டங்களாகப் பிரித்துள்ளனர்.
அவை ஷிராளா, வாள்வா, தாஸ்காவ், கானாபூர் (விடா), ஆட்பாடி, கவட்டே மகாங்காள், மிரஜ், பலூஸ், ஜத், கடேகாவ் ஆகியன.





</doc>
<doc id="235083" url="https://ta.wikipedia.org/wiki?curid=235083" title="கோல்ஹாப்பூர் மாவட்டம்">
கோல்ஹாப்பூர் மாவட்டம்

கோல்ஹாப்பூர் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் கோல்ஹாப்பூர் என்னும் நகரத்தில் அமைந்துள்ளது.

இதை 12 வட்டங்களாகப் பிரித்துள்ளனர்.
அவை ஆஜரா, கர்வீர், காகல், ககன்பாவடா, கட்ஹிங்குலஜ், சந்துகட், பன்ஹாளா, புதர்கட், ராதாநகரி, சாஹூவாடி, சிரோள், ஹாத்கணங்கலே ஆகியன.



</doc>
<doc id="235084" url="https://ta.wikipedia.org/wiki?curid=235084" title="நந்துர்பார் மாவட்டம்">
நந்துர்பார் மாவட்டம்

நந்துர்பார் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் என்னும் நகரத்தில் அமைந்துள்ளது.

இதை ஏழு வட்டங்களாகப் பிரித்துள்ளனர்.
அவை அக்கல்குவா, அக்ராணி, தளோதா, நந்துர்பார், நவாபூர், சஹாதா, தட்காவ் ஆகியன.




</doc>
<doc id="235085" url="https://ta.wikipedia.org/wiki?curid=235085" title="துளே மாவட்டம்">
துளே மாவட்டம்

துளே மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் துளே என்னும் நகரத்தில் அமைந்துள்ளது.

இதை நான்கு வட்டங்களாகப் பிரித்துள்ளனர்.
அவை துளே, சிர்பூர், சாக்ரி, சிந்துகேடா ஆகியன.





</doc>
<doc id="235086" url="https://ta.wikipedia.org/wiki?curid=235086" title="ஜள்காவ் மாவட்டம்">
ஜள்காவ் மாவட்டம்

﻿
ஜள்காவ் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் ஜள்காவ் என்னும் நகரத்தில் அமைந்துள்ளது.

இந்த மாவட்டத்தை பதினைந்து வட்டங்களாகப் பிரித்துள்ளனர்.
அவை ஜள்காவ், ஜாம்நேர், ஏரண்டோல், தரண்காவ், புசாவள், போதுவட், யாவல், ராவேர், முக்தாய்நகர், அமள்நேர், சோப்டா, பாரோளா, பாச்சோரா, சாளீஸ்காவ், பட்காவ் ஆகியன.





</doc>
<doc id="235087" url="https://ta.wikipedia.org/wiki?curid=235087" title="அவுரங்காபாத் மாவட்டம், மகாராட்டிரம்">
அவுரங்காபாத் மாவட்டம், மகாராட்டிரம்

﻿
அவுரங்காபாத் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் அவுரங்காபாத் என்னும் நகரத்தில் அமைந்துள்ளது.

இதை ஒன்பது வட்டங்களாகப் பிரித்துள்ளனர்.
அவை குலதாபாத, ஔரங்காபாத், சோயகாவ், சில்லோடு, கங்காபுர், கன்னடு. புலம்ப்ரி, பைட்டண், வைஜாபூர் ஆகியன.

இந்த மாவட்டத்தில் ஒன்பது சட்டமன்றத் தொகுதிகள் உள்ளன.
அவை




</doc>
<doc id="235088" url="https://ta.wikipedia.org/wiki?curid=235088" title="ஜால்னா மாவட்டம்">
ஜால்னா மாவட்டம்

ஜால்னா மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் ஜால்னாவில் அமைந்துள்ளது.

இந்த மாவட்டத்தை எட்டு வட்டங்களாகப் பிரித்துள்ளனர்.
அவை ஜால்னா, அம்பட், போகர்தன், பத்னாபூர், கண்சவங்கி, பர்தூர், மண்டா, ஜாப்ராபாத் ஆகியன.





</doc>
<doc id="235089" url="https://ta.wikipedia.org/wiki?curid=235089" title="பர்பணி மாவட்டம்">
பர்பணி மாவட்டம்

பர்பணி மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் பர்பணியில் அமைந்துள்ளது.

இந்த மாவட்டத்தை ஒன்பது வட்டங்களாகப் பிரித்துள்ளனர்.
அவை கங்காகேடு, ஜிந்தூர், சேலூ, பர்பணி, பாத்ரி, பாலம், பூர்ணா, மான்வத், சோன்பேட் ஆகியன.





</doc>
<doc id="235090" url="https://ta.wikipedia.org/wiki?curid=235090" title="பீடு மாவட்டம்">
பீடு மாவட்டம்

பீடு மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் பீடு என்னும் நகரத்தில் அமைந்துள்ளது.

இந்த மாவட்டத்தை பதினோரு வட்டங்களாகப் பிரித்துள்ளனர்.
அவை பீடு, தாரூர், அம்பாஜோகாய், பரளி - வைத்யநாத், கேஜ், ஆஷ்டி, கேவராய், மாஜல்காவ், பாடோதா, சிரூர், வட்வணி ஆகியன. 




</doc>
<doc id="235091" url="https://ta.wikipedia.org/wiki?curid=235091" title="லாத்தூர் மாவட்டம்">
லாத்தூர் மாவட்டம்

லாத்தூர் மாவட்டம் என்பது மகாராஷ்டிராவில் உள்ள மாவட்டமாகும். இதன் தலைமையகம் லாத்தூரில் அமைந்துள்ளது.




</doc>
<doc id="235092" url="https://ta.wikipedia.org/wiki?curid=235092" title="ரோசலின் யாலோ">
ரோசலின் யாலோ

ரோசலின் சுஸ்மன் யாலோ ("Rosalyn Sussman Yalow", சூலை 19, 1921 - மே 30, 2011), ஓர் அமெரிக்க மருத்துவ இயற்பியலாளர் ஆவார். இவர் கதிரியக்கத் தடுப்பாற்று வினைக்கணிப்புக்காக 1977 ஆம் ஆண்டுக்கான மருத்துவம் அல்லது உடலியங்கியலுக்கான நோபல் பரிசு பெற்றவர்களில் ஒருவர். கெர்டி கோரிக்குப் பின்னர் மருத்துவத்துக்கான நோபல் பரிசு பெற்ற இரண்டாவது அமெரிக்கப் பெண் இவராவார்.

ரோசலின் 1921ஆம் ஆண்டு ஜூலை மாதம் 19ம் நாள் நியூயார்க் நகரில் இலினொய் பல்கலைக்கழகத்தில் இயற்பியலில் முனைவர் பட்டமும் பெற்றார். ரோசலின் பிரான்க்ஸ் அனுபவ நிர்வாக மருத்துவமனையில் சேர்ந்து , மவுண்ட் சினாய் மருத்துவப் பிரிவின் ஆய்வுப் பேராசிரியராகப் பணிபுரிந்தார். ஆப்ரிக்காவின் தலைமை பொறுப்பேற்றார். பெர்சன் என்பவருடன் இணைந்து அங்கு தொடர்ந்து உயிர் மருத்துவ ஆராய்ச்சியில் ஈடுபட்டார்.

தைராய்டு சிகிச்சைக்கு அயோடின் பயன்படுத்தும் முன்னோடி என்று அவரை அழைக்கின்றனர். மனித உடலின் சீரம் புரதத்தின் விநியோகத்தை ஆராய்ந்து அவர் இன்சுலின் சார்ந்த உயிர் எதிர்பொருளைக் கண்டுபிடித்தார். மேலும் காஸ்ட்ரின், பாரா-தைராய்டு சுரப்பி, மனித வளர்ச்சி ஹார்மோன் என்று அழைக்கப்படும் கார்ட்டிகோட்ரோபின் ஆகியவற்றையும் ஆராய்ந்து பல்வேறு கண்டுபிடிப்புகளை வெளியிட்டார்.ரேடியோ இம்யூனோ அஸ்சே என்று அழைக்கப்பட்ட இந்த கண்டுபிடிப்புகளுக்கான யாலோ 1977ஆம் ஆண்டு மருத்துவத்திற்கான நோபல் பரிசை ரோஜர், கில்லிமன், ஆண்ட்ரூ ஆகியோருடன் இணைந்து பெற்றார். முன்னதாக நீரழிவு நோய்க்குக் காரணமான இன்சுலின் பற்றி பெர்சன் என்ற மருத்துவருடன் இணைந்து ஆய்வுகளை மேற்கொண்டார். ஹார்மோன்கள், வைட்டமின்கள், நொதிகள் என்று பல கூறுகளிலும் அவற்றின் அளவு சிறிதாக இருந்தபோதும், வணிக மதிப்பு பெரிய அளவில் இருந்தது. ஆயினும் இந்த ஆய்வுகள் மனித குலத்திற்குப் பயன்பட வேண்டும் என்ற உயரிய நோக்கில் தங்களின் கண்டுபிடிப்புக்கு காப்புரிமை பெற மறுத்துவிட்டார்.
1992ல் தன் கணவர் ஆரான் யலோவின் மறைவுக்குப்பிறகு தன் ரிவர்டேல் வீட்டில் ஒய்வெடுத்துக் கொண்ட ரோசலின் 2011ம் ஆண்டு மே மாதம் 30ஆம் நாள் மரணமடைந்தார். 



</doc>
<doc id="235095" url="https://ta.wikipedia.org/wiki?curid=235095" title="போக நந்தீசுவரர் கோவில்">
போக நந்தீசுவரர் கோவில்

போக நந்தீசுவரர் கோவில் ("Bhoga Nandeeshwara Temple") இந்தியாவின் கர்நாடகா மாநிலத்தின் சிக்கபள்ளாப்பூர் மாவட்டத்தில் நந்தி மலைக்கு அருகேயுள்ள நந்தி கிராமத்தில் அமைந்துள்ள ஒரு சிவன் கோவில் ஆகும். பெங்களூரில் இருந்து 60 கிமீ தூரத்தில் நந்தி மலை அடிவாரத்தில் அமைந்துள்ள இக்கோவில் கர்நாடகாவின் பழமையான கோயில்களில் ஒன்றாகக் கருதப்படுகின்றது. மூலக் கோவில் கிபி 9 ஆம் நூற்றாண்டில் கட்டப்பட்டு பின்னர் திராவிட முறைப்படி திருத்தப்பட்டது. இதைக் கட்டியவர்கள் சோழர்கள் என்று கருதப்படுகிறது.


</doc>
<doc id="235104" url="https://ta.wikipedia.org/wiki?curid=235104" title="ரெசிடெண்ட் ஈவில்: அபொகாலிப்ஸ்">
ரெசிடெண்ட் ஈவில்: அபொகாலிப்ஸ்

ரெசிடென்ட் ஈவில்: அபொகாலிப்ஸ் இது 2004ஆம் ஆண்டு திரைக்கு வந்த இங்கிலாந்து-கனடா நாட்டு அறிவியல் திகில் திரைப்படம் ஆகும். இது 2002ஆம் ஆண்டு வெளியான ரெசிடென்ட் ஈவில் என்ற திரைப்பட தொடரின் 2ஆம் பாகம் ஆகும். இதன் 3ஆம் பாகம் என்ற பெயரில் 2007ஆம் ஆண்டு வெளியானது. 



</doc>
<doc id="235110" url="https://ta.wikipedia.org/wiki?curid=235110" title="ரெசிடென்ட் ஈவில்: எக்ஸ்டின்சன்">
ரெசிடென்ட் ஈவில்: எக்ஸ்டின்சன்

ரெசிடென்ட் ஈவில்: எக்ஸ்டின்சன் இது 2007ஆம் ஆண்டு திரைக்கு வந்த இங்கிலாந்து-கனடா-அமெரிக்க நாட்டு அறிவியல் திகில் திரைப்படம் ஆகும். இது 2004ஆம் ஆண்டு வெளியான என்ற திரைப்பட தொடரின் 3ஆம் பாகம் ஆகும். 



</doc>
<doc id="235112" url="https://ta.wikipedia.org/wiki?curid=235112" title="ரெசிடென்ட் ஈவில்: ஆப்டர்லைப்">
ரெசிடென்ட் ஈவில்: ஆப்டர்லைப்

ரெசிடென்ட் ஈவில்: ஆப்டர்லைப் இது 2010ஆம் ஆண்டு திரைக்கு வந்த கனடா நாட்டு 3டி அறிவியல் திகில் திரைப்படம் ஆகும். 



</doc>
<doc id="235114" url="https://ta.wikipedia.org/wiki?curid=235114" title="ரெசிடென்ட் ஈவில் 5">
ரெசிடென்ட் ஈவில் 5

ரெசிடென்ட் ஈவில்: 5 இது 2012ஆம் ஆண்டு திரைக்கு வந்த ஜேர்மனி-கனடா-அமெரிக்கா நாட்டு அறிவியல் திகில் திரைப்படம் ஆகும். 



</doc>
<doc id="235116" url="https://ta.wikipedia.org/wiki?curid=235116" title="பவுல் டபிள்யூ. எஸ். ஆண்டர்சன்">
பவுல் டபிள்யூ. எஸ். ஆண்டர்சன்

பவுல் டபிள்யூ. எஸ். ஆண்டர்சன் () (பிறப்பு: 4 மார்ச் 1965) இவர் ஒரு ஆங்கில மொழித் திரைப்பட இயக்குனர், தயாரிப்பாளர் மற்றும் திரைக்கதையாசிரியர் ஆவார். இவர் ரெசிடென்ட் ஈவில் என்ற திரைப்பட தொடர்களை எழுதி தயாரித்து மற்றும் இயக்கியுள்ளார். 

இவர் 4 மார்ச் 1965ஆம் ஆண்டு டைன் ஆற்றங்கரை நியூ காசில் இங்கிலாந்தில் பிறந்தார்.




</doc>
<doc id="235117" url="https://ta.wikipedia.org/wiki?curid=235117" title="அலெக்சாண்டர் எர்சின்">
அலெக்சாண்டர் எர்சின்

அலெக்சாண்டர் எமில் ழான் எர்சின் ("Alexandre Emile Jean Yersin", செப்டம்பர் 22, 1863- மார்ச்சு 1,1943) சுவிட்சர்லாந்து நாட்டில் பிறந்து பிரெஞ்சுக் குடியுரிமைப் பெற்ற மருத்துவரும் நுண்ணுயிரியியலாளரும் ஆவார். அரையாப்பு பிளேக்கிற்குக் காரணமான கோலுயிரியைக் கண்டறிந்ததற்காகப் பெரிதும் அறியப்படுகிறார். இந்தக் கோலுயிரிக்கு பின்னர் இவரது நினைவாக "எர்சினியா பெசுட்டிசு" எனப் பெயரிடப்பட்டது.
சுவிட்சர்லாந்தின் வாட் கன்டனில் ஆபோன் நகரில் பிரெஞ்சுக் குடும்பத்தில் செப்டம்பர் 22, 1863ஆம் ஆண்டில் பிறந்தார். 1883 முதல் 1884 வரை சுவிட்சர்லாந்தின் லோசானில் மருத்துவம் கற்றார். பின்னர் செருமனியின் மார்பர்கிலும் பாரிசிலும் (1884–1886) மருத்துவக் கல்வியைத் தொடர்ந்தார். 1886இல் "எகோல் நோர்மல் சுபீரியர்" கல்வி நிறுவனத்தில் அமைந்திருந்த லூயி பாஸ்ச்சர் ஆராய்ச்சி நிலையத்தில் சேர்ந்தார். அங்கு வெறிநாய்க்கடி நோய்க்கு எதிரான நீர்ப்பாயம் உருவாக்குவதில் பங்கேற்றார். 1888இல் காசநோய் குறித்த ஆய்வேடு வழங்கி தமது முனைவர் பட்டப்படிப்பை முடித்தார். செருமனியின் ராபர்ட் கோக்குடன் இரண்டு மாதங்கள் பணி புரிந்தார்.

1889இல் புதிதாக துவங்கப்பட்ட பாஸ்டர் கழகத்தில் எமில் ரூவின் உதவியாளராக இணைந்தார். இருவரும் இணைந்து தொண்டை அடைக்கும் நச்சை (திஃப்தீரியா) கண்டறிந்தனர். பிரான்சில் மருத்துவராகப் பணியாற்றும் பொருட்டு 1888இல் பிரெஞ்சுக் குடியுரிமை பெற்றார். 1890இல் தென்கிழக்காசிய பிரான்சிய இந்தோசீனாவிற்கு கப்பல் நிறுவனத்தின் மருத்துவராக சென்றார். ஹோ சி மின் நகரம்-மணிலா தடத்திலும் சைகோன்-ஐபோங் தடத்திலும் பணியாற்றினார். 1894இல் பிரெஞ்சு அரசும் பாஸ்டர் கழகமும் இவரை ஆங்காங் சென்று அங்கு பரவிவந்த மஞ்சூரியன் வளிம்ப் பிளேக் தொற்றுநோயை ஆய்வுசெய்ய அனுப்பினர். அங்கு நோய்க்காரணியான பாக்டீரியாவைக் கண்டறிந்தார். ஆங்காங்கில் அதேநேரம் இருந்த முனைவர் கிடசாடோ சிபாசாபுரோ, இந்த பாக்டீரியாவை பலநாட்களுக்கு முன்னதாகவே கண்டறிந்திருந்தார். இவை இரண்டுமே ஒரே பாக்டீரியாவா அல்லது வேறானவையா என்ற சர்ச்சை எழுந்தது. கிடசாடோவின் அறிக்கைகள் தெளிவாக இல்லாததாலும் முரணாக இருந்ததாலும் எர்சினே முதலில் கண்டறிந்ததாக சிலர் கூறுவர். இருப்பினும், சரியான பகுப்பாய்வுகளுக்குப் பின்னர் கிடாசாடோவும் அதே கோலுயிரியை 1894இன் சூன்/சூலை மாதங்களில் கண்டறிந்துள்ளதாக பின்னர் ஏற்றுக்கொள்ளப்பட்டது.

1895இலிருந்து 1897 வரை எர்சின் அரையாப்பு பிளேக் குறித்த ஆராய்ச்சியைத் தொடர்ந்தார். 1895இல் பாரிசு திரும்பிய எர்சின் பிளேக்கிற்கு எதிரான நீர்ப்பாயத்தை தயாரிக்க பாஸ்டர் கழகத்தின் மற்ற மருத்துவர்களுடன் பணிபுரிந்தார். அதே ஆண்டு இந்தோசீனாவிற்கு திரும்பி அங்கு நா டிராங்கில் இந்த நீர்ப்பாயத்தை தயாரிக்க சிறு ஆய்வகத்தை உருவாக்கினார். 1905இல் இது பாஸ்டர் கழகத்துடன் இணைந்தது. பாரிசில் தயாரிக்கப்பட்ட நீர்ப்பாயத்தை 1896இல் குவாங்சோ, அமோய் நகர்களிலும் 1897இல் இந்தியாவின் மும்பையிலும் சோதித்தார்; இந்த ஆய்வுமுடிவுகள் அவருக்கு திருப்தி அளிக்கவில்லை. 1902இல் ஹனோயில் மருத்துவக் கல்லூரி அமைக்க உதவினார். இதன் இயக்குநராக 1904 வரை பணிபுரிந்தார்.



</doc>
<doc id="235120" url="https://ta.wikipedia.org/wiki?curid=235120" title="எர்சினியா பெசுட்டிசு">
எர்சினியா பெசுட்டிசு

எர்சினியா பெசுட்டிசு ("Yersinia pestis", மாற்று ஒலிப்பு:"யெர்சினியா பெஸ்டிஸ்") ஓர் கோலுயிரி ஆகும். இது ஓர் பாக்டீரியாவுமாகும். அரையாப்பு பிளேக்கு நோய்த்தொற்றுக்கு நோய்க்காரணியாக இது அடையாளம் காணப்பட்டடுள்ளது. இதனால் குருதிநச்சு பிளேக்கு, வளியிய பிளேக்கு போன்ற மற்றவகையான பிளேக் நோய்களும் உண்டாகின்றன. இந்த மூன்று வகையான பிளேக்கு நோய்களும் மனிதவரலாற்றில் உலகின் கூடுதலான நோயிறப்புக்கள் உண்டான பெரும் பிளேக், கறுப்புச் சாவு போன்ற பல கொள்ளைநோய்களுக்குக் காரணமாக அமைந்துள்ளன. 1347க்கும் 1353க்கும் இடையே கறுப்புச் சாவின்போது மட்டுமே ஐரோப்பாவின் மக்கள்தொகையில் மூன்றில் ஒருவர் இறந்துள்ளனர். 

இந்தக் கோலுயிரியை மருத்துவர் அலெக்சாண்டர் எர்சின் 1894இல் ஆங்காங்கில் ஏற்பட்ட பிளேக் தொற்றுநோயின்போது கண்டறிந்தார். அப்போது எர்சின் பாஸ்டர் கழகத்திற்காக பணிபுரிந்து வந்தார். அப்போது இதற்கு "பாஸ்டரெல்லா பெஸ்டிஸ்" என்று பெயரிடப்பட்டது. 1967இல் இதனைக் கண்டறிந எர்சினின் நினைவாக எர்சினியா பெசுட்டிசு என்று மறுபெயரிடப்பட்டது. தற்போது இதன் மூன்று பல்வகைகள் அடையாளப்படுத்தப்பட்டுள்ளன. 


</doc>
<doc id="235196" url="https://ta.wikipedia.org/wiki?curid=235196" title="ஒசூர் சந்திர சூடேசுவரர் கோயில்">
ஒசூர் சந்திர சூடேசுவரர் கோயில்

சந்திர சூடேசுவரர் கோயில் என்பது தமிழ்நாட்டின், கிருட்டிணகிரி மாவட்டம் ஒசூரில் உள்ள ஒரு பழமையான கோயிலாகும். இக்கோயில் ஒசூரின் கிழக்கே உள்ள மலையுச்சியில் உள்ளது. இம்மாவட்டத்தில் தங்கத்தேர் அமைந்த ஒரே கோயில் இது ஒன்றேயாகும்.
இக்கோயிலைப் பற்றி நிலவும் ஒரு தொண்மக் கதை, ஒரு காலத்தில் தர்மதேவன் சிவனை நோக்கி தென்பெண்ணை ஆற்றங்கரையில் கடுந்தவம் புரிந்தார். அவரின் தவத்தின் பயனாக காட்சியளித்த சிவனிடம் தன்னை சிவனின் வாகனமாக ஏற்றுக்ளொள்ள வேண்டினார். அவரின் வேண்டுகோளுக்கிணங்க சிவன் அவரைக் காளையாக மாற்றி வாகனமாக்கிக் கொண்டார். இதனால் மகிழ்ந்த தர்மதேவன் இந்த இடத்தில் தன்னுடைய வடிவில் ஒரு மலையை உருவாக்கி அதில் உமையுடன் எழுந்தருளி பக்தர்களுக்கு அருளுமாறு வேண்டினார். அதன்படி சிவன் இங்கு ரிசப வடிவில் விருஷபாசலம் என்னும் ஒரு மலையை உருவாக்கி அங்கேயே தங்கினார்.

பின்னர் தேவியை இங்கே அழைத்துவர ஒரு திருவிளையாடல் புரியும் விதமாக ஒளிவீசும் உடும்பு வடிவமெடுத்து கயிலை மலையின் உத்தியான வனத்தில் இருந்த தேவிக்கு அருகில் வந்தார். இந்த அதிசய உடும்பைக் கண்ட உமை அதைப் பிடிக்க எண்ணி தன் தோழிகளுடன் சென்றார். அந்த மரகத நிற உடும்பு அவர்களின் கைகளில் அகப்படாமல் காடு, மலைகளைத் தாண்டி சென்றது ஒரு கட்டத்தில் தேவி அந்த உடும்பின் வாலைத் தீண்ட, தேவியின் உடல் பச்சை நிறத்தை அடைந்தது. இதற்கிடையில் தேவியின் தோழிகள் தாகத்தால் தவித்து தண்ணீரைத் தேடி கானகம் முழுவதும் அலைந்தனர் ஆனால் அங்கு ஆறோ குளமோ எதுவும் காணாமல் தவித்தனர். அவர்கள் தேவியை வேண்ட தேவி தன்னுடன் தோன்றிய நதியாகிய அலக்நந்தனை அங்கு ஒரு வாவியை உருவாக்கப் பணித்தாள். அலக்நந்தனால் உருவாக்கப்பட்ட குளத்தில் நீராட தேவி இறங்கியதும் அதில் உள்ள நீரானது பச்சை நிறத்தை அடைந்தது. இதுவே தற்போது பச்சைக்குளம் என்று அழைக்கப்படும் மரகதசரோவரம் ஆகும்.

மீண்டும் தேவியின் கண்களில் அகப்பட்ட அந்த உடும்பானது அருகில் உள்ள மலைமீது ஏறிச்சென்றது. இதைக்கண்ட தேவி அதைப் பின்தொடர்ந்து அந்த மலைமீது ஏறினாள். அந்த மலை உச்சியில் இருந்த சண்பக மரத்தில் அந்த உடும்பு ஏறியது. அப்போது அங்கு தவமிருந்த முனிவரான முத்கலன் என்பவரும் அதைப் பார்த்தார். சற்று தொலைவில் இருந்த இன்னொரு முனிவரான உச்சாயணன் என்பவரைக் கூவி அழைத்தார். அவர்கள் இருவரும் அவ்உடும்பை பிடிக்க எத்தனித்தபோது உடும்பு மறைந்தது. உடும்பு மறைந்ததைக் கண்டு தேவி திகைத்தாள் அது மறைய இந்த முனிவர்களே காரணம் என சினந்து, உடும்பைக் கண்டு கூவியவரை ஊமையாகும்படியும், அதைக் கேட்டு ஓடிவந்தவரை செவிடாகும்படியும், அவ்விருவரும் வேட்டுவ குலத்தில் பிறக்கும்படியும் சபித்தாள். அதைக் கேட்ட அந்த முனிவர்கள் தேவியிடம் இறைஞ்சினார்கள். ஆத்திரத்தில் சிவபக்தர்களை சபித்ததர்க்காக வருந்திய தேவி சிவனை நினைத்து வேண்டினாள். அப்போது அங்கு சிவன் உமையின் முன்பு தோன்றினார். இதையடுத்து முனிவர்களும் தேவியும் சிவனை வணங்கி வேண்டினர். அதைத்தொடர்ந்து தர்மதேவனுக்கு தான் அளித்த வாக்கின்படி இங்கு சிலகாலம் தங்கவே உடும்புவடிவில் இங்கு வந்ததாக சிவன் கூறினார். முனிவர்கள் அவரிடம் சாபவிமோசனம் அளிக்குமாறு வேண்டினர். தேவியின் வாக்கு பொய்யாகக்கூடாது. எனவே அவளது வாக்கின்படி இருவரும் வேட்டுவக் குலத்தில் பிறந்து வளர்ந்து வாருங்கள். இம்மலையின் மீது என்னை உடும்புவடிவில் காணும்போது சாபவிமோசனம் பெற்வீர்கள் என அருளினார். இதன் பிறகு அதன்படியே முனிவர்கள் ஒரு வேட்டுவனுக்கு ஊமை மற்றும் செவிடான இரட்டையர்களாக பிறந்து வளர்ந்து இந்த மலைமீது உடும்புவடிவில் உள்ள சிவனைக் கண்டு சாபவிமோசனம் பெற்றனர்.

இக்கோயில் எக்காலத்தில் கட்டப்பட்டது என்று ஆதாரப்பூர்வமாகத் தெரியவில்லை. கோயிலில் உள்ள கணபதிச் சிற்றாலயம் கங்கர்களின் சிற்பக்கூறுகளை கொண்டுள்ளது எனவும், உள் திருச்சுற்றில் உள்ள சப்தமாதர்கள், சூரியன் திருவுருவங்கள் கங்கர்கள் காலத்தவை என்றும் கருதப்படுகிறன. இக்கருத்திற்கு வலு சேர்க்கும் விதத்தில் ஒசூர் பகுதியில் கங்கர்களின் 9, 10 ஆம் நூற்றாண்டைச் சேர்ந்த மூன்று கல்வெட்டுகள் கண்டறியப்பட்டுள்ளன. சோழர்கால கல்வெட்டுகளும் கோயிலில் உள்ளன. கிபி 1261-ல் ஒய்சாலர்கள் ஆட்சி காலத்தில், திரிபுவனமல்ல பூர்வாதிராச அத்தியாழ்வார் மகன் தர்மத்தாழ்வார் இக்கோயிலின் நம்பிராட்டியை (மரகதம்மாள்) எழுந்தருளச் செய்தார்.,

சோழர்களின் ஆட்சி காலமான கிபி 11, 12-ம் நூற்றாண்டுகளில் இத்தல இறைவன் செவிடநாயனார், உடையார் செவிடநாயனார், செவிடையாண்டார் என அழைக்கப்பட்டார். 13-ம் நூற்றாண்டுவரை இப்பெயரால் அழைக்கப்பட்டுள்ளார். 14-ம் நூற்றாண்டில் விசயநகர ஆட்சிகாலத்தில் சூடநாதா எனவும் சூடலிங்கையா எனவும் குறிப்பிடப்பட்டுள்ளார். ஊர் பெயர் செவிடபாடி-செவிடவாடி-சூடவாடி என மருவியிருக்கிறது. அதைப் போல செவிடநாயனார்-சூடநாதர்-சூடநாதேசுவரர்-சூடேசுவரர் என்றாகி சந்திர சூடேசுவர் என அழைக்கப்பட்டுவருகிறார்.

இக்கோயில் மூன்று ஏக்கர் நிலப்பரப்பில் இரு திருச்சுற்றுகள் கொண்டுள்ளது. இக்கோயில் மூலவர் சுயம்பு லிங்கமாகக் காட்சியளிக்கிறார். கருவறை, அர்த்த மண்டபம், மகா மண்டபம், உற்சவர் மண்டபம் என இக்கோயில் அமைந்துள்ளது. மேலும் மரகதாம்பிகை சிற்றாலயம், வள்ளி-சண்முகர்- தெய்வானை, இராச கணபதி, சப்தமாதர் ஆகிய தெய்வங்களுக்குத் தனித்தனியே சிற்றாலயங்கள் அமைந்துள்ளன. அறுபத்து மூன்று நாயன்மார்களுக்கும் சிலைகள் உள்ளன.

இக்கோயிலின் தேர்த்திருவிழா ஆண்டுதோறும் மாசிமாதம் பௌர்ணமி அன்று நடக்கிறது. அதையொட்டி 13 நாட்கள் திருவிழா நடக்கிறது. இத்திருவிழாவின் போது தமிழகம் தவிர கர்நாடகம், ஆந்திரம் ஆகிய மாநிலங்களிலிருந்தும் இலட்சக்கணக்கான பக்தர்கள் கோயில் திருவிழாவில் கூடுவது சிறப்பு.
இக்கோயிலில் தமிழக முதல்வரின் அன்னதான திட்டத்தின்படி நாள்தோறும் 100 பேருக்கு அன்னதானம் வழங்கப்படுகிறது.


</doc>
<doc id="235198" url="https://ta.wikipedia.org/wiki?curid=235198" title="கிடசாடோ சிபாசாபுரோ">
கிடசாடோ சிபாசாபுரோ

பிரபு போருக்கு முந்தையக் காலத்து சப்பானிய மருத்துவரும் நுண்ணுயிரியலாளரும் ஆவார். 1984இல் ஆங்காங்கில் அரையாப்பு பிளேக்குக்கு காரணமான பாக்டீரியாவைக் கண்டறிந்த இருவரில் ஒருவராக பெரிதும் அறியப்படுகிறார். ஒரேநேரத்தில் அலெக்சாண்டர் எர்சினும் சிபாசாபுரோவும் நோய்க்காரணியான எர்சினியா பெசுட்டிசு கோலுயிரியை அடையாளம் கண்டனர்.
கிடசாடோ கியூஷூவிலுள்ள குமமோடோவின் ஓகுனி சிற்றூரில் பிறந்தவர். குமமோடோ மருத்துவப் பள்ளியிலும் டோக்கியோ இம்பீரியல் பல்கலைகழகத்திலும் மருத்துவக் கல்வி பெற்றார். 

1885 முதல் 1891 வரை பெர்லின் பல்கலைக்கழத்தில் மரு. ராபர்ட் கோக் வழிகாட்டலில் முனைவர் படிப்பு முடித்தார். 1889இல் இசிவு நோய் கோலுயிரியை தூய்மையான இழைய வளர்ப்பு மூலம் வளர்த்த முதல் நபர் இவராகும். 1890இல் இந்தத் தூய்மையான இழைய வளர்ப்பைப் பயன்படுத்தி எமில் ஃபோன் பெரிங்கு இசிவு நோய்க்கு நீர்ப்பாய சிகிச்சை உருவாக்க உதவினார். 


</doc>
<doc id="235199" url="https://ta.wikipedia.org/wiki?curid=235199" title="சுடர் ஒளி">
சுடர் ஒளி

சுடர் ஒளி இலங்கையின் தலைநகர் கொழும்பில் இருந்து வெளிவரும் ஒரு தமிழ் நாளிதழ் ஆகும். இப்பத்திரிகை 2000 ஆம் ஆண்டு முதல் வெளிவருகிறது. இதன் சகோதரப் பத்திரிகை "உதயன்" யாழ்ப்பாணத்தில் இருந்து வெளிவருகின்றது. பல தடவைகள் இப்பத்திரிகை நிறுவனம் தாக்குதல்களுக்கு உள்ளானது. இப்பத்திரிகைப் பணியாளர்கள் பலர் துணை இராணுவக் குழுக்களினாலும், வேறு பல ஆயுதக்குழுக்களினாலும் படுகொலை செய்யப்பட்டும், அச்சுறுத்தலுக்கும் உள்ளாகியுள்ளனர்.

சுடர் ஒளி 2000 ஆம் ஆண்டு செப்டம்பர் 10 இல் வாரப் பத்திரிகையாகத் தொடங்கப்பட்டது. பின்னர் 2001 அக்டோபர் 29 முதல் நாளிதழாக வெளிவரத் தொடங்கியது. 2002 ஆம் ஆண்டில் இதன் ஆசிரியராக ந. வித்தியாதரன் பொறுப்பேற்றார்.

2006 சூலையில் "சுடர் ஒளி", மற்றும் "தினக்குரல்" ஆகிய பத்திரிகைகள் அரசு சார்பு துணை இராணுவக் குழுக்களினால் விடுக்கப்பட்ட அச்சுறுத்தல்களை அடுத்து மட்டக்களப்பு, அம்பாறை மாவட்டங்களில் அவற்றின் விநியோகம் இடைநிறுத்தப்பட்டது. இவ்விரு மாவட்டங்களிலும் இப்பத்திரிகைகள் பின்னர் விற்பனையை ஆரம்பித்திருந்தாலும், அவற்றின் விற்பனை மிகக் குறைந்த அளவிலேயே இருந்தன.

ஆசிரியர் ந. வித்தியாதரன் 2009 பெப்ரவரி 26 இல் கொழும்பு தெகிவளையில் மரண வீடு ஒன்றில் கலந்து கொண்டிருந்த போது காவல்துறையினரால் ஆணை ஏதும் இல்லாமல் கைது செய்யப்பட்டுத் தாக்கப்பட்டார். பல மனித உரிமை அமைப்புகள் இவரது கைதுக்கு எதிராகக் குரல் எழுப்பின. விடுதலைப் புலிகள் 2009 இல் கொழும்பின் மீது நடத்திய வான் தாக்குதலில் இவருக்கும் பங்கிருந்ததாக அரசு குற்றம் சாட்டியது. சாட்சியங்கள் எதுவும் இல்லாததால் இவர் 2009 ஏப்ரல் 24 அன்று விடுதலை செய்யப்பட்டார்.







</doc>
<doc id="235202" url="https://ta.wikipedia.org/wiki?curid=235202" title="மில்லா ஜோவோவிச்">
மில்லா ஜோவோவிச்

மில்லா ஜோவோவிச் () (பிறப்பு: திசம்பர் 17, 1975) ஒரு அமெரிக்க நாட்டு நடிகை, இசையமைப்பாளர், ஆடை வடிவமைப்பாளர் மற்றும் விளம்பர நடிகை ஆவார். இவர் ரெசிடென்ட் ஈவில் என்ற திரைப்பட தொடர்களில் நடித்ததன் மூலம் புகழ் பென்ற நடிகை ஆனார். 




</doc>
<doc id="235203" url="https://ta.wikipedia.org/wiki?curid=235203" title="மிச்செல் ரோட்ரிக்வெஸ்">
மிச்செல் ரோட்ரிக்வெஸ்

மிச்செல் ரோட்ரிக்வெஸ் () (பிறப்பு: ஜூலை 12, 1978) ஒரு அமெரிக்க நாட்டு நடிகை மற்றும் திரைக்கதையாசிரியர் ஆவார். இவர் ரெசிடென்ட் ஈவில், அவதார், ஃபாஸ்ட் அண்ட் ஃப்யூரியஸ், பாஸ்ட் அன்ட் பியூரியஸ் 6, ரெசிடென்ட் ஈவில் 5 போன்ற பல திரைப்படங்களில் நடித்ததன் மூலம் புகழ் பென்ற நடிகை ஆனார். இவர் லாஸ்ட் போன்ற சில தொலைக்காட்சி தொடர்களில் நடித்துள்ளார் 



</doc>
<doc id="235233" url="https://ta.wikipedia.org/wiki?curid=235233" title="பவுல்-லூயி சைமண்டு">
பவுல்-லூயி சைமண்டு

பவுல்-லூயி சைமண்டு ("Paul-Louis Simond") பிரான்சிய மருத்துவரும் உயிரியலாளரும் ஆவார். இவர் அரையாப்பு பிளேக் எலிகளிலிருந்து மற்ற எலிகளுக்கும் மனிதர்களுக்கும் பரவ, நோய்தொற்றிய எலிகளில் வாழும் தெள்ளுப்பூச்சிகளே "(Xenopsylla cheopis)" காரணம் என சோதனைகள் மூலம் நிரூபித்ததற்காக பெரிதும் அறியப்படுகிறார்.
பவுல்-லூயி சைமண்டு பிரான்சின் டிரோம் மாவட்ட (டிபார்ட்மென்ட்) போஃபோர்ட்-சுர்-ஜெர்வானில் சூலை 30, 1858 அன்று பிறந்தார். 1878 முதல் 1882 வரை சைமண்டு பொர்தோவிலுள்ள மருத்துவ, மருந்தியல் பள்ளியில் மருத்துவ, உயிரியல் அறிவியல் துறையில் உதவியாளராக இருந்தார். அங்கிருந்தபோது தனது மருத்துவப் பயிற்சியைத் துவங்கினார். 1882 முதல் 1886 வரை பிரெஞ்சு கயானாவின் செயின்ட்-லோரன்ட்-டு-மரோனியிலிருந்த தொழுநோய் மருத்துவமனையில் இயக்குநராக பணியாற்றினார். அப்போது அங்கு குறைந்த வீரியமுள்ள மஞ்சள் காய்ச்சலால் பாதிக்கப்பட்டதால் 1886இல் பொர்தோ திரும்பினார். அடுத்த ஆண்டில் தொழு நோய் குறித்த இவரது ஆய்வேட்டிற்கு பரிசு கிடைத்தது; முனைவர் பட்டமும் பெற்றார்.



</doc>
<doc id="235240" url="https://ta.wikipedia.org/wiki?curid=235240" title="அரையாப்பு பிளேக்கு">
அரையாப்பு பிளேக்கு

அரையாப்பு பிளேக் ("Bubonic plague") விலங்குவழி தொற்று நோயாகும். சிறிய கொறிணிகளில் வாழும் தெள்ளு (பூச்சி)கள் மூலமாக இது பரவுகிறது. "எர்சினியா பெசுட்டிசு" என்ற கோலுயிரி ஏற்படுத்தும் மூன்று வகை பிளேக் நோய்களில் இதுவும் ஒன்றாகும். சிகிட்சை மேற்கொள்ளப்படாவிட்டால் அரையாப்பு பிளேக் பாதிக்கப்பட்ட மனிதர்களில் மூன்றில் இருவரை நான்கு நாட்களுக்குள் கொல்கிறது. 

ஆங்கில கலைச்சொல்லான "புபோனிக் பிளேக்" என்பது "கவட்டை" என்று பொருள்படும் கிரேக்க மொழி சொல்லான βουβών இலிருந்து உருவாகியுள்ளது. இந்த நோயால் பாதிக்கப்பட்டவரின் நிணநீர்க்கணுகள் வீங்குகின்றன. இந்த கட்டிகள் குறிப்பாக கையக்குள், கவட்டை போன்ற இடுக்குகளில் தோன்றுகின்றன. அரையாப்பு பிளேக் முன்பு பிளேக் நோயுடன் ஒன்றாக கருதப்பட்டது; மற்ற பிளேக் வகைகள் குறித்து அறிந்த பிறகு இது குறிப்பாக தோல் வழியே உட்பகும் தொற்றைக் குறிக்கிறது; உடலினுள் நிணநீர் பிணையம் வழியாக பரவுகின்ற இந்நோய் தெள்ளுப்பூச்சிகள் மூலமாக ஏற்படுகின்றன.

ஐரோப்பாவின் நடுக் காலத்தில் பல்லாயிரக் கணக்கான மனிதர்களைக் கொன்ற கறுப்புச் சாவுக்கு அரையாப்பு பிளேக் தான் காரணம் என நம்பப்படுகின்றது.

இருமல், காய்ச்சல், மற்றும் தோலில் கருப்பு புள்ளிகள் இந்த நோயின் உணர்குறிகள் ஆகும்.


</doc>
<doc id="235249" url="https://ta.wikipedia.org/wiki?curid=235249" title="எரிக் மபியுஸ்">
எரிக் மபியுஸ்

எரிக் மபியுஸ் () (பிறப்பு: ஏப்ரல் 21, 1971) ஒரு அமெரிக்க நாட்டு நடிகர் ஆவார். இவர் ரெசிடென்ட் ஈவில் போன்ற பல திரைப்படங்களிலும் மற்றும் பல தொலைக்காட்சி தொடர்களிலும் நடித்துள்ளார். 



</doc>
<doc id="235255" url="https://ta.wikipedia.org/wiki?curid=235255" title="ஜமேஸ் புறேபாய்">
ஜமேஸ் புறேபாய்

ஜமேஸ் புறேபாய் () (பிறப்பு: 3 ஜூன் 1964) ஒரு ஆங்கில மொழி திரைப்பட நடிகர், இயக்குனர் மற்றும் தயாரிப்பாளர் ஆவார். இவர் ரெசிடென்ட் ஈவில் போன்ற பல திரைப்படங்களிலும் மற்றும் பல தொலைக்காட்சி தொடர்களிலும் நடித்துள்ளார். 



</doc>
<doc id="235258" url="https://ta.wikipedia.org/wiki?curid=235258" title="கொலின் சல்மோன்">
கொலின் சல்மோன்

கொலின் சல்மோன் () (பிறப்பு: 6 திசம்பர் 1962) ஒரு ஆங்கில மொழி திரைப்பட நடிகர் ஆவார். இவர் ரெசிடென்ட் ஈவில், ரெசிடென்ட் ஈவில் 5 போன்ற பல திரைப்படங்களிலும் மற்றும் ஆர்ரொவ் போன்ற தொலைக்காட்சி தொடர்களிலும் நடித்த்துள்ளார்.



</doc>
<doc id="235259" url="https://ta.wikipedia.org/wiki?curid=235259" title="பகுப்பாய்வு முடக்கம்">
பகுப்பாய்வு முடக்கம்

அதிசிந்தனை அல்லது பகுப்பாய்வு முடக்கம் ("Analysis paralysis") என்பது அளவுக்குமதிகமான தன்சிந்தனையில் ஈடுபட்டு, முடிவெதும் எடுக்க முடியாமல் முடங்கும் நிலையாகும். ஒரு நபர், மிகசெம்மையான அல்லது அதிசிறந்த தீர்வை நோக்கி செல்லும் போது, காணும் தீர்வெல்லாம் எதிர்பார்ப்பை பூர்த்தி செய்யாத காரணத்தலோ, அல்லது எடுக்கும் முடிவை தவறான விளைவை கொடுக்கும் எனும் பயத்தாலோ முடிவெடுக்க முடியாமல் முடங்கும் நிலையே பகுப்பாய்வு முடக்கமாகும்


</doc>
<doc id="235260" url="https://ta.wikipedia.org/wiki?curid=235260" title="ஜோசப் மே">
ஜோசப் மே

ஜோசப் மே () (பிறப்பு: ஜூன் 16, 1974) ஒரு ஆங்கில மொழி திரைப்பட நடிகர் ஆவார். இவர் ரெசிடென்ட் ஈவில் போன்ற சில திரைப்படங்களில் நடித்துள்ளார்.


</doc>
<doc id="235262" url="https://ta.wikipedia.org/wiki?curid=235262" title="ஸ்டீபன் பில்லிங்டன்">
ஸ்டீபன் பில்லிங்டன்

ஸ்டீபன் பில்லிங்டன் () (பிறப்பு: 10 திசம்பர் 1964) ஒரு ஆங்கில மொழி திரைப்பட நடிகர் ஆவார். இவர் ரெசிடென்ட் ஈவில், பிரேவ் ஹார்ட் போன்ற திரைப்படங்களில் நடித்துள்ளார். இவர் பல தொலைக்காட்சி தொடர்களிலும் நடித்துள்ளார் என்பது குறிப்பிடத்தக்கது. 


</doc>
<doc id="235263" url="https://ta.wikipedia.org/wiki?curid=235263" title="த த்ரீ மஸ்கடியர்ஸ்">
த த்ரீ மஸ்கடியர்ஸ்

த த்ரீ மஸ்கடியர்ஸ் () இது 2011ஆம் ஆண்டு வெளியான 3டி சாதனை திரைப்படம் ஆகும். இந்த திரைப்படத்தை அலெக்சாண்டர் டூமா எழுதிய த த்ரீ மஸ்கிடியர்ஸ் என்ற நாவலை அடிப்படையாக வைத்து பவுல் டபிள்யூ. எஸ். ஆண்டர்சன் என்பவர் இயக்கியுள்ளார். இந்த திரைப்படத்தில் மத்தேயு மேக்ஃபாட்யன், லோகன் லெர்மன், ரே ஸ்டீவன்சன், லூக் எவன்ஸ், மில்லா ஜோவோவிச், ஆர்லாந்தோ புளூம், கிறிஸ்டோப் வால்ட்ஸ் உள்ளிட்ட பலர் நடித்துள்ளார்கள்.




</doc>
<doc id="235265" url="https://ta.wikipedia.org/wiki?curid=235265" title="டிஸ்ட்ரிக்ட் 9">
டிஸ்ட்ரிக்ட் 9

டிஸ்ட்ரிக்ட் 9 இது 2009ஆம் ஆண்டு திரைக்கு வந்த அறிவியல் அதிரடி திரில்லர் திரைப்படம் ஆகும். 



</doc>
<doc id="235267" url="https://ta.wikipedia.org/wiki?curid=235267" title="டோட்டல் ரீகால்">
டோட்டல் ரீகால்

டோட்டல் ரீகால் இது 2012ஆம் ஆண்டு திரைக்கு வந்த அமெரிக்க நாட்டு அதிரடி திரைப்படம் ஆகும். இது 1990ஆம் ஆண்டு வெளியான டோட்டல் ரீகால் என்ற திரைப்படத்தின் மறு தயாரிப்பாகும். இந்த திரைப்படத்தை லென் வைஸ்மேன் என்பவர் இயக்க, கோலின் பார்ரெல், கேட் பெக்கின்சேல், ஜெசிக்கா பைல், பில் நை உள்ளிட்ட பலர் நடித்துள்ளார்கள்.



</doc>
<doc id="235269" url="https://ta.wikipedia.org/wiki?curid=235269" title="அண்டர்வேர்ல்ட் 4">
அண்டர்வேர்ல்ட் 4

அண்டர்வேர்ல்ட் 4 இது 2012ஆம் ஆண்டு திரைக்கு வந்த அமெரிக்க நாட்டு 3டி அதிரடி திகில் திரைப்படம் ஆகும்.



</doc>
<doc id="235271" url="https://ta.wikipedia.org/wiki?curid=235271" title="அண்டர்வேர்ல்ட்">
அண்டர்வேர்ல்ட்

அண்டர்வேர்ல்ட் இது 2003ஆம் ஆண்டு திரைக்கு வந்த அமெரிக்க நாட்டு அதிரடி திகில் திரைப்படம் ஆகும்.




</doc>
<doc id="235273" url="https://ta.wikipedia.org/wiki?curid=235273" title="அண்டர்வேர்ல்ட்: எவல்யூஷன்">
அண்டர்வேர்ல்ட்: எவல்யூஷன்

அண்டர்வேர்ல்ட்: எவல்யூஷன் இது 2006ஆம் ஆண்டு திரைக்கு வந்த அமெரிக்க நாட்டு அதிரடி திகில் திரைப்படம் ஆகும்.



</doc>
<doc id="235284" url="https://ta.wikipedia.org/wiki?curid=235284" title="முகில்வாணன்">
முகில்வாணன்

முகில்வாணன் (முகில்வாணன் இராசையா, மட்டக்களப்பு, இலங்கை) ஈழத்து தமிழ் கவிஞர். சில காலம் ஜெர்மனியில் வாழ்ந்தவர். இவர் தென்இந்தியாவில் இறையியல் டிப்ளோமா பட்டம் பெற்றவர். திருமறை போதகராகப் பணிபுரிகின்றார்.







</doc>
<doc id="235286" url="https://ta.wikipedia.org/wiki?curid=235286" title="ஏர்புளூ">
ஏர்புளூ

ஏர்புளூ ("airblue") எனப் பொதுவாக அழைக்கப்படும் ஏர்புளூ லிமிடெட் நிறுவனம் , ஒரு தனியார் விமானச்சேவையாகும். இதன் தலைமையகம் பாகிஸ்தானின் இஸ்லமாபாத்தில் அமைந்துள்ளது. இஸ்லமாபாத், லாகூர், கராச்சி மற்றும் பெஷாவர் போன்ற உள்ளூர் விமான நிலையங்களுடன், சர்வதேச விமானநிலையங்களான துபாய், அபுதாபி, சார்ஜா மற்றும் மஸ்கட் போன்ற நாடுகளை இணைப்பதில் இந்த விமானச்சேவை முக்கியப்பங்கு வகிக்கிறது. இதன் முக்கியத் தலைமையிடமாக கராச்சியில் உள்ள ஜின்னாஹ் சர்வதேச விமான நிலையம் செயல்படுகிறது.

ஏர்புளூ நிறுவனம் 2003 ஆம் ஆண்டு தொடங்கப்பட்டு, ஜூன் 18, 2004 இல் தனது முதல் விமானச் சேவையினை கராச்சி – லாகூர் மற்றும் கராச்சி – இஸ்லமாபாத் போன்ற இடங்களுக்கு முறையே, தினமும் மூன்று விமானங்களை அனுப்புவதன் மூலம் தொடங்கியது. இது அந்நாட்டின் பிரதமராக இருந்த சஃபருல்லாஹ் கான் ஜமலி அவர்களால் தொடங்கிவைக்கப்பட்டது. தொடக்கம் முதலே மிகவும் பிரபலமாக பேசப்பட்ட விமானச்சேவை ஏர்புளூ ஆகும். தனது முதல் ஆண்டு பயணிகளாக சுமார் 40,000 பயணிகளை வெற்றிகரமாக பயணிக்க வைத்தது.

துபாயில் இருந்து செல்லும் ஏர்புளூ விமானங்கள்:
அபுதாபியில் இருந்து செல்லும் ஏர்புளூ விமானங்கள்:
சார்ஜாவில் இருந்து செல்லும் ஏர்புளூ விமானங்கள்:

ஏப்ரல் 2014 ன் படி, ஏர்புளூ செய்யக்கூடிய விமானச்சேவைக்கான இலக்குகள் பட்டியலிடப்பட்டுள்ளன.
மஸ்கட் – மஸ்கட் சர்வதேச விமான நிலையம்
ஏர்புளூ அதன் விமானச்சேவை இலக்குகளை ஐரோப்பா, சீனா மற்றும் மத்திய கிழக்கு நாடுகளுக்கு விரிவுபடுத்தும் நோக்கத்தில் உள்ளனர். அத்துடன், மும்பை – கராச்சி வழியில் விமானச் சேவையினை தொடங்கும் நோக்கிலும் உள்ளனர்.
ஏர்புளூ தற்போது அனைத்து A320 ரக விமானங்களையும் இயக்குகிறது. இதற்குமுன் ஏர்புளூ விமானச்சேவையில் பல்வேறு தரவகுப்பு இருக்கைகள் இருந்தன, ஆனால் அவற்றின் பொருளாதாரம் கட்டுக்குள் இல்லாதபடியால் அவை நீக்கப்பட்டுவிட்டன.

ஏர்புளூ நிறுவனம் பாகிஸ்தானில், முதன்முறையாக மின்னணு முறையில் டிக்கெட் பதிவு செய்யும் முறையினை அறிமுகப்படுத்தியது. வயரில்லாமல் டிக்கெட்டிகளை சரிபார்த்துக்கொள்ளும் முறை மற்றும் பல புதிய முறைகளையும் ஏர்புளூ நிறுவனம் அறிமுகப்படுத்தியது.
இந்தச் சலுகையின்படி, எந்தவொரு பயணியும் இலவசமாக ஒரு கணக்கினை தொடங்கிக்கொள்ளலாம். ஒரு குறிப்பிட்ட தொலைவுக்கு மேல் அவர்கள் பயணித்திருந்தால் அவர்களுக்கு ‘நீல அட்டை’ வழங்கப்படும், அதற்கு மேலும் ஒரு குறிப்பிட்ட தூரம் பயணிப்பவர்களுக்கு ‘பிளாட்டின அட்டை’ வழங்கப்படும். இந்த அட்டைக்கு தகுந்தாற்போல் சலுகைகளும் வழங்கப்படும்.

ஏப்ரல் 2014 ன் படி மொத்தம் 6 விமானங்களைக் கொண்டுள்ளது, இவைத் தவிர மூன்று விமானங்கள் புதிதாக வாங்கப்படும் நிலையில் உள்ளன. இவற்றின் சராசரி வயது 8.9 ஆண்டுகள். இந்த ஒன்பது விமானங்களின் விவரம்: ATR 72-500 – 1, ஏர்பஸ் A320-200 – 5, ஏர்பஸ் A321-200 – 3.
ஏர்புளூவின் விமானம் 202: ஜூலை 28, 2010 இல் ஏர்பஸ் A321 கராச்சியிலுள்ள, ஜின்னாஹ் சர்வதேச விமான நிலையத்திலிருந்து இஸ்லமாபாத்தின், பெனாசீர் பூட்டோ சர்வதேச விமான நிலையத்திற்கு வந்துகொண்டிருந்தபோது விமான நிலையத்திற்கு அருகில் உள்ள மர்கல்லா மலைப்பகுதியில் விபத்துக்குள்ளானது. இதற்கு விமான ஓட்டியின் தவறே காரணம் என பின்னர் கண்டறியப்பட்டது.


</doc>
<doc id="235287" url="https://ta.wikipedia.org/wiki?curid=235287" title="மைத்திரிபால சிறிசேன">
மைத்திரிபால சிறிசேன

மைத்திரிபால சிறிசேன ("Maithripala Sirisena", ) என்று அழைக்கப்படும் பல்லேவத்தை கமரலாலாகே மைத்திரிபால யாப்பா சிறிசேன (பிறப்பு: 3 செப்டம்பர் 1951) இலங்கையின் 6ஆவது நிறைவேற்றதிகாரம் கொண்ட அரசுத்தலைவர் ஆவார். 1989 இல் அரசியலில் நுழைந்த இவர் இலங்கை சுதந்திரக் கட்சியில் இருந்து 1989 முதல் இலங்கை நாடாளுமன்ற உறுப்பினராக இருந்து வருகிறார். 1994 முதல் 2014 நவம்பர் வரை இலங்கை அமைச்சரவையில் பல முக்கியப் பொறுப்புகளை வகித்து வந்தார். பாதுகாப்புப் பதில் அமைச்சராகவும் இலங்கை சுதந்திரக் கட்சியின் பொதுச் செயலாளராகவும் இருந்துள்ளார். 2014 நவம்பர் 21 அன்று அக்கட்சியிலிருந்து விலகி எதிர்க்கட்சிக் கூட்டணியில் இணைந்தார். சனவரி 8, 2015 அன்று நடைபெற்ற அரசுத்தலைவர் தேர்தலில் எதிர்க்கட்சிகளின் பொது வேட்பாளராக, புதிய சனநாயக முன்னணியின் சார்பில் முன்னாள் சனாதிபதி மகிந்த ராசபக்சவை எதிர்த்துப் போட்டியிட்டு வெற்றி பெற்றார்.

1951 இல் பொலன்னறுவையில் விவசாயக் குடும்பம் ஒன்றில் பிறந்த சிறிசேன பொலன்னறுவை ரோயல் கல்லூரியில் கல்வி பயின்றார். பின்னர் குண்டசாலை விவசாயக் கல்லூரியில் பயின்று 1973 ஆம் ஆண்டில் பட்டயப் படிப்பை முடித்தார். 1971 ஜேவிபி புரட்சியின் போது இவர் கைது செய்யப்பட்டு சிறையில் அடைக்கப்பட்டார். 1980 இல் இவர் உருசியாவின் மாக்சிம் கோர்க்கி கல்விக்கழகத்தில் அரசியல் அறிவியலில் பட்டயம் பெற்றார்.

1979 ஆம் ஆண்டில் மைத்திரிபால சிரிசேன இலங்கை சுதந்திரக் கட்சியில் சேர்ந்து அக்கட்சியின் மாவட்ட செயலாளராகப் பணியாற்றினார். பின்னர் இலங்கை சுதந்திரக் கட்சியின் இளைஞர் அமைப்பின் தலைவராகத் தேர்ந்தெடுக்கப்பட்டார்.

1989 ஆம் ஆண்டில், பொலன்னறுவை மாவட்டத்தில் போட்டியிட்டு வெற்றி பெற்று நாடாளுமன்றம் சென்றார். 1994 தேர்தலில் அதிகூடிய விருப்பு வாக்குகளைப் பெற்று சாதனை படைத்தார். இதன் பின்னர் இவர் மகாவலி அபிவிருத்தித் துறை பிரதி அமைச்சராக நியமிக்கப்பட்டார். அதன் பின்னர் ஆற்றுப் பெருநிலம் மற்றும் ரஜரட்டை அபிவிருத்தி அமைச்சராகவும், விவசாய அபிவிருத்தி, வேளாண் சேவைகள் அமைச்சராகவும், இறுதியில் சுகாதாரத் துறை அமைச்சராகவும் 2014 நவம்பர் 21 வரை பதவியில் இருந்தார்.

அக்டோபர் 9, 2008 அன்று கொழும்பின் புறநகரான பிலியந்தலை, பொரலஸ்கமுவ என்ற இடத்தில் சிறிசேன சென்ற வாகன அணித் தொடர் மீது தற்கொலைத் தாக்குதல் ஒன்று மேற்கொள்ளப்பட்டது. அமைச்சர் சென்ற வாகனம் தாக்குதலில் இருந்து தப்பியது. ஆனாலும் ஒருவர் கொல்லப்பட்டு மேலும் ஏழு பேர் காயமடைந்தனர்.

பல வாரங்களாக ஊடகங்களில் இடம்பெற்றுவந்த ஊகங்களுக்கு இடையே, சிறிசேன நவம்பர் 21, 2014 அன்று ஆளும் ஐக்கிய மக்கள் சுதந்திரக் கூட்டணியில் இருந்து மேலும் பல கட்சி உறுப்பினர்களுடன் விலகி எதிர்க்கட்சியான ஐக்கிய தேசியக் கட்சி தலைமையிலான கூட்டணியில் சேர்ந்து கொண்டார். சனவரி 8, 2015 அரசுத் தலைவர் தேர்தலில் இவர் பொது எதிர்க்கட்சி வேட்பாளராக மகிந்த ராசபக்சவை எதிர்த்துப் போட்டியிட்டார். இலங்கையின் அனைத்து நிருவாகக் கூறுகளும் ராசபக்ச குடும்பத்தினரின் கட்டுப்பாட்டில் இருப்பதாகவும், ஊழல், உறவினருக்கான சலுகை போன்றவற்றால் இலங்கை சர்வாதிகார ஆட்சியை நோக்கி செல்வதாகவும் அவர் குற்றம் சாட்டினார். தாம் பதவிக்கு வந்தால் 100 நாட்களுக்குள் நிறைவேற்று அதிகாரம் கொண்ட சனாதிபதி ஆட்சி முறையை ஒழிக்கப் போவதாகக் கூறினார். இவரது கட்சித் தாவலை அடுத்து, இவரது அமைச்சுப் பதவியும், கட்சிச் செயலாளர் பதவியும் பறிக்கப்பட்டு கட்சியில் இருந்தும் நீக்கப்பட்டார்.

முக்கிய எதிர்க்கட்சியான ஐதேகவின் ஆதரவைப் பெற்றதோடு, முன்னாள் அரசுத்தலைவர் சந்திரிக்கா பண்டாரநாயக்கா, ஆளும் கட்சி உறுப்பினர்கள் (துமிந்த திசாநாயக்க, ராஜித சேனாரத்தின, ரஜீவ விஜேசிங்க) பலரும் சிறிசேனவிற்கு ஆதரவளித்தனர்.

2015 சனவரி 8 இல் நடைபெற்ற தேர்தலில் சிறிசேன 51.28% வாக்குகள் பெற்றார். 2015 சனவரி 9 அன்று இலங்கையின் 6வது நிறைவேற்றதிகாரம் கொண்ட அரசுத்தலைவராக சிறிசேன உச்சநீதிமன்ற நீதியரசர் க. சிறீபவன் முன்னிலையில் பதவியேற்றார்.



</doc>
<doc id="235295" url="https://ta.wikipedia.org/wiki?curid=235295" title="குருதிநச்சு பிளேக்கு">
குருதிநச்சு பிளேக்கு

குருதிநச்சு பிளேக் ("Septicemic plague" அல்லது "septicaemic plague") இரத்தவோட்டத்தில் தொற்றும் கடுமையான நோயாகும். பிளேக் நோயின் மூன்று வகைகளில் இதுவும் ஒன்றாகும். இது "எர்சினியா பெசுட்டிசு" என்ற பாக்டீரியாவினால் உருவாகின்றது.

குருதிநச்சு பிளேக் நோயில் நோய் தொற்றிய குருதியணுக்கள் ஒன்றுகூடி சிறு கட்டிகளை உருவாக்குகின்றன. தகுந்த சிகிட்சை அளிக்கப்படாவிட்டால் உயிரிழப்பது பெருமளவில் உறுதியாகும். தொன்மைக்காலத்தில் இறப்பு வீதம் 99-100 விழுக்காடாக இருந்தது. 1348இல் ஐரோப்பாவில் பரவிய மூன்று பிளேக் வகைகளில் இது மிக அரிதானது. இந்த நோய் நோய்தொற்றிய கொறிணி அல்லது பூச்சி கடிப்பதால் உண்டாகின்றது. மிக அரிதாக தோலுள்ள திறப்பு வழியாகவோ மற்ற மனிதரொருவரின் இருமலிலிருந்தோ தொற்றலாம். இந்த நோயில் பாக்டீரியாக்கள் விரைவாக இரத்தத்தில் பெருகுகின்றன; இவற்றின் நச்சுப்பொருள் குழலுள் பரவிய உறைவுத்தன்மையை ஏற்படுத்துகின்றன. (DIC) இந்த இரத்த சிறுகட்டிகள் உடலெங்கும் பரவி சில பகுதிகளுக்கு இரத்தம் செல்வதை அடைக்கின்றன. இதனால் அங்குள்ள உயிரணுக்கள் இறக்கின்றன. உடலின் இரத்தம் உறைகின்ற தன்மை பாதிக்கப்படுவதால் குருதிப்போக்கை நிறுத்துகின்ற இயல்பை இழக்கிறது; இதனால் தோலினுள்ளும் மற்ற அவயங்களிலும் இரத்தம் கசிகின்றது. இதனை தோலில் சிவப்பு அல்லது கருப்பு பட்டைகளாக காணலாம். மேலும் குடலுள் கசிந்த இரத்தம் வாந்தியாகவோ இருமல் வழியாகவோ வெளியேற்றப்படுகின்றது. உடலின் சில பகுதிகளில் காணப்படும் வீக்கங்கள் பூச்சிக்கடி போன்றுள்ளன. நுண்ணுயிர் எதிர்ப்பிகள் கொண்டு துவக்கத்திலேயே சிகிட்சை அளிக்கப்பட்டால் இறப்பு வீதத்தை 4 முதல் 15 % குறைக்கலாம். நோய் கண்ட 24 மணி நேரத்திற்குள் சிகிட்சை துவங்கப்பட வேண்டும்.


குறிப்பு: குருதிநச்சு பிளேக்கின் உணர்குறிகள் வெளிப்படுவதற்கு முன்னமே கூட உயிர் பிரியலாம்.

1348 முதல் 1350 வரை ஏற்பட்ட மூன்று பிளேக் கொள்ளைநோய்களில் குருதிநச்சு பிளேக் மிகவும் அரிதானதாக இருந்தது. மற்றவற்றைப் போலன்றி இவ்வகைப் பிளேக் கிழக்கிலிருந்து கருங்கடல் வழியாக நடுநிலக் கடல் பகுதிகளில் பரவியது. முக்கிய துறைமுக நகரங்களான வெனிசு, பிளாரென்சு போன்றவை மிகவும் கூடுதலாக பாதிக்கப்பட்டன. The three plagues that are part of the கறுப்புச் சாவின் அங்கங்களாக இருந்த மூன்று வகை பிளேக்குகளுமே 1381இல் நடந்த விவசாயிகளின் புரட்சிக்கு காரணமாயிருந்தன.


Google Health - Plague<br>
HowStuffWorks - "Septicemic Plague"


</doc>
<doc id="235301" url="https://ta.wikipedia.org/wiki?curid=235301" title="லெமன் ட்ரீ ஹோட்டல்கள்">
லெமன் ட்ரீ ஹோட்டல்கள்

லெமன் ட்ரீ ஹோட்டல்கள், (Lemon Tree Hotels) இந்தியாவிலுள்ள ஹோட்டல் தொடர் ஆகும். இது 2002 ஆம் ஆண்டில் ஒன்றுடன் ஒன்றாக இணைக்கப்பட்டது. இந்தியா முழுவதும் சுமார் 18 நடுத்தர அளாவிலான ஹோட்டல்களையும் அவற்றின் 1900 அறைகளையும், இந்நிறுவனம் நிர்வகிக்கிறது.

லெமன் ட்ரீ ஹோட்டல்கள் 2002 ஆம் ஆண்டு, பட்டு கேஸ்வானியால் நிறுவப்பட்டது. ஜூன் 2004 ஆம் ஆண்டில், குர்கான் பகுதியில் முதல் லெமன் ட்ரீ ஹோட்டல் நிறுவப்பட்டது. இது குர்கானின் உட்யோக் விஹார் பகுதியில் 49 அறைகளைக் கொண்ட ஹோட்டலாக உள்ளது.
ஒவ்வொரு அறைகளிலும் கட்டப்பட்ட படுக்கைகள் இருப்பதால் வேலையாட்கள் சுத்தம் செய்யும் நேரம் மிச்சமாகிறது. இதனால் பல மணி நேரம் மற்றும் தேவையற்ற செலவுகள் குறைக்கப்படுகின்றன. இதன் முதல் ஹோட்டலான குர்கான் பகுதியில் உள்ள ஹோட்டலானது 49 அறைகளுடன் 320 சதுர மீட்டர்களுக்குப் பதில் 240 சதுர மீட்டர்கள் அளவில் அமைக்கப்பட்டுள்ளன.


</doc>
<doc id="235304" url="https://ta.wikipedia.org/wiki?curid=235304" title="கல்யாண் மக்களவைத் தொகுதி">
கல்யாண் மக்களவைத் தொகுதி

கல்யாண் மக்களவைத் தொகுதி, இந்திய மக்களவைக்கான தொகுதியாகும். இது மகாராஷ்டிராவில் உள்ளது.

இந்த தொகுதியில் மகாராட்டிர சட்டமன்றத்துக்கான ஆறு தொகுதிகள் சேர்க்கப்பட்டுள்ளன.



</doc>
<doc id="235306" url="https://ta.wikipedia.org/wiki?curid=235306" title="ஸ்ரீகாந்து ஷிண்டே">
ஸ்ரீகாந்து ஷிண்டே

ஸ்ரீகாந்து ஷிண்டே, மகாராட்டிர அரசியல்வாதி. இவர் சிவ சேனா கட்சியைச் சேர்ந்தவர். இவர் 1987-ஆம் ஆண்டின் பிப்பிரவரி நான்காம் நாளில் பிறந்தார். இவர் தானே மாவட்டத்தைச் சேர்ந்தவர். இவர் 2014-ஆம் ஆண்டில் நடைபெற்ற பாராளுமன்றத் தேர்தலில், கல்யாண் மக்களவைத் தொகுதியில் போட்டியிட்டு வென்றார். பதினாறாவது மக்களவையில் உறுப்பினர் ஆனார்.


</doc>
<doc id="235309" url="https://ta.wikipedia.org/wiki?curid=235309" title="இங்கிலாந்து துடுப்பாட்ட அணியின் இலங்கைச் சுற்றுப்பயணம், 2014">
இங்கிலாந்து துடுப்பாட்ட அணியின் இலங்கைச் சுற்றுப்பயணம், 2014

2014 இங்கிலாந்து துடுப்பாட்ட அணியின் இலங்கை சுற்றுப்பயணம் 2014 நவம்பர் 21 தொடக்கம் டிசம்பர் 16 வரை இடம்பெற்றது. இச்சுற்றுப் பயணத்தின் போது ஏழு ஒருநாள் போட்டிகளில் அது இலங்கைத் துடுப்பாட்ட அணிக்கு எதிராக விளையாடியது. இதுவே இலங்கை அணி தனது நாட்டில் விளையாடிய முதலாவது ஏழு-ஆட்டங்களைக் கொண்ட ஒருநாள் போட்டித் தொடராகும். இலங்கை அணி இத்தொடரை 5-2 என்ற கணக்கில் வென்றது. இலங்கை ஆட்டக்காரர் மகேல ஜயவர்தன இலங்கையில் விளையாடிய கடைசி பன்னாட்டு ஆட்டமும், குமார் சங்கக்கார இலங்கையில் விளையாடிய கடைசி ஒருநாள் போட்டியும் இதுவாகும். இவர்கள் இருவரும் 2015 உலகக்கிண்ணப் போட்டிகளை அடுத்து இளைப்பாறுகின்றனர். இங்கிலாந்து துடுப்பாட்ட அணி இரண்டு ஒருநாள் துடுப்பாட்டப் பயிற்சிப் போட்டியிலும் பங்குபற்றியது.



</doc>
<doc id="235320" url="https://ta.wikipedia.org/wiki?curid=235320" title="1524">
1524

ஆண்டு 1524 (MDXXIV) ஜூலியன் நாட்காட்டியில் வெள்ளிக்கிழமையில் துவங்கும் நெட்டாண்டு ஆகும்.





</doc>
<doc id="235324" url="https://ta.wikipedia.org/wiki?curid=235324" title="அண்டர்வேர்ல்ட் 3">
அண்டர்வேர்ல்ட் 3

அண்டர்வேர்ல்ட் 3 இது 2009ஆம் ஆண்டு திரைக்கு வந்த அமெரிக்க நாட்டு அதிரடி திகில் திரைப்படம் ஆகும்.



</doc>
<doc id="235327" url="https://ta.wikipedia.org/wiki?curid=235327" title="இலங்கை அரசுத் தலைவர் தேர்தல், 2015">
இலங்கை அரசுத் தலைவர் தேர்தல், 2015

2015 இலங்கை அரசுத்தலைவர் தேர்தல் ("Sri Lankan Presidential elections") இலங்கையின் ஏழாவது சனாதிபதியைத் தேர்ந்தெடுக்க 2015 சனவரி 8 ஆம் நாளன்று நடைபெற்றது. முன்னாள் அரசுத்தலைவர் மகிந்த ராஜபக்சவின் இரண்டாவது ஆட்சிக் காலம் 2016 ஆம் ஆண்டில் நிறைவடைவதற்கு முன்னதாகவே புதிய தேர்தலுக்கான அறிவிப்பு 2014 நவம்பர் 21 ம் நாள் அறிவிக்கப்பட்டது. இத்தேர்தலுக்கான வேட்பு மனுக்கள் 2014 டிசம்பர் 8 அன்று ஏற்றுக் கொள்ளப்பட்டது. மகிந்த ராசபக்ச ஐக்கிய மக்கள் சுதந்திரக் கூட்டணியின் வேட்பாளராக மூன்றாவது தடவையாகவும் தேர்தலில் போட்டியிடவிருப்பதாக அறிவித்தார். அதேவேளையில் ராசபக்சவை எதிர்த்துப் போட்டியிட எதிர்க்கட்சியினர் ராசபக்சவின் அமைச்சரவையில் சுகாதாரத்துறை அமைச்சராக இருந்து, ஆளும் கூட்டணியில் இருந்து வெளியேறிய மைத்திரிபால சிறிசேனவை பொது வேட்பாளராக அறிவித்தனர்..

மைத்திரிபால சிறிசேன 51.28% வாக்குகள் பெற்றதை அடுத்து 2015 சனவரி 9 ஆம் நாளன்று புதிய அரசுத்தலைவராக அறிவிக்கப்பட்டார். ராஜபக்ச 47.58% வாக்குகள் பெற்றார்.

மொத்தமுள்ள 22 தேர்தல் மாவட்டங்களில் மைத்திரிபால சிறிசேன கொழும்பு, கம்பகா, கண்டி, நுவரெலியா, யாழ்ப்பாணம், வன்னி, மட்டக்களப்பு, அம்பாறை, திருகோணமலை, புத்தளம், பதுளை, பொலன்னறுவை ஆகிய 12 மாவட்டங்களில் முதலாவதாக வந்து வெற்றி பெற்றார். ராசபக்ச களுத்துறை, மாத்தளை, காலில், மாத்தறை, அம்பாந்தோட்டை, குருணாகல், அனுராதபுரம், மொனராகலை இரத்தினபுரி, கேகாலை ஆகிய 10 மாவட்டங்களில் முதலாவதாக வந்தார்.




இலங்கை அரசமைப்புச் சட்டத்தின் படி, அரசுத்தலைவர் ஒருவரின் பதவிக்காலம் ஆறு ஆண்டுகளாகும். ஆனாலும், பதவியில் இருக்கும் ஒருவர் தனது பதவிக்காலத்தின் நான்கு ஆண்டுகளின் பின்னர் தேர்தலைக் கோரலாம். 2009 மே மாதத்தில் அரசுப் படைகள் விடுதலைப் புலிகளைத் தோற்கடித்த வெற்றியை அடுத்து, 2009 நவம்பரில் அரசுத்தலைவர் மகிந்த ராசபக்ச முன்கூட்டியே தேர்தலை அறிவித்தார். 2010 சனவரி 26 இல் இடம்பெற்ற தேர்தலில் ராசபக்ச இரண்டாவது தடவையாக வெற்றி பெற்றார். எதிர்க் கட்சிகளின் பொது வேட்பாளராக முன்னாள் இராணுவத் தளபதி சரத் பொன்சேகா போட்டியிட்டார். ஆனாலும் ராசபக்சவின் இரண்டாவது பதவிக்காலம் 2010 நவம்பரிலேயே தொடங்கும் என 2010 பெப்ரவரியில் உச்ச நீதிமன்றம் அறிவித்ததை அடுத்து அவர் 2010 நவம்பர் 19 இல் பதவியேற்றார்.
இலங்கை அரசுத்தலைவர் (ஜனாதிபதி) விருப்பு வாக்கு முறையில் தேர்ந்தெடுக்கப்படுகிறார். வாக்காளர்கள் அதிக பட்சம் மூவருக்குத் தமது விருப்பு வாக்குகளை இடலாம். குறைந்தது 50% இற்கும் அதிகமான வாக்குகள் பெற்றவர் வெற்றியாளராக அறிவிக்கப்படுவார். முதற்கட்ட வாக்கெடுப்பில் எவரும் 50% வாக்குகள் பெறத் தவறினால், அதிக வாக்குகள் பெற்ற இரண்டு வேட்பாளர்கள் இரண்டாம் கட்ட வாக்கெடுப்புக்குத் தெரிவு செய்யப்படுவார்கள். இரண்டாம் கட்டப் போட்டியில் இருந்து நீக்கப்பட்ட வேட்பாளர்கள் பெற்ற வாக்குகளில் இருந்து 2ம் விருப்பத் தெரிவாக போட்டியில் நிற்கும் வேட்பாளருக்குரிய வாக்குகள் எண்ணப்பட்டு அவர்களின் முதலாம் கட்ட எண்ணிக்கையுடன் கூட்டப்பட்டு வெற்றியாளர் தீர்மானிக்கப்படுவார். இதன் பின்னரும் ஒருவர் 50% பெறாவிடின் 3ம், 4ம் விருப்பு வாக்கு எண்ணப்படும். இறுதியில் பெரும்பான்மை வாக்குகளைப் பெற்றவர் அரசுத்தலைவராகத் தேர்ந்தெடுக்கப்படுவார்.

15,044,490 வாக்காளர்கள் இத்தேர்தலில் வாக்களிக்கத் தகுதி பெற்றுள்ளார்கள். அஞ்சல் மூலமான வாக்களிப்பு 2014 டிசம்பர் 23, 24 ஆகிய நாட்களில் இடம்பெற்றது. 2015 சனவரி 8 இல் நாடெங்கும் வாக்கெடுப்பு நடைபெற்றது.

19 வேட்பாளர்களின் நியமனப் பத்திரங்கள் தேர்தல் திணைக்களத்தினால் 2014 டிசம்பர் 8 இல் பெறப்பட்டு, தேர்தல் ஆணையாளரினால் அனைத்தும் ஏற்றுக் கொள்ளப்பட்டன. இவர்களில் 17 பேர் பதிவு செய்யப்பட்ட அரசியல் கட்சிகளில் இருந்தும், இருவர் சுயேட்சைகள் ஆகவும் போட்டியிடுகின்றனர்.

தற்போதைய அரசுத்தலைவர் மகிந்த ராசபக்ச ஐமசுகூ வேட்பாளராக தொடர்ந்து மூன்றாவது தடவையாக போட்டியிடுகிறார். இவருக்குஇதொகா, கம்யூனிஸ்டுக் கட்சி, லங்கா சமசமாஜக் கட்சி, தேசிய சுதந்திர முன்னணி, தேசிய ஊழியர் சங்கம், மலையக மக்கள் முன்னணி ஈபிடிபி ஆகிய சிறிய கட்சிகள் தமது ஆதரவைத் தெரிவித்தன. ஜாதிக எல உறுமய கட்சி ஆளும் கூட்டணியில் இருந்து 2014 நவம்பர் 18 அன்று விலகியதோடு, ராசபக்சவிற்கான ஆதரவையும் விலக்கிக் கொண்டது.

2014 டிசம்பர் 8 இல் எதிர்க்கட்சி நாடாளுமன்ற உறுப்பினர்கள் திஸ்ஸ அத்தநாயக்க, ஜயந்த கேட்டகொட ஆகியோர் ராசபக்சவின் கூட்டணிக்குக் கட்சி மாறினர். அத்தநாயக்கவிற்கு சுகாதார அமைச்சர் பதவியும் வழங்கப்பட்டது.

2014 நவம்பர் 21 இல் தேர்தலுக்கான அறிவித்தல் விடுக்கப்பட்ட போது, ஆளும் கட்சியின் மூத்த அமைச்சரும், இலங்கை சுதந்திரக் கட்சியின் பொதுச் செயலாளருமான மைத்திரிபால சிறிசேன எதிர்க்கட்சிகளின் பொது வேட்பாளராக ஐக்கிய தேசியக் கட்சியினால் அறிவிக்கப்பட்டார். முன்னாள் அரசுத்தலைவர் சந்திரிக்கா பண்டாரநாயக்க குமாரதுங்க, முன்னாள் இராணுவத் தலைவர் சரத் பொன்சேகா, மற்றும் ஆளும் கூட்டணியில் இருந்து விலகிய துமிந்த திசாநாயக்க, ராஜித சேனாரத்தின போன்றவர்களின் ஆதரவும் இவருக்குக் கிடைத்தது. சிறிசேனாவின் அமைச்சுப் பதவி, செயலாளர் பதவிகள் பறிக்கப்பட்டு கட்சியில் இருந்தும் உடனடியாக நீக்கப்பட்டார். இவருடன் நாடாளுமன்ற உறுப்பினர்கள் (துமிந்த திசாநாயக்க, ராஜித சேனரத்தின உட்பட நால்வர் ஆளும் கட்சியில் இருந்து விலகி எதிரணியில் இணைந்தனர். நவம்பர் 30 இல் அமைச்சர் நவீன் திசாநாயக்க ஆளும் கட்சியில் இருந்து விலகி சிறிசேனவிற்கு ஆதரவளிப்பதாக அறிவித்தார். டிசம்பர் 10 இல் பழனி திகாம்பரம், வேலுசாமி ராதாகிருஷ்ணன் ஆகிய இரண்டு பிரதிமைச்சர்கள் அரசில் இருந்து விலகி சிரிசேனவிற்கு ஆதரவளித்தனர்.

தாம் பதவிக்கு வந்தால், 100 நாட்களுக்குள் நிறைவேற்றதிகாரம் கொண்ட சனாதிபதி ஆட்சி முறையை ஒழிப்பதாகவும், சர்ச்சைக்குரிய 18ஆம் திருத்த சட்டமூலத்தைத் திரும்பப் பெறப்போவதாகவும், ஐதேக தலைவர் ரணில் விக்கிரமசிங்கவை பிரதமராக நியமிப்பார் என்றும் வாக்குறுதி அளித்தார். டிசம்பர் 1 இல் சிறிசேன 36 அரசியல் கட்சிகள் மற்றும் குழுக்களுடன் புரிந்துணர்வு ஒப்பந்தம் ஒன்றில் கையெழுத்திட்டார். டிசம்பர் 28 அன்று சிறீலங்கா முஸ்லிம் காங்கிரஸ் கட்சி அரசில் இருந்து விலகி மைத்திரிபாலவிற்குத் தமது ஆதரவைத் தெரிவித்தது. அதன் தலைவர் ரவூப் ஹக்கீம் அமைச்சர் பதவியில் இருந்து விலகுவதாக அறிவித்தார். 2014 டிசம்பர் 30 அன்று தமிழ்த் தேசியக் கூட்டமைப்பு சிறிசேனவிற்கு நிபந்தனையின்றி ஆதரவளிப்பதாக அறிவித்தது.

மைத்திரிபால சிறிசேன புதிய சனநாயக முன்னணியின் வேட்பாளராக அவர்களது அன்னச் சின்னத்தின் கீழ் போட்டியிட்டார்.


இவர்களில் பலர் முக்கிய இரண்டு வேட்பாளர்களின் "மாற்று வேட்பாளர்களாகக்" கருதப்படுகின்றனர். இவர்களைக் களமிறக்குவதால், இரண்டாம் கட்ட வாக்கெடுப்பு நடத்தப்படும் பட்சத்தில் வெற்றி வாய்ப்புகளை அதிகரிக்கச் செய்யலாம். அத்துடன், தேசியத் தொலைக்காட்சிகளில் கட்டணமற்ற நேர ஒதுக்கீடு, மற்றும் வாக்களிக்கும் நிலையம், வாக்குகள் எண்ணும் நிலையங்களில் ஒவ்வொன்றிலும் இரண்டு முகவர்களை வைத்திருத்தல் போன்ற நன்மைகளையும் பெறமுடியும்.

ஜாதிக எல உறுமய கட்சி ஆளும் ஐமசுகூ கூட்டணியில் இருந்து விலகிய இரு நாட்களில் கொழும்பின் பொறளை புறநகரில் அக்கட்சியின் நாடாளுமன்ற உறுப்பினர் அதுரலிய ரத்தன தேரருக்கு சொந்தமான பௌத்த விகாரை ஒன்று 2014 நவம்பர் 20 அன்று தாக்கப்பட்டது. 2014 நவம்பர் 21 அன்று மாலை ஐமசுகூ உறுப்பினர்கள் சிலர் எதிரணிக்குத் தாவியதற்கு ஆதரவாக இடம்பெற்ற நிகழ்வுகளின் போது ஐதேக உறுபினர் ஒருவர் பயகலை என்ற இடத்தில் வைத்து சுடப்பட்டார். நவம்பர் 25 இல் ஐதேக உறுப்பினர் எம். எச். ஏ. அலீமின் அலுவலகத்தின் மீது துப்பாக்கிச் சூடு நடத்தப்பட்டது. நவம்பர் 29 அன்று மைத்திரிபால சிறிசேனவின் சகோதரருக்குச் சொந்தமான பாரவுந்து ஒன்று மரந்தககமுல்ல என்ற இடத்தில் தாக்கப்பட்டது.

டிசம்பர் 17 காலையில் காலிக்கு அருகில் சிறிசேன பயன்படுத்தவிருந்த பிரசார மேடை ஒன்று தீக்கிரையாக்கப்பட்டது. மூன்று தொழிலாளிகள் கடத்தப்பட்டனர். கைது செய்யப்பட்ட மூன்று சந்தேக நபர்களை பிரதி அமைச்சர் நிசாந்த முத்துஎட்டிகம விடுவித்தார். அவருக்கு எதிராகப் பிடியாணை பிறப்பிக்கப்பட்டிருந்தும், அவர் டிசம்பர் 26 இல் சிங்கப்பூர் சென்றார். டிசம்பர் 28 இல் இவர் நாடு திரும்பிய போது கைது செய்யப்பட்டாலும், அடுத்த நாள் பிணையில் விடுவிக்கப்பட்டார்.

2014 டிசம்பர் 24 அன்று ஐதேக தலைமையகம் சிறீகொத்தா தேசப்பற்றுள்ள தேசிய முன்னணி உறுப்பினர்களால் தாக்கப்பட்டது. பின்னர் இடம்பெற்ற வன்முறைகளில் இரு தரப்பிலும் 30 பேர் வரை காயமடைந்தனர்.

51.28% வாக்குகள் பெற்றதை அடுத்து சிறிசேன வெற்றியாளராக அறிவிக்கப்பட்டார். ராசபக்ச 47.58% வாக்குகளைப் பெற்றார். இறுதி முடிவுகள் வெளிவர முன்னரேயே ராசபக்ச தனது தோல்வியை ஒப்புக் கொண்டு எதிர்க்கட்சித் தலைவர் ரணில் விக்கிரமசிங்கவை சந்தித்து சுமுகமான ஆட்சி மாற்றத்தை ஏற்படுத்த விரும்புவதாக அறிவித்தார். அதன் பின்னர் ராசபக்ச தனது அதிகாரபூர்வ இருப்பிடமான அலரி மாளிகையை விட்டு வெளியேறினார்.

மைத்திரிபால சிறிசேன இலங்கையின் 6வது நிறைவேற்றதிகாரம் கொண்ட அரசுத்தலைவராக உச்சநீதிமன்ற நீதிபதி க. சிறீபவன் முன்ன்லையில் கொழும்பு சுதந்திர சதுக்கத்தில் 2015 சனவரி 9, 18.20 மணிக்கு பதவியேற்றார். பொதுவாக புதிய அரசுத்தலைவர் ஒருவர் உச்சநீதிமன்றத் தலைமை நீதிபதி முன்னிலையிலேயே பதவியேற்பார். ஆனாலும் முன்னாள் தலைமை நீதிபதியை ராசபக்ச அரசு சட்டபூர்வமற்ற வகையில் பதவியிறக்கம் செய்தமைக்கு எதிர்ப்புத் தெரிவித்த சிறிசேன பிரதம நீதியரசர் மொகான் பீரிஸ் முன்னிலையில் பதவிப் பிரமாணம் செய்ய மறுத்தார். எதிர்க்கட்சித் தலைவர் ரணில் விக்கிரமசிங்க புதிய பிரதமராக சிறிசேன முன்னிலையில் பதவியேற்றார்.

மாவட்ட ரீதியாக அதிகாரபூர்வமான முடிவுகள் இங்கு தரப்பட்டுள்ளன



</doc>
<doc id="235328" url="https://ta.wikipedia.org/wiki?curid=235328" title="வளியிய பிளேக்கு">
வளியிய பிளேக்கு

வளியிய பிளேக்கு அல்லது நுரையீரல்சார் பிளேக்கு ("Pneumonic plague") "எர்சினியா பெசுட்டிசு" பாக்டீரியாவால் ஏற்படும் மூன்று முதன்மை வகை பிளேக் நோய்களில் ஒன்றாகும்; இது கடுமையான நுரையீரல் தொற்றுநோயாகும். அரையாப்பு பிளேக்கை விட இது கடுமையானதும் அரிதானதுமாகும். பிளேக்கின் மூன்று வகைகளும் ஒரே பாக்டீரியாவால் ஏற்படுகின்றன;அவை தாக்கும் இடத்தைக் கொண்டே வகைப்படுத்தப்படுகின்றன. எர்சினியா பெசுட்டிசு பாக்டீரியா அரையாப்பு பிளேக்கில் நிணநீர் அமைப்பையும் குருதிநச்சு பிளேக்கில் குருதி ஓட்டத்திலும் வளியிய பிளேக்கில் சுவாச அமைப்பையும் தாக்குகின்றது. 

பொதுவாக, வளியிய பிளேக்கு அரையாப்பு பிளேக்கு தொற்றிலிருந்தே பரவுகிறது; முதன்மை வளியிய பிளேக்கு நோய்தொற்றிய திவலைகளை உள்ளிழுப்பதால் ஏற்படுகின்றது. பிறகு ஒருவரிடமிருந்து மற்றவருக்கு விலங்குகள் அல்லது தெள்ளுப் பூச்சிகளின் துணையின்றியே தொற்ற முடியும். நுரையீரல்சார் பிளேக் மிக உயர்ந்த இறப்புவீதத்தைக் கொண்டுள்ளது.


</doc>
<doc id="235335" url="https://ta.wikipedia.org/wiki?curid=235335" title="மொரிசியசில் அரசியல்">
மொரிசியசில் அரசியல்

மொரிசியசில் அரசியல் மக்களை அடிப்படையாகக் கொண்டது. மக்களாட்சியின் அடிப்படையிலான பாராளுமன்றத்தைக் கொண்டது. மொரிசியசு அரசு மூன்று பிரிவுகளைக் கொண்டது. அவை சட்ட ஆக்கத் துறை, நீதித் துறை, செயலாக்கத் துறை ஆகியன. இந்த அமைப்பு மொரிசியசு அரசியலமைப்புச் சட்டத்தின் மூலம் நடைமுறைக்கு வந்தது. மொரிசியசு அரசாங்கத்தின் தலைவராக குடியரசுத் தலைவர் இருப்பார். ஆனால், மொரிசியசின் பிரதமர் முழு அதிகாரத்தையும் கொண்டிருப்பார். இவருடன் பல்வேறு துறை அமைச்சர்கள் இருப்பர். மொரிசியசு பல கட்சிகளைக் கொண்டது.

தேசிய சட்டமன்றத்தினரால் குடியரசுத் தலைவரும், துணை குடியரசுத் தலைவரும் தேர்ந்தெடுக்கப்படுவர். இவர்கள் ஐந்தாண்டு காலம் வரை பதவியில் நீடிப்பர். சட்டத்துடன் தொடர்புடைய அனைத்து முடிவுகளும் தேசிய சட்டமன்றத்துக்கு கட்டுப்பட்டவை. இது சட்டத் திருத்தங்களை மேற்கொள்ளும் உயரிய அமைப்பாகும். அமைச்சர்களும், எதிர்க்கட்சித் தலைவரும், பிற பாராளுமன்ற உறுப்பினர்களும் இணைந்து, சட்டங்களை உருவாக்கியும், திருத்தவும் முடியும்.

குடியரசுத் தலைவரே பிரதமரையும், பிற அமைச்சர்களையும் நியமிப்பார். அமைச்சர்களுக்கு அரசை நடத்தும் பொறுப்பு இருக்கும். இவர்கள் ஆளுங்கட்சியைச் சேர்ந்தவர்களாக இருப்பர்.

மொரிசியசு அரசில் முக்கியத்துவம் வாய்ந்த பதவிகள் வரிசைப்படி தரப்பட்டுள்ளது.

மொரிசியசின் சட்டம் பிரான்ஸ், பிரிட்டன் நாடுகளின் சட்டதிட்டங்களின் அடிப்படையில் அமைந்தது. உச்ச நீதிமன்றமே நீதி வழங்குவதற்கான உயரிய அமைப்பாகும். இது தலைமை நீதிபதியையும், ஐந்து நீதிபதிகளையும் கொண்டிருக்கும்.


</doc>
<doc id="235337" url="https://ta.wikipedia.org/wiki?curid=235337" title="டிரான்ஸ்ஃபார்மஸ்: டார்க் ஒப் தி மூன்">
டிரான்ஸ்ஃபார்மஸ்: டார்க் ஒப் தி மூன்

டிரான்ஸ்ஃபார்மஸ்: டார்க் ஒப் தி மூன் () இது 2011ம் ஆண்டு வெளியான அமெரிக்க நாட்டு அறிவியல் அதிரடித் திரைப்படம் ஆகும். இது டிரான்ஸ்போர்மர்ஸ் திரைப்பட வரிசையில் 3வது பகுதி திரைப்படம் ஆகும். இந்த திரைப்படத்தை மைக்கேல் பே என்பவர் இயக்க, சயா லபஃப், ஜோஷ் டுஹாமெல், ஜான் டர்டர்ரோ, பாட்ரிக் டெம்ப்சி, கெவின் டுன், ஜூலி வைட், ஜோன் மல்கோவிச் உள்ளிட்ட பலர் நடித்துள்ளார்கள்.



</doc>
<doc id="235347" url="https://ta.wikipedia.org/wiki?curid=235347" title="ரைவ் அங்ரி">
ரைவ் அங்ரி

ரைவ் அங்ரி இது 2011ம் ஆண்டு வெளியான அமெரிக்க நாட்டு சூப்பர்நேச்சுரல் அதிரடித் திரைப்படம் ஆகும். இந்த திரைப்படத்தை பாட்ரிக் லுச்சியர் என்பவர் இயக்க, நிக்கோலஸ் கேஜ், ஆம்பர் ஹீர்ட், வில்லியம் ஃபிச்னெர், பில்லி புர்கே, சார்லோட் ரோஸ், டோம் அட்கின்ஸ் உள்ளிட்ட பலர் நடித்துள்ளார்கள். இந்த திரைப்படம் பெப்ரவரி 25, 2011ஆம் ஆண்டு வெளியானது.



</doc>
<doc id="235349" url="https://ta.wikipedia.org/wiki?curid=235349" title="விண்டோசு 10">
விண்டோசு 10

விண்டோசு 10 (விண்டோஸ் 10, "Windows 10"; குறியீட்டுப் பெயர்: "Threshold") என்பது விண்டோஸ் NT இயக்க முறைமைகள் குடும்பத்தின் ஒரு பாகமாக மைக்ரோசாப்ட் நிறுவனத்தினால் வெளியிட்ட ஒரு இயக்கு தளம் ஆகும். இதன் அதிகாரப்பூர்வ முன்னோட்டம் 2014 செப்டம்பர் இல் வெளியிடப்பட்டது. முன்னணி நுகர்வோர் வெளியீடு 2015 சூலை 29ம் திகதி வெளியிடப்பட்டது. விண்டோசு 7 அல்லது விண்டோசு 8.1 இன் தகுதியுள்ள உண்மையான பதிப்புகளை முதல் ஆண்டில் இலவசமாக விண்டோசு 10 இற்கு மேம்படுத்த முடியும் என மைக்ரோசாப்ட் அறிவித்தது. இந்த இலவச மேம்படுத்தல் வசதி சூலை 29, 2016 அன்று (விண்டோசு 10 வெளியிட்டு சரியாக ஒரு ஆண்டுகாலத்திற்கு பின்) முடிந்தது. 

விண்டோசு 8 இல் அறிமுகப்படுத்திய பயனர் இடைமுகம் குறைபாடுகளை கருத்திற்கொண்டு கொண்டு, தொடுதிரையற்ற சாதனங்களில் (மேசைக் கணினி, மடிக்கணினி) பயனர் அனுபவத்தை மேம்படுத்தலை குறியாகக் கொண்ட விண்டோசு 10 பற்றி ஏப்ரல் 2014 வருடாந்தக் கூட்டத்தில் முதலாவதாககக் குறிப்பிடப்பட்டது. மேலும் விண்டோசு 10 இயங்குதளம் ஒரு சேவையாக வழங்கப்படும் என மைக்ரோசாப்ட் அறிவித்தது.
2011 இல் நடந்த Microsoft Worldwide Partner Conference இல் ஆண்ட்ரூலீ, மைக்ரோசாப்ட் மொபைல் தொழில்நுட்ப்பத்தின் தலைவர் மைக்ரோசாப்ட் எல்லாச் சாதனத்திற்கு ஒரே இயங்குத் தளம் உருவாக்குவோம் என்று சொன்னார். "கைபேசிக்கு ஓர் இயங்குத் தளம், கணினிகளுக்கு ஓர் இயங்குத் தளம், டேப்ளடுக்கு ஓர் இயங்குத் தளம் என்று தனி இயங்குத் தளங்களை உருவாக்க மாட்டோம். அவை அனைத்தும் ஒன்றாக வரும்."

ஏப்ரல் 2014 இல் நடந்த பில்டு மாநாட்டில், டெரி மயர்சன் விண்டோஸ் 8.1 இன் ஒரு புதுப்பித்த பதிப்பை அறிமுகப்படுத்தினார். 
விண்டோசு 10 பொதுப்பயன்பாட்டிற்காக சூலை 29 ஆம் தேதி கணினிகளுக்கு வெளியிடப்பட்டது. கைபேசிகளுக்கான விண்டோசு 10 கைபேசி தொகுப்பு மார்ச்சு 17 ஆம் திகதி உபயோகத்தில் உள்ள விண்டோசு 8 கைபேசிகளுக்கு (இயங்க கூடியவற்றில் மட்டும்) வெளியிடப்பட்டது.
விண்டோசு 10 ஐ பொதுப்பயனர்களுக்கு வெளியிடும் முன்பே பல சோதனை பதிப்புகளை உள்ளாளர்களுக்கு வெளியிட்டது. இந்த பதிப்புகளை விண்டோசு உள்ளரராக பதிவு செய்தவர்களுக்கு வழங்கப்பட்டது. உள்ளளர்களுக்கு வேக வளையம், மெது வளையம் மற்றும் வெளியீட்டு வளையம் என மூன்று வளையங்களாக பதிப்புகள் விநியோகிக்கப்பட்டன.

விண்டோசு 10ன் முக்கிய இற்றை பதிப்பு (ஆண்டு நிறைவு இற்றை பதிப்பு) ஆகத்து 2, 2016 அன்று பொதுப்பயனர்களுக்கு வெளியிடப்பட்டது.


</doc>
<doc id="235353" url="https://ta.wikipedia.org/wiki?curid=235353" title="பண்டோராவின் பெட்டி">
பண்டோராவின் பெட்டி

பண்டோராவின் பெட்டி ("Pandora's box") எசியோடின் "வொர்க்சு அண்டு டேசு" கதையில் உருவாக்கப்பட்ட கற்பனை ஆளுமை "பண்டோரா"வுடன் தொடர்புடைய கிரேக்கத் தொன்மவியல் கலனாகும். "பெட்டி" உண்மையில் ஓர் பெரிய சாடி (πίθος "பிதோசு") ஆகும். உலகின் அனைத்து தீயவைகளையும் உள்ளடக்கி மூடப்பட்ட இச் சாடி பண்டோராவிற்கு பரிசாக வழங்கப்பட்டது (Πανδώρα). ஆர்வமிகுதியால் பண்டோரா இந்தப் பெட்டியைத் திறந்தபோது அனைத்து தீயவைகளும் வெளியேறின; "நம்பிக்கை" மட்டுமே உள்ளிருந்ததாகக் கூறப்படுகிறது.

இன்றைய நாளில் "பண்டோராவின் பெட்டியைத் திறப்பது" என்ற ஆங்கில மொழிச் சொல்லாடல் ஓர் சிறிய அல்லது களங்கமில்லாத செயலால் மிகவும் தீங்கு விளைவிக்கின்ற, மிகுந்த தாக்கமேற்படுத்துகின்ற பின்விளைவுகளை ஏற்படுத்தும் வாய்ப்புள்ளவற்றிற்கு பயன்படுத்தப்படுகின்றது. 

இந்தக் கதைக்கும் ஆதாம் , ஏவாள் கதையிலுள்ள தடைசெய்யப்பட்ட பழத்திற்குமான ஒற்றுமையை தெர்துல்லியன், ஓரியன், நசியான் கிரகோரி போன்ற துவக்க கால கிறித்தவர்கள் அடையாளம் கண்டுள்ளனர்.

செவ்வியல் கிரேக்கத் தொன்மவியலில், பண்டாரா உலகின் முதல் பெண்மணி ஆவாள். சியுசு, அவளை உருவாக்க எப்பெசுடசுவைப் பணித்தார். மண்ணையும் நீரையும் கொண்டு எப்பெசுடசு அவளை உருவாக்கினார். கிரேக்கக் கடவுள்கள் அவளுக்குப் பல பரிசுகளை வழங்கினர்: ஏதெனா ஆடைகளையும், அப்ரோடிட் அழகையும், அப்பல்லோ இசைத்திறனையும், எர்மெசு பேச்சையும் அளித்தனர்.

சொர்கத்திலிருந்து புரோமெதசு தீயைத் திருடியபோது சியுசுசு புரோமெதசின் உடன்பிறப்பான எபிமெதசுக்கு பண்டோராவை அளித்து வஞ்சம் தீர்த்துக் கொண்டார். திருமணத்தின் போது பண்டோராவிற்கு அழகிய சாடி ஒன்றைப் பரிசளித்து அதனை எக்காரணம் கொண்டும் திறக்கக்கூடாது எனக் கட்டளையிட்டார். (கடவுளரால் கொடுக்கப்பட்ட) ஆர்வமிகுதியால், பண்டோரா இதனைத் திறந்தாள்; உள்ளே அடக்கப்பட்டிருந்த அனைத்து தீயவைகளும் உடனே வெளியேறி உலகில் பரவின. அவள் உடனடியாக மூட முயன்றும் அதற்குள் அனைத்தும் வெளியேறிவிட்டிருந்தன; சாடியின் அடியில் இருந்த நம்பிக்கையின் கடவுள் "எல்பிசு" மட்டுமே தங்கியது. மிகுந்த வருத்தமடைந்த பண்டோரா இதனால் சியுசுவின் கோபத்திற்கு உள்ளாவோம் எனப் பயந்தாள்; ஆனால் இவ்வாறு நடக்கும் என்று எதிர்பார்த்திருந்த சியுசு அவளுக்கு தண்டனை எதுவும் வழங்கவில்லை.

மூலமொழியில் இது "பிதோசு" எனப்படுகிறது. பிதோசு வைன் போன்றவற்றைச் சேமிக்கும் ஓர் பெரிய கலனை குறிக்கிறது. இத்தகைய கலன்கள் இறுதிச் சடங்குகளில் சவ அடக்கத்திற்கு பயன்படுத்தப்பட்டன. பண்டோராவிற்கு வழங்கப்பட்ட கலன், களிமண்ணாலோ அல்லது உடைக்க முடியாத சிறையாக இருக்க வெண்கலத்தாலோ உருவாக்கப்பட்டிருக்கலாம்.

"பிதோசு" , "பெட்டி" என்று தவறாக மொழிமாற்றம் அடைந்ததற்கு 16வது நூற்றாண்டின் மனிதவியலாளர் "இராட்டர்டேமின் எராசுமசு" காரணமாக அறியப்படுகிறார். இவர்தான் எசியோட்டின் கதையை இலத்தீனில் மொழிபெயர்த்தவர். எசியோடின் "பிதோசு" எண்ணெய்யை அல்லது தானியத்தை சேகரிக்க பயன்படுத்தப்பட்ட சாடியாகும். இதனை எராசுமசு இலத்தீனில் பெட்டி என்பதற்கான "பைக்சிசு" என மொழி பெயர்த்தார். "பண்டோராவின் பெட்டி" என்ற சொல்லாடல் அன்றிலிருந்து நிலைத்து விட்டது. இந்த தவறுக்கு வலுவூட்டும் விதமாக தாந்தே காப்ரியல் ரோசட்டியின் ஓவியம் "பண்டோரா" அமைந்தது.



</doc>
<doc id="235377" url="https://ta.wikipedia.org/wiki?curid=235377" title="வால்டெமர் ஆஃப்கின்">
வால்டெமர் ஆஃப்கின்

வால்டெமர் மோர்டெகய் உல்ஃப் ஆஃப்கின், ("Waldemar Mordecai Wolff Haffkine", ; அல்லது ) (15 மார்ச்சு 1860, ஒடெசா, உருசியப் பேரரசு - 26 அக்டோபர் 1930, லோசான், சுவிட்சர்லாந்து) உருசியப் பேரரசின் யூத நுண்ணியிரியலாளர் ஆவார். "உருசிய ஆர்த்தோடாக்சிக்கு மாற மறுத்ததால்" உருசியாவில் பணியாற்ற முடியாத சூழல் ஏற்பட்டது. அதனால் உருசியாவிலிருந்து குடிபெயர்ந்து பாரிசிலுள்ள பாசுட்டர் கழகத்தில் சேர்ந்தார். இங்கு வாந்திபேதிக்கு எதிரான தடுப்பூசியை உருவாக்கி அதனை இந்தியாவில் வெற்றிகரமாக சோதித்தார். வாந்திபேதிக்கும் அரையாப்பு பிளேக்குக்கும் தடுப்பூசியைக் கண்டறிந்து பயன்படுத்திய முதல் நுண்ணுயிரியியலாளராக ஏற்கப்பட்டுள்ளார். இந்தத் தடுப்பூசிகளை தம் மீதே சோதித்து பார்த்தார். ஜோசப் லிஸ்டர் பிரபு இவரை "மனிதகுலக் காப்பாளர்" என்றார்.

1987இல் விக்டோரியா அரசியாரின் வைரவிழா ஆண்டில் இவருக்கு ஆண்டகை விருது (CIE) வழங்கப்பட்டது.



</doc>
<doc id="235378" url="https://ta.wikipedia.org/wiki?curid=235378" title="இயன் கிளென்">
இயன் கிளென்

இயன் கிளென் () (பிறப்பு: 24 ஜூன் 1961) ஒரு ஆங்கில மொழி திரைப்பட நடிகர் ஆவார். இவர் , ரெசிடென்ட் ஈவில் 5 போன்ற பல திரைப்படங்களில் நடித்ததன் மூலம் புகழ் பென்ற நடிகர் ஆனார். 



</doc>
<doc id="235379" url="https://ta.wikipedia.org/wiki?curid=235379" title="ஸாக் வார்ட்">
ஸாக் வார்ட்

ஸாக் வார்ட் () (பிறப்பு: ஆகஸ்ட் 31, 1970) ஒரு ஆங்கில மொழி திரைப்பட நடிகர் ஆவார். இவர் போன்ற பல திரைப்படங்களிலும் மற்றும் பல தொலைக்காட்சி தொடர்களிலும் நடித்துள்ளார். 


</doc>
<doc id="235380" url="https://ta.wikipedia.org/wiki?curid=235380" title="இரட்டை விண்மீன்">
இரட்டை விண்மீன்

கண்காணிப்பு வானியலில் இரட்டை விண்மீன் ("Double star") என்பது வானில் ஒன்றுக்கொன்று நெருக்கமாகக் காணப்படும் சோடி விண்மீன்களைக் குறிப்பதாகும். இரட்டை விண்மீன் என்ற சொல்லாட்சி பெரும்பாலும் இரும விண்மீனைப் ("binary star") பற்றிக் குறிப்பிடவே பயன்படுத்தப்படுகிறது; எனினும், இரட்டை நட்சத்திரம் பொதுவாக "ஒளியியல் இரட்டை" எனவும் அழைக்கப்படுகிறது. பூமியிலிருந்து பார்ப்பதற்கு வானத்தில் இரண்டு விண்மீன்கள் ஒன்றோடு ஒன்று நெருக்கமாக இருப்பது போல் தோன்றுவதால் அவை ஒளியியல் இரட்டைகள் என்றழைக்கப்பட்டன. மேலும் பார்ப்பதற்குக் கிட்டத்தட்ட அவை ஒரே வரிசையில் இருப்பது போலத் தோன்றுகின்றன.

ஒர் ஒளியியல் தொலைநோக்கியின் வழியாக பூமியிலிருந்து வானத்தைப் பார்க்கும்போது தென்படும் இந்த இரட்டை விண்மீன் காட்சி இரும விண்மீன் தொகுதியின் உருவாக்கமாகவும் இருக்கலாம் அல்லது வெவ்வேறு தூரங்களில் காணப்படும் இரண்டு நட்சத்திரங்கள் இணைந்திருப்பது போன்ற காட்சிப் பிழைத் தோற்றமாகவும் இருக்கலாம்.

ஒரே பொது நிறை மையத்தைச் சுற்றிவருவதும், ஈர்ப்பு விசையினால் ஒன்றுக்குள் ஒன்றாய் ஈர்க்கப்பட்டதுமான இரட்டைகள் இரும விண்மீன்கள் எனப்படும். இவை விண்மீன்சார் வானியல் வல்லுநர்கள் பார்வையில் மிகுந்த முக்கியத்துவம் பெற்றவையாக விளங்குகின்றன. ஏனெனில் இவற்றின் இயக்கம், நிறை மற்றும் பிற அளபுருக்கள் முதலியவற்றை நியூட்டனின் ஈர்ப்பு விதிகளைப் பயன்படுத்தி நேரடியாகக் கணக்கிட்டுத் தீர்மானிக்க முடிகிறது. 

இரட்டை விண்மீன்களின் இயக்கம் அவற்றிற்கிடையிலான தொலைவு மற்றும் கோணம் முதலானவற்றை தொழில்முறை மற்றும் பகுதிநேர வானியல் வல்லுநர் இருவருமே 1780 ஆம் ஆண்டின் ஆரம்ப காலத்திலிருந்து தொலைநோக்கியினால் உற்று நோக்குவது மூலமே கண்டறிந்தனர்.

இரட்டை விண்மீன் சோடியின் தொடர்பியல் நகர்வை சுற்றுப்பாதையின் வளைவுக் கோடு நிர்ணயிப்பதாக இருந்தாலும் அல்லது அவ்விரண்டு விண்மீன்களின் பொதுச் சீரான இயக்கத்துடன் ஒப்பிடுகையில் தொடர்பியல் நகர்வு குறைவானதாக இருந்தாலும் அவை ஒரே வட்டப்பாதையில் சுற்றும் இரும விண்மீன்கள் என்று கருதப்படுகிறது. அவ்வாறான தொடர்புகள் இல்லாவிட்டால்தான் அவை இரட்டை விண்மீன்க்ள் என்று முடிவுசெய்யப்படுகிறது. வானில் காணப்படும் பல்மீன் திரள்களும் இக்கோட்பாடுகளின் அடிப்படையிலேயே ஆய்வு செய்யப்படுகின்றன. இருந்தபோதிலும் பல்மீன் திரள்களின் இயக்கவியல் இரட்டை விண்மீன்களின் இயக்கவியலைக் காட்டிலும் அதிக சிக்கல் நிறைந்ததாகும்.

சோடி விண்மீன்கள் பொதுவாக மூன்று வகைகளாக அறியப்படுகின்றன. அவை,




கருத்தியல் ரீதியாக கடைசி இரண்டு வகை இரட்டைகளுக்கும் வித்தியாம் ஏதுமில்லை. தொலைநோக்கிகளால் சரியாக உற்றுநோக்க இயலாமையாலேயே தோற்ற இருமைகள் தோற்றமிலா இருமைகள் என்ற வேறுபட்ட வகைபாடுகள் விளைந்தன. மற்றும் தொலைநோக்கிகளின் திறன் மேம்படுத்தப்பட்டிருந்தால் முன்னதாகவே இவ்வேறுபாடுகளின்றி இவற்றைச் சரியாக வகைப் படுத்தியிருக்க இயலும்.

அர்சா மேசர் அல்லது சப்தரிசி மண்டலம் என்றழைக்கப்படும் விண்மீன் கூட்டத்தில் உள்ள மிசார் இரட்டை 1650 ஆம் ஆண்டில் ஜியோவானி ரிக்கியொலி என்பவரால் (அனேகமாக அதற்கு முன்னர் பெனெடெட்டோ கசுடேலி, கலிலியோ கலிலி ஆகியோரும்) இதனைக் கண்டிருக்கலாம். இதைத் தொடர்ந்து பிற இரட்டைகள் அடையாளம் காணப்பட்டன. இராபர்ட் ஊக்கு 1664 ஆம் ஆண்டில் முதல் இரட்டை நட்சத்திர அமைப்புகளுள் ஒன்றான காமா அரைடிசுவைக் கண்டுபிடித்தார். உள்வானின் டென் சிலுவையில் உள்ள பிரகாசமான தெற்கு நட்சத்திரம் அக்ரக்சுவை 1685 ஆம் ஆண்டில் போண்டெனே கண்டறிந்தார். இதனைத் தொடர்ந்து இரட்டை நட்சத்திரங்களுக்கான தேடல் ஆய்வு தோற்றப் பொலிவு 9.0 என்ற எல்லையின் அடிப்படையில் வானம் முழுவதும் மேற்கொள்ளப்பட்டுத் தேடல் தொடர்ந்தது. 36 அங்குல (910 மிமீ) விட்டமுள்ள தொலைநோக்கியின் வழியாக வானத்தின் வடக்குப் பகுதியின் பாதியை உற்று நோக்கியபோது குறைந்தது 18 நட்சத்திரங்களில் ஒன்று தோற்றப் பொலிவு 9.0 ஐ விட அதிகப் பிரகாசமுள்ள இரட்டை விண்மீனாக இருந்தது.

தொடர்பில்லாத ஒளியியல் இரட்டைகளும் உண்மையான இரும விண்மீன்களும் பல்வேறு நடைமுறைக் காரணங்களால் மொத்தமாக திரண்டு ஒன்றாகக் காணப்படுகின்றன. மிசார் இரட்டை விண்மீன் கண்டுபிடிக்கப்பட்ட காலத்தில் அது இரும விண்மீனா அல்லது ஒளியியல் இரட்டையா என்பதை நிர்ணயிப்பதில் சிரமம் இருந்தது. இவற்றை வேறுபடுத்தி அறிய மேம்படுத்தப்பட்ட தொலைநோக்கிகள், நிறமாலையியல் மற்றும் புகைப்படங்கள் பயன்படுத்தப்பட்டன. அது ஒரு தோற்ற இரும விண்மீன் என உறுதியான பின்னர், மிசார் விண்மீனின் கூறுகள் நிறமாலையியல் இருமை வகையிலானவை என்பது அறியப்பட்டது.

தோற்ற இரட்டை நட்சத்திரங்கள் ஒர் ஒளியியல் தொலைநோக்கியினால் வெவ்வேறாகக் காணக் கூடியவையாக இருந்தால் அவை இரட்டை நட்சத்திரங்கள் என வரையறுக்கப்படுகின்றன. அறியப்பட்டுள்ள அனைத்து இரட்டை நட்சத்திரங்களும் பெரும்பாலும் இவ்வரையறைக்குள் பொருந்தி விடுகின்றன ஒருவேளை தோற்ற இரட்டை நட்சத்திரங்கள் ஒரேவகையான பண்புகளை வெளிப்படுத்துமானால், அதாவது விண்வெளியில் சீரான இயக்கம், திரிகோணமிதி இணையச்சு அல்லது ஆரத்திசைவேகம் போன்ற பண்புகள், அவை ஈர்ப்பு விசையால் ஒன்றுடன் ஒன்று பிணைந்துள்ளன என்பதற்கு ஆதாரமாகிறது. இத்தகைய பண்புகளைப் பெற்றிருக்குமேயானால் இரட்டை விண்மீன் என்றழைக்கப்பட்ட அவ்விரட்டை, இருமை விண்மீன் என்று அழைக்கப்படுகிறது.

காட்சி அளவீடுகள் மூலமாகத் தோற்ற இரட்டை நட்சத்திரங்களை அவதானிப்பது பிரிவை உண்டாக்கும் அல்லது வானிலுள்ள இரட்டை விண்மீன்களின் இருப்பிடக் கோணம் மற்றும் அவற்றிற்கிடையிலான கோணத்தொலைவைப் புலப்படுத்தும். நட்சத்திரங்கள் பிரிக்கப்பட்டிருக்கும் திசையை அவற்றின் இருப்பிடக் கோணம் குறிப்பிடுகிறது பிரகாசமான கூறில் தொடங்கி வெளுப்பான கூறுவரையாக வடக்கில் 0 ° என அளவிடப்பட்டு திசை விளக்கப்படுகிறது. இத்தகைய அளவீடுகளே அளவுகள் எனப்படுகின்றன. தோற்ற இரட்டை விண்மீன்களின் இந்த அளவுகளில் படிப்படியாக இருப்பிடக் கோணம் மாறுபடும் மற்றும் கூறுகளுக்கிடையிலான பிரிவுத் தொலைவு அதிகபட்ச மற்றும் குறைந்தபட்ச மதிப்புகளுக்கிடையே அலைவுறும். இவ்வளவுகளை சமதளத்தில் குறியிட்டு வரைந்தால் ஒரு நீள்வட்டம் உண்டாகிறது. இரட்டை நட்சத்திரங்களின் சுற்றுப்பாதையின் முன்நீட்சியாக வான்கோளத்தின் மேல் வளர்ந்துள்ள நீள்வட்டமே அவ்விரட்டையின் தோற்றப்பாதையாகும். உண்மையான சுற்றுப்பதை இத்தோற்றப் பாதையிலிருந்தே தொகுக்கப்படுகிறது . இருந்தபோதிலும் பட்டியலிடப்பட்டுள்ள இரட்டை விண்மீன்களில் பெரும்பாலானவை இரும விண்மங்களாக இருக்கலாமென்று எதிர்பார்க்கப்படுகிறது. அறியப்பட்டிருக்கும் இலட்சக்கணக்கான இரட்டை விண்மீன்களில் சிலஆயிரம் விண்மீன்களுக்கே சுற்றுப்பாதை தொகுக்கப்பட்டுள்ளது

தோற்ற இரட்டை நட்சத்திரங்களின் ஒப்புமை இயக்கத்தைக் கவனிப்பதன் மூலம் அவற்றை இருமை நட்சத்திரங்களில் இருந்து வேறுபடுத்த முடியும். இயக்கம், சுற்றுவட்டப் பாதையின் ஒரு பகுதியாக இருந்தால் அல்லது நட்சத்திரங்கள் ஒரே ஆரத்திசைவேகத்தைக் கொண்டிருந்தால் அல்லது 
அவற்றின் பொதுவான கோள் இயக்கத்துடன் ஒப்பிடுகையில் அவற்றின் இயக்கங்களுக்கு இடையிலான வித்தியாசம் குறைவானதாக இருந்தால் அநேகமாக அவை இயற்பியல் இணையாய் இருக்கும்.
ஒரு குறுகிய கால இடைவெளியில் அவற்றை அவதானித்தபோது, ஒளியியல் இரட்டை விண்மீன்கள் மற்றும் நீண்ட காலஇடைவெளி கொண்ட தோற்ற இருமைகள் இரண்டுமே நேர்கோட்டு வரிசைகளில் நகருவது போலத் தோன்றும். இந்த காரணத்தினால் இவ்விரண்டையும் வேறுபடுத்தி அறிவது கடினமாக இருக்கிறது.

சில பிரகாசமான தோற்ற இரட்டை நட்சத்திரங்கள் அடையாளங்களைக் கொண்டுள்ளன. இந்த நிகழ்வில் கூறுகள் மேல்குறியீடுகளாக குறிக்கப்படும். உதாரணமாக இது ஒரு α குருசிச் ( அக்ரக்சு). இதனுடைய கூறுகள் α குருசிச் மற்றும் α 
குருசிச் என்பனவாகும். α குருசிச் என்பது நிறமாலையியல் இருமை விண்மீனாகும். ஆனால் உண்மையில் இது ஒரு பல்மீன் திரளாகும். மேலும் மேல்குறியீடுகள் தொலைவை வேறுபடுத்திக் காட்டவும் பயன் படுத்தப்படுகின்றன. இயற்பியல் தொடர்பற்ற ஒரே பேயர் அடையாளம் கொண்ட இரு நட்சத்திரங்களான α காப்ரிகோர்னி (0.11° ஆல் பிரிக்கப்பட்டுள்ளன) ξ செண்டாரி ( 0.66 ஆல் பிரிக்கப்பட்டுள்ளன) மற்றும் ξ சாகிட்டாரி ( 0.46 ஆல் பிரிக்கப்பட்டுள்ளன. இந்த ஒளியியல் இரட்டைகளை வெறும் கண்களால் பிரித்தறிய முடியும். 






</doc>
<doc id="235384" url="https://ta.wikipedia.org/wiki?curid=235384" title="எசியோடு">
எசியோடு

எசியோடு ("ஹெசியட்", அல்லது ;) கி.மு 750இலிருந்து 650 வரை செயற்பட்டதாகக் கருதப்படும் கிரேக்க கவிஞர் ஆவார். இவர் ஹோமரின் சமகாலத்தவராக அறிஞர்களால் கருதப்படுகிறார். ஓர் கவிஞர் தன்னையும் ஒரு கருப்பொருளாகக் கருதிய ஐரோப்பிய கவிதைகளில் இவருடையது முதலாவதாகும். தன்னுடையப் பாடல்களில் தனக்கென குறிப்பிடத்தக்க பாத்திரத்தை கொண்டிருந்தார். கிரேக்க சமய பழக்கங்களை நிறுவுவதற்கு இவருக்கும் ஓமருக்கும் முக்கிய பங்குள்ளதாக பண்டைய எழுத்தாளர்கள் கருதுகின்றனர்.கிரேக்கத் தொன்மவியல், வேளாண்மை நுட்பங்கள், துவக்க கால பொருளியல் கருத்துக்கள் (இவர் முதல் பொருளியலாளராக அடையாளப்படுத்தப்படுகிறார்), வழக்கொழிந்த கிரேக்க வானியல் மற்றும் பண்டைய நேரப்பதிவு போன்றவற்றிற்கான முதன்மை மூலமாக தற்கால அறிஞர்கள் மதிப்பிடுகின்றனர்.



</doc>
<doc id="235388" url="https://ta.wikipedia.org/wiki?curid=235388" title="நடைமுறை எண்">
நடைமுறை எண்

எண்கோட்பாட்டில் நடைமுறை எண் ("'practical number" அல்லது "panarithmic number") என்பது அதனைவிட அனைத்துச் சிறிய எண்களையும் அதன் வெவ்வேறான வகுஎண்களின் கூடுதலாக எழுதக்கூடியவாறு அமையும் நேர் முழுஎண் ஆகும். "n" ஒரு நடைமுறை எண் எனில், "n" ஐ விடச் சிறியதாக இருக்கும் அனைத்து நேர் முழுஎண்களையும் "n" இன் வெவ்வேறான வகுஎண்களின் கூடுதலாக எழுதமுடியும்.

எடுத்துக்காட்டாக, 12 ஒரு நடைமுறை எண், அதன் வகு எண்கள் 1, 2, 3, 4, 6. 

1முதல் 11 வரையுள்ள எண்கள் 12 ஐவிடச் சிறிய எண்கள் ஆகும். இவற்றை 12 இன் வகுஎண்களின் கூடுதலாக எழுதலாம்:

நடைமுறை எண்களின் வரிசை :

விகிதமுறு எண்களை எகிப்திய பின்னங்களாக எழுதுவதற்கு நடைமுறை எண்கள் ஃபிபொனாச்சியால் (Liber Abaci,1202) பயன்படுத்தப்பட்டுள்ளன. நடைமுறை எண்களை அவர் முறையாக வரையறுக்காவிட்டாலும், நடைமுறை எண்களைப் பகுதிகளாகக் கொண்ட பின்னங்களுக்கான எகிப்திய பின்ன விரிவுகளின் அட்டவணையைத் தந்துள்ளார்.

ஒரு எண்ணின் பகாக்காரணியாக்கத்தைக் கொண்டு அது ஒரு நடைமுறை எண்ணா இல்லையா என்பதை அறியலாம். ஒவ்வொரு இரட்டை நிறைவெண்ணும், இரண்டின் அடுக்குகளாக அமையும் எண்களும் நடைமுறை எண்களாக இருக்கும். நடைமுறை எண்கள், பல பண்புகளில் பகா எண்களை ஒத்திருக்கின்றன.




</doc>
<doc id="235390" url="https://ta.wikipedia.org/wiki?curid=235390" title="புலிப்பார்வை">
புலிப்பார்வை

புலிப்பார்வை 2014 ஆம் ஆண்டு வெளிவந்த தமிழ்த் திரைப்படம் ஆகும். இயக்குனர் பிரவீன் காந்தி இந்தத் திரைப்படத்தினை இயக்கியிருந்தார். தமிழீழ விடுதலைப் புலிகள் தலைவர் வேலுப்பிள்ளை பிரபாகரனின் மகன் பாலச்சந்திரன், இலங்கை ராணுவத்தினரால் சுட்டுக்கொல்லப்பட்டதாக கூறப்படும் நிகழ்வை மூலக்கதையாகக் கொண்டு இப்படம் உருவாக்கப்பட்டது.




</doc>
<doc id="235391" url="https://ta.wikipedia.org/wiki?curid=235391" title="மொரிசியசு அரசு">
மொரிசியசு அரசு

மொரிசியசு அரசு என்பது மொரிசியசு நாட்டினை ஆளும் அமைப்பாகும். மொரிசியசின் அரசுத் தலைவராக பிரதமர் இருப்பார்.

2011-ஆம் ஆண்டில், உலக அளவில் பல நாடுகளிடையே ஆட்சி முறை பற்றிய ஆய்வு நடத்தப்பட்டது. இதில் மக்களாட்சியை பின்பற்றும் மொரிசியசு 167-ஆம் இடத்தைப் பெற்றது. ஆப்பிரிக்காவிலேயே முழு மக்களாட்சியை நடைமுறைப்படுத்திய நாடாகவும் குறிப்பிடப்பட்டது.

மொரிசியசில் சட்டங்களை உருவாக்கி, நடைமுறைப்படுத்துவது மொரிசியசின் தேசிய சட்டமன்றம் ஆகும். இது மொரிசியசு அரசின் அங்கமாகும். இந்த சட்டமன்றத்தில் எழுபது உறுப்பினர்கள் இருப்பர். இவர்கள் 21 தொகுதிகளில் இருந்து தேர்ந்தெடுக்கப்படுவர்.

மொரிசியசின் நீதித் துறையில் உச்ச நிதிமன்றமே உயர் அமைப்பாகும். இதைத் தவிர, ரோட்ரிக்சின் நீதிமன்றம், இடைக்கால நீதிமன்றம், தொழிற்துறை நீதிமன்றம் உள்ளிட்டவையும் உள்ளன. மொரிசியசின் நீதித் துறையின் தலைமைப் பொறுப்பில் உச்ச நீதிமன்றத்தின் முதன்மை நீதிபதி இருப்பார்.

நகரம், ஊர், மாவட்டம் உள்ளிட்டவையும் தமக்கென அரசுகளை கொண்டுள்ளன.




</doc>
