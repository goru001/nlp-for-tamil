<doc id="201973" url="https://ta.wikipedia.org/wiki?curid=201973" title="உள்ளமே உலகம் (நூல்)">
உள்ளமே உலகம் (நூல்)

தென்கச்சி கோ. சுவாமிநாதன் "வாரம் ஒரு தகவல்" என்கிற தலைப்பில் தினமணி நாளிதழில் வெள்ளிதோறும் எழுதி வந்த கட்டுரைகளின் தொகுப்பாக இந்த நூல் வானதி பதிப்பகத்தாரால் வெளியிடப்பட்டுள்ளது. நம்மை பற்றி நமக்கே அடையலாம் காட்டும் நூல் எனக் கூறுகிறார் நூலாசிரியர். மொத்தம் 155 பக்கங்கள் கொண்ட இந்த நூல் 77 கட்டுரைகளை கொண்டுள்ளது. அவை அனைத்தும் நகைச்சுவை உணர்வும் அறிவு சார்ந்தும் இருக்கின்றன.



</doc>
<doc id="201982" url="https://ta.wikipedia.org/wiki?curid=201982" title="ஏழாம் தமிழ் இணைய மாநாடு">
ஏழாம் தமிழ் இணைய மாநாடு

ஏழாவது தமிழ் இணைய மாநாடு 2004 ஆம் ஆண்டு, டிசம்பர் 11 மற்றும் 12 ஆகிய இரண்டு நாட்கள் சிங்கப்பூரில் நடைபெற்றது. உத்தமம் எனும் அமைப்பு இம்மாநாட்டை நடத்தியது.
ஏழாவது தமிழ் இணைய மாநாடு


</doc>
<doc id="201987" url="https://ta.wikipedia.org/wiki?curid=201987" title="சேலம் பாரதி தமிழ் இலக்கிய மன்றம்">
சேலம் பாரதி தமிழ் இலக்கிய மன்றம்

பாரதி தமிழ் இலக்கிய மன்றம் என்பது சேலத்தில் உள்ள ஒரு தமிழிலக்கிய மன்றமாகும். தமிழரிடையே பேச்சு வழக்கிலும் எழுத்து வழக்கிலும் ஆங்கில மொழி கலந்து வரும் போக்கினை மாற்றி தமிழை வளர்ப்பது இம்மன்றத்தின் நோக்கமாகும். இம்மன்றம் சேலம் மாவட்டத்தில் ஏற்காடு மலையடிவாரத்தில் இயங்கி வருகிறது. இம்மன்ற உறுப்பினர்கள் மாதமொரு முறை கூடி தமிழ் இலக்கியம் குறித்தும் தற்கால தமிழ் போக்கு பற்றியும் கலந்துரையாடி வருகின்றனர். புகழ் பெற்ற எழுத்தாளர்கள், இலக்கியவாதிகள் ஆகியோரை சிறப்பு விருந்தினர்களாக அழைத்து உரையாடச் செய்கின்றனர்.


</doc>
<doc id="201988" url="https://ta.wikipedia.org/wiki?curid=201988" title="அகம் (பக்கவழி நெறிப்படுத்துதல்)">
அகம் (பக்கவழி நெறிப்படுத்துதல்)



</doc>
<doc id="201991" url="https://ta.wikipedia.org/wiki?curid=201991" title="கனுமூரி பாபி ராஜு">
கனுமூரி பாபி ராஜு

கனுமூரி பாபி ராஜு, இந்திய அரசியல்வாதியும் பாராளுமன்ற உறுப்பினரும் ஆவார். இவர் நரசாபுரம் பாராளுமன்றத் தொகுதியில் தேர்ந்தெடுக்கப்பட்டார்.
இவர் முன்னர், சட்டசபை உறுப்பினராகவும், அமைச்சராகவும் பதவியேற்றவர். திருமலை திருப்பதி தேவஸ்தானத்தின் தலைமை உறுப்பினராகவும் நியமிக்கப்பட்டுள்ளார்.


</doc>
<doc id="201992" url="https://ta.wikipedia.org/wiki?curid=201992" title="ஃபெராரி (பக்கவழி நெறிப்படுத்துதல்)">
ஃபெராரி (பக்கவழி நெறிப்படுத்துதல்)

ஃபெராரி ஒரு பொதுவான இத்தாலியப் பெயர் ஆகும். இத்தாலிய மொழியில் ""கொல்லர்"" என்று அர்த்தம்.
ஃபெராரி இவற்றில் எதை வேண்டுமானலும் குறிக்கலாம்:


</doc>
<doc id="201993" url="https://ta.wikipedia.org/wiki?curid=201993" title="சீமலபாடு">
சீமலபாடு

"சீமலபாடு" என்பது ஆந்திரப் பிரதேசத்தில் உள்ள கிருஷ்ணா மாவட்டத்தின் ,ஏ. கொண்டூரு மண்டலத்தில் உள்ள ஊர்.

2001 ஆம் ஆண்டு கணக்கெடுப்பின் படி 10136 மக்கள் இங்கு வசிக்கின்றனர்.. இதில் 5118 ஆண்களும், 5018 பெண்களும் அடங்குவர். இதன் பரப்பளவு 4476 எக்டேர்கள் ஆகும்.

இந்த ஊரின் அருகில் ஏ. கொண்டூரு, புல்லூரு, ரங்காபுரம், மாதவரம், ரேபூடி ஆகிய ஊர்கள் உள்ளன.


</doc>
<doc id="201994" url="https://ta.wikipedia.org/wiki?curid=201994" title="இந்தியாவில் ஊழல்">
இந்தியாவில் ஊழல்

இந்தியாவில் ஊழல் ஒரு பெரும் பிரச்சினை. அது இந்தியாவின் பொருளாதாரத்தை மோசமாக பாதிக்கின்றது. இந்தியாவில் திரான்சிபரன்சி இன்டர்நேஷனல்(Transparency International) நடத்திய 2005ஆம் ஆண்டின் ஆய்வின் படி 62 சதவிகிதத்திற்க்கும் மேற்பட்ட இந்தியர்களுக்கு இலஞ்சம் கொடுப்பது, அல்லது செல்வாக்கு பயன்படுத்தி பொது அலுவலகங்களில் வெற்றிகரமாக வேலைகளை முடித்துக் கொள்வதில் முதல் கை அனுபவம் இருந்ததாக தெரியவந்துள்ளது. அதன் 2008 ஆய்வில், 40% இந்தியர்கள் இலஞ்சம் கொடுப்பது அல்லது ஒரு தொடர்பை பயன்படுத்தி பொது அலுவலகத்தில் வேலையை செய்து முடிப்பதில் முதல் கை அனுபவம் பெற்றுள்ளனர், என குறிப்பிடப்பட்டுள்ளது.

2011 ல் இந்தியா திரான்சிபரன்சி இன்டர்நேஷனலின் ஊழல் மலிவுச் சுட்டெண்ணில் (Corruption Perceptions Index) 178 நாடுகளுள் 95 வது இடத்தில் இந்தியா இருந்தது.

இந்திய அரசாங்கம் இயற்றிய சில சமூக செலவு திட்டங்கள் மற்றும் உரிமம் வழங்கும் திட்டங்கள் ஊழலுக்கான மிக பெரிய மூலங்கள் ஆகும். மகாத்மா காந்தி தேசிய ஊரக வேலைவாய்ப்பு உத்தரவாத சட்டம் மற்றும் தேசிய ஊரக சுகாதார திட்டம் ஆகியவை உதாரணங்கள் ஆகும். நெடுஞ்சாலைகளில் உள்ள பல ஒழுங்குமுறை மற்றும் போலீஸ் நிறுத்தங்களுக்கு, போக்குவரத்து சார்ந்த தொழில்கள், ஆண்டுதோறும் கோடிக்கணக்கில் இலஞ்சம் செலுத்த வேண்டிய கட்டாயத்தில் உள்ளன.

சுவிஸ் வங்கிகளில் டிரில்லியன் கணக்கான டாலர்கள் இந்திய ஊழல்வாதிகளால் மறைத்து வைக்கப்பட்டிருக்கிறது என்று இந்திய ஊடகங்கள் பரவலாக குற்றச்சாட்டுக்களை வெளியிட்டுள்ளன. எனினும் சுவிஸ் அதிகாரிகள், இந்த குற்றச்சாட்டுக்களை ஒரு முழுமையான கட்டுருவாக்கம் மற்றும் தவறானது என்று கூறுகிறார்கள்.

அதிக கட்டுப்பாடுகள், சிக்கலான வரிகள் மற்றும் உரிமம் அமைப்புகள், பல்வேறு அரசு துறைகள் ஒவ்வொன்றிற்கும் ஒளிபுகா அதிகாரத்துவம் மற்றும் விருப்ப அதிகாரங்கள், அரசாங்க கட்டுப்பாட்டு நிறுவனங்களுக்கு சில பொருட்கள் மற்றும் சேவைகளின் மேல் தரும் தனியுரிமை, வெளிப்படையான சட்டங்கள் மற்றும் நடைமுறைகள் இல்லாமை ஆகியவை இந்தியாவில் ஊழலுக்கான காரணங்களில் அடங்கும். ஊழலின் அளவு மற்றும் ஊழலை குறைக்க பல்வேறு மாநில அரசின் முயற்சிகளில் குறிப்பிடத்தக்க வேறுபாடுகள் உள்ளன.

அரசு ஊழியர் தன் கடமையை செய்யவோ அல்லது செய்யாமல் இருக்கவோ, ஒரு குறிப்பிட்ட பணியில் சாதகமாக செய்யவோ அல்லது பாதகமாக செய்யவோ சட்டப்படியாக ஊதியம் அல்லாத பணத்தையோ அல்லது பொருளையோ பெறுதல் அல்லது பெற ஒப்புக்கொள்ளுதல் ஆகியவை ஊழல் தடுப்புச் சட்டம், 1988 பிரிவு 7ன் கீழ் ஊழல் எனும் குற்றச்செயலாகும். 

ஒரு நபரோ அல்லது பல நபர்களோ, அரசு ஊழியரை ஒரு குறிப்பிட்ட கடமையை செய்ய அல்லது செய்யவிடாமல் தடுக்க, அரசு ஊழியர்க்கு கையூட்டு வழங்குவது அல்லது பெறுவது, ஊழல் தடுப்புச் சட்டம், 1988 பிரிவு 8 மற்றும் 9ன் கீழ் ஊழல் ஆகும். 

ஒரு தனிநபர் இலஞ்சம் கேட்பதற்கு உடந்தையாக இருக்கும் அரசு ஊழியர் ஊழல் தடுப்புச் சட்டம், 1988 பிரிவு 10ன் கீழ் ஊழல் செய்தவர் ஆகிறார்.

அரசு ஊழியர் ஒருவர், தனது வருமானத்திற்கு அதிகமாக சொத்து குவித்தல் போன்ற குற்றங்களுக்கு ஊழல் தடுப்புச்சட்டம், 1988 பிரிவு 13ன்படி ஊழல் செய்தவர் ஆகிறார். 

இந்திய பொருளாதாரம் 1950 இல் இருந்து 1980 வரை ஒரு முழு தலைமுறைக்கு சோசியலிசம் ஈர்க்கப்பட்ட கொள்கைகளின் கீழ் இருந்தது. 1960 களில், சக்கரவர்த்தி இராசகோபாலாச்சாரியின்படி உரிமம் ராஜ் ஊழலுக்கு மூலமாக இருந்தது.
அக்டோபர் 1993 ல் முன்னாள் இந்திய மத்திய உள்துறை செயலாளர், என்.என். வோராவால்(N.N. Vohra) சமர்ப்பிக்கப்பட்ட வோராவின் அறிக்கை, குற்றவாளிகள், அரசியல்வாதிகள் மற்றும் அதிகாரிகள் இடையே உள்ள உறவினால் வரும் பிரச்சனைகளை பற்றி கூறியது. இந்த அறிக்கை கிட்டத்தட்ட ஒரு இணை அரசாங்கத்தை இயக்கும் குற்றவாளி கும்பல்களை எடுத்துக்காட்டியது. மேலும் இந்த அறிக்கை, குற்றவாளி கும்பல்களுக்கு அரசியல்வாதிகளால், அரசியல் கட்சிகளால் மற்றும் அரசு செயலர்களால் கொடுக்கப்படும் ஆதரவை விவாதித்தது.

இந்தியாவின் வளர்ச்சிக்கு பெரிய பிரச்னையாகவும் தடங்கலாகவும் இருப்பதற்கு ஊழலும், அரசியலில் மாற்றமின்மையும் காரணங்களாகும்.

டிசம்பர் 2008 இல், 523 இந்திய பாராளுமன்ற உறுப்பினர்களில் 120 நபர்களுக்கு மேல் குற்றவியல் குற்றச்சாட்டு இருந்தது. 2010 இல் இருந்து நடந்த மிக பெரிய ஊழல்களுக்கும், அமைச்சர்கள் மற்றும் முதலமைச்சர்கள் போன்ற மிக உயர் அரசு நிலைகளுக்கும் தொடர்புகள் இருந்தது. இரண்டாம் தலைமுறை அலைக்கற்றை முறைகேடு, 2010 காமன்வெல்த் ஊழல், ஆதர்ஷ் வீட்டு வசதி சங்கம் ஊழல், நிலக்கரி சுரங்க முறைகேடு, கர்நாடக சுரங்க ஊழல் இதன் உதாரணங்கள் ஆகும்.

வரி மற்றும் இலஞ்சம் மாநில எல்லைகளுக்கு இடையே வழக்கமானது; லாரி உரிமையாளர்கள் ஆண்டுதோறும் 22,200 கோடி (4.5 பில்லியன்) லஞ்சம் செலுத்துகிறார்கள் என்று திரான்சிபரன்சி இன்டர்நேஷனல் மதிப்பீட்டுள்ளது. அரசாங்க கட்டுப்பாட்டு அதிகாரிகள் 43% மற்றும் போலீஸ் 45% லஞ்சம் பணத்தை பங்கு போட்டுக்கொள்கின்றனர். சோதனை சாவடிகள் மற்றும் நுழைவு புள்ளிகளில் ஒரு வாகனம் ஒரு நாளைக்கு 11 மணி நேரம் வரை நிறுத்திவைக்கப்படுகிறது. அத்தகைய நிறுத்தங்களில் கிட்டத்தட்ட 60 சதவீதம் சமையங்களில், அரசு அதிகாரிகளால் பணம் பிடுங்கப்படுகிறது. இந்த நிறுத்தங்களால் ஏற்படும் உற்பத்தித்திறன் இழப்பு ஒரு முக்கியமான தேசிய கவலை ஆகும். கட்டாய தாமதங்கள் தவிர்க்கப்பட்டால், டிரக் பயணங்கள் எண்ணிக்கை 40% அதிகரிக்கும். ஊழல் மற்றும் லஞ்சம் பெறுவதற்கு தொடர்புடைய ஒழுங்குமுறை நிறுத்தம் நீக்கப்பட்டால், ஒரு 2007 உலக வங்கி வெளியிட்டுள்ள அறிக்கையின்படி, ஒரு தில்லியிலிருந்து மும்பை பயணம் பயண நேரம், பயணம் ஒன்றிற்கு 2 நாட்கள் குறையும்.
ஆசியாவின் முக்கிய பொருளாதாரங்களைப் பற்றிய 2009 ஆய்வில், சிங்கப்பூர், ஹாங்காங், தாய்லாந்து, தென் கொரியா, ஜப்பான், மலேஷியா, தைவான், வியட்நாம், சீனா, பிலிப்பைன்ஸ் மற்றும் இந்தோனேசியா ஆகிய நாடுகளுடன் ஒப்பிடுகையில், இந்திய அதிகாரத்துவம் குறைந்த செயல் திறன் கொண்டதாக இருக்கிறது.

அதிகாரிகள், மாநில சொத்தை திருடுவதாகக் கூறப்படுகிறது. இந்தியா முழுவதும், நகராட்சி மற்றும் இதர அரசாங்க அதிகாரிகள், தேர்ந்தெடுக்கப்பட்ட அரசியல்வாதிகள், நீதித்துறை அதிகாரிகள், ரியல் எஸ்டேட் மேம்பாட்டாளர்கள் மற்றும் சட்ட அமலாக்க அதிகாரிகள் சட்டவிரோத வழிகளில் நிலத்தை பெற்று, மேம்படுத்தி விற்கிறார்கள்.

ஒரு 2006 ஆம் ஆண்டு அறிக்கையின் படி, உத்தர பிரதேசத்தில், சாலை கட்டுவது போன்ற மாநில நிதி உதவி பெற்ற கட்டுமான நடவடிக்கைகள், ஊழல் மிகுந்த பொது வேலை அதிகாரிகளின் குழுக்கள், பொருட்கள் சப்ளையர்கள், அரசியல்வாதிகள் மற்றும் கட்டுமான ஒப்பந்ததாரர்கள் ஆதிக்கத்தில் இருந்தன.
அரசு நிதியுதவி பெற்ற திட்டங்களுக்கு உத்தர பிரதேசத்தில் மட்டும் பிரச்சனைகள் வரவில்லை. உலக வங்கியின்படி, உதவி திட்டங்கள் அனைத்தும் ஊழலிலும் மோசமான நிர்வாகத்திலும் மூழ்கி இருக்கின்றன. ஒரு எடுத்துக்காட்டாக, ஏழைகளுக்கு வழங்கப்படும் தானியங்களில் 40 சதவீதம் மட்டுமே அதன் குறிப்பிட்ட இலக்கை சென்று அடைகிறது என்று அவ்வறிக்கை கூறுகிறது.

இந்தியாவில், ஆகஸ்ட் 25, 2005 அன்று, மகாத்மா காந்தி தேசிய ஊரக வேலைவாய்ப்பு உத்தரவாத சட்டம் (MGNREGA) செயலாக்கப்பட்டது. செயல்படத் தொடங்கி 5 ஆண்டுகளுக்கு பின்னர், 2011 ல், இந்தியாவில் இருக்கும் மற்ற வறுமை குறைப்பு திட்டங்கலை விட இத்திட்டம் எவ்விதத்திலும் அதிக பயனளிக்கவில்லை என விமர்சிக்கப்பட்டது. MGNREGA வில் சிறந்த நோக்கங்கள் இருந்த போதிலும், போலி கிராமப்புற ஊழியர்கள், இந்த திட்டத்தின் கீழ் கட்டப்பட்ட உள்கட்டமைப்பு தரம் சரியில்லாமை, ஊழல் மிகுந்த அதிகாரிகள் பணத்தை கொள்ளையடிப்பது போன்ற சர்ச்சைகளுடன் தொடர்புடையதாக இருக்கிறது.

அரசு மருத்துவமனைகளிலும் ஊழல் இருக்கிறது. எடுத்துக்காட்டாக, மருத்துவரை பார்ப்பதற்கு, ஆலோசனை பெறுவதற்கு இலஞ்சம் வாங்குவது, போலி மருந்துகள் விற்பது ஆகியவை அடங்கும்.
தேசிய ஊரக சுகாதார திட்டத்தில் மிகப் பெரிய அளவில் ஊழல் குற்றச்சாட்டுகள் உள்ளன. இது ஒரு சுகாதாரம் தொடர்பான அரசாங்கத் திட்டமாகும். இத்திட்டத்தை இந்திய அரசாங்கத்தின் சுகாதார அமைச்சகம் 2005 ல் இருந்து இயக்கி வருகிறது. இந்திய அரசாங்கம் 2004-05 ல் ரூபாய் 27.700 கோடி இத்திட்டத்திற்காக செலவு செய்தது. மேலும், இத்திட்டத்திற்கான செலவை, இந்தியாவின் மொத்த உள்நாட்டு உற்பத்தியில்(gross domestic product) சுமார் 1 சதவீதத்திற்கு ஒவ்வொரு ஆண்டாக அதிகரித்துள்ளது. இத்திட்டத்தின் மேலும் ஒரு பெரிய அளவிலான ஊழல் சூழ்ந்துள்ளது. பல உயர்மட்ட அரசாங்க அதிகாரிகள் கைது செய்யப்பட்டனர். இதில் பலர் மர்மமான முறையில் இறந்தனர் (சிறையில் இருந்த போதிலும் ஒருவர் இறந்தார்). இத்திட்டத்தில் நடந்த ஊழல் மற்றும் மோசடியால் சுமார் 10,000 கோடி ரூபாய் இழப்பு ஏற்பட்டுள்ளது என கூறப்படுகிறது.

இந்திய வருமான வரி துறை அதிகாரிகள் இலஞ்சத்திற்காக, வரி செலுத்தாமல் ஏமாற்றுபவர்களுடன் கூட்டு சேர்வது பல இடங்களில் குறிப்பிடப்பட்டுள்ளன.

ஆகஸ்ட் 2011 ஆரம்பத்தில், இரும்பு தாது சுரங்க முறைகேடு, இந்திய ஊடகங்களின் கவனத்தை பெற்றது. செப்டம்பர் 2011 இல், ஜனார்தனா ரெட்டி - கர்நாடகாவின் சட்டமன்ற உறுப்பினர் - அவரது சொந்த மாநிலமான கர்நாடகத்தில் சட்டவிரோதமாக இரும்பு தாது வெட்டி எடுத்ததற்காகவும் ஊழலுக்காகவும் கைது செய்யப்பட்டார். அவரது நிறுவனம் கர்நாடக மாநில அரசுக்கோ மத்திய அரசுக்கோ எவ்வித வரியும் கட்டாமல் கோடிக்கணக்கான ருபாய் மதிப்புள்ள இரும்பு தாதுவை சீனாவிற்கு ஏற்றுமதி செய்ததாகவும், கரிபியன் மற்றும் வடக்கு அட்லாண்டிக் நாடுகளில் பதிவு செய்யப்பட்ட, ரெட்டியின் நிறுவனங்களுக்கு சீன நிறுவனங்கள் பணம் போடுவதாகவும் குற்றம்சாட்டப்பட்டது. மேலும், அரசு சுரங்கத் துறை அதிகாரிகளிலிருந்து துறைமுக அதிகாரிகள் வரை இவருக்கு உடந்தையாக இருந்தனர் என்று குற்றம்சாட்டப்பட்டுள்ளது. இந்த அதிகாரிகள் சீனாவிற்கு சட்டவிரோதமாக வெட்டியெடுக்கப்பட்ட இரும்பு தாதுவை சட்டவிரோதமாக ஏற்றுமதி செய்வதற்கு மாத இலஞ்சம் பெற்றனர்.

2004 மற்றும் 2005 இடையே நடத்தப்பட்ட ஒரு ஆய்வில் இந்திய ஓட்டுனர் உரிமம் பெறும் நடைமுறை ஒரு பயங்கரமாக உருக்குலைந்த அதிகாரத்துவ செயல் எனவும் ஒருவருக்கு குறைந்த ஓட்டும் திறன் இருந்தாலும் உரிமம் தரப்படுகிறது என்றும் கண்டறியப்பட்டது. நிறைய மக்கள் உத்தியோகபூர்வ கட்டணத்திற்கு மேல் குறிப்பிடத்தக்க பணம் செலுத்த தயாராக இருந்தனர். இந்த கூடுதல் கட்டணம் முகவர்கள் வழியாக அதிகாரிகளை சென்றடைந்தன. சராசரி உரிமம் பெறுபவர் ஒருவர், தோராயமாக, உத்தியோகபூர்வ கட்டணமான ரூ 450 யை விட 2.5 மடங்கு அதிகமாக, 1080 ரூபாய் கட்டுகின்றார். இந்த முகவர்களால் ஓட்டுனர் உரிமம் பெறுவதற்கு தகுதி இல்லாத பலர் சட்டவிரோதமாக உரிமம் பெறுகின்றனர். கணக்கெடுக்கப்பட்ட நபர்களில், தோராயமாக 60% மக்கள் உரிம தேர்வை எடுக்கவில்லை. அவ்வாறு தேர்வு எடுக்காமல் உரிமம் வைத்திருப்பவர்களில் 54% சுயாதீனமான ஓட்டுனர் சோதனையில் தோல்வியடைந்தார்கள்.
பல ஊழல் மிகுந்த அதிகாரிகள், இந்த ஓட்டுனர் உரிமம் பெரும் முறையில் கூடுதல் தடைகளை உருவாக்கி, முகவர் இல்லாமல் வரும் நபர்களையும் முகவர்களை எடுப்பதற்கு கட்டயப்படுதுகின்றனர்.

'இந்தியாவில் ஊழல்: டிஎன்ஏ மற்றும் ஆர்என்ஏ' என்றழைக்கப்படும், பேராசிரியர் விவேக் தேப்ராய் மற்றும் லவீஷ் பண்டாரி எழுதிய புத்தகத்தில் இந்தியாவின் பொது அதிகாரிகள், 92,122 கோடி ரூபாய்($ 18.42 பில்லியன்), அல்லது மொத்த உள்நாட்டு உற்பத்தியில் 1.26 சதவீதத்தை பதுக்கி வைத்திருக்கலாம் என்று கூறுகின்றார். போக்குவரத்து துறை, ரியல் எஸ்டேட் மற்றும் அரசு சேவைகள் இம்மூன்றில் தான் அதிக படியான ஊழல் நடக்கிறது என்று அப்புத்தகம் கூறுகிறது.
2011இல் KPMG ஆல் நடத்தப்பட்ட ஒர் ஆய்வின் படி இந்திய ரியல் எஸ்டேட், தகவல் தொடர்பு மற்றும் அரசாங்க சமூக நல திட்டங்கள் மூன்றும் ஊழல் மிகுந்த துறைகள் ஆகும். மேலும், அந்த ஆய்வின் படி, இந்திய பாதுகாப்பு, தகவல் தொழில்நுட்பம் மற்றும் எரிசக்தி துறை, இம்மூன்றும் மிகக்குறைந்த ஊழல் கொண்ட துறைகள் ஆகும்.

CMS இந்தியா நடத்திய 2010 அறிக்கையில், கிராமப்புற மற்றும் நகர்ப்புற ஏழைகள்தான் ஊழலினால் மிக அதிகமாக பாதிக்கப்படுகிறார்கள் என்று குறிப்பிடப்பட்டிருந்தது. கூடுதலாக, 2005 முதல் 2010 வரை, ஊழல் கருத்து நாடு முழுவதும் குறைந்திருக்கிறது என்று அந்த ஆய்வு கூறுகிறது.

கீழே உள்ள அட்டவணையில் இந்தியாவின் முக்கிய மாநிலங்களும் அவைகளின் ஊழல் எதிர்ப்பு முயற்சியும் ஒப்பிடப்படுகிறது. ஒரு உயர்ந்த குறியீட்டெண் அதிக ஊழல் எதிர்ப்பு முயற்சி மற்றும் ஊழல் வீழ்ச்சியையும் குறிக்கிறது. இந்த அட்டவணையீன் படி, அசாம் மற்றும் மேற்கு வங்க மாநிலத்தில் நிலைமைகள் மோசமடைந்ததுள்ளது, பீகார் மற்றும் குஜராத் மாநிலங்களின் நிலைமையில் முன்னேற்றம் காணப்படுகிறது. 2012 ல், பீகார் மாநிலம், இந்தியாவில் குறைந்த ஊழல் மாநிலமாக மாற்றப்பட்டு விட்டது என்று ஒரு பிபிசி(BBC) செய்தி அறிக்கை குறிப்பிட்டுள்ளது.

சட்டவிரோதமாக ஒருவரிடம் பணம் இருந்தால் அது கருப்பு பணம் ஆகும். கருப்பு பணம் இருப்பதற்கு இரண்டு சாத்திய வழிகள் உள்ளன என்று இந்திய அரசு குறிப்பிடுகின்றது. போதை மருந்து வியாபாரம், பயங்கரவாதம், ஊழல் போன்ற சட்டவிரோத நடவடிக்கைகள் முதல் வழி ஆகும். சட்டரீதியாக பணம் வந்தாலும், அதை வருமானத்தைதில் காட்டாமலோ வரிகள் கட்டாமலோ இருப்பது இரண்டாவது வழி ஆகும்.

2010 இல் தி இந்து நாளிதழ் வெளியிட்ட ஒரு கட்டுரையின் படி, சுவிஸ் வங்கிகளில் 1456 பில்லியன் அமெரிக்க டாலருக்கும் அதிகமாக கறுப்புப் பணத்தை இந்தியர்கள் மறைத்து வைத்திருக்கிறார்கள் என்று குறிப்பிடுகிறது. "மற்ற உலக நாடுகளின் கருப்புப் பணம் அனைத்தையும் சேர்த்தால் கூட இந்தியாவிலிருந்து இருக்கும் கருப்புப்பணம் அதிகமானது" என்று சுவிஸ் வங்கிகள் சங்கம் அதன் 2006 ஆம் ஆண்டின் அறிக்கையில் கூறியதாக என்று சில செய்தி அறிக்கைகள் கூறின. எனினும் அந்த சங்கத்தின் சர்வதேச தகவல் தொடர்பு தலைவர் இதை மறுத்தார். சுவிஸ் வங்கிகளில் இருக்கும் இந்திய கறுப்புப் பணத்தின் அளவு நாட்டின் தேசிய கடனை விட 13 மடங்கு அதிகமாக இருக்கிறது என்று வேறொரு அறிக்கை குறிப்பிட்டது. இந்த குற்றச்சாட்டுக்களையும் சுவிஸ் வங்கியாளர்கள் சங்கம் மறுத்தது. இந்திய ஊடகங்களும் எதிர் கட்சியினரும் இந்த கருப்புப் பணத்தின் அளவை அடிப்படையே இல்லாமல் அதிகப்படுத்தியுள்ளனர், என்று சுவிஸ் வங்கிகள் சங்கத்தின் ஜேம்ஸ் நேசன்(James Nason) ஒரு பேட்டியில் கூறினார். சுவிஸ் வங்கியாளர்கள் சங்கம் அது போன்ற ஒரு அறிக்கை வெளியிடவே இல்லை என்று கூறினார்.

திரான்சிபரன்சி இன்டர்நேஷனலின்(Transparency International) படி, இந்தியாவில் நீதித்துறையில் "நீதிமன்ற வழக்குகளை காலதாமதமாக முடிப்பது, நீதிபதி பற்றாக்குறை, மிகவும் சிக்கலான நடைமுறைகள் போன்ற காரணிகளால் ஊழல் நடக்கிறது".

இந்திய ஆயுதப்படைகளிலும் ஊழல் நடந்திருக்கிறது. இந்திய இராணுவம், இந்திய கடற்படை மற்றும் இந்திய விமான படை இவைகளின் மூத்த இராணுவ அதிகாரிகள் சிலர் மேல் ஊழல் குற்றசாட்டுகள் உள்ளன. 2000-2010 காலத்தில் நடந்த பல ஊழல்கள் இந்திய இராணுவ புகழுக்கு சேதம் ஏற்படுத்தியது. அரசாங்க சொத்துக்களை மீண்டும் விற்பனை செய்வது, போர் பயணங்களை பித்தலாட்டம் செய்வது, ஆயுத படைகள் பணத்தை கொள்ளையடிப்பது போன்றவைகள் நடந்துள்ளன.

ஊழல் செய்யும் அரசு ஊழியர்கள் மற்றும் அலுவர்கள் மீது நடவடிக்கை எடுக்க வெள்ளைய ஆங்கில அரசின் இந்திய தண்டனைச் சட்டத்தில் போதிய வழி இல்லாதபடியால், விடுதலை அடைந்த இந்திய அரசு 1947ல் ஊழல் தடுப்புச் சட்டம் இயற்றியது. பின் இதே சட்டத்தை பல்வேறு திருத்தங்களுடன் தற்போது நடைமுறையில் உள்ள ஊழல் தடுப்புச் சட்டம் 1988ஆம் ஆண்டு முதல் நடைமுறைக்கு கொண்டு வரப்பட்டது. இச்சட்டத்தின்படி, கையூட்டு மற்றும் ஊழல் புரிந்த மாநில, மத்திய அமைச்சர்கள், சட்டம் இயற்றும் அதிகாரம் உள்ள மக்கள்மன்ற பிரதிநிதிகளான சட்டமன்ற உறுப்பினர்கள், நாடாளுமன்ற உறுப்பினர்கள், உள்ளாட்சிமன்ற உறுப்பினர்கள் மற்றும் ஊழியர்கள், அரசிடம் ஊதியம் பெறும் ஊழியர்கள் மற்றும் அலுவலர்கள், அரசிடம் நிதிஉதவி பெறும் அரசு சாரா நிறுவனங்கள் மீது ஊழல் தடுப்புச் சட்டத்தின்படி நடவடிக்கை எடுக்கப்படும்.

ஊழலுக்காக இந்திய பொது ஊழியர்கள் கீழ் குறிப்பிடப்பட்டுள்ள சட்டங்களின் படி அபராதம் விதிக்கப்படும்:


2005 ஆம் ஆண்டு முதல் ஊழலுக்கு எதிரான ஐ.நா. மாநாட்டில் (ஒப்புதல் இல்லை) இந்தியா ஒரு உறுப்பினராக உள்ளது. அந்த மாநாடு ஊழலின் வகைகளையும் அவைகளை தடுக்க சில முறைகளையும் குறிப்பிட்டுள்ளது. 2011 லோக்பால் மசோதா, மக்களவையின் முன் நிலுவையில் உள்ளது.

இந்திய நாடாளுமன்றத்தின் கீழ்சபை, விசில் புளோயர் பாதுகாப்பு மசோதாவை(The Whistle Blowers Protection Bill), 2011 நிறைவேற்றியது. இந்த மசோதா இப்போது அதன் மாநிலங்களவையில் நிலுவையில் உள்ளது.

வருமான வரி புலனாய்வு, மத்திய லஞ்ச ஒழிப்பு ஆணையம் மற்றும் மத்திய புலனாய்வு துறை இவை அனைத்தும் ஊழல் எதிர்ப்பு முயற்சிகள் ஆகும். ஆந்திர பிரதேசம் (ஆந்திர பிரதேசம் ஊழல் எதிர்ப்பு பணியகம்) மற்றும் கர்நாடகா (லோகயுக்தா) போன்ற சில மாநிலங்களில், அவர்களுடைய தனி ஊழல் எதிர்ப்பு முகவர்கள் மற்றும் நீதிமன்றங்கள் உள்ளன.
"பணத்திற்கு பிணை" மோசடியில், மத்திய புலனாய்வு துறையினர் (சி.பி.ஐ.) ஈடுபட்டுள்ளதாக குற்றம்சாட்டி, ஊழல் எதிர்ப்பு பணியகம் (Anti Corruption Bureau, ஏபிசி), பெரிய அளவிலான விசாரணையை தொடங்கியுள்ளது.
சிபிஐ நீதிமன்ற நீதிபதி தல்லுரி பட்டாபிராம ராவ்(Talluri Pattabhirama Rao) 19 ஜூன் 2012 அன்று, கர்நாடக அமைச்சர் ஜனார்தன ரெட்டியை இலஞ்சம் வாங்கி பிணையில் வெளியேவிட்டதற்காக கைது செய்யப்பட்டார். ஜனார்தன ரெட்டி அவரது சராசரி வருமானத்தை விட பல மடங்கு சொத்து குவித்ததற்காக கைது செய்யப்பட்டிருந்தார். இந்தியா சிமெண்ட்ஸ், அரசு ஒப்பந்தங்களுக்காக, ரெட்டியின் வணிகங்களில் முதலீடு செய்து வந்தது என்று விசாரணையில் தெரியவந்தது. 
இந்திய குற்றவியல் நடைமுறை சட்டத்தின் கீழ் மற்றும் ஊழல் தடுப்பு சட்டத்தின் கீழ், ஏழு மற்ற நபர்கள் எதிராகவும் வழக்கு தொடரப்பட்டுள்ளது.

ஊழல் தடுப்புச் சட்டம், 1988 பிரிவு 7, 8, 9 மற்றும் 10ன் கீழ் ஊழல் செய்தவரின் குற்றம் நிருபிக்கப்பட்டால், அபராதத்துடன் அல்லது அபராதம் இன்றியோ குறைந்த பட்சம் ஆறு மாதங்களும், அதிக பட்சம் ஐந்து ஆண்டுகளும் சிறை தண்டனை விதிக்கப்படலாம். 

ஊழல் தடுப்புச் சட்டம் 1988, பிரிவு 13ன் கீழ் ஊதியத்திற்கு அதிகமாக சொத்து சேர்த்த குற்றத்திற்கு குறைந்த பட்சம் ஒரு ஆண்டும், அதிக பட்சம் பத்து ஆண்டுகளும் சிறை தண்டனை உண்டு. மேலும் ஊழலின் மூலம் சேர்த்த அசையும் சொத்துகளையும், அசையாச்சொத்துகளையும் கைப்பற்றவும், முடக்கவும் அரசுக்கு அதிகாரம் உண்டு.

நம் நாட்டில் சேர்த்த ஊழலின் மூலம் சேர்த்த பணத்தை வெளிநாட்டில் பதுக்கி வைத்தும், பிறகு அதை
இந்தியாவிற்கு திரும்ப கொண்டு வருவோர் மீது பணச்சலவைத் தடுப்புச் சட்டம், 2002 (Prevention of Money Launering Act, 2002)ன்படி தண்டணைக்குரிய குற்றமாகும்.

ஊழல் செய்தவர்கள் கீழ்கண்ட சட்டங்களின்படி தண்டிக்கப்படுவார்கள்

ஊழல் மிகுந்த அரசாங்க மற்றும் வர்த்தக நடைமுறைகளுக்கு எதிராக தீவிரமாக போராடும் பல்வேறு நிறுவனங்கள் இந்தியாவில் உருவாக்கப்பட்டுள்ளன. குறிப்பிடத்தக்க நிறுவனங்கள் பின்வருமாறு உள்ளன:



இந்தியாவில் ஊழலை ஊக்குவிக்க பல காரணங்கள் இருப்பதாக உலகின் மிகப்பெரிய தணிக்கை மற்றும் இணக்கம் நிறுவனங்களில் ஒன்றான KPMG அதன் 2011 ஆம் அறிக்கையில் குறிப்பிடுகிறது. அந்த அறிக்கையின்படி அதிக வரிகளும், மிக அதிக அதிகாரத்துவ கட்டுப்பாடுகளும் முக்கிய காரணங்கள் ஆகும். இந்தியாவில் நிறைய ஒழுங்குமுறை அமைப்புகள் இருக்கின்றன. அவைகளுக்கு ஒரு தனி நபரையோ அல்லது ஒரு நிறுவனத்தையோ ஏதிலிருந்தும் தடுத்து நிறுத்துவதற்கு அதிகாரம் உண்டு. இந்த அதிகாரத்தை ஊழல்வாதிகள் இலஞ்சம் வாங்குவதற்கு பயன்படுத்திகொள்கிரார்கள். இலஞ்சம் கட்டாமல் இருந்தால் காரியம் தாமதமடைந்து பாதிக்கப்படும். இதற்கு இலஞ்சம் செலுத்துவதே மேல் என்று மக்கள் முடிவெடுக்கிறார்கள். சில சமயங்களில் அதிக வரி கட்டுவதற்கு பதிலாக ஊழல்வாதிகளுக்கு இலஞ்சம் கொடுப்பது மிகவும் மலிவாக இருக்கிறது. இது இந்தியாவில் மட்டுமல்லாமல் உலகில் 150 நாடுகளில் ஊழலுக்கான மிகப் பெரிய காரணம் ஆகும். ரியல் எஸ்டேட் தொழிலில், இந்தியாவில், உயர் மூலதன ஆதாயத்தின் வரி, பெரிய அளவிலான ஊழலுக்கு ஊக்குவிக்கிறது. இந்தியாவில் மட்டுமல்லாமல் வளர்ந்த நாடுகளில் உட்பட பல நாடுகளில் இந்த பிரச்சனை இருக்கிறது. உலக வரலாற்றில் பல கலாச்சாரங்களிலும் பல நூற்றாண்டுகலாகவும் நடக்கிறது. 

வரி விகிதங்கள் மற்றும் ஒழுங்குமுறை சுமைக்கு கூடுதலாக ஒளிபுகா செயல்முறைகளாலும் ஊழல் வாழ்கிறது என்று, KPMG அறிக்கை கூறுகிறது. வெளிப்படைத்தன்மை இல்லாதது இலஞ்சம் கேட்பவர்களுக்கும் கொடுப்பவர்களுக்கும் இடமளிக்கிறது.

உலகின் பிற நாடுகள் போல, அதிக கட்டுப்பாடுகள் மற்றும் அங்கீகார தேவைகள், சிக்கலான வரிகள் மற்றும் உரிமம் வாங்கும் முறைகள், கட்டாய செலவு திட்டங்கள், ஊழல்வாதிகளுக்கு அபராதம் இல்லாமை, வெளிப்படையான சட்டம் மற்றும் நடைமுறைகள் இல்லாமை இவை அனைத்தும் இந்தியாவில் ஊழலுக்கான காரணங்களாக, சர்வதேச நாணய நிதியம் (international monetary fund) நடத்திய ஆய்வு ஒன்றில் வீட்டோ டான்சி (Vito Tanzi) கூறுகிறார். ஹார்வர்ட் பல்கலைக்கழக ஆய்வு ஒன்று இவை அனைத்தும் இந்தியாவில் ஊழல் மற்றும் நிலத்தடி பொருளாதாரத்திற்கான சில காரணங்கள் என்று கண்டுபிடித்துள்ளது.

KPMG இன் ஓர் அறிக்கையின்படி, "உயர் மட்ட ஊழல் மற்றும் மோசடி இப்போது நாட்டின் நம்பகத்தன்மையை மற்றும் [அதன்] பொருளாதார வளர்ச்சியை தகர்க்க அச்சுறுத்துகிறது".

ஊழல் அதிகாரத்துவ தாமதத்தை மேலும் அதிகரிக்கலாம். திறமையின்மையையும் அதிகப்படுத்தும். இதனால் ஊழல்வாதிகள் மேலும் அதிகமாக இலஞ்சம் வாங்குவதற்கு வாய்ப்பு உண்டு. நிறுவன செயல்திறன் பற்றாக்குறைகளால் மூலதனத்தின் பிரைவேட் மார்ஜினால் ப்ரொடக்ட்(private marginal product ) மற்றும் முதலீட்டு விகிதம், இவைகளை குறைக்கிறது. நாட்டின் வளர்ச்சியை மறைமுகமாக பாதிக்கிறது. லெவின் மற்றும் ரேநேல்ட்(Levine and Renelt), பொருளாதார வளர்ச்சிக்கு முதலீட்டு விகிதம் ஒரு மிக முக்கிய உறுப்பு என்று காட்டினர்.
அதிகாரத்துவ திறமையின்மை வளர்ச்சியை நேரடியாக பாதிக்கிறது. எடுத்துக்காட்டாக, முதலீட்டுகளை தவறான இடத்தில் போடுவது. மேலும், ஒரு குறிப்பிட்ட அளவு வருமானத்திற்கு குறைவான பொருளாதார வளர்ச்சியை ஊழல் உண்டாக்கும்.

இந்தியாவில் ஊழலின் நிலை அமெரிக்கா போன்ற வளர்ந்த நாடுகளில் அளவு போல் குறைவாக இருந்தால், இந்தியாவின் மொத்த உள்நாட்டு உற்பத்தி விகிதம் ஒவ்வொரு ஆண்டும் கூடுதல் 4-5 சதவீதம் முதல் 12-13 சதவீதம் வரை அதிகரிக்கும். ஊழல் காரணமாக ஒரு ஆண்டில் இழந்த இந்திய வளர்ச்சி மற்றும் வேலை வாய்ப்பு 50 பில்லியன் அமெரிக்க டாலருக்கும் மேல் நிகரானது என்று சி. கே. ப்ரகுஅலாத் (C. K. Prahalad ) மதிப்பிடுகிறார்.

ஊழலின் அளவு இந்தியாவில் வெவ்வேறு பகுதிகளில் வேறுபடுகிறது. ஜூலை 2011 யில் வெளியிடப்பட்ட ஒரு அறிக்கையில், குஜராத் மாநில அரசாங்கம் மிகவும் கடுமையான இலஞ்சம் ஒழிப்பு விதிகளை வகுத்துள்ளது; இதனால் அதிகாரிகள் இலஞ்சம் கேட்க முடியாது, மற்றும் தொழில் முனைவோர் நிறுவனங்களுக்குள் தலையிடவதில்லை என்று தி எகோநோமிஸ்ட்(The Economist) கூறுகிறது. மிகவும் குறைந்த ஊழல் மற்றும் திறமையான அதிகாரத்துவம் குஜராத் மாநிலத்தில் உள்ளது என்று அவ்வறிக்கை கூறுகிறது. அம்மாநிலத்தின் வளர்ச்சி விகிதம், வேகமாக பொருளாதாரம் வளர்ந்து வரும் சில சீனா பகுதிகளுடன் ஒப்பிடும் அளவிற்கு அதிகமாக உள்ளது. மேலும், குஜராத்தின் வளர்ச்சி பிற இந்திய மாநிலங்களின் வளர்ச்சியை விட அதிகமாக இருந்துக்கொண்டே இருக்கிறது.







</doc>
<doc id="201996" url="https://ta.wikipedia.org/wiki?curid=201996" title="நெய்வேலி">
நெய்வேலி

நெய்வேலி (ஆங்கிலம்:Neyveli), இந்தியாவின், தமிழ்நாடு மாநிலத்தில் அமைந்துள்ள கடலூர் மாவட்டத்தில் இருக்கும் ஒரு நகரம் ஆகும். இங்கு நிலக்கரி சுரங்கங்களும் மின் சக்தி ஆலைகளும் அமைந்துள்ளன. தமிழ்நாடு, கேரளம், கர்நாடகா, ஆந்திரா, பாண்டிச்சேரி மற்றும் பல மாநிலங்களுக்கு இங்கிருந்து மின்சாரம் வழங்கப்பட்டு வருகிறது. மின்சாரம் தயாரிப்பதே இந்த நகரத்தின் பிரதான தொழில் ஆகும். 1956 ஆம் ஆண்டு அன்றைய பிரதமர் ஜவகர்லால் நேருவால் நெய்வேலி பழுப்பு நிலக்கரி ஆலயம் நிறுவப்பட்டு செயலுக்கு வந்தது. 

தமிழ்நாடு மாநிலம், கடலூர் மாவட்டம் குறிஞ்சிப்பாடி வட்டத்தில் அமைந்துள்ள தொழில் நகரமாகும். இந்த நகரம் வடலூரிலிருந்து சுமார் 8 கி.மீ தூரத்திலும், பண்ருட்டியிலிருந்து சுமார் 18 கி.மீ தூரத்திலும் அமைந்துள்ளது. இது சென்னை - கும்பகோணம் 45சி தேசிய நெடுஞ்சாலைக்கு மேற்கிலும், கடலூர் - சேலம் நெடுஞ்சாலைக்கு வடக்கிலும் அமைந்துள்ளது.

தற்பொழுது நெய்வேலி நகரம் உள்ள இடத்திலிருந்து சுமார் 7 கி.மீ தூரம் தெற்கில்தான் நெய்வேலி கிராமம் இருந்தது. அங்கு வாழ்ந்த ஜம்புலிங்க முதலியார் என்பவர் 1935 இல் தன் நிலத்தில் ஆழ்துளை கிணறு தோண்டினார். கிணற்றிலிருந்து கருமையான பொருள் வெளிப்பட்டது. அதை அரசுக்கு அனுப்பி வைத்தார்.அரசு அதனை ஆய்விற்கு அனுப்பியது. அந்த ஆய்வில் பழுப்பு நிலக்கரி என முடிவு கிடைத்தது. அரசு நெய்வேலியை சுற்றிலும் உள்ள இடங்களில் ஆய்வு செய்து நிலத்தடியில் ஏராளமான நிலக்கரி படிவங்கள் இருப்பதை உறுதி செய்தது. ஒன்றிய அரசு 1956 இல் நிலக்கரியைத் தோண்டி எடுத்து மின்சாரம் தயாரிக்க என். எல். சி நிறுவன அமைப்பை ஏற்படுத்தியது. இது ஒரு பொதுத்துறை நிறுவனமாகும். நெய்வேலி கிராமத்
தில் முதன் முதலில் பழுப்பு நிலக்கரி கண்டுபிடிக்கப்பட்டதால் நிறுவனத்திற்கு நெய்வேலி பழுப்பு நிலக்கரி நிறுவனம் என பெயர் சூட்டியது.

நிலக்கரி வெட்டி எடுக்கவும் என். எல். சி நிறுவனத்தில் பணியாற்றும் தொழிலாளர்களுக்கு குடியிருப்புகள் கட்டவும் அலுவலகங்கள் கட்டவும் கீழ்க்கண்ட கிராமங்கள் வெளியேற்றப்பட்டன. 

வெளியேற்றப்பட்ட கிராம மக்களுக்கு விருத்தாசலத்திற்கு வடக்கில் உள்ள விஜயமா நகரம் மற்றும் கிழக்கே உள்ள புதுக்கூரைப்பேட்டை கிராமத்தில் மனைகள் வழங்கப்பட்டன.

நெய்வேலி நகரியம் நன்கு திட்டமிட்டு அமைக்கப்பட்டது. நெய்வேலி 32 வட்டங்களாகப்(Block) பிரிக்கப்பட்டுள்ளது. ஒரு வட்டம் என்பது 1 கி.மீ க்கு, 1.கி.மீ என பிரிக்கப்பட்டுள்ளது. அதாவது ஒரு வட்டம் ஒரு சதுர கிலோ மீட்டர் அளவுள்ளது. ஒவ்வொரு வட்டத்தைச் சுற்றிலும் இரட்டைச் சாலைகள் போடப்பட்டுள்ளது. முதல் வட்டத்தில் என்.எல்.சி நிர்வாக அலுவலகங்கள் கட்டப்பட்டுள்ளன. இரண்டாவது வட்டம் முதல் முப்பதாவது
வட்டம் வரை மக்கள் குடியிருப்புகள் கட்டப்பட்டுள்ளன. 

நகரிய நிர்வாக அலுவலகம் வட்டம் 10 இல் உள்ளது. மின் வசதியைக் கவனிக்க, நீர் வசதியைப் பராமரிக்க, கட்டிடங்களைப் பராமரிக்க, சாலைகளைப்போடவும் பராமரிக்கவும், நகர பேருந்துகளை ஓட்டுதல் மற்றும் பராமரித்தல்,தெரு விளக்குகளைப் போட்டு பராமரித்தல்,சாலை மற்றும் அலுவலகங்களின் சுகாதாரத்தைப்பாதுகாத்தல், நூலகங்களைப் பராமரித்தல்,நகர நிர்வாகத்தில் பணியாற்றுவோருக்கு ஊதியம் வழங்குதல் ஆகிய
பணிகளைச் செய்ய அங்கு தனித்தனி அலுவகங்கள் உள்ளன.

இவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 87 மீட்டர் (285 அடி) உயரத்தில் இருக்கின்றது.

இந்திய 2001 மக்கள் தொகை கணக்கெடுப்பின்படி 1,28,133 மக்கள் இங்கு வசிக்கின்றார்கள். இவர்களில் 51% ஆண்கள், 49% பெண்கள் ஆவார்கள். நெய்வேலி மக்களின் சராசரி கல்வியறிவு 78% ஆகும், இதில் ஆண்களின் கல்வியறிவு 83%, பெண்களின் கல்வியறிவு 72% ஆகும். இது இந்திய தேசிய சராசரி கல்வியறிவான 59.5% விட கூடியதே. நெய்வேலி மக்கள் தொகையில் 12% ஆறு வயதுக்குட்பட்டோர் ஆவார்கள்.

ஆழ்துளை கிணறுகள் அமைத்து மேல் நிலைத்தொட்டி மூலம் வீடுகளுக்கு தண்ணீர் வசதி செய்து தந்துள்ளனர்.


நெய்வேலி வட்டம் ஒன்றில் நிர்வாக அலுவலகம் உள்ளது. நெய்வேலி பழுப்பு நிலக்கரி நிறுவனம் சார்ந்த அனைத்து செயல்பாடுகளும், இங்கிருக்கும் அலுவலகத்தால் கட்டுப்படுத்தப்படுகிறது.

ஆரம்பகாலத்தில் வட இந்தியாவில் உள்ள சுரங்கம் போன்று சுரங்கம் தோண்டினர். ஆனால் பூமியின் நீர் ஊற்றால் சுரங்கம் நீரால் நிரம்பி விட்டது. பின் ரஷிய நாட்டு அரசின் உதவியால் திறந்த வெளிச்சுரங்கம் தோண்டி கரியை எடுக்கின்றனர்.

வரலாறு கூறுகிறது. இக்கோயிலில் முருகனின் கையில் வேலுக்கு பதில் வில் காணப்படுகிறது.



</doc>
<doc id="201999" url="https://ta.wikipedia.org/wiki?curid=201999" title="இசுலாமியத் தமிழ் இலக்கியம்">
இசுலாமியத் தமிழ் இலக்கியம்

இசுலாமிய சமயப் பின்புலம் கொண்டோர் இயற்றிய தமிழ் இலக்கியம் இசுலாமியத் தமிழ் இலக்கியம் எனப்படுகிறது. இசுலாமிய சமயம் தொடர்பான தமிழ் இலக்கியங்களே இவ்வாறு சிறப்பாக குறிப்பிடப்படுகின்றன.

தமிழ்நாட்டு மதுரையை தில்லி சுல்தான் படைகள் 1311 ஆம் ஆண்டு கைப்பெற்றின. விஜயநகரப் பேரரசு இவர்களை 1371 ஆம் ஆண்டு தோற்கடித்தது. தமிழ்நாட்டின் பல பகுதிகளை நவாப்புக்கள் 1690 - 1801 காலப்பகுதியில் ஆட்சி செய்தனர். தமிழ்நாட்டில் இசுலாம் பரவ இசுலாமிய ஆட்சி ஒரு முக்கிய காரணமாகும்.

தமிழ்நாடு, தமிழீழ வணிகர்களுக்கும் அரபிய, மாலாய் முசுலீம் வணிகர்களுக்கும் இடையே பல நூற்றாண்டுகளாக வணிகம் நடந்தது. இவ்வாறு வணிகம் செய்ய வந்த சில அரபிய மாலாய் வணிகர்கள் தமிழ்ப் பெண்களை மணந்து இங்கேயே தங்கினர். இறுகிய சாதிய அமைப்புக் கொண்ட இந்து சமயத்தில் இருந்து விலகி சகோதரத்துவத்தைக் கொள்கையாக கொண்ட இசுலாமிய சமயத்துக்கு குறிப்பிடத்தக்க தமிழர்கள் மதம் மாறினர். இப்படி பல வழிகளில் இசுலாம் தமிழரிடையே பரவியது.







</doc>
<doc id="202001" url="https://ta.wikipedia.org/wiki?curid=202001" title="ராமாபுரம் (பிரகாசம் மாவட்டம்)">
ராமாபுரம் (பிரகாசம் மாவட்டம்)

ராமாபுரம், ஆந்திரப் பிரதேசத்தின், பிரகாசம் மாவட்டத்தில், ராசர்ல மண்டலத்தில் உள்ள ஊர். இதன் அஞ்சல் குறியீட்டு எண். 523 305 ஆகும். இவ்வூரின் தொலைபேசிக் குறியீட்டு எண் 08408 ஆகும்.
இங்கு புகழ் பெற்ற சித்திபைரவசாமி ஆலயம் உள்ளது.


</doc>
<doc id="202003" url="https://ta.wikipedia.org/wiki?curid=202003" title="பாத திருவூர்">
பாத திருவூர்

"பாத திருவூர்" என்பது ஆந்திரப் பிரதேசத்தின் கிருஷ்ணா மாவட்டத்தின், திருவூர் மண்டலத்தில் உள்ள ஊர்.

2001 ஆம் ஆண்டின் மக்கள் தொகைக் கணக்கெடுப்பின்படி, 5484 மக்கள் இங்கு வசிக்கின்றனர் இதில் 3136 ஆண்களும். 2348 பெண்களும் அடங்குவர்.

இந்த ஊரின் அருகில் அக்கபாலெம், கொகிலம்பாடு, அஞ்சனேயபுரம், ரோலுபாடி, வாவிலால ஆகிய ஊர்கள் உள்ளன.


</doc>
<doc id="202008" url="https://ta.wikipedia.org/wiki?curid=202008" title="கே. சுப்பிரமணியம்">
கே. சுப்பிரமணியம்

கிருஷ்ணசுவாமி சுப்பிரமணியம் ("Krishnaswami Subramaniam", ஏப்ரல் 20, 1904 – ஏப்ரல் 7, 1971) 1930களிலும், 40களிலும் புகழ்பெற்று விளங்கிய தமிழ்த் திரைப்பட இயக்குனர். பொதுவாக கே. சுப்பிரமணியம் என அழைக்கப்பட்டவர். கும்பகோணத்தைச் சேர்ந்த வழக்குரைஞரான இவர் 1936 இலிருந்து 1945 வரை பல தமிழ்த் திரைப்படங்களை இயக்கியவர். எம். கே. தியாகராஜ பாகவதர், எஸ். டி. சுப்புலட்சுமி, என். எஸ். கிருஷ்ணன் பி. யு. சின்னப்பா ஆகிய நடிகர்களைக் கொண்டு இந்திய சுதந்திர போராட்டத்திற்கு ஆதரவான பல படங்களை இயக்கியவர்."தமிழ்த் திரையுலகின் தந்தை’ என்று வழங்கப்படுகிறார்.

கே. சுப்பிரமணியம் தமிழ்நாடு தஞ்சை மாவட்டம் பாபநாசத்தில், பிரபல வழக்குரைஞராக இருந்த கிருஷ்ணசுவாமி ஐயருக்குப் பிறந்தார். தந்தையைப் போலவே சட்டம் படித்த இவர், கும்பகோணத்தில் வழக்குரைஞராகச் சிலகாலம் பணியாற்றினார். பின்னர், திரைப்படத் துறையின் மீதுள்ள ஈடுபாட்டால் சென்னைக்கு வந்தார்.

தமிழ்த் திரைப்பட முன்னோடிகளுள் ஒருவரும், இயக்குனருமான ராஜா சாண்டோவிடம் உதவி இயக்குனராகச் சேர்ந்தார். அவருடன் இணைந்து பேயும் பெண்ணும் (1930), அநாதைப்பெண் (1930), இராஜேஸ்வரி (1931), உஷாசுந்தரி (1931) ஆகிய ஊமைப் படங்களில் பணியாற்றினார். பின்னர் இராம அழகப்பச் செட்டியாருடன் இணைந்து மீனாட்சி சினிட்டோன் என்ற திரைப்பட நிறுவனத்தை ஆரம்பித்து பவளக்கொடி என்ற தனது முதலாவது திரைப்படத்தைத் தயாரித்தார். இத்திரைப்படத்திலேயே தியாகராஜ பாகவதர், எஸ். டி. சுப்புலட்சுமி ஆகியோர் அறிமுகமானார்கள். சுப்புலட்சுமியை பின்னர் கே. சுப்பிரமணியம் மணந்து கொண்டார். சாதி அமைப்பைச் சாடி பாலயோகினி (1937) என்ற திரைப்படத்தை எடுத்தார்.

இயக்குநர் கே. சுப்ரமணியத்தின் இடைவிடாத முயற்சியின் பயனாய் 1939 ஆம் ஆண்டு ஏப்ரலில் தென்னிந்திய திரைப்பட வர்த்தக சபை தோன்றியது. அதன் முதல் தலைவராக எஸ். சத்தியமூர்த்தி இருந்தார்.

1939 மே-20ல் திரைக்கு வந்த "கல்கி"யின் தியாக பூமியைப்பற்றி கல்கியின் கருத்துரை-( ஆனந்த விகடனில் உள்ளபடியே)
" இயக்குநர் சுப்ரமணியத்துக்கே முழுதும் சேர வேண்டிய இந்த பெருமையைப் பகிர்ந்து கொள்ள எனக்கு இஷ்டமில்லை. "தியாக பூமி" கதையில் இரண்டு மூன்று இடங்களில் அப்போது தேசத்தில் நடந்து வந்த சுதந்திர இயக்கத்தைப் பற்றி விவரிக்கப்பட்டிருக்கிறது. மகாத்மா காந்தியின் ஆத்ம சக்தியினால் நாடெங்கும் நடந்து வந்த அற்புதத்தை வெகு அழகாகவும், பொருத்தமாகவும் சித்திரித்திருக்கிறார்."காந்தி மகான் தலையை அசைத்தார், தேசத்தில் பெரிய புரட்சி ஏற்பட்டது." 

படப்பிடிப்புத் தளத்தில் ஏற்பட்ட தீவிபத்தில் இப்படத்தின் படிகள் எரிந்து போயின. இதனால் இப்படம் வெளிவரவில்லை. தீ விபத்துக்குப் பிறகு (எம். யூ. ஏ. சி. ஸ்டூடியோ) படப்பிடிப்பு நிலையம் கடனில் மூழ்கி, ஏலம் விடப்பட்டது. ஏலத்தில் எடுத்த எஸ். எஸ். வாசன் அந்த இடத்தில் செமினியை நிர்மாணித்தார்.



</doc>
<doc id="202010" url="https://ta.wikipedia.org/wiki?curid=202010" title="சங்கெம்">
சங்கெம்

"சங்கெம்" என்பது ஆந்திரப் பிரதேசத்தின் நிசாமாபாது மாவட்டத்தில், போதன் மண்டலத்திற்கு உட்பட்ட ஊர். இதன் அஞ்சல் குறியீட்டு எண் 503 185 ஆகும். தொலைபேசிக் குறியீடு 08467 ஆகும்.


</doc>
<doc id="202015" url="https://ta.wikipedia.org/wiki?curid=202015" title="பால தேவராயன்">
பால தேவராயன்

பால தேவராய சுவாமிகள் என்பவர் ஒரு தமிழ்ப் புலவராவார். இவர் 1857 இல் தொண்டை நாட்டு வல்லூரில் வாராச்சாமி பிள்ளை என்பவருக்கு மகனாக பிறந்தார். இவரது இயற்பெயர் "தேவராயன்" இவர் இவர் கணக்கர் வேலை பார்த்துவந்தார். நோய்நொடி இல்லாமலும், அழிவு நேராமலும் காக்கவேண்டும் என்று உடலின் ஒவ்வொரு உறுப்பின் பெயராகச் சொல்லி "காக்க" இறைவனை வேண்டுவதும். இறைவனைத் தலையால் வணங்குவது முறை ஆகலின் உறுப்புக்கள் தலையிலிருந்து வரிசைப்படுத்தப்பட்டு இவ் வேண்டுதல் அமையும். அன்றாட கடன்களை முடித்த பின்னர் தூய்மையான ஓரிடத்தில் இருந்துகொண்டு இந்தக் காப்புப் பாடல்களைச் சொல்லவேண்டும் என்று விநாயக கவச நூலின் பதிப்பு குறிப்பிடுகிறது. இவ்வாறு பாடி இறைவனைவேண்டும் கவசங்கள் ஆறு 1. சிவ கவசம். 2. கந்த சஷ்டி கவசம், 3. சண்முக கவசம், 4. சத்தி கவசம், 5. விநாயகர் அகவல் 6. நாராயண கவசம் இவைகளில் கவசங்களில் உலகம் முழுமைக்கும் உள்ள ஆன்மீக அன்பர்கள் பெரிதும் பாடி வேண்டும் கவசம் கந்த சஷ்டி கவசமாகும் 
இதனை இயற்றிய முனிவர் பாலதேவராயன் ஆவார்.


</doc>
<doc id="202018" url="https://ta.wikipedia.org/wiki?curid=202018" title="திரைப்படத் திறனாய்வு">
திரைப்படத் திறனாய்வு

திரைப்படத் திறனாய்வு என்பது திரைப்படங்களைத் தனித்தனியாகவும், ஒன்றாகவும் பகுத்தாய்ந்து மதிப்பிடுவதைக் குறிக்கும். பொதுவாகத் திரைப்படத் திறனாய்வை இரண்டு வகைகளாகப் பிரிக்கலாம். ஒன்று ஊடகத் திறனாய்வு. இது செய்தித் தாள்கள், பிற மக்கள் ஊடகங்களில் ஒழுங்காக இடம்பெறுபவை. மற்றது துறைசார் அறிஞர்களால் திரைப்படக் கோட்பாடுகளை அடிப்படையாகக் கொண்டு செய்யப் படும் கல்விசார் திறனாய்வுகள். இது பெரும்பாலும் கல்விசார் ஆய்விதழ்களில் வெளிவருகின்றன.

செய்தித்தாள்கள், சஞ்சிகைகள், ஒலிபரப்பு மற்றும் ஒளிபரப்பு ஊடகங்கள், இணைய வெளியீடுகள் போன்றவற்றைச் சார்ந்த திரைப்படத் திறனாய்வாளர்கள் பெரும்பாலும் புதிய வெளியீடுகளையே திறனாய்வு செய்கின்றனர். செல்வாக்குள்ள ஊடகங்களில் வெளியாகும் திறனாய்வுகள் ஒரு திரைப்படத்தைப் பார்ப்பதா இல்லையா என மக்கள் தீர்மானிப்பதில் பெரும் பங்கு வகிக்கின்றன. இதன் காரணமாக இவ்வகைத் திறனாய்வுகள் ஒரு திரைப்படத்தின் வெற்றி தோல்விகளை முடிவு செய்ய வல்லவையாக இருக்கின்றன.

திரைப்படங்கள் தொடர்பான கல்விசார் திறனாய்வுகள் திரைப்படக் கோட்பாடுகளை அடிப்படையாகக் கொண்டு செய்யப்படுகின்றன. இவ்வகைத் திறனாய்வுகள் ஒரு திரைப்படம் ஏன் சரியாக வருகிறது, எப்படிச் சரியாக வருகிறது, அது குறிக்கும் பொருள், அது மக்கள்மீது கொண்டிருக்கும் தாக்கம் போன்ற விடயங்களைப் புரிந்துகொள்ள முயல்கின்றன. இவ்வாறான திறனாய்வுகள் பொதுவாக மக்கள் ஊடகங்களில் இடம்பெறுவது இல்லை. இவை கல்விசார் ஆய்விதழ்களில் அல்லது புலமைசார் கலை இலக்கிய வாசகர்களைக் கொண்ட இதழ்களில் வெளியாகின்றன. 


</doc>
<doc id="202023" url="https://ta.wikipedia.org/wiki?curid=202023" title="கேப்ரியெல்லா ஐஸ்லர்">
கேப்ரியெல்லா ஐஸ்லர்

மரியா கேப்ரியெல்லா டி ஜீசஸ் ஐஸ்லர் மொரலெஸ் (María Gabriela de Jesús Isler Morales) (பிறப்பு ஏப்ரல் 21, 1988) என்பவர் வெனிசுவேலாவின் நடனக் கலைஞரும், பிரபஞ்ச அழகியும், தொலைக்காட்சி நிகழ்ச்சித் தொகுப்பாளரும் ஆவார். 2013 ஆம் ஆண்டுக்கான பிரபஞ்ச அழகிப் போட்டியில் பட்டத்தைக் கைப்பற்றியவர். 2012 ஆம் ஆண்டின் மிஸ் வெனிசுவேலா பட்டத்தைப் பெற்றார். வெனிசுவேலாவில் இருந்து பிரபஞ்ச அழகிப் பட்டத்தைப் பெறும் ஏழாவது நபர் ஆவார். மேலும் 2009 ஆம் ஆண்டில் இருந்து, கடந்த ஆறு ஆண்டுகளில் பிரபஞ்ச அழகிப் பட்டத்தினைப் பெறும் மூன்றாவது நபரும் ஆவார். கேப்ரியல்லா தற்போது யுனிவர்ஸ் ஆஃப் பிளஸ்ஸிங்ஸ் ஃபன்ட் (சர்வதேச ஆசீர்வதிக்கப்பட்ட நிதி நிறுவனம்) எனும் நிறுவனத்தின் தலைமை நிர்வாக அதிகாரியாகப் பணிபுரிகிறார். இந்த நிறுவனமானது 501(c)3 மீச்சிறு வாழ்க்கைத் திறன்கள் மற்றும் தனி வளர்ச்சி பெறுதலுக்கான ஆலோசனைகளை வழங்குவதன் மூலம் இளம் யுவதிகள் மற்றும் பெண்களுக்கு தன்மேம்பாடு பெறச் செய்வதை நோக்கமாகக் கொண்டு செயல்படுவது ஆகும். 

மரியா ஐஸ்லர் வெலன்சியா நகரத்தில் ஏப்ரல் 21, 1988 இல் பிறந்தார். தனது சிறுவயதிலிருந்தே மரகேயில் வாழ்ந்து வந்தார். விற்பனை மற்றும் மேலாண்மைப் பிரிவில் இளங்கலைப் பட்டம் பெற்றார். இவர் சுவிட்சர்லாந்து மற்றும் ஜெர்மனி பாரம்பரியங்களைப் பின்பற்றினார். லோசான் நகரத்தில் தனது தாத்தா இருந்ததனால் சுவிட்சர்லாந்து குடியுரிமையைப் பெற்றார். இவரின் குடும்பப் பெயரான ஐஸ்லர் என்பது சுவிட்சர்லாந்துக் குடும்பங்களின் பொதுப் பெயராகும். தனது பதினான்காம் வயதிலிருந்தே விளம்பரத் துறையில் நடித்தார். இதன்மூலம் தனது தாய் மற்றும் பாட்டியைக் கவனித்துக் கொண்டார். 

ஆகத்து 30, 2012 கரகஸ் இல் நடைபெற்ற மிஸ் வெனிசுவேலா போட்டியின் இறுதிச் சுற்றில் இருபத்தி நான்குப் போட்டியாளர்களில் ஒருவராக ஐஸ்லர் இருந்தார். இதில் மிஸ் எலகன்ஸ் பட்டம் (நளினம் அல்லது அழகு) பெற்றார் . மேலும் குரிகோ நகரத்தில் இருந்து மிஸ் வெனிசுவேலா விருதினைப் பெறும் ஒன்பதாவது நபர் ஆனார். இதன் மூலம் பிரபஞ்ச அழகிப் போட்டிக்கு வெனிசுலேவா நாட்டைப் பிரநிதித்துவம் செய்யும் உரிமையைப் பெற்றார். 

நவம்பர் 9, 2013 இல் மாஸ்கோ, உருசியாவில் நடைபெற்ற பிரபஞ்ச அழகிப் போட்டியில் வெனிசுவேலாவின் சார்பாக மரியா ஐஸ்லர் கலந்துகொண்டார் . அதில் 2012 ஆம் ஆண்டின் பிரபஞ்ச அழகியான அமெரிக்க ஐக்கிய நாட்டைச் சேர்ந்த ஒலிவியா கல்போ, மரியா ஐஸ்லருக்கு பிரபஞ்ச அழகிக்கான மகுடத்தைச் சூட்டினார். 2009 ஆம் ஆண்டிலிருந்து ஆறு வருடங்களில் வெனிசுவேலா நாட்டைச் சேர்ந்தவர் மூன்றாவது முறையாக இவ்விருதினைப் பெறுகிறார். 

கேப்ரியல்லா தற்போது யுனிவர்ஸ் ஆஃப் பிளஸ்ஸிங்ஸ் ஃபன்ட் (சர்வதேச ஆசீர்வதிக்கப்பட்ட நிதி நிறுவனம்) எனும் நிறுவனத்தினைத் துவங்கி அதன் தலைமை நிர்வாக அதிகாரியாகப் பொறுப்பேற்றார். இந்த நிறுவனமானது 501(c)3 மீச்சிறு வாழ்க்கைத் திறன்கள் மற்றும் தனி வளர்ச்சி பெறுதலுக்கான ஆலோசனைகளை வழங்குவதன் மூலம் இளம் யுவதிகள் மற்றும் பெண்களுக்கு தன்மேம்பாடு பெறச் செய்வதை நோக்கமாகக் கொண்டு செயல்படுவது ஆகும். இதனை இவர் துவங்குவதற்குக் காரணம் இவர் வாழ்ந்து வந்த வெனிசுவேலாவில் வளரிளமையில் கருவுறல் மற்றும் பேறுகால இறப்பு விகிதங்கள் அதிகமாக இருந்தன. அதனைக் குறைக்கும் விதமாக இவரின் நிறுவனத்தின் மூலமாக ஆலோசனைகள் வழங்கப்படுகின்றன. 



</doc>
<doc id="202024" url="https://ta.wikipedia.org/wiki?curid=202024" title="மல்லி (தொலைக்காட்சித் தொடர்)">
மல்லி (தொலைக்காட்சித் தொடர்)

மல்லி இத் தொடர் ஒவ்வொரு வாரமும் (திங்கள் முதல் வெள்ளி வரை மாலை 6.30 மணிக்கு) புதுயுகம் தொலைக்காட்சியில் ஒளிபரப்பான மெகா தொடர். இத் தொடரில் நடிகை சோனியா அகர்வால் முக்கிய கதாபத்திரத்தில் நடித்தார் அதன் பிறகு அவருக்கு பிறகு சந்திரா நடித்தார். சிறுவர்களுக்கான தொலைக்காட்சித் தொடர். சிறுவர்களின் நிஜமான வாழ்க்கையைச் சொல்லும் கதைதான் மல்லி.

இந்த தொடருக்கு திரைக்கதை வசனம் தாமிரா எழுத, ஏ.ரமேஷ்குமார் ஒளிப்பதிவு செய்கிறார். கிராங்க் மீடியா ஒர்க்ஸ் சார்பில் ரமேஷ் கிருஷ்ணன் தயாரிக்க, ஏ.ஆர்.ரமேஷ் இயக்குகிறார்.


இந்த தொடருக்கு கவிஞர் யுகபாரதி பாடல் எழுத, ரமேஷ் விநாயகம் பாடலுக்கு இசையமைக்க, அரவிந்த் சித்தார்த் பின்னணி இசை அமைக்கிறார். 




</doc>
<doc id="202025" url="https://ta.wikipedia.org/wiki?curid=202025" title="ஆண் நண்பர்">
ஆண் நண்பர்

ஆண் நண்பர் என்ற சொல் ஒருவருக்கு உள்ள பணியிடம், விளையாட்டு, அரசியல், பொருளாதாரம் சார்ந்து தன்னை எந்த ஒரு நேர்வுகளிலும், உடன் இருக்கும் ஆண்கள் உறவையும், காதல் நிகழ்வு மற்றும்/அல்லது பாலியல்/நெருங்கிய உறவையும் குறிப்பிடுகிறது. பொதுவாக இது குறுகிய கால உறவாகவுள்ளது. ஆண் நண்பர் சுவைஞன், அழகானவன், பொருத்தமானவன் மற்றும் உள்ளத் துணை என்ற அர்த்தம் கொள்ளும் ஆங்கிலப் பதங்களிலும் அழைக்கப்படுவர்.

பெரும்பாலும் இச்சொல், ஒருவருக்கு பள்ளித் தோழன், தற்செயலாய் நடந்த அசாதாரண நேர்வுகளில் மனம், சார்ந்த உறவைக் குறிக்கப் பயன்படுகிறது. 
சில நேரங்களில், இந்தச் சொல், திருமணமற்று கூடியிருக்கும் உறவு ("Living Together") உடையோரையும் (பெண்கள்) சுட்டுவதாகக் கொள்ளலாம்.

தெய்வீக தன்மையுடைய கிருட்டிணனுக்கும் குசேலருக்கும், கிருட்டிணனுக்கும், அருச்சுனனுக்கும் இருந்த உறவுகளைக் குறிக்கும்

அதியமானுடன்- ஔவையாரின் நட்பு
ஔவையார் - பரம்பு நாட்டு மன்னன் பாரியின் நட்பு அவனது பெண்மக்கள் அங்கவை சங்கவை மலையரசனான தெய்வீகன் என்பவருக்குத் திருமணம் செய்துவைத்தது.



</doc>
<doc id="202033" url="https://ta.wikipedia.org/wiki?curid=202033" title="அழகி (தொலைக்காட்சித் தொடர்)">
அழகி (தொலைக்காட்சித் தொடர்)

"

அழகி விகடன் ஒளித்திரை தயாரிப்பில் இ. விக்கிரமாதித்தன் இயக்கத்தில் அக்டோபர் 10, 2011ஆம் ஆண்டு முதல் மார்ச் 4, 2016ஆம் ஆண்டு வரை திங்கள் முதல் வெள்ளி வரை இரவு 10:30 மணிக்கு சன் தொலைக்காட்சியில் ஒளிபரப்பான குடும்ப கதைக்களத்தை கொண்ட மெகா தொடர் ஆகும். 
இந்த தொடர் 1,101 அத்தியாயங்களில் நிறைவடைந்தது.

கணவனை இழந்த சுந்தரி என்னும் பெண், தனது மூன்று குழந்தைகளையும் வளர்த்து ஆளாக்குவதில் சந்திக்கும் போராட்டங்களை விவரிக்கிறது இத்தொடர்.


இந்த தொடர் தெலுங்கு மொழியில் அம்மா என்ற பெயரில் மறு தயாரிப்பு செய்யப்பட்டு திங்கள் முதல் வெள்ளி வரை இரவு 7:30 மணிக்கு ஜெமினி தொலைக்காட்சி யிலும் மற்றும் மலையாளம் மொழியில் அம்மா மனசு என்ற பெயரில் மறு தயாரிப்பு செய்யப்பட்டு சூர்யா டிவி யில் ஒளிபரப்பானது.




</doc>
<doc id="202034" url="https://ta.wikipedia.org/wiki?curid=202034" title="பி. வி. ராஜமன்னார்">
பி. வி. ராஜமன்னார்

பி. வி. ராஜமன்னார் எனச் சுருக்கமாக அறியப்படும் பகாலா வெங்கடரமண ராவ் ராஜமன்னார் ("Pakala Venkataramana Rao Rajamannar", 1901–1979) ஓர் இந்திய நீதியரசர் ஆவார். இவர் தமிழக ஆளுநராக 1957 முதல் 1958 வரை தற்காலிகமாகப் பொறுப்பு வகித்துள்ளார். இந்தியா விடுதலை பெற்ற பின்னர் சென்னை உயர் நீதிமன்றத்தின் முதல் இந்தியத் தலைமை நீதிபதியாக பொறுப்பேற்று 1948 முதல் 1961 வரை அப்பதவியில் இருந்தார்.

1969இல் மாநில சுயாட்சி மற்றும் மைய அரசு-மாநில அரசுகளுக்கிடையேயான உறவாடல் குறித்து அப்போது புதியதாக தேர்ந்தெடுக்கப்பட்ட திமுக அரசு நியமித்த மூவர் குழுவிற்கு தலைவராகப் பணியாற்றினார். 1966-1969 காலகட்டத்தில் பி.வி. இராசமன்னார் இந்திய நான்காவது நிதிக் கமிசனின் தலைவராகவும் இருந்தார்.

சட்டத்துறை, நிர்வாகத்துறை நீங்கலாக இராசமன்னாருக்கு கலைகளிலும் மிகுந்த ஆர்வம் இருந்தது. புது தில்லியிலிருந்த சங்கீத நாடக அகாதமியின் முதல் நியமிக்கப்பட்ட தலைவராக பணியாற்றினார். இந்த அகாதமி வழங்கும் மிக உயரிய விருதான சங்கீத நாடக அகாதமி கூட்டாளர் விருது 1964இல் இவருக்கு வழங்கப்பட்டது.

சென்னை கே.கே. நகரில் உள்ள பி.வி.இராசமன்னார் சாலை இவரைப் பெருமைப்படுத்துமாறு பெயரிடப்பட்டுள்ளது.



</doc>
<doc id="202035" url="https://ta.wikipedia.org/wiki?curid=202035" title="பி. சந்திர ரெட்டி">
பி. சந்திர ரெட்டி

பி. சந்திர ரெட்டி ("P. Chandra Reddy") அல்லது பலகணி சந்திர ரெட்டி (சூலை 1, 1904–அக்டோபர் 7, 1976) ஓர் இந்திய நீதியரசர் ஆவார். இவர் நெல்லூரிலுள்ள வி.ஆர். மேநிலைப் பள்ளியிலும் சென்னையிலுள்ள பச்சையப்பன் கல்லூரியிலும் கல்வி கற்றார். ஆகத்து 13,1928 இல் சென்னை உயர் நீதிமன்றத்தில் வழக்குரைஞராக சேர்ந்தார். குடியியல் வழக்குகளையும் குற்றவியல் வழக்குகளையும் எடுத்துக்கொண்டார். இந்த நீதிமன்றத்திலேயே சூலை 16, 1949இல் கூடுதல் நீதியரசராகப் பொறுப்பேற்றார். சூலை 5, 1954இல் ஆந்திரப் பிரதேச உயர் நீதிமன்றம் உருவானபோது அங்கு நிரந்த பொறுப்பேற்றார். சில நாட்களில் தலைமை நீதிபதி பொறுப்பில் இருந்தார். பின்னர் ஆந்திர தலைமை நீதிபதியாக பணியாற்றினார். 

சிறிது காலம் ஆந்திர ஆளுநராக தற்காலிக பொறுப்பு வகித்தார். திசம்பர் 23, 1964இல் சென்னை உயர் நீதிமன்ற தலைமை நீதிபதியாக நியமிக்கப்பட்டார். திசம்பர் 24, 1964 முதல் பெப்ரவரி 7, 1965 வரை தமிழக ஆளுநராக தற்காலிகப் பொறுப்பில் இருந்தார். சனவரி 7 1966இல் பணி ஓய்வு பெற்றார். அக்டோபர் 7, 1976 இல் இயற்கையெய்தினார்.


</doc>
<doc id="202036" url="https://ta.wikipedia.org/wiki?curid=202036" title="பூகம்பபூமியை புரிந்து வெல்வோம்">
பூகம்பபூமியை புரிந்து வெல்வோம்

பூகம்பபூமியை புரிந்து வெல்வோம் என்பது 2007 ஆம் ஆண்டு தமிழில் வெளிவந்த ஒரு நிலநடுக்கவியல்/பூகம்பவியல் தமிழ் நூல் ஆகும். பூவியியற்பியல், பூகம்பங்கள் தோன்றுவதற்கான காரணங்கள், பூகம்பத்தில் இருந்து பாதுகாத்துக் கொள்வதற்கான வழிகள், பூகம்பத்தை எதிர்வுகூற முடியுமா, முக்கிய பூகம்பங்கள், பூகம்ப ஆய்வுகள் போன்ற பல்வேறு செய்திகளை இந்த நூல் தொகுத்து தருகிறது. இந்த நூலில் புவியியற்பியல், பூகம்பவியல் தமிழ் கலைச்சொற்கள் பல எடுத்தாளப்பட்டுள்ளன. 


</doc>
<doc id="202090" url="https://ta.wikipedia.org/wiki?curid=202090" title="புஷ்பா தங்கதுரை">
புஷ்பா தங்கதுரை

புஷ்பா தங்கதுரை (1931 - நவம்பர் 10, 2013) எனும் புனை பெயர் கொண்ட ஸ்ரீ வேணுகோபாலன் தமிழ்நாட்டைச் சேர்ந்த எழுத்தாளர். இவர் சுமார் 2 ஆயிரம் புதினங்களுக்கு மேல் எழுதியுள்ளார். இவரது படைப்புகள் இந்தி உள்ளிட்ட பல மொழிகளில் மொழிபெயர்க்கப்பட்டுள்ளன. இவர் நாடகம், சிறுகதை, நாவல், புதினம், திரைக்கதை, தொலைக்காட்சி தொடர்கள் மற்றும் மத, புனித யாத்திரைக் கட்டுரைகள் எழுதியுள்ளார்.

புஷ்பா தங்கதுரை 1931ஆம் ஆண்டு திருநெல்வேலி மாவட்டத்தில் கீழநத்தம் கிராமத்தில் பிறந்தவர். இவருக்கு ஒரு சகோதரி உண்டு. 1949 இல் இவர் எழுதிய முதல் கதையை தினமணிக்கதிர் நாளிதழ் வெளியிட்டது. இவரிடம் ஆறு லட்சத்திற்கும் மேற்பட்ட புத்தகங்கள் உள்ளன. ‘ரஸவாதி' என்ற பெயரில் எழுதி, வாசகர்களைச் சிலிர்க்கவைத்த ஆர்.சீனிவாசன் என்ற எழுத்தாளருக்கு மாணவப் பருவத்தில் கையெழுத்துப் பத்திரிகைகள் நடத்த துணையாக இருந்திருக்கிறார் ஸ்ரீவேணுகோபாலன்..




திருமணம் செய்து கொள்ளாமல் வாழ்ந்து வந்த புஷ்பா தங்கதுரை உடல்நலம் பாதிக்கப்பட்டு சென்னை ராஜீவ் காந்தி அரசு மருத்துவமனையில் அனுமதிக்கப்பட்டிருந்தார். 2 வார காலமாக உயிர் காக்கும் கருவிகளின் உதவியுடன் சுவாசித்து வந்த அவர் நவம்பர் 10ஆம் தேதி 2013ல் சிகிச்சை பலனின்றி உயிரிழந்தார்.


</doc>
<doc id="202091" url="https://ta.wikipedia.org/wiki?curid=202091" title="நிதாகத் சட்டம்">
நிதாகத் சட்டம்

நிதாகத் சட்டம் (Saudization) என்பது சவூதிய உள்நாட்டு இளைஞர்களுக்கு வேலை வாய்ப்பை வழங்குவதை உறுதிப்படுத்தும் சட்டமாகும்.

இச்சட்டம் ஜூன் 2011 இல் சவூதி தொழிலாளர் அமைச்சகத்தால் அறிமுகம் செய்யப்பட்டது.

இந்த சட்டம் தொழில் நிறுவனங்களை சிறிய, நடுத்தர, பெரிய, மிகப் பெரிய என வகைப்படுத்தி உள்ளது.
சவூதி அரேபிய தொழில் நிறுவனங்கள் மற்றும் அரசுப் பணிகளில் 10 முதல் 30 சதவீதம் வரை உள்ளூர் மக்களுக்கு ஒதுக்கப்படும். 10 க்கும் குறைவான ஊழியர்கள் பணிபுரியும் நிறுவனங்களுக்கு விலக்கு, எனினும் ஒரு உள்ளூர் ஊழியர் இருக்க வேண்டும்.

இந்த சட்டத்தால் சவூதி அரேபியாவில் பணிபுரியும் பல்லாயிரக்கணக்கான வெளிநாட்டவர் வேலை இழக்க நேரிடும் விசா காலம் முடிந்த பிறகும் தங்கி உள்ளவர்கள் புதிய சட்டத்தால் பாதிக்கப்படுவர்.
2013 க்குள் இச்சட்டத்தை நடைமுறைப் படுத்த காலக்கெடு நிர்ணயிக்கப்பட்டுள்ளது.
சவுதி அரேபியாவில் பணிபுரியும் வெளிநாடுகளைச் சேர்ந்த தொழிலாளர்கள், அங்கு அதிகபட்சம் 8 ஆண்டுகள் மட்டுமே தங்கியிருந்து பணிபுரியலாம் என்ற கட்டுப்பாட்டை விதிக்க அந்நாட்டு அரசு முடிவு செய்துள்ளது.


</doc>
<doc id="202092" url="https://ta.wikipedia.org/wiki?curid=202092" title="மோகன் லால் சுகாதியா">
மோகன் லால் சுகாதியா

மோகன் லால் சுகாதியா ("Mohan Lal Sukhadia", சூலை 31, 1916 – பெப்ரவரி 2, 1982) இராச்சசுத்தான் மாநில முதலமைச்சராக 17 ஆண்டுகள் (1954–1971) பொறுப்பாற்றிய இந்திய அரசியல்வாதி ஆவார். தமது 38ஆம் அகவையிலேயே முதலமைச்சர் பதவிக்கு வந்த சுகாதியா இராச்சசுத்தான் மாநிலத்தின் வளர்ச்சிக்கும் பல சீர்திருத்தங்களுக்கும் காரணமானவர். இதனால் இவர் "நவீன இராச்சசுத்தானின் நிறுவனர்" எனவும் அறியப்படுகிறார்.

தமது பணிவாழ்வின் பிற்காலங்களில், சுகாதியா கர்நாடகம், ஆந்திரப் பிரதேசம் மற்றும் தமிழக ஆளுநராகப் பொறுப்பாற்றி உள்ளார்.



</doc>
<doc id="202093" url="https://ta.wikipedia.org/wiki?curid=202093" title="பிரபுதாஸ் பட்வாரி">
பிரபுதாஸ் பட்வாரி

பிரபுதாஸ் பட்வாரி ("Prabhudas Patwari", 1909–85) ஓர் இந்திய வழக்கறிஞரும் சமூகவியலாளரும் விடுதலை இயக்க வீரரும் காந்தியவாதியும் ஆவார். குசராத் மாநிலத்தவராகிய பட்வாரி மது,மாது,இறைச்சி ஆகியவற்றை விலக்கி ஒழுக்கம் சார்ந்த வாழ்வை வலியுறுத்தியவர். குடிப்பழக்கம் இல்லாத பட்வாரி தமது வாழ்நாளின் இறுதி வரை மதுவிலக்குக்கிற்கு ஆதரவாகப் போராடியவர். 1977 முதல் 1980 வரை தமிழ்நாடு ஆளுநராக பணியாற்றி உள்ளார்.


</doc>
<doc id="202094" url="https://ta.wikipedia.org/wiki?curid=202094" title="ஔவையார் பாடல்களில் இயற்கை">
ஔவையார் பாடல்களில் இயற்கை

தொல்காப்பியம் கூறும் நிலம், பொழுது ஆகிய இரண்டின் இயல்பு இயற்கை எனப்படும். சங்ககாலத் தமிழ் இலக்கியங்கள் தோன்றி, வளர்ந்த ஒவ்வொரு காலச்சூழ்நிலையிலும், அவை பெரும்பாலும் இயற்கையோடு இணைந்து வாழ்வு கண்ட மக்களைப் பற்றிப் பாடப்பட்டுள்ளன. சங்க இலக்கியத்தில் காணப்படும் முப்பதுக்கும் மேற்பட்ட பெண்பாற் புலவர்களுள் ஒருவர் ஔவையார். ஔவையார் பாடல்களில் -இயற்கை பற்றி இக்கட்டுரை விளக்குகிறது.

இயற்கை என்பது இயல்பானது; மனித சக்தியில்லாமல் தானே தோன்றிய பொருள்கள் அனைத்தும் இயற்கை எனப்படும். இதனைத் தொல்காப்பியம்,

இவ்வைந்தும் இணைந்தது உலகம் என்று கூறுகிறது. இயற்கை என்ற சொல்லிற்கு “இலக்கணம், பான்மை, சுபாவம், வழக்கம், நிலைமை, கொள்கை” என்று பல பொருள்களைக் 
(கழக அகராதி ப.114)-ல் கூறப்பட்டுள்ளது. கௌரா தமிழ் அகராதி, “இயல்பு, ஏது, குணம், தகுதி, திராணி, முறைமை என்று பல பொருள்களைக் கூறுகிறது. க்ரியாவின் தற்காலத் தமிழ் அகராதி, “மனிதனால் உண்டாக்கப்படாமல் தானாகவே காணப்படும் (மலைநீர்) போன்ற பொருள் அல்லது (மழைநீர், இடி,காற்று) போன்ற சக்தி என்று பொருள் தருகிறது”. இவ்வாறான பல விளக்கங்களின் அடிப்படையில் “இயற்கை” என்ற சொல் நம்மைச் சுற்றியிருக்கின்ற மனிதனால் உண்டாக்கப்படாத நிலம், நீர், காற்று, வானம், தீ ஆகியவற்றைக் குறிப்பிடுகிறது எனக் கொள்ளலாம்.

சங்க இலக்கியத்தில் ஔவையார் பாடிய பாடல்களான ஐம்பத்தொன்பதுள் அகம் பற்றியன இருபத்தாறு; புறம் பற்றியன முப்பத்து மூன்று பாடல்கள். இவரது பாடல்களில் இயற்கை வருணைகள் இடம் பெற்றுள்ளன. புறப்பாடல்களையும் இணைத்து நோக்குமிடத்து எல்லா நில வருணைகளும் இடம் பெற்றிருக்க காணலாம்; ஆயினும் மலையும் மலை சார்ந்த இடமுமாகிய குறிஞ்சிக் காட்சிகள் பெருவாரியாகப் பாடப்பட்டுள்ளது. முல்லை முதலான ஏனைய இயற்கை ஓவியங்கள் குறைவே” என்கிறார் மு.வரதராசனார் (பழந்தமிழ் இலக்கியத்தில் இயற்கை-ப.98). இயற்கை அரங்கில் நிலவும் காலநிலை மாற்றங்களை ஔவையார் அந்தந்த நிலைகளுக்கேற்ப மாறிமாறித் தெளிவாக படம் பிடித்துக்காட்டுகிறார்.

அகநானூற்றில் அவ்வையின் நான்கு பாடல்களும் பாலைத் திணைக்கு உரியனவாக அமைகின்றன.

சூரியன்:
“வானம் ஊர்ந்த வயங்குஒளி மண்டிலம்” (அகம் -11) 
வானத்தில் ஓங்கி உயர்ந்து விளங்கும் நெருப்பு பந்தானது பூமியில் உள்ள அனைவருக்கும் நல்லவர் கெட்டவர் என்ற எவ்வித பாகுபாடும் இல்லாமல் வெளிச்சத்தைத் தருகிறது என்று பாடுகிறார். 

பறவையும் பூமாலையும்: 
கூதள மலர்களைக் கொண்டு கட்டிய ஒரு மாலையினை வானில் வீசி எறிந்தால் எப்படி இருக்குமோ, அவ்வாறு இருந்தது என்று பறக்கும் நாரைகளின் கூட்டத்தை வருணித்துப் பாடுகிறார். அழகிய நீல வானத்தில் மேகமானது இருள் சூழ்ந்து காணப்படுகிறது. 

மிகப்பெரிய கொல்லிமலையின் உச்சியில் தோன்றும் நீரானது வேகமாக பெருக்கெடுத்து ஓடிவந்து கீழே வீழ்கின்ற அருவியாக காட்சியளிக்கிறது என்பதை விளக்குகிறார்.

நற்றிணையில் முல்லைத் திணையில் மூன்றும், நெய்தல் திணையில் இரண்டும், மருதத் திணையில் ஒன்றும், குறிஞ்சியில் ஒன்றும் என ஔவையார் ஏழு பாடல்களைப் பாடியுள்ளார். இடி, மின்னல், என மாலை நேரம் மழை வருவதற்குரிய நிலைகளை வருணிக்கிறார். 
மேகத்தின் திரள் மலையடுக்கின் சாரலில் வாழும் பாம்புகள் பயப்படுமாறு விரைந்தெழும் இடியோசையானது வருத்துகிறது என, இடியின் துணையுடன் காற்றோடு கலந்து வரும் மேகத்திரளானது அனைவரையும் அஞ்சச் செய்கிறது என்பதைக் கூறுகிறார்.

கதிரவனின் மறைவு
கதிரவன் மலையின் பின்பு சென்று மறைந்தான் என்பதை இதழ் குவிந்த நெய்தல் மலரும் மலர்ந்தது. மாலை நேரத்தில் மேற்குத் திசையில் கதிரவன் மறைந்தான், அதனால் கிழக்குத் திசையில் நிழல்கள் நீண்டன, ஞாயற்றின் தோற்றமானது செந்நிறமாகத் தோன்றியது; நிலத்தின் வெப்பம் தணிந்தது என்று வருணிக்கிறார். மேலும், 

நீலநிறமுடைய வானமானது கருநிற மேகத்தை மறைத்துள்ளது என்றும், அம்மேகக் கூட்டத்திடையே தோன்றும் மின்னல் ஒளியால் பெரிய மலையகத்திலிருந்த பிளவுகளைக் காண முடிகின்றது என்றும், வானகத்தில் தோன்றும் மின்னல் ஒளியானது பளிச்சென வீசிய மேகத்திரளானது மழை பொழியத் தொடங்கியது என்கிறார்.

வெம்மையான பாலைநில சூறைக் காற்றானது வேகமாக வீசி மரக்கிளையுடன் பறக்கிறது. அவ்வாறு பரவி வரும் காற்று உலர்ந்து இருக்கும் வாகை நெற்றுகளைத் தாக்கி ஒலியை கிளர்ந்தெழச் செய்கிறது என்பதை,
என்று வருணிக்கிறார். மேலும் நீர் வளமும் நில வளமும் நிறைந்த வயல் சூழ்ந்த இடங்களையும் தம் பாடல்களுக்கு பின்னணியாக ஔவையார் அமைத்துள்ளார். 
என்று நீர்நிலைக் காட்சிகளைப் படம் பிடித்து காட்டுகிறார். 

நெருங்கியும் பிணங்கியும் உள்ள பிரம்பங் கொடியில் விளைந்த பழத்தைக் குளத்து மீன்கள் கொத்தும் காட்சியையும் நீர் நிறைந்த குளத்தின் அடியில் தன் அழகிய தண்டினை ஊன்றப் பெற்ற குவளை மலரானது கொடிய கோடை வெயில் வாட்டினாலும் வாடாத தன்மை உடையது. ஏனெனில் அதன் தண்டு நீரில் பதிந்துள்ளது என்பதையும் இவ்வரிகள் தெரிவிக்ககின்றன.

சங்க அகப்பாடல்களைப் போன்று புறப்பாடல்களில் இயற்கை அதிகமாக இடம் பெறவில்லை. இதற்கான இயற்கையின் தன்மை இடம்பெறுவது குறித்த காரணங்களை ஆராய்ந்த வ. சுப. மாணிக்கம், “வீரம், கொடை, புகழ் என்பனவெல்லாம் புறத்திணைப் பொருளான இத்திணைக்கு முதற்பொருள், கருப்பொருள் என்று அவர் கூறவில்லை. புறப்பாடல்களிலும் முதலும் கருவுமாகும் அமைப்பு முறையனாது காணவில்லை” (வ. சுப. மாணிக்கம்-தமிழ்க் காதல்-ப.208) என்கிறார். ஆதலால் பொதுவாக சங்க இலக்கிய புறப்பாடல்களில் இயற்கைகான இடமும் குறைவாகவுள்ளது. புறநானூற்றில் முப்பத்துமூன்று பாடல்கள் ஔவையார் பாடியுள்ளார். புறப்பாடல்களில் போர், அறம், அரசியல் என்ற நிலைகளில் தான் பெரும்பாலும் காணப்படுகிறது; எனினும் இயற்கையைப் பற்றி சிற்சில இடங்களில் வருணிக்கப்படுகிறது,

ஞாயிறும் திங்களும்:
தகடூரில் நல்லாட்சி புரிந்து வந்த அதியன், சேரனுடன் போர்புரிந்து உயிர் துறந்தான். அதனைக் கண்ட அவ்வை அவன் ஆட்சியின் தன்மைக்கும் புகழுக்கும் திங்களையும் ஞாயிற்றையும் ஒப்பிட்டு கூறுகிறார்,

அதியனின் ஆட்சி திங்களைப் போல குளிர்ச்சி உடையது; அதியனின் புகழானது ஞாயிற்றைப் போன்றது; ஞாயிற்றின் (கதிரவனின்) ஒளியை என்றுமே யாராலும் மறைக்க முடியாது. அதே போன்று அதியனின் புகழையும் மறைக்க முடியாது என்பது இவ்வரிகளின் பொருளாகும்.


</doc>
<doc id="202096" url="https://ta.wikipedia.org/wiki?curid=202096" title="சாதிக் அலி">
சாதிக் அலி

சாதிக் அலி ("Sadiq Ali", 1910–2001) இராச்சசுத்தானில் உள்ள உதயப்பூரில் பிறந்த ஓர் விடுதலை இயக்க வீரர் ஆவார். அலகாபாத் பல்கலைக்கழகத்தில் கல்வி கற்ற சாதிக் அலி பின்னர் விடுதலை இயக்கத்தில் இணைந்தார்; பலமுறை சிறை சென்றுள்ளார். அனைத்திந்திய காங்கிரசு கட்சிக் குழுவிற்கு 1936இலிருந்து 1948 வரை அலுவலகச் செயலராகவும் நிரந்தரச் செயலராகவும் பணியாற்றினார். 1958 முதல் 1962 வரையும் பின்னர் 1964 முதல் 1969 வரையும் பொதுச் செயலாளராகப் பணியாற்றினார். 1950-52இல் இடைக்கால நாடாளுமன்ற உறுப்பினராகவும் 1957 முதல் 1970 வரை மாநிலங்களவையின் உறுப்பினராகவும் இருந்துள்ளார். அனைத்திந்திய காங்கிரசு கட்சிக் குழுவின் பொருளியல் மீளாய்வு இதழின் முதன்மை ஆசிரியராகப் பணியாற்றி உள்ளார்.

பழமைவாத இந்திய தேசிய காங்கிரசின் (காங் (ஓ)) தலைவராக 1971 முதல் 73 வரை இருந்துள்ளார். மகாராட்டிர ஆளுநராக 1977 முதல் 1980 வரையும் தமிழக ஆளுநராக 1980 முதல் 82 வரையும் பொறுப்பாற்றி உள்ளார். 1992 முதல் 1996 வரை புது தில்லி இராச்காட்டு சமாதி குழுத் தலைவராக பணி புரிந்தார்.


</doc>
<doc id="202099" url="https://ta.wikipedia.org/wiki?curid=202099" title="ஹீனா சித்து">
ஹீனா சித்து

ஹீனா சித்து (பிறப்பு 29 ஆகத்து 1989) என்பவர் ஒரு இந்திய துப்பாக்கி சுடுதல் வீராங்கனை ஆவார். இவர் 2014 ஏப்ரல் 7 அன்று உலக துப்பாக்கிச் சுடுதல் மகளிர் பிரிவில் முதல் இடத்தைப் பிடித்தார். இதன்மூலம் உலகத் தரவரிசைப் பட்டியலில் முதலிடம் பிடித்த முதல் இந்திய வீராங்கனை என்ற பெயரைப் பெற்றவராவார். இதற்கு முன் இவர் 2013-ம் ஆண்டு நடந்த ISSF உலகக் கோப்பை துப்பாக்கிச் சுடுதல் போட்டியில் 10 மீட்டர் ஏர் பிஸ்டல் (Air Pistol) பிரிவில் தங்கம் வென்றுள்ளார்.. இவர் அஞ்சலி பகவத் (2003) மற்றும் ககன் நரங் (2008) ஆகியோருக்கு அடுத்து உலக துப்பாக்கி சுடுதல் போட்டியில் ரைபிள்/பிஸ்டல் பிரிவில் தங்கம் வென்ற மூன்றாவது இந்தியர் ஆவார். இவர் அன்னு ராஜ் சிங் உடன் இணைந்து 2010 காமன்வெல்த் போட்டியின் 10 மீட்டர் ஏர் பிஸ்டல் மகளிர் இரட்டையர் போட்டியில் தங்கம் வென்றுள்ளார். . மேலும் ஒற்றையர் பிரிவில் வெள்ளிப்பதக்கமும் வென்றார்.
2013இல், ஹீனா பல்மருத்துவ படிப்பை முடித்து பட்டம் பெற்றார். ஹீனாவின்வின் தந்தை தேசிய துப்பாக்கிச் சுடும் வீரர் ஆவார். இவரது சகோதரரும் கூட 10 மீட்டர் காற்று துப்பாக்கி சுடும் போட்டியில் கலந்துகொண்டுள்ளார். ஹீனாவினுடைய உறவினர் துப்பாக்கியை வடிவமைக்கும் கடையின் உரிமையாளர் ஆவார். 2013 பிப்ரவரி 7, அன்று, ஹீனா துப்பாக்கி சுடும் வீரரும், அவரது பயிற்சியாளராக இருந்த ராணக் பண்டிட்டை மணந்தார். ஹீனா, மும்பை, கோரேகாவில் வசித்துவருகிறார்.
2014 ஆகத்து 28 அன்று, ஹீனாவுக்குஅர்ஜுனா விருது வழங்கப்பட்டது.


</doc>
<doc id="202116" url="https://ta.wikipedia.org/wiki?curid=202116" title="நிமலன் சௌந்தரநாயகம்">
நிமலன் சௌந்தரநாயகம்

ஆசுலி நிமலன் சௌந்தரநாயகம் ("Ashley Nimalan Soundaranayagam", 6 நவம்பர் 1950 - 7 நவம்பர் 2000) இலங்கைத் தமிழ் அரசியல்வாதியும், நாடாளுமன்ற உறுப்பினரும், ஆசிரியரும் ஆவார்.

மட்டக்களப்பு மாவட்டத்தைப் பிறப்பிடமாகக் கொண்ட சௌந்தரநாயகம் பாடசாலை ஆசிரியராகவும் அதிபராகவும் பணியாற்றியவர்.

சௌந்தரநாயகம் 1994 நாடாளுமன்றத் தேர்தலில் தமிழர் விடுதலைக் கூட்டணியின் வேட்பாளராக மட்டக்களப்பு தேர்தல் மாவட்டத்தில் போட்டியிட்டார். ஆனாலும் அவர் தெரிவு செய்யப்படவில்லை. மீண்டும் இவர் 2000 ஆம் ஆண்டுத் தேர்தலில் போட்டியிட்டு வெற்றி பெற்று நாடாளுமன்றம் சென்றார்.

சௌந்தரநாயகம் நாடாளுமன்ற உறுப்பினராகத் தெரிவு செய்யப்பட்டு ஒரு மாத காலத்திற்குள் 2000 நவம்பர் 7 இல் கிரான் என்ற ஊரில் இனந்தெரியாதோரால் சுட்டுக் கொல்லப்பட்டார். இவரது கொலைக்கு விடுதலைப் புலிகளின் முன்னாள் கிழக்கு மாகாணத் தலைவரும் இலங்கை அமைச்சருமான விநாயகமூர்த்தி முரளிதரனே காரணம் எனக் குற்றம் சாட்டப்படுகிறது.


</doc>
<doc id="202118" url="https://ta.wikipedia.org/wiki?curid=202118" title="அதிரடி வேட்டை">
அதிரடி வேட்டை

அதிரடி வேட்டை என்பது, 2011 ஆம் ஆண்டு வெளியான தூக்குடு என்ற தெலுங்குத் திரைப்படத்தின் தமிழ் மொழியாக்கம் ஆகும். மகேசு பாபு, சமந்தா ஆகியோர் முதன்மை வேடங்களில் நடித்துள்ளனர்.




</doc>
<doc id="202124" url="https://ta.wikipedia.org/wiki?curid=202124" title="எஸ். ஏ. குதுசி">
எஸ். ஏ. குதுசி

எஸ். ஏ. குதுசி, மலையாள இலக்கியவாதியும், சிறுகதை எழுத்தாளரும் ஆவார். இவர் 1950-ல் கோழிக்கோடு கொயிலாண்டியில் பிறந்தார். 




</doc>
<doc id="202126" url="https://ta.wikipedia.org/wiki?curid=202126" title="கா. அ. ஜெயசீலன்">
கா. அ. ஜெயசீலன்

கே. ஏ. ஜெயசீலன், மலையாளக் கவிஞர் ஆவார். இவரது முழுப் பெயர், காராட்டுபறம்பில் அச்சுதன் ஜயசீலன் என்பதாகும். இவர் 1940-ல் திருச்சூர்ர் மாவட்த்தில் பெரிங்கோட்டுகரையில் பிறந்தார்.. ஐதராபாத்தில் உள்ள ஆங்கிலம் மற்றும் வேற்றுமொழிகளுக்கான மைய நிறுவனத்தில் பேராசிரியராகப் பணிபுரிகிறார்.

சீபெல் நிறுவனத்தின், ”ஒக்கேஷனல் பேப்பர்ஸ் இன் லிங்க்விஸ்டிக்ஸ்” என்ற நூலின் 10-ஆம் தொகுப்பை இவர் தொகுத்து வழங்கியுள்ளார். 

இவர் மொழியியல் தொடர்பாகவும், மலையாள இலக்கணம் தொடர்பாகவும் ஆய்வேடுகளை வெளியிட்டுள்ளார்.



</doc>
<doc id="202130" url="https://ta.wikipedia.org/wiki?curid=202130" title="மென்பொருள் வடிவமைப்பு முறை">
மென்பொருள் வடிவமைப்பு முறை

மென்பொருள் பொறியியலில் மென்பொருள் வடிவமைப்பு முறை (Design pattern) என்பது ஒரு குறிப்பிட்ட சூழலில் பொதுவாக ஏற்படும் பிரச்சனைகளுக்கு உருவாக்கப்படும் மென்பொருள் வடிவமைப்பு ஆகும். மென்பொருள் வடிவமைப்பு என்பது நேரடியாக ஒரு மூல குறியீடாகவோ அல்லது ஒரு இயந்திர மொழியாகவோ மாற்ற கூடிய அமைப்பு அல்ல. பல்வேறு சூழ்நிலைகளில் எவ்வாறு நிரலாக்கம் செய்வது என்பதற்கான ஒரு வார்ப்புருவையும், விளக்கத்தையும் கொண்டிருக்கும். நிரலாளர்கள் வெவ்வேறு சூழலுக்கேற்ப சிறந்த நடைமுறைகளைப் பின்பற்றி மென்பொருள் உருவாக்கத்தை எளிமைப்படுத்தியும், தரமுள்ளவையகவும் இருக்க மென்பொருள் வடிவங்கள் உதவுகின்றன. பொதுவாக திரும்ப நிகழ்த்தப்பட இயலுகின்ற தீர்வுகள் வடிவமைப்பு முறைகள் ஆகின்றன.

வடிவங்கள் கட்டடக்கலை கருத்து மூலம் கிறிஸ்டோபர் அலெக்சாண்டரால் (1977-79) உருவாக்கப்பட்டது. 1987ல், கென்ட் பெக் மற்றும் வார்டு கன்னிங்காம் நிரலாக்கங்கள் போன்றவற்றுக்கு வடிவங்களை பயன்படுத்துவதற்கான யோசனையை பரிசோதனை செய்ய தொடங்கினர். அந்த ஆண்டின் OOPSLA மாநாட்டில் தங்கள் முடிவுகளை வழங்கினர்.

1994ல் வடிவமைப்பு முறைகள் குறித்த புத்தகம் புத்தகம் வெளிவந்த பின்பே மென்பொருள் வடிவமைப்பு முறைகள் பிரபலமடையத் தொடங்கின. வடிவமைப்பு முறைகள் நீண்ட காலமாக நடைமுறையில் பயன்படுத்தப்படுகிறது என்றாலும், வடிவமைப்பு முறைகள் கருத்து ஒழுங்குபடுத்துதல் பல ஆண்டுகளாக நலிவுற்றிருந்தது.

சோதனை செய்ப்பட்ட அல்லது நிருபிக்கப்பட்ட மேற்கோள் சூத்திரங்களாக வழங்குவதன் மூலம் வடிவமைப்பு முறைகள் மென்பொருள் தயாரிப்பின் தரத்தையும் வேகத்தையும் அதிகரிக்க இயலும். . வடிவைமைப்பு முறைகளை மீண்டும் மீண்டும் பயன்படுத்துவதன் மூலம் குறியீடை படிப்பதும் புரிந்து கொள்வதும் நிரலாளர்களுக்கும், வடிவைமைப்பு முறைகளை அறிந்த மென்பொருள் வடிவைமைப்பாலர்களுக்கும் எளிதாகிறது. மேலும் அது பல நடைமுறை சிக்கல்களை தவிர்க்கிறது.



</doc>
<doc id="202131" url="https://ta.wikipedia.org/wiki?curid=202131" title="பி. கே. அப்துல் காதர்">
பி. கே. அப்துல் காதர்

பி. கே. அப்துல் காதர், கேரள அரசியல்வாதி ஆவார். இவர் கேரளத்தின் இரண்டாவது சட்டசபையில் உறுப்பினராகத் தேர்ந்தெடுக்கப்பட்டவர். இந்திய தேசிய காங்கிரசு கட்சியின் சார்பில், கொடுங்கல்லூர் தொகுதியில் வென்றவர். 1954-56 காலகட்டங்களில் திருக்கொச்சி சட்டசபைத் தொகுதியின் சார்பாக எம்.எல்.ஏ ஆனவர்.


</doc>
<doc id="202133" url="https://ta.wikipedia.org/wiki?curid=202133" title="ம. சூ. நாராயணா">
ம. சூ. நாராயணா

எம். எஸ். நாராயணா தெலுங்கு திரைப்பட நடிகர். இவர் ஏறத்தாழ 500 திரைப்படங்களில் நடித்துள்ளார். நகைச்சுவை வேடங்களில் நடித்து, ஐந்து முறை நந்தி விருது பெற்றுள்ளார். இவர் நடித்தவற்றில், இந்திரா, சொந்தம், தூக்குடு ஆகிய திரைப்படங்கள் குறிப்பிடத்தக்கன.



</doc>
<doc id="202139" url="https://ta.wikipedia.org/wiki?curid=202139" title="இந்திரா (தெலுங்குத் திரைப்படம்)">
இந்திரா (தெலுங்குத் திரைப்படம்)

இந்திரா, 2002 ஆம் ஆண்டு தெலுங்கில் வெளியான திரைப்படம். இதில் சிரஞ்சீவி, சோனாலி பேந்திரே, ஆர்த்தி அகர்வால் ஆகியோர் நடித்துள்ளனர். இது பின்னர், இந்திரா தி டைகர் என்ற பெயரில் இந்தியிலும், இந்திரன் என்ற பெயரில் தமிழிலும் மொழிமாற்றம் செய்யப்பட்டது. 



</doc>
<doc id="202147" url="https://ta.wikipedia.org/wiki?curid=202147" title="தர்மவரப்பு சுப்பிரமணியம்">
தர்மவரப்பு சுப்பிரமணியம்

தர்மவரப்பு சுப்பிரமணியம், தெலுங்குத் திரைப்பட இயக்குனரும், நகைச்சுவை நடிகரும் ஆவார். சிறந்த நகைச்சுவை கதாப்பாத்திரத்திற்கான நந்தி விருதுகளைப் பெற்றுள்ளார்.




</doc>
<doc id="202153" url="https://ta.wikipedia.org/wiki?curid=202153" title="புதுச்சேரி மணக்குள விநாயகர் கோவில்">
புதுச்சேரி மணக்குள விநாயகர் கோவில்

மணக்குள விநாயகர் கோவில் புதுச்சேரியில் அமைந்துள்ளது. இக்கோயில் பிரெஞ்சுக்காரர்கள் புதுச்சேரிக்கு வருவதற்கு முன்பிருந்து, அதாவது 1666 ஆம் ஆண்டுக்கும் முன்பேயுள்ள ஒரு கோவில் ஆகும். மணல் குளத்து விநாயகர் என்ற பெயர் மருவி மணக்குள விநாயகர் ஆனது என்றறியப்படுகிறது. புதுச்சேரியின் சுற்றுலாத் தலங்களில் இதுவும் ஒன்று. புகழ் பெற்ற விநாயகர் கோயில்களில் குறிப்பிடத்தக்கதும் ஆகும் .
கோவிலின் உட்பகுதின் மேற்கூரையில் விநாயகர் பற்றிய பல வண்ண படங்கள் வரையப்பட்டு காண்பவரை அளவில்லா இன்பத்தில் ஆழ்த்தும் .கோவில் சுற்றுபுற சுவர்களில் அதைபோல் பல வண்ண படங்கள் வரையப்பட்டு உள்ளது .
புதுவை புதிய பேருந்து நிலையத்தில் இருந்து 4 கிலோமீட்டர் தூரத்தில் உள்ளது .<br>
புதுவை ரயில் நிலையத்தில் இருந்து 2 கிலோமீட்டர் தூரத்தில் உள்ளது .

காலை 5.45 முதல் 12.30 மணி வரை.<br>
மாலை 4.00 முதல் 09,30 மணி வரை.<br>
நேரம் விழா நாட்கள் மற்றும் விடுமுறை நாட்களில் மாற்ற உட்பட்டவை<br>
தங்க தேர் பக்தர்கள் நன்கொடைகள் சேகரிப்பு அடிப்படையில் முற்றிலும் செய்யப்பட்டது.இந்த தேர் பயன்படுத்தப்படும் தங்கம் மொத்த எடை சுமார் 7.5 கிலோ மதிப்பீடு ரூபாய் 35 லட்சம் மூலம் ஆகும்.தேரின் உயரம் 10 அடி அகலம் 6 அடி ஆகும்.மணக்குள விநாயகர் கோவில் தங்க தேர் 2006ஆம் ஆண்டு உருவாக்கி பயன்பாட்டுக்கு கொண்டு வரப்பட்டது . இந்த தங்க தேர் பவனி ஒவ்வொருஆண்டும் விஜய தசமி அன்று மேல தாளங்களுடன் ஊர்வலமாக கொண்டு செல்ல படும்.கடந்த ஆண்டு(2011) வரை கோவில் யானை லட்சுமி திருதேருடன் சேர்ந்து ஊர்வலம் வந்தன. மணக்குள விநாயகர் வீதியில் ஆரம்பித்து நேரு வீதி வழியாக வந்து ராஜா சினிமா தியேட்டர் அருகில் உள்ள போக்குவரத்து சிக்னல் வழியாக வந்து கொசகடை வீதி சென்று அங்கு இருந்து கோவிலை வந்து அடைகிறது.

மணக்குள விநாயகர் கோவிலில் கோவில் யானை ஒன்று உள்ளது .அதன் பெயர் லட்சுமி .இந்த யானை மற்ற கோவில் யானைகள் போல் அல்லது மக்களுடன் மிகவும் அன்புடன் பழகி வருகிறது .லட்சுமி யானை புதுவை மக்களால் பெரிதும் பேரன்புடன் கண்டு செல்ல கூடிய ஒரு நிலை இன்று உள்ளது .மணக்குள விநாயகர் கோவில் நுழைவாயில் முன் லட்சமி நின்று கொண்டு வரும் பக்தர்களை வரவேற்பதை நாம் இன்றும் காண முடியும் .பல குழந்தைகள் லட்சமி கன்வதற்காக இங்கு வருகின்றனர் .அக்டோபர் 2013 முதல் புதுவை முனிசிபாலிட்டி யானை உரிமம் கொடுக்கப்பட்டு உள்ளது அதற்கான சான்று அதன் கழுத்தில் செப்பு பதக்கத்தில் பொறிக்கப்பட்ட ஒரு அபாரனமாக அதை காணலாம்.
இள வயதிலேயே தந்தையை இழந்த சுவாமிகள், தாயார் தனக்கு திருமண ஏற்பாடு செய்வதைக் கண்டு மிரண்டு போய் தன் குலதெய்வமான அம்மனிடம் முறையிட்டார். அப்பொழுது அம்மன் தன்னை அழைப்பது போன்று ஒர் ஒலி கேட்க, அந்த ஒலியை கேட்டுக் கொண்டே நடக்கத் தொடங்கியவர் ”முரட்டாண்டி” என்ற ஊரை அடைந்தவுடன் தான் தன் நிலை அடைந்தார். அங்கிருந்த முத்து மாரியம்மன் கோவிலை அடைந்து அம்மனை வேண்டினார்.இடைவிடாது தாயை வணங்கிக் கொண்டேயிருந்தார்.
அதி அற்புத அழகு வாய்ந்த அன்னையின் தரிசனக் காட்சியை- அன்றிரவு கண்ணாரக்கண்டார். வாய் பேசா ஊமையானார்.
கடற்கரை அருகில் இருந்த மணற் குளத்தங்கரையில் ஒரு விநாயகர் சிலையை பிரதிஷ்டை செய்து அவ்விநாயகரையும் வழிபட்டு வந்தார்.
தினமும் காலையில் ஐந்து மைல்கல் நடந்து புதுவையை அடைந்து, அங்கு விநாயகருக்கு மலர் அலங்காரம் செய்து- பூஜை செய்து வழிபட்டுவிட்டு –பின் அங்கிருந்து திரும்பவும் நடந்து முரட்டாண்டிக்கு
வந்து அம்மனை வழிபட்டு வந்துள்ளார். இது அவரின் தினசரி வாடிக்கையானது.<br>
சுவாமிகளுக்கு-அந்த இடம், அவர் மனதில் அமைதியை தோற்றுவித்தது. ஞான பூமியிலே, சித்தர்கள்,தவசீலர்கள், ஆத்ம சாதனையாளர்கள் தேடும் பேரின்பம் ஒளிரக்கண்டார். தன்னை இப்புதுவைக்கு அழைத்து வந்த அந்த ஓங்கார ஒலியை வணங்கினார். தான் புதுவைக்கு அழைத்து வரப்பட்ட நோக்கத்தை உணர்ந்து கொண்டார்.<br>
சுவாமிகளுக்கு மிகவும் வசதியாய் அமைந்தது. பிள்ளைத்தோட்டத்து பகுதி மக்கள் சுவாமிகளின்
மேல் மிகவும் அன்பாயிருந்து பணிவிடை செய்து வந்தனர். காலையில் விநாயகரை பூஜை செய்வது வழக்கம்.பின் முத்து மாரியம்மனிடம் நிஷ்டையில் அமர்வார்.பின் மொரட்டாண்டி செல்வார். இவ்வளவும் நடந்தே சென்று முடிப்பார்.காலங்கள் சென்றன.ஆத்ம சக்தி தீவிரமாக வெளிப்படத் தொடங்கியது.தன்னை நாடி வரும் பக்தர்களுக்கு மருத்துவ உதவிகள் செய்து வந்ததுடன் அவர்களின் குறைகளை கேட்டு தீர்த்து வைத்துள்ளார். அவரின் சித்து வேலைகளைக் கண்ட மக்கள் சுவாமிகளின் குடிசையை “சித்தன் குடிசை” என்றுஅழைத்து வந்தனர். இன்றளவும் அப்பகுதி அப்பெயரிலேயே அழைக்கபடுகிறது. அவரின் அருளால் அப்பெயர் மக்கள் மனதில் நிலைத்து விட்டது. சுவாமிகள், காதில் பெரிய துளை இருந்ததால் பின்னர் அவர் “தொள்ளைக் காது சித்தர்”என அழைக்கப் பெற்றார்.




</doc>
<doc id="202155" url="https://ta.wikipedia.org/wiki?curid=202155" title="கர்ம யோகம்">
கர்ம யோகம்

கர்ம யோகம் என்பது கர்மம்+யோகம் எனும் சொற்களின் சேர்கையே. உடல், மனம் மற்றும் வாக்கால் செய்யும் செயல்களே கர்மம் எனப்படும். யோகம் என்பதற்கு சாதனை என்று பொருள். ஒரு செயலை வெறும் செயலாக செய்யும் போது, அச்செயல் மனதில் விருப்பு-வெறுப்புகள் கொடுத்து துயரத்தில் பந்தப்படுத்தி, மனதை பளு ஆக்குகிறது. அதே செயலை கர்ம யோக சாதனையாக நினைத்து செய்யும் போது மனதில் ஏற்படும் விருப்பு-வெறுப்புகளை நீக்கி, மனதில் அமைதி உண்டாக்குகிறது.













</doc>
<doc id="202159" url="https://ta.wikipedia.org/wiki?curid=202159" title="பொது வாக்குரிமை">
பொது வாக்குரிமை

பொது வாக்குரிமை (இலங்கை வழக்கு: சர்வசன வாக்கெடுப்பு, ஆங்கிலம்: "Universal suffrage"அல்லது "universal adult suffrage" அல்லது "general suffrage" அல்லது "common suffrage") என்பது வாக்களிக்கும் உரிமையை அனைத்து முதிர் அகவையர் குடிகளுக்கும் விரிவுபடுத்துவதாகும். தவிர இது முதிரா அகவையினருக்கும் (டெமனி வாக்களிப்பு) குடியல்லாதோருக்கும் விரிவுபடுத்துவதையும் குறிக்கும். வாக்குரிமை வாக்களிக்கும் உரிமை மற்றும் வாக்களிக்க வாய்ப்பு என்ற இரு விழுமியங்களைக் கொண்டிருப்பினும் பொது வாக்குரிமை என்பது வாக்களிப்பு உரிமையை மட்டுமே குறித்தது; நடப்பு அரசு எத்தனை முறை வாக்காளர்களை கலந்து முடிவுகள் எடுக்கிறது என்பதை குறிப்பிடுவதில்லை. எங்கெல்லாம் பொது வாக்குரிமை உள்ளதோ அங்கு வாக்களிக்கும் உரிமை இனம், பால், நம்பிக்கை, செல்வம், அல்லது சமூகநிலை ஆகியவற்றால் கட்டுப்படுத்தப் படுவதில்லை.



</doc>
<doc id="202161" url="https://ta.wikipedia.org/wiki?curid=202161" title="சீந்தில்">
சீந்தில்

சீந்தில் ("Tinospora cordifolia") என்பது மரங்களில் தொற்றிப் படரும் ஒரு மூலிகைத் தாவரமாகும். தண்டின் மேல் பகுதியில் தடித்த தோல் மூடி இருக்கும். தோலுக்கு மேல் மெல்லிய காகிதம் போன்ற படலம் மூடியிருக்கும். இலைகள் இதய வடிவில் இருக்கும். இவை மரங்களின் மேல் ஏறி படரும். கொடியை அறுத்து விட்டாலும் உலர்ந்து போகாது. காற்றிலுள்ள நீரை உறிஞ்சும் வாழும் திறனுடையது. அறுபட்ட இடத்திலிருந்து மெல்லிய கம்பி போன்ற கொடிகளை கீழ் நோக்கி வளர விட்டு பூமியில் வேரூன்றி கொண்டு பூமியிலிருந்து நீரை உறிஞ்சி வாழ ஆரம்பிக்கும்.
சீந்திலுக்கு அமிர்தவல்லி, சோமவல்லி, அமிர்தை, குண்டலி, அமிர்தக்கொடி போன்ற பல பெயர்கள் உண்டு. ‘வல்லி’ என்றால் ‘கொடி’ என்ற பொருளில், கொடி வகையான சீந்திலுக்கு அமிர்த‘வல்லி’ எனும் பெயரும், அமிர்தம் என்றால் ‘அழியாத தன்மையைக் கொடுக்கும்’ என்ற பொருளில் ‘அமிர்தை’ எனும் பெயர் இதற்கு ஏற்பட்டிருக்கிறது. இதில் பொற்சீந்தில் எனும் இனமும் உண்டு.

சித்த மருத்துவத்தில் சீந்தில் கொடியை கற்ப மருத்துவ குணம் (கற்ப மருந்து என்பது மனிதன் நீண்ட நாள் உயிர் வாழ உதவுவது என்பது பொருள்) கொண்டதாக கூறப்பட்டுள்ளது. கிராமங்களில் குழந்தைகளுக்கு சளி பிடிக்காமல் இருக்க கொடியின் சிறு துண்டை எண்ணெயில் பொரித்து ஆற வைத்து தலைக்குத் தேய்த்து குளிப்பாட்டுவது வழக்கம். பெரியவர்களூக்கும் சளிக்கு சீந்தில் கொடியிலிருந்து மருந்து தயாரிக்கலாம். முற்றிய சீந்தில் கொடியிலிருந்து சீந்தில் சர்க்கரை என்னும் வெண்மையான பொடி தயாரிப்பர். அதற்கு சீந்தில் சர்க்கரை என்று பெயர். சித்த மருந்து தயாரிப்பில் சீந்தில் சர்க்கரை பயன்படுகின்றது.



</doc>
<doc id="202162" url="https://ta.wikipedia.org/wiki?curid=202162" title="கென்ட் பெக்">
கென்ட் பெக்

கென்ட் பெக் ("Kent Beck") ஒரு அமெரிக்க மென்பொருள் பொறியாளர் மற்றும் எக்ஸ்ட்ரீம் புரோகிராமிங் உருவாக்கியவர். மேலும் சுறுசுறுப்பான மென்பொருள் உருவாக்கம் மற்றும் டெஸ்ட் டிரைவன் அபிவிருத்தி சாப்ட்வேர் டெவலப்மெண்ட் முறைமைகளுக்கு வழி காட்டியவர். 2001ல் சுறுசுறுப்பான பிரகடனத்தில் கையெழுத்திட்ட 17 பேரில் பெக் கும் ஒருவராக இருந்தார்.

அவர் கணினி அறிவியலில் பிஎஸ் மற்றும் எம்.எஸ் பட்டங்களை (1979-1987) ஓரிகன் பல்கலைக்கழகத்தில் பயின்றவராவார்.



</doc>
<doc id="202167" url="https://ta.wikipedia.org/wiki?curid=202167" title="தெய்வமகள் (தொலைக்காட்சித் தொடர்)">
தெய்வமகள் (தொலைக்காட்சித் தொடர்)

தெய்வமகள் விகடன் டெலிவிசன் தயாரிப்பில் திங்கட்கிழமை முதல் சனிக்கிழமை வரை இரவு 8 மணிக்கு சன் தொலைக்காட்சியில் ஒளிபரப்பான மெகாதொடர். திருமதி செல்வம் வெற்றி தொடரை அடுத்து ச. குமரன் இயக்கியுள்ளார். இந்த தொடரில் வாணி போஜன் (இந்தத் தொடரின் மூலமாக தமிழக மக்களிடம் இவருக்கு புகழ் கிட்டியது), கிருஷ்ணா, ரேகா கிருஷ்ணப்பா, சபிதா ஆனந்த உள்ளிட்ட பலர் நடித்துள்ளனர்.

இந்த தொடர் சன் குடும்பம் விருதுகள் உள்பட்ட பல விருதுகளை வென்றுள்ளது என்பதை குறிப்பிடத்தக்கது.

Oohala Pallakilo என்ற பெயரில் தெலுங்கு மொழியில் மொழிமாற்றம் செய்யப்பட்டு (திங்கள் முதல் வெள்ளி வரை இரவு 07 மணிக்கு ஜெமினி தொலைகாட்சியிலும் மற்றும் மலையாளம் மொழியில் பாக்யலக்ஷ்மி என்ற பெயரில் மறுதயாரிப்பு செய்யப்பட்டு சூர்யா தொலைக்காட்சியில் ஒளிபரப்பானது.





</doc>
<doc id="202182" url="https://ta.wikipedia.org/wiki?curid=202182" title="உருவாக்கும் வடிவமைப்பு முறைகள்(மென்பொருள்)">
உருவாக்கும் வடிவமைப்பு முறைகள்(மென்பொருள்)

பொருள் உருவாக்கம் (Creational Patterns) என்பது பொதுவாக நிரலாக்கம் செய்யும்போது பல்வேறு நடைமுறைச் சிக்கல்களை உருவாக்கலாம். இதனை கையாளவே உருவாக்கும் வடிவமைப்பு முறைகள். உருவாக்கும் வடிவமைப்பு முறைகள் சூழ்நிலைக்கு ஏற்ற வகையில் பொருட்களை உருவாக்க(creating objects) உதவும் வடிவமைப்பு முறைகள் ஆகும்.

உருவாக்கும் வடிவமைப்பு முறைகள் பெரும்பாலும் பின்வரும் இரண்டு யோசனைகளை கொண்டே அமைந்துள்ளன:

இந்த முறையில் நன்கு அறிமுகமான வடிவமைப்பு முறைகள் பின்வருமாறு:

ஒரு அமைப்பினை ஒரு பொருளின் உருவாக்கத்திலும், அமைப்பிலும் மற்றும் குறிப்பிடப்படுதலிளிருந்து தனித்தாள உதவுவதே பொருள் உருவாக்க வடிவமைப்புகள் ஆகும். அடிப்படையில் அமைப்பின் நெகிழ்வு அதிகரிக்க ஒரு பொருளானது என்ன, யார், எப்படி, எப்போது படைக்க முடியும் என்பதை அறிவுறுத்துகிறது.


</doc>
<doc id="202187" url="https://ta.wikipedia.org/wiki?curid=202187" title="சாணி வண்டு">
சாணி வண்டு

சாணி வண்டு ("Dung beetle") என்பது ஒரு வண்டினமாகும். இவை ஆப்பிரிக்கா முதல் அண்டார்டிகா வரையும் வாழ்வதாக ஆய்வுகள் கூறுகின்றன. இவ்வண்டு விலங்குகளின் சாணத்தை உண்டு வாழ்கின்றது. சிறிய வண்டுகள் சாணக்குவியலுக்குள் புகுந்து அச்சாணக்குவியல் தீரும்வரை அங்கேயே தங்கி வாழும். இவ்வண்டில் 5,000 இனங்களுக்கு மேல் உண்டு.

இது ஒரு மிமீ முதல் மூன்று செ.மீ வரை என பல அளவுகளில் காணப்படுகின்றது. இதன் வடிவம் ஏறக்குறைய தென்னை மரத்தின் குருத்துகளை குடைந்து நாசம் செய்யும் "காண்டாமிருக வண்டினை" ஒத்திருக்கும். கருமை நிறமுடையது. முன்பகுதி அரைவட்டவடிவில் மண்வெட்டி போன்ற அமைப்பு காணப்படுகிறது. அதன் முன்னங்கால்கள் குட்டையாகவும் பின்னங்கால்கள் நீண்டும் காணப்படும்.

மண்வெட்டி போன்ற அமைப்பின் மூலம் சாணத்தின் ஒரு பகுதியை வெட்டி பிரித்து எடுக்கவும் பூமியில் பள்ளம் தோண்டவும் முடியும். சாண வண்டுகளுக்கு மோப்ப சக்தி அதிகம். யானை, மாடு போன்ற விலங்குகள் சாணம் போட்டவுடன் அதிலிருந்து வரும் மணம் காற்றில் பரவியவுடன் சாண வண்டுகள் கூட்டமாக வந்து சாணத்தை மொய்த்து கொள்ளும். இனப்பெருக்கத்திற்கு தயாராக இருக்கும் பெண் வண்டுகள் சாணத்தை உருட்டி பந்து போல் செய்து முன் கால்களை முன் பக்கம் ஊன்றிக்கொண்டு பின்னங்கால்களால் சாண உருண்டையை உருட்டிச் செல்லும். அவை தன் எடையைப்போல் 50 மடங்கு எடையை நகர்த்திச் செல்லும் வலிமையுடையது. அவ்வாறு உருட்டிச் செல்லும் சாண உருண்டைகளை ஈரமான இடத்தைத் தேர்ந்தெடுத்து பின்னங்கால்களால் தாங்கியபடி முன்னங்கால்களால் பூமியில் குழி தோண்டிகொண்டு நுழையும். சாண உருண்டையும் குழிக்குள் வந்து சேரும். வெளியேற்றப்பட்ட மண்குழியை மூடிகொள்ளும். நாளொன்றுக்கு ஒரு வண்டு தனது எடையைப் போல 250 மடங்கு அதிகமான சாணத்தை அல்லது மலத்தை மண்ணுக்குள் அனுப்புகின்றது.

வண்டு சாண உருண்டையின் மீது முட்டையிடும். பின் வெளியேறி விடும். முட்டை குஞ்சு பொரித்து சாண உருண்டையை உண்டு வளரும். முழுவளர்ச்சி அடைந்தவுடன் வெளியேறிவிடும். மழை பெய்து பூமி ஈரமாக உள்ள காலங்களில் மட்டுமே வண்டுகள் இனப்பெருக்கத்தில் ஈடுபட முடியும். 



</doc>
<doc id="202188" url="https://ta.wikipedia.org/wiki?curid=202188" title="கோப்பாய் வீரபத்திர சுவாமி ஆலயம்">
கோப்பாய் வீரபத்திர சுவாமி ஆலயம்

கோப்பாய் வீரபத்திர சுவாமி ஆலயம் (Kopay Veerapatra Swamy Temple) தென் கோவை என ஈழத்துப் புலவர்களால் சிறப்பித்துக் கூறப்பட்ட, இலங்கை, யாழ்ப்பாணம், கோப்பாய் தெற்கில் அமைந்துள்ளது. சுமார் 200 ஆண்டுகள் பழமை வாய்ந்தது. கோப்பாய் பழைய வீதியிலிருந்து இருபாலை செல்லும் தெருவில் ஆலயம் அமைந்துள்ளது.

தெரிந்த வரலாற்றின் படி, 1820 ஆம் ஆண்டளவில் சிவசுவாமி ஐயர் என்பவர் இந்த ஆலயத்தின் நிறுவன குருவாக இருந்தார். "ஒற்றைப் பனையோலை" என அழைக்கப்பட்ட காணியில் ஒரு சிறு குடிலில் ஆலயம் இருந்தது. வீரபத்திரர் ஆலயம் என அழைக்கப்பட்டாலும் அக்காலத்தில் ஒரு வேல் மட்டுமே பிரதிட்டை செய்யப்பட்டிருந்தது. காணிக்குச் சொந்தக்காரரான ஒரு மூதாட்டி தனக்கு சந்ததி இல்லாத காரணத்தால் அதனை கோயிலுக்கே அன்பளிப்பாக கொடுத்துவிட்டார்.

சிவசுவாமி ஐயரின் பெண்வழிப் பேரனான முத்துக்குமாரசாமி ஐயர் கோயிலை மேம்படுத்தினார். கர்ப்பக்கிரகம், அர்த்த மண்டபம் ஆகியவற்றை கற்களால் கட்டுவித்தார். மகாமண்டபம், எழுந்தருளி சந்நிதி, உள்மண்டபம், வெளிமண்டபம், வசந்த மண்டபம், யாகசாலை, மடைப்பள்ளி, களஞ்சியம் என்பவற்றை கட்டியதுடன் திருமஞ்சனக்கிணறு எடுத்து அதனையும் கற்களால் கட்டுவித்தார். உட்பிரகாரத்தைச் சுற்றி மதிற்சுவரும் அமைக்கப்பட்டது.

இந்தக் கட்டுமானப் பணிகள் நிறைவேறியதும் வீரபத்திர சுவாமி தாமிர விக்கிரகத்தை வார்ப்பித்து மூலவர் சந்நிதியில் பிரதிட்டை செய்தார். அவ்வாறே எழுந்தருளி சுவாமியையும் தாமிரத்தால் செய்து எழுந்தருளி சந்நிதியில் பிரதிட்டை செய்தார். அத்துடன் கோயில் பூசைக்குத் தேவையான தீபங்கள், கலசங்கள் போன்ற உபகரணங்களையும் செய்வித்தார். சுவாமி திருவிழாவின் போது வீதியுலா வர குதிரை வாகனம் ஒன்று செய்து வைத்தார்.

கோயில் அயலில் வசித்த இரத்தினம் - பொன்னம்மா தம்பதியினர் ஒரு அசையாமணி செய்து கொடுத்தனர்.

முத்துக்குமாரசாமி ஐயரின் பேரனான சண்முகநாத குருக்கள் 1954 ஆம் ஆண்டளவில் ஆலயத்தை மேலும் மேம்படுத்தினார். ஆலயம் அமைந்திருந்த காணியை நன்கொடையாகக் கொடுத்த மூதாட்டியின் உறவுமுறைப் பேரனான கந்தையா வைத்தியநாதன் அப்போது திருக்கேதீச்சரம் கோயில் புனருத்தாபன பணியில் ஈடுபட்டிருந்தார். சண்முகநாத குருக்கள் அவரை அணுகி, ஆலய வரலாற்றை அவருக்கு எடுத்துரைத்து, வீரபத்திர சுவாமி ஆலயத்தையும் புனரமைக்க உதவுமாறு கேட்டார். கந்தையா வைத்தியநாதன் சம்மதித்து ஏற்ற ஒழுங்குகள் செய்து கொடுத்தார்.

பாலத்தாபனம் செய்யப்பட்டு கோயில் புனரமைக்கப்பட்டது. உள் மண்டபம் விசாலமாக்கப் பட்டது. வெளிமண்டபம், வசந்த மண்டபத்தையும் உள்ளடக்கக் கூடியதாக விஸ்தரிக்கப்பட்டது. எழுந்தருளி சந்நிதி அம்மன் சந்நிதியாக மாற்றப்பட்டு அச்சந்நிதிக்கும் வெளிமண்டபம் அமைக்கப்பட்டது. பரிவார மூர்த்திகளாக பிள்ளையார், முருகன், சூரியன், பைரவர் சந்நிதிகள் உட்பிரகாரத்தில் கட்டப்பட்டன. இவற்றிற்கான சிலாவிக்கிரகங்கள் தமிழ் நாட்டிலிருந்து வரவழைக்கப்பட்டன. கோபுர வாசலுக்கு கதவு போடப்பட்டது. வசந்த மண்டபம், யாகசாலை, மடைப்பள்ளி, களஞ்சியம் ஆகியவை புதுப்பித்துக் கட்டப்பட்டன. சுற்று மதிட்சுவர் மீள்மைக்கப்பட்டு உயர்த்திக் கட்டப்பட்டது.

கோயில் மேற்கு வீதியில் வசித்த செல்லப்பா என்பவர் காளை வாகனம் ஒன்றும், சகடை ஒன்றும் செய்வித்துக் கொடுத்ததுடன் வாகனசாலையையும் புதுப்பித்தார். அத்துடன் வெளி மண்டப கூரைக்கு ஓடு வேயும் பணியையும் இவரே பொறுப்பேற்று செய்வித்தார்.

இன்னொரு அன்பரான சடாசிவம் (அவரின் பெயர் சதாசிவம், ஆனால் சடாசிவம் என்றே அவரை அழைப்பார்கள்) என்பவர் ஊர் மக்களின் உதவியுடன் ஆட்டுக்கடா வாகனம் ஒன்று செய்து கொடுத்தார்.

கோயில் கர்ப்பக்கிருகத்துக்கு மேல் அமைந்த பண்டிகையில் தமிழ் நாட்டிலிருந்து வந்த சிற்பி ஒருவரால் நான்கு திசைகளிலும் சிற்பங்கள் அமைக்கப்பட்டன.

புனருத்தாபன வேலைகள் முடிவடைந்து 1955 ஆம் ஆண்டு தை மாதம் கும்பாபிசேகம் நடைபெற்றது. அச்சுவேலி குமாரசுவாமி குருக்கள் தலைமையில் உடுவில் அம்மன் கோவில் சிவகடாட்ச குருக்கள் மற்றும் கோப்பாய் வெள்ளெருவைப் பிள்ளையார் கோவில் நிறுவனகுரு சச்சிதானந்தேசுவரக் குருக்கள் ஆகியோருடன் சண்முகநாதக் குருக்களும் சேர்ந்து கும்பாபிசேகத்தை நடாத்தினர்.

இப்போது முத்துக்குமாரசாமி ஐயரின் பெண் வழி கொள்ளுப்பேரனான பிரம்மஸ்ரீ சோ. இ. பிரணதார்த்திகரக் குருக்கள் (ஹரன் குருக்கள்) இவ்வாலயத்தின் பிரதம குருவாக உள்ளார்.

இக் கோயிலின் மகோற்சவம் ஆனி உத்தரத்தை தீர்த்த நாளாகக் கொண்டு பத்து நாட்களுக்கு நடைபெறுகின்றது. இக் கோயிலுக்கென ஒரு புதிய சித்திர தேர் 2007ம் ஆண்டு உருவாக்கப்பட்டுள்ளது.



</doc>
<doc id="202194" url="https://ta.wikipedia.org/wiki?curid=202194" title="வடக்கு சர்க்கார் மாவட்டங்கள்">
வடக்கு சர்க்கார் மாவட்டங்கள்

வடக்கு சர்க்கார் மாவட்டங்கள் ("Northern Circars") பிரித்தானிய இந்தியாவின் சென்னை மாகாணத்தின் முன்னாள் நிர்வாகப் பிரிவு ஆகும். வங்காள விரிகுடாவின் மேற்கே அமைந்திருந்த குறுகிய இந்நிலப்பகுதி வடக்கு நெட்டாங்கு 15° 40' முதல் 20° 17' வரையிலும் பரவி இருந்தது. தற்போதைய ஆந்திர ஒடிசா மாநிலங்களின் பகுதிகளை உள்ளடக்கி இருந்தது. மாகாணத்தின் துணைப்பிரிவு என்பதற்கான "சர்க்கார்" என்ற இந்தி சொல் பயன்படுத்தப்பட்டது. துணை மாகாணமாகக் கருதப்பட்ட இப்பகுதி ஓர் துணை ஆளுநரால் நிர்வகிக்கப்பட்டது. இந்த வடக்கு சர்க்காரில் ஐந்து மாவட்டங்கள், ஸ்ரீகாகுளம், ராஜமுந்திரி, ஏலூரு, கொண்டப்பள்ளி மற்றும் குண்டூர் இருந்தன. இந்த துணை மாகாணப் பகுதியின் மொத்த நிலப்பரப்பு ஆக இருந்தது.
இப்பகுதி கிருஷ்ணா, கிழக்கு கோதாவரி மாவட்டம், மேற்கு கோதாவரி மாவட்டம், விசாகப்பட்டினம், விஜயநகரம், ஸ்ரீகாகுளம், பிரகாசம் மற்றும் குண்டூர் மாவட்டங்களை உள்ளடக்கிய தற்போதைய ஆந்திரப் பிரதேசத்தின் கடற்கரை ஆந்திரப் பகுதிகளையும் ஒடிசாவின் கஜபதி, கஞ்சம் மாவட்டங்களையும் உள்ளடக்கி உள்ளது. 1471இல் இப்பகுதி மீது பாமினி சுல்தான்கள் படையெடுத்தனர்; 1541இல் அவர்கள் கொண்டபள்ளியை கைப்பற்றினர். ஒன்பது ஆண்டுகள் கழித்து குண்டூரையும் , மச்சிலிப்பட்டணத்தையும் கைப்பற்றினர். இருப்பினும் இப்பகுதியை இறுதியாக 1571இல் ஒடிசாவின் இந்து இளவரசரிடமிருந்து கோல்கொண்டாவின் இப்ராகிம் கைப்பறினார். 1687இல் கோல்கொண்டா சுல்தானகத்துடன் சர்க்கார்களும் அவுரங்கசீப்பின் பேரரசில் இணைக்கப்பட்டன.அவுரங்சீப்புக்கு பின் வடக்கு சரக்கார் ஐதராபாத் நிசாம் கைக்கு வந்தது கர்நாடக போரில் பிரஞ்சுகாரரின் உதவிக்காக கொடுப்கப்பட்டது பின் போர் நிறுத்த ஒப்பந்தத்தால் ஆங்கிலேயர் கைகளுக்கு வந்தது


</doc>
<doc id="202196" url="https://ta.wikipedia.org/wiki?curid=202196" title="யோசபாத்து">
யோசபாத்து

புனித யோசபாத்து குன்ட்சேவிச் (, , ) என்பவர் புனித பசிலியார் சபையைச் சார்ந்தவரும், உக்ரேனிய கிரேக்க கத்தோலிக்க திருச்சபையின் ஆயராக இருந்து திருச்சபையின் ஒற்றுமைக்காக உழைத்து மறைச்சாட்சியாக உயிர்துறந்தவரும் ஆவார். இவர் பிறந்த ஆண்டு 1580 அல்லது 1584 ஆகும். அவர் கிறித்தவ மறைநம்பிக்கைக்காகக் கொல்லப்பட்டது 1623, நவம்பர் 12ஆம் நாள்.

இவருக்கு கத்தோலிக்க திருச்சபை புனிதர் பட்டமும் மறைச்சாட்சி பட்டமும் அளித்துள்ளது.

இன்றைய உக்ரேய்ன் நாட்டிலுள்ள வோல்னியா பகுதியில் 1580 அல்லது 1584இல் பிறந்த இவருக்கு திருமுழுக்கின்போது அளிக்கப்பட்ட பெயர் "யோவான் குன்ட்சேவிச்" ஆகும். வோல்னியா பகுதி இவர் வாழ்ந்த காலத்தில் போலிய-லித்துவானிய கூட்டமைப்பின்கீழ் இருந்தது. இவர் பிறந்த நகரின் பெயர் விளாடிமிர்

கத்தோலிக்க திருச்சபைக்கும் மரபுவழி திருச்சபைக்கும் இடையே ஒற்றுமை ஏற்படுத்துவதற்கான ஒரு ஒப்பந்தம் பிரெஸ்ட் உடன்பாடு () என்று அழைக்கப்படுகிறது. இது 1596இல் நிகழ்ந்தது. இதன்படி, உக்ரேய்ன் கிரேக்க மரபுவழி சபையானது கத்தோலிக்க திருச்சபையோடு இணைய முன்வந்தது.

மரபுவழி திருச்சபையில் பிறந்த யோவான் குன்ட்சேவிச் முதலில் புனித பசிலியார் துறவற சபையில் சேர்ந்தார். பின்னர் கத்தோலிக்க திருச்சபையில் 1609இல் குருப்பட்டம் பெற்றார். 

துறவற சபையில் சேர்ந்தபோது அவர் யோவான் என்ற தம் பெயரை "யோசபாத்து" என்று மாற்றிக்கொண்டார். அவருடைய வாழ்க்கைக் குறிக்கோளே திருச்சபையில் ஒற்றுமையைக் கொணர்வதாக அமைந்தது. பண்டைக்காலத் திருச்சபையின் வழிபாட்டு முறைகள், திருச்சபைத் தந்தையர்களின் படிப்பினைகள் ஆகியவற்றையும் வரலாற்றையும் ஊன்றிப் பயின்ற யோசபாத்து, ஆண்டவர் இயேசு நிறுவிய திருச்சபையில் பேதுருவின் வாரிசாக வருகின்ற திருத்தந்தைக்கு ஒரு முக்கிய இடம் ஒன்று உண்டு என்றும், அவருடைய தலைமையின் கீழ் திருச்சபை முறையாக அமைய வேண்டும் என்பதில் உறுதியாக இருந்தார்.

1617இல் யோசபாத்துக்கு ஆயர் பட்டம் வழங்கப்பட்டது. 1618, மார்ச்சு மாதத்தில் அவர் போலோஸ்க் என்னும் மறைமாவட்டத்தின் பேராயராக நியமிக்கப்பட்டார்.

உரோமைத் திருச்சபையோடு உக்ரேய்ன் மரபுவழி திருச்சபையை ஒன்றுபடுத்தும் பணியில் அவர் மும்முரமாக ஈடுபட்டார். பலர் அவருடைய முயற்சியை எதிர்த்தனர். 

ஆயர் யோசபாத்து பல கோவில்களைப் புதுப்பித்தார். குருக்களின் கல்வியறிவை வளர்க்க அவர் ஒரு மறைக்கல்வி நூல் எழுதினார். குருக்களின் வாழ்வுக்கான நெறிகளை வழங்கினார். தமது மறைமாவட்டத்தைச் சார்ந்த நகரங்களில் மறை மன்றங்கள் நிறுவ ஏற்பாடு செய்தார். கீழை மரபுவழி சபைகளுக்கு அளவுக்கு மீறிய சலுகைகள் வழங்கியது அவருக்கு விருப்பமாக இருக்கவில்லை.

அவருடைய ஆயர் பணிக்காலம் முழுவதிலும் அவர் ஒரு துறவிக்கான வாழ்க்கைமுறையைக் கடைப்பிடித்தார். பல ஒறுத்தல் முயற்சிகள் செய்து கடவுள் மட்டில் தமது பக்தியையும் மக்கள் மட்டில் தமது கரிசனையையும் வெளிப்படுத்தினார். <ref name=AC / 

கத்தோலிக்க திருச்சபைக்கும் உக்ரேனிய மரபுவழி திருச்சபைக்கும் இடையே ஒற்றுமை கொணர யோசபாத்து உழைத்ததற்கு நல்ல பலன் கிடைத்தது. பலர் ஒற்றுமை வழியை ஆதரித்தனர். ஆனால் சிலர் அவர் மட்டில் காழ்ப்புணர்வு கொள்ளலாயினர். அவர் உக்ரேனிய சபையை முற்றிலுமாக உரோமை மயமாக்க முயற்சி செய்ததாக அவர்மீது குற்றம் சாட்டினர். 

தம் ஆயர் பணியை நிறைவேற்றுவதற்காக அவர் மொகிலேவ் நகருக்குச் சென்றபோது அவருடைய எதிரிகள் அவரை எதிர்த்தனர். அவர்கள் கடுமையாகத் தண்டிக்கப்பட்டனர்.

1623இல் யோசபாத்தின் எதிரிகளுள் ஒருவர் ஆயரின் இருப்பிடம் சென்று அவரை கடுமையான வார்த்தைகள் கூறி இகழ்ந்தார். இதனால் அக்குருவை அகற்றி ஓரிடத்தில் வைத்திருந்தனர். அதற்கு எதிர்வினையாக உடனே நகரத்தின் மணி ஒலிக்கப்பட்டது. மக்கள் கும்பல் ஒன்று திரண்டு வந்து, ஆயரின் இருப்பிடத்தை வன்முறையாகத் தாக்கியது. அவரை அரிவாளால் வெட்டினர். துப்பாக்கியால் சுட்டனர். அவருடைய உடல் ஆற்றில் வீசி எறியப்பட்டது. 

பல நாட்களுக்குப் பின் அவருடைய உடல் கண்டெடுக்கப்பட்டு, உரோமைக்குக் கொண்டு செல்லப்பட்டு அங்கு புனித பேதுரு பெருங்கோவிலில் அடக்கம் செய்யப்பட்டது. 

யோசபாத்து சிறுவயதிலிருந்தே மிகுந்த இறைபக்தி கொண்டிருந்தார். அவருக்குப் பிடித்தமான இறைவேண்டல் கீழைத் திருச்சபையின் துறவற இல்லங்களில் வழக்கமாக பயன்பட்ட ஒரு வேண்டல் ஆகும். "ஆண்டவராகிய இயேசு கிறித்துவே, பாவியாகிய என்மேல் இரக்கமாயிரும்!" என்னும் அந்த இறைவேண்டலை அவர் அடிக்கடி செபித்துவந்தார். அவர் மாமிச உணவு அருந்தியதில்லை. விரதம் இருப்பதும் உடலை ஒறுப்பதும் அவரது வழக்கம். வெறும் தரையில் உறங்கினார். ஏழைகளை சந்தித்து அவர்களுக்கு உதவி செய்தார். 

யோசபாத்தை நோக்கி வேண்டியதன் விளைவாக பல புதுமைகள் நிகழ்ந்ததாக மக்கள் கூறியதைத் தொடர்ந்து திருத்தந்தை எட்டாம் அர்பன் ஒரு குழுவை ஏற்படுத்தி, அவருக்கு புனிதர் பட்டம் அளிப்பதற்கான முயற்சிகளைத் தொடங்கிவைத்தார். 116 சாட்சிகளின் வாக்குமூலம் பெறப்பட்டு, ஐந்து ஆண்டு ஆய்வுக்குப்பின், அவர் இறந்து 20 ஆண்டுகள் ஆனபோது, 1643இல் அவருக்கு முத்திப்பேறுபெற்ற பட்டம் அளிக்கப்பட்டது. 

திருத்தந்தை ஒன்பதாம் பயஸ் யோசபாத்துக்கு 1867, சூன் 29ஆம் நாள் புனிதர் பட்டம் வழங்கினார்.

புனித யோசபாத்தின் திருவிழா அவர் இறந்த நாளான நவம்பர் 12ஆம் நாள் கொண்டாடப்படுகிறது. உக்ரேனிய கிரேக்க கத்தோலிக்க திருச்சபை, யூலியன் நாட்காட்டியைப் பின்பற்றி, அவருடைய திருவிழாவை நவம்பர் 25ஆம் நாள் கொண்டாடுகிறது. 



</doc>
<doc id="202201" url="https://ta.wikipedia.org/wiki?curid=202201" title="ஜேயூனிட்">
ஜேயூனிட்

ஜேயூனிட் (junit) என்பது மீண்டும் மீண்டும் அலகு சோதனைகள் எழுத உதவும் ஒரு எளிய கட்டமைப்பு. இது ஜாவா நிரலாக்க மொழிக்கான அலகு சோதனை கட்டமைப்பாகும். இது எக்க்ஸ்யூனிட் (xUnit) கட்டமைப்பிலிருந்து வெளியான ஜாவா நிரல்மொழிக்கான கட்டமைப்பாகும்.

ஜேயூனிட் ஜாவா நிரல்களின் சோதனை நிகழ்வுகளில் எழுதி இயக்கும் நோக்கத்திற்காக கென்ட் பெக், எரி காமா மூலம் வடிவமைக்கப்பட்ட ஒரு திறந்த மூல கட்டமைப்பு ஆகும். இந்த கட்டமைப்பு உருவாக்கம் மற்றும் சோதனை செயல்முறை இடையே உறவை உருவாக்குகிறது.

ஜேயூனிட்டின் சோதனை புள்ளியே ((Test Fixture) ஒரு ஜாவா பொருள் (Java Object) ஆகும். ஒவ்வொரு சோதனை செயல்முறைக்கும் விளக்கம் அல்லது அனொட்டேஷன் (Annotation) கொடுக்க வேண்டும்.



</doc>
<doc id="202208" url="https://ta.wikipedia.org/wiki?curid=202208" title="சான் ஃபிரான்சிஸ்கோ ஆசியக் கலை அருங்காட்சியகம்">
சான் ஃபிரான்சிஸ்கோ ஆசியக் கலை அருங்காட்சியகம்

அமெரிக்காவில் ஆசியக் கலைப்பொருட்கள் மட்டுமே காட்சிப்படுத்தப்பட்டுள்ள ஆசியக் கலை அருங்காட்சியங்கள் இரு நகரங்களில் உள்ளன. ஒன்று கலிபோர்னியா மாவட்டத்திலுள்ள சான்பிரான்சிஸ்கோ நகரிலும் மற்றுமொன்று வாஷிங்டன் மாநிலத்தில் உள்ள சியாட்டில் நகரிலும் அமைந்துள்ளன. இப்பகுதிகளில் ஆசிய நாடுகளைப் பூர்வீகமாகக் கொண்டோர் அதிக அளவில் வாழ்வது அதற்கு முக்கிய காரணம் ஆகும்.

சான் ஃபிரான்சிஸ்கோ நகரில் உள்ள ஆசியக் கலை அருங்காட்சியகத்தில் இருக்கும் 18,000 திற்கும் மேற்பட்ட கலைப்பொருட்கள் 6,000 ஆண்டுகள் பழமையான ஆசியக் கலாச்சாரத்தை விளக்கும் கலைப் பொருட்களாகும். . இவற்றில் பெரும்பான்மையான கலைப் பொருட்களை நன்கொடையாக கொடுத்து உதவியவர் சிக்காகோவில் வாழ்ந்த தொழிலதிபர் ஆவ்ரி ப்ரெண்டேஜ் (Avery Brundage) என்பவர்.

ஆவ்ரி ப்ரெண்டேஜ் 1959 இல் சான் ஃபிரான்சிஸ்கோ நகருக்கு தன் தனிப்பட்ட கலைபொருட்கள் சேகரிப்பினை நன்கொடையாக வழங்க ஒப்புதல் அளித்தார். ஆனால் அதற்கு அவர் விதித்த நிபந்தனை, அக்கலைப் பொருட்களை சிறந்த முறையில் பார்வைக்கு வைக்கும் பொருட்டு சான்ஃபிரான்சிஸ்கோ நகரில் ஒரு புதிய அருங்காட்சியகத்தைக் கட்ட வேண்டும் என்பதாகும். அவர் வேண்டுகோளை ஏற்று, புதிய கட்டிடம் கட்டி முடிக்கப்பட்டு, ஜூன் 1966 இல் அருங்காட்சியகம் திறக்கப்பட்டது. தன் ஆசியக் கலைப்பொருட்கள் சேகரிப்பை வழங்கிய ஆவ்ரி ப்ரெண்டேஜ், இந்த ஆசியக் கலை அருங்காட்சியகம் சான்ஃபிரான்சிஸ்கோ நகரை ஒரு சிறந்த ஆசியக் கலாச்சார மையமாக ஆக்க உதவும் என்று நம்பிக்கைத் தெரிவித்தார். 

தொடர்ந்து ஆசியக் கலைப்பொருட்களைச் சேகரித்த வண்ணமே இருந்த அவர் மீண்டும் அவற்றையும் நன்கொடையாக வழங்க முன் வந்தார். அதற்கு அவர் விதித்த புது நிபந்தனை, சான் ஃபிரான்சிஸ்கோ நகர் அருங்காட்சியகத்தின் நிர்வாகத்தை மேற்பார்வையிட தனி நிர்வாகக் குழுவை அமைத்து, நிர்வாகம் தன்னாட்சி உரிமை அடைந்து நிர்வாகக் கட்டுப்பாட்டைத் தனது குழுவின் பொறுப்பில் வைத்திருக்க வேண்டும், நிர்வாகத்தில் நகரின் தலையீடு இருக்கக் கூடாது என்பது.

சான் ஃபிரான்சிஸ்கோ நகர் அந்த நிபந்தனையையும் ஏற்று, ஆவன செய்த பின்பு ஆவ்ரி ப்ரெண்டேஜ் 1969 இல் மீண்டும் ஒரு பெரிய ஆசியக் கலைப் பொருட்கள் சேகரிப்பை அருங்காட்சியகத்திற்கு வழங்கினார். அருங்காட்சியகத்தின் குறிக்கோள், மேலை நாடுகளிலேயே சிறந்த ஆசியக் கலாச்சார மையமாக அந்நகரின் அருங்காட்சியகத்தை உயர்த்துவதுதான். அதன் பிறகு அதிக கலைப்பொருட்களுடன் பல்கிப் பெருகி விரிவடைந்த வண்ணமே உள்ளது அருங்காட்சியகம். அதன் பராமரிப்பை சான் ஃபிரான்சிஸ்கோ நகர் ஏற்றுக் கொண்டுள்ளது, நிர்வாகம் தனிப்பட்ட குழுவின் மேற்பார்வையில் தொடர்ந்து வருகிறது. தற்பொழுது உலகில் அதிக அளவு ஆசியக் கண்டத்தின் கலைப்பொருட்களைக் கொண்டுள்ளது சான் ஃபிரான்சிஸ்கோ ஆசியக் கலை அருங்காட்சியகம்.

மீண்டும் தொடர்ந்து 1975 ஆண்டு, தனது இறுதிக்காலம் வரை ஆசியக் கலைப்பொருட்களை சேகரித்த ஆவ்ரி ப்ரெண்டேஜ், அவை அனைத்தையும் அருங்காட்சியகத்திற்கே நன்கொடையாக அளித்துவிட்டார். அருங்காட்சியகத்தில் உள்ள ஏறத்தாழ பாதி கலைப்பொருட்கள் (7,700) இவர் நன்கொடையாக அளித்ததே. இவற்றில் மிக அரியதாகக் கருதப்படுவது 338 ஆம் அண்டு செய்யப்பட்ட சீன நாட்டின் வெண்கல புத்தர் சிலை. இவரது முயற்சியால் இன்று அமெரிக்காவில் மட்டுமல்லாது உலகிலேயே அதிக ஆசிய நாட்டு கலைப்பொருட்களைக் கொண்டு சிறந்துள்ளது . இதனால் புதிய கட்டிடம் தேவைப்படும் நிலையும் ஏற்பட்டபொழுது, மக்களின் பெரும் ஆதரவுடன், நகரின் மையத்தில் மற்றொரு கட்டிடத்தில் அருங்காட்சியம் மாற்றப்பட்டு இயங்கி வருகிறது.

சான் ஃபிரான்சிஸ்கோ ஆசியக் கலை அருங்காட்சியகம் வளர்ச்சிக்கு மேலும் பல “சிலிக்கன் பள்ளத்தாக்கு’ (silicon valley) தொழில் நுட்ப தொழிலதிபர்களும் மிகத் தாராளமாக நிதி வழங்கி ஆதரித்து உள்ளார்கள். அவர்களில் ஒருவர் கொரியா நாட்டு வழி வந்த ‘சாங் மூன் லீ’ (Chong-Moon Lee) ஆவார்.

சான் ஃபிரான்சிஸ்கோ ஆசியக் கலை அருங்காட்சியகத்தில் இருக்கும் கலைப்பொருட்கள்,
என்ற ஏழு ஆசியப் பிரிவுகளில் வகைப்படுத்தப் பட்டுள்ளன.

சிறிய மரகதக் கற்கள் முதற்கொண்டு மிகப் பெரிய சிலைகளையும், ஓவியங்களையும், புகைப்படங்களையும், பீங்கான் மற்றும் மட்பாத்திரங்கள், அரக்கு, துணி, மரத் தளவாடங்கள், போர்க்கருவிகள் மற்றும் கவசங்கள், பொம்மைகள், கூடைகள் எனப் பலவகையான 18,000 பொருட்கள் பார்வைக்கு வைக்கப் பட்டிருக்கிறது. என்றும் நிரந்தரமாக காட்சிக்கு வைக்கப் பட்டிருப்பவை 2,500 கலைப் பொருட்கள்.

இவையாவும் மூன்று அடிப்படைக் கருத்துக்களை விளக்கும் வகையில் இடம் பெற்றுள்ளன. அவை:

இந்தியாவினைக் குறிக்கும் சிறப்புக் கண்காட்சியாக சென்ற ஆண்டுகளில்:
போன்ற சிறப்பு கலைபொருட்கள் கண்காட்சிகளையும் சான் ஃபிரான்சிஸ்கோ ஆசியக் கலை அருங்காட்சியகம் வழங்கியுள்ளது.



</doc>
<doc id="202213" url="https://ta.wikipedia.org/wiki?curid=202213" title="ரோஸ் டெய்லர்">
ரோஸ் டெய்லர்

ரோஸ் டெய்லர், நியூசிலாந்து துடுப்பாட்ட வீரரும், முன்னாள் துடுப்பாட்டத் தலைவரும் ஆவார். 19வயதிற்கு கீழான இளையோர் போட்டிகளில் நியூசிலாந்தின் துடுப்பாட்டக் குழுவிற்கு தலைமையேற்றார். தற்சமயம், ஐ..பி.எல் போட்டியில் புனே வாரியர்சு குழுவிற்காக ஆடுகிறார். ஒரு நாள், டுவெண்டி-20 போட்டிகளிலும் பங்கேற்று ஆடியுள்ளார். இதற்கு முன்னர், ராஜஸ்தான் ராயல்ஸ், ராயல் சேலஞ்சர்ஸ் பெங்களூரு குழுக்களுக்காகவும் விளையாடியுள்ளார்.


</doc>
<doc id="202216" url="https://ta.wikipedia.org/wiki?curid=202216" title="திலிப் சிங் ஜூடியோ">
திலிப் சிங் ஜூடியோ

திலிப் சிங், இந்திய அரசியல்வாதி ஆவார். சத்தீசுக்கர் மாநிலத்தைச் சேர்ந்தவர். அடல் பீகார் வாச்பாய் அரசவையில், சுற்றுச்சூழல் மற்றும் காடுகளுக்கான அமைச்சராகப் பணியாற்றியவர்.

2003 ஆம் ஆண்டில், ஊழல் புகாரிலும் சிக்கியவர் 



</doc>
<doc id="202217" url="https://ta.wikipedia.org/wiki?curid=202217" title="தினாநாத் கோபால் டெண்டுல்கர்">
தினாநாத் கோபால் டெண்டுல்கர்

தினாநாத் கோபால் டெண்டுல்கர் என்பவர் இந்திய எழுத்தாளரும், ஆவணத் திரைப்பட இயக்குநரும் நூலாசிரியரும் ஆவார். எட்டு தொகுப்புகளைக் கொண்ட மகாத்மா காந்தியின் வாழ்க்கைப் பற்றிய நூலை எழுதியவர் என்பது குறிப்பிடத்தக்கது.

இவர் மகாராஷ்டிராவில் உள்ள இரத்தினகிரியில் பிறந்தவர். கேம்பிரிச்சுப் பல்கலைக்கழகத்தில் பயின்றவர். பத்ம பூசண் விருது வழங்கப்பட்டது; ஆனால் அதனை ஏற்க மறுத்தார். பத்ம பூசண்
விருதுக்குப் பதிலாக ஒரு கைக்கடிகாரத்தை வழங்குமாறு வேண்டினார்.

இவர் கீழ்க்கண்ட நூல்களையும் எழுதியுள்ளார்.


</doc>
<doc id="202224" url="https://ta.wikipedia.org/wiki?curid=202224" title="திர">
திர

திரா (பொருள்:தோட்டா, துப்பாக்கி குண்டு), வெளிவரவிருக்கும் மலையாளத் திரைப்படம். இதனை வினீத் சீனிவாசன் இயக்கியுள்ளார்..

அனு எலிசபெத், பாடல்களை எழுதியுள்ளார்.


</doc>
<doc id="202231" url="https://ta.wikipedia.org/wiki?curid=202231" title="லம்பர்ட்டோ மகியோரனி">
லம்பர்ட்டோ மகியோரனி

லம்பர்ட்டோ மகியோரனி, இத்தாலிய மொழி நடிகர். இவர் நடித்தவற்றில் "பைசைக்கிள் தீவ்சு" என்ற திரைப்படம் குறிப்பிடக்கது.

தொழிலாளராகப் பணியாற்றிய இவர், பின்னர் நடிகரானார். 



</doc>
<doc id="202257" url="https://ta.wikipedia.org/wiki?curid=202257" title="லெய்டி மாகாணம்">
லெய்டி மாகாணம்

லெய்டி மாகாணம், பிலிப்பைன்சு நாட்டின் 81 மாகாணங்களில் ஒன்று. இதன் தலைமை நகரம் தாக்லோபான் நகரம். இங்கு வான்வழிப் போக்குவரத்திற்கான ஒரேயொரு விமான நிலையம் உள்ளது.

2013 ஆம் ஆண்டில் ஏற்பட்ட ஹையான் சூறாவளியால் அதிகளவிலான உயிர்ச் சேதமும், பொருட்சேதமும் ஏற்பட்டது. 



</doc>
<doc id="202260" url="https://ta.wikipedia.org/wiki?curid=202260" title="குறிஞ்சா">
குறிஞ்சா

குறிஞ்சா என்பது கொடி இனத்தைச் சேர்ந்த ஒரு தாவரம். இது பிற தாவரத்தைச் சுற்றி அதன் மீது படரும் தன்மை உடையது.

சிறுகுறிஞ்சா இலைகள் ஏறக்குறைய வெற்றிலையை ஒத்திருக்கும். இலைகள் சிறியதாக இருக்கும். குற்றுச்செடிகளின் மேல் ஏறி படரும் தன்மையுடையது. மெல்லிய கொடியை உடையது. இதன் இலைகள் சர்க்கரை நோய்க்கு மருந்தாக பயன்படுகிறது.

பெருங்குறிஞ்சா தடித்த வலிமையான கொடியை உடையது. பெரிய மரங்களின் மீது ஏறி படரும். இலைகள் பெரிதாக காணப்படும். குறிஞ்சாவின் காய்கள் இரண்டு இரண்டாக காய்க்கும். காயின் அடிபகுதி சிறுத்தும் நடுப்பகுதி பருத்தும் நுனிப்பகுதி சிறுத்தும் காணப்படும். காய்கள் ஒரே இடத்தில் தொடங்கி எதிர் எதிர் திசையில் இருக்கும். பார்ப்பதற்கு மனிதனின் மீசையை ஒத்திருக்கும். அதனால் இக்காயை சிறுவர்கள் மீசைக்காய் எனக் கூறுவர்.

காய் முற்றி நெற்றாகி வெடிக்கும். உள்ளிருந்து பஞ்சு வெளியேறி பறக்கும். அடிப்பகுதியில் விதை காணப்படும். விதையில் தொடங்கி பஞ்சு இழைகள் மேல் நோக்கி இருக்கும். அவை காற்றில் விதையுடன் பறக்கும். அது மரம் வேலி போன்ற வற்றால் தடுக்கப்பட்டு விழுந்து முளைக்கும். இது காற்றின் மூலம் விதை பரவுதலுக்கு சிறந்த எடுத்துகாட்டு ஆகும். பெரு குறிஞ்சாவின் இலைகள் மிகுந்த கசப்பு சுவை உடையது. இதனை பொரியல் செய்யும் முறை உப்பு ,பச்சை மிளகாய்,சின்ன வெங்காயம் இவற்றை அவித்து பின் மயிர் போல் அரிந்த குறிஞ்சாவை சேர்து இரண்டு நிமிடத்தில் சமைத்து முடியுங்கள்.இதுவே பாரம்பரிய முறை.


</doc>
<doc id="202264" url="https://ta.wikipedia.org/wiki?curid=202264" title="எருசலேம் கொள்ளையிடப்படல் (925 கி.மு)">
எருசலேம் கொள்ளையிடப்படல் (925 கி.மு)

எருசலேம் கொள்ளையிடப்படல் நிகழ்வு எபிரேய விவிலியத்தின் முதலாம் அரசர்கள் நூலில் குறிப்பிடப்பட்டுள்ளது. 2 குறிப்பேடு நூலிலும் இது பற்றிய சிறு வேறுபாட்டுடன் குறிப்பிடப்பட்டுள்ளது.

இந்த மூலங்களின் அடிபப்டையில் றெகபோவாமின் ஆட்சியின் ஐந்தாம் ஆட்சியில் அவருடைய தந்தை சாலமோனின் இறப்பின் பின் இச்சம்பவம் இடம்பெற்றது.


</doc>
<doc id="202265" url="https://ta.wikipedia.org/wiki?curid=202265" title="குக்கி சுப்பிரமணியசுவாமி கோயில்">
குக்கி சுப்பிரமணியசுவாமி கோயில்

குக்கி சுப்ரமணியசுவாமி கோயில் ( ) இந்தியாவில், கர்நாடக மாநிலத்தின், மங்களூர் அருகே உள்ள தட்சின கர்நாடக மாவட்டத்தில், சுல்லியா வட்டத்தில், குக்கி சுப்ரமண்ய எனும் கிராமத்தில் அமைந்துள்ளது. இங்குள்ள மக்கள் இக்கோயிலை குக்கி சுப்பிரமணியசுவாமி கோயில் என்று அழைக்கின்றனர். இக்கோயிலின் மூலவரான முருகனை அனைத்து நாகர்கள் தங்கள் குலதெய்வமாக வழிபடுகின்றனர். புராணக்கதைப்படி, கருடனுக்கு அஞ்சிய நாகர்களின் (பாம்புகளின்) குலத்திற்கு தலைவியான வாசுகி உட்பட அனைத்து நாகர்கள் இவ்விடத்தில் குடிகொண்டுள்ள சுப்பிரமணியசுவாமியைப் புகலிடமாகக் கொண்டுள்ளனர். 

குக்கி சுப்ரமணியசுவாமி கோயில், கர்நாடக மாநிலத்தில் அமைந்துள்ள மேற்கு தொடர்ச்சி மலையில் உள்ள அடர்ந்த காட்டில் குமார மலையில் அழகான குக்கி சுப்ரமண்யா எனும் கிராமத்தில் அமைந்துள்ளது. இந்த குமார மலையைப் பாதுகாக்கும் விதமாக இதன் அருகே ஆறு தலை பாம்பு வடிவத்தில், சேஷமலை அமைந்துள்ளது. 

குக்கி சுப்பிரமணியசுவாமி கோயில், மங்களுரிலிருந்து 105 கி. மீ., தூரத்திலும், பெங்களூரிலிருந்து 317 கி. மீ., தூரத்த்திலும் உள்ளது. புகைவண்டி, பேருந்து, சிற்றுந்து மற்றும் வாடகை வண்டிகள் மூலம் எளிதல் அடையலாம். மேலும் பெங்களூர்-மங்களூர் புகைவண்டித் தடத்தில் அமைந்துள்ள சுப்ரமண்யா ரோடு புகைவண்டி நிலையத்திலிருந்து 15 நிமிட நேர பயணத்தில் சுப்ரமண்யா எனும் கிராமத்தின் நடுவில் உள்ள குக்கி சுப்பிரமணியசுவாமி கோயிலை அடையலாம்.

பக்தர்கள் கோயிலுக்குச் செல்வதற்கு முன், கோயிலுக்கு அருகில் ஓடும் குமாரதாரா எனும் நதியில் புனித நீராடிவிட்டு குக்கி சுப்பிரமணியசுவாமி கோயிலுக்குச் செல்ல வேண்டும். மேலும் கோயிலின் முன் மண்டபத்திற்கும் கர்ப்பகிரகத்திற்கும் நடுவே உள்ள கருடனின் வெள்ளித்தூணை வலம் வந்து, வெள்ளித்தூணில் பொதிந்துள்ள கருடனை வழிபட்டால் சர்ப்பங்கள் வெளிவிடும் விஷத்தை எதிர்கொள்ள முடியும் என்பது பக்தர்களின் நம்பிக்கை. டிசம்பர் மாதத்தில் இக்கோயிலில் மூலவரை பூசை செய்யும் நம்பூதிரிகள், வாழை இலைகளில் விருந்து உணவு உண்டபின், அந்த வாழை இலைகளை வரிசையாக பரப்பி அதன் மேல் அங்கப்பிரதட்சனம் செய்தால் நன்மை பயக்கும் என பக்தர்கள் நம்புகின்றனர். 
புராணக்கதைப்படி, சுப்பிரமணியசுவாமி, தாருகாசூரன், சூரபதுமன் மற்றும் மற்ற கொடிய அசுரர்களைப் போரில் வென்று கொன்ற பின்பு, சுப்பிரமணியசுவாமி, தன் அண்ணன் கணபதி மற்றும் மற்றவர்களுடன், இக்குமாரமலையில் தங்கினார்கள். அப்போது தேவர்களின் தலைவன் இந்திரன் மற்றும் மற்ற தேவர்கள் சுப்பிரமணியசுவாமியை மகிழ்ந்து வரவேற்றனர். இந்திரனின் மகளான தேவசேனாவை, சுப்பிரமணிய சுவாமிக்கு திருமணம் செய்து கொடுக்க இந்திரன் விரும்பினான். இந்திரனின் விருப்பத்தை நிறைவேற்ற, சுப்பிரமணியசுவாமி தேவசேனாவை மணந்தார். இத்தேவ திருமணம், குமாரமலையில் நடந்தது. பிரம்மா, விஷ்ணு மற்றும் சிவன் மற்றும் இதர தேவர்கள் எழுந்தருளி, தேவசேனா உடனாய சுப்பிரமணியசுவாமிக்கு மங்கல வாழ்த்துக்கள் தெரிவித்தனர். அன்று முதல் தேவசேனா உடனாய சுப்பிரமணியசுவாமி இங்கு எழுந்தருளி பக்தர்களுக்குக் காட்சி அளிக்கிறார்.

முருகன் தலை மீது ஐந்து தலை நாகருடன் சுயம்பு மூர்த்தியாக அருள்பாலிக்கிறார். 

டிசம்பர் மாதத்தில் மூன்று நாட்கள், குமாரதார ஆற்றில் புனித நீராடி முருகனை வழிபடுதல் சிறப்பாகும். குக்கி சுப்பிரமணியசுவாமி கோயிலில் நடைபெறும் சர்ப்ப சம்கார பூசை எனும் நாக தோச நிவர்த்தி பரிகார பூசை சிறப்பான பூசையாகும். மேலும் அஸ்லேஷா நட்சத்திர (Ashlesha Nakshatra) நாளில் செய்யப்படும் நாகதோச நிவர்த்தி பரிகார பூசை சிறப்பாக நடைபெறுகிறது.

கந்த சஷ்டி, தைப்பூசம், பங்குனி உத்திரம், வைகாசி விசாகம், திருக்கார்த்திகை மற்றும் மகாசிவராத்திரி.




</doc>
<doc id="202267" url="https://ta.wikipedia.org/wiki?curid=202267" title="சகத்திறனாய்வுக்கு யார் பயப்படுகிறார்கள்?">
சகத்திறனாய்வுக்கு யார் பயப்படுகிறார்கள்?

சகத்திறனாய்வுக்கு யார் பயப்படுகிறார்கள்? ("Who's Afraid of Peer Review?") என்பது சயின்சு ஆய்விதழில் ஜான் பொஃகன்னன் (John Bohannon) என்பவரால் எழுதப்பட்ட கட்டுரையின் தலைப்பு ஆகும். இதில் திறந்த அணுக்க ஆய்விதழ்களில் கட்டணம் வசூலித்துப் பதிப்பிக்கும் (fee-charging open access journals) சகத்திறனாய்வினைக் குறித்த அவரது ஆய்வுகளை விளக்கியுள்ளார். 2013இன் சனவரியிலிருந்து ஆகஸ்ட் வரை பொஃகன்னன், 304 கட்டணம் வசூலிக்கும் ஆய்விதழ்களுக்குப் பொய்யான ஆய்வுக் கட்டுரை ஒன்றை அனுப்பி வைத்தார். அவ்வாய்வுக் கட்டுரை மிகவும் கடுமையான, கண்கூடான அறிவியல் குறைபாடுள் மிகுந்து இருக்குமாறும், உடனடியாகத் தொகுப்பாளர்களாலும் (editors) சகத்திறனாய்வாளர்களாலும் (peer reviewers) நிராகரிக்கப்படுமாறும் வடிவமைக்கப்பட்டிருந்தது. ஆனால் அவற்றுள் 60% ஆய்விதழ்கள் அக்கட்டுரையை ஏற்றுக் கொண்டன. அக்கட்டுரையும் அதனோடு தொடர்புடைய அனைத்துத் தரவுகளும் "சயின்சு" இதழில் அக்டோபர் 4, 2013 அன்று வெளியிடப்பட்டன. மேலும், பொது அணுக்கமாகவும் திறந்து விடப்பட்டன.

முதன்முதலில் கட்டணம் வசூலிக்கும் அறிவியல் ஆய்விதழ்கள் 2000இல் வரத் தொடங்கின. இது "பயோமெட் சென்ட்ரல்" ஆய்விதழிலும் அடுத்து "பப்ளிக் லைப்ரரி ஆஃப் சயின்ஸ்" என்ற ஆய்விதழிலிருந்தும் தொடங்கியது. ஆய்விதழ்களைப் படிக்கும் பயனர்களிடமிருந்து சந்தாத் தொகை வசூல் செய்வதை மட்டும் நம்பியிராமல், இந்தக் கட்டணம் வசூலிக்கும் திறந்த அணுக்க ஆய்விதழ்கள் தங்களது செலவுகளுக்காக ஆய்வுக் கட்டுரை ஆசிரியர்களிடமிருந்தும் வசூலிக்கத் தொடங்கின. ஆய்விதழில் பின்னர் பதிப்பிக்கப்பட்ட கட்டுரைகள் இணையத்தில் தொடர்ந்து பல காலங்களுக்கு இருக்கும் (perpetuity). இந்த மாதிரி, தங்கத் திறவு அணுக்கம், திறந்த அணுக்க பதிப்பித்தல் வளங்குன்றாமலிருக்க ஏற்படுத்தப்பட்ட ஒன்றாகும். திறந்த அணுக்க ஆய்விதழ்களில் பதிப்பிக்கப்பட்ட ஆய்வுக் கட்டுரைகளின் எண்ணிக்கை உடனடியாக உயர்ந்தது. இந்த எண்ணிக்கை 2011இல் சந்தா கட்டிப் படிக்கும் ஆய்விதழ்களையும் மிஞ்சியது.

இந்தச் சந்தையில் நுழைவதற்குக் குறைவான தடையே இருந்ததனாலும், முதலீட்டில் மிக வேகமான, மிக அதிகமான ஈட்டம் (Return on investment) இருந்ததாலும், "வேட்டைக்காரத்தனமான பதிப்பிப்பாளர்கள்" மிகவும் குறை தரம் கொண்ட ஆய்விதழ்களை உருவாக்கினர். அவற்றில் பொதுவாகக் குறைவான சகத்திறனாய்வோ அது இன்றியோ அல்லது தொகுப்பாளர் (editor) கட்டுப்பாடு இன்றி இருந்தது. மேலும், கட்டுரை ஆசிரியர்களிடமிருந்து பதிப்பித்தல் கட்டணம் என்று பணமும் வசூலிக்கப்பட்டது. அறிவியலாளர்களின் பெயர்களை தொகுப்பாளர்களாகவும் சக-ஆய்வாளர்களாகவும் அவர்களது ஒப்புதலின்றி இட்டுக் கொண்டன. மேலும் பதிப்பிப்பாளர்களின் உண்மையான இடத்தையும் அடையாளத்தையும் மறைத்துக் கொண்டனர். இவ்வாறான போலி பதிப்பாளர்களால் ஏற்படும்பாதிப்புகளைக் களைவதில் அறிவியல் சமூகம் என்ன செய்ய வேண்டும் என்பது போன்ற விடயங்கள் சூடான விவாதப் பொருளாயின.

பொஃகன்னன் பைத்தான் நிரலாக்க மொழியைப் பயன்படுத்தி "மேட் லிப்சின் அறிவியல் பதிப்பை" உருவாக்கினார். அந்த ஆய்வுக் கட்டுரையின் வார்ப்புரு (template) "புற்றுநோய் செல் Z-இன் வளர்ச்சியைக் கற்பாசி இனமான Y-இலிருக்கும் X என்ற மூலக்கூறு தடுக்கிறது" என்றவாறு இருந்தது. அவர் மூலக்கூறுகள், கற்பாசிகள், புற்றுசெல்கள் ஆகியவற்றைக் கொண்ட ஒரு தரவுத்தளத்தை உருவாக்கி முறையே அதிலிருக்கும் தரவுகளைக் கொண்டு முறையே X, Y, Z ஆகியவற்றைப் பதிலீடு செய்தார். ஆயினும் பிற தரவுகளும் முடிவுகளும் அனைத்து ஆய்வறிக்கைகளிலுமே ஒரே மாதிரியாகவே இருந்தன. ஆய்வறிக்கை ஆசிரியர்களும் அவர்களது தகுதிகளும் (affiliation) தனித்தன்மையனதாகவும் போலியானதாகவும் இருந்தன. பெரும்பாலும் அவை வளரும் ஆப்பிரிக்க நாடுகளைச் சார்ந்ததாக உருவாக்கப்பட்டன. அப்போதுதான் சக ஆய்வு செய்பவரால் எளிதில் தேடி கண்டுபிடிக்க முடியாததாகவும் கண்டுபிடிக்க விழையாததாகவும் இருக்கவேண்டும் என்பதற்காக அவ்வாறு செய்யப்பட்டன. அந்த அனைத்து ஆய்வறிக்கைகளுமே ஒரு கற்பாசியிலிருந்து புதியதொரு புற்றுநோய் மருந்து பிரித்தெடுக்கப்பட்டதாக விளக்கின. ஆனால், தரப்பட்டிருந்த தரவுகள் எதுவும் அவ்வாறானதொரு முடிவினைத் தரவில்லை.



</doc>
<doc id="202281" url="https://ta.wikipedia.org/wiki?curid=202281" title="ஐந்து செல்வங்களும் ஆறு செல்வங்களும் (நூல்)">
ஐந்து செல்வங்களும் ஆறு செல்வங்களும் (நூல்)

ஐந்து செல்வங்களும் ஆறு செல்வங்களும் என்பது கி. ஆ. பெ. விசுவநாதம் எழுதிய நூல். இந் நூலுக்கு தெ பொ மீனாட்சி சுந்தரனார் முன்னுரையும், மே வீ வேணுகோபாலப் பிள்ளை அணிந்துரையும் எழுதியுள்ளனர். இதில் மொத்தம் 10 கட்டுரைகள் இடம் பெற்றுள்ளன. முதல் பக்கத்திலேயே 16 பதினாறு செல்வங்களைப் பற்றியும் அதில் முக்கியமாக தாய் செல்வத்தை பற்றியும் எளிமையாக விளங்கும்படி கூறுகிறார் கி. ஆ. பெ. விசுவநாதம். மேலும் 3ஆம் கட்டுரையான ’கிழட்டுச் செல்வம்’ வசன/நாடக வடிவில் உள்ளது.


</doc>
<doc id="202284" url="https://ta.wikipedia.org/wiki?curid=202284" title="தாமரைத் தடாகம் மகிந்த ராசபக்ச அரங்கு">
தாமரைத் தடாகம் மகிந்த ராசபக்ச அரங்கு

தாமரைத் தடாகம் மகிந்த ராசபக்ச அரங்கு ("Nelum Pokuna Mahinda Rajapaksa Theatre") (தாமரைத் தடாக அரங்கு என பொதுவாக அழைக்கப்படுவது; முன்பு தேசிய இசையரங்கு கலைகள் அரங்கு என அழைக்கப்பட்டது) என்பது கொழும்பிலுள்ள இசையரங்கு கலைகள் நிலையம். இது 15 திசம்பர் 2011 அன்று திறந்து வைக்கப்பட்டது 

இதன் அமைப்புப் பணிக்கு சீன அரசாங்கத்தினால் 2,430 மில்லியன் ரூபாவும் ஏனைய நிதி நிறுவனங்கள் மூலம் 650 மில்லியன் ரூபாவும் செலவிடப்பட்டுள்ளது. சீனாவின் யங்யுவான் என்ற நிறுவனம் கட்டிட அமைப்பு வேலையைப் பொறுப்பேற்று 2008ம் ஆண்டு வேலைத்திட்டங்களை ஆரம்பித்தது.

தாமரை மலரின் வடிவில் வடிவமைக்கப்பட்ட இந்தக் கலையரங்கு மூன்று அரங்க மாடிகளைக் கொண்டதுடன், 1288 சொகுசு இருக்கைகளைக் கொண்டது. ஒரே நேரத்தில் 70 கலைஞர்கள் வரையில் மேடையேற்றக்கூடிய வகையில் அமைக்கப்பட்டுள்ளது. ஒரே நேரத்தில் மேடையேற்றக்கூடிய 4 மேடைகள் 690 சதுர மீற்றரில் அமைக்கப்பட்டுள்ளன.

பாராக்கிரமபாகு மன்னனால் பொலனறுவைக் காலத்தில் கட்டப்பட்ட தாமரைத்தடாகத்தின் வடிவத்தை ஒத்ததாக இத் தாமரைத் தடாகக் கலையரங்கு காணப்படுகின்றது. பராக்கிரமபாகு மன்னனின் தாமரைத்தடாகம் கருங்கற்பாறைகளால் பொழியப்பட்டு கட்டப்பட்டது.



</doc>
<doc id="202286" url="https://ta.wikipedia.org/wiki?curid=202286" title="மூன்றாம் ஃபெலிக்ஸ் (திருத்தந்தை)">
மூன்றாம் ஃபெலிக்ஸ் (திருத்தந்தை)

திருத்தந்தை மூன்றாம் ஃபெலிக்ஸ் ("Pope Felix III", இறப்பு: 1 மார்ச் 492) என்பவர் கத்தோலிக்க திருச்சபையின் 48ஆம் திருத்தந்தையாக கிபி 483 மார்ச் 13 முதல் 492 இல் இறக்கும் வரை ஆட்சி செய்தார்.

திருச்சபை வரலாற்றில் முதலாம் ஃபெலிக்ஸ் என்ற பெயரில் ஒரு திருத்தந்தை 269-274 காலத்தில் ஆட்சி செய்தார். அதன் பிறகு "இரண்டாம் பெலிக்சு" என்ற பெயரில் ஆட்சி செய்தவர் பெயர் திருத்தந்தையர் ஏட்டில் இடம் பெற்றது. ஆனால் அவர் எதிர்-திருத்தந்தை என்று பின்னர்தான் அறிவிக்கப்பட்டது.

அதற்கிடையில் "மூன்றாம் ஃபெலிக்ஸ்" என்ற பெயரில் ஒரு திருத்தந்தை பதவி ஏற்றார். உண்மையில் அவர் பெயர் "இரண்டாம் ஃபெலிக்ஸ்" என்றுதான் இருந்திருக்க வேண்டும். ஆயினும் வரலாற்றில் அவருடைய பெயர் "மூன்றாம் ஃபெலிக்ஸ்" என்றே நிலைத்துவிட்டது.

மூன்றாம் ஃபெலிக்ஸ் உரோமை நகர உயர்குடியில் பிறந்தார். அவருடைய தந்தையும் குருவாக இருந்தவரே. ஃபெலிக்ஸ் திருமணமாகி, தம் மனைவியை இழந்த நிலையில் அவருக்கு இரு குழந்தைகள் இருந்தனர். அக்குழந்தைகளில் ஒருவரின் வாரிசாகப் பிறந்தவரே பிற்காலத்தில் முதலாம் கிரகோரி என்ற பெயரில் கத்தோலிக்க திருச்சபையின் திருத்தந்தையாகப் பணியாற்றினார். 

திருத்தந்தை மூன்றாம் ஃபெலிக்ஸ் காலத்தில் பேரரசர் சேனோ என்பவர் திருச்சபையில் ஒற்றுமையைக் காக்கும் வண்ணம் "ஒற்றுமை உடன்பாடு" () என்ற பெயரில் காண்ஸ்டாண்டிநோபுள் ஆயரான அக்காசியுசு ( என்பவரோடு இணைந்து ஓர் அறிக்கை விடுத்தார். அந்த அறிக்கையானது அப்போது திருச்சபையில் இயேசு கிறித்து பற்றி நிலவிய இரு கோட்பாடுகளை இணைத்து சமாதானம் கொணரும் முயற்சியாக வெளியிடப்பட்டது. அதன் வரலாறு இது:

451இல் கால்செடோன் நகரில் கூடிய பொதுச்சங்கம் இயேசு கிறித்து உண்மையிலேயே கடவுளாகவும் உண்மையிலேயே மனிதராகவும் இருக்கின்றார் என்று போதித்திருந்தது. அதை திருச்சபையின் அதிகாரப்பூர்வ போதனையாக பெரும்பாலான கிறித்தவர்கள் ஏற்றுக்கொண்டார்கள். என்றாலும், சிலர் இயேசு கிறித்துவில் மனிதத் தன்மை, இறைத்தன்மை என இரு தன்மைகள் இல்லை என்றுரைத்த தவறான கொள்கையைத் தொடர்ந்து கடைப்பிடித்தனர். இதனால் இராச்சியத்தில் பலவித குழப்பங்கள் நிலவின. இதற்கு முற்றுப்புள்ளி வைக்கும் எண்ணத்துடன் பேரரசர் சேனோ என்பவர் காண்ஸ்டாண்டிநோபுளின் ஆயராக இருந்த அக்காசியு என்பவரோடு இணைந்து "ஒற்றுமை உடன்பாடு" என்னும் அறிக்கையை வெளியிட்டார்.

அந்த அறிக்கையானது திருச்சபையின் ஒற்றுமையைப் பாதுகாக்கும் வண்ணம் நல்ல எண்ணத்தோடு விடுக்கப்பட்டது என்றாலும், பேரரசன் அந்த அறிக்கை பற்றி திருத்தந்தை ஃபெலிக்சை கலந்தாலோசிக்கவில்லை.

திருத்தந்தையாகப் பதவி ஏற்றதும் ஃபெலிக்ஸ், கால்செடோன் திருச்சங்கத்தின் போதனையை ஏற்காமல் செயல்பட்ட அலெக்சாந்திரியா நகர் ஆயர் பதவிநீக்கம் செய்யப்பட வேண்டும் என்று கோரினார். மேலும் அந்த ஆயருக்கு ஆதரவு தெரிவித்ததோடு, பேரரசன் சேனோ விடுத்த "ஒற்றுமை உடன்பாட்டுக்கும்" இசைவு தெரிவித்த காண்ஸ்டாண்டிநோபுள் ஆயரான அக்காசியுசையும் திருத்தந்தை ஃபெலிக்ஸ் கண்டித்தார். அக்காசியுசு உரோமைக்கு வந்து தம் செயல்பாடுகளுக்கு விளக்கம் தர வேண்டும் என்றும் பெலிக்சு கோரினார்.

திருத்தந்தையின் கோரிக்கைகள் அடங்கிய ஏட்டைக் கொண்டுசென்ற திருத்தந்தைத் தூதுவர்கள் சாமர்த்தியமாக செயல்படவில்லை. தவறான கொள்கைகளை போதித்த ஆயரின் பெயர் திருப்பலி வேண்டலில் இடம் பெற்றதற்கு அவர்கள் எதிர்ப்பு தெரிவிக்காததைத் தொடர்ந்து, திருத்தந்தை "ஒற்றுமை உடன்பாட்டை" ஆதரிப்பது போன்ற தோற்றம் ஏற்பட்டது. இதனால் திருத்தந்தைத் தூதுவர்கள் உரோமைக்குத் திரும்பியதும் அவர்களும் சபை நீக்கம் செய்யப்பட்டார்கள்.

காண்ஸ்டாண்டிநோபுள் ஆயரை சபைநீக்கம் செய்த செய்தி ஒரு சிறப்புத் தூதர் வழியாகக் கொடுத்து அனுப்பப்பட்டது. இதற்கு எதிர்வினையாக, காண்ஸ்டாண்டிநோபுளில் திருப்பலி வேண்டலிலிருந்து திருத்தந்தை ஃபெலிக்சின் பெயரை நீக்கிவிட்டார்கள்.

மேற்கூறிய நிகழ்வுகளின் நீண்ட கால விளைவாக திருச்சபையில் ஒரு பிளவு ஏற்பட்டது. 484இலிந்து 519 வரை முப்பந்தைந்து ஆண்டுகள் நீடித்த அப்பிளவானது திருச்சபையின் மேற்குப் பகுதிக்கும் கிழக்குப் பகுதிக்கும் இடையே ஏற்பட்ட முதல் பெரும் பிளவாகக் கருதப்படுகிறது. இது "அக்காசியப் பிளவு" () என்று அழைக்கப்படுகிறது.

காண்ஸ்டாண்டிநோபுள் ஆயர் அக்காசியுசு 489இல் இறந்தார். ஈராண்டுகளுக்குப் பிறகு புதிய பேரரசனும் பதவி ஏற்றார். இந்த மாற்றங்களின் விளைவாக திருச்சபையில் ஒற்றுமை ஏற்படுவதற்கான நடவடிக்கைகள் மேற்கொள்ளப்படும் என்ற எதிர்பார்ப்பு எழுந்தது. ஆனால், அலெக்சாந்திரியா நகரின் ஆயராக இருந்தவர் இயேசு கிறித்துவில் இறைத்தன்மை, மனிதத்தன்மை என்று இரு தன்மைகள் உண்டு என்னும் திருச்சபைக் கொள்கையை ஏற்காதவராதலால் அவருடைய பெயர் திருப்பலி வேண்டுதலில் இருந்து நீக்கப்பட வேண்டும் என்றும் அவ்வாறு நீக்கப்படாதவரை ஒற்றுமை முயற்சி மேற்கொள்ளப்படமாட்டாது என்று ஃபெலிக்ஸ் கூறிவிட்டார். அந்தத் தவறான கொள்கையைப் போதித்த ஆயர் இறந்து அவருடைய இடத்தில் பதவி ஏற்றவர் திருச்சபையின் உண்மையான கொள்கையை ஏற்றுக்கொண்ட பிறகும் திருச்சபை ஒற்றுமைக்கான நடவடிக்கைகள் தொடரவில்லை.

மேலும், பேரரசனுக்கும் திருத்தந்தை ஃபெலிக்ஸ் ஒரு கடிதம் எழுதினார். அதில் "கடவுள் சம்பந்தமான காரியங்களில் பேரரசன் தலையிடலாகாது" என்று ஃபெலிக்ஸ் கண்டித்துக் கூறினார். இந்த நிகழ்வு பிற்காலத்தில் திருச்சபைத் தலைமைக்கும் நாட்டுத் தலைமைக்கும் இடையே ஏற்பட்ட இழுபறிக்கு ஓர் முன்குறியாக அமைந்தது என்று வரலாற்று ஆசிரியர்கள் சிலர் கருதுகின்றனர்.

திருத்தந்தை மூன்றாம் ஃபெலிக்ஸ் 492, மார்ச் 1 இல் இறந்தார். அவருடைய உடல் புனித பவுல் பெருங்கோவிலின் கீழ் ஆலயத்தில் அவருடைய தந்தை, மனைவி, பிள்ளைகளின் கல்லறை அருகே அடக்கம் செய்யப்பட்டது.

திருத்தந்தை மூன்றாம் ஃபெலிக்சின் திருவிழா மார்ச்சு முதலாம் நாள் கொண்டாடப்படுகிறது.


</doc>
<doc id="202287" url="https://ta.wikipedia.org/wiki?curid=202287" title="கோப்பை">
கோப்பை

கோப்பை அல்லது குவளை (Mug) சமையல் கருவிகளில் ஒன்றாகும். இது கண்ணாடி, பீங்கான் அல்லது அலுமீனியம், பித்தளை, துருவேறா உருக்கு போன்ற கலப்பு உலோகத்தில் தயாரிக்கப்பட்ட மூடியில்லாத ஒரு பாத்திரம் (கொள்கலம்). இது குடி நீர், தேநீர், பழச்சாறு மற்றும் நீர்ம பானங்கள் அருந்த உதவும்.

copo என்ற போர்த்துகீசிய சொல்லில் இருந்து தமிழுக்கு வந்த சொல்.


</doc>
<doc id="202290" url="https://ta.wikipedia.org/wiki?curid=202290" title="பண்டாரநாயக்கா ஞாபகார்த்த சர்வதேச மாநாட்டு மண்டபம்">
பண்டாரநாயக்கா ஞாபகார்த்த சர்வதேச மாநாட்டு மண்டபம்

பண்டாரநாயக்கா ஞாபகார்த்த சர்வதேச மாநாட்டு மண்டபம் ("Bandaranaike Memorial International Conference Hall"; சுருக்கமாக பிஎம்ஐசிஎச் - "BMICH") என்பது கொழும்பில் அமைந்துள்ள மாநாட்டு நிலையம். 1956 முதல் 1959 வரை இலங்கையின் பிரதமராகவிருந்த சாலமன் பண்டாரநாயக்கா நினைவாக 1971 க்கும் 1973 க்கும் இடைப்பட்ட காலத்தில் சீனாவினால் இந்த மாநாட்டு மண்டபம் அன்பளிக்கப்பட்டது. 



</doc>
<doc id="202293" url="https://ta.wikipedia.org/wiki?curid=202293" title="குவாண்டம் புலக்கோட்பாடு">
குவாண்டம் புலக்கோட்பாடு

குவாண்டம் புலக்கோட்பாடு (Quantum field theory) என்பது "அளபடை இயக்கவியற் புலக்கோட்பாடு"ஆகும்.இது இரு வகைப்படும்.அவை முறையே
(2)போஸானிக் க்யூ.எஃப் (போஸான்களின் குவாண்டம் ஃபீல்டு)ஆகும்.

முதல் வகையில் உள்ள ஃபெர்மியான்கள் ஃபெர்மி டிராக் புள்ளிவிவர இயக்கவியற்படி இயங்கும். (ஃபெர்மி டிராக் ஸ்டேடிஸ்டிகல் மெகானிக்ஸ்).இந்த புள்ளிவிவர இயக்கவியல் என்பது ஒரு சராசரியியல் கணக்கு முறைப்படியானது ஆகும்.எத்தனை துகள்கள் எங்கு எந்த புள்ளியில் இயங்குகிறது என்பதை கணித பூர்வமாக வரையறுப்பது ஆகும்.இந்த ஃபெர்மியான் துகள்களுக்கிடையே ஒரு செயற்கையான எதிர்மாறு நகர்ச்சியை(கேனோனிகல் கம்யூட்டேஷன்) நாம் உட்செலுத்த முடியாது.சான்றாக "அ ஆ" என்ற இரு மதிப்புகள் இருப்பதாக வைத்துக்கொள்வோம்.இதை எதிர் மாற்றுத்திசையில் நகர்த்துவதானால் அது "ஆ அ " என்று மாறும்.அகர வரிசை மதிப்புகள் கடைப்பிடிக்கப்படும்போது இந்த "எதிர் மாறு" நகர்ச்சி அவற்றின் மதிப்பை (அகர வரிசை)மாற்றி விடுகிறது அல்ல்வா!இதையே எதிர்மாறு நகர்ச்சியிலும் அதன் மதிப்பு மாறாமல் இருந்தால் தான் அதை "எதிர்மாறு நகர்ச்சி" (கம்யூட்டேடிவ் ப்ராபர்டி)என்கிறோம்.இப்போது கணித இயலில் கூட்டல் அல்லது பெருக்கல் முறையை எடுத்துக்கொள்வோம்.2*3 =6 அதே போல் 3*2ம் 6 தான்.மேலும் 4+5 = 9.அதே போல் 5+4 ம் 9 தான்.இதில் எதிர் மாறு திசை இருந்த போதிலும் மதிப்பு மாறவில்லை இதுவே எதிர்மாறு நகர்ச்சித்தன்மை ஆகும்.
ஃபெர்மியான் துகள்களில் இந்த பண்பு இல்லை.

வரிசையியல் (ஆர்டரிங்க்)மதிப்பு முக்கியமாக இருக்கும் கணிதத்தில் உதாரணமாக வெக்டார் எனும் திசைய கணிதத்தில் இந்த பண்பு இருக்காது .இப்போது ஃபெர்மியான்கள் பற்றி பார்ப்போம்.மிகவும் புகழ்பெற்ற இயற்பியல் மேதை பி.ஏ.எம் டிராக் தான் எலக்ட்ரானுக்கு இணையாக ஆனால் அதற்கு எதிர் மின் அழுத்தம் கொண்ட "பாசிட்ரான்" எனும் துகளை கோட்பாட்டு முறையில் கண்டுபிடித்தவர்.அதன் பிறகு அணுவியல் சுழற்று உலையில் (செர்ன் CERN ) அதை கண்டுபிடித்தவர் ஆண்டர்ஸன்.டிராக் என்னும் இயற்பியல் மேதையே குவாண்டம் கோட்பாட்டையும் ஐன்ஸ்டீன் கண்டுபிடித்த பொதுசார்புக்கோட்பாட்டையும் ஒருமைப்படுத்தினார்.அதுவே குவாண்டம் ஃபீல்டு தியரி ஆகும்.இவர் கண்டுபிடித்து விவரிக்கும் வரை குவாண்டமும் பொதுசார்பும் முகம் திருப்பி முரண் செய்து சண்டைப்போட்டுக்கொண்டிருந்தன.
நீல்ஸ்போருக்கும் (குவாண்டத்தின் தந்தை)ஐன்ஸ்ட்டீனுக்கும் (ஜெனரல் ரிலேடிவிடி யின் தந்தை)இடையே ஏற்பட்ட அந்த கணித இயற்பியல் பட்டிமன்றம் (இபிஆர் பேரடாக்ஸ் அன்ட் கோபன்ஹேகன் இன்டெர்ப்ரெடேஷன்)
விஞ்ஞான உலகில் எப்போதுமே பரபரப்பாக பேசப்படுவது.இதன் உள்விவரங்களுக்கு போனோம் என்றால் அதில் கணித சமன்பாடுகளின் ஆயிரக்கணக்கான குருட்சேத்திரப்படலங்களை தாண்டியாக வேண்டும்.அவற்றையும் நாம் தாண்டி சென்று அதை அங்குலம் அங்குலமாக‌
அறிந்து கொள்வதே மிகவும் சுவையான தொரு விஞ்ஞான மகாபாரதம்.
அதையும் அப்புறம் நாம் பார்க்கலாம். இப்பொது டிராக் புலத்துக்கு வருவோம்.(டிராக் ஃபீல்டு) 

அதற்கு முன் இந்த இரு புலங்களின் உண்மையான உள்ளடக்கம் என தெரிந்து கொள்வோம்.துகள்கள் நிறை உடையவை.இந்த துகள்கள் ஆற்றல்துகள்கள் ஆகும் போது அங்கு துகள்களின் இடைச்செயல்கள் அதாவது மோதல் சிதறல் சேர்தல் பிளத்தல் முதலியன நிகழ்கின்றன.இந்த இடைச்செயல் துகள் வடிவமோ நிறை வடிவமோ கொண்டதல்ல.இருப்பினும் இது ஆற்றல் துகள் என அழைக்கப்பட காரணமாயிருப்பது அந்த "இடைச்செயல் புலமே" ஆகும்.எனவே ஆற்றல் புலமே இங்கு இடைச்செயல் புலம்.

இவ்விரண்டும் துகள் புலம் (பார்டிகிள் ஃபீல்டு)ஆற்றல் புலம் (ஃபோர்ஸ் ஃபீல்டு) என இயற்பியல் துறையில் அழைக்கப்படுகின்றன.எனவே துகள்புலமே ஃபெர்மியன் புலம் என்றும் போஸானிக் புலமே ஆற்றல் புலம் என்றும் ஆராய்ச்சிகள் செய்யப்படுகின்றன.

டிராக் புலம் ஒரு ஃபெர்மியான் புலம் ஆகும்.மேலே சொன்ன எதிர்மாறு நகர்ச்சித்தன்மை போசான் புலத்துக்கு உண்டு.ஆனால் ஃபெர்மியான் புலத்துக்கு
அத்தன்மை இல்லை.துகள்களின் ஆற்றல் அளபடை எனும் குவாண்டம் சில எண்களால் அளக்கப்படுகின்றன.அவை குவாண்டம் நம்பர்கள் என அழைக்க ப்படும்.துகளின் இடத்தன்மை (பொசிஷன்) அதன் உந்துவிசை (மொமெண்டம்)அதன் சுழல்தன்மை (ஸ்பின்) அந்த சுழல்விசையின் "கோண முடுக்கம்"(ஆங்குலர் மொமெண்டம்)இவையெல்லாம் குவாண்டம் நம்பர்கள் ஆகும்.தொல்காப்பிய இலக்கணத்தை இங்கே வேடிக்கையாக புகுத்துவோ மானால் இயற்பியல் "அளபடையின் மாத்திரைகள்"என நாம் செல்லமாக அழைத்துக்கொள்ளலாம்.(இதை எதிர்த்து தமிழ்ப்பண்டிதர்களும் விஞ்ஞானிகளும் சண்டைக்கு வரலாம்)
இப்போது டிராக் புலத்துக்கு வருவோம்.(டிராக் ஃபீல்டு) 

அதற்கு முன் இந்த இரு புலங்களின் உண்மையான உள்ளடக்கம் என்ன‌ என தெரிந்து கொள்வோம்.துகள்கள் நிறை உடையவை.இந்த துகள்கள் ஆற்றல்துகள்கள் ஆகும் போது அங்கு துகள்களின் இடைச்செயல்கள் அதாவது மோதல் சிதறல் சேர்தல் பிளத்தல் முதலியன நிகழ்கின்றன.இந்த இடைச்செயல் துகள் வடிவமோ நிறை வடிவமோ கொண்டதல்ல.இருப்பினும் இது ஆற்றல் துகள் என அழைக்கப்பட காரணமாயிருப்பது அந்த "இடைச்செயல் புலமே" ஆகும்.எனவே ஆற்றல் புலமே இங்கு இடைச்செயல் புலம்.

இவ்விரண்டும் துகள் புலம் (பார்டிகிள் ஃபீல்டு)ஆற்றல் புலம் (ஃபோர்ஸ் ஃபீல்டு) என இயற்பியல் துறையில் அழைக்கப்படுகின்றன.எனவே துகள்புலமே ஃபெர்மியன் புலம் என்றும் போஸானிக் புலமே ஆற்றல் புலம் என்றும் ஆராய்ச்சிகள் செய்யப்படுகின்றன.

டிராக் புலம் ஒரு ஃபெர்மியான் புலம் ஆகும்.மேலே சொன்ன எதிர்மாறு நகர்ச்சித்தன்மை போசான் புலத்துக்கு உண்டு.ஆனால் ஃபெர்மியான் புலத்துக்கு அத்தன்மை இல்லை.துகள்களின் ஆற்றல் அளபடை எனும் குவாண்டம் சில எண்களால் அளக்கப்படுகின்றன.அவை குவாண்டம் நம்பர்கள் என அழைக்க ப்படும்.துகளின் இடத்தன்மை (பொசிஷன்) அதன் உந்துவிசை (மொமெண்டம்)அதன் சுழல்தன்மை (ஸ்பின்) அந்த சுழல்விசையின் "கோண முடுக்கம்"(ஆங்குலர் மொமெண்டம்)இவையெல்லாம் குவாண்டம் நம்பர்கள் ஆகும்.தொல்காப்பிய இலக்கணத்தை இங்கே வேடிக்கையாக புகுத்துவோ மானால் இயற்பியல் "அளபடையின் மாத்திரைகள்"என நாம் செல்லமாக அழைத்துக்கொள்ளலாம்.(இதை எதிர்த்து தமிழ்ப்பண்டிதர்களும் விஞ்ஞானிகளும் சண்டைக்கு வரலாம்)

ஃபெர்மியான் துகள்களின் 1/2 சுழல் தன்மை என்பது குவாண்டம் நம்பர்.எலக்ட்ரான் ப்ரோட்டான் குவார்க்குகள் எல்லாம் இப்புலத்தைச் சார்ந்தவை.துகள்கள் அதன் சுழல்தன்மையின் அடிப்படையில் "சுழலி"கள் (ஸ்பைனார்)என அழைக்கப்படுகின்றன.டிராக் புலத்தில் அந்த 1/2 சுழலிகள் 4 அளவீட்டு உறுப்புகளாகவோ இல்லையென்றால் இரு அளவீட்டு வெய்ல் சுழலிகளின் இரட்டையாகவோ (பெய்ர் ஆஃப் 2 காம்பொனண்ட வெய்ல் ஸ்பைனார்களாகவோ இருக்கலாம்.(WEYL SPINORS) வெய்ல் ஸ்பைனார்கள் பற்றி நாம் அறிந்து கொள்ளவேண்டும்


</doc>
<doc id="202294" url="https://ta.wikipedia.org/wiki?curid=202294" title="வெம்மை">
வெம்மை

வெம்மை என்பது பண்பினைக் குறிக்கும் பண்புப்பெயர். இந்தப் பண்பின் அடியில் பிறந்த பல சொற்கள் சங்க நூல்களில் பயின்று வந்துள்ளன. 
இப்படிப் பல சொற்கள் விரும்பும் தன்மையையும், கொடுமையையும் உணர்த்துவனவாக உள்ளன. 
வெம்மைப் பண்பு உடையவன் வெய்யோன். வெய்யோன் என்னும் சொல் விரும்புபவன் என்னும் பொருளைத் தருகிறது.
வெய்ய என்னும் சொல் கொடுமையையும் உணர்த்தும். ஐயை என்னும் கொற்றவையின் வாள் கொடியது. 


</doc>
<doc id="202296" url="https://ta.wikipedia.org/wiki?curid=202296" title="பழைய நாடாளுமன்றக் கட்டடம், கொழும்பு">
பழைய நாடாளுமன்றக் கட்டடம், கொழும்பு

பழைய நாடாளுமன்றக் கட்டடம் இலங்கை சனாதிபதி செயலாளரின் மனையாகும். இது கொழும்பு கோடையில் கடலினை நோக்கியவாறு, சனாதிபதி இருப்பிடத்தை அண்மித்தவாறு அமைக்கப்பட்டுள்ளது. புதிய நாடாளுமன்றத் தொகுதி சிறீ ஜெயவர்த்தனபுரம் கோட்டையில் 1983 இல் அமைக்கப்படும் வரை 53 வருடங்கள் இலங்கையின் சட்ட மன்றமாக விளங்கியது.



</doc>
<doc id="202298" url="https://ta.wikipedia.org/wiki?curid=202298" title="அருள் வழங்கும் அன்னை மரியா பெருங்கோவில் (மீரட்)">
அருள் வழங்கும் அன்னை மரியா பெருங்கோவில் (மீரட்)

அருள் வழங்கும் அன்னை மரியா பெருங்கோவில் ("Basilica of Our Lady of Graces") என்பது இந்தியாவின் உத்தரப் பிரதேசம் மாநிலத்தில் மீரட் நகருக்கு வடமேற்காக 19 கிமீ தொலையில் இருக்கின்ற சர்தானா நகரில் அமைந்துள்ள புகழ்பெற்ற உரோமன் கத்தோலிக்க வழிபாட்டிடம் ஆகும்.

இக்கோவில் இயேசுவின் தாய் அன்னை மரியாவுக்கு அர்ப்பணிக்கப்பட்டுள்ளது. இதைக் கட்டுவித்தவர் பேகம் சம்ரு என்பவர் ஆவர். 

பேகம் சம்ரு காஷ்மீரத்தைச் சார்ந்த ஓர் இசுலாமியப் பெண். அவருடைய இயற்பெயர் ஃபர்சானா செபுனிஸ்ஸா (Farzana Zeb un-Nissa) என்பதாகும். 1751ஆம் ஆண்டளவில் பிறந்த அவர் நடனக் கலையில் சிறந்தவர். அவர் லக்சம்பர்க் நாட்டைச் சார்ந்தவரும் இந்தியாவில் போர்வீரராக செயல்பட்டவருமாகிய வால்ட்டர் ரைன்ஹார்ட் சோம்ப்ரு () என்பவரைத் திருமணம் செய்துகொண்டார். அப்போது பேகம் சம்ரு 14 வயதினராகவும் வால்ட்டர் 45 வயதினராகவும் இருந்தனர். வால்ட்டரின் தலைமையின்கீழ் சுமார் 80 ஐரோப்பிய இராணுவத்தினரையும் சுமார் 4000 இந்தியப் போர்வீரர்களையும் கொண்ட ஒரு போர்ப்படை இருந்தது. அவர் தேவைக்கு ஏற்ப தனது படையை இந்திய மற்றும் ஐரோப்பிய ஆளுநர்களுக்குப் பணியமர்த்தி வந்தார்.

1781இல் பேகம் சம்ரு கத்தோலிக்க சமயத்தைத் தழுவினார். திருமுழுக்கின்போது அவருக்கு வழங்கப்பட்ட பெயர் ஜோவான்னா நோபிலிஸ் ("Joanna Nobilis") என்பதாகும். 

1778இல் தம் கணவரின் மரணத்திற்குப் பின் பேகம் சம்ரு அவருடைய சொத்துகளுக்கு வாரிசு ஆனார். மேலும் அவர் தம் கணவரின் படைவீரர்களைப் போர்களுக்கு நடத்திச் சென்றார். சிறிய உருவத்தினர் ஆன அவர் தலைச் சீரா அணிந்து குதிரை மேல் அமர்ந்து பலமுறை போர்களில் பங்கெடுத்திருக்கிறார். தில்லி மன்னராக இருந்த இரண்டாம் ஷா ஆலம் () என்பவருக்கு இராணுவ உதவி அளித்தார். 

அதற்குக் கைம்மாறாக தில்லி மன்னர் மீரட் பகுதியில் பெரும் நிலப்பகுதிகளை பேகம் சம்ருவுக்கு அளித்தார்.

பெரும் சொத்துக்கு வாரிசான பேகம் சம்ரு சர்தானா நகரில் அன்னை மரியாவுக்கு பிரமாண்டமான அளவில் ஒரு கோவில் கட்ட எண்ணினார். அக்கால மதிப்புப்படி கோவில் கட்டடத்திற்கு நான்கு இலட்சம் ரூபா செலவானது. 

கோவிலின் அருகே காணப்படுகின்ற இரு பெரும் ஏரிகள் அக்காலத்தில் நிலமாக இருந்தவை. கோவில் கட்டுவதற்கு அங்கிருந்து மண் தோண்டப்பட்டதால் அந்த ஏரிகள் உருவாயின. 

கோவிலின் முன்வாசலில் இலத்தீனில் உள்ள கல்வெட்டு, அக்கோவில் 1822ஆம் ஆண்டு அர்ப்பணிக்கப்பட்டதாகக் கூறுகிறது. கோவில் வேலை 1809இல் தொடங்கியதாகத் தெரிகிறது. 

சர்தானா கோவிலைக் கட்டிய கட்டடக் கலைஞர் இத்தாலியைச் சார்ந்த அந்தோனியோ ரெகெல்லீனி என்பவர் ஆவர். அவர் இத்தாலியின் விசென்சா நகரத்தைச் சார்ந்தவர். அவர் அன்னை மரியாவுக்கு சர்தானாவில் கட்டிய கோவில் உரோமையில் அமைந்துள்ள புனித பேதுரு பெருங்கோவிலின் வடிவில் அமைய வேண்டும் என்று விரும்பிய பேகத்தின் ஆவலை நிறைவேற்றினார். 

பல்லாடியோ மற்றும் இந்தியக் கட்டடக் கலைகளின் தாக்கமும் அக்கோவிலில் உண்டு. கோவிலின் மையப் பீடமும் அதைச் சுற்றியுள்ள தூயகமும் பளிங்குக் கற்களால் ஆனவை. அவற்றில் நிறக்கற்கள் பதிக்கப்பட்டுள்ளன. கோவிலின் உட்பகுதி பெரும்பாலும் பளிங்குக் கல்லால் மிகுந்த கலை நுட்பத்தோடு ஆக்கப்பட்டுள்ளது. கோவிலின் மேல் கூரையின் குவிமாடத்தில் எண்கோண வடிவில் ஒரு பெரிய துளை வழியாக சூரியக் கதிர்கள் கோவிலினுள் புகுந்து ஒளிபாய்ச்சுகின்றன.

இந்த அழகிய கோவிலைக் கட்டி முடிக்க ரெகெல்லீனி பதினொரு ஆண்டுகள் எடுத்துக்கொண்டார். கோவிலின் முன் நுழைவுப் பகுதி கிரேக்க கலைப்படி அமைந்த உயர்ந்த தூண்களை கொண்டுள்ளது. கோவிலின் மையக் கூரையில் அமைந்த பெரிய குவிமாடத்தின் இருபக்கங்களிலும் இரு சிறு குவிமாடங்களும், இரு உயர்ந்த கோபுரங்களும் பிரமாண்டமான தோற்றத்தை அளிக்கும் வகையில் உள்ளன. 

தூயகத்தின் அருகே பேகம் சும்ருவின் கல்லறை அமைந்துள்ளது. அதன்மேல் 18 அடி உயரக் கட்டட அமைப்பு உள்ளது. இத்தாலிய சிற்பியான அதாமோ தாதோலீனி என்பவர் செதுக்கிய எழில்மிகு சிற்பங்கள் அதில் உள்ளன. அச்சிற்பங்கள் இத்தாலியில் உருவாக்கப்பட்டு, கப்பலில் கொல்கத்தா வந்து இறங்கியவை. அங்கிருந்து அவற்றை மாட்டு வண்டிகளில் ஏற்றி சர்தானாவுக்குக் கொண்டுவந்தனர். 

அச்சிற்பங்களில் பேகம் சம்ரு ஓர் அரியணையில் அமர்ந்துள்ளார். அவரைச் சுற்றி ஐரோப்பியரும் இந்தியரும் உள்ளனர். தில்லி அரசர் இரண்டாம் ஷா ஆலம் பேகம் சும்ருவுக்கு சர்தானா பகுதியைப் பரிசாக அளிக்கும் காட்சி உள்ளது. மேலும் பேகம் தத்தெடுத்த மகனான டேவிட் டைஸ் சோம்ப்ரு என்பரும், பேகத்திற்கு திவானாகப் பணியாற்றிய ரே சிங் என்பவரும் சித்தரிக்கப்பட்டுள்ளனர். ரே சிங் என்பவர் ஜவகர்லால் நேருவின் தந்தையான மோதிலால் நேருவின் கொள்ளுப்பாட்டனார் என்று சொல்லப்படுகிறது.

1961, திசம்பர் 13ஆம் நாள் திருத்தந்தை இருபத்திமூன்றாம் யோவான் சர்தானா கோவிலை "இணைப் பெருங்கோவில்" () என்னும் நிலைக்கு உயர்த்தினார். இன்று வட இந்தியாவில் உள்ள ஒரே இணைப் பெருங்கோவில் இதுவே. இடைக்காலத்தில் ஒருமுறை சர்தானா மறைமாவட்டமாக அறிவிக்கப்பட்டு அங்கு ஓர் ஆயரும் பணிபுரிந்தார். தற்போது சர்தானா கோவில் மீரட் மறைமாவட்டத்தின் பகுதியாக உள்ளது.

வரலாற்றுச் சிறப்பும் கலையழகும் மிக்க இக்கோவிலை ஐ.நா உலக பாரம்பரியக் களமாக அறிவித்துள்ளது.



</doc>
<doc id="202299" url="https://ta.wikipedia.org/wiki?curid=202299" title="ஈத்தர்பேட்">
ஈத்தர்பேட்

ஈத்தர்பேட் ஒரு வலை சார்ந்த கூட்டு நிகழ்நேர உரைதிருத்தி ஆகும். இது ஒரே நேரத்தில் பலர் சேர்ந்து உரை எழுதுவதற்கும் படிப்பதற்கும் உதவும். வெவ்வேறு நபர்கள் உரை திருத்தும்பொழுதும் அல்லது எழுதும்பொழுதும் வெவ்வேறு வண்ணங்களில் வேறுபடுத்தி காட்டும் வசதி இதில் உண்டு. இந்த கருவியில் அரட்டை வசதியும் உண்டு.

நவம்பர் 2008ல் தொடங்கப்பட்ட இந்த் திட்டமானது பின்பு கூகிள் நிறுவனத்தால் 2009ல் வாங்கப்பட்டு பின்பு கட்டற்ற மூல மென்பொருளாக மாற்றம் பெற்றுவிட்டது.



</doc>
<doc id="202300" url="https://ta.wikipedia.org/wiki?curid=202300" title="இரு சகோதரர்கள்">
இரு சகோதரர்கள்

இரு சகோதரர்கள் 1936 ஆம் ஆண்டு வெளிவந்த தமிழ்த் திரைப்படமாகும். எல்லிஸ் ஆர். டங்கன் இயக்கத்தில் வெளிவந்த இத்திரைப்படத்தில் கே. பி. கேசவன், டி. எஸ். பாலையா, எஸ். என். கண்ணா மணி, எஸ். என். விஜயலட்சுமி, எம். ஜி. ராமச்சந்திரன் மற்றும் பலரும் நடித்துள்ளனர்.

இந்திய சுதந்திரப் போராட்டம் தீவிரமடைந்து, போராட்ட நடவடிக்கைகள், கை ராட்டினத்தில் நூல் நூற்பது, அன்னியப் பொருட்கள் மறுப்பு போன்ற நடவடிக்கைகளை அன்றைய அரசு தடை செய்திருந்த காலத்தில் வெளிவந்தத் திரைப்படம்.

குடும்ப ஒற்றுமையின் மூலம் தேச ஒற்றுமை, மதுவிலக்குப் பரப்புரை, அன்றய ஆட்சிக் காலத்தின் வேலையில்லாத் திண்டாட்டம் முதலிய வற்றை முன்னிறுத்திய திரைக் கதையைக் கொண்டது இரு சகோதரர்கள்.

வேலையில்லாதார் மகாநாடு நடைபெறுகிறது, ஒரு பட்டதாரி தலைமை வகித்து "வேலை இல்லாதோருக்கு இலவச சாப்பாடு கிடைக்க வேண்டும், எல்லா தொடருந்துகளிலும் இலவசப் பயணம் அனுமதிக்கப் பட வேண்டும்" எனத் தீர்மானம் முன்மொழிந்து பேசும் போதே "எங்கோ 25 ரூபாய் டைப்பிஸ்ட் வேலை காலி" என ஒரு குருவி வந்து சொன்னதும் மகாநாடு கலைந்து எல்லாம் சிட்டாய் பறந்து விடுகிறதுகள்" இந்த விமர்சனம் இரு சகோதரர்கள் படம் குறித்து வந்த அன்றைய செய்தி 


</doc>
<doc id="202307" url="https://ta.wikipedia.org/wiki?curid=202307" title="எழுத்து மயக்கம்">
எழுத்து மயக்கம்

எழுத்துக்கள் ஒன்றோடொன்று மயங்குவது எழுத்து மயக்கம். தமிழில் உயிரெழுத்து, மெய்யெழுத்து என இரண்டு வகை உண்டு. இந்தப் பாகுபாடு ஆங்கிலம், வடமொழி முதலான தொன்மையான மொழிகளிலும் காணப்படுகின்றன. 

ஒரே சொல்லில் எழுத்தோடு எழுத்து மயங்கி இணைந்து நிற்கும் நிலையை இலக்கணம் எழுத்து மயக்கம் என்று கூறுகிறது. மக்களும் உயிரினங்களும் ஒன்றோடொன்று உறவு கொண்டு மருவி வாழ்கின்றன. இந்த மருவுதல் மன மயக்கத்தால் நிகழ்கின்றன. இந்த மன-மயக்கம் போல எழுத்துக்கள் உறவு கொண்டு மயங்கி மருவி நிற்பதே எழுத்து மயக்கம். இவை மயங்கும் நிலைகள்.
என்னும் நிலைகளில் இந்த எழுத்து மயக்கம் நிகழ்கிறது.


</doc>
<doc id="202314" url="https://ta.wikipedia.org/wiki?curid=202314" title="ஆர். பானுமதி">
ஆர். பானுமதி

ஆர்.பானுமதி ("R. Bamnumathi", பிறப்பு: சூலை 20, 1955) தமிழ்நாட்டைச் சேர்ந்த வழக்கறிஞரும், நீதிபதியும் ஆவார். இவர் ஆகசுடு 13, 2014 அன்று உச்சநீதிமன்ற நீதிபதியாகப் பதவி ஏற்றுக்கொண்டார்.

இவர் தருமபுரி மாவட்டம் ஊத்தங்கரையில் 1955-ஆம் ஆண்டு ஜூலை மாதம் 20-ஆம் தேதி பிறந்தார்.சென்னை சட்டக் கல்லூரியில் சட்டம் பயின்ற அவர், 1981-ம் ஆண்டு தன்னை வழக்கறிஞராகப் பதிவு செய்து கொண்டார்.
1988-ஆம் ஆண்டு நவம்பர் மாதம் 16-ஆம் தேதி நேரடியாக மாவட்ட நீதிபதியானார் . கோயம்புத்தூர், சென்னை, வேலூர், புதுக்கோட்டை, சேலம், திருநெல்வேலி உள்ளிட்ட மாவட்டங்களில் நீதிபதியாகப் பணியாற்றினார். புதுக்கோட்டை மாவட்ட நீதிமன்றத்தில் பணியாற்றியபோது பிரேமானந்தா சாமியாருக்கு இவர் அளித்த இரட்டை ஆயுள் தண்டனையை உச்ச நீதிமன்றமும் உறுதி செய்தது. சென்னை உயர்நீதிமன்ற நீதிபதியாக 2003-ஆம் ஆண்டு ஏப்ரல் மாதம் 4-ஆம் தேதி இவர் பதவியேற்றார். கல்விக் கட்டண நிர்ணய வழக்கு, வீரப்பனைச் சுட்டுக்கொன்ற சிறப்புப் படையினருக்கு இரட்டைப் பதவி உயர்வு உட்பட பல்வேறு வழக்குகள் மீது தீர்ப்பு வழங்கியுள்ளார். பணி மூப்பு அடிப்படையில் ஜார்க்கண்ட் உயர் நீதிமன்ற தலைமை நீதிபதியாக 2013, நவம்பர் 12 ஆம் தேதி குடியரசுத் தலைவரால் நியமனம் செய்யப்பட்டார்.


</doc>
<doc id="202315" url="https://ta.wikipedia.org/wiki?curid=202315" title="கார்ட்னர் நிறுவனம்">
கார்ட்னர் நிறுவனம்

கார்ட்னர், இன்க். ("Gartner, Inc.") என்ற நிறுவனம் ஸ்டாம்போர்டு, கனெக்டிகட், அமெரிக்காவில் தலைமையிடமாக கொண்ட ஒரு தகவல் தொழில்நுட்ப ஆராய்ச்சி மற்றும் ஆலோசனை வழங்கும் நிறுவனம் ஆகும். இது 2001 வரை கார்ட்னர் குழுமம் என அழைக்கப்பட்டது.

கார்ட்னர் வழங்கிய ஆராய்ச்சி மற்றும் தொழில்நுட்ப தகவல்கள் அரசாங்க முகவர், உயர் தொழில்நுட்ப மற்றும் தொலை தொடர்பு நிறுவனங்கள், தொழில்முறை சேவைகள் நிறுவனங்கள், முதலீட்டாளர்கள் உள்ளடக்கிய துறைகளில் உள்ள மூத்த தலைவர்களுக்கானதாக இருக்கிறது. 1979ல் உருவான இந்த நிறுவனம் 5700 ஊழியர்களை கொண்டுள்ளது.

மிகைப்படுத்தப்பட்ட சுழற்சி மற்றும் மேஜி கோட்ரண்ட் மூலம் அவர்கள் தங்களது ஆராய்ச்சி முடிவிகளை வெளியிடுகின்றனர்.


டைம்ஸ் ஆப் இந்தியா உள்ளிட்ட செய்தி நிறுவனங்கள் இந்த நிறுவனத்தின் ஆராய்ச்சி தகவல்களைத் தங்களின் செய்திகளில் மேற்கோள் காட்டுகின்றன.



</doc>
<doc id="202332" url="https://ta.wikipedia.org/wiki?curid=202332" title="ஜி.ஓ.சி.இ செயற்கைக் கோள்">
ஜி.ஓ.சி.இ செயற்கைக் கோள்

ஜி.ஓ.சி.இ செயற்கைக் கோள்( Gravity Field and Steady-State Ocean Circulation Explorer (GOCE)) , புவி ஈர்ப்பு விசை மற்றும் கடல் மட்டங்களின் மாறுதல்களை அடையாளப்படுத்துவதற்காக ஐரோப்பாவின் விண்வெளி ஆய்வு நிலையமான ஈசா(ESA)வால் 2009-ம் ஆண்டு ஏவப்பட்ட செயற்கைக் கோளாகும்.இந்த செயற்கைக் கோள் 4 வருட காலமாக பெருங்கடல், கடல் மட்டம், பனிப்பாலங்களின் செயல்பாடுகள் மற்றும் பூமியின் உட்புறம் குறித்த தகவல்களை ஆராய்ச்சியாளர்களுக்கு அனுப்பியது .பூமியின் ஈர்ப்பு விசை வேறுபாடுகளை முப்பரிமாணத்தில் வரை படமாக்கி ஆய்வு செய்யக் கூடிய இச்செயற்கைக் கோள் மார்ச் 2011 ஆம் ஆண்டு ஜப்பானைத் தாக்கிய டோஹோகூ பூகம்பத்தில் இருந்து வெளியேறிய ஒலியலைகளையும் கண்டு பிடித்துப் பதிவு செய்தது .எரிபொருள் தீர்ந்துபோன நிலையில் காணப்பட்ட இந்த செயற்கைக் கோள் , 2013 , 11 நவம்பர் அன்று பூமியில் விழுந்தது .'விண்வெளியின் ஃபெராரி' என்று அழைக்கப்பட்ட இந்த செயற்கைகோள் தான் கடந்த 25 ஆண்டுகளுக்கும் மேலான காலப்பகுதியில் பூமிக்குள் தானாக வந்துவிழுந்துள்ள முதலாவது ஐரோப்பிய செயற்கைக் கோள் என்று கருதப்படுகிறது.


</doc>
<doc id="202333" url="https://ta.wikipedia.org/wiki?curid=202333" title="விலை குறைஞ்ச மனுசன்">
விலை குறைஞ்ச மனுசன்

விலை குறைஞ்ச மனுசன், பி. ராமசாமி தயாரித்த மலையாளத் திரைப்படம். இது 1969 சனவரி 17-ல் வெளியானது





</doc>
<doc id="202347" url="https://ta.wikipedia.org/wiki?curid=202347" title="அகல் விளக்கு">
அகல் விளக்கு

அகல் விளக்கு என்பது எண்ணெய் விளக்கின் ஒரு வகையாகும். இது பொதுவாக களிமணால் செய்யப்பட்டு மெழுகில் தோய்க்கப்பட்ட பருத்தி திரியால் நெய் அல்லது காய்கறி எண்ணெய் கொண்டு எரியூட்டப்படும். ஆயினும் சில பிறப்பு நிகழ்வுகளில் பித்தளையால் ஆன விளக்குகள் பயன்படுத்துவதும் வழக்கில் உள்ளது.

இந்தியாவில் உருவாகிய இவ்வகை விளக்குகள் பெரும்பாலும் இந்து சமயம், சீக்கியம், சமணம் மற்றும் சரத்துஸ்திர சமயம் ஆகியவைகளில் தீபாவளி போன்ற விழா நாட்களில் பெரிதும் பயன்படுத்தப்படுகின்றது. இதேபோன்று ஆனால் வேறு வடிவமைப்பில் பௌத்த சமயத்தில் வெண்ணெய் விளக்குகள் பயன்படுத்தப்படுகின்றன என்பது குறிக்கத்தக்கது.


</doc>
<doc id="202607" url="https://ta.wikipedia.org/wiki?curid=202607" title="பிராங்க்ஃபுர்ட் புத்தகச் சந்தை">
பிராங்க்ஃபுர்ட் புத்தகச் சந்தை

பிராங்க்ஃபுர்ட் புத்தகச் சந்தை , உலகத்தின் மிகப் பெரிய புத்தகச் சந்தையாக கருதப்படுகிறது. ஒவ்வொரு வருடமும் அக்டோபர் மாதம் ஐந்து நாட்கள் நடைபெறும் இச் சந்தையில், முதல் மூன்று நாட்கள் முழுவதுமாகத் தொழில்சார் பணிகள் நடைபெறும். அடுத்த இரண்டு நாட்கள் தான் பார்வையாளர் அனுமதிக்க படுவார்கள் .


</doc>
<doc id="202608" url="https://ta.wikipedia.org/wiki?curid=202608" title="சலாமரம்">
சலாமரம்

நெசவுத் தொழில் செய்வோர் தறியில் நாடா செல்வதற்காக அமைக்கப்பட்டிருக்கும் மரத்தைச் சலாமரம் என்பர்.
தறியின் நீளத்திற்குத் தகுந்தவாறு சராசரியாக ஏழு அடி நீளம் உடையதாக இம் மரத்தை அமைத்திருப்பர். இரண்டரை அங்குளத்திற்கு மூன்று அங்குளம் கனம் கொண்டதாக இம் மரம் இருக்கும். அரை அங்குளத்திற்கு 3 அங்குள கனம் கொண்ட தக்கை என்ற வேறொரு மரம் இச் சலாமரத்தின் மேல் பொருத்தப்பட்டிருக்கும்.

</doc>
<doc id="202611" url="https://ta.wikipedia.org/wiki?curid=202611" title="கும்பகோணம் மகாமக குளம்">
கும்பகோணம் மகாமக குளம்

கும்பகோணம் மகாமகக் குளம், இந்தியாவில் தமிழ்நாட்டிலுள்ள கும்பகோணத்தில் அமைந்துள்ள ஒரு பெரிய கோவில் குளம் ஆகும். இது தமிழ் நாட்டில் உள்ள பெரிய கோவில் குளங்களில் முக்கியமான ஒன்றாக கருதப்படுகிறது. வருடந்தோறும் நடைபெறும் மாசி மகத் திருவிழாவில் 1 லட்சம் மக்களும், 12 ஆண்டுகளுக்கு ஒரு முறை நடக்கும் மகாமக திருவிழாவில் கிட்டத்தட்ட 20 லட்சம் பேரும் பங்கு பெறுகிறார்கள்.

ஒவ்வொரு முறை பிரம்மதேவன் தூங்கும் பொழுது பிரளயம் ஏற்படும் என நம்பப்படுகிறது. ஒரு முறை அவ்வாறு நடந்ததன் தொடர்ச்சியாகப் பிரளயத்திற்கு பின்பு கலியுகத்திற்கு முன்பு உயிர்களை உருவாக்கும் விதைகளையும் அமிர்தமும் கொண்ட பானை ஒன்று இங்கே இந்த குளத்தில் இருப்பதற்காக இங்கு வந்து சேர்ந்தது. சிவபெருமான் ஒரு வேடன் வேடமிட்டு அம்பெய்து இந்த பானையை உடைத்து உயிர்கள் ஜனிப்பதற்கு ஏது செய்தார். "கும்பம்" என்றால் பானை "கோணம்" என்றால் உருக்குலைந்து என்பதால் கும்பகோணம் பெயர் பெற்றது.

ஒருவர் செய்த பாவங்கள் புண்ணியத் தலங்களிலுள்ள தீர்த்தங்களில் நீராடினால் அகலும். அப்புண்ணியத் தலங்களில் வாழ்வோர் செய்த பாவங்கள் காசியிலுள்ள கங்கையில் நீராடினால் அகலும். காசியிலுள்ளோர் செய்த பாவங்கள் கும்பகோணம் தீர்த்தத்தில் நீராடினால் விலகும். கும்பகோணத்தில் இருப்பவர்கள் செய்த பாவங்கள் கும்பகோணத்தில் உள்ள தீர்த்தத்தில் நீராடினால்தான் அகலும் என வடமொழி நூல் வலியுறுத்திக்கூறுகிறது. கும்பகோணத்திலுள்ள தீர்த்தம் மகாமக தீர்த்தம். அமுதத்தின் ஒரு பகுதி இங்கு தீர்த்தமானதால் அமுத தீர்த்தம் எனவும், பிரமன் இத் தீர்த்தத்தினால் சிவபெருமானுக்கு அபிஷேகம் செய்து ஆராதித்ததால் பிரம தீர்த்தம் எனவும் பெயர் பெற்றது. மகாமகப் பெருவிழா வடபுலத்தில் நிகழும் கும்பமேளாவைப் போன்று பன்னிரண்டு ஆண்டுகளுக்கு ஒரு முறை வருகிறது. 
இது 6.2 ஏக்கர் பரப்பளவில் கும்பகோணம் நகரின் மத்தியில் சரிவகம் வடிவில் அமைந்துள்ள குளம் ஆகும். இந்த குளத்தை சுற்றி 16 மண்டபங்களும் 21 கிணறுகளும் உள்ளன. இந்த கிணற்றின் பெயர்கள் ஒன்று சிவனுடைய பெயரையோ அல்லது இந்திய நதிகளின் பெயரையோ கொண்டுள்ளன.

கி.பி.16ஆம் நூற்றாண்டில் விசயநகர மன்னர் கிருட்டிணதேவராயர் இத்தலத்திற்கு வந்து நீராடியதாக நாகலாபுரம் கல்வெட்டு குறிக்கிறது. தஞ்சாவூரை சார்ந்த ரகுநாத நாயக்கரின் படைத்தலைவர் கோவிந்த தீட்சிதர் இந்த குளத்தைச் சுற்றி 16 மண்டபங்களையும் அதனைச் சார்ந்து படிகளையும் அமைத்துள்ளார்.

16 வகையான தானங்களை வலியுறுத்தும் வகையில் 16 கோயில்கள் (மண்டபங்கள்) காணப்படுகின்றன. ஒவ்வொரு கோயிலிலும் பிரம்மதீர்த்தேஸ்வரர், முகுந்தேஸ்வரர், தானேஸ்வரர், விருஷபேஸ்வரர், பரணேஸ்வரர், கோணேஸ்வரர், பக்திகேஸ்வரர், பைரேஸ்வரர், அகஸ்தீஸ்வரர், வியாசகேஸ்வரர், உமாபகேஸ்வரர், நிருதீஸ்வரர், பிரம்ளேஸ்வரர், கங்காதேஸ்வரர், முக்ததீர்த்தேஸ்வரர், சேஷஸ்தரபாலேஸ்வரர் என மொத்தம் 16 வகையான சிவலிங்கங்கள் குளத்தைச் சுற்றி அமைந்துள்ள மண்படங்களில் காணப்படுகின்றன. இந்த குளத்தின் நடுவே அமைந்துள்ள தீர்த்தக் கிணறுகள் புனிதத்தன்மை வாய்ந்தவையாகக் கருதப்படுகின்றன.

கி.பி. ஆறு- ஏழாம் நுற்றாண்டில் வாழ்ந்த அப்பர் பெருமான் கும்பகோணத்தைப் பற்றி பாடும் போது கீழ்க்காணுமாறுப் பாடியுள்ளார்.

அவ்வாறே சேக்கிழார் பெருமானும்
என்று பாடியுள்ளார்.

மகாவித்துவான் திரிசிரபுரம் மீனாட்சிசுந்தரம்பிள்ளையவர்கள் மகாமகத்தைப் பற்றியும், கும்பகோணத்தைப் பற்றியும் பின்வருமாறு பாடியுள்ளார்.



</doc>
<doc id="202613" url="https://ta.wikipedia.org/wiki?curid=202613" title="கோட்டை தொடருந்து நிலையம்">
கோட்டை தொடருந்து நிலையம்

கோட்டை தொடருந்து நிலையம் (கோட்டை புகையிரத நிலையம்) என்பது கொழும்பிலுள்ள பிரதான தொடருந்து மையப்பகுதி. இலங்கைத் தொடருந்துப் போக்குவரத்துப் பகுதியினால் சேவைக்கு விடப்பட்டுள்ள தொடருந்துகள் இந்நிலையத்தைப் பயன்படுத்துகின்றன. நகரங்களிடைத் தொடருந்துகளும், உள்ளூர்ப் பயணிகளுக்கான தொடருந்துகளும் ஒவ்வொரு நாளும் இங்கிருந்து புறப்படுகின்றன. கோட்டை நிலையம் கொழும்பு மத்தியின் பிரதான தொடருந்து நுழைவாயிலும் நாட்டிலுள்ள பல நகரங்களிடைத் தொடருந்துகளின் முடிவிடமாகவும் உள்ளது.


</doc>
<doc id="202624" url="https://ta.wikipedia.org/wiki?curid=202624" title="இராச்சசுத்தானி">
இராச்சசுத்தானி

இராச்சசுத்தானி அல்லது இராஜஸ்தானி ("Rajasthani", தேவநாகரி: , கிரந்தம்:ராஜஸ்தானி) இந்திய-ஆரிய மொழிக் குடும்பத்தைச் சேர்ந்த ஓர் மொழியாகும். இம்மொழியை இராச்சசுத்தானிலும் அண்மித்த இந்திய பாக்கித்தான் மாநிலங்களிலும் ஏறத்தாழ 20 மில்லியன் மக்கள் பேசி வருகின்றனர். வழக்கமாக மார்வாரியும் இராச்சசுத்தானியாக எடுத்துக்கொள்ளப்படுகிறது. இவ்வாறானால் இதனை 50 மில்லியன் மக்கள் பேசி வருகின்றனர். 


</doc>
<doc id="202627" url="https://ta.wikipedia.org/wiki?curid=202627" title="தூஷணன்">
தூஷணன்

தூசணன் இராமாயணக் கதையின் படி, இவன் இராவணனின் தம்பி. மனிதர்களை உண்ணும் ஒரு அரக்கன். தண்டகாரண்யத்தின் ஒரு பகுதியான ஜனஸ்தானம் என்ற வனப்பகுதியை ஆட்சிக்குட்படுத்தியவன். இவர்களின் உடன் பிறந்தவளான சூர்ப்பனகை இராமனால் அவமானப் படுத்தப்பட்ட போது சகோதரன் கரனுடன் இணைந்து இராமனுடன் சண்டையிட்டு சண்டையில் இறந்து விடுகிறான்.


</doc>
<doc id="202628" url="https://ta.wikipedia.org/wiki?curid=202628" title="மலை மாதா பெருங்கோவில் (மும்பை)">
மலை மாதா பெருங்கோவில் (மும்பை)

மலை மாதா பெருங்கோவில் ("Basilica of Our Lady of the Mount") அல்லது வழக்கமாக மரியா மலைக் கோவில் ("Mount Mary Church") என்று அழைக்கப்படுகின்ற வழிபாட்டிடம் மும்பை உயர்மறைமாவட்டத்தில், மேற்கு மும்பையின் பாந்த்ரா () பகுதியில் அமைந்துள்ளது. 

ஒவ்வொரு ஆண்டும் செப்டம்பர் மாதத்தில் அன்னை மரியாவின் பிறந்த நாள் திருவிழாவான செப்டம்பர் 8ஆம் நாளை அடுத்துவருகின்ற ஞாயிற்றுக் கிழமையன்று மலை மாதா பெருங்கோவிலில் திருவிழா தொடங்கும். அவ்விழா எட்டு நாள்கள் நீடிக்கும். அதற்கு முன்னால் ஒன்பது நாள் இறைவேண்டல் "நவநாள்" கொண்டாட்டமாக நிகழும். இவ்வாறு இக்கோவிலின் ஆண்டுக் கொண்டாட்டம் 17 நாள்கள் நடைபெறும்.

மலை மாதா கோவில் திருவிழா காலத்தில் பாந்த்ரா நகர் முழுவதுமே விழாக் கோலம் பூண்டிருக்கும். பல்லாயிரக் கணக்கான மக்கள் விழா நிகழ்ச்சிகளில் கலந்துகொள்வர். உணவுப் பொருள்கள், கலைப் பொருள்கள், நூல்கள், விளையாட்டுப் பொருள்கள், ஒப்பனைப் பொருள்கள், துணிகள் போன்று எண்ணிறந்த பொருள்களை விற்பனை செய்கின்ற சிறுசிறு கடைகள் எழுப்பப்பட்டு வாணிகம் கணிசமாக நிகழும். 

திருவிழாவில் கிறித்தவர்களைத் தவிர இந்துக்கள், இசுலாமியர் போன்ற பிற சமயத்தவரும் பேரெண்ணிக்கையில் கலந்துகொள்வர்.

அன்னை மரியா கோவில், கடல்மட்டத்திலிருந்து 80 மீட்டர் உயரத்தில் அமைந்த ஒரு குன்றின்மேல் கட்டப்பட்டுள்ளது. எனவேதான் அது "மலை மாதா கோவில்" என்ற பெயரைப் பெற்றது. கோவிலில் திருவிழா நடைபெறும் போது மட்டுமன்றி, ஆண்டு முழுவதுமே அக்கோவிலில் சென்று பல சமய மக்களும் வேண்டுதல்கள் நிகழ்த்துகின்றனர்.

அன்னை மரியாவிடம் வேண்டுவதால் தங்களுக்குப் பல நன்மைகள் கிடைப்பதாக அத்திருப்பயணிகள் சான்றுபகர்கின்றனர். 

மராத்தர்களின் படையெடுப்புக் காரணமாக இக்கோவில் 1738இல் அழிவை சந்தித்தது. 

இப்போது உயர்ந்து எழுகின்ற கோவில் சுமார் 100 ஆண்டுகளுக்கு முன் கட்டப்பட்டது. ஆனால் இக்கோவில் கட்டப்படுவதற்கு மூல காரணமாக அமைந்த மரியா திருச்சிலையின் வரலாறு 16ஆம் நூற்றாண்டிலிருந்தே தொடங்குகிறது.

16ஆம் நூற்றாண்டில் இயேசு சபையைச் சார்ந்த போர்த்துகீசிய மறைபரப்பாளர்கள் தம் நாட்டிலிருந்து அன்னை மரியா திருச்சிலையைக் கொண்டுவந்தார்கள். பாந்த்ராவில் ஒரு சிற்றாலயம் கட்டி அத்திருச்சிலையை நிறுவினார்கள். சிலையின் தங்க முலாம் திருடர்களைக் கவரவே அவர்கள் அச்சிலையின் வலது கையை வெட்டிச் சென்றார்கள். 

1760ல் கோவில் மீண்டும் கட்டப்பட்டது. பழைய மரியா சிலைக்குப் பதிலாக, கடற்பயணிகளின் அன்னை என்னும் மரியா சிலை வைக்கப்பட்டது. இச்சிலை அங்கு வந்தது பற்றி ஒரு வரலாறு உள்ளது. அதாவது, கோலி இனத்தைச் சார்ந்த ஒரு மீனவர் 1700ஆம் ஆண்டளவில் ஒருநாள் ஒரு கனாக் கண்டார். அக்கனவில் அவர் கடலில் அன்னை ஒரு சிலை மிதப்பதைக் கண்டார். விடிந்ததும் கடலுக்குச் சென்று கனவில் அறிந்ததுபோலவே அச்சிலையைக் கண்டெடுத்தார். 

இந்த வரலாறு 1669இல் இயேசு சபையினர் வெளியிட்ட ஒரு நூலிலும் பதிவு செய்யப்பட்டுள்ளது.

மீனவரால் கண்டெடுக்கப்பட்ட சிலையை அப்பகுதி மக்கள் "மோத் மவுலி" ("Mot Mauli") என்று பெயரிட்டு அழைத்தனர். மோத் என்பது "முத்து" என்றும், மவுலி என்பது "அம்மா, தாய்" என்றும் பொருள்படும் எனவே கடலில் கண்டெடுக்கப்பட்ட மரியா சிலை "முத்தம்மா" என்று மக்களால் அழைக்கப்படுகிறது.

இருப்பினும், கோவிலில் முதலில் வைக்கப்பட்டிருந்த மரியா சிலை புதுப்பிக்கப்பட்டு மீண்டும் பழைய இடத்திலேயே வைக்கப்பட்டுள்ளது. அத்திருச்சிலையின் முன் நின்று மக்கள் தம் வேண்டுதல்களையும் நேர்ச்சைகளையும் நிகழ்த்துகின்றனர்.

இக்கோவிலுக்குச் சென்று வழிபடுவோர் பல சமயங்களைச் சார்ந்தவர்கள். 2011ஆம் ஆண்டில் பா.ஜ.கட்சித் தலைவர் எல்.கே. அத்வானி அங்கு சென்று வழிபட்டது குறிப்பிடத்தக்கது.



</doc>
<doc id="202631" url="https://ta.wikipedia.org/wiki?curid=202631" title="நெல்லி பிளை">
நெல்லி பிளை

நெல்லி பிளை ("Nellie Bly", நெலி பிளை, மே 5, 1864 – சனவரி 27, 1922) என்ற புனை பெயர் கொண்ட அமெரிக்க இதழியலாளரின் இயற்பெயர் எலிசெபத் ஜானே காக்ரான் ஆகும்.

வறுமையால் பாதியிலேயே படிப்பை நிறுத்திவிட்டார். பெண்களைப் பற்றி வெறுப்போடு‍ எழுதிய ஒரு‍ பத்திரிக்கைக்கு‍ பதிலளித்து‍ நெல்லி ப்ளை என்ற புனை பெயரில் கடிதம் எழுதினார். அந்த பத்திரிக்கை ஆசிரியர் அவரை வேலைக்கு‍ அழைத்தார். ஆனால் பெண் என்பதால் வேலை தர மறுத்தார். பின் தொடர்ந்து‍ முயன்று‍ வேலையில் அமர்ந்தார். பெண் தொழிலாளிகளின் துயரங்களை எழுதினார். ஒரு‍ கட்டத்துக்கு‍ மேல் சாதாரண விசயங்களை எழுதுமாறு‍ கட்டாயப்படுத்தப்பட்டார். ஒரு‍ மனநோயாளியாக நடித்து‍ பத்து‍ நாட்கள் போய்க் காப்பகத்தில் இருந்து‍ அதை எழுதினார். மனநோய் பற்றிய மருத்துவம், நீதித்துறை, காப்பக நிர்வாகம் அனைத்தையும் அம்பலப்படுத்தினார். 

80 நாட்களில் உலகம் சுற்றி வரும் பணியை ஏற்று‍ புறப்பட்டார். மிகத் திறமையாக செயல்பட்டு‍ நீராவிக் கப்பல்கள், ரயில்கள் மூலம் 72 நாட்களிலேயே உலகம் சுற்றி திரும்பினார். செய்திகளும் அனுப்பினார்.


</doc>
<doc id="202632" url="https://ta.wikipedia.org/wiki?curid=202632" title="இத்தாலிய கம்யூனிஸ்ட் கட்சி">
இத்தாலிய கம்யூனிஸ்ட் கட்சி

இத்தாலிய கம்யூனிஸ்ட் கட்சி ஒரு‍ அரசியல் கட்சியாகும்.

இது‍ ஜனவரி 21, 1921 ஆம் ஆண்டு‍ அண்டோனியோ கிராம்ஷியால் உருவாக்கப்பட்டது.

மேற்கு‍ நாடுகளில் மிகப்பெரிய கம்யூனிஸ்ட் கட்சியாகும். 1976 இல் 34.4% சதவிகித ஓட்டுக்களை பெற்றது‍.


</doc>
<doc id="202636" url="https://ta.wikipedia.org/wiki?curid=202636" title="இழை மின்னோட்டமும் குழாய் மின்னோட்டமும்">
இழை மின்னோட்டமும் குழாய் மின்னோட்டமும்

எக்சு-கதிர்க் குழாயில் இழை மின்னோட்டம் ("filament current") மற்றும் குழாய் மின்னோட்டம் ("tube current") ஆகிய இருவேறு மின்னோட்டங்கள் பாய்கின்றன. இழை மின்னோட்டம் வெப்ப இலத்திரன்களைக் கொடுக்க எதிர் மின்முனையாகப் பயன்படும் இழையில் பாயும் மின்னோட்டம். இது சில ஆம்பியர் அளவினதாக இருக்கும். குழாய் மின்னோட்டம் குழாயில் எதிர்முனையிலிருந்து நேர்முனையினை நோக்கிப் பாயும் மின்னோட்டமாகும். இம் மின்னோட்டம் பொதுவாக மில்லி ஆம்பியரில் இருக்கும். நோயறி கதிரியலில் இது 120 மில்லி ஆம்பியர் வரையிலும் உள்ளது. 

இவ்விரு மின்னோட்டங்களும் தனித்தனியானவையானாலும் ஒன்றிற்கொன்று தொடர்புடையன. இவைகளை இணைக்கும் ஒரு காரணி எதிர்மின் முனைக்கருகில் காணப்படும் இட மின்னூட்டமாகும் ("Space charge"). குழாயில் இருமின் முனைகளுக்குமுள்ள மின் அழுத்த வேறுபாடு
(P.D) குறைவாக உள்ளபோது, இழையிலிருந்து இலத்திரன்கள் விரைந்து வெளிப்பட்டலும் அவைகள் மெதுவாகவே வேக வளர்ச்சி பெறுகின்றன. இதன் விளைவாக ஒரு இலத்திரன் மேகம் (Electron cloud) உருவாகிறது. இது எதிர்முனைக்கருகிலேயே இருக்கும். இதன் காரணமாக அதிக இலத்திரன்கள் வெளிப்படுவது கட்டுப்படுத்தப்படுகிறது. குறைந்த இழை மின்னோட்டத்தில் குறைந்த மின் அழுத்த வேறுபாட்டிலேயே குழாய் மின்னோட்டம் ஒரு தெவிட்டிய நிலையைப் பெறுகிறது. இந்த மின்னழுத்த வேறுபாட்டைக் கூட்டினாலும் குழாய் மின்னோட்டம் அதிகரிப்பதில்லை. இப்போது இழை மின்னோட்டத்தினை கூட்டியே அதிக மிகுந்த குழாய் மின்னோட்டத்தினைப் பெறமுடியும். இங்கு இழை மின்னோட்டம் எக்சு கதிர்களின் அளவையும் மி.அ.வே. கதிர்களின் பண்பையும் (ஊடுருவற்திறன்) தீர்மானிக்கின்றன.

உதவி-பி.எ ஆர் சி கட்டுரை


</doc>
<doc id="202640" url="https://ta.wikipedia.org/wiki?curid=202640" title="புலத்தேர்வி சிதறல் காரணி">
புலத்தேர்வி சிதறல் காரணி

கதிர்மருத்துவத்திற்கான கருவிகளில், கோபால்ட்-60, கிளினாக் லினாக்- போன்றவற்றில் கதிர்கள் வெளிப்படும் போது, புல அளவுகளைக் கூட்டும் போது, வளியில் அளவீடுகளைச் செய்யும் போது அளவுகள் சற்று கூடுதலாகக் காணப்படும். இதற்கு முக்கிய காரணம் காலிமேட்டர் என்கிற புலத்தேர்வியில் தோன்றும் சிதறல்களேயாகும். ஒருகுறிப்பிட்ட புலத்தில் பெறப்பட்ட அளவிற்கும் திட்டமாகக் கொள்ளப்பட்டப் புலத்தின் அளவீட்டிற்கும் உள்ள விகிதம் புலத் தேர்விக் காரணி ("Collimator scatter factor") எனப்படும். இது வெளிப்படு காரணி (Output factor) என்றும் கூறப்படும்.


</doc>
<doc id="202645" url="https://ta.wikipedia.org/wiki?curid=202645" title="கதவு சந்தானம்">
கதவு சந்தானம்

கதவு சந்தானம் என்றழைக்கப்படும் கே. ஆர். சந்தானகிருஷ்ணன் ("K. R. Santhanakrishnan") ஒரு ஓவியர். கும்பகோணம் ஓவியக் கல்லூரியில் இளங்கலை பயின்ற இவர் சென்னை பல்கலைக்கழகத்தில் முதுகலைப் பட்டம் (மாஸ்டர் ஆஃப் பைன் ஆர்ட்ஸ்) பெற்றார். கதவு சந்தானம் என்ற பெயருக்கான காரணம் கதவுகள் குறித்து அவர் ஓவியம் வரைவது தான்.

ஓவியர் சந்தானம் தன்னுடைய வாழ்க்கையில் வைத்திருக்கும் இலட்சியமே கதவுகளைக் குறித்த ஓவியங்களை மட்டும் வரைவது என்பது தான். இந்தியாவின் பல்வேறு நகரங்களிலும், ஸ்பெயின், பார்சிலோனா போன்ற வெளிநாடுகளிலும் கண்காட்சிகள் நடத்தியிருக்கும் சந்தானம் சில விருதுகளையும் பெற்றிருக்கிறார். 2000ஆம் ஆண்டில் தமிழ் நாடு ஓவிய நுண்கலைக் குழு மற்றும் லலித் கலா அகாடமியின் மாநில விருதை பெற்றிருக்கிறார்.

இவரது ஓவியங்கள் தமிழின மரபையும் அதில் ஒளிந்துள்ள அர்த்தங்களையும் எடுத்துரைக்கும், இந்த ஓவியம்.



</doc>
<doc id="202651" url="https://ta.wikipedia.org/wiki?curid=202651" title="முசிறி சுப்பிரமணிய ஐயர்">
முசிறி சுப்பிரமணிய ஐயர்

முசிறி சுப்ரமணிய ஐயர் (ஆங்கிலம்:"Musiri Subramania Iyer" ஏப்ரல் 9, 1899 - மார்ச் 25, 1975) ஒரு கர்நாடக இசைப் பாடகர், இவரின் மேடை நிகழ்ச்சிகள் 1920 முதல் 1940 வரை பரவியிருந்தது. இசைக் கச்சேரிகள் செய்வதிலிருந்து ஓய்வு பெற்ற பிறகும், அவர் கர்நாடக இசை கற்பிக்கும் ஆசிரியராவும், கர்நாடக இசை சமூகத்தில் ஒரு முன்னோடியாகவும் இருந்தார்.

இவர் 1899 ஆம் ஆண்டு பிறந்தார். அவரது தந்தை சங்கரா சாஸ்திரி ஒரு சமஸ்கிருத வல்லுநர். தனக்கு 14 வயதாக இருக்கும் போது நாகலட்சுமியை திருமணம் செய்துகொண்டார். அவர் 17 வயதில் ஆங்கிலம் சரளமாகப் பேச, படிக்க, எழுதக் கற்றுக்கொண்டார்.

ஆரம்ப காலத்தில், இசைப் பயிற்சியை இரண்டு ஆண்டுகளுக்கு எஸ். நாராயணசுவாமி ஐயரிடம் கற்றார். பின் கரூர் சின்னசுவாமி ஐயர் மற்றும் டி. எஸ். சபேச ஐயர் ஆகியோரிடமிருந்து இருந்து இசை கற்று, 19 வயதில் தனது முதல் கச்சேரியில் பாடினார்.





</doc>
<doc id="202653" url="https://ta.wikipedia.org/wiki?curid=202653" title="மகாமக குளம் நெரிசல்">
மகாமக குளம் நெரிசல்

மகாமக குளம் நெரிசல் (Mahamaham stampede) என்பது இந்தியாவின் தமிழ்நாடு மாநிலம், தஞ்சாவூர் மாவட்டம், கும்பகோணம் கும்பேசுவரர் கோயில் அருகில் அமைந்துள்ள மகாமக குளத்தில் 1992 இல் நடைபெற்ற மகாமக திருவிழாவில் நிகழ்ந்த விபத்தை குறிப்பதாகும்.

12 ஆண்டுகளுக்கு ஒரு முறை நடைபெறும் மகாமக திருவிழாவில் 1992 இல் நடைபெற்ற மகாமக திருவிழாவில் அப்போதைய தமிழக முதலமைச்சர் ஜெ. ஜெயலலிதா பெப்ரவரி 18 அன்று நடைபெற்ற மகாமக நிகழ்ச்சியில் கலந்து கொண்ட போது ஏற்பட்ட நெரிசலின் போது மகாமகக் குளக்கரையில் அமைந்திருந்த ஒரு கட்டடத்தின் சுவர் இடிந்து விழுந்து 60 நபர்கள் பலியானார்கள்.



</doc>
<doc id="202656" url="https://ta.wikipedia.org/wiki?curid=202656" title="காஞ்சி மாமுனிவர் முதுகலை கல்வி மையம்">
காஞ்சி மாமுனிவர் முதுகலை கல்வி மையம்

காஞ்சி மாமுனிவர் முதுகலை கல்வி மையம் அல்லது காஞ்சி மாமுனிவர் பட்ட மேற்படிப்பு மையம் (Kanchi Mamunivar Centre for Post Graduate Studies) நகர்ப்புற மற்றும் கிராமப்புற சமூகத்திற்கு முதுகலை மற்றும் ஆராய்ச்சி அளவில் உயர் கல்வி அளிக்கும் நோக்குடன் 1989 ஆம் ஆண்டு புதுச்சேரி அரசால் தொடங்கப்பட்டது. இங்கு முதுகலை, இளம் முனைவர், முனைவர் பட்ட ஆய்வுகள் மேற்கொள்ள வாய்ப்புகள் உள்ளன. பன்னிரண்டு துறைகள் செயல்படுகின்றன.
இக்கல்லூரியில் பின்வரும் படிப்புகள் வழங்கப்படுகின்றன.



</doc>
<doc id="202658" url="https://ta.wikipedia.org/wiki?curid=202658" title="குத்து (திரைப்படம்)">
குத்து (திரைப்படம்)

குத்து ("Kuththu") என்பது 2004ஆம் ஆண்டு எ. வெங்கடேஷின் இயக்கத்தில் வெளிவந்த திரைப்படமாகும். இதில் சிலம்பரசன், ரம்யா ஆகியோர் முக்கியக் கதாபாத்திரங்களில் நடித்தனர். இது ரம்யா நடித்த முதல் தமிழ்த் திரைப்படம் ஆகும். இத்திரைப்படம் தெலுங்கு மொழியில் நித்தின் குமார் ரெட்டி, நேகா பாம்பு ஆகியோரின் நடிப்பில் வெளிவந்த தில் திரைப்படத்தின் மறுவுருவாக்கமாகும்.

கதாநாயகன் சிலம்பரசன், கதாநாயகியான ரம்யாவை காதலிப்பதும், அந்தக் காதலுக்கு ரம்யாவின் அப்பாவின் எதிர்ப்பையும் மீறி திருமணம் செய்து கொள்வதுமே இத்திரைப்படத்தின் கதையாகும்.


</doc>
<doc id="202660" url="https://ta.wikipedia.org/wiki?curid=202660" title="ஆறுமுகம் (திரைப்படம்)">
ஆறுமுகம் (திரைப்படம்)

ஆறுமுகம் திரைப்படம் சுரேஸ் கிருஷ்ணாவால் எழுதி இயக்கப்பட்ட திரைப்படம் ஆகும். இதில் பரத் மற்றும் பிரியாமணி ஆகியோர் முக்கிய கதாபாத்திரத்தில் நடித்திருந்தனர். இத்திரைப்படம் 2009ம் ஆண்டு செப்டம்பர் 25ல் வெளிவந்தது.



</doc>
<doc id="202668" url="https://ta.wikipedia.org/wiki?curid=202668" title="இலச்மண்பூர் பதே படுகொலைகள்">
இலச்மண்பூர் பதே படுகொலைகள்

இலச்மண்பூர் பதே படுகொலைகள் எனப்படுவது, பீகார் மாநிலம் அர்வால் மாவட்டத்தில் உள்ள இலச்மண்பூர் பதே கிராமத்தில் வசித்த தாழ்த்தப்பட்ட மக்களுக்கு எதிராக ஆதிக்கசாதி ரன்வீர் சேனா தீவிரவாத குழுவினரால் தொடுக்கப்பட்ட தாக்குதலைக் குறிப்பதாகும். திசம்பர் 1, 1997 அன்று நடைபெற்ற இந்த திட்டமிடப்பட்ட படுகொலைத் தாக்குதலில் 58 தலித் மக்கள் கொல்லப்பட்டனர். மேலும் கிராமத்தில் இருந்த அவர்களின் குடிசைகளும், உடமைகளும் தீக்கிரையாக்கப்பட்டன. இது குறித்து தனது அதிர்ச்சியை தெரிவித்த அன்றைய இந்திய சனாதிபதி கே. ஆர். நாராயணன், இது சுதந்திர இந்தியாவின் மிக அவமானகரமான நிகழ்வு என குறிப்பிட்டார். 

இலச்மண்பூர் பதே கிராமம் பீகாரின் தலைநகரான பாட்னாவில் இருந்து 125 கி.மீ தொலைவில் உள்ளது. இந்த கிராமத்தில் பாசுவான், சாமர், மல்லா மற்றும் மாதோ சாதியைச் சேர்ந்த தாழ்த்தப்பட்ட மக்களும் பூமிகார் சாதியை சேர்ந்த நிலவுடமையாளர்களும் பெருமளவு வசிக்கின்றனர். இந்த கிராமத்தை சேர்ந்த கூலி விவசாயிகளுக்கிடையே என்பதுகளின் மத்தியில் மார்க்சிய லெனினிய இயக்கங்கள் பிரபலமாக தொடங்கின. குறிப்பாக "பார்ட்டி யுனிட்டி" மற்றும் "லிபரேசன்" ஆகிய இயக்கங்கள் விவசாயிகளுக்கு ஆதவாக பல போராட்டங்களை முன்னெடுத்தன. அதே நேரம், பூமிகார் சாதியினரால் தொடங்கப்பட்ட ரன்வீர் சேனா எனும் தீவிரவாத அமைப்பு, நிலவுடமையாளர்களுக்கு ஆதரவாக இருந்தது. 1997ல் லிபரேசன் இயக்கத்தினரால் முன்னெடுக்கப்பட்ட ஒரு போராட்டத்தில், விவசாயிகள் தங்கள் கூலியான ஒன்றரை கிலோ உணவு தானியத்தை மூன்று கிலோவாக உயர்த்தக்கோரி வேலை நிறுத்தத்தில் ஈடுபட்டனர். விவசாயிகளின் இந்த போராட்டத்தை முறியடிக்கவும், அவர்களிம் கம்யூனிச நக்சலைட் ஆதரவை அழிக்கும் முகாந்திரமாகவும் இந்த படுகொலைகள் திட்டமிடப்பட்டன. மேலும் 1992ல் மாவோயிசத்தினரால் நிகழ்த்தப்பட்ட பாரா படுகொலைகளுக்கு பழி தீர்க்கும் வகையிலும் இது அமைந்தது.

இந்த தாக்குதலுக்காக போஜ்பூர் மற்றும் பாட்னா மாவட்டங்களை சேர்ந்த நூற்றுக்கும் மேற்பட்ட ரன்வீர் சேனா அமைப்பினர் திரட்டப்பட்டனர். துப்பாக்கி மற்றும் படுகொலை ஆயுதங்களுடன் சாகா பிராந்தியத்தில் இருந்து புறப்பட்ட இவர்கள் திசம்பர் 1 இரவு பதினோரு மணியளவில் இலச்மண்பூர் கிராமத்தில் புகுந்து தாக்குதலை தொடங்கினர். பெரும்பாலான மக்கள் தூக்கத்தில் இருந்ததால் பதில் தாக்குதலுக்கோ, தற்காப்புக்கோ இடம் இல்லாமல் போய் விட்டது. சுமார் மூன்று மணி நேரம் தாக்குதலை தொடர்ந்த ரன்வீர் சேனா அமைப்பினர் பிறகு சோன் ஆற்றைக் கடந்து போஜ்பூர் மாவட்டத்திற்கு தப்பியோடிவிட்டனர்.
இந்த தாக்குதலில் மொத்தமாக 58 தலித் மக்கள் கொல்லப்பட்டனர். இவர்களில் 27 பேர் பெண்கள். 10 பேர் குழந்தைகள். கொல்லப்பட்ட பெண்களில் 8 பேர் கர்ப்பிணிகள். மேலும் இவர்களின் குடிசைகளும் உடமைகளும் தீக்கிரையாக்கப்பட்டன. 

படுகொலைகள் 1997ல் நிகழ்த்தப்பட்ட போதும், பத்து வருடங்கள் வரை யார் மீதும் குற்றப்பத்திரிக்கை தாக்கல் செய்யப்படவில்லை. இறுதியில் உயர்நீதிமன்றத்தின் தலையீட்டை அடுத்து, 2008ல் ரன்வீர் சேனாவை சேர்ந்த 46 பேர் மீது பாட்னா கூடுதல் செசன்சு நீதிமண்றத்தில் குற்றப்பத்திரிக்கை தாக்கல் செய்யப்பட்டது. இதில் 44 பேர் மீதான குற்றச்சாட்டை மட்டும் நீதிமன்றம் ஏற்றுக்கொண்டது. அவர்களின் மீது நடந்த விசாரனைகளை அடுத்து, ஏப்ரல் 7, 2010ல் தீர்ப்பு வழங்கப்பட்டது. குற்றம் சாட்டப்பட்ட 44 பேரில் 16 பேருக்கு மரண தண்டனையும், 10 பேருக்கு ஆயுள் தண்டனையுடன் கூடிய 50000 ரூபாய் அபராதமும் வழங்கி தீர்ப்பளிக்கப்பட்டது. எஞ்சிய 18 பேர் குற்றம் சரிவர நிரூபிக்கப்படவில்லை என கூறி விடுதலை செய்யப்பட்டனர். மேலும் வசூலிக்கப்பட்ட அபராதத் தொகையை பாதிக்கப்பட்ட குடும்பங்களுக்கு பகிர்ந்தளிக்கவும் நீதிமன்றம் உத்தரவிட்டது.

செசன்சு நீதிமன்ற தீர்ப்பை எதிர்த்து குற்றவாளிகளின் சார்பில், பாட்னா உயர் நீதிமன்றத்தில் மேல்முறையீடு செய்யப்பட்டது. இதன் மீதான விசாரனையைத் தொடங்கிய நீதிபதிகள் பி.என். சின்கா மற்றும் ஏ.கே. லால் தலைமையிலான பாட்னா உயர்நீதிமன்ற பென்ச், அக்டோபர் 9ல் தனது தீர்ப்பை வெளியிட்டது. இதில் குற்றம் சாட்டப்பட்டவர்களின் மீதான குற்றங்கள் சரிவர நிரூபிக்கப்படவில்லை என கூறி அனைவரும் விடுதலை செய்யப்பட்டனர். 

பாட்னா உயர்நீதிமன்ற தீர்ப்புக்கு பல அரசியல் கட்சிகளும், மனித உரிமை அமைப்புகளும் தங்களது எதிப்பை தெரிவித்தன. இடதுசாரி அமைப்புகள் தீர்ப்புக்கு எதிராக தங்களின் கடும் கண்டனத்தை தெரிவித்ததுடன் பீகார் அரசு உடனேயே தீர்ப்புக்கு எதிராக மேல்முறையீடு செய்யவும் நிர்பந்தித்துள்ளன. மேலும் தீர்ப்பை விமர்சித்துள்ள மாவோயிச அமைப்புகள், முசாபர்பூர் மாவட்டத்தில் 24 மணி நேர வேலை நிறுத்தத்துக்கும் அழைப்பு விடுத்தன. இதையடுத்து நிதிசு குமார் தலைமையிலான பீகார் அரசு, விரைவில் உச்ச நீதிமன்றத்தில் மேல் முறையீடு செய்யப்படும் என அறிவித்துள்ளது.

முன்னதாக, இலச்மண்பூர் பதே படுகொலைகளை அடுத்து அன்றைய பீகார் முதலமைச்சர் ராப்ரி தேவியினால் நீதிபதி அமிர்தாசு தலைமையில் ஒரு விசாரனை ஆணையம் அமைக்கப்பட்டது. இது ரன்வீர் சேனா அமைப்புக்கும் அரசியல்வாதிகளுக்கும் இடையேயான தொடர்பை பற்றிய விசாரனைகளை மேற்கொண்டது. இந்த விசாரனை ஆணையம், மொத்தமாக 450 சாட்சியங்கள் மற்றும் 40 அரசியல் தலைவர்களிடம் விசாரனை செய்தது. இருப்பினும் முழுமையாக விசாரனை முடியும் முன்பே சனவரி 31, 2006ல் அன்றைய பிகார் முதல்வர் நிதிசு குமாரினால் அந்த ஆணையம் முடக்கப்பட்டது. நீதிபதி தனது அறிக்கையை அளிக்க அதிக காலம் எடுத்துக்கொண்டதே விசாரனை முடக்கக் காரனம் என அரசுத்தரப்பில் தெரிவிக்கப்பட்டது. ஆனால் பீகார் அரசு தமது விசாரனைக்கு தகுந்த ஒத்துழைப்பு கொடுக்காததே தாமதத்துக்கு காரணம் என நீதிபதி தெரிவித்தார்.




</doc>
<doc id="202673" url="https://ta.wikipedia.org/wiki?curid=202673" title="லூயி அல்தூசர்">
லூயி அல்தூசர்

லூயி பியர் அல்தூசர் (பிரஞ்சு: [altysɛʁ]; 16 அக்டோபர் 1918 - 22 அக்டோபர் 1990) , ஒரு பிரஞ்சு நவீன மார்க்சிய தத்துவாதி.பிரஞ்சு கம்யூனிஸ்ட் கட்சியின் நீண்ட கால உறுப்பினராக இருந்த அவர் , சில நேரங்களில் அதன் வலுவான விமர்சகராகவும் திகழ்ந்தார்.

சிக்மண்ட் பிராய்ட் பயன்படுத்திய அதீத நிர்ணயவாதம்(Concept of Overdetermination) என்ற சொல்லைப் பயன்படுத்தி , இலக்கியத்தை யதார்த்தத்தின் பிரதிபலிப்பு என மட்டும் கொள்ளாமல், சமூக உருவாக்கத்தில் தன்னிறைவு பெற்றுத் தனித்து இயங்கும் தளம் என்று விளக்கினார்.எந்த ஒன்றும் ஏதோ ஒரு பொருளின் தாக்கத்தால் மட்டும் விளைவதில்லை. பல்வேறுபட்ட காரணிகள் ஒவ்வொரு கூறிலும் செயல்படுகின்றன. அடித்தளம், மேல்தளம் என்ற கருத்தாக்கத்தில் எல்லாமே பொருளாதாரம் என்கின்ற ஒன்றினால் இயங்குகின்றன என்ற கருத்துத் தென்படுகிறது. இதை அதீத நிர்ணய வாதமென்று கூறி அல்தூசர் மறுத்தார். கலை, பண்பாடு முதலிய கூறுகள் பொருளாதார உறவிலிருந்து தனித்து இயங்கக்கூடிய தன்மை கொண்டவை என வாதாடினார். இதைச் சுட்டுவதற்குத் ‘தொடர்புடை சுயாட்சி’ (Relative Autonomy) என்ற கோட்பாட்டை முன்வைத்தார். அதாவது இலக்கியம் தனித்து நின்று இயங்கும் ஆற்றல் கொண்டது என விளக்கினார்.

கருத்தாக்கம்(Ideology) என்பது ஓர் அமைப்பு எனவும் ; படிமம், தொன்மம், கருத்து முதலியவற்றின் பிரதிநிதியாக இந்த அமைப்பு விளங்குகிறது என்று வாதிட்ட அவர் , இது ஒரு சமூகத்தின் இதயமாகத் தனது வரலாற்றுப் பங்களிப்பினை நிகழ்த்திக்கொண்டிருக்கிறது எனவும் கூறினார். .
எந்த ஓர் அமைப்பும் மையம் அல்லது சாராம்சம் அல்லது குவிமையம் எதையும் கொண்டிருக்க முடியாது என அவர் விவாதிக்கிறார். இந்த மையம் தகர்த்தல் (Decentering) மூலம் , அடித்தளம், மேல்தளம் என்று சாராம்சப்படுத்துகின்ற பழைய மார்க்சியப் பார்வையை விமர்சனத்திற்குட்படுத்துகிறார்.
அல்தூசர் எழுத்தில் வெளிப்படும் மற்றொரு சொல் ‘இடை வினா எழுப்புதல்’ எனப் பொருள்படும் interpellation என்ற சொல்லாகும். இந்தச் சொல் மூலம் மிக நுட்பமான முதலாளித்துவ அரசியலை வெளிக்கொணர்கிறார். முதலாளித்துவச் சமூகம், எல்லோரும் சுதந்திரமாகவும், தாம் விரும்புகிற வண்ணத்தைத் தேர்ந்தெடுக்கும் உரிமை தம் கையில் இருப்பது போலவும் மக்கள் உணரும்படி, தனது கருத்தாக்கம் மற்றும் கருத்தாக்கக் கருவிகள் மூலம் செய்கிறது. ஆனால், உண்மையில் ‘மக்கள் விருப்பம்’ என்பது மக்களால் நிர்ணயிக்கப்படுவதில்லை. பணமும் அதிகாரமும் கொண்ட சில ஆதிக்க சக்திகளால்தான் நிர்ணயிக்கப்படுகின்றது. இந்த நுண்ணரசியலைப் புரிந்துகொள்ள மக்கள் இடைவினா எழுப்பத் தெரிந்திருக்க வேண்டும் என்கிறார்.


</doc>
<doc id="202676" url="https://ta.wikipedia.org/wiki?curid=202676" title="அமைதியின் அரசி அன்னை மரியா கோவில் (திருவனந்தபுரம்)">
அமைதியின் அரசி அன்னை மரியா கோவில் (திருவனந்தபுரம்)

அமைதியின் அரசி அன்னை மரியா பெருங்கோவில் ("St. Mary, Queen of Peace Basilica") என்னும் சீரோ-மலங்கரை கத்தோலிக்க வழிபாட்டிடம் இந்தியாவின் கேரளத்தின் தலைநகரான திருவனந்தபுரம் நகர்ப் பகுதியான பாளயத்தில் அமைந்துள்ளது. கேரளாவில் உள்ள எட்டு துணைப் பெருங்கோவில்களுள் () இதுவும் ஒன்று.

சீரோ-மலங்கரை கத்தோலிக்க சபை சார்ந்த முதல் பசிலிக்கா அல்லது துணைப் பெருங்கோவிலாக இது உள்ளது. இது திருவனந்தபுரம் சீரோ-மலங்கரா கத்தோலிக்க உயர் மறைமாவட்டத்தின் "மறைமாவட்ட துணைக் கோவிலும்" () ஆகும். மறைமாவட்டக் கோவில் பாளயத்தில் உள்ள புனித யோசேப்பு கோவில் ஆகும். 

இக்கோவில் 2008, நவம்பர் 10ஆம் நாள் துணைப் பெருங்கோவில் என்னும் நிலைக்கு உயர்த்தப்பட்டது. திருத்தந்தையின் தூதுவர் லியோனார்டோ சாண்ட்ரி ()மற்றும் கீழைத் திருச்சபைகளுக்கான பேராயத் தலைவர் அச்செய்தியை திருத்தந்தை பதினாறாம் பெனடிக்ட் பெயரில் திருவனந்தபுரம் பட்டம் பகுதியில் உள்ள புனித அன்னை மரியா மறைமாவட்டக் கோவிலில் வழங்கினார். 2008, திசம்பர் 7ஆம் நாள், மற்றும் சீரோ-மலங்கரா கத்தோலிக்க திருச்சபையின் தலைமைப் பேராயரான கர்தினால் பசேலியோஸ் கிளேமிஸ் பாவா அக்கோவிலைத் துணைப் பெருங்கோவில் என்று அர்ப்பணித்தார்.

அர்ப்பண நிகழ்ச்சிக்கும் பின் நடந்த கூட்டத்திற்கு கேரள அமைச்சர் எம். விஜய குமார் தலைமை தாங்கினார்.

திருவனந்தபுரத்தின் பாளயம் பகுதியில் அமைந்துள்ள இக்கோவில் கட்டடம் முன்னாள்களில் ஒரு திரைப்படக் கலையரங்கமாக இருந்தது. பின்னர் அது கோவிலாக மாற்றப்பட்டது. கோவில் 1933, மார்ச்சு 11ஆம் நாள் அர்ச்சித்து அர்ப்பணிக்கப்பட்டது. அதே நாளில் கேரள சீரோ-மலங்கரா கத்தோலிக்க திருச்சபையின் பேராயராக மார் இவானியோஸ் () அங்கு பதவி ஏற்றார். 

கோவிலின் கூரை தகரத்தால் ஆனது என்றதால் மக்கள் இக்கோவிலை "தகரப் பள்ளி" என்று அழைத்தனர். 1991இல் தகரக் கூரைக் கோவில் இருந்த இடத்தில் ஒரு புதுக்கோவில் கட்டப்பட்டது. பேராயர் மார் இவானியோஸ் அக்கோவிலை "அமைதியின் அரசி அன்னை மரியாவுக்கு" அர்ப்பணித்தார். 

Deepika (மலையாள செய்தித்தாள்), December 8, 2008.


</doc>
<doc id="202696" url="https://ta.wikipedia.org/wiki?curid=202696" title="சொணை பூச்சி">
சொணை பூச்சி

சொணை பூச்சி அல்லது சொணைப்புழு என்பது கம்பளிப் பூச்சி இனத்தைச் சேர்ந்த ஓர் உயிரி. இப்பூச்சியை சொணைப்புழு என்று அழைப்பதுதான் சரியானது. இப்புழு முருங்கை, பூவரசு ஆகியவற்றின் இலைகளை உண்ணும். இதன் உடலில் கம்பளி புழுவின் உடலில் உள்ளது போன்று கூரிய முடிகள் நிறைந்திருக்கும். அந்த முடிகள் மனிதர்களின் மீது பட்டால் அரிப்பை உண்டாக்கும்.

இதன் வாழ்க்கை சுழற்சி பட்டாம்பூச்சியின் வாழ்க்கை சுழற்சி போன்றது. சொணை புழுவின் வளர்ச்சி நான்கு நிலைகளைக் கொண்டது. அவை 1.அந்து பூச்சி, 2.முட்டை பருவம், 3.புழுப்பருவம்(Larva), 4.கூட்டுப்புழு (Puppa).

இப்பூச்சி அரை செ.மீ நீளம் வரை வளரும். வெண்மை கலந்த பழுப்பு நிறத்துடனும், நான்கு சிறகுகளுடனும் காணப்படும். இரவில் ஒளியால்
கவரப்பட்டு விளக்கைச் சுற்றி பறக்கும். பூச்சியை கையால் தொட்டால் வெண்மையான பொடி கையில் ஒட்டுவதைக் காணலாம். இவை இணை சேர்ந்து முருங்கை, பூவரசு மரங்களின் இலைகளின் அடிப்பாகத்தில் குவியலாக முட்டை இடும். முட்டையில் உள்ள பசை போன்ற அமைப்பு இலையில் ஒட்டிக்கொள்ள உதவும்.

சூரிய ஒளீயின் வெப்பத்தால் முட்டைகள் பொரிந்து புழுக்கள் வெளிவரும்.

முட்டையிலிருந்து வெளிவந்த புழுக்கள் இலைகளை உண்ணத்தொடங்கும். புழுக்கள் பகல் நேரத்தில் ராணுவ அணிவகுப்பு போன்று வரிசையாக அடிமரத்தை நோக்கி ஊர்ந்து வந்து மறைவான இடத்தில் மறைந்து கொள்ளும். பிற உயிர்களின் கண்களூக்கு தெரியாத வகையில் புழுக்களின் நிறமும் மரத்தின் நிறமும் இருக்கும் தகவமைப்பு இதற்கு இருக்கிறது. இரவில் ஒவ்வொரு கிளையாக ஏறி அதிலுள்ள இலைகள் அனைத்தையும் தின்று முடித்தப்பின்தான் அடுத்த கிளைக்குச் செல்லும். புழுப்பருவத்தில் பல முறை தோலை உரிக்கும். முழு வளர்ச்சி அடைந்தபின் கூட்டுப்புழுவாக மாறி மரத்தை விட்டு வெளியேறும்.

இலைகளைத் தின்று முழுவளர்ச்சி அடைந்த புழுக்கள் மரத்தை விட்டு வீட்டின் சுவர், கூரை போன்ற இடங்களுக்குச் சென்று
தன் வாயிலிருந்து சுரக்கும் நீரால் தன்னைச் சுற்றி வலை பின்னி தன்னை மூடிகொள்ளும். இரு வாரங்களுக்குமேல் கூட்டு புழுவாக இருந்து பல மாற்றங்களை அடைந்து கூட்டை உடைத்துக்கொண்டு தாய் அந்து பூச்சியாக வெளி வரும்.

சிலர் இப்புழுக்களை தீயிட்டு அழிக்கின்றனர். அதனால் மரத்தின் பட்டை தீயால் கருகி பாதிக்கப்படுகிறது. மேலும் எரிக்கும் போது பறக்கும் முடிகள் நம்மீது பட்டால் உடலில் அரிப்பு உண்டாகும். பூச்சிகொல்லி தூளை புழுக்களின் மீது தூவி அழிக்கலாம். அல்லது மரத்தின் அருகில் சிறு குழி தோண்டி குச்சியால் புழுக்களை மெதுவாக குழியில் தள்ளி மண்ணால் மூடிவிடுவதே நல்லது.


</doc>
<doc id="202702" url="https://ta.wikipedia.org/wiki?curid=202702" title="ஓம் முத்துமாரி">
ஓம் முத்துமாரி

பாவலர் ஓம் முத்துமாரி, (இறப்பு: நவம்பர் 14, 2013) கிராமியக் கூத்துக்கலையில் சுமார் 45 ஆண்டு காலம் தடம்பதித்த, இடது சாரி - முற்போக்கு கலை இலக்கிய மேடைகளில் இயங்கிய கலைஞர்.இவர் , தமிழக அரசின் கலைமணி, கலைச்சுடர் விருதுகளைப் பெறாமலே நேரடியாக கலைமாமணி விருது பெற்ற ஒரே கலைஞராவார்.

இவர் விருதுநகர் மாவட்டம் செவலூரில் பிறந்தவர். அவர் தந்தை ஒரு நாட்டுக்கோட்டைச் செட்டியாரிடம் கணக்கப்பிள்ளையாக வேலை பார்த்துக்கொண்டிருந்தார். அப்போது கருப்பபிள்ளை மற்றும் சிங்கப்பிள்ளை என்று இரண்டு காங்கிரஸ் தலைவர்கள் சோழவந்தானில் தீவிரமாகச் செயல்பட்டுக் கொண்டிருந்தார்கள்.காங் கிரஸ் பள்ளிக்கூடம் ஒன்றும் அவர்கள் நடத்தி வந்தார்கள். அது இலவசப் பள்ளி. பை நிறைய எழுத்துப் பழக புளியமுத்து கொண்டுபோனால் போதும். அப்பள்ளியில் இவர் பள்ளியில் படித்தார். அங்கு பகலில் பாடம் நடக்கும். இரவுகளில் கூட்டம் நடக்கும். வெங்கிடு சுப்பய்யா, பூர்ணசுந்தரம் பிள்ளை என்று இரண்டு பேர்தான் பாரதியார் பாட்டு, வள்ளலார் பாட்டு பாடக் கற்றுக் கொடுத்தார்கள். நாட் டில் எது நடந்தாலும் அது பற்றிய பாடல்களைத் தேடிப்பிடித்து மனப்பாடம் செய்து தெருக்க ளில் பாடும் பழக்கம் அவருக்கு ஏற்பட்டது.1949ல் அவரது அப்பா காலமாகிவிட்ட பிறகு குடும்பத்தோடு சொந்த ஊரான செவலூருக்கு வந்தார். அப்போது பஞ்ச காலம். புண்ணாக்கு தான் சாப்பாடு. ஆகவே அதை புண்ணாக்குப் பஞ்சம் என்பார்கள். என்ன பஞ்சமாக இருந்தாலும் அவரது கலைப் பைத்தியம் அவரைச் சும்மா இருக்க விடவில்லை. அவர் தரத்துப் பையன்களாக ஒரு ஆறு பேரைச் சேர்த்துக் கொண்டு சினிமா மெட்டில் சில பாடல்களை எழுதி பயிற்சி கொடுத்து ஒரு குழுவை உருவாக்கினார்.திருவேங்கடம் அருகே உள்ள வரகனூரில் இருந்து தனது கிராமியக் கலை வாழ்க்கையை துவக்கியவர்.தனது இளம் வயதிலிருந்தே பொதுவுடமைக் கட்சி மேடைகளிலும் இடதுசாரி இயக்கங்களின் மேடைகளிலும் மக்கள் பிரச்சனைகளை முன்வைத்து நால்வர் கூத்து என்ற கூத்து வடிவத்தில் கிராமியக் கலை நிகழ்வுகளை ஊர்தோறும் அரங்கேற்றியவர்.தமிழகம் முழுவதும் மார்க்சிஸ்ட் கம்யூனிஸ்ட் கட்சி மற்றும் அதன் வர்க்க வெகுஜன அமைப்புகள், தமிழ்நாடு முற்போக்கு எழுத்தாளர் கலைஞர்கள் சங்கத்தின்(தமுஎகச) கலை இலக்கிய மேடைகள் என இடை விடாமல் உழைக்கும் மக்கள் மீது பற்றுறுதியோடு அவர்களது வாழ்வின் துயரங்களை பாடல்களாக முழங்கியவர்.

மார்க்சிஸ்ட் கம்யூனிஸ்ட் கட்சியின் உறுப்பினராக இருந்த ஓம் முத்துமாரி,மதுரையில் பி.ராமமூர்த்தி தேர்தலில் போட்டியிட்டபோது அவருக்கு ஆதரவாக வீதி வீதியாக கலைப் பிரச்சார நிகழ்ச்சிகளை நடத்தியவர். தனது இறுதி மூச்சு வரை தமுஎகசவில் ஓர் உறுதிமிக்க அங்கமாக தன்னை இணைத்துக் கொண்டிருந்தவர். தமுஎகசவின் மாநிலக்குழுவிலும் திருநெல்வேலி மாவட்டக்குழுவிலும் உறுப்பினராக செயல்பட்டவர்.

பாவலர் ஓம் முத்து கிராமங்கள் தோரும் நடத்தப்படும் கூத்தில் மக்களின் நிலை குறித்து பாடும் பாடல் ஒன்று-
தமிழக அரசின் இயல், இசை, நாடகம் மன்றத்தின் கலைமாமணி விருது பெற்ற ஓம் முத்துமாரி, தமுஎகசவால் முற்போக்கு முன்னணிக்கலைஞர் என்று பட்டம் கொடுக்கப்பட்டு கவுரவிக்கப்பட்டார். மூக்கையாத் தேவர்தான் அவருக்கு பாவலர் என்கிற பட்டத்தைக் கொடுத்தார். பாவலர் என்று தனது தோழர்களால் அன்போடு அழைக்கப்பட்ட ஓம் முத்துமாரி, நாட்டுப்புறக் கலைச்சுடர், நவரசக் கலைஞர், இசை நாடக நகைச்சுவைக் கலைஞர், கிராமியக் கலைச்சக்ரவர்த்தி, கலை முதுமணி, மரகதமணி என்பது உட்பட பல்வேறு விருதுகளை பல்வேறு அமைப்புகளால் வழங்கப்பட்டு கவுரவிக்கப்பட்டவர்.

திருநெல்வேலி மாவட்டம் குருவி குளம் ஒன்றியம் திருவேங்கடத்தில் வசித்து வந்த ஓம் முத்துமாரி, நவம்பர் 14 , 2013 இல் மரணமடைந்தார்.


</doc>
<doc id="202704" url="https://ta.wikipedia.org/wiki?curid=202704" title="சுதிர் குமார் சவுத்ரி">
சுதிர் குமார் சவுத்ரி

சுதிர் குமார் சவுத்ரி (பிறப்பு 1983, முசாபர்பூர், பீகார்), சுதிர் குமார் கவுதம் என்ற பெயரும் உண்டு. இவர் இந்திய கிரிக்கெட் அணியைச் சேர்ந்த சச்சின் தெண்டுல்கர் மற்றும் இந்திய கிரிக்கெட் அணியின் தீவிரமான ரசிகர். 


</doc>
<doc id="202712" url="https://ta.wikipedia.org/wiki?curid=202712" title="பூமிகார்">
பூமிகார்

பூமிகார் அல்லது பூமிகார் பிராமிண் எனப்படுபவோர் இந்திய பிராமண சாதி அடிப்படையின் ஒரு பிரிவினர் ஆவர். இவர்கள் பீகார், உத்தர பிரதேசம், சார்க்கண்ட், மேற்கு வங்காளம், மத்திய பிரதேசம் மற்றும் நேபாளத்தில் அதிகம் வாழ்கின்றனர். இவர்களில் பெரும்பான்மையோர் நிலவுடைமையாளர்கள்.


</doc>
<doc id="202713" url="https://ta.wikipedia.org/wiki?curid=202713" title="சதானந்தவதி">
சதானந்தவதி

சதானந்தவதி என்பவர் எம்.ஜி.ஆரின் இரண்டாவது மனைவியாவார். 1944ல் எம்.ஜி.ஆருக்கும் சதானந்தவதிக்கும் திருமணம் நடைபெற்றது. 

மருதநாட்டு இளவரசி திரைப்படத்தில் நடித்த பொழுது வி. என். ஜானகிக்கும் எம்.ஜி.ஆருக்கும் காதல் ஏற்பட்டது. அதனால் 1957இல் எம்.ஜி.ஆர் ஜானகி அம்மையாரை திருமணம் செய்துகொண்டார். பின்பு சதானந்தவதி அம்மையாருடன் ஜானகி அம்மையாரும் எம்.ஜி.ஆருடன் வாழ்ந்தார். 1962ல் சதானந்தவதி அம்மையார் உடல்நலமின்றி இறந்தார். 


</doc>
<doc id="202714" url="https://ta.wikipedia.org/wiki?curid=202714" title="துசாத்">
துசாத்

துசாத் அல்லது பாசுவான் எனப்படுபவர்கள் இந்திய தலித் சாதி அடிப்படையின் ஒரு பிரிவினர் ஆவர். இவர்கள் உத்தர பிரதேசம், பீகார், உத்தராகண்டம், டெல்லி, சார்க்கண்ட், மேற்கு வங்காளம் மற்றும் நேபாளத்தில் செரிந்து வாழ்கின்றனர். இவர்களில் பெருமான்மையோர் விவசாயக் கூலிகள் மற்றும் தொழிலாளர்கள்.


</doc>
<doc id="202716" url="https://ta.wikipedia.org/wiki?curid=202716" title="பிளாசுமாவின் கன அளவு">
பிளாசுமாவின் கன அளவு

பிளாசுமாவின் கன அளவு (Plasma volume) என்பது மனித உடலில் காணப்படும் குருதியிலுள்ள நீர்மப் பகுதியான பிளாசுமாவின் கன அளவாகும். உடலில் சுமார் 5 முதல் 6 லிட்டர் குருதியும் அதில் ஏறக்குறைய 3 லிட்டர் பிளாசுமாவும் காணப்படுகின்றன. பிளாசுமா, சீரம் (Serum) என்றும் அறியப்படுகின்றது. இந்த அளவுகள் 70 கிலோகிராம் நிறையுடைய மனிதரின் உடலில் உள்ள அளவாகும். குருதியில் காணப்படும் சிவப்பு, மற்றும் பல வகையான வெள்ளை அணுக்களும் சீரத்துடன் இணைந்து காணப்படும். பிளாசுமாவில் புரதம், சோடியம், பொட்டாசியம், மக்னீசியம், பாசுபரசு, ஐயோடின் போன்ற தனிமங்கள் மிகக் குறைந்த அளவில் உள்ளன. பிளாசுமாவே இவையனைத்தையும் உடல் முழுவதும் எடுத்துச் செல்கின்றது. உயிரணுக்களுக்கு ஊட்டச்சத்துப் பொருட்களை இவ்வாறு எடுத்துச் செல்வதும் பின் கழிவுப் பொருட்களை அகற்றவும் துணை செய்கின்றது. இன்றைய அறிவியல் வளர்ச்சி காரணமாக குருதியில் காணப்படும் பல்வேறு பொருட்களைத் தனித்தனியாக பிரித்துச் சேமித்து, வேண்டும் போது தேவையான நோயாளிக்குக் கொடுத்து உயிரினைக் காக்கவும் முடியும். 

சில நேரங்களில் மருத்துவத்தின் போது நோயாளியின் உடலிலுள்ள குருதியின் அளவு, பிளாசுமாவின் அளவு முதலியவற்றைத் தெரிந்து இருப்பது நலமாகும். இதற்கு அணுக்கரு மருத்துவம் (Nuclear medicine) கைகொடுக்கிறது. 

இம்முறை ஆய்விற்கு ரீசா (RIHSA, Radio Iodinated Human Serum Albumin - கதிர் அயோடின் கலந்த மனித சீரம் அல்புமின்) தேவைப்படுகிறது. இந்த ஆய்விற்கு 37 கிலோ பெக்கரல் (Bq) அளவு ஐயோடின்-125 வேண்டும்.

ஒரு குறிப்பிட்ட அளவு (37kBq) ரீசாவை ஊசிமூலம் நோயாளிக்குச் செலுத்த வேண்டும். நோயாளிக்குக் கொடுக்கப்பட்ட அதே அளவு ரீசாவை திட்ட அளவாக தனியாக எடுத்து வைத்துக் கொள்ள வேண்டும். நோயாளிக்குக் கொடுக்கப்பட்ட மருந்து 10 நிமிடங்களில் பிளாசுமாவில் சீராகக் கலந்து விடுகிறது .இப்போது 10 கன செ.மீ. அளவு குருதி ஊசிமூலம் நோயாளியிடமிருந்து எடுக்கப்படுகிறது. இக்குருதி சோதனைக் குழாயிலிட்டு நன்றாகச் சுழலச் செய்து சீரம் மட்டும் தனியாகப் பிரித்து எடுக்கப்படுகிறது. இவ்வாறு பிரித்து எடுக்கப்பட்ட சீரத்தில் 5 கன செ.மீ. அளவு மட்டும் எடுத்து அதிலுள்ள கதிரியக்கச் "செயல்திறன்" (activity) சிறப்பான கருவி மூலம் கணிக்கப்படுகிறது. 

முன்பே பிளாசுமாவின் கன அளவு 3 லிட்டர் வரை இருக்கும் என்று கூறப்பட்டுள்ளது. எனவே திட்டமாக எடுத்து வைத்துள்ள ரீசாவை 3000 கன செ.மீ. தண்ணீரில் நன்றாகக் கலந்து, அதில் 5 கன செ.மீ. அளவு எடுத்து அதிலுள்ள செயல்திறனை அளவிட வேண்டும். இவ்வாறு செய்வதால், கருவியில் ஒரே அளவுகோலில் அளவீடுகளைச் செய்யலாம். பிழை குறைவாகும்.

இவ்வாறு பெறப்பட்ட அளவீடுகள் பின்புல அளவையும் (Background activity) சேர்த்தே கிடைப்பதால், கதிரியக்கப் பொருட்கள் ஏதுமில்லாத நிலையில் பின்புலக் கதிர்வீச்சினை மட்டும் அளந்து கணிக்க வேண்டும். முதலில் எடுத்துக்கொண்ட அளவுகளிலிருந்து பின்புல அளவுகளைக் கழித்து விட்டால் அயோடின் 125 யிலிருந்து கிடைக்கும் அளவு மட்டும் கிடைக்கும்.

ஒரு எடுத்துக்காட்டு மூலம் இதனை விளக்கலாம்:

5 சி.சி. பிளாசுமாவிலுள்ள செயல்திறன் A (2880c/m) என்போம்.

திட்டளவான 3000 சிசி.யிலிருந்து எடுத்துக்கொண்ட 5 சிசி.ல் பெற்றசெயல்திறன் B (2640 c/m) என்போம்.

பின்புல எண்ணிக்கை C (120 c/m) என்றும் கொள்வோம்.

இப்போது ஒவ்வொரு சிசி யிலும், உண்மையில் பெறப்பட்ட செயல்திறனை மொத்தக் கனஅளவால் பெருக்கிக் கிடைக்கும் அளவு
முதலில் எடுத்துக் கொண்ட மொத்தக் கதிரியக்க அளவாகும்.

இவ்வாறு பிளாசுமாவின் கனஅளவினைக் காணலாம். 


</doc>
<doc id="202717" url="https://ta.wikipedia.org/wiki?curid=202717" title="கருணாஸ்">
கருணாஸ்

கருணாஸ் (பிறப்பு: பெப்ரவரி 21, 1970) தமிழ்த் திரைப்பட நடிகரும், இசையமைப்பாளரும் மற்றும் தமிழக அரசியல்வாதியும் ஆவார். இவர் தஞ்சாவூர் மாவட்டம் பேராவூரணியில் உள்ள குருவிக்கரம்பை என்னும் கிராமத்தில் பெப்ரவரி 21, 1970 ஆம் ஆண்டு பிறந்தார்.

இவர் "முக்குலத்தோர் புலிப்படை" என்னும் அரசியல் கட்சியின் தலைவராக உள்ளார். இவர் 2016 ஆம் ஆண்டு சட்டமன்றத் தேர்தலில் அதிமுக கூட்டணியில் இடம் பெற்று திருவாடனை தொகுதியில் "இரட்டை இலை" சின்னத்தில் போட்டியிட்டு வெற்றிபெற்றார். அவர் அந்த தேர்தலில் 8,696 வாக்குகள் அதிகம் பெற்று வெற்றிப்பெற்றார்.




</doc>
<doc id="202718" url="https://ta.wikipedia.org/wiki?curid=202718" title="சாமர்">
சாமர்

சாமர் எனப்படுபவர்கள் இந்திய பட்டியல் சாதிகளில் ஒரு பிரிவினர் ஆவர். இவர்கள் வட இந்தியா, பாக்கித்தான் மற்றும் நேபாளத்தில் செரிந்து வாழ்கின்றனர். எண்ணிக்கை அடிப்படையில், சாமர் இந்தியாவின் இரண்டாவது மிகப்பெரிய சாதி. இவர்களில் பெருமான்மையோர் தோல் பொருள் தயாரிப்பாளர்கள்.

2001 இந்திய மக்கள் தொகை கணக்கெடுப்பின் படி, சாமர்களின் எண்னிக்கை உத்தர பிரதேச மக்கள் தொகையில் 14%ம் பஞ்சாப்பில் 12%ம் உள்ளது.


</doc>
<doc id="202719" url="https://ta.wikipedia.org/wiki?curid=202719" title="மல்லா">
மல்லா

மல்லா எனப்படுபவர்கள் இந்திய தலித் சாதி அடிப்படையின் ஒரு பிரிவினர் ஆவர். இவர்கள் இந்தியா, பாக்கித்தான் மற்றும் நேபாளத்தில் செரிந்து வாழ்கின்றனர். இவர்களில் பெரும்பான்மையோர் படகு விடும் தொழில் செய்பவர்.


</doc>
<doc id="202727" url="https://ta.wikipedia.org/wiki?curid=202727" title="இந்திய மாநிலப் பறவைகள்">
இந்திய மாநிலப் பறவைகள்

இந்திய மாநிலங்களின் அடையாளங்களாக பறவைகள் பட்டியலிடப்பட்டுள்ளன.



</doc>
<doc id="202728" url="https://ta.wikipedia.org/wiki?curid=202728" title="கலப்புச்சுறா (வகைப்பாடு)">
கலப்புச்சுறா (வகைப்பாடு)

இவற்றின் தொல்லுயிர் எச்சம் சரிவர கிடைக்காமையால், மரபியல் ஆய்வுகளில், டி. என். ஏ அடிப்படையிலான முடிவுகள் பொருத்தமாக அமைந்து இவ்வுயிரினத்தின் தோற்றத்தை விவரிக்கிறது. இந்த விலங்கியல் வரிசை, சைலூரியன் காலத்தில், 42 கோடி ஆண்டுகளுக்கு முன் தோன்றியதாக அறியப்படுகிறது. இவ்வுயிரினக் கிளையின் மிக அடித்தளமாக "callorhinchids" அமைந்து, "callorhinchid", "rhinochimaerid", "chimaerid" என்ற மூன்று குடும்பங்களைக் கொண்டுள்ளது. அக்குடும்பங்களில் தற்போது வாழும் 39 சிற்றினங்கள் கண்டறியப்பட்டுள்ளன. இம்மூன்று குடும்பங்களும், பின் சுராசிக் காலம் முதல் முன் கிரீத்தேசியக் காலம் வரை பிரிந்து வளர்ந்தன. இதுபற்றி மேலும் கீழே வகைப்பாட்டியல் பகுதியில் விவரிக்கப்பட்டுள்ளது.

இம்மீனினங்கள் பெருங்கடலின் தரையில் 2,600 மீட்டர்களுக்கும் (8,500 அடிகள்) கீழே வாழும் இயல்புடையவை ஆகும். இதற்கு விதிவிலக்காக, 200 மீட்டர்கள் (660அடிகள்) ஆழத்திலும் வாழும் இயல்புடையாதாக, Callorhinchus என்ற பேரினத்தின் மீனினங்கள் (எ.கா. "Chimaera monstrosa", "Hydrolagus colliei") வாழும் இயல்பைப் பெற்றிருக்கின்றன. குறைவான ஆழத்தில் வாழும் மீன்களில் சில, மீன்காட்சியகத்திலும் (public aquaria) பேணப்படுகின்றன. 

பெரும்பாலான இம்மீனினங்கள், மென்மையான நீண்ட உடலையும், பெரிய தலையையும், ஒரு செவுள் திறப்பையும் பெற்றிருக்கின்றன. இவைகள் நீளம் வளரும் தன்மையுடையது. வெகுசில குறைவான நீளமிருக்கின்றன. எ.கா. "Harriotta raleighana" இனமானது, 1.0 - 1.5 மீட்டர் நீளமிருக்கிறது. சிலவகை இனங்களில் வால் நீளமாக இருக்கின்றன. பல இனங்களில், நீளமான மூக்குப்பகுதி, நீண்ட உணர் உறுப்பாக மாறியுள்ளது. 
இவைகள் கறுப்பு நிறத்திலிருந்து, பழுப்பு நிறம் வரை உள்ளன. இவற்றின் உடலின் மேற்பக்கத்துடுப்புக்கு(dorsal fin) முன்னே, நச்சுத்தன்மையுள்ள முள்ளைப் பெற்றிருக்கின்றன.

சுறா மீனினத்தில் இருக்கும் சில இயல்புகள், இம்மீனினத்தில் காணப்படுகின்றன. சுறாவில் காணப்படுவது போன்று பெண்ணுடன் சேரும் ஆணுக்கு ஒரு சிறப்பான உறுப்பு உள்ளது. இது சுறாவில் வால்பக்கம் உள்ளது. ஆனால், இந்த மீனினத்தின் இந்த அணையுறுப்பு(clasper), இடுப்புத்துடுப்பின் முன்பக்கத்தில், தலைபக்கமாக அமைந்துள்ளது. ஏனெனில், உடலுறவின் போது, பெண் மீனை நகராமல் பிடித்துக் கொள்ள, இந்த அணைப்புறுப்புப் பயனாகிறது. பெண்மீன்கள் உள்இனப்பெருக்கம் செய்ய, நூற்கண்டு போல வடிவமுடைய, தோல் போன்ற அமைப்புடையப் பெட்டகத்திற்குள் முட்டைகளை இடுகிறது.

சுறா மீனினத்தில் இல்லாத சில இயல்புகளும், இம்மீனினத்தில் காணப்படுகின்றன. இவைகளின் மேல்தாடைகள், மண்டையோட்டு எலும்புடன் கலந்து உள்ளது. மலவாயும், இனப்பெருக்க சிறுநீர் திறப்புகளும் தனித்தனியாக அமைந்துள்ளன. பற்கள் நிலையானவை. புது பல்வரிசை, மறுபடியும் தோன்றா இயல்புடையவை ஆகும். மூன்று இணையான அரைக்கும் தட்டுகளாக, பல்லமைப்பு அமைந்துள்ளது. இம்மீன்களில், எலும்பு மீன்களைப் போன்ற செவுள்மூடிக் (operculum) காணப்படுகின்றன. இந்த முதுகெலும்பி மீன் இனத்தில் (Chimaera) மட்டுமே, கால்கை போன்ற மூன்றாவது இணை உறுப்பிற்கான தடயங்கள் காணப்படுகின்றன.

உயிரியல் வகைப்பாட்டியல் படி, இவை விலங்கியல் என்ற பெரும்பிரிவினுள் அமைகின்றன. எனவே, நாம் விலங்கியல் வகைப்பாடு என்பதனைக் கடைபிடிக்க வேண்டும். அதன்படி வகைப்பாட்டியலில், இவ்வுயிரினத்தை விவரிக்கலாம்.
இவை மெய்க்கருவுயிரியைப் பெற்றுள்ள, கடல் விலங்குகளின் கீழ் வருகின்றன. இவற்றின் கருக்கோளம் (), சில அடுக்குகளாக (germ layer) அமைந்து, அடுக்குக்கருக்கோள (Eumetazoa) விலங்குகளில் அடங்குகின்றன. மேலும், இவை அனைத்தும் இருபக்கச்சமச்சீர்(Bilateria) உடலமைப்பைப் பெற்ற விலங்குகளாகவும் உள்ளன. கருவளர்ச்சியின் போது தோன்றும் துளைகளில், ஒன்று உணவுவாயாகவும், மற்றொன்று மலவாயாகவும் மாறும். அத்தகைய மாற்றம் பெறும் விலங்குகளில் (Nephrozoa) இரு உட்பிரிவுகள் உள்ளன. அதில் ஒன்றில் முதல் துளை மலவாயாகவும், இரண்டாவதாகத் தோன்றும் துளையானாது, உணவு வாயாக மாறும். அத்தகைய இயல்பைப் பெற்றுள்ள விலங்குகள், இரண்டாம்துளைத்தோற்ற விலங்குகள் (Deuterostomia) என அழைக்கப்படுகின்றன. இத்தகைய விலங்குகள், தொகுதிகளாகப் பிரிகின்றன.

அத்தொகுதிகளில் ஒன்று, முதுகுநாணிகள் தொகுதி ஆகும். அவற்றின் ஒரு கிளையாக வன்முதுகுநாணிகள் (Chordata Craniata) உள்ளன. இத்தகைய வன்முதுகுநாணிகளின், கீழ்வரும் தொகுதியான முதுகெலும்பிகளில், இவை அடங்குகின்றன. அத்தகைய முதுகெலும்பிகளின் உட்தொகுதியில் வரும், தாடைவாய் விலங்குகளாக (Gnathostomata ) இவைப் பிரிகின்றன. இதனை அடுத்து குருத்தெலும்பிகள் ("Chondrichthyes") என்பது உள்ளன. 

"Chondrichthyes" என்ற வகுப்பானது, கிரேக்கம்: χονδρ - ἰχθύς இலத்தீன்: chondr - ichthys தமிழ் : குருத்தெலும்பு - மீன் என்ற சொற்களில் இருந்து உருவாகிறது. இந்த குறுத்தெலும்பிகள், தாடைகள் உடையன; இரு இணையான மூக்குத் துளைகளை உடையன; நீந்துவதற்கான இணைத்துடுப்புகளையும், செதில்களையும், வரிசையான இதய அறைகளையும், எலும்புக்கூடானது குருத்தெலும்பாலும் ஆனவையாக இருக்கின்றன. 

இவ்வகுப்பின் கீழ் அமைந்துள்ள "Holocephali" என்ற சொல்லானது, 'முழுமைப்பெற்றத் தலைகள்' என்பதைக் குறிக்கிறது. "Chimaeriformes" என்ற வரிசையானது, ஆழ்கடலில் வாழும் குருத்தெலும்பு மீன் கூட்டத்தைக் ("Chimaeridae") குறிக்கிறது. இத்தகைய மீன்கள், மென்மையானத் தோலினையும், கூம்புகின்ற உடலையும், சாட்டைப் போன்ற வாலினையும் பெற்றிருக்கின்றன. 

"Chimera" என்பது, கிரேக்க தொன்மவியலின் படி, சிங்கம், ஆடு, பாம்பு ஆகிய உயிரின உடல்களின் பகுதிகளை கலந்து தன்னகத்தே உடைய, பயத்தை உண்டாக்கும் கற்பனை விலங்கினக் குறிக்கிறது. அதுபோல, இந்த மீன்வகை, குருத்தெலும்பு மீன்களின் இயல்புகளையும், எலும்பு மீன்களின் இயல்புகளையும் பெற்று விளங்குவதால் இப்பெயரை வைத்துள்ளனர். 

அண்மைய வகைப்பாட்டியல் குறிப்புகள், மூலமொழியான இலத்தீனிய மொழியில் தரப்பட வேண்டும் என்பது, அனைத்துலக அறிஞர்களால் ஏற்றுக் கொள்ளப்பட்ட விதி ஆகும். எனவே, அவ்வகைப்பாட்டினை நன்கு புரிந்து கொள்ள, கீழ்கண்ட அட்டவணைத் தரப்படுகிறது.

21 ஆம் நூற்றாண்டில் எடுக்கப்பட்ட ஆழ்கடல் ஆய்வுகளும், அருங்காட்சிய இவ்வுயிரின மாதிரிகளில் மேற்கொள்ளப்பட்ட வகைப்பாட்டியல் ஆய்வுகளும், இதிலுள்ள புதிய இனங்களை அடையாளம் காட்டின ஆறு பேரினங்களில் 50க்கும் மேற்பட்ட சிற்றினங்கள் வகைப்படுத்தப்பட்டன. இதன் மூன்று குடும்பங்களில் இரண்டு தொல்லியல் படிமங்கள் வழியாக்க கண்டறியப்பட்டன. † என்ற குறியீடு இருக்கும் இனங்கள் காலத்தால் அழிந்தவை ஆகும்.







பொதுவான மேற்கோள்கள்:


</doc>
<doc id="202729" url="https://ta.wikipedia.org/wiki?curid=202729" title="க. சி. ரவிக்குமார்">
க. சி. ரவிக்குமார்

க. சி. ரவிக்குமார், ஒரு மலையாள எழுத்தாளர். இவர் 30 நவம்பர், 1957 அன்று பிறந்தவர்). 2009 ல் 'ஆக்யானத்திந்றெ அடருகள்' என்ற நூலுக்காக, கேரள இலக்கிய மையத்தின் விருது பெற்றார்.

கேரளத்தின் பத்தனந்திட்ட மாவட்டத்தில் பனங்காடு கே. சிவராமபிள்ளை, மாதவியம்மை ஆகியோர்க்கு மகனாகப் பிறந்தார். 




</doc>
<doc id="202733" url="https://ta.wikipedia.org/wiki?curid=202733" title="அரவிந்தாட்சன்">
அரவிந்தாட்சன்

அரவிந்தாட்சன், மலையாள எழுத்தாளர் ஆவர். இவர் கேரள இலக்கிய அமைப்பின் விருதினைப் பெற்றவர் என்பது குறிப்பிடத்தக்கது. மார்க்சியம் பற்றிய கருத்துகள் உடைய நூல்களை எழுதியுள்ளார். ”சாகித்யம், சுகாரம், சமூகம்” என்ற நூலுக்காக, 1997-இல் இவ்விருது கிடைத்தது. 

கேரளத்தின் திருச்சூர் மாவட்டத்தில் உள்ள கொடுங்கல்லூரில் பிறந்தார். எம். நாராயணமேனனும் வெள்ளாப்பிள்ளில் குஞ்சிலட்சுமி அம்மையும் இவரது பெற்றோர் ஆவர். இவர் எர்ணாகுளம் மகாராசா கல்லூரியில் பயின்றவர். 


இவர் ஏறத்தாழ இருபது மொழிபெயர்ப்பு நூல்களை வெளியிட்டுள்ளார்.




</doc>
<doc id="202735" url="https://ta.wikipedia.org/wiki?curid=202735" title="மாதொருபாகன்">
மாதொருபாகன்



</doc>
<doc id="202744" url="https://ta.wikipedia.org/wiki?curid=202744" title="ஏ. வெங்கடேஷ் (இயக்குநர்)">
ஏ. வெங்கடேஷ் (இயக்குநர்)

எ. வெங்கடேஷ் தமிழகத் திரைப்படத்துறையில் இயக்குநராகவும் நடிகராகவும் பணியாற்றிவரும் நபராவார். இவர் தமிழ்நாட்டின் தூத்துக்குடியில் பிறந்தவர்.



</doc>
<doc id="202749" url="https://ta.wikipedia.org/wiki?curid=202749" title="சாமா சாவந்த்">
சாமா சாவந்த்

சாமா சாவந்த்(Kshama Sawant), முன்னாள் மென்பொருள் பொறியாளர், பகுதி நேர பொருளாதார பேராசிரியர், மற்றும் சியாட்டில், வாஷிங்டனில் வசிக்கும் ஒரு மார்க்சிய-சோசலிசப் போராளி. 2013இல் நடைபெறும் சியாட்டில் நகர சபைத் தேர்தலில் ஒரு வெற்றி பெற்றுள்ளார். 
1994 ஆம் ஆண்டு மும்பை பல்கலைக்கழகத்தில் கணினி அறிவியலில் இளங்கலை பட்டம் பெற்ற இவர், 2003 ஆம் ஆண்டில் வடக்கு கரோலினா மாநில பல்கலைக்கழகத்தில் பொருளாதாரத்தில் தனது முனைவர் பட்டம் பெற்றார். மார்க்சியவாதியான சாவந்த், வால் வீதி முற்றுகை இயக்கத்தின் ஆதரவாளர் ஆவார். சோசலிச மாற்று ( Socialist Alternative ) என்கிற ட்ரொட்ஸ்கிச அரசியல் கட்சியின் உறுப்பினராகவும் திகழ்கிறார்.


</doc>
<doc id="202757" url="https://ta.wikipedia.org/wiki?curid=202757" title="கனேடிய பல்கலாச்சார வானொலி">
கனேடிய பல்கலாச்சார வானொலி

கனேடிய பல்கலாச்சார வானொலி (CJSA-FM CMR) ஒரு பல்கலாச்சார வானொலியாகும். இது டொராண்டோவில் தனது ஒளிபரப்பை மேற்கொள்கிறது.சிஎம்ஆர். வானொலி நிறுவனம் புத்தாண்டில் ஆரம்பிக்கவுள்ள நான்கு HD(Hybrid Digital) வானொலி சேவைகளிற்கான பரீட்சார்த்த ஒலிபரப்பு ஆரம்பமாகியது. நான்கு சேவைகளில் முதலாவதில் தற்போதைய சிஎம்ஆர் நிகழ்ச்சிகள் ஒலிபரப்பாகும். இரண்டாவதில், தனியான 24 மணி நேர தமிழ் மொழி ஒலிபரப்பும், மூன்றாவதில் இந்தி மற்றும் உருது மொழிகளில் ஒலிபரப்பும் நான்காவதில் பஞ்சாபி மொழி ஒலிபரப்பும் இடம்பெறும். தற்போது விற்பனைக்குள்ள புதிய கார்களில் 90வீதமானவை HD ஒலிவாங்கிகள் பொருத்தபட்டவையாக இருக்கும். HD வானொலிக் கருவி உள்ளவர்கள், 101.3 அலைவரிசையைத் தெரிவு செய்து, அதில் உள்ள நான்கு HD சேவைகளில் ஒன்றைத் தெரிவு செய்து ஒலிபரப்பைக் கேட்கக் கூடியதாக இருக்கும். கனடாவில் நவீன HD பன்முகப்படுத்தப்பட்ட சேவையை சிஎம்ஆர் நிறுவனம்தான் முதன் முதலாக அறிமுகம் செய்கிறதென்பது குறிப்பிடத்தக்கது.Call 416-644-6300



</doc>
<doc id="202769" url="https://ta.wikipedia.org/wiki?curid=202769" title="சொல்வதெல்லாம் உண்மை">
சொல்வதெல்லாம் உண்மை

சொல்வதெல்லாம் உண்மை ஜீ தமிழ் தொலைக்காட்சியில் ஒளிபரப்பப்படும் நிகழ்ச்சி. இந்த நிகழ்ச்சி பொது மக்களின் உண்மையான வாழ்க்கைக் கதைகளை மையமாக வைத்து அவர்களின் பிரச்சினைகளுக்குத் தீர்வு கொடுத்து உதவுகிறது. இந்த நிகழ்ச்சியை நடிகை மற்றும் இயக்குனர் லட்சுமி ராமகிருஷ்ணன் தொகுத்து வழங்குகிறார். இந்த நிகழ்ச்சி (திங்கள் முதல் வெள்ளி வரை) மதியம் 12:30 மணி முதல் 01:30 மணி வரை ஜீ தமிழ் தொலைக்காட்சியில் ஒளிப்பரப்பாகின்றது.

ஜி தமிழ் சொல்வதெல்லாம் உண்மை நிகழ்ச்சியின் மூலமாக அம்பலமான 4 வருடங்களுக்கு முன்னாள் செய்த கொலையை குற்றவாளி முருகன் காவல்துறையிடம் வாக்குமூலம் அளித்துள்ளார்.





</doc>
<doc id="202770" url="https://ta.wikipedia.org/wiki?curid=202770" title="தோலுறைவு">
தோலுறைவு

தோலுறைவு ("Frostbite") மிகவும் குறைவான (குளிர்ந்த) வெப்பநிலையில் தோல் மற்றும் இழையங்கள் சேதப்படும் ஓர் ஓரிடத்து நோய் ஆகும். இது இதயத்திலிருந்து மிகவும் தள்ளி உள்ள உடலுறுப்புகளிலும் மிகுந்த தோல்பரப்பினை வெளிப்படுத்தும் உடலுறுப்புகளிலும் பெரும்பாலும் நேர்கிறது. மிகக் கூடுதலாக கால் விரல்களில் நேர்கிறது.
மிகுந்த குளிர்மையினால் ஏற்படும் இழையச் சேதம் பலவாறாக வகைப்படுத்தப்படுகின்றது. 

0 °C (32 °F) வெப்பநிலை அல்லது அதற்கு கீழே தோல்களுக்கு அண்மையில் உள்ளகுருதிக்குழல்கள் சுருங்கத் தொடங்குகின்றன. உடல் வெப்பநிலையை சீராக வைத்திருக்க உதவும் குளோமசு தோற்பாகத்தின் செயலால் உடலின் மிக முனைப்பகுதிகளுக்கு குருதி செல்லாமல் தடுக்கப்படுகிறது. மிகுந்த வேகத்தில் வீசும் காற்றினாலும் இதே செயற்பாடு நிகழும். இது உடலின் உட்பாகங்களின் வெப்பநிலையை சீராக வைத்திருக்க உதவுகிறது. மிகுந்த குளிர்மையோலோ, மிக நீண்ட நேரத்திற்கு குளிரில் இருந்தாலோ இத்தகைய செயற்பாட்டால் உடலின் சில பகுதிகளுக்கு குருதி மிகக் குறைவாகவே எட்டும் வாய்ப்பு ஏற்படுகிறது. போதிய குருதியோட்டம் இல்லாமையால் பாதிக்கப்பட்ட பகுதிகளில் தோல் இழையங்கள் உறைந்து இறக்கின்றன. தோலுறைவில் நான்கு நிலைகள் இருக்கின்றன. ஒவ்வொரு நிலையிலும் உணரப்படும் வலியின் அளவு வெவ்வேறானது. .

இது "தோலுறைக் கிள்ளல்" (frostnip) எனப்படுகிறது. இந்த நிலையில் தோலின் மேற்புறம் மட்டுமே பாதிக்கப்படுகிறது. இது தோன்றும்போது அரிப்பும் வலியும் ஏற்படுகிறது. தோல் உணர்வின்றிப் போவதுடன் தோலில் வெள்ளை, சிவப்பு, மஞ்சள் திட்டுகள் காணப்படுகின்றன. 
தோலின் மேற்புறம் மட்டுமே பாதிக்கப்படுவதால் தோலுறைக் கிள்ளலால் பாதிக்கப்பட்ட பகுதி நிரந்தரமாக சேதமடைவதில்லை. வெப்பத்திற்கும் குளிருக்கும் நீண்ட காலத்திற்கு உணர்ச்சி குன்றி இருக்கலாம்.

குளிர்ந்த நிலை நீடிக்குமேயானால் தோல் உறைபட்டு கடினமடையத் தொடங்குகிறது. ஆனால் இன்னமும் ஆழத்திலுள்ள இழையங்கள் பாதிக்கப்படாது மிருதுவாகவும் வழமையாகவும் உள்ளன.
இரண்டாம் நிலைக் காயங்களில் ஓரிரண்டு நாட்களில் தோலுறைந்து கொப்புளங்கள் ஏற்டுகின்றன.இந்தக் கொப்புளங்கள் கடினமாகவும் கறுத்தும் காணப்படலாம். அவற்றின் தன்மையைவிட மோசமானவையாகத் தென்படும். பெரும்பாலான காயங்கள் ஒரு மாதகால அளவில் ஆறி விடும்; ஆனால் பாதிக்கப்பட்ட பகுதி குளிர்/வெப்பத்திற்கு நிரந்தரமாக உணர்விழக்கும்.

பாதிக்கப்பட்ட தோற்பகுதி மேலும் உறையுமானால் ஆழ்ந்த தோலுறைவு ஏற்படுகிறது. தசைகள், தசைநாண்கள், குருதிக்குழல்கள், மற்றும் நரம்புகள் அனைத்தும் உறையத் தொடங்குகின்றன. தோல் கடினமாவதுடன் மெழுகு போல உணரப்படுகிறது; அப்பகுதி தற்காலிகமாக பயனற்றுப் போகின்றது. நோய் மிகவும் முற்றிய நிலையில் நிரந்தரமாகவும் பயனிழக்கிறது. இறுதியில் கறுக்கும் செவ்வூதா வண்ணக் கொப்புளங்கள் உருவெடுக்கின்றன. இந்தக் கொப்புளங்களில் குருதி நிறைந்திருக்கும். நரம்புச்சேதமேற்பட்டால் உணர்ச்சி இழக்க நேரிடும். மிகவும் மோசமான தோலுறைவினால் இழைய அழுகல் ஏற்பட்ட கை, கால் விரல்கள் நீக்கப்பட வேண்டியிருக்கும். மருத்துவ சிகிச்சை மேற்கொள்ளப்படா விட்டால் இந்த உறுப்புகள் தாமாகவே விழுந்து விடும். இத்தகைய தோலுறைவில் குளிர்மையால் ஏற்பட்ட பாதிப்புகளை கண்டறிய பல மாதங்கள் ஆகலாம். இதனால் இறந்த இழையங்களை நீக்க மேற்கொள்ளப்படும் அறுவை சிகிச்சை பெரும்பாலும் தாமதமடைகிறது.

சுற்றுச்சூழல் வெப்பநிலை உறைநிலைக்கு கீழே இருக்கும்போது குருதி சுற்றோட்டம் போதுமானதாக இல்லாமையினால் தோலுறைவு ஏற்படுகின்றது. இது உடல் தனது உட்பகுதி வெப்பநிலையை சீராக வைத்திருக்கவும் முரண்பாடான உடையவிழ்ப்பு தவிர்க்கவும் தனது முனைப்பகுதிகளுக்கு குருதியோட்டத்தை குறைப்பதால் ஏற்படலாம். இந்த நிலையில் முரண்பாடான உடையவிழ்ப்பிற்கான அதே காரணங்கள் (மிகுந்த குளிர், குறைந்த ஆடை, நனைந்த ஆடைகள், காற்றுக் குளிர்மை) தோலுறைவிற்கும் காரணமாகலாம். இறுக்கமான உடைகள், இறுக்கமான காலணிகள், நெருக்கமான உடல் இருப்பு, சோர்வு, சில மருந்துகள், புகை பிடித்தல், மதுப் பயன்பாடு, நீரிழிவு நோய் போன்ற குருதிக் குழல்களை பாதிக்கும் நோய்கள் போன்றவற்றாலும் குருதிச் சுற்றோட்டம் தடைபடலாம். 

நீர்மநிலை நைட்ரசன் போன்ற கடுங்குளிர்நிலை நீர்மங்களும் தோலுறைவிற்கு காரணமாகலாம். காற்றுக்கூழ்தொங்கல் தெளிப்புகளும் நீண்டநாட்களுக்கு தோலில் பட்டால் தோலுறைவு ஏற்படலாம். இது நாற்றங்கொல்லி தீப்புண் எனப்படுகிறது.

தோலுறைவிற்கான சூழிடர் காரணங்களாக இரத்த அழுத்தத்திற்கு எடுத்துக் கொள்ளும் பீட்டா பிளாக்கர் மருந்துகளும் நீரிழிவு நோய் மற்றும் சுற்றயல் நரம்புப் பீடை போன்ற நோய்களும் குறிப்பிடப்படுகின்றன.
தோலுறைவுற்ற பகுதியை உறைவு நீக்கும் முடிவு நிலையான, இளஞ்சூடான சூழலுக்கு எவ்வளவு அருகில் நோயாளி உள்ளார் என்பதைப் பொறுத்தது. மீள்சூடாக்கப்பட்டால் உறைதல் மீண்டு மேலும் இழையத்திற்கு பாதிப்பு ஏற்படும் நிலை உருவாகலாம். தோலுறைந்த இழையம் வெகுவாக நகரக்கூடாது; இழையங்கள் நகர்ந்தால் இழையத்தில் ஏற்பட்டுள்ள பனிக்கட்டிகள் மேலும் பாதிப்பை உண்டாக்கும். முனைப் பகுதிகளை எலும்புக்கட்டு அல்லது துணி சுற்றிக் கட்டுப் போட்டு இத்தகைய இழைய நகர்தலை தடுக்கப் பரிந்துரைக்கப்படுகிறது.இதே காரணத்திற்காக, தேய்ப்பது, பிசைந்து விடுதல், ஆட்டுதல், அல்லது வெளி இயக்க விசை கொண்டு பாதிப்படைந்த இழையங்களை சூடாக்குவது மிகவும் ஆபத்தாக முடியும்.

கீழ்வரும் இரண்டு முறைகளில் ஒன்றினால் சூடாக்கலாம்:

முனைப்பற்ற மீள்சூடாக்கல் முறை என்பது உடலின் வெப்பம் அல்லது சூழலின் வெப்பத்தை நோயாளியின் உடற்பகுதியை சூடாக்கப் பயன்படுத்துவதாகும். போர்வைகள் கொண்டு போர்த்துவது அல்லது சூடான சூழலுக்குக் கொண்டு செல்வது போன்றவையாகும்.

முனைப்புள்ள மீள்சூடாக்கல் முறை என்பது நோயாளிக்கு நேரடியாக வெப்பம் அளிப்பதாகும். இது முனைப்பற்ற மீள்சூடாக்கல் முறையுடன் கூடுதலாக மேற்கொள்ளப்படும். இதற்கு கூடுதல் கருவிகள் தேவையாதலால் மருத்துவமனைக்கு முந்தைய சிகிச்சைக்கு இந்த முறை ஒவ்வாததாகும். முனைப்பான மீள்சூடாக்கலில் பாதிக்கப்பட்ட இழையங்களுக்கு விரைவாக, அதே நேரம் தீப்புண் உண்டாக்காது, சூடு கொடுக்கப்படுகின்றது. மிக விரைவாக இழையங்கள் மென்மையுற அந்தளவில் இழையத்திற்கான பாதிப்பும் குறையும் என்பதால் இந்த சிகிச்சை முறை விரும்பத் தக்கது. பெரும்பாலும் இந்த சிகிச்சை முறையில் பாதிப்படைந்த இழையத்தை 40-42°C (104-108F) வெப்பநிலையில் உள்ள நீர்த்தொட்டியில் மூழ்கி வைத்திருப்பதாகும். முனைப்பகுதியிலுள்ள இழையங்களை சூடாக்குவதால் இப்பகுதியிலிருந்து கூடிய குருதியோட்டம் உடலின் மையப்பகுதிக்குச் செல்லும். இது உடலின் மையப்பகுதியின் வெப்பநிலையைக் குறைப்பதால் இதயத்துடிப்பு ஒழங்கிசைவு வேறுபாடுகளுக்கான சூழிடர் காரணியாகலாம்.

திசு நீக்கம் அல்லது உறுப்பு நீக்கம் பொதுவாக இறுதி சிகிச்சையாக எடுத்துக்கொள்ளப்படுகிறது. இதனால் ""சனவரியில் உறைவு, சூலையில் நீக்குஅறுவை"" என்ற சொலவடை எழுந்துள்ளது. ஏதேனும் தொற்று ஏற்பட்டாலோ காற்றடைத்த திசு அழுகல் ஏற்பட்டாலன்றி உறுப்பு நீக்கம் உடனடியாகச் செய்யப்படுவதில்லை.



</doc>
<doc id="202774" url="https://ta.wikipedia.org/wiki?curid=202774" title="க. நவரத்தினம் (அரசியல்வாதி)">
க. நவரத்தினம் (அரசியல்வாதி)

கந்தையா நவரத்தினம் ("Kandiah Navaratnam", பிறப்பு: 2 சனவரி 1935 ) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.

நவரத்தினம் 1989 நாடாளுமன்றத் தேர்தலில் ஈழமக்கள் புரட்சிகர விடுதலை முன்னணியின் வேட்பாளராக யாழ்ப்பாண மாவட்டத்தில் போட்டியிட்டு நாடாளுமன்றத்திற்குத் தேர்ந்தெடுக்கப்பட்டார்.


</doc>
<doc id="202775" url="https://ta.wikipedia.org/wiki?curid=202775" title="கந்தையா சர்வேஸ்வரன்">
கந்தையா சர்வேஸ்வரன்

ஆறுமுகம் கந்தையா சர்வேஸ்வரன் ("Arumugam Kandiah Sarveswaran") இலங்கைத் தமிழ் அரசியல்வாதியும், மாகாண சபை உறுப்பினரும் ஆவார்.

சர்வேஸ்வரன் ஈழமக்கள் புரட்சிகர விடுதலை முன்னணித் தலைவர் சுரேஷ் பிரேமச்சந்திரனின் சகோதரர் ஆவார். 

சர்வேசுவரன் 2013 மாகாணசபைத் தேர்தலில் ஈழமக்கள் புரட்சிகர விடுதலை முன்னணியினால் பரிந்துரைக்கப்பட்டு தமிழ்த் தேசியக் கூட்டமைப்பு வேட்பாளராக யாழ்ப்பாண மாவட்டத்தில் போட்டியிட்டு 14,761 விருப்பு வாக்குகள் பெற்று வட மாகான சபைக்குத் தேர்ந்தெடுக்கப்பட்டார். இவர் மாகாண சபை உறுப்பினராக 2013 அக்டோபர் 16 இல் வவுனியாவில் வழக்கறிஞர் ஒருவரின் முன்னிலையில் உறுதிமொழி எடுத்துக்கொண்டார்.

இவர் பொருளாதாரத் திட்டங்களுக்கு முதலமைச்சரின் ஆலோசகராக நியமிக்கப்பட்டார்.


</doc>
<doc id="202777" url="https://ta.wikipedia.org/wiki?curid=202777" title="கேதார்நாத்">
கேதார்நாத்

கேதார்நாத் (Kedarnath) இந்தியாவின் உத்தராகண்டம் எனும் மாநிலத்தில் உள்ள ஒரு நகரமாகும். இங்கே புகழ் பெற்ற சோதிலிங்கம் கோயிலான கேதார்நாத்துக் கோயில் அமைந்துள்ளது. இமயமலைச் சாரலில் இவ்விடம் அமைந்துள்ளது. மந்தாகினி நதியும் இவ்விடத்தில் பாய்கின்றது. கடல் மட்டத்திலிருந்து 3,583 மீட்டர் உயரத்தில் இவ்விடம் அமைந்துள்ளது. இவ்விடம் 2013-ஆம் ஆண்டு வந்த வெள்ளத்தினால் பலத்த சேதமுற்றது.

சத்ய யுகத்தில் வாழ்ந்த கேதர் என்னும் அரசரின் நினைவாக இவ்வூருக்கு கேதர்நாத் என்று பெயர் வைக்கப்பட்டது. கேதர் என்னும் அரசனின் மகளான விருந்தா, லட்சுமியின் அவதாரம் ஆவார். அவளுக்குப் பின் அந்நகரம் விருந்தாவன் என்று பெயர்பெற்றது. பாண்டவர்கள் காலதிலிருந்து கேதர்நாத் கோவில் அமைந்துள்ளது. இங்கு பாண்டவர் தவங்கள் மேற்கொண்டுள்ளனர். சோட்டா சார்தாம் கோவில்களில் இது முக்கியமான கோவிலாகும்.



</doc>
<doc id="202779" url="https://ta.wikipedia.org/wiki?curid=202779" title="புரதம்">
புரதம்

புரதம் (Protein) என்பது அமினோ அமிலங்கள் எனப்படும் எளிய மூலக்கூறுகளால் இணைக்கப்பட்ட, சிக்கலான, அதிக மூலக்கூறு எடை உள்ள கரிமச் சேர்மங்களில் அடங்கும் நான்கு பருமூலக்கூறு வகைகளில் ஒன்றாகும். அனைத்து உயிரணுக்கள் மற்றும் தீ நுண்மங்களின் கட்டமைப்பு, ஒழுங்கமைப்பு மற்றும் செயல்பாட்டுக்குப் புரதம் இன்றியமையாததாகும்.

பல புரதங்கள் வளர்சிதைமாற்றங்களில் உதவும், மற்றும் டி.என்.ஏ யிலிருந்து மரபுக்குறியீடுகளை மொழிபெயர்ப்புச் செய்யத் தேவையான நொதிகளாகவோ நொதிகளின் துணையலகுகளாகவோ () விளங்குகின்றன. வேறு சில புரதங்கள் கட்டமைப்பு மற்றும் இயக்க ரீதியான பணிகளைச் செய்கின்றன. எடுத்துக்காட்டாக, உயிரணுகளின் வடிவத்திற்குக் காரணமான கலசட்டகத்தை (Cytoskeleton) உருவாக்குவது புரதங்கள் ஆகும். அக்ரின் (), மயோசின் () எனப்படும் தசைகளில் காணப்படும் புரதங்கள் தசை அசைவில் பங்கு கொள்கின்றன. நோய் எதிர்ப்பாற்றல் முறைமையில் பங்கெடுக்கும் புரதங்களான பிறபொருளெதிரிகள் உடலுக்கு வெளியிலிருந்து வரும் தீ நுண்மங்கள், பாக்டீரியாக்கள்|பாக்டீரியாக்களுடன் பிணைந்து அழிவுக்குள்ளாக்குவதன் மூலம் உடலைப் பாதுகாக்கிறது. சேமிப்பில் ஈடுபடும், இரும்புச் சத்தைச் சேமிக்கும் Ferritin போன்ற மூலக்கூறுகளும், சில ஒழுங்கமைக்கப்பட்ட முறைகள் மூலம் அவற்றைத் தேவையான இடங்களுக்குக் கடத்தி, வெளியிடுவதற்கு உதவும் ஈந்தணைவிகளும் புரதங்களாகும். உயிரணுக்களுக்கு, இழையங்களுக்கு, உடலுறுப்புக்களுக்கு இடையில் சமிக்ஞைகளைக் கடத்துவதன் மூலம், அவற்றுக்கிடையேயான ஒருங்கிணைப்பை ஏற்படுத்தும் இயக்குநீர்களும் புரதங்களாகும்.

புரத மூலக்கூறுகள் கார்பன், ஹைட்ரஜன், ஆக்ஸிஜன், நைட்ரஜன், சிலவற்றில் கந்தகம் ஆகியவற்றால் ஆக்கப்பட்ட அமினோ அமிலங்களை அடிப்படை அலகாகக் கொண்டவையாகும். உயிரிகளில் உயிரணு மென்சவ்வு, உரோமங்கள், நகங்கள், மற்றும் தசைகளைத் தோற்றுவிப்பதில் இவற்றிற்கு முக்கிய பங்குண்டு. பல புரதங்கள் நொதிகளாகச் செயல்புரிகின்றன. அவற்றிற்குச் செயல்புரதங்கள் என்று பெயர். 20 அமினோ அமிலங்கள் புரதத்தை ஆக்குபவையாக இருக்கின்றமையால், அவற்றைப் புரதமாக்கும் அமினோ அமிலங்கள் எனலாம்.

சில அமினோ அமிலங்கள் உயிரனங்களால் உற்பத்தி செய்யவியலாத அமினோ அமிலங்களாகும். அவை உணவு மூலமாக மட்டுமே உள்ளெடுக்கப்பட வேண்டியிருப்பதால், அவை ‘அத்தியாவசிய அமினோ அமிலங்கள்' (essential amino acids) என அழைக்கப்படுகின்றன. ஹிஸ்டிடின், ஐசோலியூசின், லியூசின், லைசின், மெத்தியோனின், பினைல்அலனின், திரியோனின், டிரிப்டோபான், வாலின் போன்றவை அத்தியாவசியமான அல்லது இன்றியமையாத அமினோ அமிலங்களாகும். உட்கொள்ளப்படும் புரதங்களில் இவை காணப்படும்போது, உணவு செரிமானத்தின் போது புரதங்கள் உடைக்கப்பட்டு, இவ்வகை அமினோ அமிலங்கள் உயிரினங்களால் பெற்றுக் கொள்ளப்படுகின்றன.

பல அமினோ அமிலங்கள் பெப்டைடு இணைப்புகளால் இணைவதால் ஓர் புரதம் அல்லது பல்புரதக்கூறு உருவாகும். இவ்வகை நீண்ட சங்கிலித் தொடர் அமைப்பு புரதத்தின் முதல்நிலை அமைப்பு (primary structure) என்று அழைக்கப்படும். இச்சங்கிலித் தொடர் அமைப்பில் காணப்படும் அணுக்களுக்கிடையே ஏற்படும் இடைத்தாக்கங்களால், சங்கிலியில் ஏற்படும் மடிவுகள் காரணமாக ஏற்படும் அமைப்பு இரண்டாம்நிலை (secondary structure) அமைப்பு எனப்படும். பொதுவாக இதில் அல்பாச் சுருள் (α-helix), பீட்டா தாள் (β-sheet) எனும் இருவகை அமைப்புக்கள் காணப்படும். அமினோ அமிலங்களில் உள்ள R குழுக்களுக்கிடையில் ஏற்படும் இடைத்தாக்கத்தால், மேலும் மடிவுகள் தோன்றும். இதுவே மூன்றாம் நிலையாகக் (tertiary structure) கொள்ளப்படுகிறது. அயன்களுக்கிடையே ஒத்த ஏற்றம் கொண்ட அயனிகளுக்கிடையிலான தள்ளுகை, எதிர் ஏற்றம் கொண்ட அயனிகளுக்கிடையிலான அயனிப் பிணைப்பு, ஐதரசன் பிணைப்பு, மற்றும் அமினோ அமிலங்களின் ஏற்றமற்ற R குழுக்களுக்கிடையில் ஏற்படும் Hydrophobic interaction, இரு சல்பைட் பிணைப்பு என்பன இந்த மூன்றாம் நிலை அமைப்புருவாக்கத்திற்குக் காரணமாகிறது. 

பல புரதங்கள், ஒரு தனித்த பல்புரதக்கூறினால் ஆனதாகவும், இம்மூன்றாம் நிலையில் இருப்பதாகவும் உள்ளன. சில புரதங்கள் நான்காம் நிலையில் கட்டமைக்கப்படுகின்றன. இவற்றில் துணை அலகுகள் என அழைக்கப்படும் ஒன்றுக்கு மேற்பட்ட பல்புரதக்கூறுகள் காணப்படும். மூன்றாம் நிலையில் காணப்பட்ட இடைத்தாக்கங்களே இங்கும் காணப்படும். சிலவற்றில் இந்தத் துணை அலகுகள் மேலும் ஒரு மூலகத்தை தம்மகத்தே இணைத்து இறுதியான அமைப்பை உருவாக்கும். எ.கா. ஈமோகுளோபினில் இரண்டு அல்பாச் சுருள் பல்புரதக்கூறுகளும், இரண்டு பீட்டா தாள் பல்புரதக் கூறுகளும், இரும்பு அயனையும் கொண்டு அமைக்கப்படும். 

ஒரு குறிப்பிட்ட தொழிலுக்கான புரதம் அதற்குரிய முறையில் சிக்கலான அமைப்புக் கொண்டிருக்கும். ஒரு புரதத்தில் அமினோ அமிலங்களின் அடுக்கு முறையும் மூலக்கூற்றின் அமைப்பும் மரபுப்பண்பு அடிப்படையிலானது. எனவே தான் மரபணுத்தொகை எனப்படும் மரபணு அமைப்புத் தன்மைகள் இன்று முக்கியத்துவம் பெற்றுள்ளன.

உயிரணுக்களுக்குள் உள்ள முக்கிய செயல் நுண்பொருள் புரதமாகும், இது மரபணுக்களில் குறியிடப்பட்ட தகவல்களை படியெடுக்கும் முக்கியப் பணிகளைச் செய்கிறது.சில வகையான இரைபோ கருவமிலம் (ஆர்.என்.ஏ) தவிர,மற்ற பெரும்பாலான உயிரியல் மூலக்கூறுகள் புரதங்கள் செயல்படாத வரை இயக்கமற்று இருக்கின்றன.எசரிக்கியா கோலை பாக்டீரியத்தின் உலர் எடையில் 50 சதவீதம் புரதமாகும்.மற்ற நுண்மூலக்கூறுகளான டி.என்.ஏ மற்றும் ஆர்.என்.ஏக்கள் முறையே 3 % மறறும 20 % எடையை கொண்டுள்ளன. ஒரு குறிப்பிட்ட உயிரணு அல்லது உயிரணு வகைகளில் வெளிப்படுத்தப்படும் புரதங்களின் தொகுப்பு அதன் புரதவமைப்பு () என வரையறுக்கப்படுகிறது.

புரதங்களின் பிரதான பண்பு, அவற்றின் வேறுபட்ட செயல்பாடுகளை அனுமதிப்பதாகும், குறிப்பாக மற்ற மூலக்கூறுகளை சிறப்பாக மற்றும் இறுக்கமாக பிணைந்துகொள்ளுதல் புரதங்களின் குறிப்பிடத்தக்க செயலாகும்.மற்றொரு மூலக்கூறுடன் புரதத்தின் இணையும் பகுதி "இணைப்புப் பகுதி" என அறியப்படுகிறது, பெரும்பாலும் மூலக்கூறு மேற்பரப்பில் ஒரு அழுத்தப்பகுதிகளை தோற்றுவிக்கிறது.புரதத்தின் மூன்றாம் நிலை கட்டமைப்பால் இந்த பிணைப்பு திறன் அதிகரிக்கப்படுகிறது.
இது பிணைப்பு தளத்தின் அழுத்தப் பகுதி சுற்றியுள்ள அமினோ அமிலங்களின் பக்க சங்கிலிகளின் ரசாயன பண்புகளால் வரையறுக்கப்படுகிறது.

நொதி அல்லது நொதியம் (enzyme) என்னும் புரதப் பொருளானது உயிரினங்களின் உடலில் நிகழும் வேதியியல் வினைகளை விரைவாகச் செய்யத்தூண்டும் ஒரு வினையூக்கி ஆகும். ஏறத்தாழ உடலில் உள்ள எல்லா கலங்களின் இயக்கத்திற்குத் தேவையான எல்லாவற்றுக்கும் இந் நொதியங்கள் தேவைப்படுகின்றன. இவ் வினையூக்கியாகிய நொதி இல்லாவிடில், சில வேதியியல் வினைகள் ஆயிரக்கணக்கான மடங்கு அல்லது மில்லியன் கணக்கான மடங்கு மிக மெதுவாகவே நடக்கும். இப்படி மெதுவாக நடக்க நேரிட்டால் ஓர் உயிர் வாழ இயலாது. எனவே நொதிகள் உயிர்வாழ்வுக்கு இன்றியமையாத ஒன்றாகும். மனித உடலில் 75,000 நொதிகள் இருப்பதாக மதிப்பிட்டிருக்கின்றார்கள்

உயிரினத்தின் உடலில் உள்ள எல்லாக் கலங்களும் தேவையான நொதிகளை ஆக்குகின்றன என்றாலும் நொதி ஓர் உயிர்ப்பொருள் அல்ல. நொதி, பிற சேர்மங்களுடன் சேர்ந்து நுட்பச் செறிவு மிகுந்த வேதிப்பொருள் அமைப்புகளை உருவாக்கி அதன் வழியே வேதிவினைகள் நிகழ வழி வகுக்கின்றது. ஆனால் நொதி தன் இயல்பு மாறாமல் இருந்து இறுதியில் விடுபடுகின்றது. ஒரு நொதி ஒரு மணித்துளியில் (நிமிடத்தில்) தன் வினையை மில்லியன்கணக்கான தடவை செய்ய வல்லது. மாந்த உடலில் 1000 க்கும் மேலான வெவ்வேறு வகை நொதிகள் உருவாகிச் செயல்படுகின்றன. வினைகளை விரைவுபடுத்துவது மட்டுமின்றி, குறிப்பிட்ட வினைகளை மட்டுமே மிக மிகத் துல்லியமாய், தக்க சூழலில் மட்டுமே, பூட்டும் அதற்கான திறவுகோலும் போல் மிகுதேர்ச்சியுடன் இயக்குகின்றது. இத் துல்லியத் தேர்ச்சியானது நொதிகளின் சிறப்பியல்புகளில் ஒன்று. இன்று அறிந்துள்ளதில் நொதிகள் சுமார் 4000 உயிர்-வேதியியல் வினைகளுக்கு அடிப்படையாக உள்ளன.

செடிகொடிகளில் ஒளிச்சேர்க்கை நிகழ்வது முதல் மாந்தர்களின் உடலில் உணவு செரிப்பது, மூளை இயங்குவது, இதயம் துடிப்பது, மூச்சு விடுவது ஆகிய அனைத்துமே நொதிகளின் இன்றியமையாத துணையால் நிகழ்வன.

புரதச்சத்து உடல் வளர்ச்சிக்கு மிகவும் முக்கியமானதாகும். இறைச்சி வகைகள், மீன், முட்டை, பால் மற்றும் தானிய வகைகளில் புரதச்சத்து நிறைய இருக்கிறது. இப்புரதச்சத்து உடலில் புதிய திசுக்களைக் கட்டமைப்பதற்கும், அழிந்த திசுக்களுக்கு ஈடாக புதிய திசுக்களை உருவாக்கவும் பயன்படுகிறது. உயிரினங்களில் காணப்படும் நொதிகள் (enzymes), வளரூக்கிகள் (hormones), ‘ஈமோகுளோபின்’ எனும் இரத்தப் புரதம் போன்ற உடற் தொழிற்பாடுகளுக்கு அவசியமான கரிமச் சேர்மங்கள் யாவும் புரதங்களாலானவையாகும். நகம், முடி வளர்வதற்கும் புரதச்சத்து மிகவும் தேவை.

ஒரு மாதிரியில் புரதம் உள்ளதா என்பதைக் கண்டறிய சில சோதனை முறைகள் உள்ளன. வெவ்வேறு இடங்களில் செய்யப்படும் சோதனை முறைகளில் பயன்படுத்தப்படும் சோதனைப் பொருட்கள்/திரவங்களில் வகையிலும், அளவிலும் சிறிய வேறுபாடுகள் இருப்பதுண்டு. கீழே சில முறைகள் கொடுக்கப்பட்டுள்ளன.

1. பையூரட் சோதனை

ஒரு சோதனைக் குழாயில் 3 மிலி மாதிரியினை எடுத்துகொண்டு அதனுடன் 1 மிலி 40% சோடியம் ஹைட்ராக்சைட்டு சேர்த்து நன்கு குலுக்கிவிட்டு, காரத்தன்மையாக்கப்பட்ட இப்புரத கலவையுடன் 2 சொட்டு 1% காப்பர் சல்பேட் சேர்க்கும்போது, ஊதா நிறம் அல்லது இளஞ்சிவப்பு நிறம் தோன்றும். அதிக அளவு 1% காப்பர் சல்பேட் சேர்க்கப்பட்டால் இவ்வண்ணம் மறைந்து விடும்.

2. நின்ஹைட்ரின் சோதனை

ஒரு சோதனைக் குழாயில் 3 மிலி மாதிரியினை எடுத்து, அதனுடன் 0.5 மிலி நின்ஹைட்ரின் திரவம் சேர்த்து, இரண்டு நிமிடத்திற்கு கொதிக்க வைத்த பின்னர் பின்னர் குளிர்விக்கப்படும்போது, மாதிரி கரைசலானது நீல அல்லது நீல ஊதா வண்ணமாக மாறும்.

3. பையூரட் வளைய சோதனை
ஒரு சோதனைக் குழாயில் 3 மிலி மாதிரி எடுத்து, அதனுடன் முதலில் 1 மிலி 40% சோடியம் ஹைட்ராக்சைடு கரைசல் சேர்த்து, பின்னர் குழாயியின் உதவியுடன் 1 மிலி 1% காப்பர் சல்பேட் திரவத்தினை சோதனைக் குழாயின் உள்ள திரவத்தின் மீது இரு திரவங்களும் கலந்துவிடாதபடி மெதுவாக விட்டு, உள்ளங் கைகளுக்கிடையே சோதனைக் குழாயினை வைத்து மெதுவாக சுழற்றும்போது, இரு திரவங்களுக்கிடையில், இளஞ்சிவப்பு அல்லது ஊதாவளையம் தோன்றும்.

இந்திய மருத்துவ ஆராய்ச்சிக்கழகத்தின் (ICMR) உணவு நிபுணர் குழுவின் கருத்துப்படியும் உலக சுகாதார அமைப்பின் (WHO) நிலைப்படியும் ஒரு இந்திய தனிநபருக்கு, ஒரு நாளில் தேவைப்படும் புரதத்தின் அளவானது ஒவ்வொரு கிலோகிராம் உடல் எடைக்கும் ஒரு கிராம் ஆகும். கர்ப்பம் தரித்த பெண்களாயின், 10 கி.கி. எடை அதிகரித்த ஒருவருக்கு, மேலதிகமாக 23 கிராமும், பால் கொடுக்கும் காலங்களில், குழந்தை பிறந்த முதல் 6 மாதத்திற்கு 19 கிராம் மேலதிகமாகவும், 6-12 மாதத்திற்கு மேலதிகமாக 13 கிராமும் தேவைப்படும். உணவுப் பழக்க முறைகளில் உள்ள வேறுபாடு காரணமாக, வெவ்வேறு நாடுகளில் இருக்கும் தனிமனிதருக்கு இந்த அளவில் சிறிய வேறுபாடு காணப்படும். 

உணவில் புரதம் குறைந்தால் மராசுமஸ், குவாஷியார்கர் போன்ற குறைபாட்டு நோய்கள் தோன்றும். மராஸ்மசில் குழந்தையின் உடல் எடை குறையும். கடுமையான வயிற்றுப்போக்கு ஏற்படும். உடல் தசைகள் மெலியும். எலும்பின் மீது தோல் மூடியுள்ளது போன்ற நிலை தோன்றும். குவாஷியார்கரில் தசைகள் மெலிந்து முகம், கால்களில் வீக்கம் ஏற்படும். வயிறு உப்பியிருக்கும்.

நாரீனி என்னும் புரதப்பொருள் குருதியில் உள்ள குருதி நீர்மத்தில் உள்ளது. அடிபட்டதாலோ அல்லது வேறு காரணங்களிலாலோ குருதிக்குழாயில் புண் ஏற்பட்டால், குருதி (இரத்தம்) வெளியேறாமல் தடுப்பதற்குப் பயன்படும் குருதிநார்களால் (fibrin) ஆன வலைபோன்ற அமைப்பை உண்டாக்கும் பொருள். இந்த குருதிநாரால் ஆன வலையில், வெளியேறும் குருதியில் உள்ள நுண்திப்பிகள் வந்து அடைப்புண்டு குருதி வெளியேறுவதைத் தடுக்கும் அடைப்பாக மாறுகின்றது. எனவே புண்ணிலிருந்து இரத்தம் வெளியேறுவதைத் தடுக்கப் பயன்படும் முதன்மையான பொருட்களில் இந்த நாரீனியும் ஒன்றாகும்.



</doc>
<doc id="202782" url="https://ta.wikipedia.org/wiki?curid=202782" title="பேர்பூட் கல்லூரி">
பேர்பூட் கல்லூரி

பேர்பூட் கல்லூரி அல்லது வெறுங்கால் கல்லூரி என்று பொதுவாக அழைக்கப்படும் இதன் மற்றுமொரு பெயர் "சமூக சேவை மற்றும் ஆராய்ச்சி மையம்" (The Social Work and Research Centre ("SWRC")) ஆகும். 

இது ஓர் தன்னார்வ அமைப்பு. சமூகத்திற்கு கல்வி, திறன் உயர்த்துதல், உடல் நலம், குடி தண்ணீர், மகளிர் மேம்பாடு மற்றும் மின்சாரம் ஆகிய துறைகளில் கவனிக்கத்தக்க செயலைச் செய்கிறது. பங்கர் ராய் அவர்களால் 1972-ல் தொடங்கப்பட்டது இக்கல்லூரி. இது ராஜஸ்தான் மாநிலத்தின் "திலோனியா" கிராமத்தில் அமைந்துள்ளது. திலோனியாவின் நண்பர்கள் (Friends of Tilonia) எனும் பெயரில் பதிவு செய்யப்பட்டுள்ளது.

இக்கல்லூரி மக்களுக்கு இரவு நேரத்திலும் பாடங்கள் நடத்துகிறது. இக்கல்லூரி பெரும்பாலும் படிப்பை இடை நிறுத்தியவர்கள், தேர்ச்சியடையாதவர்கள் போன்ற குழந்தைகளுக்காக நடத்தப்படுகிறது. இக்கல்லூரி நிறுவனர் ராய் டைம் (இதழ்) வெளியிட்ட செல்வாக்கான 100 நபர்கள் பட்டியலில் இடம்பெற்றார். இதுவரை 30,00,000 பேர் இக்கல்லூரியில் பயிற்சி பெற்றுள்ளனர். இக்கல்லூரி வகுப்பறைகளில் நாற்காலிகள் எதுவும் இல்லாமல் அழுக்கான தரைகளுடன் கூடியதாக இருக்கும். அப்போது தான் ஏழைக் குழைந்தைகள் இயல்பாய் கல்வி கற்ற இயலும். இக்கல்லூரியில் இரவு நேர வகுப்பும் நடத்தப்படும். 2008 ஆம் ஆண்டு 150 இரவு வகுப்புகளில் 3000 பேர் கல்வி கற்றனர்.

பங்கர் ராய் பேர்பூட் கல்லூரியைத் தொடங்கினார். வறட்சியால் பாதிக்கப்பட்ட 100 இடங்களைப் பார்வையிட்டு அது தொடர்பாக 1972-ல் ஆராய்ச்சி மையம் ஒன்றை நிறுவினார். இக்கல்லூரி மற்றும் ஆராய்ச்சி மையத்தின் நோக்கம் கிராமப்புறங்களின் தண்ணீர் தேவையைப் பூர்த்தி செய்வதும், மக்களுக்கு மருத்துவம் மற்றும் சூரிய மின் சக்தி தொடர்பாய் பயிற்சி அளிப்பதும் ஆகும். 


இவரது கல்லூரியில் இது வரை 30,00,000 பேர் சூரிய சக்தி பொறியாளராகவும், தையல் கலை வல்லுனராகவும், ஆசிரியர்களாகவும், கட்டிட வடிவமைப்பாளர்களாகவும் மற்றும் மருத்துவராகவும் பயிற்சி பெற்றுள்ளனர்.



</doc>
<doc id="202784" url="https://ta.wikipedia.org/wiki?curid=202784" title="க. நவரத்தினம்">
க. நவரத்தினம்

கலைப்புலவர் கந்தையா நவரத்தினம் (1898 - 1962) ஈழத் தமிழறிஞரும், கலை, சமய, இலக்கிய விமரிசகரும், எழுத்தாளரும், ஓவியரும், ஆசிரியரும் ஆவார்.

யாழ்ப்பாணத்தில் பிறந்த கலைப்புலவர் நவரத்தினம் யாழ்ப்பாணம் மத்திய கல்லூரியில் கல்வி பயின்று அக்கல்லூரியிலேயே 1920 முதல் 1958 வரை வர்த்தகத் துறையில் ஆசிரியராகப் பணியாற்றி ஓய்வு பெற்றவர்.

1930 ஆம் ஆண்டு ‘கலாநிலையம்’ என்ற நிறுவனத்தைத் தொடங்கி அதில் தன்னிடம் இருந்த ஆயிரத்துக்கும் அதிகமான நூல்களைக் காட்சிக்கு வைத்திருந்தார். அச்சில் இல்லாத பல ஆங்கில, தமிழ் நூல்களும் ஏட்டுப் பிரதிகளும் இங்கிருந்தன. அவ்வப் போது அறிஞர்களின் விரிவுரைகளும் இம்மண்டபத்தில் நிகழ்த்தினார். இந்நிறுவனமூடாக சில ஆண்டுகளுக்கு 'ஞாயிறு' என்னும் கலை, இலக்கிய இதழை வெளியிட்டு வந்தார். இவ்விதழில் பல பெரியார்களின் கட்டுரைகள், ஆய்வுகள் பலவற்றை வெளியிட்டு வந்தார்.

கலைப்புலவர் சைவ சித்தாந்தத்தை நன்கு பயின்று ஆராய்ந்தவர். யாழ்ப்பாணம் சிவ யோக சுவாமிகளின் அடியாராக இருந்தவர். 1943 இல் கண்டியில் நடைபெற்ற சர்வமத கோட்பாடுகளின் மகாநாட்டில் சைவ சித்தாந்தம் பற்றி விரிவுரை நிகழ்த்தினார். பதினெண் புராணங்களைப் பற்றி ஆங்கிலத்தில் தொடர்ச்சியாகக் கட்டுரைகள் எழுதினார்.

நடராஜ வடிவம். தமிழ்நாட்டிற் கலை வளர்ச்சி, இலங்கையிற் கலை வளர்ச்சி, இந்திய ஓவியங்கள், ஆனந்த குமாரசுவாமி, நாவலர் கோட்டம் ஆ. முத்துத்தம்பிப்பிள்ளை, சி. கணேசையர் ஆகியவை அவரது வானொலிச் சொற்பொழிவுகள் ஆகும். மதுரைத் தமிழ்ச் சங்கப் பொன் விழாவில் ‘தமிழ் நாட்டில் ஓவிய வளர்ச்சி’ என்னும் பொருள் பற்றி விரிவுரையாற்றினார். தமிழ்ச் சங்கப் பொன்விழா மலரிலும், தமிழ்விழா மலர், ஈழகேசரி வெள்ளிவிழா மலர், யாழ் வினோத களியாட்ட மலர், மணிவாசகர் விழா மலர், கல்லூரி ஆண்டு மலர்களிலும், கலாநிதி இதழ்களிலும் கலைப்புலவரது கட்டுரைகள் வெளியாயின. யாழ்ப்பாண மத்திய கல்லூரியின் நூற்றாண்டு மலரின் தொகுப்பாசிரியராகவும் இவர் இருந்தார்.

தமிழ் வளர்ச்சிக் கழகத்தின் நான்காவது தமிழ் விழா யாழ்ப்பாணத்தில் நடத்தப்பட்ட போது க. நவரத்தினம் அதன் செயலாளராகவிருந்து செயல்பட்டார்.

இந்தியக் கலைகளைப் படித்தும், சேகரித்தும் வந்தவரான ஒ. ஜி. கங்கூலி என்பவருடன் கலைப்புலவர் வைத்திருந்த நட்பின் பயனாக 1939 ஆம் ஆண்டு ஓவியக் கண்காட்சி ஒன்றை நடத்தினார். அதில் பௌத்த, இந்து, இராஜபுத்திர ஓவியங்களும்; ஓரிசா, நேப்பாள தேசத்து ஓவியங்களுமாக எழுபத்தொரு ஓவியங்கள் இக்கண்காட்சியில் இடம் பெற்றன.

கலைப்புலவரின் மனைவி மகேஸ்வரி தேவி. இவர்களுக்குப் பிள்ளைகள் இல்லை. மகேசுவரி தேவி யாழ், வீணை, ஜலதரங்கம், சித்தார், கோட்டு வாத்தியம் ஆகிய இசைக்கருவிகளை மீட்டும் கலைஞராகத் திகழ்ந்தவர். இவரின் தாயார் மங்களாம்பாள் முதன் முதலாக பெண்களுக்காக "தமிழ் மகள்' என்னும் பத்திரிகையை யாழ்ப்பாணத்திலே ஆரம்பித்தவர். மகேஸ்வரி "A First Book of Indian Music", "Veena Tutor" ஆகிய நூல்களை வெளியிட்டார். கவிஞர் இரவீந்திரநாத் தாகூரின் விசுவபாரதியில் இரண்டு ஆண்டுகளாக இருந்து கலை பயின்றதன் பயனாக தாகூரை 1934 ஆம் ஆண்டு யாழ்ப்பாணத்துக்கு வரவழைத்தார்கள். தாகூரின் வருகைக்கான ஏற்பாட்டுக் குழுவுக்கு நவரத்தினம் செயலாளராகப் பணியாற்றினார்.

1920 ஆம் ஆண்டு யாழ்ப்பாணம் ஆனைப்பந்தியில் தாழ்த்தப்பட்ட மக்களுக்கென ஒரு பாடசாலையை சுவாமி விபுலாநந்தருடன் இணைந்து ஆரம்பித்து நடத்தினார். 1929, 30, 31ஆம் ஆண்டுகளில் யாழ்ப்பாணம் இளைஞர் காங்கிரசின் ஆதரவில் நடந்த கலை, கைத்தொழிற் கண்காட்சியின் திட்டக் குழுவிற்கு செயலாளராக விருந்தார். வடமாகாண மதுவிலக்குச் சபை, ஈழகேசரி நா. பொன்னையா நினைவு வெளியீட்டு மன்றம், யாழ்ப்பாணக் கலை கைப்பணிக் கழகம் ஆகியவற்றின் செயலாளராகவும்; யாழ்ப்பாண அருங்காட்சியகம், இலங்கைத் தேசிய அருங்காட்சியகம் ஆகியவற்றின் ஆலோசனைக்குழுவிலும் உறுப்பினராக இருந்தார். இலங்கை அரசினர் கலைக்கழக சிற்ப ஓவியப் பிரிவில் உறுப்பினராக மூன்று ஆண்டுகள் பணியாற்றினார். 

ஆலயங்களில் மிருகபலியை நிறுத்தல் வேண்டுமென்றும். தீண்டாமையை ஒழித்தும், மதுவிலக்கை ஆதரித்தும் ஈழகேசரி, வீரகேசரி, இந்து சாதனம், Hindu Organ ஆகிய பத்திரிகைகளில் கட்டுரைகளும், அறிக்கைகளும் எழுதினார். 

1956 டிசம்பரில் புது தில்லியில் நடைபெற்ற ஆசிய எழுத்தாளர்களின் மகாநாட்டில் கலைப்புலவர் கலந்து கொனண்டு உரையாற்றினார்.

க. நவரத்தினம் கலை, கைப்பணித் துறைகளில் ஆற்றிவரும் பணிகளைக் கௌரவித்து, மேலவை, நாடாளுமன்ற உறுப்பினர் சு. நடேசபிள்ளையின் தலைமையில் நடைபெற்ற இலங்கையிற் கலைவளர்ச்சி என்னும் நூல் அறிமுக விழாவின் போது யாழ்ப்பாண மக்கள் சார்பில் கலைப்புலவர் என்னும் பட்டத்தை நடேசபிள்ளை வழங்கிக் கௌரவித்தார்.






</doc>
<doc id="202786" url="https://ta.wikipedia.org/wiki?curid=202786" title="திருக்கோவிலூர்">
திருக்கோவிலூர்

திருக்கோவிலூர் (ஆங்கிலம்:Tirukkoyilur), இந்தியாவின் தமிழ்நாடு மாநிலத்தில் அமைந்துள்ள கள்ளக்குறிச்சி மாவட்டத்தில் இருக்கும் ஒரு பேரூராட்சி ஆகும்.

கடையெழு வள்ளல்களில் ஒருவனான காரி சங்ககாலத்தில் இவ்வூரை ஆண்ட மன்னர்களில் ஒருவன். கோவலூரில் பாயும் ஆறு பெண்ணை. இந்த ஆற்றுமணலின் அறல் படிவு போல் தலைவியின் கூந்தல் சுருள் படிந்திருந்ததாம்.

கடையெழு வள்ளல்களில் மற்றொருவன் அதியமான் நெடுமான் அஞ்சி. இந்த அஞ்சி கோவலூரைப் போரிட்டு அழித்தான் என்றும், அந்த வெற்றியைப் புலவர் பரணன் சிறப்பித்துப் பாடினான் என்றும் ஔவையார் குறிப்பிடுகிறார்.

திருக்கோவலூர் வீரட்டேஸ்வரர் ஆலயம் சம்பந்தர், அப்பர் பாடல் பெற்ற சிவத்தலமாகும். இது விழுப்புரம் மாவட்டத்தில் அமைந்துள்ளது. இவ்வாலயம் அந்தகாசூரனை அழித்த தலம் ஆதலால் அட்ட வீரட்டத் தலங்களுள் ஒன்றாகக் கருதப்படுகிறது. சங்ககால மலையமான் நாட்டின் தலைநகரமாகவும் விளங்கியது. ஆதலால் காரி திருக்கோவலூர் மலையமான் காரி என்ற பெயரிலேய அழைக்கப்படுகிறான்.

இவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 73 மீட்டர் (239 அடி) உயரத்தில் இருக்கின்றது.

இந்திய 2001 மக்கள் தொகை கணக்கெடுப்பின்படி 27,108 மக்கள் இங்கு வசிக்கின்றார்கள். இவர்களில் 49% ஆண்கள், 51% பெண்கள் ஆவார்கள். திருக்கோவிலூர் மக்களின் சராசரி கல்வியறிவு 78% ஆகும், இதில் ஆண்களின் கல்வியறிவு 83%, பெண்களின் கல்வியறிவு 73% ஆகும். இது இந்திய தேசிய சராசரி கல்வியறிவான 59.5% விட கூடியதே. திருக்கோவிலூர் மக்கள் தொகையில் 10% ஆறு வயதுக்குட்பட்டோர் ஆவார்கள்.

விராட்டேஸ்வரர்,
கபிலர் குன்று,
உலகளந்த பெருமாள்



</doc>
<doc id="202799" url="https://ta.wikipedia.org/wiki?curid=202799" title="குதியுந்து">
குதியுந்து

குதியுந்து (Scooter, ஸ்கூட்டர்) என்பது ஒரு ஒற்றை தட, இரு சக்கர இயக்க வாகனம் ஆகும். இது இரண்டாம் உலகப் போருக்கு முந்தை காலகட்டத்தில் ஐரோப்பா அமெரிக்க நாடுகளில் அறிமுகமானது.



</doc>
<doc id="202809" url="https://ta.wikipedia.org/wiki?curid=202809" title="உவமைத்தொகை">
உவமைத்தொகை

உவமைத் தொகை என்பது, இரு சொற்களைக் கொண்ட ஒரு தொகைச்சொல். அதில் முதற்சொல் உவமைச் சொல்லாக இருக்கும். எடுத்துக் காட்டாக "பானைவாய்" என்பது "பானை", "வாய்" என்னும் இரு சொற்களைக் கொண்ட ஒரு தொகைச்சொல். பானைபோன்ற வாய் என்னும் பொருள் தருவது. இங்கே "பானை" "வாய்க்கு" உவமையாகக் கூறப்பட்டுள்ளது. இதனால், இது ஒரு உவமைத்தொகை ஆகும்.

தொகைநிலைத் தொடர்கள் ஆறு வகைகளில் ஒன்று உவமைத்தொகை. இதனை உவமத்தொகை எனவும் வழங்குவர். இது உவமை உருபு 
இல்லாமல் உவமைப் பொருளை உணர்த்தும். தொல்காப்பியம் உவமையை வினை, பயன், மெய், உரு என நான்கு வகையாகப் பகுத்துப் பார்த்துள்ளது. இதனைக் கருத்தில் கொண்டு தொல்காப்பிய, நன்னூல் நூற்பாக்களுக்கு உரை எழுதிய ஆசிரியர்கள் எடுத்துக்காட்டுகளைத் தந்து விளக்கியுள்ளனர்.



</doc>
<doc id="202811" url="https://ta.wikipedia.org/wiki?curid=202811" title="திருப்புவனம் புஷ்பவனேசுவரர் கோயில்">
திருப்புவனம் புஷ்பவனேசுவரர் கோயில்

புஷ்பவனேஸ்வரர் கோயில் சிவகங்கை மாவட்டத்தில் உள்ள திருப்புவனம் என்னும் ஊரில் வைகை ஆற்றின் தென்கரையில் அமைந்திருக்கிறது. இது தேவாரப் பாடற் தலமாகும். இங்கு அழகியநாயகி உடனுறை பூவணர் கோயில் கொண்டுள்ளார். இவரை வடமொழியில் புஷ்பவனேஸ்வரர் எனவும் இறைவியை சௌந்தரநாயகி எனவும் அழைப்பர். இத்தலத்தின் வழிபடுமரம் (தலவிருட்சம்) பலா மரம் ஆகும்.
பண்டைய பாண்டிய நாட்டின் தலைநகராக விளங்கிய மதுரைக்குக் கிழக்கு வாயிலாக இத்தலம் இருந்துள்ளது. திருஞானசம்பந்தர் சமணர்களை வெற்றி கொள்ள மதுரை செல்லும் போது மதுரையின் கிழக்கு வாயில் வழியாக உள்ளே செல்ல வேண்டும் என்று விரும்பினார். எனவே மதுரையின் கிழக்கு வாயிலாக விளங்கிய திருப்பூவணத்தை வந்து அடைந்தார்.

வைகை ஆற்றின் தென் கரையில் திருப்பூவணம் உள்ளது. திருக்கோயிலுக்கு நேர் எதிரே வைகைஆற்றின் வடகரையில் பார்வதி தேவியார் தவம் செய்த இடம் உள்ளது, இங்கே வந்த திருஞானசம்பந்தர் வைகை ஆற்றைக் கடக்க முயன்ற போது ஆற்று மணல்கள் எல்லாம் சிவலிங்கங்களாகக் காட்சியளித்தன.

எனவே திருஞானசம்பந்தர் அங்கிருந்தபடியே தென்திருப்பூவணமேஎன்று முடியும் தேவாரப் பதிகத்தைப் பாடி வணங்கினார், திருப்பூவணநாதர் நந்தியை சாய்ந்திருக்கச் சொல்லி காட்சி அருளினார்.

இவரைப் பின்பற்றி இத்தலத்தில் சுந்தரர்(8 பாடல்கள்), அப்பர் (11 பாடல்கள்), மாணிக்கவாசகர் (பாடல் கிடைக்கப் பெறவில்லை), கரூர்தேவர்(8 பாடல்கள்), அருணகிரிநாதர் (3 பாடல்கள்), குமரகுருபரர் (பாடல் கிடைக்கப் பெற வில்லை) இவர்களும் வைகை ஆற்றின் வட(மறு) கரையிலிருந்தே இறைவனை வழிபட்டுள்ளனர்.

இது "36ஆவது திருவிளையாடல்" நடைபெற்ற திருத்தலம். மதுரை அருள் மிகு சோமசுந்தரேசுவரர் சித்தராக வந்து இரசவாதம் செய்து தங்கம் தயாரித்துக் கொடுத்த திருத்தலம், இத்தங்கத்தைக் கொண்டே திருப்பூவணத்தில் உற்சவர் (அழகிய பிரான்) செய்யப்பட்டுள்ளார், இதனால் மதுரை அருள் மிகு சோமசுந்தரேசுவரரால் திருப்பணி செய்யப்பெற்ற திருத்தலம் என்ற பெருமை உடையது இத் திருத்தலம்.

அருள்மிகு புஷ்பவனேஸ்வரர் திருக்கோயில் - தினமலர் கோயில்கள்


</doc>
<doc id="202817" url="https://ta.wikipedia.org/wiki?curid=202817" title="ரகசியம் (திரைப்படம்)">
ரகசியம் (திரைப்படம்)

ரகசியம், கே. பி. கொட்டாரக்கரை தயாரித்த மலையாளத் திரைப்படம். இந்தப் படம் 1969 மார்ச் 20-ல் வெளியானது. 





</doc>
<doc id="202823" url="https://ta.wikipedia.org/wiki?curid=202823" title="ஜீவன்">
ஜீவன்

ஜீவன் என்ற தலைப்பில் உள்ள கட்டுரைகள்:



</doc>
<doc id="202826" url="https://ta.wikipedia.org/wiki?curid=202826" title="கோப்பி லுவாக்">
கோப்பி லுவாக்

புனுகுப்பூனைக் குடும்பத்தைச் சேர்ந்த ஆசிய மரநாய் சாப்பிட்டு எச்சமாகப் போடும் கோப்பி விதைகள் கோப்பி லுவாக்(Kopi Luwak) என்று அழைக்கப்படுகின்றன .தேர்வு மற்றும் செரிமானம் மூலம் கோபி விதைகளை இது மேம்படுத்தும் என்று கோபிக்கொட்டை தயாரிப்பாளர்கள் வாதிடுகின்றனர் .மற்றொரு புறம் , பூனைகளைக் கூண்டில் அடைப்பதால், அவற்றின் நடமாட்டம் கட்டுப்படுத்தப்படுகிறது. காலாற நடப்பது, இணையுடன் சேருவது, பிடித்ததை வேட்டையாடி உண்பது, தன் வயதொத்த பூனைகளுடன் விளையாடுவது என்ற சுதந்திரம் பறிக்கப்பட்டு, பணம் சம்பாதிப்பதில் ஒத்துழைக்க வேண்டிய உயிருள்ள இயந்திரமாக மாற்றப்படுகின்றன என்று வாதிடுவோரும் உள்ளனர்.சில காலத்துக்குப் பிறகு, பூனைகள் இரையெடுக்கவே தயங்கும்போது கூண்டுகளிலிருந்து அவற்றை வெளியே விட்டுவிடுகிறார்கள். பனைமரக் காடுகளில் வசிக்கும் அந்தப் பூனைகள் காடுகளுக்குள் சென்ற உடனேயே இறந்துவிடுகின்றன என்றும் கூறப்படுகிறது.


</doc>
<doc id="202827" url="https://ta.wikipedia.org/wiki?curid=202827" title="ஜீவன் (நடிகர்)">
ஜீவன் (நடிகர்)

ஜீவன் (பிறப்பு: சூலை 6, 1975) என்பவர் தமிழ்த் திரைப்பட நடிகராவார். இவருடைய இயற்பெயர் "விஜயபாஸ்கர் ரெங்கராஜ்" என்பதாகும்.

’யுனிவர்சிடி’ என்ற திரைப்படம் மூலமாக கதாநாயகனாக தமிழ் திரையுலகில் அறிமுகமானவர். அதன் பின்பு ’காக்க காக்க’ திரைப்படத்தில் எதிர்மறைக் கதாபாத்திரம் ஏற்றார்.


</doc>
<doc id="202830" url="https://ta.wikipedia.org/wiki?curid=202830" title="திருட்டுப் பயலே">
திருட்டுப் பயலே

திருட்டுப் பயலே திரைப்படம் சுசி கணேசன் இயக்கிய காதல் விறுவிறுப்புத் திரைப்படமாகும். இத்திரைப்படத்தில் ஜீவன், சோனியா அகர்வால், அப்பாஸ், மாளவிகா, விவேக், மனேஜ் கே ஜெயின் மற்றும்சார்லி ஆகியோர் நடித்திருந்தனர்.



</doc>
<doc id="202834" url="https://ta.wikipedia.org/wiki?curid=202834" title="நான் அவனில்லை (2007 திரைப்படம்)">
நான் அவனில்லை (2007 திரைப்படம்)

நான் அவனில்லை திரைப்படம் 2007 ல் இயக்குநர் செல்வா இயக்கிய தமிழ் திரைப்படமாகும். இத்திரைப்படம் கே. பாலச்சந்தர் இயக்கத்தில் நடிகர் ஜெமினி கணேசன் நடித்திருந்த நான் அவனில்லை திரைப்படத்தி்ன் கதையைத் தழுவி எடுக்கப்பட்டது. இதில் ஜீவன், சினேகா, நமிதா கபூர் (நடிகை), மாளவிகா, ஜோதிர்மயி, கீர்த்தி சாவ்லா, லிவிங்ஸ்டன், இலட்சுமி, தேஜாசீறி, மயில்சாமி ஆகியோர் நடித்திருந்தனர்.

இத்திரைப்படத்திற்கு விஜய் ஆண்டனி, டி. இமான் ஆகியோர் இசையமைத்துள்ளனர். இப்படத்தில் இடம்பெற்ற "ராதா காதல் வராதா" பாடலானது 1974 ஆவது ஆண்டில் வெளியான "நான் அவனில்லை" திரைப்படத்தில் இடம்பெற்ற "ராதா காதல் வராதா" பாடலின் மறுஆக்கமாகும். இப்படத்தின் எல்லா பாடல்களும் நேர்மறையான விமர்சனங்களை பெற்று வெற்றியைப் பெற்றன. குறிப்பாக, சங்கீதா ராஜேஷ்வரன், ஜெயதேவ் குரல்களில் சினேகா-ஜீவன் இடம்பெறும் "ஏன் எனக்கு மயக்கம்" பாடலானது 2007 ஆவது ஆண்டில் வெளியான மிகச் சிறந்த பத்து பாடல்களில் ஒன்றாக அமைந்தது. மேலும் 2007 பிலிம்பேர் விருதிற்கும் பரிந்துரைக்கப்பட்டது.


</doc>
<doc id="202838" url="https://ta.wikipedia.org/wiki?curid=202838" title="குருதியின் கன அளவு">
குருதியின் கன அளவு

குருதியின் கன அளவு (Blood volume) என்பது மனித உடலிலுள்ள குருதியின் மொத்த கனஅளவாகும். 70 கிலோ கிராம் எடையுள்ள ஒரு மனிதரின் உடலில் சுமார் 5 முதல் 6 லிட்டர் இரத்தம் காணப்படும். குருதியிலுள்ள செவ்வணுக்கள் உயிரணுக்களுக்கு தேவையான ஆக்சிஜனை
எடுத்துச் செல்லவும் எச்சமாகத் தோன்றும் கரிஇரு தீயதை (கார்பன் டை ஆக்சைடை CO2) அகற்றவும் உதவுகின்றன. இரத்தத்திலுள்ள வெள்ளை அணுக்கள் பலவகையிலும் நோய் எதிர்ப்பு பணிகளைச் செய்கின்றன. குருதியிலுள்ள நீர்மப் பகுதி பிளாசுமா எனப்படும். உடலியக்கத்திற்குத் தேவையான பல தனிமங்களும் மிக நுண்ணிய அளவில் உள்ளன. பிளாசுமாவும் வெள்ளை, செவ்வணுக்களும் இணைந்து உள்ளதே குருதியாகும்.

சிற்சில நேரங்களில் குருதியின் கன அளவு என்ன என்று தெரிந்து கொள்ள வேண்டிய நிலை மருத்துவத்தின் போது ஏற்படுகிறது. இதற்கு அணுக்கரு மருத்துவம் (Nuclear medicine) உதவுகிறது.

அணு நிறை 51 கொண்ட கதிரியக்கக் குரோமியம் காமாக் கதிர்களை வெளியிடுகிறது. சுமார் 740 கிலோ பெக்கரல் (kBq ) குரோமியத்தினை, உறிஞ்சியின் துணையுடன் எடுக்கப்பட்ட 10 கன சென்டி மீட்டர் இரத்தத்துடன் கலந்து 10 நிமிடங்கள் பொறுத்திருந்து மறுபடியும் உடலினுள் செலுத்தப்படுகிறது. 15 நிமிடங்களில் இந்த கதிர்த் தனிமம் உடலிலுள்ள எல்லா குருதியுடனும் சீராகக் கலந்து விடுகிறது. இவ்வாறு கலந்துவிட்ட நிலையில் சிறிதளவு இரத்தம் உறிஞ்சிமூலம் எடுக்கப்படுகிறது. உடலிலுள்ள மொத்த குருதியின் கன அளவு V சிசி என்றும் இப்போது எடுக்கப்பட்ட குருதியின் அளவு v சிசி என்றும் கொள்வோம். முதலில் எடுத்துக் கொண்ட குரோமியம் 51 ன், எண்கருவியில் (Counter) பெறப்பட்ட எண் A c/m என்றும் குரோமியம் கலந்த உடலிலிருந்து எடுக்கப்பட்ட குருதியில் எடுக்கப்பட்ட அளவு a c/m என்றும் கொண்டால், இரண்டிலும் ஒப்புக் கதிரியக்கம் (Specific activity) சமமாக இருக்கும். அதாவது,

இதில் V ஐத் தவிர மற்ற அளவீடுகள் தெரியும் எனவே 

சாலியர் குரல் -செப்டம்பர் 1997.


</doc>
<doc id="202842" url="https://ta.wikipedia.org/wiki?curid=202842" title="அறுதி மதிப்புத் தேற்றம்">
அறுதி மதிப்புத் தேற்றம்

கணிதத்தில் அறுதி மதிப்புத் தேற்றம் ("extreme value theorem") இன் கூற்று:

வரம்புடைய மூடிய இடைவெளி ["a","b"] இல், மெய்மதிப்புச் சார்பு "f" தொடர்ச்சியானதாக இருந்தால், அந்த இடைவெளிக்குள் குறைந்தது ஒருமுறை அச்சார்பு பெருமம் மற்றும் சிறுமம் அடையும். அதாவது ["a","b"] இடைவெளிக்குள் கீழ்க்காணுமாறு "c" , "d" ஆகிய இரு எண்களைக் காண முடியும்:

இத்தேற்றத்துடன் தொடர்புடைய மற்றொரு தேற்றமான வரம்புடைமைத் தேற்றம் கூற்றின்படி,

மூடிய இடைவெளி ["a","b"] இல், மெய்மதிப்புச் சார்பு "f" தொடர்ச்சியானதாக இருந்தால், அந்த இடைவெளிக்குள் கீழ்க்காணுமாறு "m" , "M" ஆகிய இரு எண்களைக் காண முடியும்:

அறுதி மதிப்புத் தேற்றம், வரம்புடைமைத் தேற்றத்தின் மேம்பட்ட வடிவாக உள்ளது. வரம்புடைமைத் தேற்றம், சார்பானது வரம்புடையாத அமையும் என்கிறது. ஆனால் அறுதி மதிப்புத் தேற்றம் மேலும் அதிகப்படியாக, சார்பு வரம்புடையதாக மட்டும் இருப்பதோடல்லாது, அதன் குறைந்தபட்ச மேல் வரம்பினைப் பெருமமாகவும், அதிகபட்ச கீழ்வரம்பினைச் சிறுமமாகவும் கொண்டிருக்கும் என்று கூறுகிறது.

அறுதி மதிப்புத் தேற்றம், ரோலின் தேற்றத்தை நிறுவப் பயன்படுத்தப்படுகிறது. 

கீழே தரப்பட்டுள்ள எடுத்துக்காட்டுகளிலிருந்து இத் தேற்றத்திற்கு உட்படும் சார்புகளின் ஆட்களங்கள் வரம்புடையவையாகவும் மூடியவையாகவும் இருக்க வேண்டியதின் அவசியத்தைப் புரிந்து கொள்ளலாம்.

"ƒ"(0) = 0 என வரையறுப்பதன் மூலம் அறுதி மதிப்புத் தேற்றம், வரம்புடைமைத் தேற்றம் ஆகிய இரு தேற்றங்களுக்கும், இடைவெளி ["a", "b"] இல் தொடர்ச்சித்தன்மை தேவை என்பதை அறிந்து கொள்ளலாம்.

சார்பு "f" அரைத் தொடர்ச்சியானதாக இருந்தால் வரம்புடைமைத் தேற்றம் மற்றும் அறுதி மதிப்புத் தேற்றம் இரண்டிலும் அதற்கேற்ற பாதிப்பகுதி உண்மையானதாகும். நீட்டிக்கப்பட்ட மெய்யெண் கோட்டிலிருந்து –∞ அல்லது +∞ மதிப்பைத் தேவைக்கேற்பச் சேர்த்துக் கொள்ளலாம்.

தேற்றம்: 

சார்பு "f" : ["a","b"] → [–∞,∞) மேல் அரைத் தொடர்ச்சியுடையது எனில்,



</doc>
<doc id="202843" url="https://ta.wikipedia.org/wiki?curid=202843" title="சீயோனின் எங்கள் அன்னை தேவாலயம்">
சீயோனின் எங்கள் அன்னை தேவாலயம்

சீயோன் எங்கள் மாதா தேவாலயம் ("Church of Our Lady Mary of Zion", அம்காரியம்: ርዕሰ አድባራት ቅድስተ ቅዱሳን ድንግል ማሪያም ፅዮን "Re-ese Adbarat Kidiste Kidusan Dingel Maryam Ts’iyon") என்பது எத்தியோப்பியாவிலுள்ள மிகவும் முக்கியத்துவம் வாய்ந்த எத்தியோப்பிய மரபுவழி சபையின் தேவாலயமாகும். இது திக்ரே மாநிலத்திலுள்ள அக்சம் எனும் நகரில் அமைந்துள்ளது. ஆரம்ப தேவாலயம் கி.பி 4ம் நூற்றயாண்டு காலத்தில், முதல் கிருத்தவ சக்கரவர்த்தி எசானா ஆட்சிக்காலத்தில் கட்டப்பட்டது என நம்பப்படுகின்றது. 



</doc>
<doc id="202845" url="https://ta.wikipedia.org/wiki?curid=202845" title="விவேக் மூர்த்தி">
விவேக் மூர்த்தி

விவேக் ஹால்கெரே மூர்த்தி , அமெரிக்காவின் 19வது மருத்துவதுறை தலைவராக நியமிக்க அதிபர் ஒபாமாவால் முன்மொழியப் பட்டுள்ளவர். இப்பதவி அமெரிக்காவின் பொது சுகாதாரம் மற்றும் மருத்துவ சிகிச்சைத் துறையை ஒட்டுமொத்தமாக நிர்வகிக்கும் பதவியாகும். ரெஜினா பென்ஜமின் என்பவர் 2009 முதல் தலைவராக பொறுப்பு வகித்துவருகிறார். இவருக்கு பதில்தான் விவேக் மூர்த்தி முன்மொழியப் பட்டுள்ளார். இவர் இந்தியாவிலும், அமெரிக்காவிலும் ஹெச்ஐவி மற்றும் எய்ட்ஸ் தொடர்பாக இலவச கல்வி வழங்கும் அமைப்பை நடத்தி வருகிறார்.2011-ம் ஆண்டு பொது சுகாதாரம், நோய்த் தடுப்பு மற்றும் உடல் ஆரோக்கிய மேம்பாட்டு ஆலோசனைக் குழுவின் உறுப்பினராக விவேக் மூர்த்தி நியமிக்கப்பட்டார்.


</doc>
<doc id="202846" url="https://ta.wikipedia.org/wiki?curid=202846" title="உலகளாவிய இலக்கணம்">
உலகளாவிய இலக்கணம்

உலகளாவிய இலக்கணம் என்பது மொழியியலில் உள்ள கருத்தாக்கம் ஆகும். இதை உருவாக்கியவர் மொழியியல் அறிஞரான நோம் சாம்சுகி ஆவார். மனிதரிடம் மொழியைப் புரிந்துணரும் தன்மை மூளையில் நரம்புகளில் பின்னப்பட்டுள்ளதாகவும் இந்த கருத்து கூறுகிறது.
உலகின் அனைத்து மொழிகளும் ஒரே மாதிரியான குணங்களைக் கொண்டிருப்பதாகவும் இது தெரிவிக்கிறது. அனைத்து மொழிகளும் கொண்டிருக்கும் இத்தகைய குணங்கள் என்னவென்பதைக் கண்டறிதல் வேண்டும்.


</doc>
<doc id="202848" url="https://ta.wikipedia.org/wiki?curid=202848" title="சுழலும் நேர்முனை எக்சு கதிர் குழாய்">
சுழலும் நேர்முனை எக்சு கதிர் குழாய்

சுழலும் நேர்முனை எக்சு-கதிர்க் குழாய் (Rotating anode x ray tube) என்பது எக்சு-கதிர்க் குழாயின் ஒரு வகை ஆகும். இதில் குழாயிலுள்ள நேர்முனை, நிலையாக இல்லாமல் சுழலும் வகையில் அமைந்துள்ளது. இலக்கில் தோன்றும் நிறைந்த அளவு வெப்பம் அதிகச் செறிவுடன் கூடிய கதிர்களைத் தொடர்ந்து பெற முடியாமல் செய்கிறது. அதிக வெப்பத்தால் இலக்கு உருகிவிடக்கூடும். தொடர்ந்து குழாயினைப் பயன்படுத்தும் போது உயரளவு வெப்பத்தினைத் தாங்கிக் கொள்ளும் விதத்தில் இந்த நேர்முனை உள்ளது. அதிகப் பரப்பில் நேர்முனையில் வெப்பம் தோற்றுவிக்கப்படுவதால் இலக்குச் சேதமுறாமல் காக்கப்படுகிறது. நேர்முனை நிமிடத்திற்கு 3600 முறை சுழலுமாறு அமைக்கப்பட்டுள்ளது. அதாவது வினாடிக்கு 60 சுழற்சி கொண்டுள்ளது.

டங்ஸ்டனால் ஆன தட்டின் விட்டம் எலக்ட்ரான்கள் மோதும் பாதையின் பரப்பினை தீர்மானிக்கிறது. தட்டின் விட்டம் பொதுவாக 75 முதல் 100 மி.மீ. வரையிலும் காணப்படும். கோட்டுக் குவியக் கோட்பாடும் பயன்படுத்தப்படுகிறது. இதிலும் குவியப்பாதை பரபரப்பாக மாற வாய்ப்புண்டு. கவனக்குறைவால் குழாயில் ஏற்படும் பழுதுகள் இங்கும் ஏற்படலாம். 



</doc>
<doc id="202850" url="https://ta.wikipedia.org/wiki?curid=202850" title="சிந்தாமணி நாகேச இராமச்சந்திர ராவ்">
சிந்தாமணி நாகேச இராமச்சந்திர ராவ்

சிந்தாமணி நாகேச இராமச்சந்திர ராவ், (சி. என். ஆர். ராவ்) (பிறப்பு 30 ஜூன் 1934), ஒரு இந்திய வேதியியலாளர் ஆவார். இவர் தற்போது இந்திய பிரதமரின் அறிவியல் ஆலோசனைக் குழுவின் தலைவராக பணியாற்றுகின்றார். 16 நவம்பர், 2013 அன்று இந்திய அரசு இந்தியாவின் உயரிய குடிமையியல் விருதான பாரத ரத்னாவை இவருக்கு அளிக்கப்போவதாக அறிவித்துள்ளது.
செவ்வாய் சுற்றுகலன் திட்டம் மங்கள்யான் விண்கலத்தை செவ்வாய்க் கிரகத்துக்கு வெற்றிகரமாக விண்ணில் ஏவிய திட்டத்திற்க்கு இவர் துணையாக இருந்தார். . சீன அறிவியல் கழகம், இவரை கவுரவ வெளிநாட்டு உறுப்பினராக தேர்வு செய்தது. 

1984 முதல் பாரதப் பிரதமரின் அறிவியல் ஆலோசனைக் குழுவின் தலைவராக பணியாற்றி வரும் சி.என்.ஆர். ராவின் ஆரம்பகால வாழ்க்கை, பெங்களூர் இந்திய அறிவியல் பல்கலைக்கழகத்தில் விரிவுரையாளராகத் தொடங்கியது. கான்பூர் இந்தியத் தொழில்நுட்பக் கழகத்தில் வேதியியல் துறைத் தலைவர், இந்திய அறிவியல் தொழில்நுட்பக் கழகத்தின் இயக்குநர், ஜவாஹர்லால் நேரு உயர் அறிவியல் ஆய்வு மையத்தின் தலைவர் போன்ற பல முக்கியமான பொறுப்புகளை வகித்த பேராசிரியர் சி.என்.ஆர். ராவின் அதிகபட்ச பங்களிப்பு வேதியியலில் நிறமாலை மற்றும் மூலக்கூறுகளில் இருந்தது.


</doc>
<doc id="202851" url="https://ta.wikipedia.org/wiki?curid=202851" title="உறங்காத சுந்தரி">
உறங்காத சுந்தரி

உறங்காத சுந்தரி என்பது குஞ்சாக்கோ தயாரித்த மலையாளத் திரைப்படம். இந்தப் படம் 1969 மே 1-ல் வெளியானது. 




</doc>
<doc id="202852" url="https://ta.wikipedia.org/wiki?curid=202852" title="ஆதித்தியயிருதயம்">
ஆதித்தியயிருதயம்

ஆதித்தியயிருதயம் (Ādityahṛdayam) என்ற இந்த பாடல் ஆதித்தியன் என்ற பெயரைக் கொண்ட சூரியனைப் பற்றியது. இராவணனுடன் போரிடும் முன், அவனை வெற்றி கொள்ள, அகத்திய முனிவர் இராமனுக்கு இப்பாடலைக் கூறினார். இராவணனுடனான போரில் தளர்ந்திருந்த இராமனுக்கு, சூரியனை வணங்கினால் எதிரியை வெல்லும் பலம் கிடைக்கும் என ஊக்குவிக்கிறார். அகத்தியர் எழுதி, வால்மீகி தொகுத்த உத்த காண்டத்தில் 107 வது பாடலாக இடம் பெறுகிறது.

<poem>
ஸந்தாபநாஸகராய நமோநமஹ
அந்தகாராந்தகாராய நமோநமஹ
சிந்தாமணே! சிதாநந்தாய நமோநமஹ
நீஹாரநாஸகாய நமோநமஹ
மோஹவிநாஸகராய நமோநமஹ
ஸாந்தாய ரௌத்ராய ஸௌம்யாய கோராய
காந்திமதாங்காந்திரூபாய தே நமஹ
ஸ்தாவரஜங்கமாசார்யாய தே நமோ
தேவாய விஸ்வைக ஸாக்‌ஷிணே தே நமஹ
ஸத்யப்ரதாநாய தத்த்வாய தே நமஹ
ஸத்யஸ்வரூபாய நித்யம் நமோநமஹ
</poem>


</doc>
<doc id="202859" url="https://ta.wikipedia.org/wiki?curid=202859" title="மகா பரிசுத்த இடம்">
மகா பரிசுத்த இடம்

மகா பரிசுத்த இடம் ("Holy of Holies", (திபேரிய எபிரேயம்: "") என்பது எபிரேய விவிலியம் குறிப்பிடும் ஆசரிப்புக் கூடாரத்திலுள்ள உள்ளக புனித இடமும், பின்பு முதலாம் எருசலேம் கோவிலில் உடன்படிக்கைப் பெட்டி வைக்கப்பட்டிருந்த இடமும், தலைமைக்குரு மாத்திரம் யோம் கிப்பூர் அன்று உள்நுழையும் இடமுமாகும். உடன்படிக்கைப் பெட்டியினுள் சீனாய் மலையில் வைத்து மோசேக்கு கடவுளினால் கொடுக்கப்பட்ட பத்துக் கட்டளைகள் இருந்தது எனக் கூறப்படுகின்றது.



</doc>
<doc id="202863" url="https://ta.wikipedia.org/wiki?curid=202863" title="குற்றவியல் சட்டம்">
குற்றவியல் சட்டம்

குற்றவியல் சட்டம் ("Criminal law") குற்றங்களைக் குறித்தான சட்ட அமைப்பு ஆகும். இது சமூக நடத்தையை ஒழுங்குபடுத்துவதுடன் மிரட்டல், தீங்கு விளைவிப்பது, மற்றும் உடல்நலம், பாதுகாப்பு, மக்களின் நன்னெறி நலம் ஆகியவற்றிற்கு குந்தகம் விளைவிக்கின்ற பிற செயல்களை தடை செய்கிறது. இந்தச் சட்டங்களை மீறுவோருக்கான தண்டனைகளையும் இது உள்ளடக்கியது. குற்றவியல் சட்டத்திற்கு மாறாக தண்டனையை விட பிணக்குத் தீர்வு மற்றும் இழப்பீடு குறித்தான சட்ட அமைப்பு பொதுச் சட்டத்தில் குடிமையியல் சட்டம் என வரையறுக்கப்படுகிறது.
முதல் நாகரிகங்கள் பொதுவாக குடியியல் சட்டத்தையும் குற்றவியல் சட்டத்தையும் வேறுபடுத்தவில்லை. முதன்முதலாக எழுதப்பட்ட சட்டங்களை சுமேரியர்கள் வடிவமைத்திருந்தனர். சுமார் கி.மு 2100-2050களில் உர்-நம்மு என்ற சுமேரிய மன்னர் உலகின் மிகத் தொன்மையான சட்ட விதிகளை எழுதியுள்ளது கண்டுபிடிக்கப்பட்டுள்ளது. இதற்கும் முன்னதாக an earlier இலகாசின் உருகாகினவின் விதிகளும் இருந்துள்ளது. மற்றுமொரு முதன்மையான கோட்பாடாக அம்முரபி கோட்பாடு கருதப்படுகிறது. இது பாபிலோனிய சட்டத்தின் அடிப்படையாக இருந்தது. பண்டைக் கிரேக்கத்தின் தொன்மையான குற்றவியல் சட்டங்களின் சிறுபகுதிகளே கிடைக்கப்பெற்றுள்ளன; சோலோன் மற்றும் டிராகோ சட்டங்கள்.
உரோமை சட்டத்தில் கையசு விவரித்த "12 விழுமியங்கள் மீதான கருத்துக்கள்" குடியியல் மற்றும் குற்றவியல் சட்டங்களை விளக்கியது. தாக்குதலும் வன்முறை திருட்டும் சொத்தை அத்து மீறுவதற்கு ஒப்பானது. இத்தகைய சட்டங்களை மீறுதல் ("vinculum juris") சட்டப்படி ஈட்டுப்பணம் கொடுக்க வேண்டியதை கட்டாயமாக்கியது. உரோமைப் பேரரசின் குற்றவியல் சட்டங்கள் நூலாகத் தொகுக்கப்பட்டன. 12ஆம் நூற்றாண்டில் உரோமை சட்டம் மீளமைக்கப்பட்டபோது ஆறாம் நூற்றாண்டில் வகைப்படுத்தப்பட்ட நீதி முறைமைகள் அடித்தளமாக அமைந்தன. இதுவே ஐரோப்பிய சட்டங்களில் குடிமையியல் சட்டத்திற்கும் குற்றவியல் சட்டத்திற்கும் வேறுபாட்டை நிறுவ உதவியது.

குடிமையியல் மற்றும் குற்றவியல் வழக்குகளுக்கான தற்கால வரையறை இங்கிலாந்தின் நோர்மன் படையெடுப்பின் போது உருவானது. ஒரு நாடு நீதியை நீதிமன்றம் ஒன்றின் மூலம் வழங்கும் ஏற்பாடு 18ஆம் நூற்றாண்டில் ஐரோப்பிய நாடுகளில் தோன்றியது; இதற்காக காவல்துறை உருவாக்கப்பட்டது. இந்த மேம்பாட்டை அடுத்து குற்றவியல் சட்ட செயலாக்கத்திற்கு முறையான அமைப்பு கிடைத்தது.

சட்டத்தின்படி நடக்காமைக்கு தீவிர பாதிப்புக்களையும் தண்டனைத் தடைகளையும் விதிப்பதில் குற்றவியல் சட்டம் தனித்து விளங்குகிறது. ஒவ்வொரு குற்றமும் குற்றக் கூறுகளை கொண்டுள்ளன. மிகவும் கடுமையான குற்றங்களுக்கு சில இடங்களில் மரணதண்டனையும் வழங்கப்படுகிறது. உடல் வருத்தும் சவுக்கடி அல்லது கட்டி வைத்து அடிப்பது போன்ற தண்டனைகளும் வழங்கப்படலாம்; இத்தகைய உடல் வருத்தும் தண்டனைகள் உலகின் பெரும்பாலான இடங்களில் தடை செய்யப்பட்டுள்ளன. குற்றவாளிகள் பல்வேறு நிபந்தனைகளுடன் சிறையில் அடைக்கப்படலாம். சிறையிருப்பு தனிமையில் இருக்கலாம். சிறைவாசம் ஒருநாளிலிருந்து வாழ்நாள் முழுமையுமாக இருக்கலாம். கட்டாய அரசுக் கண்காணிப்பு மற்றும் வீட்டுச்சிறை தண்டனைகளும் வழங்கபடலாம். பிணைகளில் குறிப்பிட்ட செயல்முறைக்கேற்ப வாழ வேண்டியிருக்கலாம். குற்றம் இழைத்தவருக்கு அபராதம் விதிப்பதுடன் அவர்களது சொத்து அல்லது பணம் கைப்பற்றப்படலாம். 

குற்றவியல் சட்டத்தை செயலாக்க வழங்கப்படும் இந்த தண்டனைகளுக்கு ஐந்து நோக்கங்கள் பொதுவாக ஏற்றுக்கொள்ளப்படுகின்றன: பழிக்குப் பழி, குற்றத்தடுப்பு, செயல் முடக்கம், சீர்திருத்தம் மற்றும் மீளமைப்பு. ஒவ்வொரு நாட்டிலும் இவற்றில் ஒவ்வொன்றிற்கும் கொடுக்கப்படும் மதிப்பு மாறுபடலாம்.






பொது பன்னாட்டு சட்டம் வட்டாரங்கள் மற்றும் சமூகம் முழுமைக்கும் தீங்கான, கோரமான குற்றச்செயல்களை விரிவாக கையாள்கிறது. தற்கால பன்னாட்டு குற்றவியல் சட்டத்திற்கான அடித்தளமாக நியூரம்பெர்க் தீர்ப்பாயம் அமைந்தது. இரண்டாம் உலகப் போரை அடுத்து ஐரோப்பா முழுதிலும் நாசித் தலைவர்கள் பங்குகொண்ட இனப்படுகொலை மற்றும் பிற தீச்செயல்களுக்காக விசாரிக்கப்பட்டனர். இந்த நியூரம்பெர்க் விசாரணைகள் மூலம் ஒரு தனிநபர் அரசின் சார்பாக செயல்பட்டாலும் பன்னாட்டு சட்டத்தை மீறியதற்காக எவ்வித இறையாண்மை விலக்கும் இன்றி விசாரிக்கப்படலாம் என்ற கருத்தை நிறுவியது. 1998இல் அனைத்துலக குற்றவியல் நீதிமன்றம் நிறுவப்பட்டது.


</doc>
<doc id="202866" url="https://ta.wikipedia.org/wiki?curid=202866" title="பியேர் டி பெர்மா">
பியேர் டி பெர்மா

பியரே டி பெர்மா ("Pierre de Fermat"), பிரெஞ்சுக் கணிதவியலாளர் ஆவார். வளைகோடுகளின் பெரிய, சிறிய குத்துக்கோடுகளைக் கண்டறிய எளிய முறையை கண்டுபிடித்தவர் இவரே. இவர் கிரேக்கம், லத்தீன், பிரெஞ்சு உள்ளிட்ட மொழிகளைக் கற்றவர்.


</doc>
<doc id="202868" url="https://ta.wikipedia.org/wiki?curid=202868" title="குருச்சேத்திரம்">
குருச்சேத்திரம்

குருச்சேத்திரம் () இந்துக்களின் இதிகாசத்திலும், வரலாற்றிலும் சிறப்பு பெற்ற இடமாகும். குருச்சேத்திரத்தை, தர்மச்சேத்திரம் (புனித இடம்) என்றும் அழைப்பர். இது இந்தியாவில், அரியானா மாநிலத்தில் குருச்சேத்திர மாவட்டத்தில் அமைந்துள்ளது. இந்நகரம் சண்டிகரிலிருந்து 80 கிமீ தொலைவிலும், தில்லியிலிருந்து 100 கிமீ தொலைவிலும் உள்ளது. 

பாண்டவர் – கௌரவர் படைகளுக்கு இடையே நடந்த குருச்சேத்திரப் போர் இவ்விடத்தில்தான் நடந்தது. மேலும் குருச்சேத்திரப் போர்க்களத்தில் தான் பகவத் கீதை பிறந்தது.

பாண்டவர்கள் – கௌரவர்களுக்கு முன்னோர் ஆன பரத குலத்தில் பிறந்த "குரு" எனும் அரசன் பெயரால், இவ்விடத்திற்கு குருச்சேத்திரம் என்று பெயர் பெற்றது என புராணங்கள் கூறுகிறது.

குருச்சேத்திரத்தில் அமைந்த தொன்மை வாய்ந்த புனித பிரம்ம சரோவர் குளம் அமைந்துள்ளது.

வாமண புராணம் பரத குல அரசன், குரு என்பவன், சரசுவதி மற்றும் திருஷ்டாவதி நதிக்கரையில் கி. மு., 1900-இல் இந்நகரை அமைத்தான் என்று கூறுகிறது. யக்ஞம், தானம், தவம், வாய்மை, தியாகம், மன்னித்தல், கருணை, மனத்தூய்மை, மற்றும் பிரம்மச்சர்யம் போன்ற நற்பண்புகள் கொண்ட அரசன் ”"குரு"”வின் மேன்மையை பாராட்டி, பகவான் விஷ்ணு அளித்த இரண்டு வரங்களின்படி, இவ்விடத்தில் இறப்பவர்கள் வீடுபேறு அடைவர். இவ்விடம், பல்வேறு காலகட்டங்களில் உத்தரவேதி என்றும், பிரம்மவேதி என்றும் இறுதியில் பரத குல அரசன் 'குரு'வின் காலத்திலிருந்து குருச்சேத்திரம் என்று அழைக்கப்படுகிறது.





</doc>
<doc id="202876" url="https://ta.wikipedia.org/wiki?curid=202876" title="கூட்டாண்மை">
கூட்டாண்மை

கூட்டாண்மை என்பது, தனியார் வணிகத்திலுள்ள குறைகளை நீக்க ஏற்பட்டது. இதனையே நாம், கூட்டு வணிக அமைப்பு என்கிறோம். தனியாள் வணிகத்தில் முதலீடும், மேலாண்மைத் திறனும் ஒரு வரம்புக்குட்பட்டது. தனி ஒரு நபரால் வியாபார நடவடிக்கைகள் அனைத்தையும், நேரடியாக கண்காணிக்க இயலாது. மேலும் வியாபார இடர்கள் அனைத்தையும், தனி நபரே ஏற்க வேண்டி உள்ளது. இச்சூழலில் மற்றவர்கள் துணையின் தேவை உணரப்படுகிறது. எனவே, அதிக நபர்கள் வியாபாரத்தில் இணைத்துக் கொள்ளப்பட வேண்டும் என்ற நிலை உருவாகிறது. இவ்வாறு அதிக நபர்களை இணைத்துக் கொண்டு நடத்தப்பட்ட வியாபாரம், கூட்டாண்மை என்றும், கூட்டாண்மைத் தொழில் என்றும் அழைக்கப்படுகிறது.

1932 ஆம் ஆண்டு, இந்திய கூட்டாண்மை சட்டத்தின் 4-வது பிரிவின்படி, கூட்டு வணிகம் என்பது "எல்லோரும் சேர்ந்தோ, அல்லது எல்லோருக்குமாக ஒருவரோ, நடத்தும் தொழிலின் இலாபத்தைப் பகிர்ந்துகொள்ள ஒப்புக்கொண்டவர்களிடையே நிலவும் உறவு" என்று கூறுகிறது.

இந்தியாவில் கூட்டாண்மை நிறுவன பதிவு கட்டாயமில்லை. இது கூட்டாளிகளின் விருப்பத்திற்க்குட்பட்டது. கூட்டாளிகள் விருப்பப்பட்டால், நிறுவன பதிவாளரிடம், அவர்கள் நிறுவனத்தை பதிவுசெய்து கொள்ளலாம் என இந்திய கூட்டாண்மைச் சட்டம் 1932 வகைசெய்கிறது.

இரண்டு அல்லது அதற்கு மேற்பட்ட நபர்களுக்கிடையே எழும் உடன்பாட்டின் காரணமாக உருவாக்கப்படுவதுதான் கூட்டாண்மை ஆகும். இந்தியாவில் இந்த உடன்பாடு பேச்சளவிலோ அல்லது எழுத்து வடிவத்திலோ இருக்கலாம். கூட்டாண்மை உடன்பாடு எழுத்து வடிவத்தில் இருந்தால், பிற்காலத்தில் தவறான கருத்துக்களினால் ஏற்படும் தகராறுகளைத் தவிர்க்கலாம். கூட்டாண்மை பற்றிய விவரங்கள் மற்றும் நிபந்தனைகள் கூட்டாண்மை ஒப்பாவணத்தில் அடங்கியிருக்க வேண்டும்.

கீழ்கண்ட செய்திகள் ஒரு கூட்டாண்மை ஒப்பாவணத்தில் (agreement) வழக்கமாக காணப்படும்.
கூட்டாண்மை ஒப்பாவணத்தில் கண்டுள்ள செய்திகளை அனைத்துக் கூட்டாளிகளின் இசைவுடன் தான் மாற்ற முடியும்.





கூட்டாண்மை நிறுவனக்கலைப்பு என்பது, கூட்டாளிகளுக்கிடையே நிலவும் உறவை முடிவுக்கு கொண்டு வருதலைக் குறிக்கும். இதனை இரு வகைகளாக பிரிக்கலாம். 



</doc>
<doc id="202880" url="https://ta.wikipedia.org/wiki?curid=202880" title="கதர் இராட்டினப்பாட்டு (நூல்)">
கதர் இராட்டினப்பாட்டு (நூல்)

கதர் இராட்டினப்பாட்டு என்பது பாவேந்தர் பாரதிதாசனின் கவிதைநூல்களுள் ஒன்று. இந்திய சுதந்திரப் போராட்டக் காலத்தில், இருபது பக்கமேயுள்ள கவிதை நூல் ஒன்றினை “கதர் இராட்டினப்பாட்டு” என்ற தலைப்பிட்டு வெளியிட்டிருக்கிறார் பாரதிதாசன். அக்கவிதைத் தொகுப்பில் இடம் பெற்றுள்ள கவிதைகள் போற்றுவது கதரையும் கைராட்டினத்தையும். புதுவை நகரின் கலாநிதி அச்சகம் 1930 இல் வெளியிட்ட இந்த நூலின் அன்றைய விலை ஒன்றேகால் அணா. 

இந்த நூலினை அறிமுகப்படுத்தும் மாலனின் முன்னுரையின் மூலம் கவிதை நூல் பிறந்த வரலாறு தெரிய வருகிறது.

1920ம் வருடம் ஆகஸ்ட் 2ம் தேதி, வாழ்நாள் முழுவதும் கதர் அணியப் போவதாக உறுதி எடுத்துக் கொண்ட அண்ணல் காந்தி, 1921 முதல் அது தொடர்பான பிரச்சாரத்தைத் துவக்கினார். பாரதத்தில் ஒத்துழையாமை இயக்கம் பிறந்து வளர்ந்தது. மக்களுக்குச் சுதந்திர தாகமும் வளர்ந்தது. ஒத்துழையாமைப் போராட்டம் முடிவுக்கு வந்த பிறகும், அது வளர்த்துவிட்ட மக்கள் எழுச்சியை சுதந்திரப் போராட்டத்திற்கு வழியமைத்துக் கொடுக்க காந்தியால் கதர் இயக்கம் தொடங்கப் பட்டது. தமிழகத்தில் அந்த கதர் இயக்கத்தின் தாக்கத்தில் பாரதிதாசன் படைத்திட்ட நூல் இந்த கதர் இராட்டினப் பாட்டு கவிதை நூல். இது அன்றைய தமிழகத்தின் சுதந்திரப் போராட்ட பிரச்சாரங்களில் ஒன்று.
கவிதைகள் வடித்ததுடன் தானும் முற்றிலும் கதர் ஆடை அணியும் வழக்கத்திற்கு மாறினார் கவிஞர்.

பாரதிதாசன் அவர்கள் இந்த கதர் இராட்டினப் பாட்டு நூலை வெளியிட்டது தனது சொந்தச் செலவில்தான். தனது மனைவியின் பத்துச் சவரன் தங்கச் சங்கிலியை விற்று அந்தப் பணத்தில் அவர் கதர் இராட்டினப் பாட்டு நூலை வெளியிட்டதாகவும், அந்த நூலை குடும்பத்தினரே தைத்து ஒட்டி விற்பனைக்கு அனுப்பி வைத்ததாகவும் பாரதிதாசரின் மூத்த மகள் சரஸ்வதி குறிப்பிட்டிருக்கிறார். ஆனால் ஃபிரெஞ்சு காவல் துறையினரால் இந்த நூல்கள் பறிமுதல் செய்யப்பட்டன. அவர்கள் கைகளுக்கு கிடைக்கா வண்ணம் பதுக்கப் பட்ட பிரதிகள் சில பின்னாளில் நாடு சுதந்திரம் அடைந்த பின்பு வெளியாகின. அவற்றில் ஒரு பிரதி 1990களில் பாரதிதாசனின் மகன், கவிஞர் மன்னர் மன்னனால் மாலனுக்குப் பரிசளிக்கப் பட்டு அவர் மூலம், நூலும், நூலின் வரலாறும் தமிழ் மரபு அறக்கட்டளையின் மின்நூல் சேகரிப்பிற்குக் கிடைக்கப் பட்டுள்ளது.

ஆகிய எட்டு நாட்டுப் பற்றினை மையமாகக் கொண்ட கவிதைகள் இந்த நூலில் இடம் பெற்றுள்ளன.

சிலபாடல்களுக்கு அவற்றைப் பாட வேண்டிய மெட்டுகளும் குறிப்பிடப் பட்டுள்ளது. தேசத்தாரின் பிரதான வேலை என்ற கவிதையை குறத்திப் பாட்டு மெட்டில் பாட பரிந்துரை செய்யப் பட்டுள்ளது. 

என்று பாரத தேவியை வாழ்த்தும் முதல் வெண்பாவுடன் வாழ்த்துப் பாடலுடன் கவிதைகள் தொடர்கின்றன. 

காந்தியடிகளும் கதரும் அல்லது பறை முழக்கம் என்ற பாடலுக்கு சுருதிபெட்டியின் ஸ்வரமும் கொடுக்கப் பட்டுள்ளது. அந்தப் பாடல்களுடன் அதைப் பாட விரும்புவோருக்கு கவிதை நூல் வழங்கிய ஸ்வரமும் பாடல்களுக்கு கீழேயே கொடுக்கப் பட்டுள்ளது இந்நூலின் சிறப்பு.

ஹார்மோனிய ஸ்வரம்:

(* இக்குறி கருப்புக்கட்டை) <br>
சுதந்தரதேவியும் கதரும் பாடலின் தொடக்க வரிகள் ஒரு பெண்ணின் அழகை வர்ணிக்கிறது. அந்த அழகியை நீ யாரென கவிஞர் வினவ அவள் தன்னை ‘சுதந்திர மங்கை’ என அடையாளம் சொல்லுகிறாள். சுதந்திரம் அடைய இராட்டினம் சுழற்று என்று சுதந்திர மங்கை அறிவுரை கூறுவதாக பாரதிதாசன் அறிவுரை வழங்குகிறார். அப்பாடலின் சில வரிகளும் கீழே கொடுக்கப் பட்டுள்ளன.

. <br>
. <br>
. <br>

இந்தக் கவிதை உவமைக் கவிதையாக விளங்குகிறது. அடிமை இந்தியாவின் சூழ்நிலை இங்கே மகாபாரதத்துடன் ஒப்பிடப்படுகிறது. கெளரவர் சபையில் துகிலுரிந்து மானபங்கம் செய்யப்பட்ட பாஞ்சாலியாகக் கவிஞருக்குத் தென்படுகிறாள் அந்நியர் வசம் அல்லலுறும் பாரதத்தாய். கதறும் பாஞ்சாலியின் துயர் தீர்க்க வந்த கண்ணனுடன் காந்தியை ஒப்பிடுகிறார் பாரதிதாசன். பாரதத் தாயின் துயர் தீர்க்க கதர் இயக்கம் மூலம் ஆடையை வளரச் செய்து அந்நியர்களின் எண்ணம் நிறைவேறா வண்ணம் பாரதத் தாயின் துயரை காந்தி நீக்குவதாக அமைகிறது இக்கவிதை. அப்பாடலின் இடம் பெற்ற சில வரிகள்:



</doc>
<doc id="202882" url="https://ta.wikipedia.org/wiki?curid=202882" title="உரிமையியல் சட்டம்">
உரிமையியல் சட்டம்

இந்தியா, இங்கிலாந்து, வேல்சு போன்ற பொதுச் சட்டம் நிலவும் நாடுகளில் குடிமையியல் சட்டம் ("civil law") அல்லது தெளிவாகத் தமிழில் உரிமையியல் சட்டம் என்பது குற்றவியல் சட்டம் அல்லாத சட்டமாகும். உரிமைத் தீங்கு, நம்பிக்கை முறிப்பு, உடன்பாடு முறிப்பு போன்ற குடிமையியல் தவறுகளும் எதிர்பார்க்கப்பட்ட உடன்பாடுகளும் இந்த சட்டத்தில் வரையறுக்கப்படுகின்றன. உரிமையியல் சட்டமும், குற்றவியல் சட்டத்தைப் போலவே, நிலைமுறைச் சட்டம் என்றும் நடைமுறைச் சட்டம் எனவும் இரண்டாகப் பிரிக்கப்படுகிறது. உரிமையியல் சட்டம் தனிநபர்களிடையே அல்லது அமைப்புக்களுக்கிடையே ஏற்படும் பிணக்குகளையும் தீர்வின் முடிவில் பாதிக்கப்பட்டவருக்கு வழங்கப்பட வேண்டிய இழப்பீட்டையும் குறித்தான சட்ட அங்கமாகும். காட்டாக, ஓர் தானுந்து விபத்தில் காயமடைந்தவர் ஓட்டுநரிடம் தனக்கேற்பட்ட இழப்பிற்கு அல்லது காயத்திற்கு நட்ட ஈடு கோருவது உரிமையியல் சட்டத்தின்படி அமையும். இதற்கு மாறாக குற்றவியல் சட்டம் இழைத்தக் குற்றத்திற்கு தண்டனை வழங்குவதை வலியுறுத்துகிறது. மேற்கண்ட எடுத்துக்காட்டில் போக்குவரத்து விதிகளை மீறி விபத்து நிகழ்ந்திருந்தால் காவல்துறை குற்றவியல் சட்டத்தின்படி வழக்குத் தொடர்ந்து தண்டனை வழங்குவர்.


</doc>
<doc id="202884" url="https://ta.wikipedia.org/wiki?curid=202884" title="கூடுகள் சிதைந்தபோது (நூல்)">
கூடுகள் சிதைந்தபோது (நூல்)

கூடுகள் சிதைந்தபோது என்பது எழுத்தாளர் அகில் எழுதியுள்ள 14 சிறுகதைகள் அடங்கிய ஒரு சிறுகதைத் தொகுப்பு நூல் ஆகும். இந் நூல் வம்சி பதிப்பகத்தாரால் வெளியிடப்பட்டுள்ளது.




</doc>
<doc id="202888" url="https://ta.wikipedia.org/wiki?curid=202888" title="பரஞ்சோதி">
பரஞ்சோதி

பரஞ்சோதி என்ற பெயர் பின்வரும் தலைப்புகளைக் குறிக்கலாம்.


</doc>
<doc id="202925" url="https://ta.wikipedia.org/wiki?curid=202925" title="புஷ்கர்">
புஷ்கர்

புஷ்கர் இந்திய மாநிலமான ராஜஸ்தானில் உள்ள அஜ்மீர் மாவட்டத்தில் உள்ள சிறு நகரம். இந்துக்கள் வழிபடும் முக்கிய புனிதத் தலங்களில் இதுவும் ஒன்று. புஷ்கர் நகரின் புஷ்கரணி எனும் புனித குளமும், பிரம்மன் கோயிலும், ஒட்டகத் திருவிழாவும் புகழ் பெற்றவையாகும். அருகில் உள்ள பெரு நகரம் அஜ்மீர்.

புஷ்கர் என்றால் சமசுகிருதத்தில் நீலத்தாமரை என்று பொருள்.. இந்துக்களின் புராணத்தின்படி, பிரம்மா பூமியில் செய்யவிருக்கும் யாகத்திற்கு இடம் தேவைப்பட்டது. இதனால், அன்னம் தாமரையை இடும் இடத்தை, தேர்வு செய்யலாம் என்ற யோசனை எழவே, அவ்வாறே செய்யப்பட்டது. தாமரை மலர் விழுந்த இடமே புஷ்கர் எனப்பட்டது. தாமரைக் கொடிகள் நிறைந்த குளத்தை புஷ்கரணி என்பர்.

2001ஆம் ஆண்டின் மக்கட்தொகை கணக்கெடுப்பின்படி, புஷ்கர் நகரத்தின் மொத்த மக்கட்தொகை 14,789, அவர்களில் ஆண்கள் 54<nowiki>விழுக்காடு</nowiki>, பெண்கள் 46விழுக்காடு. எழுத்தறிவு 69விழுக்காடு, ஆறு வயதிற்குட்டவர்கள் 14விழுக்காடு ஆகும்.



</doc>
<doc id="202926" url="https://ta.wikipedia.org/wiki?curid=202926" title="குருதிச் செவ்வணு புற்றுநோய்">
குருதிச் செவ்வணு புற்றுநோய்

குருதிச் செவ்வணு புற்றுநோய் (Polycythemia rubra veera ) எனபது இரத்தத்தில் மிக அதிக அளவில் முழுவளர்ச்சி அடையாத செவ்வணுகள் காணப்படும் ஒரு நோயாகும்.வெகு அரிதாகக் காணப்படும் நோய்.செவ்வணுக்களின் எண்ணிக்கை மிகவும் அதிகரித்துக் காணப்படும்.எலும்பின் மென்பொருளில் தோன்றும். முடிவில் எலும்பு மென்பொருள் தளர்வுற்றுச் செயலற்றுப் போகும். இந்நிலையில் வெள்ளை அணுக்களின் முன்னோடிகள் பெருகி,பின் லுகிமியா என்னும் குருதிப் புற்றும் தோன்றக்கூடும்.

அறிகுறிகள்; அதிகத் தலை வலி, தளர்ச்சியும் கூடவேக் காணப்படும். கணையம் பெரிதாக வீக்கமுற்றுக் காணப்படும். செவ்வணுக்களின் அதிகரித்த எண்ணிகை அவைகளின் பருபனளவு கூடக் காரணமாய் அமைந்து,அதன் காரணமாக இரத்தக் குழாய்கள் வெடித்து உதிரக் கசிவு ஏற்பட வாய்பாகும். செவ்வணுக்களின் எண்ணிக்கை 10 மில்லியன் அளவாக உயரக்கூடும்.பொதுவாக 45% ஆகு உள்ள அதன் பருமனளவு அதிகரித்துக் காணப்படும்.

போதுமான அளவு ஆக்சிஜன் இல்லாத போதும் செவ்வணுக்களின் எண்ணிக்கை அதிகரித்துக் காணப்படும். இந்நிலை இதய,நுரைஈரல் நோயினாலும் உயர்ந்த மலைப்பாங்கான இடங்களில் வாழ்பவர்களிடமும் காணப்படலாம். சில சிறுநீரகம் தொடர்பான நோயினாலும் குறிப்பாக சிறுநீரப் புற்றுநோய் கண்டவர்களிடமும் செவ்வணு அதிகரித்துக் காணப்படும். எனவெ காரணங்களைத் தெளிவாகத் தெரிந்து செயல்பட வேண்டும். எலும்பு மென்பொருள் ஆய்வு நிலைமையினைத் தெளிவாகக் காட்டவல்லது.

மருத்துவம் ; நோயாளியின் செவ்வணுக்களின் எண்ணிக்கையினைக் குறைக்க வேண்டும். இது

அ) கதிர் மருத்துவம்

ஆ) வேதி மருந்துச் சிகிச்சை

இ) நாளங்களை வெட்டி குருதியினை அகற்றும்-வடிக்கும்- முறை.

ஆக மூன்று வகைகளில் மருத்துவம் மேற்கொள்ளப்படுகிறது.குருதி வடிப்பு முறையில் குருதியின் பருமனளவு குறைக்கப்படலாம்.ஆனாலும் குருதி பாகுநிலையில் இருப்பதால் ,வடித்து அகற்றுவது கூட கடினமாக இருக்கிறது. மேலும் இதன் விளைவும் தற்காலிகமானதே.ஏனெனில் நோயின் காரணத்தினை இது எவ்வகையிலும் பாதிப்பதில்லை. வேதி மருந்து சிகிச்சையில் பூசல்பான்(Busulphan )எனும் மருந்து அதிகம் பயன்படுகிறது. அடிக்கடிக் கொடுக்கபட வேண்டும்.உயிரணுக்களைத் தாக்கும் நச்சுத் தன்மையுடையது. கதிர் மருத்துவம் சிறந்ததாக உள்ளது. 

கதிர்வீச்சு பொதுவாகக் கணையத்திற்குக்( Spleen) கொடுக்கப்படுகிறது.கதிர்வீச்சிக் குளியல் (Radiation bath ), கழுத்து முதல் இடுப்பு வரையுள்ளப் பகுதிக்கு கதிர் மருத்துவம் கொடுப்பது என பல முறைகளுள்ளன.தற்போது கதிரியக்கமுடைய பாசுபரசு 32 பயன்படுத்தப்படுகிறது. இத்தனிமம் எல்லா உயிரணுக்களிலும் காணப்படும் ஒரு தனிமமாகும். எனவே விரைந்து பெருகும் உயிரணுக்களில் சற்று அதிகமாகவே இது காணப்படும். எலும்பு மென் பொருளிலும் சேருகிறது. 1 முதல் 2 மெகா பெக்கரல் (MBq ) பாசுபரசு 32 ஊசிமூலமும் 8 முதல் 12 மி.க்யூரி அளவு வாய்வழியாகவும் நோயாளிக்கு, நோயின் தன்மையைப் பொறுத்து கொடுக்கப்படுகிறது. வெளிநோயாளியிகவே மருத்துவம் பெறலாம். கொடுக்கப்பட்ட மருந்து மலம் ,சிறுநீர் வழி வெளிப்பட்டு விடுகிறது.6 முதல் 8 வாரங்களில் செவ்வணுக்களின் எண்ணிக்கை்கை குறையத்தொடங்குகிறது. மீண்டும் 3 மாதங்கள் கழிந்து மருத்துவம் செய்யப்பட வேண்டும். இவையாவும் நோயாளியின் நிலை, செவ்வணுக்களின் எண்ணிக்கை இவைகளைப் பொறுத்திருக்கிறது. 

ஒருமுறை பாசுபரசு 32 கொடுத்தாலே 85% நோயாளிகளிடம் நல்ல பலன் கிடைக்கிறது. பலனளிக்காத வர்களுக்கு பிறமருந்துகளும் குருதி அகற்றும் முறையும் மேற்கொள்ளப்படுகின்றன. 2 வருடங்களாவது நோயாளி,நோயறிகுறி இன்றி நலமாக உள்ளார். P 32 கொடுப்பதாலும் லுக்கிமியா தோன்றும் வாய்ப்பு சற்று அதிகமாகலாம். இல்லாவிடினும் லுக்கிமியா வரும். P 32 மருத்துவமே இப்போதைக்கு சிறந்ததாகக் கருதப்படுகிறது. 

மருத்துவமே இல்லாமலும் நோயாளி 5 வருடங்கள் வாழக்கூடும். இன்றைய மருத்துவம் இதனை இரட்டிப்பாக்கி உள்ளது. மென்பொருள் செயலற்ற நிலையில் இறப்பு ஏற்படுகிறது. 

P →→→→ β (14 நாள்கள்)→→ S இங்கு β துகள்களே அழிவினைச் செய்கின்றன.


</doc>
<doc id="202927" url="https://ta.wikipedia.org/wiki?curid=202927" title="சம்பந்தன் (எழுத்தாளர்)">
சம்பந்தன் (எழுத்தாளர்)

கந்தையா திருஞானசம்பந்தன் (20 அக்டோபர் 1913 - 7 சனவரி 1995) என்னும் இயற்­பெயர் கொண்ட சம்­பந்தன் ஈழத்தின் சிறுகதை எழுத்தாளரும், கவிஞரும் ஆவார்.

சம்பந்தன் யாழ்ப்பாணம் திருநெல்வேலியில் கந்­தையா, இரா­ச­மணி ஆகியோருக்குப் பிறந்தவர். பண்­டி­த­மணி சி. கணபதிப்பிள்ளையின் மாணாக்கர். திரு­நெல்­வேலி சைவ வித்­தி­யா­சா­லையில் ஆசி­ரி­ய­ராகப் பணி­யாற்­றி­யவர்.

சம்பந்தனின் முதலாவது சிறுகதை "தாராபாய்" 1938 ஆம் ஆண்டில் கலை­ம­களில் வெளிவந்­தது. இவரது 11 கதை­கள் கலைமகளில் வெளிவந்தன. இது தவிர மறுமலர்ச்சி, கலைச்செல்வி, கிராம ஊழியன், ஈழகேசரி ஆகிய இதழ்களிலும் இவரது சிறுகதைகள் வெளிவந்தன. 1966 ஆகத்து மாத விவேகி இதழ் சம்பந்தன் சிறுகதை மலராக அவரது ஐந்து சிறுகதைகளைத் தாங்கி வெளிவந்தது. இலங்கை இலக்கியப் பேரவை 1998 ஆம் ஆண்டில் சம்பந்தன் சிறுகதைகள் என்ற சிறுகதைத் தொகுதியை வெளியிட்டது. இத்தொகுதியில் 10 சிறுகதைகள் அடங்கியிருந்தன.

1960களில் கவிதைகள் எழுத ஆரம்பித்தார். 1963 ஆம் ஆண்டில் இவர் எழுதித் தயாராக வைத்திருந்த சாகுந்தல காவியம் 1987 ஆம் ஆண்டிலேயே நூலாக வெளிவந்தது. கலைமகள் ஆசிரியர் கி. வா. ஜகந்நாதன் இந்நூலுக்கு அணிந்துரையும், பண்டிதமணி ஆசியுரையும் வழங்கியிருந்தனர்.

1990 ஆம் ஆண்டில் இலண்டனுக்குப் புலம் பெயர்ந்து சென்றார். அங்கிருந்து அவர் எழுதிய பாவிய மகளிர் எழுவர் பற்றிய நூல் தர்மவதிகள் என்ற தலைப்பில் அவர் இறந்த பின்னர் 1997 ஆம் ஆண்டில் வெளிவந்தது. இந்நூலுக்கு பேராசிரியர் கா. சிவத்தம்பி அணிந்துரை வழங்கியிருந்தார்.

சம்பந்தனின் நினைவாக ஆண்டு தோறும் சம்பந்தன் விருது எனும் இலக்கிய விருது வழங்கப்பட்டு வருகிறது.



</doc>
<doc id="202930" url="https://ta.wikipedia.org/wiki?curid=202930" title="தெலுங்கானா மக்களின் ஆயுதப் போராட்டம் (1946-1951)">
தெலுங்கானா மக்களின் ஆயுதப் போராட்டம் (1946-1951)

தெலுங்கானா மக்களின் ஆயுதப் போராட்டம் (1946-1951) என்பது, இந்தியாவில் ஆந்திர மாநிலத்தில் 1946 ஆண்டு‍ முதல் 1951 அக்டோபர் 21 வரை நடைபெற்ற தெலங்கானா விவசாயிகளின் ஆயுதப் போராட்டத்தைக் குறிக்கும். 16 ஆயிரம் சதுர மைல்கள் பரப்பளவிற்குள் 3 ஆயிரம் கிராமங்களில் வாழ்ந்திருந்த சுமார் 30 லட்சம் விவசாய மக்கள், கம்யூனிஸ்டுகளின் தலைமையில் ஐந்து ஆண்டுகள் வரை நடத்திய ஆயுதந்தாங்கிய போராட்டம் நடத்தினர். 

நல்கொண்டா, வாரங்கால், கம்மம் ஆகிய மூன்று மாவட்டங்களில் கிராம ராஜ்யமே அமைந்தது எனலாம். முதலில் ஹைதராபாத் நிஜாமின் ரஜாக்கர்கள் போலீஸ், பின் இந்திய அரசின் போலீஸ், ராணுவம் இவை அனைத்தையும் எதிர்த்து விவசாய மக்களின் ஆயுத எழுச்சியாக இது நடந்தது. விவசாய சீர்திருத்தங்கள், குறைந்த பட்சக்கூலி, குத்தகை விவசாயிகள் பாதுகாப்புச் சட்டம் போன்ற பல முயற்சிகளை அரைகுறையாகவாவது அரசாங்கம் மேற்கொள்ள இப்போராட்டம் வகை செய்தது. 

இந்தப் போராட்டத்தின் விளைவாகத்தான் மொழி வழி அடிப்படையில் மாநிலங்கள் சீரமைக்கப்பட வேண்டுமென்று இந்திய அரசு‍ முடிவுக்கு‍ வந்தது. கேரளாவின் புன்னப்புரா வயலாரிலும், வங்காளத்திலும், ஆந்திரத்திலும் இவ்வாறு கட்சி நடத்திய போராட்டங்களின் விளைவாகவே தேசிய அரசியலில் அங்கீகரிக்கப்பட்ட அரசியல் கட்சியாக கம்யூனிஸ்ட் கட்சி உருவாகியது; 1952-ம் ஆண்டின் பொதுத் தேர்தலின் போது முதல் நாடாளுமன்றத்தில் தனிப் பெரும் எதிர்க்கட்சிக் குழுவாகவும் இடம் பெற்றது. 


</doc>
<doc id="202934" url="https://ta.wikipedia.org/wiki?curid=202934" title="முன்வரலாற்றுக்காலக் குருத்தெலும்பு மீன்களின் பட்டியல்">
முன்வரலாற்றுக்காலக் குருத்தெலும்பு மீன்களின் பட்டியல்

குருத்தெலும்பு மீன்களின் பேரினம் (உயிரியல்)|பேரினங்களைப் (இலத்தீன்:"chondrichthyes"), இவற்றின் தொல்லுயிர் எச்சம் முதல் இங்கு பட்டியல் இடப்படுகிறது. இப்பட்டியல், உள்ளூர் பெயர்களைக் கொண்டு உருவாக்கப்படவில்லை. பொதுவாக விலங்கியலாளர்களால் ஏற்றுக் கொள்ளப்பட்ட பேரினங்களின் பெயர்களைக் கொண்டு மட்டும், இப்பட்டியல் உருவாக்கப்படுகிறது. பிற பேரினப்பெயர்கள் தவிர்க்கப்பட்டன.
இப்பட்டியலில் 376 பேரினப்பெயர்கள் இருக்கின்றன. † (dagger) குறியீடு, காலத்தால் அழிந்த பேரினங்களைக் குறிக்கிறது. தற்போது இருக்கும் பேரினங்கள், தடிமனாகக் காட்டப்பட்டுள்ளன.





























































எடுத்தாளப்படாதப் பேரினங்கள், மேற்கோளாக பின்வருமாறு காட்டப்படும்:



</doc>
<doc id="202941" url="https://ta.wikipedia.org/wiki?curid=202941" title="பழவந்தாங்கல் தொடருந்து நிலையம்">
பழவந்தாங்கல் தொடருந்து நிலையம்

பழவந்தாங்கல் ரயில் நிலையம், சென்னை கடற்கரை - செங்கல்பட்டு ரயில் பாதையில் உள்ள ரயில் நிலையம். இந்த நிலையத்தை நங்கநல்லூர், பழவந்தாங்கல், இந்து காலனி, மடிப்பாக்கம், மீனம்பாக்கம் ஆகிய பகுதி மக்கள் பயன்படுத்துகின்றனர். 



</doc>
<doc id="202948" url="https://ta.wikipedia.org/wiki?curid=202948" title="ஏதோன் தோட்டம்">
ஏதோன் தோட்டம்

ஏதோன் தோட்டம் ("Garden of Eden", எபிரேயம் גַּן עֵדֶן, "Gan ʿEdhen") என்பது ஆதியாகமத்தில் (ஆதியாகமம் 2-3) அதிகமாகவும், எசேக்கியேல் நூலிலும், எசாயா நூலிலும் மற்றும் பழைய ஏற்பாட்டில் பல இடங்களிலும் நேடியாகவும், மறைமுகமாகவும் விவிலியத்தில் குறிப்பிடப்பட்டுள்ள ஒர் தோட்டமாகும். முன்பு "ஏதோன்" ("Eden") என்ற பதம் அக்காதியச் சொல்லான "எடினு" ("edinnu") என்பதிலிருந்து பெறப்பட்டு, "வெறுமை" அல்லது "பரந்த சமவெளி" எனும் அர்த்தமுடைய சுமேரிய மொழிச் சொல்லிருந்து பெறப்பட்டது என்றாலும், தற்போது இது அரமேயத்திற்கு மிகவும் நெருக்கம் உள்ளதாக "செழிப்பான, நன்கு நீரூட்டப்பட்டது" என அர்த்தம் கொள்ளப்படுகிறது என நம்பப்படுகிறது. விவிலியம் ஆதாமும் ஏவாளும் ஆடையின்றி தோட்டத்தில் உலாவியதாகக் குறிப்பிடுகின்றது.



</doc>
<doc id="202949" url="https://ta.wikipedia.org/wiki?curid=202949" title="வில்லியம் ஆர்ச்சர் போர்ட்டர்">
வில்லியம் ஆர்ச்சர் போர்ட்டர்

வில்லியம் ஆர்ச்சர் போர்ட்டர் (1825 - 16 ஜூலை 1890) ஒரு பிரிட்டிஷ் வழக்கறிஞர் மற்றும் கல்வியாளர். இவர் கும்பகோணம் அரசு கலைக் கல்லூரியின் முதல்வராக பணியாற்றினார். மேலும் மைசூர் மகாராஜாவிற்கு ஆசிரியர் மற்றும் செயலாளராகவும் பணியாற்றினார்.

போர்டர்ட்ரும்லீ, அயர்லாந்தில் 1825ல் பிறந்தார். அவர் கிளாஸ்கோ பல்கலைக்கழகத்தில் 1841 முதல் 1845 வரை கல்வி கற்றார். மேலும் கேம்ப்ரிட்ஜ், ட்ரினிட்டி கல்லூரிகளில் 1845ல் சேர்ந்தார். போர்ட்டர் 1859 இல் பார்க்கு அழைக்கப்பட்டார்.



</doc>
<doc id="202950" url="https://ta.wikipedia.org/wiki?curid=202950" title="டி. கோபால் ராவ்">
டி. கோபால் ராவ்

ராய் பகதூர் தண்டலம் கோபால ராவ் (1832 - மே 11, 1886)(மராத்தி: तंडलं गोपाळ राव) ஒரு இந்தியக் கல்வியாளர். வில்லியம் ஆர்ச்சர் போர்ட்டருடன் இணைந்து, கும்பகோணம் அரசு கலைக் கல்லூரியின் ஆரம்பக் கட்டங்களில் அதன் வளர்ச்சிக்குக் காரணமாக இருந்தவர்.


</doc>
<doc id="202953" url="https://ta.wikipedia.org/wiki?curid=202953" title="யூரோகொப்டர் டைகர்">
யூரோகொப்டர் டைகர்

யூரோகொப்டர் டைகர் ("Eurocopter Tiger") என்பது 2003 இல் சேவைக்கு பயன்படுத்திய நான்கு இதழ்கள், இரட்டைப் பொறி தாக்குதல் உலங்கு வானூர்தி. யூரோகொப்டர் நிறுவனத்தினால் தயாரிக்கப்பட்ட இது செருமனியில் "டைகள்" என்றும் பிரான்சில் "டைகிரே" எனவும் அழைக்கப்படுகிறது.


</doc>
<doc id="202961" url="https://ta.wikipedia.org/wiki?curid=202961" title="பிரான்சிஸ் புக்கானன்-ஹாமில்டன்">
பிரான்சிஸ் புக்கானன்-ஹாமில்டன்

முனைவர் பிரான்சிஸ் புக்கானன்-ஹாமில்டன் ("Francis Buchanan-Hamilton"), பொதுவாக பிரான்சிஸ் ஹாமில்டன் என்றழைக்கப்படுபவர் (1762-1829) கிழக்கிந்திய கம்பனியில் மருத்துவ அலுவலராக பணிபுரிந்தவராவார். ஆய்வாளர் மற்றும் இயற்கை ஆர்வலர்.

இவர் ச்பிட்டல் தாமஸ் புக்கானன் மற்றும் எலிசபெத் ஹாமில்டனின் மூன்றாவது மகன். 15ஆம் நாள் பிப்ரவரி மாதம் 1762ல் பிறந்தார்.

கிழக்கிந்தியக் கம்பெனியின் கவர்னர் ஜெனரல் வெல்லஸ்லியின் அவர்களின் உத்தரவின் பேரில் சென்னையிலிருந்து மேற்குக் கடற்கரையிலுள்ள கனரா வரை, தரை வழியே பயணம் மேற்கொண்டார். ஆங்கிலம் மற்றும் ஐரோப்பிய மொழிகளை மட்டும் அறிந்த ஆங்கிலேய அதிகாரிகளால், ஆட்சியைச் சிறப்பாக நடத்த இயலாது என்பதை உணர்ந்த கம்பெனி அரசு, கலெக்டர், நீதிபதி, காவல்துறை அதிகாரிகள் போன்றோர் உள்ளூர் மொழியைக் கற்க வேண்டும்; அதற்கான தேர்வுகளில் தேர்ச்சி பெறவேண்டும் என்று 1800-ஆம் ஆண்டிலேயே உத்தரவைப் பிறப்பித்தது.



</doc>
<doc id="202966" url="https://ta.wikipedia.org/wiki?curid=202966" title="திருமூர்த்தி மலை">
திருமூர்த்தி மலை

திருமூர்த்தி மலை, தமிழ் நாட்டில் திருப்பூர் மாவட்டத்தில் அமைந்துள்ள சுற்றுலாத் தலம் மேற்குத் தொடர்ச்சி மலையில், ஆனைமலைத் தொடரின் அடிவாரத்தில் உள்ளது. பல தமிழ், தெலுங்கு, கன்னட, மலையாளத் திரைப்படங்கள் இங்கு காட்சியாக்கப்பட்டவை. பரஞ்சோதியார் ஆசிரமும்,தமிழகத்தின் முதல் யோக கல்லூரியான ஸ்ரீ பரஞ்ஜோதி யோக கல்லூரியும், ஆதிரை, அனுசுயா கோயில்களும் இங்குள்ளன. அமராவதி மலையும், முதலைப் பண்ணையும் அருகிலுள்ளன.

மூணார், வால்பாறை ஆகிய சுற்றுலாத் தலங்களுக்கு அருகில் அமைந்துள்ளது.

திருமூர்த்தி அணை


</doc>
<doc id="202967" url="https://ta.wikipedia.org/wiki?curid=202967" title="பெர்லின் சண்டை">
பெர்லின் சண்டை

பெர்லின் சண்டை ("Battle of Berlin") என்பது சோவியத் படைகளினால் பெர்லினை இலக்காகக் கொண்டு நடத்தப்பட்ட தந்திரோபாய வலிந்து தாக்குதல் நடவடிக்கையும், இரண்டாம் உலகப் போரின் ஐரோப்பியக் களத்தின் இறுதி பாரிய வலிந்து தாக்குதல் சண்டையுமாகும்.

12 சனவரி 1945இல் செஞ்சேனை விஸ்டுலா-ஒடர் வலிந்து தாக்குதல் நடவடிக்கையின் விளைவாக செருமனியின் முன்னரங்களை நிலைகளை உடைத்து மேற்காக தூரம் கிழக்கு பெருசிய வலிந்து தாக்குதல், கீழ் சிலேசியன் வலிந்து தாக்குதல், கிழக்கு பெமரேனியன் வலிந்து தாக்குதல், மேல் சிலேசியன் வலிந்து தாக்குதல் ஊடாக முன்னேறி, பெர்லினுக்கு கிழக்காக தூரத்தில் ஒடர் ஆற்றை ஒட்டி தற்காலிகமாக நின்றது. வலிந்து தாக்குதல் மீண்டும் ஆரம்பித்ததும், இரு சோவித் முன்னனி தரைப்படைக் குழுக்கள் பெர்லினின் கிழக்கு மற்றும் மேற்கில் தாக்குதல் நடத்தும்போது, மூன்றாவது தோற்கடிப்பு பெர்லினின் வடக்கில் நிலையிலிருந்த செருமன் படைகள் மேற்கொள்ளப்பட்டது. பெர்லின் சண்டை 20 ஏப்பிரல் முதல் 2 மே காலை வரை நீடித்தது.


</doc>
<doc id="202972" url="https://ta.wikipedia.org/wiki?curid=202972" title="மகாநாகன்">
மகாநாகன்

மகாநாகன் என்பது இலங்கையில் அரசாண்ட மன்னர்கள் வைத்துக்கொண்ட பெயர்.



</doc>
<doc id="202974" url="https://ta.wikipedia.org/wiki?curid=202974" title="ஜார்ஜ் வெஸ்டிங்ஹவுஸ்">
ஜார்ஜ் வெஸ்டிங்ஹவுஸ்

ஜார்ஜ் வெஸ்டிங்ஹவுஸ் ("George Westinghouse, Jr.", அக்டோபர் 6, 1846 – மார்ச் 12, 1914) அமெரிக்கத் தொழிலதிபரும், பொறியியலாளரும் ஆவார். இவர் தொடருந்துக் காற்றுத் தடுப்புக் கருவியை கண்டுபிடித்தவர். அத்துடன் மாறுதிசை மின்னோட்ட மின்சார நாற்காலி உட்பட மின்துறையில் பல கண்டுபிடிப்புகளுக்குக் காப்புரிமை பெற்றார். தனது முதலாவது காப்புரிமத்தை தனது 19வது அகவையில் பெற்றார். வெஸ்டிங்ஹவுஸ் எலக்ட்ரிக் நிறுவனம் நிறுவனர். 1911 ல் ஜார்ஜ் வெஸ்டிங்ஹவுஸ் அவர்கட்கு ஐஇஇஇ இன் எடிசன் மெடல்' மாறுதிசை மின்னோட்டதில் அவருடைய மெச்சத்தக்க சாதனைகாக வழங்கபட்டது'.அவருடைய பத்துஒன்பதாம் வயதில் அவருடைய முதல் கண்டுபிடிப்பான ரோட்டரி நீராவி இயந்திரம் உலகிற்கு அளித்தார்.
அவர்கள் தமது முதல் காப்புரிமை 1865 ரோட்டரி நீராவி இயந்திரதிர்க்குகாக வழங்கப்பட்டது.

நிகோலா டெஸ்லா அவர்கள் ஜார்ஜ் வெஸ்டிங்ஹவுஸ் பற்றி குறிப்பிடுகையில் எனது மாறுதிசை மின்னோட்ட பல இன்னல்கள் மத்தியில் அன்றைய சூழ்நிலையில் மன உறுதியோடு எடுத்து பணம் பதவிகளுக்கு எதிராக ஜெயித்து காட்டியவர்.அமெரிக்காவின் ஒரு தலைசிறந்த மனிதர் அவர்களுக்கு இந்த மனிதஇனம் அவர்கட்கு பெருதும் கடமை பட்டு உள்ளது. 
தாமஸ் அல்வா எடிசன் அவர் கண்டு பிடித்த நேர்திசை மின்னோட்டம் பெருபான்மை வகித்து வந்த அமெரிக்காவில் அவர்கட்கு போட்டியாக மாறுதிசை மின்னோட்ட மின்சாரம் வெஸ்டிங்ஹவுஸ் பயன் படுத்தி மெய்பித்து காண்பித்தார்.

அவர் மாறுதிசை மின்னோட்டதில் கொண்டு இருந்த அசைக்க முடியாத நம்பிக்கை அவரை 1886இல் வேஸ்டிங்ஹவுஸ் மின்சார கம்பெனி உருவாக பெரும் பாடுபட்டார். அவர் தம் நெடுநாள் அசை என்ன வென்றால்

1896 இல் நயாகரா நீர்விழ்ச்சில் இருந்து உருவகபடும் நீர்மின் மின்சாரம் .உண்டாக்க பட்ட அதற்கான உற்பத்தி நிலையங்கள் அதன் நுகர்வு மையங்கள் விட வெகு தொலைவில் வைக்க முடியும் என நிருப்பித்து காட்டியவர் .நயாகராவில் இருந்து 20 மைல் தொலைவில் நியூயார்க் அருகே உள்ள பப்பாலோ என்னும் இடத்திற்கு பெருமளவு மின்சாரம் உற்பத்தி செய்து அனுப்பட்டது . இதன் மூலம் மாறுதிசை மின்னோட்டதில் கடத்தும் ஆற்றல் நேரோட்டப்பிறப்பாக்கியை விட மேம்பட்டது என மெய்ப்பித்து செயல்விள்ளகினர் .

வெஸ்டிங்ஹவுஸ் எலக்ட்ரிக் நிறுவனம் ஒரு அமெரிக்க தயாரிப்பு நிறுவனம் ஆகும்.இது ஜனவரி 8, 1886 இல் நிறுவப்பட்டது.அவர்கள் அமெரிக்காவில் முழுவதும் மின்சாரம் கொண்டு வர உதவினார்கள். இவர்களின் பெரிய தொழிற்சாலைகள் கிழக்கு பிட்ஸ்பர்க், பென்சில்வேனியா, இல் அமைந்து உள்ளது
விசையாழி மற்றும் சுருள்கள் அங்கு செய்யப்பட்டது.இந்த நிறுவனம் தொலைதூர மின் பரிமாற்றம் மற்றும் உயர் மின்னழுத்த மாற்று மின்னோட்ட ஒலிபரப்பு முன்னோடியாக விளங்கியது .<br>
நிக்கோலா தெஸ்லா வெஸ்டிங்ஹவுஸ் உடன் இணைந்து மாறுதிசை மின்னோட்டம் மின்மாற்றி உருவாக்கினர் .இந்த மாறுதிசை மின்னோட்டம் மின்மாற்றி பல பயனளிகளுகாக இவர்கள் உருவாக்கினர்.இந்த மின்மாற்றி மின்சாரத்தை வெகுதொலைவில் உள்ள இடத்திற்கு மின்சாரத்தை கடத்தும் வல்லமை பெற்று இருந்தது .பொதுமக்களிடம் பல செயல் விளக்கம் கொடுத்தபிறகு சிகாகோவில் நடத்த கொலம்பியன் பொருட்காட்சியில் 1893 ஆம் ஆண்டு நிக்கோலா தெஸ்லா மற்றும் வெஸ்டிங்ஹவுஸ் இணைந்து செய்த மாறுதிசை மின்னோட்ட மின்மாற்றி முதன்மையான மின்னோட்ட மின்மாற்றி யாக உருவெடுத்தது .அதை தொடர்ந்து மின்சாரத்தை கடத்தும் 95 சதவிகித மின்மாற்றி இவர்களுடைய மாறுதிசை மின்னோட்ட மின்மாற்றி யாக மாற்றப்பட்டது.<br>
இந்த நிகழ்வில் இவர்களுக்கு ஏற்பட்ட புகழ் வெஸ்டிங்ஹவுஸ் அவர்கள் மறைவிற்கு பிறகும் 1914 வரை நிடித்தது .
இருபதாம் ஆம் நூற்றாண்டின் போது, வெஸ்டிங்ஹவுஸ் பொறியாளர்கள் மற்றும் விஞ்ஞானிகள் 28,000 மேற்பட்ட காப்புரிமைகள் அமெரிக்க அரசாங்கம் வழங்கியது , காப்புரிமைகள் பெற்றதில் இந்த நிறுவனம் மூன்றாவது மிக பெரிய நிறுவனமாக உள்ளது .
ஏபி1000அனு மின் நிலையம் அணுசக்தி பாதுகாப்பு கருத்து ஏற்ப வடிவமைக்கப்பட்டுள்ளது வெஸ்டிங்ஹவுஸ் எலக்ட்ரிக் நிறுவனம் மூலம் விற்கப்படுகிறது .
1888: ஜார்ஜ் வெஸ்டிங்ஹவுஸ் ஒரு மின்முனை ஏசி அமைப்பு காப்புரிமைகள் நிகோலா டெஸ்லா இருந்து மற்றும் ஒரு தூண்டல் மோட்டார் வாங்கியது.

வெஸ்டிங்ஹவுஸ் எலக்ட்ரிக் நிறுவனத்துடன் கட்டப்பட்ட அல்லது விற்பனை செய்யப்பட்ட நகர்விகளின் வெஸ்டிங்ஹவுஸ், 1905 ம் ஆண்டு தங்கள் ரயில் கார் வணிக தொடங்கி 1954 முடிவடைந்தன
, ஆறு அமெரிக்காவில், 2009 ஆம் ஆண்டு ஜனவரி, ஆறு ஏபி1000 அனு உலை உத்தரவிட்டார்கள், மற்றும் பல வாடிக்கையாளர்கள் தங்கள் விருப்ப தொழில்நுட்பமாக ஏபி1000 அனு உலை தேர்வு செய்கின்றனர் . அவர்கள் புதிய அணு ஆலைகள் அமைக்க முடிவு செய்ய வேண்டும் என்றால் 
வெஸ்டிங்ஹவுஸ் எலக்ட்ரிக் நிறுவனம் பல முழுமையாக சொந்தமான கிளை ஆட்சி நிறுவனம் ஐரோப்பாவில்.சுமார் 400 ஊழியர்கள் இப்போது பிரான்சில் வெஸ்டிங்ஹவுஸ் நிறுவனத்தின் பகுதியாக இருக்கின்றன.
வெஸ்டிங்ஹவுஸ் தென் ஆப்ரிக்கா புதிய அணுசக்தி ஆலைகள் இறுதி கூறல் வழிமுறை உள்ள இரண்டு விற்பனையாளர்கள் ஒன்றாகும். 
கொரிய குடியரசின், வெஸ்டிங்ஹவுஸ் 1970 முதல் புதிய அணு உலைகளை ஈடுபட்டு வருகிறது, இப்போது வருடத்திற்கு ஒரு அடிப்படையில் விகிதத்தில் வரிசையில் ஒரு புதிய ஆலை கொண்டு உதவி. டிசம்பர், 2006 ஆம் ஆண்டில், சீனாவின் மாநிலம் அணுசக்தி தொழில்நுட்ப நிறுவனத்தின் 2013 வரியில் வரும் முதல் நான்கு புதிய ஏபி1000 அணு உலைகள் வழங்கும் வெஸ்டிங்ஹவுஸ் தேர்வு.

வெஸ்டிங்ஹவுஸ் 1914 ஆம் ஆண்டு மரணம் அடைந்தார்.
அவர் மரணம் அடைந்து 16 வருடங்களுக்கு பிறகு அவர் தம் நிறுவன ஊழியர்கள் 55,000 ஒருசேர அவரை புகழ்படுத்த முடிவெடுத்து .
பிட்ட்ச்புர்க் எனும் இடத்தில் அவர்க்கு நினைவுச்சின்னம் அமைக்க முடிவு எடுத்தனர் .ஏன் என்றால் அவ்விடத்தில் தன அவர் தம் தொழில்துறை பேரரசு அமைந்து இருந்தது.

200,000 அமெரிக்க டாலர் திரட்டப்பட்டு ஐந்து ஆண்டுகளில் சதுக்கம் முடிக்க பட்டது.



</doc>
<doc id="202978" url="https://ta.wikipedia.org/wiki?curid=202978" title="காரைக்கால் வானொலி">
காரைக்கால் வானொலி

புதுச்சேரி மாநிலத்தின் அங்கமான காரைக்கால் ஒரு சிறு கடற்கரை நகரமாகும். புதுச்சேரி நகரிலிருந்து 138 கி.மீ தொலைவில் உள்ள காரைக்கால் நகரவாசிகள், தங்கள் மாநிலத்து செய்திகளை வானொலி வாயிலாக அறிந்துகொள்ளும் பொருட்டு, காரைக்காலில் பண்பலை (எஃப் எம்) வானொலி 06-03-1995 அன்று தொடங்கப்பட்டது.
காரைப்பண்பலையின் ஒலிபரப்பு இந்திய நேரம் காலை 05.55 க்குத்தொடங்கி இரவு 10.30 க்கு நிறைவு பெறுகிறது. 100.3 மெகா ஹெர்ட்ஸ் எஃப் எம் அலைவரிசையில் 6 கிலோ வாட் சக்தியுடன் காரைக்கால் பண்பலை வானொலி இயங்குகிறது. காரைக்கால் பகுதி மட்டுமின்றி, அருகில் உள்ள தமிழ் நாட்டின் பிற ஊர்களிலும் நிறைய நேயர்களை இது கொண்டுள்ளது. தொடங்கிய காலத்தில் இருந்து நல்ல நிகழ்ச்சிகளைத் தொடர்ந்து அளித்து, பெருவாரியான நேயர்களைத் தன் வசம் ஈர்த்துள்ளது “காரைப்பண்பலை” என்று அழைக்கப்படும் காரைக்கால் வானொலி நிலையம்.
தமிழ்த் திரைப்பாடல்கள், பக்திப்பாடல்கள், நாடகங்கள், வேளாண்மைச் செய்திகள், பல்வேறு துறைசார் வல்லுநர்களின் பேட்டிகள், கலந்துரையாடல்கள், நேயர்களோடு தொலைபேசி மூலம் உரையாடும் நிகழ்ச்சிகள், கல்வி சார்ந்த நிகழ்ச்சிகள், பெண்களுக்கான நிகழ்ச்சிகள், தமிழ் இலக்கியம் சார்ந்த நிகழ்ச்சிகள், நாட்டுப்புறப் பாடல்கள், வானிலை அறிக்கைகள், சிறப்பு நிகழ்ச்சிகள் என்று பலவகையான நிகழ்ச்சிகள் இங்கே படைக்கப்படுகின்றன. 
உள்ளூர் வானொலிகளில், அகில இந்திய அளவில், அதிக விளம்பர வருவாய் ஈட்டிய வானொலி என்ற பெருமையும் காரைப்பண்பலைக்கு உண்டு.


</doc>
<doc id="202979" url="https://ta.wikipedia.org/wiki?curid=202979" title="கிரிட்">
கிரிட்

கிரிட் ("Grid") அல்லது வரிச் சட்டம் என்பது கோட்பாட்டளவில் எளிமையானதும் வடிவமைப்பதில் கடினமானதுமான ஒரு கதிரியல் கருவியாகும். நோயாளியிடம் தோன்றும் சிதறிய கதிர்களை சிறப்பாக அகற்றப் பயன்படுகிறது. இக் கருவி 1913 -ல் "டாக்டர் குசுடவ் பக்கி" (Dr. Gustave Bucky) என்பவரால் கண்டறிந்து பயன்படுத்தப்பட்டது. பெரிய புலத்தினைப் பயன்படுத்தும் போது அதிக சிதறிய கதிர்கள் தோன்றுகின்றன. அவைகளை அகற்ற இக்கருவியே சிறந்தது. 

கிரிடில் பல மெல்லிய காரீய நாடாக்கள் செங்குத்தாக அமைந்துள்ளன. அடுத்தடுத்த நாடாக்களுக்கிடையேயுள்ள பகுதி எக்சு-கதிர்களை எளிதில் கடத்தும் தன்மையுடையன. இந்த நாடாக்கள் ஒரே கனமும் உயரமும் கொண்டுள்ளன. இலக்கில் தோன்றி வெளிப்படும் முதன்மைக் கதிர்கள் நேராகக் கடத்தும் பகுதிவழிச் சென்று படத்தாளினை அடையும். அதேநேரம் சிதறிய கதிர்கள் காரீயநாடாவால் தடுத்து நிறுத்தப்படுகின்றன. காரீய நாடாக்களுக்கு இடைப்பட்ட பகுதி அலுமினியத்தால் நிரப்பப்பட்டுள்ளது. 

கிரிட் நிலையான கிரிட் (stationary grid), அசையும் கிரிட் (Moving grid), அங்குமிங்கும் அதிரும் கிரிட் (Osillating grid), குறுக்குவரி கிரிட் (crossed grid) என பல வகையுள்ளன. மேலும் குவி கிரிட் (Focused grid) போலி குவி கிரிட் (psuedo focused grid) களும் உள்ளன. பொதுவான பயன்பாட்டிலுள்ளது நேரியல்கிரிட் (Linear grid) ஆகும். இதில் காரீயப்பட்டைகள் ஒருபோகாக உள்ளன.



</doc>
<doc id="202990" url="https://ta.wikipedia.org/wiki?curid=202990" title="நிலக்கிழாரிய படைகள்">
நிலக்கிழாரிய படைகள்

நிலக்கிழாரிய படைகள் எனப்படுவது, பெரும் நிலழக்கிழார்கள் தங்களின் நில மேலாண்மையை உறுதி செய்யும் பொருட்டு தங்களுக்கென அமைத்துக்கொள்ளும் தனிப்பட்ட ஆயுதம் தாங்கிய படையணியைக் குறிக்கும். இது பெரும்பாலும் தங்களின் கீழ் வேலைசெய்யும் அடிமைகள் மற்றும் கூலியாட்களை ஒடுக்கவும், பிற நிலக்கிழார்கள் மற்றும் திருடர்களிடமிருந்து தங்களைக் தற்காத்துக் கொள்ளவும் பயன்பட்டது. பண்ணை முறை தோன்றிய காலத்தில் இருந்தே நிலக்கிழாரிய படைகளும் இருக்கின்றன. முடியாட்சிக் காலங்களில் இந்த படைகளுக்குச் சட்டப்பூர்வமான அங்கீகாரங்களும் கொடுக்கப்பட்டன. இருப்பினும், இரண்டாம் உலகப் போரை அடுத்த நவீன குடியரசுகளின் காலத்தில் இவ்வகையான தனியார் படையணிகள் தடை செய்யப்பட்டன.



</doc>
<doc id="202993" url="https://ta.wikipedia.org/wiki?curid=202993" title="இந்திய-அமெரிக்க உறவுகள்">
இந்திய-அமெரிக்க உறவுகள்

இந்திய-அமெரிக்க உறவுகள் ("India–United States relations") என்பது குடியரசு இந்தியாவிற்கும் அமெரிக்க ஐக்கிய நாட்டிற்கும் இடையே உள்ள பன்னாட்டு உறவை குறிக்கும். அணிசேரா இயக்கத்தை உருவாக்கிய நாடுகளில் ஒன்றாக இருந்தாலும், இந்தியா, பனிப்போரின் பொழுது சோவியத் ஒன்றியத்துடன் நெருங்கிய தொடர்பு வைத்திருந்தது. இது அமெரிக்க ஐக்கிய நாட்டினுடனான உறவில் எதிர்மறை தாக்கத்தை ஏற்படுத்தியது. 1991-இல் சோவியத் ஒன்றியம் கலைக்கப்பட்ட பிறகு இந்தியா, அமெரிக்க மற்றும் ஐரோப்பிய நாடுகளினுடனான தனது வெளியுறவுக் கொள்கைகளை மேம்படுத்த நடவடிக்கை எடுத்தது. இதன் காரணமாக இந்திய வர்த்தகம், பொருளாதாரம், கணினி நிறுவனங்களின் இணைப்பு ஆகியவை மேம்படத் தொடங்கியது. மேலும் இந்தியாவின் அணுசக்தி திட்டம் பற்றியான தனது கொள்கையை அமெரிக்கா மாற்றிக்கொண்டது. தற்காலத்தில் இந்தியாவும் அமெரிக்காவும் இணைந்து கலாசாரம், ராணுவம், பொருளாதாரம் ஆகிய துறைகளில் மிகுந்த பங்களிப்புகளில் ஈடுபடுகின்றன

.கேல்லப் என்ற நிறுவனம் நடத்திய பொது கருத்துக் கணிப்பின்படி, அமெரிக்கர்கள் உலகில் உள்ள நாடுகளிலேயே இந்தியாவை ஏழாவது அபிமான நாடாக கருதுகின்றனர். 2012 ஆம் ஆண்டின்படி, அமெரிக்காவில் பயிலும் பன்னாட்டு மாணவர்களுள், இந்திய மாணவர்கள் இரண்டாவது பெரிய குழுமமாகும். 

இக்காலத்தில் பெரிதாக ஏதும் தொடர்பு இல்லை. குறிப்பிடத்தக்க நிகழ்வுகள் என்றால் சீக்கிய விவசாயிகள் அமெரிக்காவில் குடியேறியது, சுவாமி விவேகானந்தர் உலக மதங்களின் கூட்டமைப்பில் யோகாவையும் வேதாந்தத்தையும் அறிமுகப்படுத்தியது ஆகியவையாகும். 

பிரபல எழுத்தாளர்கள் மார்க் டுவைன் மற்றும் ருட்யாட் கிப்லிங் ஆகியவர்களின் எழுத்துக்கள் மூலமாகவே அமெரிக்கர்கள் இந்தியாவைப் பற்றி தெரிந்து கொண்டனர். 

இரண்டாம் உலகப்போரின் பொழுது அனைத்தும் மாறியது. சப்பானுக்கு எதிராக போர் தொடுக்க இந்தியா அடித்தளமாக அமைந்தது. பல்லாயிரக்கணக்கான அமெரிக்கர்கள் அதிநவீன தொழில்நுட்பத்தையும் பணத்தையும் இந்தியாவிற்குள் கொண்டுவந்தனர். அமெரிக்க அதிபர் பிரான்களின் ரூசுவெல்ட் இந்தியாவிற்கு விடுதலை தருமாறு பலமுறை வற்புறுத்தியும் இந்கிலாந்துப் பிரதமர் அதை வலுலாக மறுத்துவிட்டார்.

இந்தியா விடுதலை அடைந்து முதல் பதினாறு வருடங்கள் வரை, இரு நாடு உறவுகளும் சிறப்பாக இருந்தன. அமெரிக்கா இந்தியாவிற்கு பல்லாயிரம் கோடி மதிப்பிலான உணவுகளையும் சலுகைகலையும் வளர்ச்சி நிதிகளையும் கொடுத்தது. அமெரிக்க அதிபர் ஐசனோவர் இந்தியாவிற்கு வருகை தந்த முதல் அமெரிக்க அதிபர் ஆவார். இந்தியாவை பற்றி சான் எப். கென்னடி, மற்றொரு அமெரிக்க அதிபர், கூறியதாவது:

'கம்யூனிச நாடான சீனா கடந்த பத்து வருடங்களாக வளர்ச்சியில் நல்ல முன்னெற்றம்பெற்று வருகிறது. குடியரசு நாடான இந்தியாவை நம்மால் முன்னெற்றம்பெறவைக்க இயலவில்லை என்றால் உலகில் உள்ள அனைவரும் கம்யூனிச கொள்கைதான் சிறந்தது என்று எண்ண ஆரம்பித்துவிடுவார்கள்'.

இந்திய-சீனப் போரின் பொழுதும் கென்னடி அரசு இந்தியாவிற்கு வெகுவாக உதவி செய்த்தது. ஆனால்,1963ல் நிக்சன் பதவியேற்றதும் இரு நாடுகளின் உறவு சரியத் தொடங்கியது. இந்திரா காந்தியின் தலைலையில் கீழான இந்தியாவும் சோவியத் ஒன்றியத்துடன் இணக்கமாக செயல்படத் தொடங்கியது. அதே சமயம் அமெரிக்கா பாகித்தானுடன் இணையத் தொடங்கியது. 1971ஆம் ஆண்டு நடைபெற்ற இந்திய-பாகித்தான் போரில் அமெரிக்கா பாகித்தானுக்கு பகிரங்கமாக ஆதரவு தெரிவித்தது. இந்தியாவை அச்சுறுத்த அமெரிக்கா தனது விமானம்-தாங்கி கப்பல் USS Enterprise-ஐ வங்காள விரிகுடாவில் நிறுத்தியது. 1974-ல் இந்தியா தனது முதல் அணு ஆயுத சோதனையை சிரிக்கும் புத்தர் என்ற பெயரில் நடத்தியது. அமெரிக்கா இதனை வலுவாக எதிர்த்தது.

அடல் பிகாரி வாச்பாய் இந்தியாவின் பிரதமராக பதவியேற்றதும் போக்ரானில் அணு ஆயுத சோதனை நடத்த அனுமதி அளித்தார். இதன் காரணமாக அமெரிக்கா இந்தியா மீது பல பொருளாதார தடைகளை விதித்தது. ஆனால் சப்பானைத் தவிர வேறு எந்த நாடும் இதனை மதிக்காததால் தடைகள் வெகு சீக்கிரமே நீக்கப்பட்டன. பிறகு இரு நாடுகளும் உறவை மேம்படுத்த இணைந்து செயல்படத் தொடங்கின.

21ஆம் நாற்றாண்டில் இந்தியா அமெரிக்காவின் வெளியுறவுக் கொள்கைக்கு மிக முக்கியமானதாக அமைந்தது. நூறு கோடி மக்கள் நிறைந்ததும், இந்திய துணைக் கண்டத்தில் ஆதிக்கமுடையதுமான இந்தியா, வளர்ந்து வரும் வல்லரசாகவும், அமெரிக்காவிற்கு இன்றியமையாத சகோதர நாடாகவும், சீனாவின் வளர்ந்து வரும் செல்வாக்கை எதிர்கொள்ளத்தக்கதாகவும் கருதப்படுகிறது. 2004இல் 2008 வரையிலான காலத்தில் இருதரப்பு வர்த்தகமும் மும்மட்ங்காக உயர்ந்துள்ளது. நவம்பர் 2010இல் இந்தியா வந்த பராக் ஒபாமா, இந்திய நாடாளுமன்றத்தின் இணைக்கூட்டத்தில் கல்ந்து கொண்டு, ஐக்கிய நாடுகள் பாதுகாப்பு அவையில் இடம்பெறுவதற்கான இந்தியாவின் முயற்சிக்கு ஆதரவு தெரிவித்தார். 

இரு நாடுகளின் இராணுவ உறவுகளும் சுதந்திரம், ஜனநாயகம், சட்ட ஒழுங்கை கடைப்பிடித்தல், பொதுவான பாதுகாப்பு நலன்கள், ஆகியவையின் அடிப்படையிலேயே அமைந்துள்ளது. பாதுகாப்பு மற்றும் ஸ்திரத்தன்மையை நிலைநாட்டுவது, வன்முறை தீவிரவாதம் மற்றும் பயங்கரவாதத்தை தோற்கடிப்பது, பேரழிவு ஆயுதங்கள் மற்றும் அதில் தொடர்புடைய பொருட்கள், தரவு, மற்றும் தொழில்நுட்பங்கள் பரவுவதை தடுப்பது, மற்றும் வர்த்தகத்தை பாதுகாப்பது ஆகியவைய இதனுள் அடங்கும். 

2001 ஆம் ஆண்டின் செப்டம்பர் இறுதியில், அமெரிக்க அதிபர் புஷ் அணு ஆயுத பரவல் தடை தடுப்பு சட்டத்தின் கீழ் இந்தியா மீது விதிக்கப்பட்டிருந்த பொருளாதார தடைகளை முற்றிலுமாக விலக்கினார். இந்தியா சர்வதேச மரபுகளை எதிராக அணு ஆயுதங்களை உருவாக்கியதாலும், அணு ஆயுத பரவல் தடை ஒப்பந்தத்தில் (NNPT) கையெழுத்திடாததாலும் அமெரிக்கா இந்தியாவுடன் அணு ஒத்துழைப்பு எதிர்த்து வந்தது. ஆனால், டிசம்பர் 2006 இல், அமெரிக்க காங்கிரஸ், 30 ஆண்டுகளில் முதல் முறையாக, ஹென்றி ஜே ஹைட் அமெரிக்க இந்திய அமைதியான அணு ஒத்துழைப்பு சட்டத்தை தாக்கல் செய்து, இந்தியாவிற்கு நேரடி அணுசக்தி வணிகம் செய்ய அனுமதி அளித்தது.




</doc>
<doc id="202994" url="https://ta.wikipedia.org/wiki?curid=202994" title="ராபர்ட் வில்லியம் தாம்சன்">
ராபர்ட் வில்லியம் தாம்சன்

ராபர்ட் வில்லியம் தாம்சன் (baptised ஜூலை 26, 1822 – மார்ச் 8, 1873), ஒரு‍ ஸ்காட்லாந்தைச் சேர்ந்த கண்டுபிடிப்பாளர். டயரைக் (pneumatic tyre) கண்டுபிடித்தவர்.


</doc>
<doc id="202995" url="https://ta.wikipedia.org/wiki?curid=202995" title="சாதிவாரி நிலக்கிழாரிய படைகள் (பீகார்)">
சாதிவாரி நிலக்கிழாரிய படைகள் (பீகார்)

பீகாரிய சாதிவாரி நிலக்கிழாரிய படைகள் எனப்படுபவை 1970களின் இறுதியில் இந்தியாவின் பீகார் மாநிலத்தில் சாதிக்கொன்றாக அமைத்துக்கொள்ளப்பட்ட தனியார் நிலக்கிழாரிய படைகளைக் குறிக்கும். பெரும் நிலக்கிழார்களைக் கொண்ட பிராமண மற்றும் ஆதிக்க சாதி மக்களால் இந்த படைகள் தோற்றுவிக்கப்பட்டன. அந்தக் காலக்கட்டத்தில் பீகாரிய உழைக்கும் மக்களிடத்தில் அதிக செல்வாக்கை பெற்றிருந்த பொதுவுடமைவாதிகள் மற்றும் தாழ்த்தப்பட்ட விவசாயக்கூலிகளுக்கு எதிராக இந்த படைகள் செயல்பட்டன.

1962ல் ஏற்பட்ட இந்திய சீனப் போரை தொடர்ந்து இந்திய பொதுவுடமைக் கட்சி இரண்டாக பிரிந்தது. இது மார்க்சிய லெனினிய இயக்கங்களின் தோற்றத்திற்கு அடிகோலாக அமைந்தது. ஆயுதம் தாங்கிய இந்த புரட்சிக் குழுக்கள் முதலில் மேற்கு வங்கத்தை அடிப்படையாக கொண்டு செயல்படத் தொடங்கின. பின்னர் 1970களின் ஆரம்பத்தில் இவை பீகார் மாநிலத்திலும் தனது ஆதிக்கத்தைப் பரவலாக்கின. அடித்தட்டு மக்களின் சார்பாக இயங்கிய இந்த அமைப்புகள், பெரும் நிலக்கிழார்களிடமிருந்த நிலங்களைப் பிடுங்கி ஏழை மக்களுக்கு பகிர்ந்தளித்தன. இது பெரும் நிலங்களைச் சொந்தமாகக் கொண்ட பிராமண மற்றும் ஆதிக்க சாதி மக்களுக்கு பெரும் நட்டத்தைத் தோற்றுவித்தது. மேலும் அதிக அளவிலான தாழ்த்தப்பட்ட மக்கள் இவ்வகையான புரட்சி இயக்கங்களில் சேர்வதும், அவற்றின் பலம் பெருகுவதும் தங்களின் நலனுக்கு எதிரானதாக இம்மக்களால் பார்க்கப்பட்டது. 

எனவே இந்த இயக்கங்களை எதிர்க்கும் வகையில் தங்களுக்கான தனியார் படையணியை இம்மக்கள் அமைத்துக்கொண்டனர். இது ஒவ்வொரு சாதியிலும் ஒவ்வொரு பிராந்தியத்திலும் இருக்கும் நிலக்கிழார்களின் கூட்டுப் படையணியாக இருக்கும் வகையில் வடிவமைக்கப்பட்டது. 1979ல் இராசபுத்திரர்களால் அமைக்கப்பட்ட கவுர் சேனா இந்த வகையான நிலக்கிழாரிய படைகளில் முதன்முறையாக அமைக்கப்பட்டது ஆகும். 1994ல் ஒருங்கிணைக்கப்பெற்ற ரன்வீர் சேனா இப்படைகளுள் மிகப்பெரியதும், நன்கு கட்டமைக்கப்பட்டதும் ஆகும்.


இது தவறான பதிவு அல்ல மிக மிக சரியானது

</doc>
<doc id="202997" url="https://ta.wikipedia.org/wiki?curid=202997" title="சையது அலி கிலானி">
சையது அலி கிலானி

சையது‍ அலி கிலானி (; பிறப்பு 29 செப்டம்பர் 1929) ஜம்மு_காஷ்மீரைச் சேர்ந்த ஒரு‍ அரசியல்வாதி.. காஷ்மீரை தனி நாடாக பிரித்து தரவேண்டும் என்று இயக்கம் நடத்தி வரும் ஹரியத் தீவிரவாத பிரிவின் தலைவர்.


</doc>
<doc id="202999" url="https://ta.wikipedia.org/wiki?curid=202999" title="கோட்டா சீனிவாச ராவ்">
கோட்டா சீனிவாச ராவ்

கோட்டா சீனிவாச ராவ் ("Kota Srinivasa Rao") இந்திய நடிகரும், பாடகரும் ஆவார். இவர் ஆந்திரத் திரைப்படத்துறை மற்றும் தமிழ் திரைப்படத்துறையில் அதிக திரைப்படங்களில் நடித்துள்ளார். இவர் பெரும்பாலும் எதிர்மறை கதாப்பாத்திரங்களிலும், குணச்சித்திர வேடங்களிலும் நடித்தாலும் நகைச்சுவை வேடங்களிலும் நடித்துள்ளார். 1999 - 2004 வரை ஆந்திர பிரதேச விஜயவாடா கிழக்குத் தொகுதியின் சட்டப் பேரவை உறுப்பினராக இருந்துள்ளார்.




</doc>
<doc id="203003" url="https://ta.wikipedia.org/wiki?curid=203003" title="சிறந்த எதிர்நாயகனுக்கான நந்தி விருது">
சிறந்த எதிர்நாயகனுக்கான நந்தி விருது

நந்தி விருதுகளில் ஒன்றான சிறந்த எதிர்நாயகனுக்கான நந்தி விருது - தினை வென்றவர்கள்



</doc>
<doc id="203009" url="https://ta.wikipedia.org/wiki?curid=203009" title="ஓசுமான் சாகர் ஏரி">
ஓசுமான் சாகர் ஏரி

ஓசுமான் சாகர் ஏரி (Osman Sagar Lake) என்பது மிர் ஓசுமான் அலி கான்-ஐதராபாத்தின் ஏழாவது நவாப்பால் ஐதராபாத்தின் குடிநீர் தேவைகளை நிறைவு செய்ய ஏற்படுத்தப்பட்ட ஓர் செயற்கை ஏரியாகும். நகரிலிருந்து மேற்காக 21 கி.மீ. தொலைவில் அமைந்துள்ள இந்த ஏரி, 46 சதுர கி.மீ.பரப்பளவைக் கொண்டது. முசி ஆற்றின் குறுக்காக அணை கட்டப்பட்டுள்ளது. சிறந்த பொழுது போக்குமிடமாக உள்ளது. சிறப்பாக அமைக்கப்பட்டுள்ள பூந்தோட்டங்களும் படகு சவாரிக்கான வசதியும் மகிழ்வூட்டுவதற்கான பொழுதுபோக்கு அமைப்புகளும் கொண்டு விளங்குகிறது.



</doc>
<doc id="203014" url="https://ta.wikipedia.org/wiki?curid=203014" title="தீபாவளி (திரைப்படம்)">
தீபாவளி (திரைப்படம்)

தீபாவளி 2007ல் வெளிவந்த தமிழ் திரைப்படமாகும். இத்திரைப்படத்தினை துள்ளாத மனமும் துள்ளும் புகழ் எழில் எழுதி இயக்கியிருந்தார். இத்திரைப்படத்தினை திருப்பதி பிரதர்ஸ் தயாரித்தனர். ஜெயம் ரவி, பாவனா, ரகுவரன், விஜயகுமார், லால், கொச்சி ஹனீஃபா ஆகியோர் முக்கிய கதாப்பாத்திரங்களில் நடித்திருந்தனர்.




</doc>
<doc id="203016" url="https://ta.wikipedia.org/wiki?curid=203016" title="எழில் (இயக்குநர்)">
எழில் (இயக்குநர்)

எழில் தமிழகத் திரைப்படத்துறையில் ஒரு இயக்குனர் ஆவார். இவர் இயக்கத்தில் விஜய் மற்றும் சிம்ரன் நடித்த "துள்ளாத மனமும் துள்ளும்" திரைப்படம் 1999 வசூல்சாதனை புரிந்தது. இச்சாதனை "பெண்ணின் மனதைத் தொட்டு" மற்றும் "பூவெல்லாம் உன் வாசம்" போன்ற படங்களிலும் தொடர்ந்தது. சிவ கார்த்திகேயன் நடிப்பில் வெளியான மனம் கொத்திப் பறவை திரைப்படம் மக்களிடம் சென்றடைந்தது.


</doc>
<doc id="203017" url="https://ta.wikipedia.org/wiki?curid=203017" title="எழில்">
எழில்



</doc>
<doc id="203019" url="https://ta.wikipedia.org/wiki?curid=203019" title="பிரியங்கா திரிவேதி (நடிகை)">
பிரியங்கா திரிவேதி (நடிகை)

பிரியங்கா திரிவேதி என்பவர் கர்நாடகம், தமிழ் மற்றும் சில தெலுங்கு திரைப்படங்களில் நடித்தவர். இவர் கன்னட திரையுலகில் புகழ்பெற்றவராவார்.

கன்னட இயக்குனரும், திரைக்கதை எழுத்தாளரும் நடிகருமான உபேந்திரா என்பவரை பிரியன்கா திருமணம் செய்து கொண்டார். இத்தம்பதிகளுக்கு இரண்டு குழந்தைகள் இருக்கின்றன.



</doc>
<doc id="203022" url="https://ta.wikipedia.org/wiki?curid=203022" title="காதல் சடுகுடு (திரைப்படம்)">
காதல் சடுகுடு (திரைப்படம்)

காதல் சடுகுடு என்பது 2003ல் துரையால் இயக்கப்பட்ட காதல் நகைச்சுவை திரைப்படமாகும். இத்திரைப்படத்தில் விக்ரம், பிரியங்கா, திரிவேதி மற்றும் பிரகாஷ் ராஜ் ஆகியோர் முக்கிய கதாப்பாத்திரத்தில் நடித்திருந்தனர்.



</doc>
<doc id="203027" url="https://ta.wikipedia.org/wiki?curid=203027" title="எம்.ஜி.ஆர் நினைவு இல்லம்">
எம்.ஜி.ஆர் நினைவு இல்லம்

எம்.ஜி.ஆர் நினைவு இல்லம் தமிழ்நாட்டின் தலைநகரான சென்னை தியாகராய நகரில் உள்ள ஆற்காடு முதலித் தெருவில் அமைந்துள்ளது. இல்லத்தின் முன்புறம் டாக்டர் எம்.ஜி.ஆர் நினைவு இல்லம் எனும் அரைவட்ட வடிவிலான பெயர்ப் பலகை அமைக்கப்பட்டுள்ளது. எம்.ஜி.ஆரின் மார்பளவு சிலையொன்று அழகிய சிறு மண்டபத்தில் அமைக்கப்பட்டுள்ளது. இச்சிலைக்கு எம்.ஜி.ஆரின் பிறந்தநாள் மற்றும் நினைவுநாளில் எம்.ஜி.ஆர் ரசிகர்களும், அரசியல்வாதிகளும், கட்சி தலைவர்களும் மாலை அணிவிக்கின்றனர். 

இங்கு எம்.ஜி.ஆர் பத்தாண்டுகளுக்கும் மேலாக பயன்படுத்திய TMX 4777 எண்ணுள்ள அம்பாசிடர் கார் வைக்கப்பட்டுள்ளது.

எம்.ஜி.ஆர் இந்த இல்லத்தினை தனது அலுவலகமாக பயன்படுத்தி வந்தார். மேலும் எம்.ஜி.ஆருக்கு வழங்கப்பட்ட பரிசு பொருள்களும், அவர் பயன்படுத்திய பொருள்களும் இந்த இல்லத்தில் வைக்கப்பட்டுள்ளன.

பேரறிஞர் அண்ணா, பெருந்தலைவர் காமராஜர் ஆகியோரது நினைவு இல்லங்கள் எல்லாம் தமிழக அரசின் செலவிலேயே ஏற்படுத்தப்பட்டன. அரசுக்கு இந்த செலவை தவிர்த்திட என்னுடைய வீட்டையே இந்த நினைவு இல்லமாக ஏற்பாடு செய்து இருக்கிறேன் என்று எம்.ஜி.ஆர் தான் அலுவலகமாக பயன்படுத்திய வீட்டினை நினைவில்லமாக மாற்றுமாறும், இந்த இல்லத்தின் பராமரிப்பு செலவுக்காகவும், காவல் காப்பது போன்றவைகளுக்காகவும் ஆலந்தூர் மார்க்கெட் கட்டிடங்களில் இருந்து வரும் வருமானத்தை பயன்படுத்திக்கொள்ளுமாறும் தன் உயிலில் குறிப்பிட்டுள்ளார்.



[[பகுப்பு:எம். ஜி. ஆர்]]

</doc>
<doc id="203034" url="https://ta.wikipedia.org/wiki?curid=203034" title="கோதாவரி (திரைப்படம்)">
கோதாவரி (திரைப்படம்)

கோதாவரி () என்பது 2006 ல் தெலுங்கில் சேகர் கம்முலா எழுதி இயக்கிய காதல் திரைப்படமாகும். இத்திரைப்படத்தில் சுமந்த், கமலினி முகர்ஜி, நீத்து சந்திரா ஆகியோர் முக்கிய கதாப்பாத்திரத்தில் நடித்திருந்தனர்.




</doc>
<doc id="203037" url="https://ta.wikipedia.org/wiki?curid=203037" title="ரன்வீர் சேனா">
ரன்வீர் சேனா

ரன்வீர் சேனா ("Ranvir Sena" இந்:रणवीर सेना) எனப்படுவது, பீகாரிய சாதிவாரி நிலக்கிழாரிய படையணிகளில் ஒன்றாகும். இது 1994ம் ஆண்டு தரிசன் சவுத்ரி மற்றும் பிரம்மேசுவர் சிங் ஆகிய இருவரால் தொடங்கப்பட்டது. இந்த இயக்கத்தின் முக்கிய நோக்கம் பூமிகார் நிலக்கிகிழார்களுக்கு பாதுகாப்பு கொடுப்பதுடன் அவர்களது நில மேலாண்மையை உறுதி செய்வது ஆகும். இந்த இயக்கம் பல முறை தலித், பழங்குடி மற்றும் பொதுவுடமைவாதிகளின் மீது தாக்குதலை மேற்கொண்டுள்ளது. மேலும் இலச்மண்பூர் பதே மற்றும் பதனி டோலா படுகொலைகளிலும் இது ஈடுபட்டது உறுதி செய்யப்பட்டுள்ளது. இதன் காரணமாக இந்திய அரசு இதை ஒரு தீவிரவாத அமைப்பு என வகைப்படுத்தியுள்ளது. பீகார் அரசும் இதனை யூலை 1995ல் முதல் சட்டப்பூர்வமாக தடை செய்துள்ளது.

"ரன்வீர்" எனும் பெயர் ரன்வீர் பாபா எனப்படும் பூமிகார் சாதியை சேர்ந்த ஒரு மகானின் பெயரில் இருந்து வந்தது. மேலும் 19ம் நூற்றண்டைச் சேர்ந்த பூமிகார் இராணுவ வீரரான ரன்வீர் சவுத்ரி என்பவரின் பெயரும் இதற்கான இன்னொரு முக்கிய காரணம். ரன்வீர் சவுத்ரி, அவரின் காலத்தில் போஜ்பூர் மாவட்டத்தில் நிலவி வந்த இராசபுத்திரர்களின் நில மேலாண்மையை தகர்த்து, பூமிகார் பிராமிண்களின் ஆதிக்கத்தை நிலை நாட்டியத்தில் முக்கிய பங்காற்றியவர். எனவே இவர்களின் பெயரை சேர்த்து ரன்வீர் சேனா ("ரன்வீரின் படைகள்") என இந்த இயக்கம் பெயரிடப்பட்டது.

1962ல் ஏற்பட்ட இந்திய சீனப் போரை தொடர்ந்து இந்திய பொதுவுடமைக் கட்சி இரண்டாக பிரிந்தது. இது மார்க்சிய லெனினிய இயக்கங்களின் தோற்றத்திற்கு அடிகோலாக அமைந்தது. ஆயுதம் தாங்கிய இந்த புரட்சிக் குழுக்கள் முதலில் மேற்கு வங்கத்தை அடிப்படையாக கொண்டு செயல்படத் தொடங்கின. பின்னர் 1970களின் ஆரம்பத்தில் இவை பீகார் மாநிலத்திலும் தனது ஆதிக்கத்தைப் பரவலாக்கின. அடித்தட்டு மக்களின் சார்பாக இயங்கிய இந்த அமைப்புகள், பெரும் நிலக்கிழார்களிடமிருந்த நிலங்களைப் பிடுங்கி ஏழை மக்களுக்கு பகிர்ந்தளித்தன. இது பெரும் நிலங்களைச் சொந்தமாகக் கொண்ட பிராமண மற்றும் ஆதிக்க சாதி மக்களுக்கு பெரும் நட்டத்தைத் தோற்றுவித்தது. மேலும் அதிக அளவிலான தாழ்த்தப்பட்ட மக்கள் இவ்வகையான புரட்சி இயக்கங்களில் சேர்வதும், அவற்றின் பலம் பெருகுவதும் தங்களின் நலனுக்கு எதிரானதாக இம்மக்களால் பார்க்கப்பட்டது.

எனவே இந்த இயக்கங்களை எதிர்க்கும் வகையில் தங்களுக்கான தனியார் படையணியை இம்மக்கள் அமைத்துக்கொண்டனர். இது ஒவ்வொரு சாதியிலும் ஒவ்வொரு பிராந்தியத்திலும் இருக்கும் நிலக்கிழார்களின் கூட்டுப் படையணியாக இருக்கும் வகையில் வடிவமைக்கப்பட்டது. இவ்வாறு 1979ல் இராசபுத்திரர்களால் கவுர் சேனா எனப்படும் இயக்கம் தோற்றுவிக்கப்பட்டது. தொடர்ந்து 1990 வரை பல்வேறு சாதியினராலும் வெவ்வேறான பகுதிகளில் வெவ்வேறான பெயர்களில் பல நிலக்கிழாரிய படைகள் அமைக்கப்பட்டன.

இவ்வாறு தோற்றுவிக்கப்பட்ட படைகளில் சுவர்னா லிபரேசன் பிரண்ட் மற்றும் சன்லைட் சேனா ஆகியவற்றை இணைத்து, புதியதாக ரன்வீர் சேனா உருவாக்கப்பட்டது. இதனை தரிசன் சவுத்ரி எனபவர் செப்டம்பர் 1994ல் போஜ்பூர் மாவட்டத்தில் உள்ள பேளூர் எனும் கிராமத்தில் வைத்து ஆரம்பித்தார். பிரம்மேசுவர் சிங் இந்த இயக்கத்தின் தோற்றத்தில் பங்குகொண்டதுடன் அதன் தளபதியாகவும் இருந்தார். இந்த இயக்கமானது, அளவிலும் கட்டமைப்பிலும் மற்ற இயக்கங்களை விட சிறந்ததாக வடிவமைக்கப்பட்டது. பூமிகார் மற்றும் பிற பிராமணிய சாதியினர் மட்டுமே இதன் உறுப்பினராக ஏற்றுக்கொள்ளப்பட்டனர். இதன் தொண்டர்களுக்கு பெரும் தொகை சம்பளமாக கொடுக்கப்பட்டது.

பூமிகார் நிலக்கிழார்களின் நலன் காப்பது ரன்வீர் சேனாவின் முக்கிய கொள்கை. அதோடு பீகாரில் கம்யூனிச ஒழிப்பு என்பது மற்றொரு முக்கிய கொள்கை. இதற்காக ஆயுதம் ஏந்திப் போராடுவது என்பதன் அடிப்படையில் இந்த இயக்கம் இயங்குகின்றது. இந்த இயக்கம் தனது தாக்குதல்களைப் பெரும்பாலும் தலித், பழங்குடி மற்றும் பொதுவுடமைவாதிகள் மீதே தொடுக்கின்றது. சில நேரங்களில் பிற சாதி மற்றும் இசுலாமியர்களின் மீதும் தாக்குதல்கள் நடத்தப்பட்டுள்ளன. தலித் பெண்கள் மற்றும் குழந்தைகள் மீதான தாக்குதல்களுக்குக் காரணமாக, அந்த குழந்தைகள் பின்னாட்களில் நக்சலைட்டுகளாக மாறலாம் எனவும், பெண்கள் அவ்வாறான நக்சலைட்டுகளை பெற்றெடுக்கலாம் என்பதாவும் ரன்வீர் சேனா கூறுகின்றது

ரன்வீர் சேனா பல மனித உரிமை மீறல்களை பீகாரில் நடத்தியுள்ளது. அவற்றுள் குறிப்பிடத்தகுந்தவை கீழே வரிசைப்படுத்தப்பட்டுள்ளன.


</doc>
<doc id="203045" url="https://ta.wikipedia.org/wiki?curid=203045" title="வெள்ளியாழ்ச (திரைப்படம்)">
வெள்ளியாழ்ச (திரைப்படம்)

﻿
வெள்ளியாழ்ச என்பது, எம். எம். நேசன் இயக்கி, தயாரித்த மலையாளத் திரைப்படம். இந்தப் படம் 1969 அக்டோபர் 31-ல் வெளியானது






</doc>
<doc id="203051" url="https://ta.wikipedia.org/wiki?curid=203051" title="விருந்துகாரி">
விருந்துகாரி

﻿
விருந்துகாரி அல்லது விருந்நுகாரி வேணு தயாரித்த மலையாளத் திரைப்படம். இந்தப் படம் 1969 டிசம்பர் 10-ல் வெளியானது.





</doc>
<doc id="203052" url="https://ta.wikipedia.org/wiki?curid=203052" title="வம்சம் (தொலைக்காட்சித் தொடர்)">
வம்சம் (தொலைக்காட்சித் தொடர்)

வம்சம் என்பது தமிழ் மொழி தொலைக்காட்ச்சி தொடர் ஆகும். விசன் டைம் தயாரிப்பில், கே. ராஜீவ் பிரசாத் இயக்கத்தில் திங்கள் முதல் சனி வரை இரவு 8:30 மணிக்கு சன் தொலைக்காட்சியில் ஒளிபரப்பான மெகா தொடர். இந்த தொடர் இலங்கையில் உள்ள சக்தி தொலைக்காட்சியிலும் ஒளிபரப்பாகிறது.

இந்த தொடரில் ரம்யா கிருஷ்ணன், ஊர்வசி, பிரகதி, விஜயகுமார், சீமா, சந்தியா, வடிவுக்கரசி உள்ளிட்ட பலர் நடித்துள்ளனர்.

தனது தாய் தந்தையால் பிரிந்த உறவுகளை ஒன்று சேர்ப்பதற்காக மாமன் (அண்ணாச்சி) வீட்டில் வீட்டுவேலை செய்யும் பெண்ணாக போகும் சக்தி (ரம்யா கிருஷ்ணன்) எதிர்கொள்ளும் நிகழ்வுகளாக இத் தொடர் அமைந்துள்ளது. 





</doc>
<doc id="203053" url="https://ta.wikipedia.org/wiki?curid=203053" title="தடித்தோலணு">
தடித்தோலணு

ஒரு தாவரத்தில் எண்ணிக்கையில் பெருகும் உயிரணுக்கள் வேறுபாடடைந்து, பலவகையான நிலைத்த உயிரணுத்தொகுதிகளை உண்டாக்குகின்றன. இத்தகைய உயிரணுக்கள் பகுப்படையும் திறனை நிரந்தரமாகவோ அல்லது தற்காலிகமாகவோ இழக்கின்றன. இந்நிலைத்த உயிரணுத்தொகுதியில் காணப்படும் உயிரணுக்கள், உருவத்தாலும், இயல்பாலும் வேறுபடுகின்றன. அவ்வேறுபாட்டினைப் பொருத்து, அவை இரண்டு
வகையாகப் பிரிக்கலாம். 

இவைகள் இறந்த உயிரணுக்கள் ஆகும். வடிவம் மற்றும் செல்சுவர் தடிப்பு ஆகிய பண்புகளின் அடிப்படையில் பல்வேறு வகையான கள்
காணப்படுகின்றன. உயிரணுச்சுவரில் 'லிக்னைன்'(Lignin) என்ற வேதிப்பொருள் பலஅடுக்குகளாக படிவதன் காரணமாக செல்சுவர் மிகவும் தடித்து காணப்படுகிறது. அதனால் செல்களின் உயிரணு அறை (Lumen) மிகவும் குறுகலாக உள்ளது. செல்சுவரில் காணப்படும் குழிகள் எளியவையாகவோ அல்லது கிளைத்தவையாகவோ (Branched Pits) காணப்படுகின்றன.




</doc>
<doc id="203057" url="https://ta.wikipedia.org/wiki?curid=203057" title="சுவாந்தே அறீனியசு">
சுவாந்தே அறீனியசு

சுவாந்தே அறீனியசு "(Svante August Arrhenius)"என்பவர் சுவீடன் நாட்டு இயற்பியலாளர் ஆவார். அடிப்படையில் ஓர் இயற்பியலாளரான இவர் பெரும்பாலும் வேதியியலாளர் என்றே கருதப்பட்டார். இவர் 1859 பெப்ரவரி 19-ல் சுவீடனில் உள்ள உப்சாலா நகரில் பிறந்தார். உப்சலா பல்கலைக்கழகத்திலும், ஸ்டாக்ஹோம் பல்கலைக்கழகத்திலும் கல்வி பயின்றார். 1905-ல் நோபல் பரிசு பெற்றார். 1927 அக்டோபர் 2-ல், ஸ்டாக்ஹோம் நகரில் இறந்தார். இவரின் நினைவாக, சமன்பாட்டிற்கும் மற்றும் ஸ்டாக்ஹோம் பல்கலைக்கழகத்தின் ஆய்வகத்திற்கும் இவரது பெயர் சூட்டப்பட்டுள்ளது. கரைசலில் நிகழும் வேதிவினைகள் எலக்ட்ரான்களுக்கு இடையில் நிகழும் வினைகளே என்று இவர் குறிப்பிட்டார். எலக்ட்ரான் பிரிகை தொடர்பான இவருடைய கண்டுபிடிப்பிற்காக 1903 ஆம் ஆண்டு இவருக்கு நோபல் பரிசு வழங்கப்பட்டது. 


</doc>
<doc id="203062" url="https://ta.wikipedia.org/wiki?curid=203062" title="பன்னாட்டு ஒரு நாள் போட்டிகளில் இந்திய அணியின் சாதனைகள்">
பன்னாட்டு ஒரு நாள் போட்டிகளில் இந்திய அணியின் சாதனைகள்

இந்தியத் துடுப்பாட்ட அணி, சர்வதேச ஒரு நாள் போட்டிகளில் பங்கேற்று, வென்ற சாதனைகள் கீழே பட்டியலிடப்பட்டுள்ளன.

"



</doc>
<doc id="203080" url="https://ta.wikipedia.org/wiki?curid=203080" title="கிளா (தாவரம்)">
கிளா (தாவரம்)

கிளா அல்லது கிலாக்காய் இது கொச்சை வழக்கு இதனை களா என்றே மருத்துவ நூல்கள் கூறுகின்றன ("Carissa carandas") இத்தாவரம் வெப்பமண்டல காடுகளில் காணப்படும் ஒரு தாவரம். மெல்லிய கம்பி போன்று தரையில் படரும். இலைகள் சிறிய முட்டை வடிவில் காணப்படும். இலைகளுக்கு அடியில் சிறியமுட்கள் இருக்கும். இதன் பழங்களில் இரும்புச் சத்து நிறைந்துள்ளது.

பூக்கள் கொத்து கொத்தாக வெண்மை நிறத்தில் காணப்படும். காய்கள் பச்சையும் லேசான சிவப்பும் கலந்த நிறத்தில் இருக்கும். காய்கள் கொத்து கொத்தாகவும் புளிப்புச் சுவையுடனும் இருக்கும். பழங்கள் கருமை நிறமாகவும் இனிப்பாகவும் இருக்கும். காய்களை ஊறுகாய் போட்டு உண்ணலாம்.

1. தமிழ்நாட்டுத் தாவரங்கள் பாகம் இரண்டு கே.கே. ராமமூர்த்தி தமிழ்நாட்டுப்பாடநூல் நிறுவனம் பதிப்பு 2000

2. குணபாடம் முதல் பாகம் க.ச. முருகேச முதலியார் இந்திய மருத்துவம் - ஓமியோபதித்துறை சென்னை 600 106


</doc>
<doc id="203082" url="https://ta.wikipedia.org/wiki?curid=203082" title="காந்தி சமிதி">
காந்தி சமிதி

காந்தி சமாதி (Gandhi Smriti) அல்லது பிர்லா மாளிகை எனப்படும் இது இந்தியத் தலைநகரமான புது டில்லியில் காந்தி அருங்காட்சியகம் அருகில் அமைந்துள்ள மகாத்மா காந்தியின் நினைவகம் ஆகும். 

மகாத்மா காந்தி தன் வாழ்நாளின் இறுதி 144 நாட்கள் இங்கு தங்கியிருந்தபோது 1948 ஆம் ஆண்டு, ஜனவரி 30 ஆம் நாள் மாலை (5:17 மணி) நாதுராம் கோட்ஸே ஆல் சுட்டுக்கொலை செய்யப்பட்டார்.

பிர்லா இல்லம் இந்திய அரசால் காந்தி ஸ்மிருதி என பெயர் மாற்றம் செய்யப்பட்டு 1973 ஆகஸ்ட் 15ம் நாள் முதல் பொதுமக்கள் பார்வைக்கு காந்திஜி நினைவு இல்லமாக திறந்துவிடப்பட்டது.


</doc>
<doc id="203097" url="https://ta.wikipedia.org/wiki?curid=203097" title="சன் தொலைக்காட்சி நாடகத் தொடர்கள் பட்டியல்">
சன் தொலைக்காட்சி நாடகத் தொடர்கள் பட்டியல்



</doc>
<doc id="203106" url="https://ta.wikipedia.org/wiki?curid=203106" title="கணினி குற்றம்">
கணினி குற்றம்

கணினி குற்றம் (Cyber Crime/Computer Crime) என்பது கணினியோ அல்லது வலையமைப்பு சார்ந்திருக்கும் எந்த ஒரு குற்றத்தை குறிக்கிறது.. கணினிக் குற்றங்களில் கணினி ஒரு இலக்காகவோ அல்லது ஒரு குற்றச் செயலை செய்யவோ பயன்படுத்தப்பட்டிருக்கலம்.. வலையமைப்பு குற்றம் என்பது இணையத்தை பயன்படுத்தி குற்ற செயல்களை செய்வதாகும்.. நாளுக்குநாள் அதிகரித்து வரும் கணினிக் குற்றங்கள் ஐரோப்பிய நாடுகளின் கவனத்தில் உள்ளது. இந்தியாவில் மட்டும் 42 மில்லியன் மக்கள் கணினிக் குற்றங்களால் பாதிக்கப்பட்டுள்ளனர். 

ஒரு தனி நபரையோ அல்லது ஒரு குழுவில் உள்ள நபர்களையோ நவீன கால தொலைத்தொடர்பு தொழில்நுட்பத்தின் மூலம் அவப்பெயர் ஏற்படுத்தும் நோக்கிலோ அல்லது உடல் அல்லது மனதிற்கு நேரடியாகவோ மறைமுகமாகவோ துன்பம் தரும் குற்றங்களை இணையவெளி குற்றம்(Cyber Crime) எனலாம். இது போன்ற குற்றங்கள் ஒரு நாட்டின் பாதுகாப்பு மற்றும் நிதி வளத்திற்கு அச்சுறுத்தலாக இருக்கலாம்.

கணினிக் குற்றங்கலள் பல்வேறு வகைகளிலும் வடிவங்களிலும் செயல்படுத்தப்படுகின்றன. கணினிக் குற்றங்களை பல்வேறு வகையாக பிரிக்கலாம். எடுத்துக்காட்டாக குற்றம் புரிபவர்கள், குற்றம் புரிபவர்கள் பயன்படுத்தும் கருவிகள், பாதிக்கப்படுபவர்கள் போன்றவை. இங்கே கீழே கொடுக்கப்பட்டவை குற்றத்தினை எப்படித் தடுக்கலாம் என்ற அடிப்படையில் அமைந்துள்ளது.:

கணினியினால் ஏற்படும் குற்றங்களை பின்வருமாறு பிரிக்கலாம்:



கோரப்படாத தகவல்கள் மொத்த எண்ணிக்கையில் மின்னணு அஞ்சல்களாக (Bulk Email) வர்த்தக நோக்கங்களுக்காக அனுப்புவது சில நாடுகளில் தடை செய்யப்பட்டுள்ளது.. எரிதம் (குப்பை அஞ்சல்களுக்கு) எதிரான சட்டங்கள் ஒப்பீட்டளவில் புதியன என்றாலும், கோரப்படாத மின்னஞ்சல் தொடர்புக்கான வரம்புகள் இருந்துள்ளன.

நேர்மையற்ற முறையில் தவறாகவோ அல்லது உண்மைக்குப் புறம்பாகவோ தகவல்களை தந்து அதன் மூலம் ஒருவருக்கோ அல்லது பலருக்கோ இழப்பை ஏற்படுத்துவது கணினி சார் மோசடி எனப்படும். அமெரிக்காவில் இதற்கென தனியாக சட்டங்கள் உள்ளன. பின்வரும் சூழ்களில் இந்த மோசடிகள் ஏற்படும்:


வலைத்தளங்கள் மற்றும் பிற மின்னணுத் தகவல் தொடர்புகளில் உள்ளடக்கம் பல்வேறு காரணங்களுக்காக, அருவருப்பான ஆபாசமான அல்லது தாக்குதலுக்கு உட்பட்ட உள்ளடக்கத்தைக் கொண்டிருக்கலாம். சில சமயங்களில் இந்த தகவல் தொடர்புகள் சட்டவிரோதமாக இருக்கலாம். பெரும்பாலும் அனைத்து நாடுகளிலும் இதற்கான சட்டங்கள் இருக்கத்தான் செய்கின்றன. ஆனாலும் இது சட்டவிரோதம் என்ற அளவில் நாட்டிற்குள்ளும் நாடுகளுக்கிடையேயும்ம் கருத்து வேறுபடுகிறது. இங்கிலாந்தில் இது போன்ற உள்ளடக்கங்களை புகார் செய்வதற்கு சட்ட பூர்வ அமைப்புக்கள் உள்ளன. 

இணையத்தில் எந்த ஒரு கருத்து தாழ்வான அல்லது தாக்குதல் தொடுக்கும் நிலையில் பயன்படுத்தப்படும் பொழுது தொல்லை கொடுத்தல் / அலைக்கழித்தல் என்று கருதப்படுகிறது. அலைக்கழித்தல் என்பது சமூக வலைத்தளங்களிலோ, இணைய அரட்டை அறைகளிலோ அல்லது மின்னஞ்சலிலோ கூட நடக்கலாம். இதில் பின்வரும் வகைகள் உள்ளன:




</doc>
<doc id="203115" url="https://ta.wikipedia.org/wiki?curid=203115" title="புனித தோமையார் மலை இரயில் நிலையம்">
புனித தோமையார் மலை இரயில் நிலையம்

மவுண்ட் இரயில் நிலையம், சென்னையின் உள்ளூர் ரயில் பாதைகளில் ஒன்று.
இது சென்னை கடற்கரை - செங்கல்பட்டு பாதையில் உள்ள இரயில் நிலையம்.இதை மவுண்ட், ஆதம்பாக்கம், மடிப்பாக்கம், புழுதிவாக்கம், மேடவாக்கம், தில்லை கங்கா நகர், சிட்டி லிங்க் ரோடு, என் ஜி ஓ காலனி ஆகிய பகுதிகளில் வாழும் மக்கள் பயன்படுத்துகின்றனர். இது சென்னை கடற்கரை நிலையத்தில் இருந்து 17 கிலோமீட்டர் தூரத்தில் உள்ளது.



</doc>
<doc id="203122" url="https://ta.wikipedia.org/wiki?curid=203122" title="அட்லஸ் 5">
அட்லஸ் 5

அட்லஸ் 5 ("Atlas V") ஏவுகலம் ஐக்கிய அமெரிக்காவால் இயக்கப்படும் ஒரு விமான போன்ற ராக்கெட் ஆகும். 2002 ல் இருந்து இந்த வகையான ராக்கெட்டுகள் சாதனை புரிந்து வருகின்றன. இவற்றில் ஒன்றைத் தவிர அனைத்தும் வெற்றியைத் தந்துள்ளன. இவை அதிகமாக கேப் கார்னிவல் விமானப்படை நிலையம், வான்டென்பெர்க் விமானப்படை தளம், கலிபோர்னியாவில் இருந்து இயக்கப்படுகிறது. இது டெக்சாஸ், சான் டியாகோ, கலிபோர்னியா, வாகன டக்காட்டர், அலபாமாவில் உள்ள டென்வர் போன்ற இடங்களில் வடிவமைக்கப்படுகிறது. இது 2013 நவம்பர் 18 அன்று செவ்வாய் கோளை ஆராய மாவென் விண்கலத்தை விண்ணில் செலுத்தி சாதனை செய்தது.


</doc>
<doc id="203129" url="https://ta.wikipedia.org/wiki?curid=203129" title="பூரணி (எழுத்தாளர்)">
பூரணி (எழுத்தாளர்)

பூரணி (17 அக்டோபர் 1913 - 17 நவம்பர் 2013) தமிழக எழுத்தாளர் ஆவார். இவர் 80 ஆண்டுகளுக்கும் மேலாக கவிதை, கட்டுரை, சிறுகதைகளை எழுதி வந்தார். பூரணி - கவிதைகள், பூரணி நினைவலைகள், பூரணி சிறுகதைகள், செவிவழிக் கதைகள் போன்ற பல நூல்கள் வெளியாகியுள்ளன.

பூரணியின் இயற்பெயர் சம்பூரணம். தந்தை இராமசாமி ஐயர், தாயார் சீதாலட்சுமி. இவர்களின் 10 குழந்தைகளில் சம்பூரணம் ஒன்பதாவதாகப் பிறந்தார். தந்தை ஒரு தமிழ்ப் பண்டிதர். இராமசாமி அய்யர் 1864 இல் பிறந்தவர். தொல்காப்பியத்திற்கு எளிய உரை எழுதியவர். பழநியில் 20 ஆண்டுகளாக ஆண்கள் பள்ளியைத் தன் சொந்தப் பணத்தில் ஆரம்பித்து நடத்தி வந்தார். பின் சொத்துகள் அழிந்து விட்ட நிலையில் அந்தப் பள்ளியை அன்னி பெசண்ட் அம்மையாரிடம் கையளித்தார். \ பூரணிக்கு ஒன்பது பிள்ளைகள். 

பூரணி 1927 இல் கவிதை எழுத .ஆரம்பித்தார். 80 ஆண்டுகளாகத் தொடர்ந்து எழுதிக் கொண்டிருந்தார். 1937 இல் பழனியிலிருந்து வெளிவந்து கொண்டிருந்த "சித்தன்" இதழ்களிலும், கோவையிலிருந்து வெளிவந்து கொண்டிருந்த "பாரத ஜோதி" இதழ்களிலும் இவரது சிறுகதைகள் வெளியாகி உள்ளன. கணையாழி, புதிய பார்வை, படித்துறை, அணி ஆகிய இலக்கிய இதழ்கள் பலவற்றிலும் இலக்கியப் பங்களிப்பு செய்திருக்கிறார். திண்ண இணைய இதழிலும் இவரது படைப்புகள் இடம் பெற்றுள்ளன.




</doc>
<doc id="203142" url="https://ta.wikipedia.org/wiki?curid=203142" title="சுமந்த் (நடிகர்)">
சுமந்த் (நடிகர்)

சுமந்த் () என்பவர் ஆந்திரத் திரைப்படத்துறையில் ஒரு நடிகரும் தயாரிப்பாளரும் ஆவார். இவர் அக்கினேனி குடும்பத்தினை சார்ந்தவர். இவர் அக்கினேனி நாகார்ஜுனாவின் சகோதரர் ஆவார், அத்துடன் அக்கினேனி நாகேசுவர ராவ் அவர்களின் பேரனும் ஆவார். இவர் அன்னப்பூர்ணா ஸ்டுயோசின் ஒரு பங்காளர் ஆவார். 




</doc>
<doc id="203147" url="https://ta.wikipedia.org/wiki?curid=203147" title="ராசி (நடிகை)">
ராசி (நடிகை)

ராசி என்றும் மந்திரா, அறியப்படும் இவர் ஒரு தென்னிந்திய நடிகையாவார். இவர் தமிழ், தெலுங்கு, கன்னடம் என பலதென்னிந்திய மொழி திரைப்படங்களில் நடித்துள்ளார். 

தமிழில் பிரியம் என்ற திரைப்படத்தின் மூலம் அறிமுகமானார். இந்தியில் க்ராப்தர் எனும் படத்தின் மூலமாகவும், தெலுங்கில் சுபாகன்ஷலு படத்தின் மூலமாகவும் திரையுலகில் தடம் பதித்தார்.


</doc>
<doc id="203148" url="https://ta.wikipedia.org/wiki?curid=203148" title="தாவரத்தோல் நார்">
தாவரத்தோல் நார்

ஒரு தாவரத்தில் எண்ணிக்கையில் பெருகும் உயிரணுக்கள் வேறுபாடடைந்து, பலவகையான நிலைத்த உயிரணுத்தொகுதிகளை உண்டாக்குகின்றன. இத்தகைய உயிரணுக்கள் பகுப்படையும் திறனை நிரந்தரமாகவோ அல்லது தற்காலிகமாகவோ இழக்கின்றன. இந்நிலைத்த உயிரணுத்தொகுதியில் காணப்படும் உயிரணுக்கள், உருவத்தாலும், இயல்பாலும் வேறுபடுகின்றன. அவ்வேறுபாட்டினைப் பொருத்து, அவை இரண்டு
வகையாகப் பிரிக்கலாம். 

இவைகள் இறந்த உயிரணுக்கள் ஆகும். இவை நீளமாகவும். குறுகலான உயிரணு அறையுடனும், கூர்மையான முனைகளுடனும் காணப்படுகின்றன. குறுக்குவெட்டுத் தோற்றத்தில் நார்கள், பலகோணமுடையவையாகவும், குறுகலான உயிரணு அறையுடனும் காணப்படுகின்றன. உயிரணுச்சுவரின் இரண்டாம் அடுக்கு, 'லிக்னைன்'(Lignin) என்ற வேதிப்பொருள் படிவதன் காரணமாக, உயிரணுச்சுவர் தடித்துக் காணப்படுகிறது. செல்சுவரில் காணப்படுகின்ற குழிகள், எளியவையாகவே உள்ளன. பெரும்பாலும் இவை உரியம் பகுதியில் இருந்து உருவாகின்றன.

இந்த தாவரநார்களின் இயல்புக்கு முக்கிய காரணி யாதெனில், அந்நார்களிலுள்ள கணுக்களே(fibre node) ஆகும். இதனால் தான் இவை வலுதன்மையை தன்னகத்தே தக்க வைத்துக் கொள்கின்றன. இந்நார்கள் தாவரத்தின் தாங்கு உயிரணுத்தொகுப்பு ஆகும். இவை தாவரத்திற்கு உறுதியளித்து, பலமான காற்றில் முறிந்து விடாமல் காக்கிறது. சில தாவர விதைகளின் விதையுறையிலிருந்து தோன்றுகின்ற நார்கள், மேற்பரப்பு நார்கள் (Surface fibres) என அழைக்கப்படுகின்றன. (எ.கா.) பருத்தி. சிறப்பான முறைகளிலிலே, நார்கள் உற்பத்தி செய்யப்படுகின்றன. அம்முறைக்கு அழுக வைத்தல் அல்லது நார் உரிக்க ஊறவைத்தல் (retting) என்பது பெயராகும்.

ஆடைகளுக்கானத் துணி உற்பத்தியிலும், கம்பளி உருவாகத்திலும், கயிறு, நூலிழைத் தயாரிக்கவும், தோல் பதப்படுத்துதலிலும் பயனாகிறது.



</doc>
<doc id="203161" url="https://ta.wikipedia.org/wiki?curid=203161" title="கரன் (நடிகர்)">
கரன் (நடிகர்)

கரன் என்பவர் தென்னிந்தியத் திரைப்பட நடிகராவார். இவர் தன்னுடைய திரைப்பட வாழ்க்கை சிறுவயதிலிருந்தே தொடங்கியவர், இவர் மாஸ்டர் ரகு என்ற பெயரில் மலையாளத்தில் 20க்கும் மேற்பட்ட திரைப்படங்களில் நடித்துள்ளார். "இன" மற்றும்"குயிளினே தேடி " போன்றவை பெரும் வெற்றி பெற்றவை. கமல்ஹாசனின் நம்மவர் திரைப்படத்தில் எதிர்மறை கதாப்பாத்திரத்தில் நடித்தார். 

கொக்கி திரைப்படம் மூலமாக தமிழ் திரைப்படத்துறையில் கதாநாயகனாக நடிக்கத் தொடங்கினார். அதன் பின் கருப்பசாமி குத்தகைதாரர், காத்தவராயன் போன்ற படங்களிலும் கதாநாயகனாக தொடர்ந்தார்.

கேரளா மாநில திரைப்பட விருதுகள்:



</doc>
<doc id="203162" url="https://ta.wikipedia.org/wiki?curid=203162" title="நில உடைமையாளர்">
நில உடைமையாளர்

நில உடைமையாளர் என்பது குறிப்பிட்ட எல்லை வரையறைக்கு உள்ளான நிலப் பரப்பினை ஒவ்வொரு வருவாய் கிராமத்திலும் உள்ள வேளாண்மை நிலங்களான நஞ்சை, புஞ்சை, வீட்டு மனைகள் இவற்றின் உரிமையாளர் யாவரும் நில உடைமையாளர் என்ற தொகுதிக்குள்ளான நபர்களைக் குறிக்கும் குறிச் சொல்லாகும்.

குறிப்பிட்ட எல்லை வரையறைக்கு உள்ளான நிலப் பரப்பினை தனது முழு கட்டுப்பாட்டிற்குள் வைத்திருந்தவர்கள் குறு நில மன்னர்கள், பாளையக்காரர்கள், மிட்டாதாரர், மிராசுதார் என பல பெயர்களால் அழைக்கப் பட்டனர்.

மாவட்ட வருவாய்த்துறை அமைப்பு



</doc>
<doc id="203164" url="https://ta.wikipedia.org/wiki?curid=203164" title="கொக்கி (திரைப்படம்)">
கொக்கி (திரைப்படம்)

கொக்கி திரைப்படம் 2006ல் வெளிவந்த தமிழ் திரைப்படமாகும். இத்திரைப்படத்தில் நடிகர் கரன் முதன்முதலாக நாயகனாக நடித்தார். இத்திரைப்படத்தில் பூஜா காந்தி மற்றும் கோட்டா சீனிவாச ராவ் ஆகியோர் முக்கிய கதாப்பாத்திரங்களில் நடித்தனர்


</doc>
<doc id="203171" url="https://ta.wikipedia.org/wiki?curid=203171" title="வல்வைப்புயல்">
வல்வைப்புயல்

வல்வைப்புயல் என்பது வல்வெட்டித்துறையில் 1991 ஜனவரி 20 ஆம் திகதி தொடக்கம் 24 ஆம் திகதி வரை நடைபெற்ற ஸ்ரீலங்கா அரச முப்படைகளின் கொடூரமான கூட்டு இராணுவ நடவடிக்கையாகும். தொடர் குண்டுத் தாக்குதலில் மிகவும் கொடூரமான முறையில், நிராயுதபாணிகளாக இருந்த அப்பாவி மக்களை அவர்களின் குடியிருப்புக்களில் இருந்து ஒரே இரவில் வேரோடு இடம்பெயரச் சொல்லி விட்டு, அவர்கள் எழும்பி பாதுகாப்பான ஒரு இடத்தில் போய் இருப்பதற்கு முன்னரே கண்மூடித்தனமாகக் குண்டுகளை வீசிக் கொன்றழித்தும், அவர்களின் பூர்வீகச் சொத்துக்களை அழித்தும் கோர தாண்டவமாடிய இராணுவ நடவடிக்கையாகும்.






ஓப்பரேசன் வல்வைப் புயல் - வல்வை ஆனந்தன்


</doc>
<doc id="203176" url="https://ta.wikipedia.org/wiki?curid=203176" title="இடைநிலை மதிப்புத் தேற்றம்">
இடைநிலை மதிப்புத் தேற்றம்

கணிதத்தில் இடைநிலை மதிப்புத் தேற்றத்தின்படி ("intermediate value theorem"), ஒரு தொடர்ச்சியான சார்பின் எதிருருவின் குறைந்தபட்ச வரம்பிற்கும் அதிகபட்ச வரம்பிற்கும் இடையிலமையும் ஒரு மதிப்பினைச் சார்பின் எதிருருவாகக் கொண்டு, குறைந்தபட்சம் ஒரு புள்ளியாவது அச்சார்பின் ஆட்களத்தில் இருக்கும்.


இதற்குச் சமானமான வடிவம்:


இத் தேற்றத்தின் முடிவிலிருந்து மூடிய இடைவெளியில் வரையறுக்கப்பட்ட ஒரு தொடர்ச்சியான சார்பின் வரைபடம் வரைபடத்தாளில் பென்சிலை இடையிடையே எடுக்க வேண்டிய அவசியமில்லாமல் தொடர்ச்சியாக வரையப்படும் என்பதை அறியலாம்.

இத் தேற்றம் மெய்யெண்களின் முழுமைத்தன்மையைச் சார்ந்திருக்கிறது. விகிதமுறு எண்களில் (Q) இத் தேற்றம் உண்மையாவதில்லை. எடுத்துக்காட்டாக,

"u" = 0 எனில் கிடைக்கும் இத்தேற்றத்தின் கூற்று, பொல்சானோ தேற்றம்("Bolzano's theorem") ஆகும். கணிதவியலாளர் பெர்னார்ட் பொல்சானோவால் 1817 ஆம் ஆண்டில் பொல்சானோ தேற்றம் நிரூபிக்கப்பட்டது. கணிதவியலாளர் அகஸ்டின் லூயிஸ் கோஷியும் 1821 இல் இதனை நிரூபித்தார்.

இடைநிலை மதிப்புத் தேற்றத்தின் மறுதலை உண்மையில்லை.

எடுத்துக்காட்டு:

"f" : [0, ∞) → [−1, 1] என்ற சார்பின் வரையறை:

இச் சார்புக்கு இந்த இடைவெளியில், இடைநிலை மதிப்பு உள்ளது. ஆனாலும் "x" இன் மதிப்பு பூச்சியத்தை அணுகும்போது இச் சார்பின் மதிப்பு வரையறுக்கப்படவில்லை என்பதால் "x" = 0 இல் சார்பு தொடர்ச்சியற்று உள்ளது.



</doc>
<doc id="203177" url="https://ta.wikipedia.org/wiki?curid=203177" title="குமார் மங்கலம் பிர்லா">
குமார் மங்கலம் பிர்லா

குமார் மங்கலம் பிர்லா (Kumar Mangalam Birla) (பி) ஜூன் 14 1967 இவர் இந்தியாவின் ஒரு முன்னணித் தொழிலதிபர்.
பிர்லா குழும நிறுவனங்களின் தலைவராகவும், பிர்லா தொழில்நுட்பம் மற்றும் அறிவியல் கழகத்தின் வேந்தராகவும் உள்ளார்.

மும்பைப் பல்கலைக் கழகத்தில் வணிகவியல் பட்டம் பெற்றார். இலண்டனில் மேலாண்மைப் படிப்பும் முடித்தார். மேலும் பட்டயக்கணக்காளராகவும் ஆனார்.

குமார் மங்கலம் பிர்லாவின் தந்தையார் ஆதித்ய பிர்லா திடுமென இறந்ததால் ஆதித்ய பிர்லா குழுமத்தின் தலைவர் பொறுப்பை 1995ஆம் ஆண்டில் தம் 28 ஆம் அகவையில் ஏற்றுக்கொண்டார்.இவருடைய தலைமையில் ஆதித்யா குழுமம் பல மடங்கு வளர்ச்சிக் கண்டுள்ளது.
இவர் பொறுப்பேற்றபோது குழுமத்தின் விற்றுமுதல் 200 கோடி தாலராக இருந்தது. ஆனால் இப்பொழுதோ 4000 கோடி தாலர் அளவுக்கு உயர்ந்துள்ளது. இந்தியாவிலும் பிறநாடுகளிலும் உள்ள 26 நிறுவனங்களை இணைத்துள்ளார்.

ரிசர்வ் வங்கி இயக்குநர் குழுவில் உறுப்பினராகவும் செபியின் நிறுவனங்களை நிருவகிக்கும் குழுவிலும் உறுப்பினராக இருந்துள்ளார். வணிகம்
தொடர்பான ஆலோசனைகளைப் பிரதமருக்கு வழங்கும் குழுவிலும் இடம் பெற்றார்.

நாசுகாம், பிசினஸ் டுடே, பிசினஸ் இந்தியா, போர்ப்ஸ்,எகானமிக்ஸ் போன்ற இதழ்களும் பிற நிறுவனங்களும் குமார் மங்கலம் பிர்லாவுக்கு
விருதுகள் வழங்கி சிறப்பித்துள்ளன.



</doc>
<doc id="203178" url="https://ta.wikipedia.org/wiki?curid=203178" title="சுருட்டப்பள்ளி பள்ளி கொண்டீசுவரர் கோயில்">
சுருட்டப்பள்ளி பள்ளி கொண்டீசுவரர் கோயில்

பள்ளி கொண்டீஸ்வரர் திருக்கோயில் ஆந்திர மாநிலம் சித்தூர் மாவட்டம் சுருட்டப்பள்ளி எனும் ஊரில் அமைந்துள்ள இந்து கோயில் ஆகும்.
சிவன் பள்ளி கொண்ட நிலையும், அனைத்து தெய்வங்களும் தம்பதி சமேதராக இருப்பதும் இக்கோயிலின் தனிச் சிறப்பாகும். பள்ளி கொண்ட ஈஸ்வரன் - சர்வ மங்களாம்பிகை, வால்மீகிஸ்வரர் - மரகதாம்பிகை, விநாயகர் - சித்தி, புத்தி, சாஸ்தா - பூரணை, புஷ்கலை, குபேரன் - கவுரிதேவி, சங்கநிதி மற்றும் பதுமநிதி இப்படி அனைவரும் தத்தம் மனைவியருடன் உள்ளனர்.

மூலவர் வால்மீகிஸ்வரர் என்றழைக்கப்படுகிறார். இவருக்கு எதிரில் ராமலிங்கம் உள்ளது. இந்த சன்னதிக்கு வெளியே துவார பாலகருக்கு பதில் சங்கநிதியும், பதுமநிதியும் உள்ளனர். அம்மன் மரகதாம்பிகை சன்னதிக்கு வெளியில் துவார பாலகியருக்கு பதில் பாற்கடலிலிருந்து கிடைத்த காமதேனுவும், கற்பகவிருட்சமும் உள்ளனர்.

பிரகாரத்தில் விநாயர், முருகன், பிருகு முனிவர், பிரம்மா, விஷ்ணு, மார்க்கண்டேயர், நாரதர், சந்திரன், குபேரன், சூரியன், சப்தரிஷிகள், இந்திரன் வீற்றிருக்கிறார்கள்.

துர்வாச மகரிஷியின் சாபத்தால் இந்திரலோக பதவியை இழந்தான் இந்திரன். அசுரர்கள் அவனது ராஜ்யத்தைப் பிடித்தனர். இழந்த பதவியை பெற வேண்டுமானால் பாற்கடலை கடைந்து, அமுதம் உண்டு பலம் பெற வேண்டும் என தேவகுரு பிரகஸ்பதி கூறினார்.

திருமாலின் உதவியுடன் வாசுகி என்ற பாம்பை கயிறாகவும், மந்திர மலையை மத்தாகவும் கொண்டு, தேவர்கள் ஒரு புறமும், அசுரர்கள் ஒரு புறமுமாக பாற்கடலை ஏகாதசி தினத்தில் கடைந்தனர். வாசுகி பாம்பு வலி தாங்காமல் விஷத்தை கக்கியது. தேவர்களும், அசுரர்களும் பயந்து இதிலிருந்து தங்களை காப்பாற்ற சிவனை வேண்டினர். சிவன் தன் நிழலில் தோன்றிய சுந்தரரை அனுப்பி அந்த விஷத்தை திரட்டி எடுத்து வர கூறினார். சுந்தரர் மொத்த விஷத்தையும் ஒரு நாவல் பழம் போல் திரட்டி சிவனிடம் தந்தார். அப்போது முப்பத்து முக்கோடி தேவர்களும், ""சிவபெருமானே! இந்த விஷத்தை வெளியில் வீசினால் அனைத்து ஜீவராசிகளும் அழியும். இந்த இக்கட்டான சூழ்நிலையிலிருந்து எங்களை காத்திடுங்கள்"என மன்றாடினர்.

உடனே சிவன் "விஷாபகரண மூர்த்தி'யாகி அந்த கொடிய நஞ்சினை விழுங்கினார். இதைக்கண்டு பயந்த லோகமாதா பார்வதி, சிவனை தன் மடியில் கிடத்தி அவரது வாயிலிருந்த விஷம் கழுத்தினை விட்டு செல்லாதவாறு கைவைத்து அழுத்தினாள். இதனால் சிவனின் கழுத்தில் (கண்டத்தில்) நீலநிறத்தில் விஷம் தங்கியது. அதனால் அவர் "நீலகண்டன்' ஆனார். விஷத்தை தடுத்து அமுதம் கிடைக்கச் செய்ததால் அம்மன் "அமுதாம்பிகை' ஆனாள். பிறகு சிவன் பார்வதியுடன் கைலாயம் சென்றார். அப்படி செல்லும் வழியில் இத்தலத்தில் சற்று இளைப்பாறியதாக சிவபுராணமும், ஸ்கந்த புராணமும் கூறுகிறது. சிவன் பார்வதியின் மடியில் படுத்து ஓய்வெடுத்த இந்த அருட்காட்சியை சுருட்டப்பள்ளியில் பார்க்கலாம்.

சுவாமி பள்ளி கொண்டிருப்பதால், "பள்ளி கொண்டீஸ்வரர்' எனப்படுகிறார். பிரதோஷ காலத்தில் இத்தலத்து ஈசனை வழிபட்டால் சகல செல்வங்களும் கிடைக்கும் என்பது தொண்நம்பிக்கை.

இத்திருக்கோயில் விஜயநகர பேரரசர் வித்யாரண்யரால் கட்டப்பட்டது. இங்குள்ள சிவபெருமான் மனித உருவில், ஆலகால விஷம் உண்டபின்னர், பார்வதி தேவியின் மடியில் தலை வைத்து படுத்தபடி ஓய்வெடுக்கும் உருவில் இருக்கிறார்.

இத்தலத்தில் இருக்கும் அம்பிகையின் பெயர் மரகதாம்பிகை. முதலில் மரகதாம்பிகையை வழிபட்ட பின்னரே சிவனை வணங்க செல்ல வேண்டும்.

பிரதோச பூஜை தோன்றுவதற்கு மூலகாரணமாக இருந்த தலமே சுருட்டப்பள்ளிதான். இவ்வுலகை காப்பதற்காக அமிர்தத்தை கொடுத்து விட்டு விஷத்தை உண்ட இந்த பள்ளிகொண்ட நாதனை சனிக்கிழமைகளில் வரும் மகாபிரதோஷ தினத்தில் வழிபட்டால் இழந்த செல்வம் மீண்டும் கிடைக்கும். பதவியிழந்தவர்கள் மீண்டும் அடைவர், பதவி உயர்வு கிடைக்கும், திருமணத்தடை விலகும், பிரிந்த தம்பதியினர் ஒன்று சேருவர் என்பது தொண்நம்பிக்கை.

சென்னை – திருப்பதி நெடுஞ்சாலையில் 56 கி.மீ. ஊத்துக்கோட்டையிலிருந்து 2 கி.மீ தொலைவில் இக்கோயில் அமைந்துள்ளது.



</doc>
<doc id="203191" url="https://ta.wikipedia.org/wiki?curid=203191" title="காழ்க் குழற்போலி">
காழ்க் குழற்போலி

 என்பது நீளமாகவும் மழுங்கியமுனைகளுடனும் உள்ளன. இதன் உயிரணு அறை, மற்ற நார்களின் அறைகளை விட அகலமாக இருக்கிறது. இவற்றின் இரண்டாம் உயிரணுச்சுவர், 'லிக்னின்' என்ற வேதிப்பொருளால் தடித்துக் காணப்படுகிறது. குறுக்குவெட்டுத் தோற்றத்தில் இவைகள், பல கோணங்களுடனும், தடித்த உயிரணுச்சுவருடனும் காணப்படுகின்றன. உயிரணுச்சுவரில் காணப்படும் நீர்மங்கள் அழிந்து காணப்படுவதால் குழிகள் காணப்படுகின்றன. குழிகள், எளிய குழிகளாகவோ அல்லது வரம்புடைய குழிகளாகவோக் காணப்படுகின்றன. இரண்டாம் உயிரணுச்சுவரில் பொருள்கள் படிவதன் காரணமாக, இவைகளின் உயிரணுச்சுவர், பலவகையான தடிப்புடன் காணப்படுகின்றன. அவை வளையத் தடிப்பு. சுருள் தடிப்பு, ஏணித் தடிப்பு, வலைத் தடிப்பு, குழித்தடிப்பு என பலவகைப்படுகின்றன. 

இவற்றின் முனைகள் துளைகள் அற்றவையாக (Imperforate) இருக்கின்றன. இந்த முனை சுவரில் (End walls) வரம்புடைய குழிகள் காணப்படுகின்றன. இவைகள் ஒன்றின் முனையின் மீது ஒன்றாக, நீள்வரிசையில் அமைந்துள்ளன. வித்துமூடியிலி களிலும், டெரிடோஃபைட்டுகளிலும்(Pteridophyte) இந்த காழ்க்கலன்கள் தான், நீரைக்கடத்தும் முக்கிய கூறுகளாக உள்ளன. காழ்க்கலன்களில் நீரும், கனிம
உப்புக்களும், வரம்புடைய குழிகள் மூலம் கடத்தப்படுகின்றன. காழ்க்கலன்கள் தாவரத்திற்கு வலிமை அளிக்கின்றன.




</doc>
<doc id="203196" url="https://ta.wikipedia.org/wiki?curid=203196" title="கற்றல்">
கற்றல்

கற்றல் என்பது அறிவை, பழக்கங்களை, செயற்திறனை புதிதாக பெற்றுக்கொள்ளல், அல்லது ஏற்கனவே பெற்றவற்றை மெருகூட்டல் அல்லது வலுவூட்டல் ஆகும். இதன்போது வேறுபட்ட தகவல்களின் உருவாக்கமானது நடைபெறுகின்றது. கற்கும் திறனானது மனிதர்களுக்கும் விலங்குகளுக்கும் சில இயந்திரங்களுக்கும் காணப்படுகின்றது. 

கற்றல் என்பதற்கு சில சிறப்பியல்புகள் காணப்படுகின்றன. இது காலத்துடன் மாற்றமடைந்து செல்லும் . அத்துடன் ஒவ்வொரு செயற்பாட்டின் போதும் உடனடியாக பெறப்படும் விடயமும் அல்ல. கட்டாயம் நிகழ்வதும் அல்ல. இது சூழ்நிலைகளினால் வடிவமைக்கப்படக் கூடியது. அதாவது சூழ்நிலை சார்ந்தது. கற்றலானது நாம் ஏற்கனவே பெற்ற அறிவில் தங்கிக் காணப்படுகின்றது. இது நாம் பெற்ற அறிவின் திரட்டு என்பதிலும் பார்க்க ஒரு படிமுறை சார்ந்த வளர்ச்சி என்பதே பொருத்தமானதாகும்.கற்றலானது ஒரு அங்கியினை மாற்றமடையச் செய்கின்றது. அநேகமாக அந்த மாற்றங்கள் நிரந்தரமானவையாக காணப்படும்.

மனிதனின் கற்றலானது கல்வி, சுயமுன்னேற்றம், பாடசாலை, பயிற்சிகள் என்பவற்றினால் உருவாக்கப்படுகின்றது. இது ஒரு இலக்கை நோக்கியதாகவும் ஊக்கப்படுத்தலினால் அதிகரிக்கப்படுவதாகவும் காணப்படுகின்றது. 

கற்றல் எவ்வாறு உருவாகின்றது என்ற அறிவானது நரம்புஉளவியல், கல்வி உளவியல், கற்றல் கோட்பாடுகள், கற்பித்தலியல் ஆகிய துறைகளில் செய்யப்படும் ஆய்வுகளினால் விரிவாக்கப்படுகின்றது.


</doc>
<doc id="203203" url="https://ta.wikipedia.org/wiki?curid=203203" title="சாதுர்மாசிய விரதம்">
சாதுர்மாசிய விரதம்

இந்து சமயத்தில் சாதுர்மாசிய விரதம் என்பது துறவிகள் மழைக்காலமான ஆடி மாத பௌர்ணமி முதல் கார்த்திகை மாத பௌர்ணமி வரை, நான்கு மாதங்கள் ஒரே இடத்தில் தங்கி, வேத வேதாந்தங்களை மக்களுக்கு எடுத்துச் சொல்வார்கள். இந்த மாதங்களில் துறவிகள் உணவு முறையில் சில கட்டுப்பாடுகளை வகுத்துக் கொள்வார்கள். முதல் மாதம் உணவில் காயும் பழங்களும் இருக்கும். இரண்டாம் மாதம் பால் தவிர்ப்பார்கள். மூன்றாம் மாதம் தயிரை தவிர்ப்பார்கள். நான்காம் மாதம் பருப்பு வகைகளைச் சேர்த்துக் கொள்ள மாட்டார்கள்

இந்த சாதுர்மாஸ்ய காலத்தில் கடைபிடிக்கும் விரதத்தை, வேதம் மற்றும் வேதாந்தக் கல்வியை கற்பித்த குருமார்களை நினைவு கூறும் வகையில் ஆடி மாத பௌர்ணமி அன்று துறவிகள், வேதவியாசரை வழிபட்டுத் துவக்குவார்கள். குரு பூர்ணிமா என்று அழைக்கப்படும் வியாச பௌர்ணமி நாளில் (ஆடிப் பௌர்ணமி) எங்கிருந்தாலும் குருவை மனதார வணங்கினால், தாங்கள் பெற்ற வேதாந்தக் கல்வி மேன்மேலும் சிறப்பாக வளரும் என்பது நம்பிக்கை.





</doc>
<doc id="203217" url="https://ta.wikipedia.org/wiki?curid=203217" title="முந்தானை முடிச்சு (தொலைக்காட்சித் தொடர்)">
முந்தானை முடிச்சு (தொலைக்காட்சித் தொடர்)

முந்தானை முடிச்சு சினி டைம்ஸ் என்டர்டைன்மென்ட் தயாரிப்பில் ப. செல்வம் இயக்கத்தில் திங்கள் முதல் சனி வரை மாலை 6 மணிக்கு சன் தொலைக்காட்சியில் ஒளிபரப்பான மெகாதொடர்.





</doc>
<doc id="203222" url="https://ta.wikipedia.org/wiki?curid=203222" title="ஹால் விளைவு உணரி">
ஹால் விளைவு உணரி

ஹால் விளைவு உணரி என்பது காந்தப் புலத்தைப் பொறுத்து வெளியீட்டு மின்னழுத்தத்தை மாற்றக் கூடிய ஒரு வகை ஆற்றல்மாற்றி ஆகும். ஹால் விளைவு உணரிகள் ஒரு பொருளின் இருப்பிடத்தை அறிதல் (location), பொருள் அண்மையில் உள்ளதா (proximity) என்பதை அறிதல், வேகத்தை அறிதல், மின்சாரத்தை உணர்தல் போன்ற பயன்பாடுகளில் பயன்படுகிறது.

மின்னூட்டம் கொண்ட துகள்களின் கற்றையானது (beam) காந்தப்புலத்தின் வழியே செல்லும் போது, துகள்களின் மீது செயல்படும் விசை அதன் பாதையின் திசையை மாற்றும். இதுவே ஹால் விளைவு உணரியின் அடிப்படைத் தத்துவமாகும். ஹால் விளைவு உணரியில் மின் கடத்தியின் வழியே செல்லும் எதிர்மின்னிகள் மின்னூட்டம் கொண்ட ஒரு கற்றையாகச் செயல்படுகின்றன.



</doc>
<doc id="203224" url="https://ta.wikipedia.org/wiki?curid=203224" title="பாரதிய மகிளா வங்கி">
பாரதிய மகிளா வங்கி

பாரதிய மகிளா வங்கி (Bhartiya Mahila Bank) , இந்தியாவில் உள்ள பெண்களுக்காக , பெண்களே , பெண்களைக் கொண்டு நடத்தும் பொதுத்துறை வங்கியாகும்.
மகளிர் வங்கி என்பது புதிய சிந்தனை அல்ல. தமிழகத்தில் 60 ஆண்டுகளுக்கு முன்பே, மதுரையைத் தலைமையகமாகக் கொண்டு எஸ்.என்.கே. சுந்தரம் என்பவரால் நடத்தப்பட்டு வந்த பாண்டியன் வங்கியால் அறிமுகப்படுத்தப்பட்ட திட்டம். பாண்டியன் வங்கி, கனரா வங்கியுடன் இணைந்தபோது அதன் மகளிர் வங்கிக் கிளைகள் தங்களது செயல்பாடுகளை நிறுத்தி விட்டன.மறைந்த பிரதமர் இந்திரா காந்தியின் பிறந்த நாளான நவம்பர் 19 அன்று மும்பை, தில்லி, சென்னை, கொல்கத்தா,லக்னோ, அகமதாபாத், பெங்களூரு ஆகிய 9 நகரங்களில் 2013 இல் துவக்கப்பட்டது 

ஆயிரம் கோடி உரூபாய் முதலீட்டுடன் இந்த வங்கி தொடங்கப்பட்டிருக்கிறது. 2020- ஆம் ஆண்டுக்குள் நாடு முழுக்க மேலும் 771 கிளைகளைத் தொடங்கத் திட்டமிடப்பட்டிருக்கிறது. 2020- ஆம் ஆண்டுக்குள் இந்த வங்கியின் மூலம் ₹60,000 கோடி வர்த்தகம் நடைபெறும் என்று எதிர்பார்க்கப்படுகிறது. இந்த வங்கியில் சேமிப்புக் கணக்கில் முதலீடு செய்யப்படும் தொகைக்குப் பிற வங்கிகளைவிட அரை சதவீதம் அதிக வட்டி தரப்படும். ஒரு லட்ச ரூபாய் வரையிலான சேமிப்புக்கு 4.5% வட்டியும், ஒரு லட்சத்துக்கும் மேற்பட்ட தொகைக்கு 5% தொகையும் தரப்படும்.
தமிழ்நாட்டில் சென்னை அண்ணா சாலையில் முதல் பெண்கள் வங்கியின் கிளை 19.11.2013 (செவ்வாய்க்கிழமை) அன்று தொடங்கப்பட்டது. 

மகளிர் வங்கிகளில் கணக்குகள் நடந்து பணப்பரிமாற்றம் செய்து கொள்வது என்பது, இப்போதுவரை படித்த பெண்கள் மத்தியில் மட்டுமே காணப்படுகிறது. இந்தியாவில் 26% மகளிர் மட்டுமே வங்கிக் கணக்கு வைத்திருக்கிறார்கள். இந்த 26% மகளிரிலும்கூட, ஏறத்தாழ 80% பேர் படித்த, பட்டணத்துவாசிகளான வேலைபார்க்கும் உழைக்கும் மகளிர்தான். பயனடையப் போவது சிறு தொழில் முனைவோராக இருக்கும் மகளிரும், மகளிர் சுய உதவிக் குழுக்களும் என்று விளக்கம் தரும் நிதியமைச்சரின் நோக்கம் அதுவாக இருந்தால் இந்த மகளிர் வங்கிகளை கிராமப்புறங்களில் தொடங்கி இருக்க வேண்டும் என்று கூறுவோரும் உள்ளனர்.


</doc>
<doc id="203228" url="https://ta.wikipedia.org/wiki?curid=203228" title="தீய பைபிள்">
தீய பைபிள்

தீய பைபிள் ("The Wicked Bible") அல்லது ஒழுக்கங்கெட்ட பைபிள் அல்லது பாவிகளின் பைபிள் என்பது, 1631ல் இலண்டன் ராயல் பதிப்பகத்தில் மூலம் வெளியிடப்பட்ட ஒரு பைபிள் பதிப்பை குறிக்கும் சுட்டுப்பெயர் ஆகும். இங்கிலாந்தின் அதிகாரப்பூர்வமான பைபிளான அரசர் ஜேம்ஸ் பைபிளின் மறுபதிப்பாக வந்த இதை இராபர்ட் பர்கரும், மார்ட்டின் லூகாசும் எழுதினர். இதில் பத்துக் கட்டளைகளில் வரும் ஏழாவது கட்டளையான "Thou shalt not commit adultery" ("விபச்சாரம் செய்யாதே") என்பது "Thou shalt commit adultery" ("விபச்சாரம் செய்") என்று தவறுதலாக அச்சிடப்பட்டிருந்தது. இதுவே இந்த பதிப்புக்கு தீய பைபிள் என பெயர்வரக் காரனமாகும். இந்த தவறு கண்டுபிடிக்கப்பட்டவுடன், விற்பனை செய்யப்பட்ட பிரதிகள் மீண்டும் கைப்பற்றப்பட்டு இசுடார் சேம்பர் எனப்படும் இங்கிலாந்தின் சட்டவறையின் முன்னிலையில் தீ வைத்து அழிக்கப்பட்டன. மேலும் இதை பதிப்பித்த பதிப்பகத்துக்கு 300 பவுண்டுகள் அபராதம் விதிக்கப்பட்டதுடன், அதன் பதிப்பக அனுமதியும் ரத்து செய்யப்பட்டது.

இதன் பெரும்பான்மையான பிரதிகள் அழிக்கப்பட்ட போதும், சில இன்றும் காணக்கிடைக்கின்றன. அவற்றில் ஒன்று நியூ யோர்க் பொது நூலகத்திலும், மற்றொண்டு டெக்சாசில் உள்ள டம்கம் பைபிள் அருங்காட்சியகத்திலும், பிறிதொன்று இங்கிலாந்து தேசிய நூலகத்திலும் உள்ளன. மேலும் இதன் சொற்ப எண்ணிக்கை, புகழ் காரனமாக இது இன்றைய நிலவரத்தில் 99,500 அமெரிக்க டாலர்கள் வரை விலை போகின்றது.


</doc>
<doc id="203231" url="https://ta.wikipedia.org/wiki?curid=203231" title="நன்செய்">
நன்செய்

தமிழ்நாட்டில் உள்ள வேளாண்மை செய்யும் நிலங்களில் நீர்ப் பாய்ச்சல் ஆதாரம் மிகுந்த நிலப் பகுதிகள் நன்செய் என்ற சொல்லால் குறிக்கப்படுகின்றன. இந்த வகைப்பாடுடைய நிலங்களில் அதிகப்படியான பயிராக நெல், கரும்பு, வாழை போன்ற பணப்பயிர்கள் மட்டுமே விளைவிக்கப்படுகின்றன. ஆற்றுநீர், தேக்கி வைக்கப்பட்ட குளத்து நீர், நன்செய் நிலங்களில் உள்ள கிணற்று நீர் ஆகிய நீர் வள ஆதாரங்களைக் கொண்டு ஓர் ஆண்டுக்கு மூன்று போகங்கள் வரை வேளாண்மை செய்யும் நிலத் தொகுதி நன்செய் எனப்படுகிறது.


</doc>
<doc id="203235" url="https://ta.wikipedia.org/wiki?curid=203235" title="புறம்போக்கு">
புறம்போக்கு

தமிழ்நாட்டில் உள்ள வேளாண்மை செய்ய முடியாத நிலங்களான, கடற்கரை, ஆறு, ஓடை, வாய்க்கால், போன்ற நீர்நிலைகள், சாலை, மேய்ச்சல் தரிசு, இடுகாடு, போன்ற பொதுப் பயன்பாட்டிற்கான நிலப்பகுதிகள் புறம்போக்கு எனக் குறிக்கப்படுகின்றன. இப் புறம்போக்கு நிலங்கள் தனியாரல்லாத, மாநில அரசு, நடுவண் அரசு, மற்றும் உள்ளாட்சி அமைப்புகளால் பராமரிக்கப்படுகின்றவை ஆகும்.
தமிழ்நாட்டில் நிலப் பயன்பாடு தொடர்பான பதிவுகளில் சோழர்கள் காலத்திலிருந்தே புறம்போக்கு என்கிற சொல் பயன்பாட்டில் இருந்துவந்துள்ளது. இந்த இடங்கள் ‘போக்கு’, அதாவது வருவாய் ஆவணங்களுக்கு வெளியே (புறம்) இருப்பதால் ‘புறம்போக்கு' எனப்பட்டன. அரசனோ - அரசோ, புறம்போக்குப் பகுதிகளில் இருந்து எந்த வரியையும் எதிர்பார்க்க முடியாது.


</doc>
<doc id="203237" url="https://ta.wikipedia.org/wiki?curid=203237" title="சித்வன் மாவட்டம்">
சித்வன் மாவட்டம்

சித்வான் மாவட்டம் (Chitwan District, நேபாளி: चितवन जिल्ला), நேபாள மாநில எண் 3ல் அமைந்து இம்மாவட்டம், நேபாளத்தின் 77 மாவட்டங்களில் ஒன்றாகும். இதன் தலைமையிட நகரம் நேபாளின் பெரிய நான்காவது பெரிய நகரான பரத்பூர் ஆகும். 

நேபாளத்தில் உள்ள சித்வன் பள்ளத்தாக்கின் காரணமாக, இந்த மாவட்டத்திற்கு இப்பெயர் சூட்டப்பட்டது. சமசுகிருதச் சொற்களான சித்த (எண்ணங்கள்), வனம் (காடு) ஆகியவற்றின் கூட்டால் இப்பெயர் பெற்றது எனக் கூறுவர். இங்கு அமைந்த சித்வான் தேசியப் பூங்கா உலகப் பாரம்பரியக் களங்களில்]] ஒன்றாகும். நாராயணி பாலம், ஏரிக்கரைக்கருகில் யானை சவாரி ஆகியன குறிப்பிடத்தக்கன.



</doc>
<doc id="203242" url="https://ta.wikipedia.org/wiki?curid=203242" title="பொன்னேரி அகத்தீஸ்வரர் திருக்கோயில்">
பொன்னேரி அகத்தீஸ்வரர் திருக்கோயில்

பொன்னேரி அகத்தீஸ்வரர் திருக்கோயில், திருவள்ளூர் மாவட்டம், பொன்னேரியில் அமைந்துள்ள சிவன் கோயில் ஆகும்.

சென்னை-கொல்கத்தா தேசிய நெடுஞ்சாலையிலிருந்து தச்சூரிலிருந்து பழவேற்காடு-பொன்னேரி சாலையில் 5 கி.மீ தொலைவில் உள்ளது.

இத் தலத்தில் உள்ள சிவனை அகத்தியர் வணங்கியதன் காரணமாக மூலவர் அகத்தீஸ்வரர் என்று அழைக்கப்படுகிறார். 
அம்மன் ஆனந்தவல்லியம்மன். கோயில் பிரகாரத்தில் பழமையான புற்று ஒன்று காணப்படுகிறது. இங்கு அகத்திய தீர்த்தக்குளம் உள்ளது. இக் கோயிலின் இராஜகோபுரம் ஐந்து நிலை உடையது. தைப்பூசத்தையொட்டி இங்கு தெப்பத் திருவிழா நடைபெறுகிறது.



</doc>
<doc id="203245" url="https://ta.wikipedia.org/wiki?curid=203245" title="மாவட்ட வருவாய் அலுவலர்">
மாவட்ட வருவாய் அலுவலர்

மாவட்ட வருவாய் அலுவலர் (District Revenue Officer) மாவட்ட ஆட்சித்தலைவருக்கு அடுத்த நிலையில் இருக்கும் பணி மாவட்ட வருவாய் அலுவலர் பணியாகும். இவர் வருவாய்த்துறையின் அனைத்துச் செயல்பாடுகளையும் கவனிக்கிறார். மாவட்ட ஆட்சித்தலைவர் விடுமுறையில் இருக்கும் போதும், மாவட்ட ஆட்சித் தலைவர் பதவியில் யாரும் நியமிக்கப் படாத நிலையிலும், இவர் மாவட்ட ஆட்சித்தலைவர் பணியைக் கூடுதலாகக் கவனிப்பார்.

மாவட்ட வருவாய் அலுவலர் பொறுப்பிற்கு வருவாய்த்துறையில் பணியாற்றி பதவி உயர்வு பெற்றவர்கள் அந்தந்த மாநில அரசால் நியமிக்கப்படுகிறார். நிலம் சார்ந்த பிணக்குகளைத் தீர்வு காணவும், சட்டம் ஒழுங்கு பிரச்சனைகளைக் கவனிப்பதற்காகவும் இவருக்கு மாவட்ட நீதித்துறை முதன்மை நடுவர் பொறுப்பும் கூடுதலாக அளிக்கப்பட்டுள்ளது.

மாவட்ட ஆட்சி அமைப்பு

தமிழ்நாடு வருவாய்த்துறை அமைப்பு


</doc>
<doc id="203247" url="https://ta.wikipedia.org/wiki?curid=203247" title="சலார் ஜங் அருங்காட்சியகம்">
சலார் ஜங் அருங்காட்சியகம்

சாலார்சங் அருங்காட்சியகம் ("Salarjung Museum") ஐதராபாத்திலுள்ள ஒரு அருங்காட்சியகமாகும். ஏழாவது நிசாம், நவாப் மிர் ஓசுமான் அலிகானின் (Nawab Mir Osman Ali Khan), ஏழாவது நிசாமின் முதன்மை அமைச்சராக, மிர் யுசுப் அலி கான் (Mir Yusaf Ali Khan) மூன்றாவது சாலார் சங் (Salar Jung 111) 1899 முதல் 1949 வரையில் இருந்தார். இவர் ஒரு சிறந்த கலை இரசனையாளர். இவரது சொந்த முயற்சியினால் சேகரிக்கப்பட்ட கலைநயம் மிக்க பொருட்களே இந்த அருங்காட்சியகத்தில் உள்ளவை. மக்களைக் கவரும் ஒரு முக்கிய இடமாக இது விளங்குகிறது. முதலில் இவ் வருங்காட்சியகம் சாலார்சங் குடும்ப மாளிகையான திவான் டியோரியில்தான் (Dewan Deorhi) அமைக்கப்பட்டிருந்தது. 1968 ல் தான் முசி ஆற்றின் தென்கரையிலுள்ள புதிய கட்டிடங்களுக்கு மாற்றப்பட்டது. இந்திய நாட்டிலுள்ள மூன்று தேசிய அருங்காட்சியகங்களுள் இதுவும் ஒன்று. இங்கு உலகெங்கிலுமிருந்து சேகரிக்கப்பட்ட அதிகமான கலைப்பொருட்கள் உள்ளன. ஆறு பகுதிகளைக் கொண்டுள்ளது. இந்திய, மத்திய கிழக்கு, நேப்பாளம், திபெத்து, மியன்மார், தூரகிழக்கு மற்றும் ஐரோப்பிய கலைப் பொருட்களும் சிறுவர் பகுதியும் உள்ளன. இது ஒரு கலைப் பொருட்களுக்கான அருங்காட்சியகம் ஆகும். இங்கே யானைத் தந்தம், சலவைக்கல் போன்றவற்றால் செய்யப்பட்ட பல விலைமதிப்பற்ற பொருட்கள் உள்ளன. இது இந்தியாவின் மூன்றாவது பெரிய அருங்காட்சியகமும், ஒரு மனிதனால் சேகரிக்கப்பட்ட அரும்பொருட்களின் தொகுதிகளில் உலகிலேயே மிகப்பெரியதும் இதுவாகும். கிபி முதலாம் நூற்றாண்டிலிருந்து பல நாகரிகங்களையும் சேர்ந்த மதிப்பு மிக்க சேகரிப்புக்களைக் கொண்ட இந்த அருங்காட்சியகம் இந்தியா முழுவதும் பெயர் பெற்றது.

ஐதராபாத்தின் ஏழாவது நிசாமின் பிரதம அமைச்சரான மூன்றாம் நவாப் மிர் யூசுஃப் அலி கான் சலார் ஜங் (1889-1949) தனது வருமானத்தில் குறிப்பிடத் தக்க அளவைச் செலவு செய்ததுடன் 35 ஆண்டுகள் முயன்று இந்த அரும் பொருட்களைச் சேகரித்தார். அவரது முன்னோரது மாளிகையான திவான் தேவ்டியில் அவர் விட்டுச்சென்ற இந்தப் பொருட்களைப் பயன்படுத்தி முதலில் அந்த மாளிகையிலேயே ஒரு தனியார் அருங்காட்சியகம் அமைக்கப்பட்டிருந்தது. இதனை 1951 ஆம் ஆண்டில் ஜவகர்லால் நேரு திறந்து வைத்தார். சலார் ஜங் சேகரித்த பொருட்களில், இப்போது இருப்பது பாதியளவே எனப் பலர் கருதுகிறார்கள். இவர் மணம் செய்து கொள்ளாது தனியே வாழ்ந்ததால் இப் பொருட்களின் பாதுகாப்புக்கு அவர் தனது அலுவலர்களையே நம்பியிருந்தார். ஆனால் அவர்கள் அவற்றில் பலவற்றை எடுத்துக் கொண்டு போய்விட்டதாகச் சொல்லப்படுகிறது. மேலும் சில பொருட்கள், திவான் தேவ்டியில் இருந்து பொருட்களை இப்போதுள்ள கட்டிடத்துக்கு மாற்றும் போது தொலைந்தோ களவுபோயோ விட்டதாகத் தெரிகிறது. இந்த அருங்காட்சியகம் 1968 ஆம் ஆண்டில் இப்போதுள்ள இடத்துக்கு மாற்றப்பட்டது. இது 1961 ஆம் ஆண்டின் சலார் ஜங் அருங்காட்சியகச் சட்டத்தின் கீழ், ஆந்திரப் பிரதேசத்தின் ஆளுனரைப் பதவிவழித் தலைவராகக் கொண்ட நம்பிக்கைப் பொறுப்பாளர் சபை ஒன்றினால் நிர்வகிக்கப்படுகிறது.

இந்த அருங்காட்சியகத்தில் உலோகச் சிற்பங்கள், சலவைக்கல் சிற்பங்கள், ஓவியங்கள், தந்தத்தில் செதுக்கப்பட்ட நுணுக்கமான கலைப் பொருட்கள், விதவிதமான துணிகள், பீங்கான் சாடிகள், விரிப்புகள், கடிகாரங்கள், இருக்கைகள் என்று சுமார் 42.000 பொருட்களும், 60,000 நுால்களும் 950 கையெழுத்துப் பிரதிகளும் உள்ளன. இவற்றுடன் பெரிய நுாலகம், படிக்கும் அறை, பதிப்பகம், இரசாயண முறையில் பொருட்களைப் பாதுகாக்கும் ஓர் ஆய்வகம், விற்பனையகம் பாேன்றவையும் உள்ளன. ராஜா ரவிவர்மா ஓவியங்கள், ஒளரங்கசீப், ஜஹாங்கீர், நுார்ஜஹானுடைய வாள்கள், திப்பு சுல்தானின் அங்கிகள், தலைப்பாகை, நாற்காலிகள் என்று வரலாற்று முக்கியத்துவம் மிக்க பல பொருட்கள் இங்கு காட்சிப்படுத்தப்பட்டுள்ளன. முக்காடு போட்டிருக்கும் இரபேக்கா சிலை மிகவும் புகழ் பெற்றது. 1876 ஆம் ஆண்டில் பென்சொனி என்னும் இத்தாலிய சிற்பியால் இந்தச் சிற்பம் செதுக்கப்பட்டது. உலகின் பல்வேறு நாடுகளிலிருந்து பெறப்பட்ட குரான் நுால்கள், விதவிதமான அளவுகளிலும், வடிவங்களிலும் இங்கே வைக்கப்பட்டிருக்கின்றன. தங்கம், வெள்ளித் தகடுகளில் எழுதப்பட்ட குரான், மிகச் சிறிய குரான் போன்று பல இங்குள்ளன. கடிகாரங்களுக்கு என்று தனி அறை உள்ளது. பழங்கால சூரியக் கடிகாரத்திலிருந்து இருபதாம் நுாற்றாண்டின் அதிநவீன கடிகாரங்கள் வரை வைக்கப்பட்டிருக்கின்றன. உருப்பெருக்கும் கண்ணாடியைப் பயன்படுத்தி பார்க்கக்கூடிய கடிகாரமும் இங்குள்ளது. இங்கு வரும் பார்வையாளர்களை வெகுவாக ஈர்க்கும் ஒரு பொருள் இசைக்கடிகாரம் ஆகும். 200 வருடங்களாக இந்தக் கடிகாரம் ஒரு முறை கூடப் பழுதாகாமல் ஓடிக்கொண்டுள்ளதாகத் தெரிவிக்கப்படுகிறது. 




</doc>
<doc id="203249" url="https://ta.wikipedia.org/wiki?curid=203249" title="மக்கள் சமூகம், இலங்கை">
மக்கள் சமூகம், இலங்கை

இலங்கை பல்லின மக்கள் ஒன்றாக வாழும் நாடாகும். இவர்கள் பல சமயங்களை பின்பற்றுவதுடன், தனித்துவமான கலாசாரங்களையும் பேணி வருகின்றனர். பொதுவாக அனைத்தின மக்களும் ஒற்றுமையாக வாழ்ந்த போதும், கடந்த இரு தசாப்தங்களாக இனப்பிரச்சனை தலைவிரித்தாடுகிறது. இதனால் பல அரசியல், சமூக பிரச்சினைகள் தோன்றியுள்ளன.

இலங்கையின் மக்கள்தொகை 20 மில்லியன் ஆகும். இலங்கை ஒரு வளர்முக வரும் நாடாகயிருந்த போதும் அது வளர்ந்த நாடுகளை மிஞ்சும் அளவிற்கு அதன் மக்கள்தொகை வளர்ச்சி வீதம் குறைவாக உள்ளது. மேலும் இது மிகவுயர்ந்த வாழ்க்கைச் சுட்டெண்ணை கொண்டுள்ளது.

இலங்கையின் ஆண்/பெண் பால் விகிதாசாரம் 0.98 என உள்ளது, இது தென்னாசியாவில் உள்ள இதர நாடுகளுடன் ஒப்பிடும் பொது எதிர்மாறான தன்மையை காட்டுகின்றது.

இலங்கையின் பெரும்பான்மை இனத்தவர் சிங்களவர் ஆவார். இவர்கள் நாட்டின் மொத்த மக்கள்தொகையில் 74.88% ஆக உள்ளனர். நாட்டின் அடுத்த முக்கிய இனத்தவராக தமிழர் உள்ளார்கள். நாட்டின் மக்கள் தொகையில் 15.37% ஆன இவர்கள், இலங்கை தமிழர் மற்றும் இந்தியத் தமிழர் என இரு பெரும் பிரிவினராகவுள்ளனர். இலங்கை தமிழர் நாட்டின் வடக்கு, கிழக்கு மாகாணங்களிலும், இந்திய தமிழர் நாட்டின் மத்திய மாகாணம், பதுளை மாவட்டத்திலும், பெரும்பான்மையாக வாழ்கின்றனர். இலங்கையின் இதர இனங்களாக சோனகர் (அரபிய வழிதோன்றல்கள் 9.23%), இலங்கை மலாயர் 0.2%, பறங்கியர் (ஐரோப்பிய வழிதோன்றல்கள் 0.18%), வேடர்கள்(காட்டு வாசிகள்) மற்றும் ஏனையோர் (0.14%) உள்ளனர்.

2011 ஆம் ஆண்டின் கணக்கெடுப்பின் படி, இலங்கையின் பிரதான மதங்கள் பௌத்தம் (70.19%), இந்து சமயம் (12.61%), இஸ்லாம் (9.71%) கிறிஸ்தவம் (7.45%) (கத்தோலிக்க திருச்சபை 6%, சீர்திருத்தத் திருச்சபையினர் 1%) ஆகவும் உள்ளது. சிங்களவர் பெரும்பாலாக தேரவாத பௌத்ததை பின்பற்றுவதுடன், தமிழர் பெரும்பாலாக இந்து சமயிகளாக உள்ளனர்.

இலங்கையின் தேசிய மொழிகளான தமிழும், சிங்களமும் நிர்வாகம், கல்வி, நீதி போன்ற துறைகளிலும், ஆங்கிலம் வணிகத்துறையிலும் பெரும்பாண்மையாக பயன்பாட்டிலுள்ளது. 1987மாம் ஆண்டில் கைசாத்திடப்பட்ட இலங்கை - இந்திய ஒப்பந்தத்தின் முலம் தமிழும், சிங்களமும் அரசு கரும மொழிகளாகவும், ஆங்கிலம் இணைப்பு மொழியாகவும் அரசியல்யாப்பில் அங்கீகாரிக்கப்பட்டுள்ளது. ஆங்கிலம் பரவலாக இலங்கையில் உபயோகத்திலுள்ள போதிலும், பறங்கியர் மட்டுமே இதை தங்கள் தாய் மொழியாகக் கொண்டுள்ளனர்.

சாதிய அமைப்பே இலங்கையின் சமூக கட்டமைப்பின் சமூக அதிகார படிநிலையின் அடித்தளம். சாதிய கட்டமைப்பு பிறப்பு, தொழில், பொருளாதாரம் மற்றும் சமயம் சார்ந்த கூறுகளால் ஆனது. இவ்வமைப்பின் தோற்றத்தை வேதங்களில் வலியுறுத்தப்படும் "நான்கு வர்ண" சாதி பெரும்பிரிவுகளில் காணலாம். அவற்றினிடையேயான ஏற்றத்தாழ்வு நிலை ஒவ்வொறு பகுதியிலும் வெவ்வேறாக இருக்கின்றது. வேதங்களில் கூறப்படும் சாதி நெறிகளை தவறாக புரிந்து கொண்ட காரணத்தால் மத்திய காலங்களில் சமூகத்தில் சாதி அடிப்படையில் பாகுபாடுகளும் ஏற்றத்தாழ்வுகளும் ஏற்பட்டன. பல முன்னேற்றங்கள் ஏற்பட்டபொதும் நாட்டின் அரசியலிலும் திருமணம் உட்பட்ட பல சமூக வழக்கங்களிலும் சாதி ஒரு முக்கிய இடம் வகிக்கிறது.

பொதுவாக கருவளம் என்பதற்கு பல்வேறு அறிஞர்கள் பல்வேறு கருத்துக்களை முன்வைத்துள்ளன. அந்த அடிப்படையில். Hazel R. Barath (1992) என்பவரின் '“Population Geography”' என்ற நூலில் “பொதுவாக கருவளம் என்றபதம் சகல உயிர்வாழ் இனங்களும் தம்மை ஒத்த உயிர்களை தாங்கி அவற்றை பிரசவிக்கின்ற திறமை. குறிப்பாக உயிருடன் நிகழ்கிகன்ற பிறப்புக்களின் உண்மைச் சம்பவம்.” என்று குறிப்பிடப்பட்டுள்ளது. அவ்வாறே தோம்ஸன் மற்றும் லூயிஸ் என்ற அறிஞர்கள் “பொதுவாக ஒருதொகுதிப் பெண்களினது உண்மையான மீள் இனப்பெருக்க நிறைவேற்றத்தினைக் குறித்து நிற்கும்” என்று குறிப்பிட்டுள்ளார்கள்.

வளர்ச்சி அடைந்து வருகின்ற நாடுகளில் தெற்காசியாக் கருவளப் போக்கு சற்று வித்தியாசமானது அதிலும் இலங்கை சமூகக்குறிகாட்டிகள் பலவற்றில் விதிவிளக்குகளைக் கொண்டநாடாக இருக்கின்றது. எடுத்துக்காட்டாக இலங்கையின் 2006 ஆம் ஆண்டு தரவுகளின் படி எழுத்தறிவு வீதம் 97% பருமட்டான பிறப்பு வீதம் 11% பருமட்டான இறப்பு வீதம் 6% இயற்கை அதிகரிப்பு வீதம் 1.1% எனவே இலங்கை ஏனைய தெற்காசிய நாடுகளில் இருந்து விலகியதொரு போக்கை கொண்டு காணப்படுகின்றது எனலாம். அதேவேளை இலங்கையின் கருவளப்போக்கு ஒரு தொடர்ச்சியான வீழ்ச்சிப் போக்கை காட்டி நிற்கின்றது. குறிப்பாக 1950களின் பிற்பாடு இதனை சிறப்பாக அவதானிக்கலாம். 1963ஆம் ஆண்டில் பெண் ஒருவருக்கு 5 பிறப்புக்கள் காணப்பட்டது. (De Silva W 1991) மொத்தக் கருவளவீதம் 1993ஆம் ஆண்டு 2.3 ஆக வீழ்ச்சி கண்டது. (குடிவரையியல் சுகாதார அளவீடு 1993) இதனைத் தொடர்ந்து 1995-2000 காலப்பகுதியில் 1.96ஆக வீழ்ச்சி கண்டது. (குடிவரையியல் சுகாதார அளவீடு 2000) 2006 ஆம் ஆண்டிலும் ஒரு தாயிக்கு 2 பிள்ளை என்ற விகிதத்திலே காணப்பட்டுள்ளது.(World Population Chart Sheet 2006) இலங்கையின் குடிக்கணிப்பானது முதன்முதலில் 1871 ஆம் ஆண்டு மேற்கொள்ளப்பட்டது. இதனைத்தொடர்ந்து 1981 ஆம் ஆண்டு வரை ஒரு சிலகாலப்பகுதிகள் தவிர ஒவ்வொரு 10 ஆண்டுகளுக்கு ஒரு முறை குடிக்கணிப்பு மேற்கொள்ளப்பட்டு வருகின்றது. மேலும் இலங்கையில் முதன்முதலாக கருவள அளவீடானது 1975 ஆம் ஆண்டில் மேற்கொள்ளப்பட்டது. (Srilanka Fertility Survery 1975). எனவே கடந்த 3 தசாப்தமாக கருவளம் பற்றிய தகவல்களை பெற்றுக்கொள்ளக் கூடியதாக இருப்பதால் இலங்கையின் கருவளப்போக்கின் வரலாற்றை அணுகக்கூடியதாக இருக்கின்றது.இந்தஅடிப்படையில் இலங்கையின் கருவள அளவீடுகளில் சிறந்த முறையான மொத்தக் கருவள வீதத்தை நோக்கின் 1953 ஆம் ஆண்டு தொடக்கம் 2005-2006 காலப்பகுதி வரையான கருவள வீழ்ச்சிப் போக்கை அவதானிக்கக் கூடியதாக உள்ளது.

வருடம் மொத்தக் கருவள வீதம்

மூலம்: Registrar Generals Department 2007.

<br>
இதன்படி பருமட்டான பிறப்பு வீதமானது 1964 ஆம் ஆண்டிலிருந்து நோக்கும் போது படிப்படியான குறைவைக் காட்டினாலும் 2001 ஆம் ஆண்டிலிருந்து சற்று அதிகரித்த போக்கைக் காட்டி நிற்பதை அவதானிக்கலாம்.
குறிப்பாக மொத்தக் கருவளவீதம் பருமட்டான பிறப்பு வீதம் என்பனவற்றில் கருவளதிடீர் வீழ்ச்சியையம் சிலகாலம் தளம்பளில் உயர்வையம் காட்டி நிற்கின்றது. இதற்கு முக்கிய காரணம் கருவளத்தைத் தீர்மானிக்கும் முக்கிய காரணிகளில் ஏற்பட்ட தாக்கம் ஆகும். இதன்படி 1955-1975 காலப்பகுதியில் கருவளவீழ்ச்சிக்கான காரணங்களில் தாமதமான திருமணங்கள் பிரதான காரணியாக குறிப்பிடத்தக்கது. (Wright 1968) றைற் என்பவர் குறிப்பிடுகையில் “பெண்களின் திருமண அந்தஸ்து அவர்களின் திருமண வயதில் ஏற்பட்ட மாற்றங்கள் என்பன இக்காலப்பகுதியில் கருவள வீழ்ச்சிக்கு பிரதான காரணங்களாக அமைந்துள்ளன எனக் குறிப்பிட்டுள்ளார்.

அதே வேளையில் 1970 ஆம் ஆண்டுகளின் நடுப்பகுதியில் இருந்து குடும்பக் கட்டுப்பாட்டு முறைகளில் ஏற்பட்ட படிப்படியான வளர்ச்சியம் கருவள வீழ்ச்சிக்கு காரணமாக அமையலாயிற்று. இலங்கையில் 1953 ஆம் ஆண்டில் குடும்பத்திட்டச்சங்கம் ஆரம்பித்து 1965 ஆம் ஆண்டு வரையில் அதன் நிகழ்ச்சித்திட்டச் செயற்பாடுகள் பெரும்பாலும் நடைமுறையில் இடம் பெறவில்லை. 1965 ஆம் ஆண்டின் இறுதியிலிருந்து 3 கட்டங்களாக விரிவாக்கம் பெற்ற இத்திட்டம் 1968 ஆம் ஆண்டின் போது நாடு முழுவதையம் உள்ளடக்கியதாக வியாபித்தது.

இந்த அடிப்படையில் கருவளத்தைத் தீர்மானிப்பதில் பெண்களின் தொழில் அந்தஸ்து கல்விமட்டம் வருமானம் கலாசார மதநம்பிக்கை கணவர்மார் கல்வி தொழில் போன்ற காரணிகளும் கருவளத்தில் தாக்கம் செலுத்திAள்ளதை அவதானிக்கலாம். இது தொடர்பாக (Caldwell 1982) கோல்ட்வெல் என்பவர் “விருத்தி அடைந்த கல்வியால் கருவளமட்டம் குறைவடைந்துள்ளது கல்வி அறிவ திருமணவயதை பாதிக்கின்றது”. எனக்குறிப்பிட்டுள்ளதை அவதானிக்கலாம்.

இந்த அடிப்படையில் இலங்கையின் கருவளத்திலும் இவ்வாறான காரணிகளின் செல்வாக்கை அவதானிக்கக் கூடியதாக உள்ளது எனலாம். இலங்கை கருவளக் கட்டுப்பாடு தொடர்பான அழுத்தமான சட்டங்கள் இன்றுவரையில் கொண்டுவர வில்லை என்றாலும் கருவளத்தின் வளர்ச்சிப் போக்கில் ஒரு வீழ்ச்சியை அவதானிக்கக் கூடியதாகவே உள்ளது. இந்த அடிப்படையில் எதிர்வரும் காலங்களில்கருவளம் ஒரு முறையான மெதுவான வளர்ச்சிப் போக்கை எடுத்துச் செல்ல வேண்டுமானால் அதற்கு நாட்டு மக்களும் அரசாங்கத்துக்கு ஒத்துழைப்பு வழங்கவது அவசியமாகும். இதன்படி ஒரு நாட்டின் குடித்தொகை வளங்களை ஒத்துக் காணப்படும் போது அந்நாட்டின் அபிவிருத்திக்கும் அது வழிவகுக்கும் என்பது சந்தேகமில்லை.




</doc>
<doc id="203250" url="https://ta.wikipedia.org/wiki?curid=203250" title="விளாதிமிர் லெனின்">
விளாதிமிர் லெனின்

விளாதிமிர் இலீச் லெனின் ("Vladimir Ilyich Lenin", ; , – ஜனவரி 21, 1924), ஒரு உருசியப் புரட்சியாளரும், போல்செவிக் கட்சியின் தலைவரும், சோவியத் ஒன்றியத்தின் முதல் அதிபரும், மற்றும் பின்னாளில் ஜோசஃப் ஸ்டாலினால் மார்க்சியம்-லெனினியம் என்று விரிவுபடுத்தப்பட்ட லெனினியம் என்ற கோட்பாட்டின் நிறுவுனரும் ஆவார்.

"லெனின்" என்பது் ரஷ்யப் புரட்சிக்காக அவர் கொண்டிருந்த புனைபெயர்களில் ஒன்று. பின்னாளில் தன்னுடைய உண்மையான "விளாடிமிர் உலியனொவ்" என்கிற பெயரை "விளாடிமிர் லெனின்" என்று மாற்றிக்கொண்டார். சில சமயங்களில் அவரை "நிக்கலாய் லெனின்" (Nikolai Lenin) என்று மேற்கத்திய கம்யூனிச எதிர்ப்பாளர்களும் வெளிநாட்டுப் பத்திரிகையாளர்களும் வர்ணித்தார்கள். ஆனால், சோவியத் யூனியனில் அவர் இப்பெயரினால் அறியப்படவில்லை.

லெனின் என்கிற அவருடைய பெயரின் மூலக்காரணம் பற்றி பல கருத்துக்கள் உள்ளன. மேலும், அந்தப் பெயரினை எதற்காகத் தேர்வு செய்தார் என்று அவர் சொன்னதாக அறியப்படவில்லை. இப்பெயருக்கு லேனா என்கிற நதியின் பெயரோடு தொடர்பிருக்கலாம் எனக் கூறப்படுகிறது. இதே காலகட்டத்தில் முன்னணி ரஷ்ய மார்க்சியவாதியான "ஜார்ஜி பிளிகானொவ்" (Georgi Plekhanov) என்பவர் வோல்கா நதியோடு தொடர்புடைய வோல்ஜின் என்கிற புனைபெயரினைக் கொண்டிருந்தார். லேனா நதி வோல்கா நதியை விட நீண்ட தூரம் ஓடுவதாலும் எதிர்த் திசையில் ஓடுவதாலும் லெனின் என்கிற பெயரினை லெனின் தேர்வு செய்வதற்கு காரணம் என்று ஒரு கருத்தும் கூறப்படுகிறது. ஆனால், அந்தக் காலகட்டத்தில் லெனின் பிளிகானொவின் எதிப்பாளர் அல்ல. மேலும், லேனா படுகொலைக்கு முன்னரே இப்பெயர் வழங்கப்படுவதால் அதற்கும் இப்பெயருக்கும் தொடர்பில்லை என அறியப்படுகிறது.

விளாடிமிர் லெனின் 22 ஏப்ரல் 1870ல் ரஷ்யாவில் வால்கா நதியின் கரையோரம் உள்ள சிம்பிர்ஸ்க் எனும் நகரத்தில் இல்யா உல்யனாவ் - மாயா உல்யானவ் தம்பதிகளுக்கு மகனாகப் பிறந்தார். இவருடைய இயற்பெயர் விளாடிமிர் இலீச் உல்யானவ் என்பதாகும். அலெக்ஸாண்டர், டிமிட்ரி என்ற சகோதரர்களும், ஆனர், மரியா, ஆல்கா என்ற சகோதரிகளும் லெனினுக்கு இருந்தனர். இல்யா உல்யனாவ் மாவட்ட கல்வி அதிகாரியாக பணியாற்றிக் கொண்டிருந்தார்.

இவருடைய தந்தையின் இறப்பிற்குப் பிறகு, அண்ணன் அலெக்ஸாண்டர் ஜார் மன்னனை கொல்ல முயன்றதுக்காக 1887 ஆம் ஆண்டு மார்ச் 1ம் நாள் கைது செய்யப்பட்டரார். அதனையடுத்து 1887 ஆம் ஆண்டு மே 8ம் நாள் ஜார் மன்னரின் காவல்துறையால் மரண தண்டனை நிறைவேற்றப்பட்டு உயிரிழந்தார்.

1887 ஆம் ஆண்டு கசான் பல்கலைக் கழகத்தில் லெனின் சேர்ந்தார், அப்பொழுது அன்னையுடன் சில்பர்க் நகரில் ஒரு வாடகை வீட்டில் தங்கினார். அங்கு தனது சகோதரர் அலெக்ஸாண்டரைப் போல தீவிரமான கருத்துகளை உடைய லாசர் போகோராக் (Lazar Bogoraz) உடன் சந்திப்பு நேர்ந்தது. லாசர் மக்கள் சுதந்திர கட்சி என்ற உழைப்பாளர்களின் நலன் சார்ந்த இடதுசாரி அமைப்பினை ஏற்படுத்தியிருந்தவர்.

லெனின் பல்கலைகழகத்தில் சட்டப்படிப்பினை படித்தார். அப்பொழுது மாணவர்களுடன் இணைந்து போராட்டங்களில் ஈடுபட்டார், இதனால் காவல்துறையினரால் கைது செய்யப்பட்டார். பல்கலைக் கழகம் அவருக்கு படிப்பு தர மறுத்தது. இதனையடுத்து லெனின் தானே சட்டப்படிப்பினை ஒன்றரை வருடத்தில் படித்து தேர்ந்ததாக கூறப்படுகிறது.

தொழிலாளர் விடுதைலை இயக்கம் என்பதை தொடங்கி ரஷ்யாவில் தொழிலாளர்களிடையே காரல் மார்க்ஸின் கொள்கைகளை பரப்புரை செய்தார். 1895-ல் கைது செய்யப்பட்டு சைபீரியாவிற்கு நாடு கடத்தப்பட்டார். அவர் விடுதலையாகி வந்தது 1900ல். ஸ்பார்க் என்ற பெயரில் நாளிதழ் ஒன்றினை தொடங்கினார்.

விளாடிமிர் லெனின் தன் இளமைக் காலத்தில் நடாயா கிரூப்ஸ்காயா என்ற பள்ளி ஆசிரியயை காதலித்து திருமணம் செய்துகொண்டார். இருவரையும் ஜார் அரசு சைபீரியாவிற்கு நாடுகடத்தியது.

ரஷ்யாவில் பொதுவுடமை ஆட்சியை நிறுவுவதற்குக் காரணமாக இருந்த முக்கிய அரசியல் தலைவர் லெனின் ஆவார். இவருடைய இயற்பெயர் விளாடிமிர் இலியீச் உலியானாவ் என்பதாகும். ஆனால், இவருடைய புனை பெயரான "லெனின்" என்ற பெயரிலேயே இவரை உலகம் நன்கறியும்.
பொதுவுடமைக் கொள்கையை நிறுவிய உலகப் புகழ்பெற்ற கார்ல் மார்க்ஸ் என்பாரின் ஆர்வம் மிக்க சீடரான லெனின், மார்க்ஸ் அவ்வப்போது கோடி காட்டிய கொள்கைகளை நடைமுறையில் தீவிரமாகச் செயற்படுத்தினார் லெனின் உருவாக்கிய பொதுவுடமைக் கொள்கை வரலாற்றில் மிகுந்த செல்வாக்கு மிக்க மாந்தர்களுள் ஒருவராக அவர் ஏற்றுக் கொள்ளப்பட்டிருக்கிறார்.

சைபீரியாவில் இவர் கழித்த இந்த மூன்றாண்டுக் காலம் இவருக்கு அத்துணை துயர்மிகுந்ததாக இருக்கவில்லை. அங்கு இருந்தபோதுதான் லெனின் 1898 இல் தமக்கு தோழியராக இருந்த குரூப்ஸ்காயா என்பவரை மணந்து கொண்டார். "ரஷ்யாவில் முதலாளித்துவம் வளர்ந்த வரலாறு" என்ற நூலையும் அப்போதுதான் எழுதினார். இவருடைய சைபீரிய வாழ்க்கை 1900 பிப்ரவரியில் முடிவடைந்தது. சில மாதங்களுக்குப் பிறகு இவர் மேற்கு ஐரோப்பாகவுக்குச் சென்றார். அங்கு இவர் ஒரு தொழில்முறைப் புரட்சி வாதியாக சுமார் 17 ஆண்டுகள் கழித்தார். அதுபோது, இவர் சார்ந்திருந்த ரஷ்யன் சமூக-ஜனநாயகத் தொழிலாளர் கட்சி "போல்ஷ்விக்" கட்சி என்றும், "மென்ஷவிக்" கட்சி என்றும் இரண்டாக உடைந்தது. லெனின் பெரிய கட்சியாக இருந்த "போல்ஷ்விக்" கட்சிக்குத் தலைவரானார். 1914 இல் தொடங்கிய முதல் உலகப் போர் லெனினுக்குப் பெரிய வாய்ப்புகளைத் தேடித் தந்தது. அந்தப் போரில் ரஷியாவுக்குப் பெருந்தோல்வி ஏற்பட்டது. பொருளாதாரத் துறையில் பேரழிவுகள் ஏற்பட்டன.

1917 ஆம் ஆண்டு மார்ச் மாதத்தில் ஜார் அரசு கவிழ்க்கப்பட்டது. ரஷியாவில் மக்களாட்சி அரசு ஏற்படலாம் என்று கூடத் தோன்றியது. ஜார் ஆட்சி வீழ்ந்த பின்னர் ரஷியாவில் ஜனநாயகக் கட்சிகள் ஒன்று சேர்ந்து ஒரு தற்காலிக அரசை அமைத்திருந்தன. ஆனால், அந்தக் கட்சிகளுக்கு மக்கள் ஆதரவு இல்லை என்பதையும், மக்களின் எதிர்ப்பைச் சமாளிக்கும் வலிமை அக்கட்சிகளுக்கு இல்லை என்பதையும் லெனின் அறிந்து கொண்டார். கட்டுக் கோப்பும் ஒழுக்கமும் வாய்ந்த தம்முடைய பொதுவுடைமைக் கட்சி எண்ணிக்கையில் சிறியதாக இருப்பினும், அது ஆட்சியைப் பிடிப்பதற்கு அரிய வாய்ப்பி உருவாகியிருப்பதையும் லெனின் கண்டார். எனவே, தற்காலிக அரசை கவிழ்த்துவிட்டு பொதுவுடைமை அரசை நிறுவும்படி அவர் போல்ஷ்விக் கட்சியினரைத் தூண்டினார். "இப்போது இல்லையெனில் இனி எப்போதும் இல்லை" என்று கூறி அவர்களை ஊக்குவித்தார்.

1917 ஜூலையில் நடந்த ஒரு புரட்சி முயற்சி வெற்றி பெறவில்லை. இந்தப் புரட்சியின் எதிரிகள் இவரை ஜெர்மன் கையாள் என்று காட்ட முயன்றனர். அதனால் இவர் முதலில் பெட்ரோகிராடு நகரில் ஒரு குடும்பத்தினருடனும், பின்னர், பின்லாந்திலும் ஒளிந்திருந்தார். பின்னர், 1917 நவம்பரில் நடந்த இரண்டாவது புரட்சி வெற்றி பெற்றது. லெனின் தாயகம் திரும்பி, புதிய ஆட்சியின் தலைவரானார்.அரசுத் தலைவர் என்ற முறையில் லெனின் ஈவிரக்கமின்றி நடந்து கொண்டார். ஆயினும், மக்கள் நலனுக்குப் பயன்படுகின்ற கொள்கைகளைச் செயல்படுத்துவதில் தீவிர நாட்டமுடையவராக இருந்தார். லெனின் முதலில் முழுமையான சோசலிசப் பொருளாதாரத்தை மிக விரைவாக ஏற்படுத்துவதில் தீவிரம் காட்டினார். ஆனால், இந்த முயற்சி தோல்வி கண்டபோது இவர் தமது கொள்கையை மாற்றிக் கொண்டார். முதலாளித்துவமும் சோசலிசமும் இணைந்த ஒரு கலப்புப் பொருளாதாரத்தை வகுத்துச் செயற்படுத்தினார். இந்தப் பொருளாதார முறையே சோவியத் ஒன்றியத்தில் பல ஆண்டுகள் வரை தொடர்ந்து நீடித்தது.

முதலாம் உலகப் போரினைத் தொடர்ந்து ரஷ்யாவில் தொழிலாளர்கள் பலரும் பாதிக்கப்பட்டனர். வறுமை, பட்டினி சூழ்ந்தது. இப் போரினை லெனின் போன்ற தலைவர்கள் கொள்ளக்காரப் போர் என்று வர்ணித்தனர். ஜார் மன்னருக்காக போராடிய தொழிலாளர்கள் தாங்கள் முதலாளிகளால் சுரண்டப்படுவதை லெனின் பிரட்சாரம் மூலம் அறிந்தனர். போரினை நிறுத்த மக்கள் அனுப்பிய மனுக்கள் ஜார் மன்னரால் நிராகரிப்பட்டதால், 1917ம் ஆண்டு பிப்ரவரி மாதம் மக்களால் இப்புரட்சி நிகழ்த்தப்பட்டு ரஷ்யாவில் மன்னராட்சி முடிவுக்கு கொண்டுவரப்பட்டது. இப்புரட்சியால் ரஷ்யாவின் ஆட்சியை கைப்பற்றிய மிதவாத கம்யுனிஸ்டுகள் ஜார் மன்னரையும் அவரது குடும்பத்தினைரையும் சுட்டுக் கொன்றார்கள். இருப்பினும் உணவுப் பற்றாற்குறை ரஷ்யாவில் நிலவி வந்தது.

அக்டோபர் புரட்சியானது ("October revolution") 1917ல் நிகழ்த்தப்பட்ட பிப்ரவரி புரட்சியை தொடர்ந்து இரண்டாவது கட்டமாக நடத்தப்பட்டதாகும். இது விளாடிமிர் லெனின், மற்றும் லியோன் ட்ரொட்ஸ்கி ஆகியோர் தலைமையில் போல்ஷெவிக்குகளால் நடத்தப்பட்டது. போல்ஷெவிக் புரட்சி என்றும் இப்புரட்சி அறியப்படுகிறது. இதன் மூலம் இடைக்கால ரஷ்ய அரசாங்கம் வீழ்ந்து 1918லிருந்து 1920 ரஷ்யா உள்நாட்டு கலகங்களை சந்தித்தது. அதன் பிறகு 1922ல் சோவியத் ஒன்றியம் அமைக்கப்பட்டது.

சிலர் இப்புரட்சியினை நவம்பர் புரட்சி என்றும் அழைக்கின்றனர். பிப்ரவரி புரட்சியை பயன்படுத்தி ஆட்சிக்கு வந்த மிதவாத கம்யுனிஸ்டுகளால் ரஷ்யாவில் பெரும் மாற்றம் நிகழவில்லை. இந்த சந்தர்ப்பத்தினை பயன்படுத்தி லெனின் தனது நண்பர்களால் உருவாக்கப்பெற்ற செம்படையினைக் (செஞ்சேனை) கொண்டு ரஷ்யாவினை கைப்பற்றினார். நவம்பர் 7-ஆம் நாள் தலைநகர் பெட்ரோகிராடை வளைத்த இப்படைகளைக் கண்டு இடைக்கால அரசின் வீரர்கள் விலகி நிற்க, வன்முறையில்லாமல் ரஷ்யா கம்யுனிஸ்ட் நாடாக மாறியது.

லெனின் ஒரு செயல்வீரராக விளங்கினார். ரஷியாவில் பொதுவுடமை அரசை நிறுவுவதற்குக் கண்ணுங் கருத்துமாகப் பாடுபட்டார். அவர் கார்ல்
மார்க்சின் கொள்கைகளை ஏற்றுக் கொண்டு அவற்றை நடைமுறை அரசியல் செயற்படுத்தினார். 1917 நவம்பர் முதற்கொண்டு உலகெங்கும் பொதுவுடமை ஆட்சி தொடர்ந்து விரிவடைந்து வந்தது. இன்று உலக மக்களில் ஏறத்தாழ மூன்றில் ஒரு பகுதியினர் பொதுவுடமை ஆட்சியின் கீழ் இருக்கிறார்கள். லெனின் முக்கியமாக அரசியல் தலைவராக விளங்கிய போதிலும், அவர் தமது புரட்சிகரமான எழுத்துகளில் மூலமாகவும் கணிசமான அளவுக்குச் செல்வாக்கு பெற்றார்.

லெனின், மார்க்ஸ் தத்துவத்தில் ஊறியவர். அவருடைய கொள்கைகள், மார்க்சின் கொள்கைகளுக்கு முரண்படவில்லை. எனினும், முதன்மைகளை அளிப்பதில் அவர் மார்க்சிடமிருந்து பெரிதும் மாறுபட்டார். லெனின் புரட்சி இயக்கங்களை நிறுவுவதில் மிகுந்த அனுபவம் உடையவர். உலகம் முழுவதும் நடைபெற்ற தொழிலாளர் இயக்கங்களை நன்கு அறிந்தவர். ஒரு நாட்டுக்கு உகந்த முறைகளைப் பிற நாடுகளுக்கும் பயன்படுத்துவதை வன்மையாக எதிர்த்தவர். நாட்டுக்கும் உலகத்துக்கும் ஏற்ற முறையில் புரட்சி இயக்கங்களை உருவாக்க வேண்டும் என்ற உறுதியான கொள்கை உடையவர். அவர் புரட்சி நடவடிக்கைகளில் மிகுந்த ஈடுபாடு உடையவராக இருந்தார். வன்முறை இன்றியமையாதது என்று அவர் வலியுறுத்தி வந்தார். "வர்க்கப் போராட்டத்தில ஒரு சிக்கல் கூட வன்முறையின்றி தீர்க்கப்பட்டதாக வரலாறே இல்லை!" என்று அவர் வலியுறுத்தினார். "தொழிலாளர் சர்வாதிகாரம்" பற்றி மார்க்ஸ் இங்குமங்கும்தான் குறிப்பிட்டுள்ளார். ஆனால், லெனின் இந்தக் கோட்பாட்டைத் தீவிர வெறியுடன் பின்பற்றினார். "தொழிலாளர் சர்வாதிகாரம் என்பது வன்முறையின் அடிப்படையில் அமைந்த அதிகாரமேயன்றி வேறில்லை. அந்த அதிகாரத்தை சட்டத்தினாலோ, ஆட்சியினாலோ கட்டுப்படுத்த முடியாதது" என்று அவர் நம்பினார். லெனினுடைய பொருளாதாரக் கொள்கைகளை விட, சர்வாதிகாரம் பற்றிய அவரது கொள்கைகள் தாம் மிகவும் முக்கியத்துவம் வாய்ந்தனவாகும். சோவியத் அரசின் தனிச் சிறப்புக்குக் காரணம் அதன் பொருளாதாரக் கொள்கைகள் அல்ல (வேறு பல நாடுகளிலும் சோசலிச அரசுகள் ஆள்கின்றன). மாறாக அரசியல் அதிகாரத்தை நிரந்தரமாகத் தக்கவைத்துக் கொள்வதற்கான அதன் உத்திகள் தாம் தனித்தன்மை வாய்ந்தனவாகும். லெனினின் காலம் முதற்கொண்டு உலகின் ஒரு முறை நிலையாக வேரூன்றி விட்ட எந்த ஒரு பொதுவுடைமை அரசும் கவிழ்க்கப்பட்டதில்லை. பொதுவுடைமை அரசுகள் ஆட்சியைப் பிடித்தவுடன், நாட்டிலுள்ள பத்திரிகைகள், வங்கிகள், திருச்சபைகள், தொழிற்சங்கங்கள் முதலிய அதிகார நிறுவனங்கள் அனைத்தையும் தம் வலுவான கட்டுப்பாட்டின் கீழ்க் கொண்டு வந்து, உள் நாட்டில் ஆட்சியைக் கவிழ்ப்பதற்கான வாய்ப்பினை அடியோடு ஒழித்து விடுகின்றன. அவர்களுடைய படைக்கலங்களில் பலவீனமானது ஏதேனுமொன்று இருக்கத்தான் செய்யும். ஆனால் அந்த பலவீனத்தை இதுவரை யாரும் கண்டுபிடிக்கவில்லை.

பொதுவுடைமை இயக்கம், மிகுந்த அரசியல் முக்கியத்துவம் வாய்ந்த ஓர் இயக்கம் என்பதில் ஐயமில்லை. அந்த இயக்கத்தில் மிகவும் செல்வாக்கு மிக்கவர் மார்க்சா, லெனினா என்பது முக்கியமில்லை. மார்க்ஸ், லெனினுக்கு முன்னர் வாழ்ந்தவர்; லெனின் மீது செல்வாக்குச் செலுத்தியவர். இந்தக் காரணத்தினாலேயே மார்க்சை அதிக முக்கியத்துவம் வாய்ந்தவராக கருதுகிறேன். எனினும், ரஷியாவில் பொதுவுடைமை நிறுவுவதில் லெனினுடைய நடைமுறை அரசியல் திறமைதான் அதிக முக்கியத்துவம் வாய்ந்ததாக அமைந்திருந்தது எனலாம். லெனின் இல்லாதிருந்திருந்தால், ஆட்சியைப் பிடிப்பதற்கான ஒரு வாய்ப்புக்காக பொதுவுடைமைவாதிகள் மேலும் பல ஆண்டுகள் காத்திருக்க வேண்டியிருந்திருக்கலாம்; அவர்களுக்கு வலுவான எதிர்ப்புத் தோன்றி, அவர்கள் ஆட்சியைப் பிடிக்காமலே போயிருக்கலாம், அவர் மிகக் குறுகிய காலமே ஆட்சியிலிருந்தார் என்பதையும் கவனத்தில் கொள்ள வேண்டும். மேலும், சோவியத் ஒன்றியத்தில் தொழிலாளர் சர்வாதிகாரம் நிறுவப் பெற்றதற்கு, லெனினுக்குப் பின் ஆட்சிக்கு வந்து லெனினைவிடவும் ஈவிரக்கமின்றி ஆட்சி புரிந்த ஜோசஃப் ஸ்டாலினும் முக்கிய காரணமாவார். லெனின் தமது வாழ்நாள் முழுவதும் கடுமையாக உழைத்தார். அவர் ஈடிணையற்ற எழுத்தாளராகவும் விளங்கினார். அவர் எழுதிய நூல்கள் 55 தொகுதிகளாகத் தொகுக்கப் பெற்றுள்ளன. லெனின் தமது புரட்சிப் பணியில் தீவிர ஈடுபாடுடையவராக இருந்தார். அவர் தமது குடும்பத்தை நேசித்த போதிலும், அந்தக் குடும்பப் பாசம் தமது அரசியல் பணிக்கு இடையூறாக இருக்க அவர் ஒருபோதும் அனுமதித்ததில்லை. லெனின் தமது ஆயுள் முழுவதும் அடக்குமுறையை ஒழிப்பதற்குப் பாடுபட்டபோதிலும், அவருடைய சாதனைகளின் நிகர விளைவாக அமைந்தது உலகின் கணிசமான பகுதியில் தனிநபர் சுதந்திரங்கள் அனைத்தும் அழிக்கப்பட்டதாகும்.

விளாடிமிர் லெனின் மீது 1918-ஆம் ஆண்டு துப்பாக்கி சூடு நடந்தது. அதை ஒரு ரஷ்யப் பெண் நிகழ்த்தினார். இருப்பினும் அந்நிகழ்வில் லெனின் உயிர் பிழைத்தார்.

லெனின் இடைவிடாமல் நீண்டகாலம் உழைத்து வந்தது, அவருடைய உடல் நலத்தைச் சீர் குலைத்தது. அதனால் 1922 மே மாதம் அவருக்குப் பக்கவாதம் ஏற்பட்டது. அவர் வேலை செய்யாமல் ஓய்வு எடுக்க வேண்டும் என மருத்துவர்கள் ஆலோசனை கூறினார்கள். அவருக்குத் திசு தடித்தல் என்னும் நோய் முற்றியது. பேச முடியாத நிலையும் ஏற்பட்டது. டிசம்பரில் இவரது வலக்கையும் செயல் இழந்தது. அது முதல் முற்றிலும் செயலற்ற நிலையிலேயே இருந்த லெனின் தனது 54-ம் வயதில் 1924-ஆம் ஆண்டு ஜனவரி 21-ஆம் நாள் மூளை நரம்பு வெடித்து மரணமடைந்தார். இவருடைய மறைவினால் நாடெங்கும் மக்கள் துயரத்தில் ஆழ்ந்தனர். அவருடைய உடல் தைலமூட்டி மாஸ்கோவிலுள்ள செஞ்சதுக்கத்தில் ஒரு அழகான கல்லறையில் வைக்கப் பெற்றது. அந்த உடல் இன்றும் அழியாமல் உள்ளது. அதனை இன்றும் ஆயிரக்கணக்கான மக்கள் நாள்தோறும் பார்த்து மரியாதை செலுத்தி வருகிறார்கள்.

லெனின் இறந்தாலும் அவருடைய உடல் பதப்படுத்தப்பட்ட நிலையில் ரஷ்யாவில் உள்ள செஞ்சதுக்கத்தில் பாதுகாக்கப்பட்டது. அலங்கரிக்கப்பெற்ற நிலையில் அவரது உடல் பொது மக்களின் பார்வைக்கு 1930ம் ஆண்டில் இருந்து வைக்கப்பெற்றது இவ்விடத்திற்கு லெனின் மாஸோ லியம் என்று பெயர். கிறிஸ்துவ மத வழக்கப்படி உடலானது புதைக்கப்பட வேண்டும் என கிறிஸ்துவ குருமார்கள் தொடர்ந்து வலியுறுத்தி கொண்டிருந்தனர். 1989-ல் ரஷ்ய பாராளுமன்ற உறுப்பினர் ஒருவர் லெனின் உடலை அவருடைய தாயாரின் சமாதிக்கு அருகில் அடக்கம் செய்ய வேண்டுமென கூறியதை அடுத்து பலத்த எதிர்ப்பு தெரிவிக்கப்பட்டது.

சோவியத் யூனியன் உடைந்த பிறகு லெனின் உடல் முறைப்படி அடக்கம் செய்யப்பட வேண்டுமென கோரிக்கை பரவலாக எழுந்தது. இதனைத் தொடர்ந்து விளாடிமிர் புடினின் ஆட்சிகாலத்தில் லெனின் உடல் அடக்கம் செய்யப்படுமென அறிவிப்பு வெளிவந்தது.

எதிர் கால விஞ்ஞான வளர்ச்சி இறந்தவர்களை உயிர்ப்பிக்கும் வல்லமை அடையக்கூடும் என்று அப்போதைய பொதுவுடமை தலைவர்கள் கருதியமையால் லெனின் உடல் பாதுகாக்கப்பட்டது என சொல்லப்படுகிறது.





</doc>
<doc id="203265" url="https://ta.wikipedia.org/wiki?curid=203265" title="கிராஸ் பெல்ட்">
கிராஸ் பெல்ட்

கிராஸ் பெல்ட், 1970-ல் பொன்னப்பனின் தயாரிப்பில் வெளிவந்த மலையாளத் திரைப்படம் 





</doc>
<doc id="203267" url="https://ta.wikipedia.org/wiki?curid=203267" title="அம்பலப்புரா">
அம்பலப்புரா

அம்பலப்புரா, 1970-ல் தாராசந்து பர்ஜாதியா தயாரித்த மலையாளத் திரைப்படம். 



</doc>
<doc id="203268" url="https://ta.wikipedia.org/wiki?curid=203268" title="கே. ஏ. தாமோதர மேனன்">
கே. ஏ. தாமோதர மேனன்

கே. ஏ. தாமோதர மேனன், முன்னாள் கேரள அமைச்சரும், எழுத்தாளரும் ஆவார்..



கேரளத்தின் பறவூரில் பிறந்தவர். கருமாலூர் தாழத்துவீட்டில் அச்சுதன் பிள்ளை, களப்புரய்க்கல் நங்கு அம்மை ஆகியோர் இவரது பெற்றோர். இவர் 1906 ஜூன் 12-ல் பிறந்தார். 1980 நவம்பர் 1-ல் இறந்தார்.



</doc>
<doc id="203274" url="https://ta.wikipedia.org/wiki?curid=203274" title="தரவுக்கணம்">
தரவுக்கணம்

தரவுக்கணம் அல்லது தரவுத் தொகுப்பு ("Dataset") என்பது தரவுகளின் தொகுப்பு ஆகும். பொதுவாக ஒரு தரவுத்தளத்தில் அமைந்துள்ள அட்டவணையின் உள்ளடக்கத்தை குறிக்கும். அட்டவணையில் உள்ள ஒவ்வொரு பத்தியை(column) ஒரு குறிப்பிட்ட மாறி குறிக்கிறது, மற்றும் ஒவ்வொரு வரிசையும்(row) தரவில் உள்ள ஒரு குறிப்பிட்ட உறுப்பினரை ஒத்துள்ளது. தரவுக்கணம் என்பது தரவு பொருட்களின் தொகுப்பாகவும் கருதலாம். 

பொதுவாக நாம் தரவுக்கணத்தின் பண்புகளாக பின்வரும் மூன்றை குறிப்பிடலாம்:

பரிமாணம் என்பது தரவுக்கணத்தில் உள்ள தரவுப் பொருள் எத்தனை இயற்பண்புகளை கொண்டுள்ளது என்பதை குறிக்கிறது. 
ஸ்பார்சிட்டி என்பது தரவுகளில் பூஜ்யம் இல்லாத மதிப்புக்களின் எண்ணிக்கையை குறிக்கும். இது குறிப்பிடத்தக்க வகையில் கணக்கிடுதல் நேரத்தையும் சேமிப்பையும் மிச்சப்படுத்துகிறது.
தரவுக்கணத்தின் நுணுக்கத்தை பொறுத்து தரவின் பண்புகள் வேறுபடும்.தரவுக்கணத்தின் நுணுக்கம் கரடுமுரடனதாக இருந்தால் தரவின் அமைப்பை அறிய முடியாது.


பொது பயன்பாட்டு தரவுக்கனங்களின் தொகுப்புகள் பொதுவாக ஆராய்ச்சி நோக்கங்களுக்காகவும், கற்பதற்காகவும் இலவசமாக கிடைக்கும் தரவுக்கனங்கள் ஆகும்.



</doc>
<doc id="203281" url="https://ta.wikipedia.org/wiki?curid=203281" title="உலகக் கழிவறை நாள்">
உலகக் கழிவறை நாள்

உலகக் கழிவறை நாள் ("World toilet day") ஆண்டு தோறும் நவம்பர் 19 ஆம் நாள் கொண்டாடப்பட்டு வருகிறது. இந்நாளிலேயே 2001 ஆம் ஆண்டில் உலகக் கழிவறை அமைப்பு ஆரம்பிக்கப்பட்டது. அன்று முதல் இவ்வமைப்பின் உறுப்பு நாடுகள் இந்நாளை உலகளாவிய முறையில் சிறப்பாகக் கொண்டாடி வருகின்றன. அடிப்படைக் கழிவறை வசதிகள் பற்றியும், அது குறித்த விழிப்புணர்வை மக்களுக்கு ஏற்படுத்துவதுமே இந்நாளின் முக்கிய நோக்கமாகும்.

2013 சூலையில் ஐக்கிய நாடுகள் பொதுச் சபை நவம்பர் 19 ஆம் நாளை ஐக்கிய நாடுகளின் சிறப்பு நாளாகக் கொண்டாடுவதெனத் தீர்மானித்தது. இதற்கான முன்மொழிவை சிங்கப்பூர் ஐக்கிய நாடுகள் சபையில் முன்வைத்து அத்தீர்மானம் ஏகமனதாக ஏற்றுக் கொள்ளப்பட்டது.

ஐக்கிய நாடுகள் மற்றும் வேறு அமைப்புகளின் அறிக்கைகளின் படி உலகின் மூன்றில் ஒரு பங்கு மக்கள் அடிப்படை கழிவறை வசதிகளற்று வாழ்கிறார்கள் எனக் கணக்கிடப்பட்டுள்ளது.
இந்தியாவில் 2011 மக்கள் தொகைக் கணக்கெடுப்பு அறிக்கையின்படி 131 மில்லியன் குடும்பங்களில் கழிவறை வசதி இல்லை எனவும் அவர்களில் எட்டு மில்லியன் குடும்பத்தினர் பொதுக் கழிவறையையும் 123 மில்லியன் குடும்பங்கள் வெளியிடங்களையும் கழிவறைகளாகப் பயன்படுத்துகிறார்கள்.



</doc>
<doc id="203282" url="https://ta.wikipedia.org/wiki?curid=203282" title="ராய்ப்பூர் மக்களவைத் தொகுதி">
ராய்ப்பூர் மக்களவைத் தொகுதி

ராய்ப்பூர் சட்டமன்றத் தொகுதி, இந்தியாவின் சத்தீஸ்கர் மாநிலத்தில் உள்ள பாராளுமன்றத் தொகுதி ஆகும். 2013 ஆம் ஆண்டுத் தேர்தலே அண்மைய தேர்தல் ஆகும். 


ராய்ப்பூர் சட்டமன்றத் தொகுதி, கீழ்க்கண்டவாறு பிரிக்கப்பட்டுள்ளது. :

இவை அனைத்தும் ராய்ப்பூர் மாவட்டத்தில் உள்ளன.



</doc>
<doc id="203283" url="https://ta.wikipedia.org/wiki?curid=203283" title="ராய்ப்பூர் மாவட்டம்">
ராய்ப்பூர் மாவட்டம்

ராய்ப்பூர் மாவட்டம், இந்திய மாநிலமான சத்தீஸ்கரில் உள்ளது. இங்கு தாது வளங்கள் அதிகளவில் உள்ளன. இதன் தலைமையகமாக ராய்ப்பூர் நகரம் விளங்குகிறது. இங்கு ஏறத்தாழ 30 இலட்சம் மக்கள் வாழ்கின்றனர்.

2011 ஆம் ஆண்டின் மக்கள் தொகைக் கணக்கெடுப்பின்படி, சத்தீஸ்கரில் அதிக மக்கள் தொகையைக் கொண்ட மாவட்டம் இதுவே. 

ராய்ப்பூர் மாவட்டத்தை 13 வட்டங்களாகப் பிரித்துள்ளனர். இங்கு இரண்டு மக்களவைத் தொகுதிகளும், 13 மாநிலச் சட்டப் பேரவைகளும் உள்ளன.
இங்கு வாழும் மக்கள் சத்திசுகரி மொழியில் பேசுகின்றனர். பெண்கள் புடவைகளை அணிகின்றனர்.

இங்குள்ள சம்பரண் என்னும் ஊரில் வல்லபாச்சார்யா.என்ற முனிவர் பிறந்தார்.


</doc>
<doc id="203294" url="https://ta.wikipedia.org/wiki?curid=203294" title="அயூப் அஸ்மின்">
அயூப் அஸ்மின்

அல் சேக் அயூப் அஸ்மின் ("Al Shaikh Ayub Asmin") இலங்கை அரசியல்வாதியும், மாகாண சபை உறுப்பினரும் ஆவார்.

யாழ்ப்பாணத்தில் பிறந்த அஸ்மின் நல்லாட்சிக்கான மக்கள் இயக்கம் தலைமையிலான அரசியல் கூட்டணியின் உறுப்பினர் ஆவார்.

அஸ்மின் 2013 மாகாணசபைத் தேர்தல்களில் தமிழ்த் தேசியக் கூட்டமைப்பின் சார்பில் மன்னார் மாவட்டத்தில் போட்டியிட்டு, 1009 வாக்குகள் பெற்றுத் தோல்வியடைந்தார்.. ஆனாலும் தமிழ்த் தேசியக் கூட்டமைப்புக்குக் கிடைத்த மேலதிக இரண்டு இடங்களில் ஒன்று இவருக்கு வழங்கப்பட்டு 1வது வட மாகாண சபைக்குத் தேர்தெடுக்கப்பட்டார். இவருக்கு வட மாகாணத்தின் முசுலிம்களுக்கான மீள்குடியேற்றம் மற்றும் புனர்நிர்மாணம் தொடர்பாக முதலமைச்சருக்கான ஆலோசகராக முதலமைச்சரினால் நியமிக்கப்பட்டார். அயூப் அஸ்மின் மாகாண சபை உறுப்பினராக முதலைமைச்சர் க. வி. விக்னேஸ்வரன் முன்னிலையில் வீரசிங்கம் மண்டபத்தில் 2013 அக்டோபர் 11 இல் பதவிப் பிரமானம் செய்தார்.


</doc>
<doc id="203295" url="https://ta.wikipedia.org/wiki?curid=203295" title="புனித பசில் பேராலயம்">
புனித பசில் பேராலயம்

அகழியின் மீது அமைந்துள்ள மிகவும் தூய இறையன்னையின் பாதுகாவலின் முதன்மைப்பேராலயம் (, ) அல்லது போக்ரோவ்ஸ்கி முதன்மைப்பேராலயம் () என்பது மாஸ்கோவிலுள்ள செஞ்சதுக்கத்தில் அமைந்துள்ள உருசிய மரபுவழித் திருஞ்சபையின் ஆலயத்தின் அதிகாரப்பூர்வ பெயராகும். இவ்வாலயம் பொதுவழக்கில் "பேறுபெற்ற பசிலியின் முதன்மைப்பேராலயம்" ("Cathedral of Vasily the Blessed") () எனவும், ஆங்கிலத்தில் "புனித பசில் பேராலயம்" () எனவும் அழைக்கப்படுகின்றது. இது 1555–61 காலப்பகுதியில் "அச்சத்திற்குரிய" இவானின் கட்டளையால் அஸ்டிரகான் மற்றும் காசான் முற்றுகையின் நினைவாக கட்டப்பட்டது.


</doc>
<doc id="203297" url="https://ta.wikipedia.org/wiki?curid=203297" title="கிறிஸ்து மீட்பர் பேராலயம்">
கிறிஸ்து மீட்பர் பேராலயம்

கிறிஸ்து மீட்பர் பேராலயம் ("Cathedral of Christ the Saviour", (, "Khram Khrista Spasitelya") என்பது கிரெம்லினின் தென்மேற்கிலிருந்து சிறு தொலைவிலுள்ள மொஸ்கோ ஆற்றின் தென் பகுதியில் அமைந்துள்ள உருசியாவின் மொஸ்கோவில் அமைந்துள்ள பேராலயம் ஆகும். இதன் முழு உயரமும் ஆக அமைந்து உலகிலுள்ள மிக உயரிய இரசிய மரபுவழி கிறித்தவ சபை தேவாலயமாகும்.




</doc>
<doc id="203302" url="https://ta.wikipedia.org/wiki?curid=203302" title="வருடம் 2000 சிக்கல்">
வருடம் 2000 சிக்கல்

வருடம் 2000 சிக்கல் (ஆங்கிலத்தில் : Year 2000 problem அல்லது Y2K problem ) என்பது கி.பி 2000 ஆம் ஆண்டு ஏற்பட்ட ஒரு பிரச்சனை ஆகும். கணினி சார்ந்த அல்லது சாராத தரவு சேமிப்பில் இது காணப்பட்டது. நான்கு இலக்க வருடத்தை இரண்டு இலக்கமாக சுருக்கும் போது 2000 என்பது 00 என குறிப்பிடபடும். அதனால் கணினி நிரல்கள் xx99 எனும் ஆண்டிலிருந்து xx00 என்னும் ஆண்டிற்கு தாவ சிரமப்பட்டன. 
இது ஜனவரி 1, 2000 ஆம் ஆண்டிற்கு பிறகு சில தேதி சார்ந்த கணிணி செயலாக்கங்களை பாதித்தது.


</doc>
<doc id="203304" url="https://ta.wikipedia.org/wiki?curid=203304" title="அரவிந்தன் (இயக்குனர்)">
அரவிந்தன் (இயக்குனர்)

அரவிந்தன், மலையாளத் திரைப்பட இயக்குனர் ஆவார். இவரது முழுப்பெயர் கோவிந்தன் அரவிந்தன் (கோ. அரவிந்தன்) என்பதாகும்.

இவர் 1935 சனுவரி 21 ல் கோட்டயத்தில் பிறந்தார். மலையாள எழுத்தாளரான எம். என். கோவிந்தன் நாயர் இவரது தந்தை. திரைப்பட இயக்குனராகும் முன், மாத்ருபூமி இதழில் ‘செறிய மனுஷ்யரும் வலிய லோகவும்’ என்னும் சித்திரக்கதை எழுதியிருந்தார். 1960களின் ஆரம்பத்தில் வெளியான இந்தக் கதையில் ராமு, குருஜி என்ற கதாப்பாத்திரங்களைக் கொண்டிருந்தது. 

சிதம்பரம், வாஸ்துஹாரா உட்பட திரைப்படங்கள், சி. வி. ராமனின் சிறுகதைகளை முதன்மைப்படுத்தி வெளிவந்தன.

இவர், சிறந்த இயக்குனருக்கான அரசின் விருதினை, 1974, 1978, 1979, 1981, 1985, 1986, 1990 ஆகிய ஆண்டுகளில் பெற்றார். சிறந்த இயக்குனருக்கான தேசிய விருதினை 1977, 1978, 1986 ஆகிய ஆண்டுகளில் பெற்றார்.

அரவிந்தன் 1991 மார்ச்சு 15 ஆம் நாள் அன்று இறந்தார்.



</doc>
<doc id="203306" url="https://ta.wikipedia.org/wiki?curid=203306" title="அக்கு அக்பர்">
அக்கு அக்பர்

அக்கு அக்பர், மலையாளத் திரைப்பட இயக்குனர் ஆவார். 2009-ல் வெளியான ”வெறுதே ஒரு பார்ய” என்ற திரைப்படத்தின் வெற்றியால் புகழ் பெற்றார். 2007-ல் வெளியான இந்தித் திரைப்படம், “கௌரி: த அன்பார்ன்” என்ற திரைப்படம் இவரது முக்கிய திரைப்படங்களில் ஒன்று.





</doc>
<doc id="203308" url="https://ta.wikipedia.org/wiki?curid=203308" title="ராகுல் தேவ் பர்மன்">
ராகுல் தேவ் பர்மன்

ராகுல் தேவ் பர்மன் (Rahul Dev Burman) (ஜூன் 27 1939 - ஜனவரி 4 1994) ஆர். டி. பர்மன் என அறியப்படும் இவர் இந்திய பாலிவுட் திரைப்படத்துறையில் திரைப்பட இசையமைப்பாளர் மற்றும் திரைப்படப் பாடகரும் ஆவார்.

இவரது தந்தை சச்சின் தேவ் பர்மன் ஒரு திரைப்பட இசையமைப்பாளர். ஆர். டி. பர்மனின் இரண்டாவது மனைவி திரைப்படப் பாடகி ஆஷா போஸ்லே.



</doc>
<doc id="203309" url="https://ta.wikipedia.org/wiki?curid=203309" title="அஞ்சலி மேனன்">
அஞ்சலி மேனன்

அஞ்சலி மேனன், மலையாளத் திரைப்பட இயக்குனர் ஆவார். 2012-ல் வெளியாகிய மஞ்சாடிக்குரு என்ற திரைப்படம் இவர் இயக்கிய முதல் முழுநீள திரைப்படம். பிருத்விராஜ் 2008 ஆம் ஆண்டில் இந்த திரைப்படத்திற்கு விருது கிடைத்தது. .2009-ல் நியூயார்க்கில் நடந்த தெற்காசிய திரைப்பட விழாவில் சிறந்த திரைப்படம், சிறந்த இயக்குனர், ஆகிய விருதுகளைப் பெற்றது.

கேரள கபே என்ற திரைப்படத்தையும், ஹாப்பி ஜர்னி என்றொரு திரைப்படத்தையும் இயக்கியவர் இவர் என்பது குறிப்பிடத்தக்கது.

--சிறந்த மலையாள திரைப்படத்திற்கான பிப்ரேசி விருது - மஞ்சாடிக்குரு
--சிறந்த புதிய இயக்குனருக்கான ஹசன்குட்டி விருது - மஞ்சாடிக்குரு


</doc>
<doc id="203311" url="https://ta.wikipedia.org/wiki?curid=203311" title="அமல் நீரத்">
அமல் நீரத்

அமல் நீரத் "(Amal Neerad)" மலையாளத் திரைப்பட இயக்குனர் ஆவார். இவரது சொந்த ஊர் எர்ணாகுளம்.

தந்தை மற்றும் தாயாரின் பணி காரணமாக கொல்லத்தில் பிறந்த இவர் கோட்டயத்திற்கு இடம்பெயர்ந்து இறுதியாக எர்ணாகுளத்தில் குடியேறி வாழ்ந்தார். பள்ளி மற்றும் கல்லூரி படிப்பை எர்ணாகுளத்தில் முடித்தார். 
எர்ணாகுளம் மகாராஜா கல்லூரியில் ஆசிரியருந்த சி. ஆர் ஓமனக்குட்டனின் மகன். இவர் மஹாராஜா கல்லூரியில், தொண்ணூறுகளில் பயின்றபோது, திரைப்படக் குழுவில் உறுப்பினாரயிருந்தார்>

ராம்கோபால் வர்மா தயாரிப்பில், ரோகித் சுக்‌ராஜ்‌ இயக்கிய ஜேம்ஸ் என்ற இந்தி திரைப்படத்தின் வழியான அறிமுகமானார். 


</doc>
<doc id="203312" url="https://ta.wikipedia.org/wiki?curid=203312" title="அன்வர் ரஷீத்">
அன்வர் ரஷீத்

அன்வர் ரஷீத், ஒரு மலையாள திரைப்பட இயக்குனர் ஆவார். இவர் 2005-ல் வெளியான ராஜமாணிக்கம் என்ற திரைப்படத்தினை இயக்கியவர். மம்மூட்டி நாயகனாய் நடித்திருந்த இத்திரைப்படம் பெருவெற்றி பெற்றது என்பது குறிப்பிடத்தக்கது.

தொடர்ந்து, 2007-ல் சோட்டா மும்பை என்ற திரைப்படத்தை இயக்கினார். மோகன்லால் நாயகனாய் நடித்த இதுவும் பெருவெற்றி பெற்றது. 


</doc>
<doc id="203315" url="https://ta.wikipedia.org/wiki?curid=203315" title="செகுட்டையனார் கோயில்">
செகுட்டையனார் கோயில்

செகுட்டையனார் கோயில் (ஆங்கிலம்:Seguttaiyanar Temple, Sevittaiyanar Temple; 'செவிட்டையனார் கோயில்' என்றும் அழைக்கப்படுகிறது) சிவகங்கை மாவட்டம், திருப்பத்தூர் வட்டம், சிங்கம்புணரி ஊராட்சி ஒன்றியத்தை சேர்ந்த மு. சூரக்குடி கோவில்பட்டியில் அமைந்துள்ள பழமையான ஐயனார் கோவிலாகும். இந்த கோயிலானது ஏறக்குறைய 1 ஏக்கர் பரப்பளவில் அமைந்துள்ளது. சுற்றிலும் செடி, கொடிகளால் மூடப்பட்ட இயற்கையான சூழ்நிலையில் செகுட்டையனார் வீற்றிருக்கிறார். 

முன்பொரு காலத்தில் இக்கோயிலை சுற்றியுள்ள பகுதிகள் அடர்ந்த காடாக இருந்தன. காட்டில் நிறைய மான், முயல், கீரிப்பிள்ளைகள் இருந்ததால் அவ்வப்போது வேட்டை நடைபெற்றது. அப்படி ஒருநாள் வேட்டை நடந்தபோது, மானை நோக்கி வேல்கம்பு எறியப்பட்டது. வேல்கம்பானது குறி தவறி அருகில் இருந்த புதரில் சிக்கிகொண்டது. வேல்கம்பை எடுப்பதற்காக சிலர் புதரின் அருகில் சென்று பார்த்தனர். அப்போது, வேல்கம்பு ஒரு வள்ளிக்கிழங்கில் குத்தி நிலை கொண்டிருந்தது. வேல் கம்பை எடுத்தபோது, வள்ளிக்கிழங்கில் இருந்து இரத்தம் பீறிட்டு வந்தது. இதனால் அதிர்ச்சியடைந்த மக்கள், வள்ளிக்கிழங்கை மேலும் தோண்டியபோது உள்ளே ஐயனார் சிலை இருந்தது. வேல்கம்பு தாக்கியதால் ஐயனாரின் காது பாதிக்கப்பட்டு, ஐயனார் செவிடானதாக மரபுவழிக் கதை உண்டு.

செகுட்டு ஐயனார் கோயில் அமைந்திருக்கும் மு. சூரக்குடி கோவில்பட்டியில், ஏறத்தாழ 400 முத்தரையர் குடும்பங்களை சேர்ந்த 3000 பேர் வசிக்கின்றனர். ஐயனார் செவிடான மரபு வழிக் கதையை நிரூபிக்கும் வகையில் இவ்வூரில் ஒரு வினோதமான பழக்கம் பல வருடங்களாகத் தொடர்கிறது. ஐயனார் செவிடானதால் தாங்கள் தெய்வ குற்றம் செய்ததாக உணர்ந்த மக்கள், "உன் காதை ஊனமாக்கிய நாங்களும் எங்கள் சந்ததியினரும் காதை ஊனமாக்கி கொள்கிறோம்" என வேண்டியுள்ளனர். அதன்படி, அன்றிலிருந்து இன்று வரை இவ்வூர் மக்கள் காது வளர்ப்பதைப் பழக்கமாகக் கொண்டுள்ளனர். குழந்தை பிறந்த 3 மாதங்களில் காதில் கத்தியால் துளையிட்டு வளையத்தை மாட்டி தொங்க விடுவர். வளையத்தின் எடை தாங்காமல் காது சில நாட்களில் கீழ் நோக்கி இழுபடத் தொடங்கும். இவ்வாறு மக்கள் தங்களது காதை வளர்த்துக் கொள்கின்றனர். இதில் ஆண், பெண் என வேறுபாடு இல்லை. திருமண வயதில் உள்ள சில பெண்கள் வளர்ந்த தங்கள் காதை வெட்டி, மீண்டும் ஒட்ட வைத்துக் கொள்வதும் நடந்துள்ளது. நாகரீகம் கருதியும், திருமணம் தடைபடுவதைக் கருத்தில் கொண்டும் தற்போது பெண்களுக்கு மட்டும் காது வளர்ப்பதில் விதிவிலக்கு கொடுக்கப்பட்டுள்ளது. முன்னர், காது வளர்க்க மறுத்த சிலருக்கு காது செவிடாதல், உடல் ஊனமாதல் போன்ற குறைபாடுகள் ஏற்பட்டதாகவும் இவ்வூர் மக்கள் கூறுகின்றனர்.

=ஸ்ரீ செகுட்டையனார் கோவில் புரவி எடுப்பு திருவிழா= 

செகுட்டையனார் கோயில் புரவியெடுப்பு திருவிழா சிவகங்கை மாவட்டத்தின் குறிப்பிடத்தகுந்த விழாக்களில் ஒன்றாகும். ஐயனார் சுவாமியின் வாகனம் வெள்ளைக் குதிரை என புராணங்கள் கூறுகின்றன. அதன்படி, மண்ணால் ஆன புரவிகள் (குதிரைகள்) செய்து ஐயனார் கோவிலில் வைத்து வழிபடுவதை இவ்வூர் மக்கள் வருடந்தோறும் திருவிழாவாக கொண்டாடுகின்றனர். மு. சூரக்குடி கிராமத்தில் குதிரைகள் செய்து அவற்றை ஊர்வலமாக கொண்டு சென்று கோவில்பட்டி கிராமத்தில் உள்ள கோயிலில் வைப்பர். 
திருவிழாவிற்கான ஏற்பாடுகள் ஒன்றன் பின் ஒன்றாக மு. சூரக்குடி கிராம ஊர்ப் பெரியவர்களால் செய்யப்படுகிறது. மண் குதிரைகள் செய்யும் பணிகள் திருவிழாவிற்கு சில நாட்களுக்கு முன்னர் துவங்கி வைக்கப்படுகிறது. இந்நிகழ்வு ‘பிடிமண் கொடுத்தல்' என அழைக்கப்படுகிறது. புரவிகள் செய்யும் பொறுப்பு வேளாளர் சமுதாயத்தினைச் சேர்ந்தவருக்கு வழங்கப்படும். புரவிகள் செய்யத் தேவையான களிமண் தஞ்சாவூர் பகுதியில் இருந்து பெறப்படுகிறது. முதலில் மண் புரவிகள் செய்து, சில நாட்கள் வெயிலில் காய வைத்து பின்பு சூளை வைக்கப்படும். திருவிழா அன்று குதிரைகளுக்கு வர்ணம் பூசுவர். 

கோயில் புரவி எடுப்பு விழாவையொட்டி, கிராமத்தின் சார்பில் இரண்டு பெரிய அரண்மனைப் புரவிகள் செய்யப்படும். அரண்மனைப் புரவியில் ஒன்று ஸ்ரீ செகுட்டையனார் கோயிலிலும், மற்றொன்று ஸ்ரீ சிறைமீட்ட ஐயனார் கோயிலிலும் வைக்கப்படும். ஸ்ரீ சிறைமீட்ட ஐயனார், செகுட்டையனாரின் சகோதரனாகப் பாவிக்கப்படுகிறார். கோயில் விழாவில் அரண்மனைப் புரவிகள் மட்டுமின்றி, நேர்த்திக் கடனுக்காக நூற்றுக்கணக்கான சிறிய புரவிகளும் செய்யப்படும். 

இத்திருவிழா மொத்தம் இரண்டு நாட்கள் நடைபெறும். வருடந்தோறும் ஜூன் மாதத்தில் நடத்தப்படுகிறது. முதல்நாள் மாலை, மு. சூரக்குடி கிராம புரவித் திடலில் வைக்கப்பட்டிருக்கும் புரவிகள் அனைத்தும் கச்சேரித் திடலுக்குக் கொண்டு வரப்படுகிறது. பிறகு, அங்கு இரண்டு அரண்மனைப் புரவிகளுக்கும் கிராமத்தின் சார்பில் சிறப்புப் பூஜைகள் செய்யப்பட்டு மாலைகள் அணிவிக்கப்படும். இந்த இரண்டு நாட்களும் சாமியாட்டம் நடைபெறும். மறுநாள் மாலை புரவிகள் ஊர்வலமாக எடுத்துச் சென்று ஊரிலிருந்து 1 கி.மீ தொலைவில் உள்ள ஸ்ரீ செகுட்டையனார் மற்றும் ஸ்ரீ சிறைமீட்டையனார் கோயில்களில் வைக்கப்படுவதோடு திருவிழா நிறைவடைகிறது.


</doc>
<doc id="203320" url="https://ta.wikipedia.org/wiki?curid=203320" title="காலம் கடந்த நீதி மறுக்கப்பட்ட நீதிக்குச் சமம்">
காலம் கடந்த நீதி மறுக்கப்பட்ட நீதிக்குச் சமம்

காலம் கடந்த நீதி மறுக்கப்பட்ட நீதிக்குச் சமம் ( Justice delayed is justice denied ) என்பது ஒரு சட்ட அறம். பாதிக்கப்பட ஒருவர் தீர்வுக்கான நம்பிக்கை துளியும் இன்றி பாதிப்புகளையும் சுமந்து கொண்டிருப்பது நியாயமன்று என்னும் அடிப்படையில் விரைவான விசாரணை உள்ளிட்ட உரிமைகளைப் பெற்றுத் தர இந்தக் கூற்று வலியுறுத்துகிறது. உலகெங்கும் உள்ள அரசுகளும் நீதிமன்றங்களும் நடப்பில் உள்ள முறைகளின் சிக்கல்கள் காரணமாகவும் தேங்கியுள்ள வழக்குகளின் சுமை காரணமாகவும் குற்றம் சாட்டப்பட்டவருக்கு உள்ள அரசியல் பின்புலம் காரணமாகவும் மிக மெதுவாகச் செயல்படுவதாகக் கருதும் சட்டச் சீர்திருத்தக்காரர்கள், அவற்றுக்கு எதிரான தங்கள் செயற்பாடுகளுக்கு இக்கூற்றை அடிப்படையாக கொண்டு இயங்குகிறார்கள்


</doc>
<doc id="203394" url="https://ta.wikipedia.org/wiki?curid=203394" title="லெவியாதன்">
லெவியாதன்

லெவியாதன் ("Leviathan", ) என்பது யூத டனாக், மற்றும் விவிலிய பழைய ஏற்பாட்டில் குறிப்பிடப்படும் கடல்வாழ் உயிரினம் ஆகும். இச்சொல்லானது இலத்தீன மொழிகளில் உருவத்தில் பெரிய அளவிலான கடல்வாழ் உயிரினங்களையும் பிற உருவத்தில் பெரிய உயிரினங்களையும் குறிப்பிடும் சொல்லாக பயன்படுகின்றது.

இலக்கியத்தில் (காட்டாக, ஏர்மன் மெல்வில்லின் "மோபி-டிக்") பெரிய திமிலங்களை குறிக்கிறது. தற்கால எபிரேயத்தில் திமிங்கிலத்திற்கான சொல்லாகவும் இது விளங்குகிறது. 

இதன் உருவம் யோபு 41இல் விரிவாக சித்தரிக்கப்படுகின்றது. இதை திருப்பாடல்கள் (நூல்) 104:26 மற்றும் எசாயா 27:1இல் குறிப்புகள் உள்ளன.



</doc>
<doc id="203395" url="https://ta.wikipedia.org/wiki?curid=203395" title="லெவியாதன் (நூல்)">
லெவியாதன் (நூல்)

லெவியாதன் அல்லது பொதுநலவாய சமயம் மற்றும் குடிமையின் பொருள், வடிவம் மற்றும் அதிகாரம் ("Leviathan or The Matter, Forme and Power of a Common Wealth Ecclesiasticall and Civil") — பொதுவாக லெவியாதன் எனக் குறிப்பிடப்படும்— நூல் தாமசு ஆபீசால் (1588–1679) எழுதப்பட்டு 1651இல் பதிப்பிக்கப்பட்டதாகும். இதன் தலைப்பு விவிலிய லெவியாதனிடமிருந்து பெறப்பட்டது. இந்த நூல் சமூக கட்டமைப்பையும் சட்டபூர்வ அரசையும் குறித்தானது;இது சமூக உடன்பாட்டுக் கொள்கைக்கான மிகத் தொன்மையான, மிகுந்த தாக்கமுள்ள எடுத்துக்காட்டாக கருதப்படுகிறது. "லெவியாதன்" பன்னாட்டு உறவில் அதிகாரம் குறித்த செவ்வியல் மேற்கத்திய படைப்பாக நிக்கோலோ மாக்கியவெல்லியின் "தி பிரின்சு"க்கு இணையாகக் கருதப்படுகிறது. இங்கிலாந்து உள்நாட்டுப் போரின் போது (1642–1651) எழுதப்பட்ட "லெவியாதன்" சமூக உடன்பாட்டிற்காகவும் முழுமையான இறையாண்மையுள்ள அரசால் ஆளப்படும் தேவையையும் வாதிடுகிறது. உள்நாட்டுப் போர் மற்றும் அதனால் எழுந்த வன்முறை "இயல்நிலை"யும் ("அனைவரும் அனைவருடனும் சண்டை") வலுவான பிளவற்ற அரசால் தவிர்க்க முடியும் என எழுதினார்.


</doc>
<doc id="203396" url="https://ta.wikipedia.org/wiki?curid=203396" title="தாமசு ஆபிசு">
தாமசு ஆபிசு

தாமசு ஆபீசு ("Thomas Hobbes of Malmesbury", ஏப்ரல் 5, 1588 – திசம்பர் 4, 1679), சில பழைய நூல்களில் தாமசு ஆப்சு ("Thomas Hobbs of Malmsbury"), ஓர் ஆங்கில மெய்யியலாளர் ஆவார். அவரது அரசியல் தத்துவம் குறித்த படைப்புக்களுக்காக மிகவும் அறியப்பட்டவர். அவரது 1651 நூல் "லெவியாதன்" பெரும்பாலான சமூக உடன்பாட்டுக் கோட்பாடு நோக்கில் அமைந்த மேற்கத்திய அரசியல் மெய்யியலுக்கு அடித்தளம் இட்டது.


</doc>
<doc id="203397" url="https://ta.wikipedia.org/wiki?curid=203397" title="காழ்க்கலன் மூலகம்">
காழ்க்கலன் மூலகம்

காழ்க்கலன் மூலகங்களின் முனைகள் துளையுடன் ((Perforate) காணப்படுகின்றன. இதனால் இவை துளைகளற்ற காழ்க் குழற்போலிகளிலிருந்து வேறுபடுகின்றன. காழ்க்கலன் மூலகங்கள் காழ்க் குழற்போலிகளிலிருந்து விருத்தியடைந்திருக்கலாம் என நம்பப்ப்படுகின்றது. இவற்றின் உயிரணு அறை, காழ்க் குழற்போலிகளின் உயிரணு அறையைக் காட்டிலும் அகன்றவை. துளைகளுடைய குறுக்கு சுவரினால் பிரிக்கப்பட்டிருக்கும் இவற்றின் உயிரணுக்கள், தாவரத்தின் நீள் அச்சுக்கு இணையாக, ஒன்றின் முனையின் மீது மற்றொன்றாக அமைந்துள்ளன. இவற்றின் முனையில் உள்ள குறுக்கு சுவர் முழுவதுமாக அழியுமாயின் ஒரு பெரிய ஓட்டை கொண்ட துளைத்தட்டு உருவாகிறது. இது ஒற்றைத்துளைத்தட்டு (Simple perforation plate) எனப்படும் . எ.கா. மாஞ்சிஃபெரா. துளைத்தட்டில் பல ஓட்டைகள் காணப்பட்டால், அது பல்துளைத்தட்டு (Multiple perforation plate) எனப்படும். எ.கா. லிரியோடென்ட்ரான். காழ்க்கலன் மூலகங்களின் இரண்டாம் உயிரணுசுவரும் காழ்க் குழற்போலிகளைப் போலவே வளையத்தடிப்பு, சுருள் தடிப்பு, ஏணித் தடிப்பு, வலைத்தடிப்பு அல்லது குழித்தடிப்புடன் காணப்படுகிறது. 

பூக்கும்தாவரங்களில் நீரைக் கடத்தும் முக்கியக்கூறுகளாக, காழ்க்கலன் மூலகங்கள் உள்ளன. இவை வித்துமூடியிலிகளிலும், தெரிடொ-ஃபைட்டா (Pteridophyta) களிலும் காணப்படவில்லை. ஆனால் நீட்டம் (Gnetum) என்ற வித்துமூடியிலித் தாவரத்தில் இவை காணப்படுகின்றன. இவற்றின் முக்கியப் பணி நீரையும், கனிம உப்புக்களையும் கடத்துவதாகும். இது தாவரத்திற்கு வலிமையையும் அளிக்கிறது.



</doc>
<doc id="203399" url="https://ta.wikipedia.org/wiki?curid=203399" title="மரியாவைக் காணிக்கையாக அர்ப்பணித்தல்">
மரியாவைக் காணிக்கையாக அர்ப்பணித்தல்

தூய கன்னி மரியாவைக் காணிக்கையாக அர்ப்பணித்தல் என மேற்கிலும் மிகவும் தூய இறையன்னை கோவிலுக்குள் நிழைந்தது என கிழக்கிலும் அறியப்படுவது நவம்பர் 21இல் கத்தோலிக்க திருச்சபை மற்றும் கிழக்கு மரபுவழி திருச்சபைகளின் கொண்டாடப்படும் கிறித்தவ விழாவாகும்.

இந்த நிகழ்வு புதிய ஏற்பாட்டில் விவரிக்கப்படாத ஒன்றாகும். ஆயினும் இறையேவுதல் உடையது என ஏற்கப்படாத யாக்கோபு நற்செய்தியில் (Gospel of James) இந்நிகழ்வு விவரிக்கப்படுள்ளது. முதிர்ந்த வயதான யோவாக்கிம் மற்றும் அன்னா குழந்தைப்பேறு இல்லாமல் இருந்தனர். வானதூதர் வழியாக மரியாவின் பிறப்பை அறிந்து கடவுளுக்கு நன்றியாக பிறக்கப் போகும் குழந்தையை எருசலேம் கோவிலில் கடவுளுக்கு அர்ப்பணிப்பதாக நேர்ந்து கொண்டனர் என இன்னூல் விவரிக்கின்றது. மரியாவின் பிறப்பு நற்செய்தி (Gospel of the Nativity of Mary) போன்ற இந்நிகழ்வின் பிற்கால விவரிப்புகளில் மரியாவின் மூன்றாம் வயதில் இந்த நிகழ்வு நடந்ததாக குறிக்கின்றது. மரியா கல்வி கற்கவும் கடவுளின் தாயாகும் நிலைக்கு தன்னை தயாரிக்கவும் ஆயலத்திலேயே இருந்தார் என மரபுப்படி நம்பப்படுகின்றது.

கிழக்கு திருச்சபைகளின் மரபில் "மரியா" (கிரேக்கத்தில் "Μαρία") அல்லது தேஸ்போயினா (கிரேக்கத்தில் "Δέσποινα") என்னும் பெயருடைய பெண்கள் தங்களின் பெயர் கொண்ட புனிதர் விழாவை (feast day/name day) கொண்டாடும் நாட்களின் இவ்விழா நாளும் ஒன்று.

கலையில் இந்த நிகழ்வை பொதுவாக மரியா தனது பெற்றோரைப் பிரிந்து தனியாக ஆலயப் படிகளில் ஏறி தலைமை குருவை நோக்கி செல்வதைப்போல சித்தரிப்பர்.


</doc>
<doc id="203402" url="https://ta.wikipedia.org/wiki?curid=203402" title="குழந்தை இயேசு பெருங்கோவில் (கோவா)">
குழந்தை இயேசு பெருங்கோவில் (கோவா)

குழந்தை இயேசு பெருங்கோவில் அல்லது குழந்தை இயேசு பசிலிக்கா ("Basilica of Bom Jesus") அல்லது Borea Jezuchi Bajilika (கொங்கணி) () என்னும் கத்தோலிக்க கிறித்தவ வழிபாட்டிடம் இந்தியாவின் பழைய கோவா நகரில் அமைந்து, உலகப் பாரம்பரியக் களங்களுள் ஒன்றாக புகழ்பெற்று விளங்கும் புனித இடம் ஆகும்.

இப்பெருங்கோவிலில் இந்தியாவின் திருத்தூதர் என்று அழைக்கப்படுகின்ற புனித பிரான்சிசு சவேரியாரின் உடலின் மீபொருள்கள் மக்களின் பார்வைக்கும் வணக்கத்திற்கும் வைக்கப்பட்டுள்ளன.

இக்கோவில் இந்தியாவில் போர்த்துகீசியர்களின் தலைநகராக விளங்கிய பழைய கோவா நகரில் அமைந்துள்ளது. 

குழந்தை இயேசுவுக்கு அர்ப்பணிக்கப்பட்டுள்ள இந்த கத்தோலிக்க கோவிலின் போர்த்துகீசிய பெயர் "Basílica do Bom Jesus" என்பதாகும். போர்த்துகீசிய மொழியில் "Bom Jesus" என்பது "நல்ல இயேசு" என்னும் நேரடிப் பொருள் தரும். அப்பெயரால் "குழந்தை இயேசுவை" குறிப்பது போர்த்துகீசிய வழக்கம். 

குழந்தை இயேசுவுக்கு அர்ப்பணிக்கப்பட்ட இத்திருக்கோவில் "பசிலிக்கா" ("Basilica") என்று கத்தோலிக்க திருச்சபையால் இந்தியாவில் அறிவிக்கப்பட்ட முதல் கோவில் ஆகும். இது இயேசு சபையினரின் உடைமையாக இருந்தது. இக்கோவில் இந்தியாவில் பரோக்கு கலைப் பாணிக்குச் சிறந்த எடுத்துக்காட்டாக விளங்குகிறது.

இக்கோவில் கட்டட வேலை 1594இல் தொடங்கியது. கோவில் வேலை முற்றுப் பெற்று, கோவில் 1605 மே மாதத்தில் அர்ச்சிக்கப்பட்டு அர்ப்பணிக்கப்பட்டது. கோவிலை அர்ப்பணித்தவர் அக்காலத்தில் கோவாவின் பேராயராக இருந்த அலேய்சோ தே மெனெசசு ("Dom Aleixo de Menezes") என்பவர் ஆவார்.

இக்கோவிலில்தான் புனித பிரான்சிசு சவேரியாரின் உடல் அழியாநிலையில் உள்ளது. இந்தியாவில் கத்தோலிக்க கிறித்தவ மறையைப் பரப்பிய அவர் (1542-1549) சீனா சென்று அங்கும் கிறித்தவ நற்செய்தியை அறிவிக்க அணியமான வேளையில் சீனாவின் நுழைவாயில் போல் அமைந்த சான்சியான் தீவில் 1552, திசம்பர் 2ஆம் நாள் உயிர்துறந்தார். 

புனித சவேரியாரின் உடல் முதலில் போர்த்துகீசிய மலாக்காவுக்குக் கொண்டு செல்லப்பட்டது. பின்னர் அவ்வுடல் கப்பல் வழியாக கோவா வந்தடைந்தது. சவேரியாரின் உடல் அடக்கம் செய்யப்பட்ட அதே பசுமை நிலையில் கோவா வந்தடைந்ததாகக் கூறப்படுகிறது. 

கிறித்தவர்களும் பிற சமயத்தவரும் புனித சவேரியாரின் உடலுக்கு வணக்கம் செலுத்த பெரும் எண்ணிக்கையில் அக்கோவிலுக்குச் செல்கின்றனர். அவ்வுடல் ஒவ்வொரு பத்தாண்டிலும் புனிதரின் திருவிழாவன்று மக்கள் பார்வைக்குத் திறந்துவைக்கப்படுவது வழக்கம். இறுதியாக இவ்வாறு பொதுப்பார்வைக்கு வைக்கப்பட்டது 2004ஆம் ஆண்டில் ஆகும். 

புனித சவேரியாரின் உடல் அடுத்த முறையாக 2014ஆம் ஆண்டு 22ஆம் நாளிலிருந்து 2015ஆம் ஆண்டு சனவரி 4ஆம் நாள் வரை திருப்பயணிகளின் பார்வைக்கும் வணக்கத்திற்கும் வைக்கப்படும் என்று ஏற்கனவே அறிவிக்கப்பட்டுள்ளது.

கோவாவில் அமைந்துள்ள குழந்தை இயேசு பெருங்கோவில் இந்தியாவிலேயே மிகப் பழமையான கிறித்தவக் கோவில்களுள் ஒன்றாகும். கோவிலின் தரை பளிங்குக் கற்களால் ஆனது. கோவிலின் பீடங்கள் அலங்கார முறையில் தங்கமுலாம் பூசப்பட்டு உள்ளன. ஆனால் உள் தோற்றம் எளிமையாகவே உள்ளது. 

இக்கோவிலில் புனித பிரான்சிசு சவேரியாரின் வாழ்க்கை நிகழ்ச்சிகள் சித்தரிக்கப்பட்டுள்ளன. புனித சவேரியாருக்கு அர்ப்பணிக்கப்பட்டுள்ள நினைவுக் கூடமும் அதில் அவருடைய உடலைக் கொண்டுள்ள அலங்காரப் பேழையும் இத்தாலியின் தஸ்கனி பிரதேசத்தின் ஆளுநராக இருந்த மெடிச்சி குடும்பத்தைச் சார்ந்த மூன்றாம் கோசிமோ ("Cosimo III") என்பவர் வழங்கிய நன்கொடை ஆகும். 

சவேரியாரின் நினைவுக்கூடத்தை வடிவமைத்தவர் 17ஆம் நூற்றாண்டைச் சேர்ந்த ஜோவான்னி பத்தீஸ்தா ஃபோஜ்ஜீனி ("Giovanni Battista Foggini") என்ற இத்தாலியச் சிற்பி ஆவார். அந்தக் கலை வேலைப்பாடு நிறைவுற பத்து ஆண்டுகள் பிடித்தன. சவேரியாரின் உடலைக் கொண்டுள்ள அலங்காரப் பேழை வெள்ளியால் ஆனது. 

கோவிலின் இரண்டாம் மாடியில், சவேரியாரின் கல்லறைக்கு எதிர்ப்பக்கத்தில் ஒரு கலைக்கூடம் உள்ளது. அதில் கோவாவைச் சார்ந்த டோம் மார்ட்டின் என்னும் கலைஞரின் படைப்புகள் காட்சிக்கு உள்ளன.. 

இயேசு சபையைச் சார்ந்த கிறித்தவ ஆன்மிக எழுத்தாளர் ஆன்டனி டி மெல்லோ என்பவர் கோவாவைச் சார்ந்தவரே.

கோவிலின் அதிகாரப்பூர்வ இணையத்தளம்



</doc>
<doc id="203403" url="https://ta.wikipedia.org/wiki?curid=203403" title="படத்தாளின் வேகம் (கதிரியல்)">
படத்தாளின் வேகம் (கதிரியல்)

ஊடுகதிரியலில் படத்தாளின் வேகம் ("film speed") என்பது அதன் கதிர் உணர்ப் பண்பினைக் ((Sensitivity) குறிக்கும். ஒரு பொருளின் ஊடாகச் சென்று எக்சு-கதிர் படத்தாளினை அடைந்து படிமத்தினைப் பதிவு செய்கிறது. குறைந்த கதிர்களை ஏற்று அதிக ஒளியியல் அடர்த்தியினைக் (Optical density) கொடுக்கும் படத்தாள் அதிக உணர்திறனுடையது எனப்படும். இந்த வகைத் தாள் "வேகத்தாள்" (fast film) எனப்படும். மாறாக அதிக கதிர்களை ஏற்று அதே ஒளியியல் அடர்த்தியைக் கொடுக்கும் தாள் "குறைந்த வேகத்தாள்" (slow film) எனப்படும். இவ்விரண்டிற்கும் இடைப்பட்டது "நடுத்தர வகைத்தாள்" ("medium speed film") எனப்படும். இந்நிகழ்விற்கு முக்கிய காரணம் வெள்ளி புரோமைடு (silver bromide) படிகங்களின் பருமனளவே ஆகும். இது சாதாரண ஒளிப்படத் தாட்களுக்கும் பொருந்தும். ஆக படத்தாட்கள்

என மூன்று வகையில் உள்ளன. அவை தேவைக்கு ஏற்ப தேர்வு செய்யப்படுகின்றன.



</doc>
<doc id="203408" url="https://ta.wikipedia.org/wiki?curid=203408" title="பிரபு சாலமன்">
பிரபு சாலமன்

பிரபு சாலமன் தமிழகத் திரைப்படத்துறையில் ஒரு புகழ்பெற்ற இயக்குனராவார். இவர் தமிழ்நாட்டிலுள்ள நெய்வேலி எனுமிடத்தில் பிறந்தவர், தற்போது சென்னை வளசரவாக்கத்தில் வசிக்கிறார். புனித பால் மெட்ரிகுலேசன் மேல்நிலைப்பள்ளி நெய்வேலியில் தனது பள்ளிக் கல்வியை முடித்தவர். காதல் கோட்டை திரைப்படத்திற்காக நான்கு தேசிய விருதுகளைப் பெற்ற இயக்குநர் அகத்தியன் அவர்களிடம் உதவி இயக்குனராக பணிபுரிந்தவர்.


</doc>
<doc id="203414" url="https://ta.wikipedia.org/wiki?curid=203414" title="வலையபட்டி">
வலையபட்டி

வலையபட்டி (ஆங்கிலம்:Valayapatti), இந்தியாவின் தமிழ்நாடு மாநிலத்தில் அமைந்துள்ள புதுக்கோட்டை மாவட்டம், பொன்னமராவதி ஊராட்சி ஒன்றியத்தில் அமைந்துள்ள ஊர் ஆகும். 

இங்கு மலையாண்டி சுவாமி கோயில் ஒரு குன்றின் மீது அமைந்துள்ளது.


</doc>
<doc id="203416" url="https://ta.wikipedia.org/wiki?curid=203416" title="கண்ணோடு காண்பதெல்லாம் (திரைப்படம்)">
கண்ணோடு காண்பதெல்லாம் (திரைப்படம்)

கண்ணோடு காண்பதெல்லாம் என்பது 1999 -ல் வெளிவந்த தமிழ் திரைப்படமாகும். பிரபு சாலமன் இயக்கத்தில் அர்ஜுன், சோனாலி பண்டர், சுசேந்திரா மற்றும் ருச்சிதா ஆகியோர் முக்கிய கதாப்பாத்திரங்களில் நடித்திருந்தனர்.




</doc>
<doc id="203421" url="https://ta.wikipedia.org/wiki?curid=203421" title="லீ (திரைப்படம்)">
லீ (திரைப்படம்)

லீ என்பது 2007ல் வெளிவந்த தமிழ் திரைப்படமாகும். இத்திரைப்படத்தினை பிரபு சாலமன் இயக்கியிருந்தார். சிபிராஜ், பிரகாஷ் ராஜ் மற்றும் நிலா ஆகியோர் முக்கிய கதாப்பாத்திரத்தில் நடித்திருந்தனர்.



</doc>
<doc id="203423" url="https://ta.wikipedia.org/wiki?curid=203423" title="கருப்பசாமி குத்தகைதாரர் (திரைப்படம்)">
கருப்பசாமி குத்தகைதாரர் (திரைப்படம்)

கருப்பசாமி குத்தகைதாரர் என்பது 2007ல் இயக்குனர் மூர்த்தி இயக்கிய திரைப்படமாகும். இத்திரைப்படத்தில் கரன், மீனாட்சி ஆகியோர் முக்கிய கதாப்பாத்திரத்தில் நடித்திருந்தனர். தீனா இசையமைத்திருந்தார்.

நடிகர் கரன் கதாநாயகனாக நடித்த இரண்டாவது படம் இது 



</doc>
<doc id="203428" url="https://ta.wikipedia.org/wiki?curid=203428" title="மீனாட்சி (நடிகை)">
மீனாட்சி (நடிகை)

பிங்கி சர்க்கார், என்பவர் மீனாட்சி என்று அறியப்படும் இந்திய நடிகையாவார். இவர் தமிழ், மலையாளத் திரைப்படங்களில் நடித்துள்ளார். 


</doc>
<doc id="203438" url="https://ta.wikipedia.org/wiki?curid=203438" title="கிட்டி (நடிகர்)">
கிட்டி (நடிகர்)

கிட்டி (இயற்பெயர்: ராஜா கிருஷ்ணமூர்த்தி) இந்திய திரைப்பட இயக்குனர், தயாரிப்பாளர் மற்றும் நடிகர் எனப் பன்முகம் கொண்டவர் ஆவார். இவர் பெரும்பாலும் தமிழ் திரையுலகில் பணியாற்றியவராவார். 1987 ல் மணிரத்னத்தின் இயக்கத்தில் வெளிவந்த நாயகன் திரைப்படம் இவர் முதன்முதலில் நடித்த படம் ஆகும்.


</doc>
<doc id="203446" url="https://ta.wikipedia.org/wiki?curid=203446" title="விண்ணக அரசி">
விண்ணக அரசி

விண்ணக அரசி () என்பது தூய கன்னி மரியாவுக்கு கிறித்தவர்களால் குறிப்பாக கத்தோலிக்க திருச்சபை மற்றும் ஒரு சில ஆங்கிலிக்கம், கிழக்கு மரபுவழி திருச்சபைகளின் வழங்கப்படும் பட்டமாகும். 5ஆம் நூற்றாண்டில் நடந்த முதலாம் எபேசு பொதுச்சங்கத்தில் மரியா கடவுளின் அன்னை ("theotokos") என அறிவிக்கப்பட்டதின் விளைவாக இப்பட்டம் வழங்கப்படலாயிற்று என நம்பப்படுகின்றது.

இந்த நம்பிக்கை குறித்த கத்தோலிக்க படிப்பினை திருத்தந்தை பன்னிரண்டாம் பயஸின் "Ad Caeli Reginam" என்னும் சுற்று மடலில் விவரிக்கப்பட்டுள்ளது. அதன்படி மரியா விண்ணக அரசி என அழைக்கப்படுவதற்கு காரணம், இயேசு கிறித்து விண்ணக அரசராக இருப்பதுவே ஆகும். இது பண்டைய இசுரயேல் அரச வழக்கம் என்பது குறிக்கத்தக்கது.
திருச்சபையினால் அதிகாரப்பூவ அனுமதி பெறுவதற்கு பல நூற்றாண்டுகளுக்கு முன்பே "விண்ணக அரசி" என்னும் பட்டம் கத்தோலிக்க மரபிலும், வேண்டுதல்களிலும், பக்தி முயற்சிகளிலும், கலையிலும் முக்கிய பங்கு வகிக்கித்து வந்தது.


</doc>
<doc id="203447" url="https://ta.wikipedia.org/wiki?curid=203447" title="ராதாகிருஷ்ணன்">
ராதாகிருஷ்ணன்

விக்கிப்பீடியாவில் ராதாகிருஷ்ணன் என்கிற தலைப்பை உடைய பின்வரும் கட்டுரைகள் உள்ளன.


</doc>
<doc id="203448" url="https://ta.wikipedia.org/wiki?curid=203448" title="கைடோ வான் ரோசம்">
கைடோ வான் ரோசம்

கைடோ வான் ரோசம் ("Guido van Rossum") டச்சு நாட்டைச் சேர்ந்த ஒரு கணினியில் நிரலர். இவர் பெருமளவில் பயன்படுத்தப்படும் பைத்தான்(Python) எனும் நிரலாக்க மொழியை உருவாக்கியவர் ஆவார். 2005-ம் ஆண்டு முதல் டிசம்பர் 2012 வரை கூகுள் நிறுவனத்தில் பணியாற்றிய இவர், அதன்பிறகு ஜனவரி 2013 முதல் டிராப்பாக்ஸ்(Dropbox) நிறுவனத்தில் பணியாற்றி வருகிறார்.
வான் ரோசம் நெதர்லாந்தில் பிறந்து அங்கேயே வளர்ந்து, அம்சர்டாம் பல்கலைக்கழகத்தில் 1982 ஆம் ஆண்டு கணிதம் மற்றும் கனிணியியல் துறையில் முதுநிலைப் பட்டம் பெற்றார்.

பைத்தான்(Python) எனும் நிரலாக்க மொழியை உருவாக்கிய வான் ரோசம் 1996 ல் அதன் தொடக்கத்தைப்பற்றி கீழ்கண்டவாறு கூறுகிறார்:
ஆறு வருடங்களுக்கு முன் டிசம்பர் 1989 ல் கிருஸ்துமஸ் விடுமுறையின் போது பொழுது போக்கிற்காக ஒரு நிரலாக்க மொழித்திட்டத்தை தேடிக் கொண்டிருந்தேன். என்னுடைய அலுவலகம் ... முடியிருந்தது ஆனால் நான் வீட்டில் ஒரு கணினி வைத்திருந்தேன். ஒரு புதிய ஸ்கிரிப்டிங் மொழிக்கு மொழிப்பெயர்ப்பு மென்பொருள் தயார் செய்ய முடிவு செய்தேன். ABC மொழிக்கு சந்ததியான இந்த நிரலாக்க மொழி திட்டத்திற்க்கு பைத்தான் என பெயரிட்டேன். மான்டி பைத்தான் பிளையிங் சர்க்கஸ் என்ற நாடகத்தின் ரசிகனாக இருந்த காரணத்தினால் புதிய மொழிக்கு பைத்தான் எனப் பெயரிட்டேன்.
1999 ஆம் ஆண்டு வான் ரொசம் DARPA விற்கு ஒரு திட்டத்தை சமர்ப்பித்தார்."Computer Programming for Everybody", அதில் அவர் பைத்தான் மொழிக்கான இலக்குகளை கூறியிருந்தார்:



</doc>
<doc id="203450" url="https://ta.wikipedia.org/wiki?curid=203450" title="குமோன் கல்வி முறை">
குமோன் கல்வி முறை

குமோன் கல்வி முறை ("Kumon") என்பது யப்பானிய நாட்டவரான தோரூ குமோன் ("Toru Kumon") என்பவரால் உருவாக்கப்பட்ட ஒரு கல்வி முறை ஆகும். 

இக்கல்வி முறை குறிப்பாக மாணவர்களுக்கு கணிதம், மொழிக் கல்வி ஆகியவற்றைப் புகட்டுவதில் ஈடுபட்டுள்ளது.

தோரூ குமோன் என்னும் யப்பானியர் தம்முடைய மகன் பள்ளிக்கூடத்தில் கணிதம் பயில்வதில் சிரமப்படுவதைக் கண்டார். எனவே, குமோன் 1954இல் தாமாகவே மகனுக்குக் கணிதம் பயில்வதில் பயிற்சி அளிக்கத் தொடங்கினார். அதற்காக ஒரு தனி முறையை வகுத்துக்கொண்டார். இதுவே பிற்காலத்தில் "குமோன் கல்வி முறை" என்னும் பெயர் பெற்று, உலகம் முழுவதிலும் பரவலாயிற்று.

குமோன் 1970இல் "குமோன் கல்வி நிறுவனம்" என்றொரு அமைப்பைத் தொடங்கினார். அதன் பிறகு உலகத்தின் பல பகுதிகளில் "குமோன் மையங்கள்" தொடங்கிச் செயல்படலாயின.

2012ஆம் ஆண்டில் உலகத்தில் 36 நாடுகளில் 12,900க்கும் அதிகமான குமோன் மையங்களில் சுமார் 12 மில்லியன் சிறுவர்கள் குமோன் கல்வி முறைப்படி கல்வி பயின்றனர். 

கணிதம் மற்றும் மொழிக் கல்வியில் பள்ளிச் சிறுவர்களுக்குப் பயிற்சி அளிப்பது குமோன் கல்வி முறையின் முக்கிய நோக்கம் ஆகும். இது வழக்கமாக பள்ளிச் சிறுவர்கள் பள்ளிக்கூடங்களில் பயிலும் பாடங்களுக்குப் பதிலாக அளிக்கப்படுகின்ற பாடத்திட்டம் அல்ல. மாறாக, பள்ளிக்கூடத்தில் மாணவர்கள் பயிலுகின்ற பாடங்களை இன்னும் நல்லமுறையில் பயில்வதற்குத் துணை செய்கின்ற ஒரு பாடத்திட்டம் ஆகும்.

கல்வி கற்பதில் எல்லா மாணவர்களும் ஒரே வேகத்தில் செயல்பட முடிவதில்லை என்னும் உண்மையில் அடிப்படையில் எழுந்ததே குமோன் கல்வி முறை. ஒரு குறிப்பிட்ட கட்டத்தில் ஒரு மாணவர் எந்த நிலையை எட்டியுள்ளாரோ அந்த நிலைக்குப் பொருத்தமான வகையில் அவருக்குக் கற்றுக்கொடுத்து, அதற்கு அடுத்த நிலைக்கு அவரை அணியமாக்குவது குமோன் கல்வி முறைக் கொள்கை.

தேர்ச்சி பெற்ற குமோன் ஆசிரியர்கள் மாணவர்களுக்குப் பயிற்சி அளிப்பார்கள். கணிதத்திலும் சரி, மொழிப் பயிற்சியிலும் சரி, மாணவர்கள் வேகமாக, சரியான விதத்தில் பதில் வழங்குவதற்கு அவர்களுக்குப் பயிற்சி அளிக்கப்படுகிறது.

ஒவ்வொரு மட்டத்திலும் மாணவர்களுக்குத் தேர்வு நடத்தப்படும். தேர்வில் வெற்றி பெற்றால் மாணவர் அடுத்த நிலைக்குச் செல்வார்.



</doc>
<doc id="203451" url="https://ta.wikipedia.org/wiki?curid=203451" title="போக்குவரத்து தடுப்புச் சுவர்">
போக்குவரத்து தடுப்புச் சுவர்

போக்குவரத்து தடுப்புச் சுவர் (Traffic barrier) இது நெடுஞ்சாலையில் எதிர் வரிசையில் வரும் வாகனங்கள் குறுக்கிடாதவாறு போக்குவரத்தை ஒழுங்கு செய்ய சாலையில் வழித்தடங்களுக்கு இடையே அமைக்கப்படும் தடுப்புச் சுவர் ஆகும்.


</doc>
<doc id="203460" url="https://ta.wikipedia.org/wiki?curid=203460" title="தமிழ் மரபு">
தமிழ் மரபு

தமிழ் மரபு என இங்குக் குறிப்பிடப்படுவது தமிழ்மொழியின் மரபு. தொல்காப்பியம் மரபு என்னும் சொல்லாலும், என்ப, என்மனார், மொழிப முதலான சொற்களால் சுட்டியும் தொல்காப்பியர் தம் காலத்துக்கு முன்பு வழக்கத்தில் இருந்த தமிழ் மரபுகளைச் சுட்டிக் காட்டியுள்ளார். தொல்காப்பியர் தமிழை ஆராய்ந்து கூறிய மொழிச்செய்திகள் ஒருவகை. தொல்காப்பியர் காலத்து முன்பிருந்த தமிழ் இலக்கண நெறியாளர் வழியில் தொல்காப்பியர் காலத்தில் வழக்கத்தில் இருந்த மொழிச்செய்திகள் மற்றொரு வகை.

தொல்காப்பியர் காட்டும் இந்தச் செய்திகள் தமிழின் தொன்மையை விளக்குவன.
'நூன்மரபு' , 'மொழிமரபு' , 'தொகைமரபு' , 'மரபியல்' எனத் தொல்காப்பியத்தில் இயல்களின் பெயர்கள் இடப்பட்டுள்ளன.

தொல்காப்பியர் 'என்ப' என்னும் சொல்லைப் பயன்படுத்தி முன்னோர் வழங்கிவந்த தமிழ்நெறிகளைக் குறிப்பிட்டுள்ளார். அவை இங்குத் தொகுத்துத் தரப்படுகின்றன.

தொல்காப்பியர் 'என்மனார்' என்னும் சொல்லைப் பயன்படுத்தி முன்னோர் வழங்கிவந்த தமிழ்நெறிகளைக் குறிப்பிட்டுள்ளார். அவை இங்குத் தொகுத்துத் தரப்படுகின்றன.

தொல்காப்பியர் 'மொழிப' என்னும் சொல்லைப் பயன்படுத்தி முன்னோர் வழங்கிவந்த தமிழ்நெறிகளைக் குறிப்பிட்டுள்ளார். அவை இங்குத் தொகுத்துத் தரப்படுகின்றன.


</doc>
<doc id="203461" url="https://ta.wikipedia.org/wiki?curid=203461" title="அப்துஸ் சலாம்">
அப்துஸ் சலாம்

முகமது அப்துஸ் சலாம் ("Mohammad Abdus Salam") என்பவர், பாகிஸ்தானிய இயற்பியலாளர் மற்றும் இயற்பியலுக்கான நோபல் பரிசு பெற்றவர். பாகிஸ்தானில் இருந்து நோபல் பரிசு பெற்ற ஒரே ஒரு ஆளுமை இவர் தான். முதன்முதலில் அறிவியலில் நோபல் பரிசு பெற்ற இஸ்லாமியரும் இவரே.

அப்துஸ் சலாம் ஜனவரி 29, 1926 இல், பிரிக்கப்படாத இந்தியாவில் சாஹிவால் மாவட்டத்தில் சாண்டோக்தாஸ் எனும் ஊரில் சவுத்ரி முகமது ஹுசைன் மற்றும் ஹாஜிரா ஹுசைன் தம்பதியருக்கு பிறந்தார். இளம் வயதில் படிப்பில் சுட்டியாக இருந்த இவரை ஆசிரியர்கள், பட்டப்படிப்பில் ஆங்கில இலக்கியம் எடுத்து ஆசிரியராக ஆகச் சொன்னார்கள். இவரோ தனக்குக் கணிதத்தில் ஆர்வம் என்று சொல்லி கணிதத்தைப் பாடமாக தேர்வு செய்தார். தனது 14 வயதில், சலாம் பஞ்சாப் பல்கலைக்கழகத்தில் மெட்ரிகுலேஷன் தேர்வில் அதிக மதிப்பெண்கள் எடுத்தார்.

அப்துஸ் சலாம் பல்துறை வல்லுநராகவும் உருது மற்றும் ஆங்கிலப் புலமை பெற்றவராகவும் இருந்தார். 1994ல் கணிதத்தில் பி ஏ படித்தார். அவர் ஸ்ரீநிவாஸ ராமானுஜத்தின் கணக்குகளையொட்டிப் பல ஆராய்ச்சிகள் செய்தார். அவர் 1946 ல் அரசுக் கல்லூரி பல்கலைக்கழகத்தின் கணிதவியல் தனது எம்.ஏ. பட்டத்தை பெற்றார். அதே ஆண்டில் செயின்ட் ஜான்ஸ் கல்லூரி, கேம்பிரிட்ஜ், பி.ஏ. (ஹானர்ஸ்) படிக்க உதவித்தொகை வழங்கியது. 1949ல் அவர் இயற்பியல் மற்றும் கணிதம் இரண்டிலும் தேர்ச்சி பெற்றார்.

1950ல் அவர் இயற்பியலில் மிகச் சிறந்த முன் முனைவர் பங்களிப்பிற்காக கேம்பிரிட்ஜ் பல்கலைக்கழகத்தில் ஸ்மித் பரிசு பெற்றார். 1951ல் கேம்ப்ரிட்ஜ் பல்கலைக்கழகத்தில் இயற்பியலில் ஆய்வறிக்கையில் முதுநிலை பட்டம் பெற்றார்.

முகமது அப்துஸ் சலாம், ஷெல்டன் கிளாஷோ, ஸ்டீவன் வெய்ன்பெர்க் (Sheldon Glashow, Steven Weinberg) ஆகிய மூவருக்கும் 1979ம் ஆண்டு நோபல் பரிசு கிடைத்தது. மின்காந்த மற்றும் கதிரியக்கச் சக்திகளின் மின்கதிரியக்கப் பிணைப்பைக் கண்டுபிடித்ததற்காக இம்மூவருக்கும் இந்த விருது வழங்கப்பட்டது. 

1960 முதல் 1974 வரை பதினைந்து ஆண்டுகாலம் தொடர்ந்து பாகிஸ்தானின் அறிவியல் ஆலோசகராக இருந்தார் சலாம். செப்டம்பர் 16, 1961 இல் நிர்வாக ஆணை மூலம், விண்வெளி மற்றும் உயர் வளிமண்டலம் ஆராய்ச்சி ஆணையம் நிறுவப்பட்டது. அதில் அப்துஸ் சலாம் முதல் இயக்குநராகப் பணியாற்றினார். . 1964 ல், அப்துஸ் சலாம் பாக்கிஸ்தான் நாட்டின் IAEA குழு தலைவராகப் பத்தாண்டுகள் பணியாற்றினார். 

1972ஆம் ஆண்டில் ஆயுதங்களின் வளர்ச்சி குறித்த ஆய்வையும் சலாம் வழி நடத்தினார்.


நவம்பர் 21, 1996இல் அப்துஸ் சலாம் பிராக்ரஸிவ் மிகையணுக்கரு வாதத்தால் ஆக்ஸ்போர்டு, இங்கிலாந்தில் தனது 70 ஆவது வயதில் இறந்தார். பின்னர் அவரது உடல் பாகிஸ்தான் கொண்டு வரப்பட்டு இறுதி மரியாதை செய்யப்பட்டது.


</doc>
<doc id="203464" url="https://ta.wikipedia.org/wiki?curid=203464" title="வில்பர் சற்குணராஜ்">
வில்பர் சற்குணராஜ்

வில்பர் சற்குணராஜ் ("Wilbur Sargunaraj") இந்தியாவின் தமிழ்நாடு மாநிலத்திலுள்ள மதுரையைச் சேர்ந்த ஒரு இசைக் கலைஞர் ஆவார். இவரது காணொளிகள், யூடியூபில் கிட்டத்தட்ட 3.1 மில்லியன் பார்வையாளர்களைக் கொண்டுள்ளன . இவருடைய "லவ் மேரேஜ்" ஒளிப்பாடல் யூடியூபில் மிகப்பெரிய வெற்றி கண்டுள்ளது.

அவரது தந்தை திருநெல்வேலி மாவட்டத்தையும் மற்றும் அவரது தாயார் மதுரை மாவட்டத்தையும் சேர்ந்தவர்கள். அவரது குடும்பம் மதுரை நகரம் வருவதற்கு முன் தனது இளமை பருவத்தில் டார்ஜிலிங், கல்கத்தா, பனராஸ் மற்றும் ஊட்டி போன்ற இடங்களில் இருந்துள்ளார். அவர் லாங் ஐலேண்ட் டிரம்மர், டோம் பாமுலரோ மற்றும் லாஸ் ஏஞ்சல்ஸ் மோதுகை அலெக்ஸ் அகுணா போன்ற அமெரிக்க டிரம்மர்களிடம் தனிப்பட்ட முறையில் பயின்றவறாவர்.




</doc>
<doc id="203467" url="https://ta.wikipedia.org/wiki?curid=203467" title="சல்லடைக்குழாய் (தாவரவியல்)">
சல்லடைக்குழாய் (தாவரவியல்)

சல்லடைக்குழாய் அல்லது நெய்யரிக்குழாய் என்பது, உரியத் தொகுப்பை உருவாக்கும், உள் உயிரணுக்களில் ஒன்றாகும். உரியப்பாரன்கைமா, உரியநார்கள் என்பன பிற உட்கூறுகள் ஆகும். கலன்றாவரங்களில் சுக்குறோசு முதலான ஊட்டச்சத்துக்களைக், ஒரு தாவரத்தின் வேண்டும் பகுதிகளுக்கு மேலேயோ அல்லது கீழேயோ கொண்டுசெல்ல இவைகள் உதவுகின்றன. 

சல்லடைக்குழாய் தடித்த முதலாம் உயிரணுச் சுவரைக் கொண்டுள்ளன. இவற்றின் முனைச்சுவர்கள் கிடைமட்டமாகவோ அல்லது சாய்வாகவோ காணப்படும். இந்த முனைச்சுவர்களில், சல்லடையில் உள்ளது போன்ற துளைகள் உள்ளன. எனவே இவை சல்லடைத்தட்டுகள் (Sieve plates)
எனப்படுகின்றன. சல்லடைக்குழாய் கூறுகளின் முனைப்பகுதிகளில், ஒன்றின் மேல் ஒன்றாக அமைந்து சல்லடைக்குழாய்கள் செங்குத்தாக
உள்ளன. முதிர்ந்த சல்லடைக் குழாயில் ̈உட்கரு, சாற்றுக்குமிழி, இரைபோசோம் போன்ற உயிரணு உட்கூறுகள் காணப்படவில்லை. இதில் சுவரை ஒட்டிய சைட்டோபிளாசம்(cytoplasm) மட்டும் உள்ளது.
இது சல்லடைக்குழாயின் சிறப்புப் பண்பாகும். 'ஸ்லைம்' உடலம் என்ற சிறப்பு வகைப் புரதம் காணப்படுகிறது. சைட்டோபிளாச இழைகளின் மூலம் உணவுப்பொருட்கள் ஒரு சல்லடைக் குழாயிலிருந்து அடுத்துள்ள சல்லடைகுழாய்க்கு கடத்தப்படுகின்றன.

சல்லடைக்குழாய் கூறுகளானது, சல்லடைஉயிரணுகள் மற்றும் சல்லடைக்குழாய்கள் என இருவகையாக வேறுபட்டுள்ளது. தெரிடோஃபைட்டு (Pteridophyta) களிலும், வித்துமூடியிலிகளிலும் சல்லடைஉயிரணுகள் காணப்படுகின்றன. பூக்கும் தாவரங்களில் சல்லடைக் குழாய்கள் காணப்படுகின்றன. சல்லடைஉயிரணுவில், சல்லடை பரம்பு, பக்க சுவர்களில் மட்டுமே காணப்படும். இவ்வுயிரணுகள் ஒன்றின் நுனியின் மீது ஒன்றாக செங்குத்து வரிசையில் அமைந்திருக்கவில்லை.

மேலும் சல்லடை உயிரணுகள், துணை உயிரணுகளுடன் சேர்ந்து காணப்படுவதில்லை. ஆனால், சல்லடைக்குழாய்கள் ஒன்றின் நுனியின் மீது ஒன்றாக அமைந்து செங்குத்து வரிசையில் காணப்படுகின்றன. இவற்றில் சல்லடைத்தட்டுகள், முனைச் சுவர்களில் காணப்படுகின்றன. மேலும் இவை துணை உயிரணுகளுடன் சேர்ந்து காணப்படுகின்றன. முதிர்ந்த சல்லடைக்குழாய் கூறுகளில். சல்லடைத் தட்டுகளில் உள்ள துளைகள் கேலோஸ் என்னும் பொருளினால் அடைக்கப்படுகின்றன.

துணைஉயிரணுக்கள்(Companion cells) என்பது சல்லடைக்குழாய் கூறுகளோடு சேர்ந்து காணப்படுகின்ற. மெல்லிய உயிரணுச்சுவர் கொண்ட, நீண்ட, சிறப்பான பாரன்கைமா உயிரணுக்கள், துணை உயிரணுக்கள் எனப்படும். ] சல்லடைக்குழாய் கூறுகள் போல இல்லாமல், இந்த துணைஉயிரணுக்களினுள், தெளிவான உட்கரு காணப்படுகிறது. சல்லடைக்குழாயின் பக்கவாட்டு சுவரில் உள்ள குழிகள் மூலம், இத்துணைசெல்கள் சல்லடைக் குழாயுடன் தொடர்பு கொண்டுள்ளன.
உணவுப்பொருட்களை கடத்துவதில் சல்லடைக்குழாய்களுக்கு, இவை துணை புரிகின்றன. இ்ந்த துணைஉயிரணுக்கள், பூக்கும் தாவரங்களில் மட்டுமே காணப்படுகின்றன. ஆனால், தெரிடோஃபைட்டுகளிலும், வித்துமூடியிலிகளிலும் காணப்படுவதில்லை.




</doc>
<doc id="203473" url="https://ta.wikipedia.org/wiki?curid=203473" title="நீட்டிக்கப்பட்ட மெய்யெண் கோடு">
நீட்டிக்கப்பட்ட மெய்யெண் கோடு

கணிதத்தில் நீட்டிக்கப்பட்ட மெய்யெண் கோடு அல்லது கேண்முறையில் நீட்டிக்கப்பட்ட மெய்யெண் தொகுதி ("affinely extended real number system") என்பது மெய்யெண் கணம் (கோடு) R உடன் +∞ மற்றும் −∞ என்ற இரு உறுப்புகளை இணைக்கக் கிடைக்கும் எண் தொகுதியாகும். புதிதாக இணைக்கப்பட்ட இரு உறுப்புகளும் (+∞ , −∞) மெய்யெண்கள் அல்ல. +∞ என்பது பெரும்பாலும் ∞ என எழுதப்படுகிறது. கேண்முறையில் நீட்டிக்கப்பட்ட மெய்யெண் தொகுதியின் குறியீடு:

மெய்யெண் கணம் R இன் கணிதச் செயல்களைக் கீழே தரப்பட்டுள்ளவாறு க்கும் நீட்டிக்கலாம்:

இங்கு, ""a" + ∞" என்பது ""a" + (+∞)" , ""a" − (−∞)" இரண்டையும் குறிக்கும். அதேபோல் ""a" − ∞" என்பது ""a" − (+∞)" , ""a" + (−∞)" இரண்டையும் குறிக்கும்.

ஆனால் ∞ − ∞, 0 × (±∞), ±∞ / ±∞ ஆகியவை வரையறுக்கப்படவில்லை. அவை தேரப்பெறா வடிவங்கள் என அழைக்கப்படுகின்றன.

 ஒரு களமாகவோ, வளையமாகவோ, குலமாகவோ அல்லது அரைக்குலமாகக் கூட அமைவதில்லை. ஆயினும் பின்வரும் பண்புகளைக் கொண்டுள்ளது:



</doc>
<doc id="203492" url="https://ta.wikipedia.org/wiki?curid=203492" title="அகவன்கூடு">
அகவன்கூடு

விலங்குகளின் உடலின் உட்புறமாக அமைந்திருந்து, உடலிற்குத் தேவையான உறுதியையும், ஆதாரத்தையும் வழங்கவல்ல வலுவான, கடினத்தன்மை கொண்ட இழையங்களாலான ஒரு தொகுப்பே அகவன்கூடு எனப்படும். பொதுவாக இவை முதுகெலும்பிகளில் எலும்பு, குருத்தெலும்பு என்னும் இரு வகை இணைப்பிழையங்களாலான ஒரு வன்கூடாக இருக்கும். இவை கனிமங்களால் ஆக்கப்பட்ட இழையங்கள் ஆகும். இந்த அகவன்கூடானது உடலை மூடியிருக்கும் தோலிற்குக் கீழாகவோ அல்லது தோலின் பகுதியாகவோ, அல்லது உடலின் ஆழமான பகுதிகளிலோ அமைந்திருக்கும். தோலின் ஒரு பகுதியானது கனிமங்கள் சேர்க்கப்படுவதன் மூலம் பல் போன்ற வன்கூடாகத் திரிபடையும். 

முளைய விருத்தியின்போது, இந்த இழையங்கள் முதுகுநாண் மற்றும் குருத்தெலும்பு அமைப்பாகக் காணப்படும். அநேகமான முதுகெலும்பி வகை விலங்குகளில், முதுகுநாணானது முள்ளந்தண்டு நிரலாகவும், குருத்தெலும்புகள் ஏனைய எலும்புகள், மற்றும் எலும்புகளை இணைக்கும் குருத்தெலும்புகளாகவும் விருத்தியடையும். சுறா, திருக்கை போன்றவற்றின் அகவன்கூடானது கல்சியம் ஏற்றப்பட்டு எலும்புகளாக மாற்றமடையாத, முழுமையாக குருத்தெலும்புகளாலான வன்கூடாகும். 


</doc>
<doc id="203494" url="https://ta.wikipedia.org/wiki?curid=203494" title="ராசய்யா (திரைப்படம்)">
ராசய்யா (திரைப்படம்)

ராசய்யா 1995ல் வெளிவந்த தமிழ் திரைப்படமாகும். இதனை பி. கண்ணன் இயக்கியிருந்தார். பிரபுதேவா, ரோஜா, வடிவேலு, ராதிகா, விஜயகுமார் ஆகியோர் முக்கிய கதாப்பாத்திரத்தில் நடித்திருந்தனர்.


இத்திரைப்படத்திற்கு இளையராஜா இசையமைத்திருந்தார். பாடல்களை கவிஞர் வாலி எழுதியிருந்தார்.


</doc>
<doc id="203500" url="https://ta.wikipedia.org/wiki?curid=203500" title="ஓடுடைய கணுக்காலி">
ஓடுடைய கணுக்காலி

ஓடுடைய கணுக்காலிகள் (Crustaceans) என்பவை மிகவும் கடினமான ஓட்டை தமது புறவன்கூடாகக் கொண்ட கணுக்காலிகளாகும். இவை கணுக்காலி வகைகளில் மிகப்பெரிய குழுவாக இருக்கும் உயிரினங்கள் என்பதால், வகைப்பாட்டியலில் இவை ஒரு தனியான துணைத்தொகுதியாக உள்ளது. இதில் நண்டு, இறால், கல் இறால் போன்ற உயிரினங்கள் அடங்கும்.

இவை ஏனைய கணுக்காலிகளில் இருக்கும் புறவன்கூட்டை விடவும் மிகக் கடினமான ஓட்டை தமது புறவன்கூடாகக் கொண்டுள்ளமையால் அவற்றிலிருந்து வேறுபடுகின்றன. அத்துடன் இவற்றின் கால்கள் இரண்டாகப் பிரிந்தும், அவ்வாறு பிரிந்த ஒவ்வொரு பகுதியும், தனித்தனி வரிசையில் ஒன்றுடன் ஒன்று பிணைந்த துணைத்துண்டங்களைக் கொண்டுமிருக்கின்றன. ஏனைய கணுக்காலிகளின் கால்கள் இவ்வாறு இரண்டாகப் பிரியாமல் ஒரு வரிசையிலான ஒன்றுடனொன்று பிணைந்த துணைத்துண்டங்களைக் கொண்டவையாக இருப்பதனால் ஓடுடைய இனங்களிலிருந்து வேறுபடுகின்றன.


</doc>
<doc id="203503" url="https://ta.wikipedia.org/wiki?curid=203503" title="நகர்ப்புறவியம்">
நகர்ப்புறவியம்

நகர்ப்புறவியம் (Urbanism) என்பது, நகர்ப்புற மக்கள் கட்டிடச் சூழலுடன் கொண்டுள்ள சிறப்பியல்பான தொடர்பாடலைக் குறிக்கிறது. இன்னொரு வகையில் சொல்வதானால், இது, நகர்ப்புற வாழ்வோடு சிறப்பாகப் பிணைந்துள்ள மனநிலை, வழக்காறுகள், மரபுகள், மனப்போக்குகள், உணர்வுகள் போன்றவை ஆகும். நகரங்களின் புவியியல், பொருளாதார, சமூக, பண்பாட்டு வெளிப்பாடுகளையும், கட்டிடச் சூழல் மீது இவை அனைத்தினதும் ஒன்றிணைந்த தாக்கங்களையும் உட்படுத்தி நகரங்களை ஆய்வு செய்யும் துறையாகவும் இது உள்ளது.

தற்காலத்தில், பல கட்டிடக்கலைஞர்களும், திட்டமிடலாளரும், சமூகவியலாளரும் மக்கள் செறிந்து வாழும் நகர்ப்புறங்களில் மக்கள் எவ்வாறு வாழ்கிறார்கள் என்பது குறித்துப் பல கோணங்களில் இருந்து ஆய்வு செய்து வருகின்றனர். நகர்ப்புறவியம் என்பது ஒரு வாழ்க்கை முறை என்பதைச் சரியாகப் புரிந்துகொள்வதற்கு, நகர்ப்புறவியத்தை நகரத்தின் பௌதீக அம்சத்துடன் அடையாளம் காண்பதை நிறுத்த வேண்டும் எனவும், மேலெழுந்தவாரியான எல்லைகளுக்கும் அப்பால் சென்று, தொழில்நுட்ப, தொலைத்தொடர்பு வளர்ச்சிகள் எவ்வாறு நகர வாழ்க்கை முறையை நகரங்களுக்கும் அப்பால் விரிவாக்கியுள்ளன என்பதைக் கவனத்தில் கொள்ளவேண்டும் எனவும் லூயிசு வர்த் (Louis Wirth) என்பவர் கூறுகிறார்.

பால் நாக்சு (Paul Knox) என்பவர் தான் எழுதிய "நகரங்களும் வடிவமைப்பும்" "(Cities and Design)" என்னும் நூலில் தற்கால நகர்ப்புறவியத்தின் பல போக்குகளில் ஒன்றாக "அன்றாட வாழ்க்கையை அழகுள்ளது ஆக்கல்" என்பதைக் குறித்துள்ளார். அலெக்சு கிறீகர் (Alex Krieger) என்பவர் நகரத் திட்டமிடல், வடிவமைப்பு என்பன தொடர்பான வல்லுனர்கள், எவ்வாறு வேலை செய்கிறார்கள் என்பது குறித்து அறிந்து கொள்வதற்காக நகர்ப்புறவியக் கோட்பாடுகளை ஆய்வு செய்துள்ளார். இவர் தற்காலத்தில் நகர்ப்புறவியம் பத்து விதமான வழிகளில் பயன்படுத்தப்படுவதை அடையாளம் கண்டுள்ளார். அவையாவன: 




</doc>
<doc id="203506" url="https://ta.wikipedia.org/wiki?curid=203506" title="சரவணப் பொய்கை">
சரவணப் பொய்கை

முருகனின் ஆறுபடை வீடுகளில் மூன்றாம் படைவீடான திரு ஆவினன் குடியில் முருகன் குழந்தை வேலப்பர் என்ற பெயரில் அழைக்கப்படுகிறார். இத்தலத்தின் தீர்த்தம் சரவணப் பொய்கையாகும். இந்த சரவணப் பொய்கையானது மற்றப் படைவீடுகளில் உள்ள தலதீர்த்தங்களைப் போன்று சதுர வடிவிலோ, வட்ட வடிவிலோ இல்லாமல் கிணறு போன்று அமைந்துள்ளது.

இதனைத் திருப்பூர் மாவட்டம், உட்மலை வட்டம், வீதம்பட்டி வருவாய் கிராமத்தின் உட்கடைக் கிராமமான பொம்மநாயக்கன் பட்டியைச் சேர்ந்த சட்டி சாமி என்கிற சாது திருப்பணி செய்துள்ளார் என இங்குள்ள கல்வெட்டு (படம்-2) தெரிவிக்கிறது.


</doc>
<doc id="203508" url="https://ta.wikipedia.org/wiki?curid=203508" title="பூட்ஸ்டிராப் (தோற்றத்திற்கான கட்டமைப்பு)">
பூட்ஸ்டிராப் (தோற்றத்திற்கான கட்டமைப்பு)

பூட்ஸ்டிராப் (Bootstrap) என்பது இணையதளங்கள், இணையவழிப் பயன்பாடுகள் ஆகியவற்றில் பயன்படுத்தக் கூடிய இலவச கருவிகளின் தொகுப்பு. இவை எச்.டி.எம்.எல், சி. எஸ். எஸ் ஆகியவற்றைச் சார்ந்து இயங்கக் கூடிய வடிவமைப்பு வார்ப்புருக்களாகும். இவற்றைக் கொண்டு வலைத்தளங்களில் பல வசதிகளைப் பயன்படுத்தலாம். இதைப் பயன்படுத்தினால், பயனரின் கருவிக்கேற்ப வலைத்தளங்களின் வடிவமைப்பு மாறி, எடுப்பான தோற்றம் தரும் என்பது குறிப்பிடத்தக்கது. இதனை டுவிட்டர் நிறுவனம் வெளியிட்டது.

இதுவே கிட்ஹப் தளத்தில் பரவலான திட்டம். . நாசாவின் இணையதளத்திலும் இது பயன்படுத்தப்பட்டுள்ளது. 

இணையதளங்களில் கருவிகள் வெவ்வேறாக இருந்தமையால் சிக்கல் எழுந்தது. இதற்கான தீர்வுகாண, டுவிட்டரில் பணியாற்றிய மார்க் ஓட்டோ, ஜேக்கப் தார்ன்டன் ஆகியோர் பூட்ஸ்டிராப் என்னும் கருவியை வடிவமைத்தனர். 

பூட்ஸ்டிராப், எச்.டி.எம்.எல் 5, சி.எஸ்.எஸ் 3 ஆகியவற்றுடன் இயங்காது.
பெரும்பாலான வலை உலாவிகளில் இயங்கும் வண்ணம் வடிவமைக்கப்பட்டுள்ளது. இதனை இதன் தளத்தில் இருந்து இலவ்சமாக பதிவிறக்கி, உங்கள் கணினியில் பயன்படுத்தலாம்.

இது 2.0 என்ற பதிப்பில் வெளியானது. இது கட்டற்ற மென்பொருள் என்பதால், விரும்பும் யாவரும் இதன் வளர்ச்சியில் பங்களிக்கலாம். இதன் ஆவணங்கள் பல மொழிகளில் மொழிபெயர்க்கப்பட்டுள்ளன.




</doc>
<doc id="203529" url="https://ta.wikipedia.org/wiki?curid=203529" title="வி. ஆர். கிருஷ்ணய்யர்">
வி. ஆர். கிருஷ்ணய்யர்

வி. ஆர். கிருஷ்ணய்யர் (15 நவம்பர் 1914-4 டிசம்பர் 2014) , இந்தியாவின் உச்ச நீதிமன்ற நீதிபதியாக பணியாற்றி ஓய்வு பெற்றவர். மேலும் வழக்குரைஞர், சட்டமன்ற உறுப்பினர், மாநில அமைச்சர், உயர் நீதிமன்ற நீதிபதி, மனித உரிமைச் செயல்பாட்டாளர் எனப் பல பொறுப்புகளை இவர் வகித்துள்ளார். இவருக்கு இந்திய அரசால் 1999 ஆம் ஆண்டு பத்மவிபூஷன் விருது வழங்கப்பட்டது.

அன்றைய சென்னை மாகாணத்தின் ஒரு பகுதியான கேரளத்தின் பாலக்காட்டில் அவர் பிறந்தார். அவரின் குடும்பம் கேரளத்தின் குயிலாண்டிக்கு இடம்பெயர்ந்தது. புகழ்வாய்ந்த ஒரு வழக்குரைஞரின் மகனாக வளர்ந்த அவர், அண்ணாமலைப் பல்கலைக்கழகத்திலும் பின் சென்னை சட்டக் கல்லூரியிலும் கல்வியை முடித்தார். பிறகு, வழக்குரைஞராக மலபார், கூர்க் உள்ளிட்ட பகுதிகளில் பணிபுரிந்தார். அந்தக் காலகட்டத்தில் பொதுவுடைமை மற்றும் தொழிற்சங்க இயக்கத்தவருக்கு அவர் தொடர்ந்து வாதாடிவந்தார். இந்தியா விடுதலை அடைந்த சமயம், பொதுவுடைமை இயக்கம் தடைசெய்யப்பட்டிருந்தது. கிருஷ்ணய்யர் தொடர்ந்து கம்யூனிஸ்ட்டுகளின் மீது போடப்பட்ட வழக்குகளில் வாதிட்டதால், கோபத்துடன் இருந்த காவல் துறையினர், தலைமறைவு கம்யூனிஸ்ட்டுகளுடன் தொடர்பிருப்பதாகப் பாதுகாப்புச் சட்டத்தின்கீழ் 1948 மே மாதத்தில் வழக்குப் பதிவுசெய்து, அவரைக் கைதுசெய்து கண்ணனூர் சிறையில் அடைத்தது. சிறையின் அவலங்களையும், கைதிகளின் நிலையையும் அவர் நேரடியாக உணர இது உதவியது.

பொதுவுடைமை இயக்கத்தின் மீதான தடை நீக்கப்பட்டு, அவர்கள் 1952 தேர்தலில் போட்டியிட்டபோது, வி. ஆர். கிருஷ்ணய்யர் குத்து பரம்பா சட்டமன்றத் தொகுதியில் சுயேச்சையாக நின்று, பொதுவுடைமை இயக்கத்தின் ஆதரவில் வெற்றிபெற்று, சென்னை மாகாணச் சட்டமன்ற உறுப்பினர் ஆனார். மலபார் பகுதியிலிருந்து தேர்ந்தெடுக்கப்பட்டிருந்த போதும், ஒட்டுமொத்த சென்னை மாகாணப் பிரச்சினைகளுக்காக அவர் குரலெழுப்பினார். பஞ்சத்தால் பாதிக்கப்பட்ட ஆந்திரத்தின் ராயல்சீமா மக்களுக்குக் கஞ்சித் தொட்டி நிர்வகிப்பது குறித்தும், மலபார் நெசவாளர்களின் நிலைகுறித்தும் சட்டமன்றத்தில் அவர் குரலெழுப்பினார். பஞ்சத்தையும் வறுமையையும் மக்கள் எதிர்கொண்ட நிலையில், அன்றைய முதல்வர் ராஜாஜி, அரசு ஊழியர்களுக்குக் கூடுதல் சலுகை அறிவித்தார். அரசு ஊழியர்களைக் கைக்குள் வைத்துக்கொள்ள சலுகை அறிவிக்கும் ஆங்கிலேய அரசின் தொடர்ச்சியாக சுதேசி அரசும் இருப்பதை, வி. ஆர். கிருஷ்ணய்யர் 1952 ஜூலையில் சட்டமன்றத்தில் நிகழ்த்திய உரை சுட்டிக்காட்டியது.

மொழிவாரி மாநிலங்கள் பிரிக்கப்பட்ட பின்பு, கேரள மாநிலத்தில் 1957-ல் அவர் தலைச்சேரி சட்டமன்றத் தொகுதியில் மீண்டும் தேர்ந்தெடுக்கப்பட்டார். 1957 முதல் 1959 வரை ஆட்சிபுரிந்த ஈ. எம். எஸ். நம்பூதிரிபாட் தலைமையிலான கம்யூனிஸ்ட் அரசாங்கத்தில், சட்டம், சிறை நிர்வாகம், உள்துறை, மின்சாரம் மற்றும் நீர்ப்பாசனம், சமூக நலத் துறை அமைச்சராகவும் பதவிவகித்தார். இந்தக் காலகட்டத்தில் தமிழகத்தில் காமராஜர் முதல்வராக இருந்தார். பாசனத் துறை அமைச்சராக இருந்த சி.சுப்பிரமணியம், கோவை மாவட்ட விவசாயிகளின் பாசனத்துக்கும், மக்களின் குடிநீர்த் தேவைக்கும் ஒரு திட்டத்தை முன்மொழிந்தார். கேரளத்தில் மேற்கு நோக்கிப் பாயும் ஆறுகளைக் கிழக்குப்புறமாகத் திருப்பிவிட்டுத் தமிழகமும் கேரளமும் சேர்ந்து பயன்பெறுவதற்கான பரம்பிக்குளம் திட்டம்தான் இது. கேரள முதல்வர் நம்பூதிரிபாடும் வி. ஆர். கிருஷ்ணய்யரும் இதற்குச் சம்மதித்தனர். ஆனால், கேரளத்தின் அப்போதைய எதிர்க்கட்சியான காங்கிரஸ், வி. ஆர். கிருஷ்ணய்யர் தமிழர் என்பதால், தமிழகத்துக்கு ஆதரவாகச் செயல்படுவதாகக் கூறிப் பிரச்சினையை ஏற்படுத்தினர். காமராஜர் தலையீட்டால் பிரச்சினை பெரிதாகாமல் திட்டம் நிறைவேறியது. இந்தக் காலகட்டத்தில் கேரளாவில், சிறியதும் பெரியதுமான நீர்ப்பாசனத் திட்டங்கள் பலவற்றைத் தொலைநோக்குப் பார்வையோடு வி. ஆர். கிருஷ்ணய்யர் திட்டமிட்டார். ‘உழைப்பு தானத் திட்டம்’ என்ற பெயரில், இன்றைய நூறு நாள் வேலைத் திட்டம் போல, தினம் ரூ 50 கூலி தரும் திட்டம் செயல்பட ஆலோசனை வழங்கினார். மேலும், சட்ட அமைச்சர் என்ற அளவில், வரதட்சிணை ஒழிப்புச் சட்டத்தை நாட்டிலேயே முதல்முறையாக அவர் அறிமுகம் செய்தார். சிறை சீர்திருத்தம் உள்ளிட்ட ஜனநாயகச் செயல்பாடுகள் பலவும் மேற்கொள்ளப்பட்டன. சிறைக் கைதிகள் கண்ணியத்தோடு நடத்தப்பட, பல்வேறு நடவடிக்கைகளை மேற்கொண்டார்.

1959-ல் அவர் பங்கேற்றிருந்த மந்திரி சபை நேருவால் கலைக்கப்பட்டது. அதன் பின் 1960-ல் சட்டமன்றத் தேர்தலில் போட்டியிட்டார். ஏழு வாக்குகளில் காங்கிரஸ் வேட்பாளரிடம் தோல்வியைத் தழுவினார். அந்தத் தேர்தலில் முறைகேடுகள் நடந்திருப்பதையும் வாக்களிக்கும் வயதே வராதவர்களை வைத்துக் கள்ள ஓட்டுகள் போடப்பட்டிருப்பதையும் அறிந்து, அதற்கு எதிராக உயர் நீதிமன்றத்தில் வழக்குத் தாக்கல்செய்தார். இரண்டரை ஆண்டுகள் கழித்து, இறுதியில், ஐந்து வாக்கு வித்தியாசத்தில் கிருஷ்ணய்யர் வெற்றிபெற்றதாக நீதிமன்றம் அறிவித்தது. மீண்டும் சட்டமன்றம் சென்றார். இந்தச் சூழலில் இந்திய கம்யூனிஸ்ட் கட்சியிலிருந்து முக்கியத் தலைவர்கள் பிரிந்து மார்க்சிஸ்ட் கம்யூனிஸ்ட் கட்சி துவங்கியதும், கட்சி பிளவுபட்ட சூழலில் 1965-ல் தேர்தலைச் சந்தித்து வி. ஆர். கிருஷ்ணய்யர் தோல்வியடைந்தார். அதன் பின்பு, அரசியலிலிருந்து விலகி உயர் நீதிமன்ற வழக்குரைஞராகப் பணிபுரிய ஆரம்பித்தார். 1968-ல் உயர் நீதிமன்ற நீதிபதியாக வி. ஆர். கிருஷ்ணய்யர் பொறுப்பேற்றார். உயர் நீதிமன்ற நீதிபதிகள் நடந்து வரும்போது செங்கோல் ஏந்தி 'உஸ்' என்று ஒலி எழுப்பி, ஊழியர் ஒருவர் நீதிபதிக்கு முன்னே வரும் பழக்கம் இன்னமும் நடைமுறையில் உள்ளது. ஆங்கிலேய நீதிபதிகள், இந்தியர்களைக் காட்டிலும் தாங்கள் உயர்ந்தவர்கள் என்று காட்டுவதற்காகப் பின்பற்றிய அந்த வழக்கம் சனநாயக சமூகத்துக்கு ஏற்றதல்ல என்று வி. ஆர். கிருஷ்ணய்யர் அதை மறுத்தார்.

1971-ல் மத்திய சட்ட கமிஷன் உறுப்பினராக அவர் தேர்வுசெய்யப்பட்டார். பின் 1973-ல் உச்ச நீதிமன்ற நீதிபதியாக நியமிக்கப்பட்டார். 1975-ல், அன்றைய பிரதமர் இந்திரா காந்தியின் ரேபரேலி தேர்தல் தொடர்பான வழக்கு, உச்ச நீதிமன்றத்தில் நீதிபதி வி. ஆர். கிருஷ்ணய்யர் முன் வந்தது. இந்திரா காந்தி பிரதமராகத் தொடரலாம் என்றும் ஆனால், நாடாளுமன்றத்தில் அவர் வாக்களிக்க முடியாது என்றும் தீர்ப்பளித்தார். இந்தத் தீர்ப்பால் ஆறு மாதத்தில் மீண்டும் தேர்தலைச் சந்திக்க வேண்டிய கட்டாயம் இந்திரா காந்திக்கு உருவானது. இதன் தொடர்ச்சியாகத்தான், 1975 ஜூன் 24-ம் தேதி நெருக்கடி நிலையை அவர் அறிவித்தார்.

2014, நவம்பர் 24 அன்று கொச்சியிலுள்ள தனியார் அறக்கட்டளைக்கு சொந்தமான மருத்துவமனையில் சேர்க்கப்பட்டார். மாரடைப்பு, சிறுநீரகம் செயலிழந்தது, மூச்சுக்குழலழற்சி போன்றவற்றால் அவர் உயிர் டிசம்பர் 4 அன்று பிரிந்தது என்று மருத்துவர் அறிவித்தார். 

இவரின் பெயரில் ஆண்டுதோறும் சிறந்தகல்வியாளர்கள், ஊடகவியலாளர்கள், சமூக ஆர்வலர்களுக்கு கிருஷ்ணய்யர் விருதுகள் சோக்கோ அறக்கட்டளை சார்பாக வழங்கப்பட்டு வருகிறது.



</doc>
<doc id="203531" url="https://ta.wikipedia.org/wiki?curid=203531" title="சூழலியல் நகர்ப்புறவியம்">
சூழலியல் நகர்ப்புறவியம்

சூழலியல் நகர்ப்புறவியம் (ecological urbanism) என்பது, சூழலியலின் அடிப்படையில் சமூகம் சார்ந்ததும், சூழலைக் கவனத்தில் கொள்வதுமான ஒரு நகர்ப்புறவியம் ஆகும். இது நகர வடிவமைப்பு, நகரத் திட்டமிடல் ஆகியவற்றின் கோட்பாடுகளையும், நடைமுறைகளையும் சூழலியல் மற்றும் காலநிலையியல், நீரியல், புவியியல், உளவியல், வரலாறு, கலை போன்ற பல்வேறு சூழல் சார்ந்த துறைகளுடன் இணைக்கின்றது. இது, பசுமை நகர்ப்புறவியம், தாங்குநிலை நகர்ப்புறவியம் போன்ற நகர்ப்புறவிய வகைகளிலும் பார்க்கக் குறைந்த அளவான கருத்தியல் அடிப்படையில் இயங்குகிறது. சூழலியல் நகர்ப்புறவியம் பல வழிகளிலும் நிலத்தோற்ற நகர்ப்புறவியத்தில் இருந்து வளர்ச்சியடைந்தது என்பதுடன் அதனை விமர்சிப்பதாகவும் உள்ளது. இது நகர வடிவமைப்பிலும் அதன் மேலாண்மையிலும் முழுதளாவிய அணுகுமுறை ஒன்றின் தேவையை வலியுறுத்துகிறது.

"சூழலியல் நகர்ப்புறவியம்" என்பதற்கு ஈடான "ecourbanismo" (எக்கோஏர்பனிஸ்மோ) என்னும் சொல் கட்டிடக்கலைஞரான மிகுவேல் ருவானோ (Miguel Ruano) என்பவர் எழுதிய எசுப்பானிய மொழி நூலொன்றில் முதன் முதலாகப் பயன்படுத்தப்பட்டது. பின்னர், 2003 ஆம் ஆண்டில் ஒரிகோன் பல்கலைக்கழகத்தில் இடம்பெற்ற மாநாட்டில் இதற்கிணையான Ecological urbanism (எக்கோலாஜிக்கல் ஏர்பனிசம்) என்னும் ஆங்கிலச் சொல் பயன்படுத்தப்பட்டது.



</doc>
<doc id="203537" url="https://ta.wikipedia.org/wiki?curid=203537" title="தேவதை (தொலைக்காட்சித் தொடர்)">
தேவதை (தொலைக்காட்சித் தொடர்)

தேவதை ஜூலை 1, 2013ஆம் ஆண்டு முதல் ஆகஸ்ட் 20, 2016ஆம் ஆண்டு வரை சன் தொலைக்காட்சியில் திங்கள் முதல் சனி வரை மதியம் 12 மணிக்கு ஒளிபரப்பாகி 924 அத்தியாயங்களுடன் பாதியில் நிறுத்தப்பட்ட ஒரு தொடர் ஆகும். இந்த தொடரை "அபிநயா கிரியேஷன்ஸ்" தயாரிக்க, பி. நீராவி பாண்டியன் என்பவர் இயக்கியுள்ளார். இந்த தொடரில் சுபத்ரா, டி. துரைராஜ், ஷோபனா, ரகுநாத், நேசன் உள்ளிட்ட பலர் நடித்துள்ளனர். கதை, திரைக்கதை பா. ராகவன், வசனம் கார்க்கி. இசை பாலபாரதி, ஒளிப்பதிவு ராஜூஸ்.





</doc>
<doc id="203538" url="https://ta.wikipedia.org/wiki?curid=203538" title="தமிழ் எழுத்துருக்களின் பட்டியல்">
தமிழ் எழுத்துருக்களின் பட்டியல்

ஒருங்குறி எழுத்துகளின் வருகைக்கு முன்னர், வெவ்வேறு தமிழ் எழுத்துருக்கள் பயன்படுத்தப்பட்டன. ஒரு எழுத்துருவில் எழுதப்பட்ட உரையைப் படிக்க அந்த எழுத்துரு கணினியில் இருக்க வேண்டும். அலங்கார வடிவிலும் வெவ்வேறு எழுத்துருக்கள் பயன்படுத்தப்பட்டன. அவற்றின் பட்டியலை கீழே காண்க. குறைந்தது இரண்டாயிரம் ஃபாண்டுகள் உள்ளன என்பது குறிப்பிடத்தக்கது. இவற்றில் பாமினி எனப்படும் எழுத்துரு அதிகம் பயன்படுத்தப்பட்ட எழுத்துருக்களில் ஒன்று.

தமிழ் மலர்களின் நினைவாகவும், தமிழக, இலங்கை ஊர்களின் நினைவாகவும், கர்நாடக இசை நினைவாகவும், தமிழ் இலக்கியத்தின் நினைவாகவும் இவற்றில் பலவற்றிற்கு பெயர்கள் சூட்டப்பட்டுள்ளன.




</doc>
<doc id="203539" url="https://ta.wikipedia.org/wiki?curid=203539" title="வள்ளி (தொலைக்காட்சித் தொடர்)">
வள்ளி (தொலைக்காட்சித் தொடர்)

வள்ளி என்பது சன் தொலைக்காட்சியில் திசம்பர் 7, 2012 ஆம் ஆண்டு முதல் திங்கள் முதல் சனிக்கிழமை வரை மதியம் 3 மணிக்கு ஒளிபரப்பாகி, தற்பொழுது இரவு 10:30 மணிக்கு ஒளிபரப்பாகும் தொலைக்காட்சித் தொடர். இத் தொடரை சரிகம இந்தியா நிறுவனம் தயாரிப்பில், வித்யா, ராஜ்குமார், அஜய், லதா, ராணி, லக்ஷ்மி ராஜ் ,ராஜசேகர், பூவிலங்கு மோகன் போன்ற பலர் நடிக்கிறார்கள். 

தற்போது 1400எபிசோடுகளை கடந்து தற்போது கதையும் விறுவிறுப்பாக நகர்ந்து கொண்டிருக்கிறது. சரிகம நிறுவனத்திற்காக வள்ளி தொடரின் கதையை எழுதியுள்ளார் பி.ஆர். விஜயலட்சுமி.







</doc>
<doc id="203544" url="https://ta.wikipedia.org/wiki?curid=203544" title="உலக இரட்சகர் பெருங்கோவில் (திருச்சிராப்பள்ளி)">
உலக இரட்சகர் பெருங்கோவில் (திருச்சிராப்பள்ளி)

உலக இரட்சகர் பெருங்கோவில் ("Basilica of the Holy Redeemer, Tiruchirapalli") என்பது இந்தியாவின் தமிழ்நாட்டில் அமைந்துள்ள ஐந்து உரோமன் கத்தோலிக்க இணைப் பெருங்கோவில்களுள் ஒன்று ஆகும். 

17ஆம் நூற்றாண்டின் தொடக்கத்தில் மதுரையை மையமாகக் கொண்டு கிறித்தவ மறையைப் பரப்பும் பணியை மேலைநாட்டு இயேசு சபையினர் மேற்கொண்டனர். அந்த முயற்சியின் பயனாக உருவான கோவில்களுள் ஒன்று "உலக இரட்சகர் பெருங்கோவில்" ஆகும். திருச்சி பகுதியில் முதல் கிறித்தவ சபை 1616இல் தோன்றியது.

ஐரோப்பிய மறைபரப்புநர் மதுரை நாயக்க மன்னர்களின் ஆதரவைப் பெற்றனர். மதுரை மறைபரப்பு மாநிலத்தில் பணிபுரிந்த பல குருக்களுள் "தத்துவ போதகர்" என்ற சிறப்புப் பெயர் பெற்ற இராபர்ட் தெ நோபிலி மற்றும் வீரமாமுனிவர் போன்றோர் அடங்குவர்.

திருச்சி நகரத்தைச் சார்ந்த பல பகுதிகளும் மதுரை மறைமாநிலத்தின் கீழ் இருந்த போது பாலக்கரை, தர்மநாதபுரம், வரகனேரி போன்ற இடங்களில் கிறித்தவ சமூகங்கள் எழுந்தன. உலக இரட்சகர் கோவில் கட்டப்படுவதற்கு முன்னரே அப்பகுதியில் சுமார் 7500 கிறித்தவர்கள் இருந்தனர். அவர்கள் திருச்சி மறைமாவட்டக் கோவிலுக்குச் சென்று வழிபட்டு வந்தனர். அருகிலிருந்த வியாகுல மாதா கோவில் அப்பொழுது போர்த்துகீசிய ஆதரவாக்கத்தின் () கீழ் இருந்ததால் அங்கு வழிபட மக்கள் செல்லவில்லை.

பாலக்கரை பகுதியில் வாழ்ந்த கிறித்தவ மக்களுக்கு ஒரு வழிபாட்டிடம் தேவை என்பதை உணர்ந்த ஆயர் அலெக்சிஸ் கனோஸ், சே.ச., புதிய கோவில் கட்டடத்திற்கான அடிக்கல்லை 1880, பெப்ருவரி 9ஆம் நாள் நாட்டினார். 

கட்டட வேலை முடிந்து, உலக இரட்சகர் கோவில் 1881, சூன் 29ஆம் நாளில் அர்ச்சித்து அர்ப்பணிக்கப்பட்டது. அந்த நிகழ்வைப் புதுச்சேரி ஆயர் ஃபிரான்சிசு-ஷான்-மரி லூனன் என்பவர் நடத்த, திருச்சி ஆயர் அலெக்சிஸ் கனோஸ், சே.ச. விழாவில் பங்கேற்றார்.

கோவில் கட்டுவதற்கான நிலத்தை திவான் காஞ்சமலை முதலியார் என்பவர் வழங்கியிருந்தார்.

1957ஆம் ஆண்டு உலக இரட்சகர் கோவிலில் இடைவிடா சகாய மாதா பக்தி வளரத் தொடங்கியது. அருள்திரு ஏ. தாமசு என்பவர் பங்குத்தந்தையாகப் பணிபுரிந்த அந்தக் காலக்கட்டத்தில் உலக இரட்சகர் சபையைச் சார்ந்த அருள்திரு ஃபிரான்சிசு என்பவர் பங்குத் தளத்தில் இடைவிடா சகாய மாதா நவநாள் பக்திமுயற்சியை அறிமுகப்படுத்தினார்.

அப்பக்தி முயற்சி இன்றுவரை சிறப்பாகத் தொடர்கிறது. நவநாளில் பல நூறு மக்கள், கிறித்தவரும் கிறித்தவரல்லாதவர்களுமாகக் கலந்துகொண்டு அன்னையின் அருளை இறைஞ்சுகின்றனர். வாரத்தின் ஒவ்வொரு புதன்கிழமையும் இந்த நவநாளும் செபங்களும் நிகழ்கின்றன. எனவே சிலவேளைகளில் இக்கோவிலை "இடைவிடா சகாயமாதா கோவில்" என்னும் பெயர்கொண்டே அழைக்கின்றனர்.

இக்கோவிலின் வரலாற்று முக்கியத்துவத்தைக் கருத்தில் கொண்டு, அக்கோவிலைப் பெருங்கோவில் என்று அறிவிக்க வேண்டும் என்று பங்குத்தந்தை ஏ. கபிரியேல் என்பவரும், திருச்சி ஆயரான மேதகு டோணி டிவோட்டா என்பவரும் உரோமைக்கு விண்ணப்பித்தனர்.

அவர்களின் வேண்டுகோளை ஏற்று, திருத்தந்தை பதினாறாம் பெனடிக்ட் 2013, அக்டோபர் 12ஆம் நாள் உலக இரட்சகர் கோவிலை "இணைப் பெருங்கோவில்" () என்னும் நிலைக்கு உயர்த்தினார்.

இக்கோவிலின் உட்சுவர்களில் பல அழகிய ஓவியங்கள் வரையப்பட்டுள்ளன. அவை பெரும்பாலும், பழைய மற்றும் புதிய ஏற்பாட்டு நிகழ்ச்சிகளைச் சித்தரிக்கின்றன.




</doc>
<doc id="203549" url="https://ta.wikipedia.org/wiki?curid=203549" title="ஜாக்குலின் கென்னடி ஒனாசிஸ்">
ஜாக்குலின் கென்னடி ஒனாசிஸ்

ஜாக்குலின் லீ பூவியர் "ஜாக்கி" கென்னடி ஒனாசிஸ் ("Jacqueline Lee Bouvier "Jackie" Kennedy Onassis", சூலை 28, 1929 – மே 19, 1994), 1961 முதல் 1963இல் அமெரிக்க குடியரசுத் தலைவர் ஜான் எஃப். கென்னடி சுட்டுக் கொல்லப்படும் வரை அவரது மனைவியாகவும் அமெரிக்காவின் முதல் சீமாட்டியாகவும் இருந்தவர். பின்னாளில் இவர் கிரேக்க கப்பல்துறை பெருவணிகர் அரிசுடாட்டில் ஒனாசிசை திருமணம் புரிந்தார். தமது இறுதி நாட்களில் நூல் ஆசிரியராக சிறப்பாக பணியாற்றி வந்தார்.

ஜாக்குலின் லீ பூவியர் நியூயார்க் மாநிலத்தின் இலாங் தீவில் சவுத்தாம்ப்டனில் வால் வீதி பெருஞ்செல்வர் ஜான் வெர்னோ பூவியருக்கும் (1891-1957) அவரது மனைவி ஜேனட் நார்ட்டன் லீக்கும் (1907-1989) சூலை 28, 1929இல் மகளாகப் பிறந்தார். இவரது தங்கை கரோலின் லீ பூவியர் 1933இல் பிறந்தார். 

இவரது இளமைக்காலம் நியூ யார்க் நகரத்திலும் இலாங் தீவில் கிழக்கு ஆம்ப்டனிலும் கழிந்தது. தமது இள வயதிலேயே சிறந்த குதிரையேற்ற வீராங்கனையாகத் திகழ்ந்தார். இது அவரது வாழ்நாள் முழுமையும் தொடர்ந்தது. சிறு வயதில் ஓவியம், படிப்பு மற்றும் கவிதைகள் எழுதுவதில் ஆர்வம் இருந்தது. 

அவரது பெற்றோர்கள் 1940இல் ஜாக்குலினுக்கு 11 அகவை இருக்கும்போது மணமுறிவு பெற்றனர்; அன்னை ஜேனட் இசுடாண்டர்டு ஆயில் நிறுவனத்தின் வாரிசான ஹியூ டி. அச்சின்குளோசை 1942இல் மணம் புரிந்தார். இவர்களுக்கு ஜேனட் (1945-1985), ஜேம்சு (பி. 1947) என இருவர் பிறந்தனர். ஜாக்குலினும் தங்கை கரோலினும் தங்கள் அன்னையின் புதிய குடும்பத்தில் இணைந்தனர். 

மிகவும் தெரிந்தெடுத்த தனியார் பள்ளிகளில் தமது கல்வியைத் தொடர்ந்தார். 1949இல் ஒரு ஆண்டு பிரான்சுத் தலைநகர் பாரிசிலுள்ள புகழ்பெற்ற லா சோர்போனில் படித்துள்ளார். 1951இல் ஜார்ஜ் வாசிங்டன் பல்கலைக்கழகத்திலிருந்து பிரெஞ்சு இலக்கியத்தில் இளங்கலைப் பட்டம் பெற்றார். மேலும் கலை, வரலாறு மொழிகளில் ஈடுபாடுடையவராக இருந்தார்.

பட்டப் படிப்பிற்குப் பின்னர் வாசிங்டன் டைம்சு எரால்டு இதழுக்கு "புலனாய்வு-புகைப்படக் காரராக" பணியாற்றினார். இந்த பணி முகாந்தரமாக சூன் 1953இல் எலிசபெத் அரசியின் முடிசூட்டுவிழாவினை ஒட்டி இலண்டனுக்கு அனுப்பப்பட்டார். 
மே 1952இல் விருந்தொன்றில் அப்போது அமெரிக்க நாடாளுமன்ற தேர்தலில் முனைப்பாக இருந்த ஜான் எஃப். கென்னடியை முதன்முதலில் சந்தித்தார். நவம்பரில் தேர்தலில் வெற்றி கண்ட பின்னர் இருவருக்குமிடையேயான நட்பு காதலாக மலர்ந்தது. இருவரின் திருமணம் செப்டம்பர் 12,1953இல் றோட் தீவில் நியூபோர்ட்டிலுள்ள புனித மேரி தேவாலயத்தில் நடந்தது. திருமணச் சடங்கிற்கு 800 விருந்தினர்களும் பின்னர் ஜாக்குலினின் குடும்ப பண்ணையில் நடந்த திருமண வரவேற்புக்கு 1000 விருந்தினர்களும் அழைக்கப்பட்ட இந்நிகழ்வு அக்காலத்தில் முதன்மையான சமூக நிகழ்வாக இருந்தது.

இவ்வளவு வெளிச்சத்திற்கிடையில் இருவரும் பல தனிப்பட்ட துன்பங்களுக்கு ஆளாயினர். கென்னடிக்கு ஏற்பட்டன கடிய முதுகுப் பிடிப்பு சிக்கல்கள் பொதுமக்களுக்கு அறிவிக்கப்படவில்லை. போர்க் காயங்களால் ஏற்பட்ட தொடர்ந்த தாங்கவியலா முதுகு வலிக்கும் அடிசன் நோய்க்கும் அவர் ஆளானார். 1954இன் இலையுதிர் காலத்திலும் குளிர் காலத்திலும் இரு சிக்கலான தண்டுவட அறுவை சிகிச்சைகளை மேற்கொண்டார். 1955இல் ஜாக்குலினுக்கு கருச்சிதைவு ஏற்பட்டது; 1956இல் பிறந்த பெண் மகவு இறந்து பிறந்தது. 

இறுதியில் இருவருக்கும் 1957இல் கரோலின் பிறந்தார். பின்னர் 1960இல் பிறந்த மகனுக்கு ஜான் எஃப். கென்னடி இளையவர் எனப் பெயரிட்டனர். ஆகத்து 1963இல் பிறந்த இரண்டாவது மகன் பாற்றிக் பிறந்த இருநாட்களிலேயே உயிரிழந்தார்.
சனவரி 20, 1961இல் ஜான் கென்னடி ஐக்கிய அமெரிக்காவின் 35வது குடியரசுத் தலைவராகப் பொறுப்பேற்றக் கொண்டபோது 31 அகவை நிரம்பிய ஜாக்குலின் அமெரிக்க வரலாற்றிலேயே மிக இளைய அகவையில் முதல் சீமாட்டியானார். இளமையான, கவர்ச்சியான, பண்பட்ட முதல் சீமாட்டியாக உள்நாட்டிலும் வெளிநாடுகளிலும் மிகவும் பரவலாக அறியப்பட்டார். பொதுமக்கள் அவரை "ஜாக்கி" என அழைக்கலாயினர். 

புதிய இல்லத்தில் நுழைந்தவுடனேயே வெள்ளை மாளிகையை சீர்படுத்த முனைந்தார். நுண்கலை குழுவொன்றை அமைத்தார். வரலாற்றுச் சிறப்பு மிக்க அமெரிக்க தளபாடம், ஓவியங்கள் மற்றும் "கலைச் செல்வங்களை" கொணர்ந்து வெள்ளை மாளிகையின் பெருமையை மீட்டார். இந்த மீளமைப்புப் பணிகளுக்கு நிதி பெற்றிட வெள்ளை மாளிகையின் வரலாறு குறித்த நூலை வெளியிடச் செய்தார். மேலும் நிதி திரட்டும் முயற்சியில் தொலைக்காட்சிகளில் புகழ்பெற்ற வெள்ளை மாளிகை சுற்றுலாக்களை பெப்ரவரி 14, 1962இல் துவக்கினார். வெள்ளை மாளிகையின் கிழக்கு பூங்காவை மீள் வடிவமைத்தார்; இது தற்போது ஜாக்குலினின் பெயரில் வழங்குகிறது. லாஃபயத் சதுக்கத்தில் உள்ள பல வரலாற்றுக் கட்டிடங்களை இடிப்பதிலிருந்து காப்பாற்றினார். 

குடியரசுத் தலைவரின் வெளிநாட்டு பயணங்களில் கலந்து கொண்டு கனடா, ஐரோப்பா, நடு மற்றும் தென் அமெரிக்காக்களுக்கு சென்றுள்ளார். சென்றவிடங்களில் எல்லாம் அவரது கலை, மொழி மற்றும் வரலாற்று அறிவு பயனுள்ளதாக அமைந்தது. மார்ச் 1962இல் அவர் தமது தங்கை லீ ராட்சிவில்லுடன் சென்ற இந்தியா, பாக்கித்தான் நல்லெண்ணப் பயணம் மிகவும் வெற்றிகரமாக அமைந்தது. 

நவம்பர் 22, 1963இல் டெக்சசின் டாலசிற்கு தேர்தல் பயணம் மேற்கொண்ட கென்னடியுடன் திறந்த மகிழுந்தில் அவருடன் பொதுமக்களை சந்திக்க சென்றார். அப்போது குறிசுடுனர் ஒருவரால் கென்னடி சுடப்பட்டபோது மிகுந்த வீரத்துடனும் மனத்தெளிவுடனும் நடந்து கொண்டார். கென்னடியின் மரணத்திற்கு பின்பும் அவரது நடத்தை பன்னாட்டளவிலும் வியக்கப்பட்டது.
வெள்ளைமாளிகையிலிருந்து வெளியேறிய பின்னர் சிலநாட்கள் ஜாக்குலின் வாசிங்டன் டி.சியிலுள்ள ஜார்ஜ்டவுனில் வாழ்ந்து வந்தார். பின்னர் 1964இன் பிற்பகுதியில் தமது ஊரான நியூயார்க் நகரத்திற்கு குழந்தைகளுடன் இடம் பெயர்ந்தார். தமது இறந்த கணவரின் நினைவுக் கூட்டங்களுக்கு சென்றும் பாஸ்டன் நகரில் அமைக்கப்பட்டு வந்த ஜான் எஃப், கென்னடி நூலகத் திட்டத்தை மேற்பார்வையிட்டும் வாழ்ந்து வந்தார். அலுவல்முறை போன்ற பயணங்களை இங்கிலாந்து, அயர்லாந்து, கம்போடியா நாடுகளுக்கு மேற்கொண்டார்.

தன்மீது மக்கள் வைத்திருந்த படிமத்திற்கு மாறாக, தம்மை விட 23 அகவைகள் மூத்த, கிரேக்க கடல்வழி பெருவணிகர் அரிசுடாட்டில் ஒனாசிசை அக்டோபர் 20, 1968 அன்று மறுமணம் புரிந்தார். இவரது இரண்டாவது திருமண வாழ்வு மகிழ்ச்சியானதாக அமையவில்லை. மணமுறிவு பெறாவிடினும் பிரிந்தே வாழ்ந்தனர். 1975இல் அரிசுடாட்டிலின் மறைவிற்குப் பிறகு மீண்டும் நியூயார்க் நகருக்கே நிரும்பிய ஜாக்குலின் நூலாசிரியராக பணி புரிந்தார். தமது கடைசி இரு பத்தாண்டுகளாக இந்தப் பணியில் இருந்தார். முதலில் வைக்கிங் அச்சக நிறுவனத்திலும் பின்னர் டபுள்டே நிறுவனத்திலும் பணி புரிந்தார். நியார்க் நகரத்தின் கிராண்ட் சென்ட்ரல் முனையத்தினை வரலாற்றுச் சிறப்புடன் அப்படியே வைத்திருக்க முனைப்பாக செயலாற்றினார். தமது கடைசி காலங்களை தமது குடும்பத்துடனும் நீண்டநாள் நண்பர் மாரிசு டெம்பிள்சுமேனுடனும் அமைதியாக கழித்தார்.

தமது 64வது அகவையில் நிணநீர்த்தொகுதியில் புற்றுநோய் காரணமாக நியூயார்க் நகரத்தில் உயிரிழந்தார். வர்ஜீனியாவில் உள்ள ஆர்லிங்டன் தேசிய கல்லறைத் தோட்டத்தில் அவரது கணவர் கென்னடி,அவர்களது பிறந்திறந்த மகள் மற்றும் மகனின் கல்லறைகளை அடுத்து புதைக்கப்பட்டார்.



</doc>
<doc id="203557" url="https://ta.wikipedia.org/wiki?curid=203557" title="வே. கி. கிருஷ்ண மேனன்">
வே. கி. கிருஷ்ண மேனன்

வி. கே. கிருஷ்ண மேனன் (V. K. Krishna Menon) என அறியப்படும் வெங்காலில் கிருஷ்ணன் கிருஷ்ண மேனன் (மே 3 1896 - அக்டோபர் 6 1974) ஒரு இந்திய அரசியல்வாதி. ஐக்கிய ராஜ்யத்திற்கான இந்திய உயர்பேராளர் ஆணையராகவும் இந்திய நாடாளுமன்ற உறுப்பினராகவும் இந்தியா பாதுகாப்புத் துறை அமைச்சராகவும் பணியாற்றியவர்.



</doc>
<doc id="203559" url="https://ta.wikipedia.org/wiki?curid=203559" title="புரவி பாளையம் - சமீன்">
புரவி பாளையம் - சமீன்

புரவி பாளையம் இந்த சமீன் பொள்ளாச்சியிலிருந்து வட மேற்கில் நடுப்புன்னி செல்லும் வழியில் உள்ள ஒரு சிற்றூர் ஆகும். 1958க்கு முன்பாக மிகச் செழிப்பான சமீன்களில் இதுவும் ஒன்று. இந்த சமீனின் ஆட்சியதிகாரம் பெற்றவர்கள் பூலுவ (வேட்டுவ)க் கவுண்டர் இனத்தவர்கள். இதன் கடைசி அரசர் வெற்றி வேல் கோப்பன்ன மன்றாடியார். இவர் 1996ம் ஆண்டு காலமானார். இவருக்குப் பின் இந்த சமீனுக்கு வாரிசு இல்லாத நிலையில் இராணியார் மட்டும் இந்த அரண்மனையில் வசித்து வருகிறார்.


</doc>
<doc id="203563" url="https://ta.wikipedia.org/wiki?curid=203563" title="வின்னர் (திரைப்படம்)">
வின்னர் (திரைப்படம்)

வின்னர் 2003ல் வெளிவந்த தமிழ் திரைப்படமாகும். இத்திரைப்படத்தினை சுந்தர் சி எழுதி இயக்கியிருந்தார். பிரசாந்த், கிரண், வடிவேலு, விஜயகுமார், ம. நா. நம்பியார் போன்றவர்கள் முக்கிய கதாப்பாத்திரத்தில் நடித்திருந்தனர். 

யுவன் சங்கர் ராஜா இப்படத்திற்கு இசை அமைந்திருந்தார்.


"உனக்காக எல்லாம் உனக்காக" (1998), "ரிஷி" (2000), படங்களுக்குப் பிறகு சுந்தர் சி மற்றும் யுவன் சங்கர் ராஜா இருவரும் மூன்றாவது முறையாக இப்படத்தில் இணைந்தனர். இப்படத்தின் ஆறு பாடல்களையும் பா. விஜய் மற்றும் விவேகா எழுதியுள்ளனர். 



</doc>
<doc id="203569" url="https://ta.wikipedia.org/wiki?curid=203569" title="கிரண் ராத்தோட்">
கிரண் ராத்தோட்

கிரண் ராத்தோட் ஒரு இந்திய திரைப்பட நடிகையாவார். இவர் தமிழ், ஆந்திரம், மலையாளம் மற்றும் இந்தி திரைப்படங்களில் நடித்துள்ளார்.


</doc>
<doc id="203572" url="https://ta.wikipedia.org/wiki?curid=203572" title="நில அளவை (தமிழ்நாடு)">
நில அளவை (தமிழ்நாடு)

தமிழ்நாட்டில் பண்டைய காலத்தில் நிலத்தின் அளவு மதிப்பு (பரப்பை) குழி, வேலி, மா, ஏக்கர் என பேச்சு நடைமுறையிலும் ஹெக்டேர் என்ற அளவீட்டு முறையிலும் குறிக்கப்படுகிறது. வீட்டு மனைகளைப் பொருத்த மட்டில் சதுரஅடிக் கணக்கிலும், சென்னை, கோவை, மதுரை போன்ற மாநகரங்களில் கிரவுண்டு என்ற அளவீட்டிலும் குறிப்பிடப் படுகிறது.

ஆங்கிலேயர்கள் இந்தியாவில் ஆட்சி நடத்தியபோது அவர்களின் அரசை நிர்வகிக்க வரி தேவைப்பட்டது .இந்தியா ஒரு விவசாய நாடு ஒவ்வொருவரும் அவர்களின் விவசாயப் பரப்புக்கு ஏற்றவாறு வரி நிர்ணயிக்க வேண்டியது அவசியமாகியது. ஆங்கிலேயர்களின் நேரடி ஆட்சிக்குட்பட்ட நிலப்பகுதியை அளவை செய்து அனைத்தையும் மெட்ரிக் முறைக்கு மாற்றினார்கள். குறிப்பாக, தமிழ்நாட்டில் அளவைப் பணி தொடங்க ஓர் பயிற்சிப் பள்ளியைத் தொடங்கினர், அதுவே இன்றுள்ள அண்ணா பல்கலைக்கழகத்தில் பொறியியல் பிரிவுள்ள முதன்மை கட்டிடமாகும். அங்கு நில அளவைப் பணிக்கு ஆட்களை தேர்வு செய்து பயிற்சி வழங்கினர். பயிற்சி பெற்றவர்களைக் கொண்டு 1902 முதல் 1910 வரை நிலவரிகளை வசூல் (LAND TAX-COLLECTOR) செய்வதற்கு ஏற்றாற் போல நில அளவை செய்யப்பட்டு நிலத்தீர்வை (நில வரி) நிர்ணயிக்கப்பட்ட அயன் மற்றும் இனாம் நிலங்களின் வருவாய்ப் பதிவுருக்களையும்,பதிவுகளையும்,பராமரிப்பு குறித்த தமிழ்நாடு நிஅளவை எல்லை குறித்த சட்டம் 1923,பிரிவு 8ன்படி இனாம்,நில உடமையாளரிடமுள்ள கைப்பற்று அயன்,தீர்வை விதிக்கப்பட்ட அல்லது விதிக்கப்படாத தரிசு,வனம்,மற்றும் புறம்போக்கு(பொதுப் பயன்பாட்டிற்காக ஒதுக்கப்பட்டது)ஆகிய முக்கியத் தலைப்புகளில் கிராம நிலையான பதிவேடுகளில் பதிவு செய்யப்பட்டிருக்கும்.ஒருபோகம் அல்லது இருபோகம் என நஞ்சை நிலங்களும்,புஞ்சை அல்லது மானாவாரி(சில மாவட்டங்களில்)இவைகளுக்கு தனித்தனியே தீர்வை(நிலவரி) விதிக்கப்பட்ட, நன்செய்,புன்செய் நிலங்களுக்கு ஏற்றவாறு புலங்கள்,(SURVEY FIELD) உட்பிரிவுகள் (SUB-DIVISION) என அமைத்து, அளவைப்பணி (MEASUREMENTS WORK) முடித்து நிலப்படங்கள் (FIELD MEASUREMENT BOOK)F.M.B தயாரித்தனர். தொடர்ந்து வட்ட வரைபடம்(TALUK MAP) ,மாவட்ட வரைபடம்(DISTRICT MAP) தயாரித்து, இன்றைய நிலையில் ஏற்படும் ஒவ்வொரு மாற்றத்தையும் வரைபடங்களில் மாற்றம் செய்ய தமிழ்நாடு நில அளவைத்துறை ஒன்றை ஏற்படுத்தி இன்றளவில் ஆவணங்கள் பராமரிக்கப்படுகிறது.


டிராவர்ஸ் சர்வே என்பது மிகப் பெரிய பரப்பளவு உள்ள,கிராமம்,வட்டம்,மாவட்டம் போன்றவற்றின் பரப்பைக் கணக்கிடும் போது பரப்புப் பிழைகள் அனுமதிக்கப்பட்ட அளவுக்குள் வராமல் பரப்புப் பிழை ஏற்படும் நேர்வுகளில்,பரப்புப்பிழை எங்கே ஏற்பட்டுள்ளது என்பதை கண்டறிய, சிறுச் சுற்றுப் (Minor Circuit) பகுதிகளாக அதாவது கண்டங்களாக பிரித்து கோண அளவைக் கருவி (Theodolite) கொண்டு, அளவை செய்து (Gale's Traverse Table) நீண்ட சதுர கணித முறைப்படி துள்ளியமாக பரப்பு கணித்து அனுமதிக்கப்பட்ட பரப்புப் பிழைகளுக்கு உட்பட்டு பரப்பு நிர்ணயம் செய்யப்படும். தமிழகத்தில் சங்கிலி (chain) மற்றும் நேர் கோணக்கட்டை(cross staff)கொண்டு அளவைப் பணி முடித்திருப்பதால்,ஒவ்வொரு நில அளவைப் புலங்களுக்கும் நிர்ணயிக்கப்பட்ட பரப்புகளின் கூட்டு மதிப்பும்,சிறுச் சுற்றுப் (Minor Circuit) பகுதிகளாக பிரித்து நிர்ணயிக்கப்பட்ட பரப்புகளின் கூட்டு மதிப்பும், அனுமதிக்கப்பட்ட பரப்புப் பிழைக்கு உட்பட்டுள்ளதா? என பரிசோதித்து ஏற்படும் அதிகப்படியான பரப்புப் பிழை எந்தப் பகுதி அதாவது கண்டத்தில் என இலகுவாக கண்டுபிடிக்க ஏதுவாக முறையில் அளவை செய்யப்படும் முறையே டிராவர்ஸ் சர்வே எனப்படும்.(ஆங்கிலம் Traverse Survey or Theodolite Method)

நில உடமையாளர்களின் அனுபவ எல்லைகளை அனுசரித்து, ஒவ்வொரு எல்லை வளைவுகளையும் ஒவ்வொரு முக்கோணமாக அமைத்து நில அளவைப் புலங்களாக(Survey Fields) அளவை செய்யப்படும் முறை எளிய முக்கோண அளவை முறை ஆகும்.(Simple Triangletion Method),இதில் ஒவ்வொரு வளைவுகளுக்கும் கற்கள் நடப்பட்டதால் பொருட்செலவு அதிகமாகவும்,வரைபடங்கள் தயாரிக்க நீண்டகாலமும் ஏற்பட்டது,துள்ளியமாக கணக்கீடும் செய்ய இயலவில்லை.

நில உடமையாளர்களின் அனுபவ எல்லைகளை அனுசரித்து, ஒவ்வொரு எல்லை வளைவுகளுக்கும் கற்கள் நடப்பட்டு உட்பிரிவுகளாக(Subdivisions) அமைத்து நில அளவைப் புலத்தின் ஏதாவது இரு முணைகளில் கற்கள் நடப்பட்டு இரு கற்களுக்கு இடைப்பட்ட கற்பனைக் கோட்டில் ஒவ்வொரு வளைவுகளுக்கும்(cross staff) மூலம் செங்குத்தளவு அளவை செய்யப்படும் முறை புங்கனூர்(Punganoor Method or Ray System) அளவை முறை ஆகும்.இதில் ஒவ்வொரு வளைவுகளுக்கும் கற்கள் நடப்பட்டதால் பொருட்செலவு அதிகமாகவும்,வரைபடங்கள் தயாரிக்க நீண்டகாலமும் ஏற்பட்டது,துள்ளியமாக கணக்கீடும் செய்ய இயலவில்லை.

நில உடமையாளர்களின் அனுபவ எல்லைகளை அனுசரித்து, ஒவ்வொரு உட்பிரிவுகளாக(Subdivisions) அமைத்தும்,நஞ்சையில் ஐந்திலிருந்து பத்து ஏக்கருக்கு மிகாமலும்,புஞ்சையில் பத்து ஏக்கரிலிருந்து இருபது ஏக்கர் வரையிலும் அமைத்து, ஒவ்வொரு நில அளவைப் புலங்களுக்கும் புல முச்சந்திகளுக்கு மட்டும் கற்கள் நடப்பட்டு நிலங்களின் வளைவுகளுக்கும் செங்குத்தளவு அளவை செய்து அளவை செய்யப்படும் முறைதான் மூலை விட்டம் மற்றும் செங்குத்தளவு முறையாகும். (ஆங்கிலம்Diagonal&Offset System)

நில உடைமையாளருடைய அனுபவ எல்லைகளின் (வரப்புகள்) படி அளவை முடிந்த பகுதிகள் முறையாக நில பதிவுருக்கள் (வரை படம்) தயாரிக்கப்பட்டு ஒவ்வொரு வருவாய் கிராம நிருவாக அலுவலர்கள் (அன்று கர்ணம்) வசம் ஒரு நகல், வட்ட (தாசில்தார்) நிர்வாகத்திடம் ஒரு நகல், மாவட்ட நிர்வாகத்திடம் (மாவட்ட வருவாய் அலுவலர்) ஒரு நகல், மைய நில அளவை அலுவலகத்தில் ஒரு நகலும், அளவை செய்த மூல ஆவணம் (ORIGINAL) மாநில நில அளவை ஆவணக் காப்பகத்திலும் பாதுகாக்கப்படுகிறது.
ஒவ்வொரு நில உடமையாளரின் நில எல்லைகள், எல்லைகளில் உள்ள வளைவுகளுக்கு நடப்பட்டுள்ள குறிகளை(சர்வே கற்கள்) பாதுகாத்தல்,சீர்படுத்தல்,புதுப்பித்தல் ஆகியவைகளை நில உடமையாளருக்கு உள்ள கடமையாக தமிழ்நாடு நில அளவை எல்லை குறித்த சட்டம் 1923 பிரிவு 8லும்,சட்டமுறையான ஒழுங்குபடுத்தும் விதிகளும்நிர்ணயிக்கப்பட்டுள்ளது.

ஒவ்வொரு நில உடமையாளரின் நில எல்லைகளுக்குள் உள்ள விளக்கிகள் (கிணறு, குடிசை, சிறு கட்டடங்கள், வீடு, வண்டிப்பாதை போன்ற சின்னங்கள்) ஆகியவைகளை கிராம நிர்வாக அலுவலர் மூலமாக சமநபந்தப் பட்ட நில அளவரால் அளவீடு செய்து உரிய புலப்படத்தில் (Field Measurement Book) பதிவு செய்து, உரிய ஆவணங்களில் பதிவு செய்து வைக்க வேண்டும் .

புலப் படம் நில உடைமையாளருடைய அனுபவ எல்லைகளின் (வரப்புகள்) படி அளவை முடிந்த பகுதிகள் முறையாக நில பதிவுருக்கள் (வரை படம்) தயாரிக்கப்பட்டு வருவாய்த் துறையினரால் பராமரிக்கப்படும், நில (FIELD MEASUREMENT BOOK) வரைபடமாகும். இவ்வரைபடம் ஒவ்வொரு வருவாய் கிராமத்திலும் உள்ள நன்செய், புன்செய், தரிசு, சமீன் நிலங்கள், குடியிருப்புப் பகுதிகள் (நத்தம் சர்வே) என நில வகைப்பாட்டிற்குத் தகுந்தவாறும், கிராமத்தின் மொத்தப் பரப்பிற்கு ஏற்றவாறும் புல எண்கள் ஏற்படுத்தப் பட்டு அளவைப் பணி முடித்து தயரிக்கப்படும் மாவட்ட வருவாய்த் துறை ஆவணமாகும்.

புலப் படத்தின் (படம்) மேல் பகுதியில் கருர்மாவட்டத்தின் பெயர்,சக்திவேல் கடவூர்வட்டத்தின் பெயர், வருவாய் வட்டத்தில் எந்த வரிசை எண், வருவாய் கிராமத்தின் பெயர், அந்த புல எண்ணின் மொத்தப் பரப்பு, படத்தின் கீழ் படம் எந்த அளவுத் திட்டத்தில் வரைவு செய்யப் பட்டுள்ளது, என்ற விபரம் குறிக்கப் பட்டிருக்கும். புல எண்ணின் பக்கப் புல எண்கள் எழுதப்பட்டு அடிக்கோடு இடப்பட்டிருக்கும். புலப்படத்தில் எத்தனை நில உடைமையாளர்கள் உள்ளார்களோ? அதற்கேற்றவாறு உட்பிரிவு எண்கள் குறிக்கப்பட்டிருக்கும்.


</doc>
<doc id="203573" url="https://ta.wikipedia.org/wiki?curid=203573" title="சந்தான பாரதி">
சந்தான பாரதி

சந்தான பாரதி இந்திய திரைப்பட நடிகரும் இயக்குநருமாவார். இவர் தேசிய திரைப்பட விருது பெற்ற படங்களை இயக்கியவராவார். இவர் குணா, மகாநதி போன்ற படங்களை இயக்கியவர். 


</doc>
<doc id="203575" url="https://ta.wikipedia.org/wiki?curid=203575" title="பிராடர் – வில்லி கூட்டறிகுறி">
பிராடர் – வில்லி கூட்டறிகுறி

பிராடர்-வில்லி நோய்த்தொகை "(Prader–Willi syndrome)" (PWS) என்பது சில குறிப்பிட்ட மரபன்களின் செயலிழப்பால் ஏற்படும் ஒரு மரபியல் கோளாறு ஆகும். புதிதாகப் பிறந்த குழந்தைகளில் இதன் அறிகுறிகளாக வலிவற்ற தசை, மிகக் குறைவான ஊட்டம், மெதுவான வளர்ச்சி ஆகியன அமையும் குழந்தையில் இருந்தே கடும்பசி கொண்டிருப்பதால் உடற்பருமன் மிகவும் கூடுதலாக அமையும்; உடன் இரண்டாம் வகை நீரிழிவு நோயும் ஏற்படும். மிக்க் குறைந்த நிலையில் இருந்து மிதமான அறிதிறன் அழிவும் நடத்தைச் சிக்கல்களும் அமையும். இவர்களது நெற்றி குறுகலாகவும் கையும் காலும் குட்டையாகவும் உயரம் குள்ளமாகவும் தோல் வெளிர் நிறத்திலும் அமைவதோடு கருவளம் குன்றி, குழந்தைகளும் அமைய வாய்ப்பில்லை.
இந்நோய்த்தொகை 74% அளவுக்குத் தந்தையின் குறுமவகம் 15 இன் நீக்கத்தால் உருவாகிறது. In another 25% of cases the person has two copies of chromosome 15 from their mother and none from their father. இவர்களில் 25% அளவுக்கு தாயின் குறுமவகம் 15 இல் இரு பகுதிகளும் தந்தையின் குறுமவகம் 15 இல் எப்பகுதியும் இல்லாமலும் இருக்கிறது. தாயின் குறுமவகப் பகுதிகளின் மரபியல் பதிவு செயலற்று இருப்பதால் அவற்றின் செயல்படும் மரபன் படிகள் அமைவதில்லை. இது பொதுவாக மரபாக ஏற்படுவதில்லை என்றாலும் தொடக்கநிலை வளர்ச்சியின்போதோ அல்லது முட்டையும் விந்தும் உருவாகும்போதோ மரபியல் மாற்றங்கள் ஏற்படுகின்றன. இதில் இடர்க் காரணிகள் ஏதும் அமைவதில்லை. ஏற்கெனவே ஒரு குழந்தை இந்நோய்த்தொகையுடன் பிறந்திருந்தால் மறு குழந்தை இந்நோய்த்தொகை அமைய 1% அளவுக்கும் குறைவான வாய்ப்பே உள்ளது. இதையொத்த இயங்கமைவு ஏஞ்சல்மன் நோய்தொகையில் ஏற்படுகிறது. பின்னதில் தாயின் குறைபாடு உள்ள குறுமவகம் 15 உடன் தந்தையின் குறுமவகம் 15 இன் இருபடிகள் அமைகின்றன.
பிராடர்-வில்லி நோய்த்தொகைக்கு மருத்துவம் ஏதும் கிடையாது. என்றாலும் தொடக்கநிலையில் மருத்துவம் தந்தால், பலன் கிடைக்க வாய்ப்புள்ளது. புதிதாகப் பிறந்த குழவிகளின் உணவூட்டச் சிக்கல்களை உணவைக் குழல்வழி தந்து தீர்க்கலாம். மூன்றாம் அகவையில் இருந்தே மிகச் சரியான உணவுக் கட்டுபாடும் உடற்பயிற்சித் திட்டமும் தேவைப்படும். வளர்ச்சி இயக்குநீர் (இசைம) மருத்துவமும் நல்ல பலன் தருகிறது. சில நடத்தைச் சிக்கல்களைத் தீர்க்க, அறவுறை வழியும் மருந்துகளும் உதவி புரியலாம். விடலைப் பருவத்தில் குழு இல்லங்கள் காட்டயத் தேவையாகும்.
இந்நோய்த்தொகை 30,000 முதல் 10,000 இல் ஒருவருக்கு ஏற்பட வாய்ப்புள்ளது. இது ஆண்களுக்கும் பெண்களுக்கும் சமநிலையில் ஏற்படும். இது 1956 இல் இதை விவரித்த ஆந்திரியா பிராடர், என்றிச் வில்லி, அலெக்சிசு இலப்கார்ட் பெயைல் வழங்குகிறது. இதை 1887 இலேயே ஜான் இலாங்டன் டவுன் விவரித்துள்ளார்.


</doc>
<doc id="203576" url="https://ta.wikipedia.org/wiki?curid=203576" title="பொன்னர் சங்கர்">
பொன்னர் சங்கர்

பொன்னர் சங்கர் என்ற தலைப்புக்கு தொடர்புள்ள கட்டுரைகள்:



</doc>
<doc id="203578" url="https://ta.wikipedia.org/wiki?curid=203578" title="லவ் பேர்ட்ஸ்">
லவ் பேர்ட்ஸ்

லவி பேர்ட்ஸ் தலைப்பினை தொடர்புடைய கட்டுரைகள்




</doc>
<doc id="203583" url="https://ta.wikipedia.org/wiki?curid=203583" title="பசுமை நகர்ப்புறவியம்">
பசுமை நகர்ப்புறவியம்

பசுமை நகர்ப்புறவியம் (green urbanism) என்பது, மனிதருக்கும், சூழலுக்கும் நன்மை பயக்கக்கூடிய சமூகங்களை உருவாக்கும் ஒரு நடைமுறை ஆகும். இது கூடிய தாங்குநிலையோடு கூடிய இடங்களையும், சமூகங்களையும், வாழ்க்கை முறைகளையும் எற்படுத்துவதற்கான ஒரு முயற்சி. பசுமை நகர்ப்புறவியம் உலக வளங்களைக் குறைவாகப் பயன்படுத்துவதை நோக்கமாகக் கொண்டது. பசுமை நகர்ப்புறவியம் பல்துறை சார்ந்தது. இது, கட்டிடக் கலைஞர்கள், நகர வடிவமைப்பாளர்கள் ஆகியோருடன், நிலத்தோற்றக் கலைஞர், பொறியாளர்கள், நகர்ப்புற வடிவமைப்பாளர், சூழலியலாளர், போக்குவரத்துத் திட்டமிடலாளர், இயற்பியலாளர், சமூகவியலாளர், பொருளியலாளர் போன்றோரின் கூட்டு முயற்சியை உள்ளடக்கியது. 

நகரமயமாதலும், சுற்றுச் சூழல் அழிவும் எப்பொழுதும் ஒன்றாகவே இடம் பெறுகின்றன. 1989ல் ஒடும் (Odum) என்பவர் நகரங்கள் உணவு உற்பத்தியில் ஈடுபதுவது இல்லை என்பதால் அவை இயற்கை மற்றும் செய்கை பண்ணப்படும் சூழல்களில் தங்கியுள்ள ஒட்டுண்ணிகள் என வர்ணித்தார். இவ்வாறான இசைவற்ற தன்மையின் விளைவாக சூழலுக்குப் பேரழிவாக அமையக்கூடிய நிகழ்வுகள் இடம்பெறக்கூடும் என்றார் மயுர் (1990)



</doc>
<doc id="203584" url="https://ta.wikipedia.org/wiki?curid=203584" title="தோட்டா (திரைப்படம்)">
தோட்டா (திரைப்படம்)

தோட்டா 2008ல் வெளிவந்த தமிழ் திரைப்படமாகும். இந்த திரைப்படத்தினை செல்வா இயக்கியுள்ளார். இப்படத்தினை ஆஸ்கார் மூவிஸ் தயாரித்துள்ளனர். இத்திரைப்படத்தில் ஜீவன், பிரியாமணி ஆகியோர் முக்கிய கதாப்பாத்திரங்களில் நடித்திருந்தனர்.




</doc>
<doc id="203594" url="https://ta.wikipedia.org/wiki?curid=203594" title="சூறாவளி ஹெலன்">
சூறாவளி ஹெலன்

சூறாவளி ஹெலன் (Cyclone Helen) வங்கக் கடலில் நவம்பர் 18 2013 இல் உருவான குறைந்த காற்றழுத்த தாழ்வு நிலை வலுவடைந்து புயலாக மாறியது. அதற்கு ஹெலன் என்று பெயர் சூட்டப்பட்டது. ஹெலன் புயல் தீவிரம் அடைந்து நவம்பர் 22 2013 பகல் 3 மணி அளவில் ஆந்திர மாநிலம் மசூலிப்பட்டினம் அருகே கரையை கடந்தது.


</doc>
<doc id="203595" url="https://ta.wikipedia.org/wiki?curid=203595" title="விருதகிரி (திரைப்படம்)">
விருதகிரி (திரைப்படம்)

விருதகிரி 2010ல் வெளிவந்த தமிழ் அதிரடித் திரைப்படமாகும். இத்திரைப்படத்தினை நடிகர் விஜயகாந்த் எழுதி இயக்கியிருந்தார். விஜயகாந்த், மீனாட்சி தீட்சத், மாதுரி இடகி மற்றும் அருண் பாண்டியன் ஆகியோர் முக்கிய கதாப்பாத்திரங்களில் நடித்துள்ளனர்.



</doc>
<doc id="203600" url="https://ta.wikipedia.org/wiki?curid=203600" title="சத்யம்">
சத்யம்

சத்யம் என்ற தலைப்பில் உள்ள கட்டுரைகள்:





</doc>
<doc id="203602" url="https://ta.wikipedia.org/wiki?curid=203602" title="என் சுவாசக் காற்றே">
என் சுவாசக் காற்றே

என் சுவாசக் காற்றே 1999ல் வெளிவந்த தமிழ் திரைப்படமாகும். இத்திரைப்படத்தினை கே. எஸ். ரவி இயக்கியுள்ளார். இதில் அரவிந்தசாமி மற்றும் இசா கோபிகர் ஆகியோர் முக்கிய கதாப்பாத்திரத்தில் நடித்திருந்தனர். இவர்களுடன் ரகுவரன், பிரகாஷ் ராஜ், தலைவாசல் விஜய் ஆகியோர் நடித்திருந்தனர்.



</doc>
<doc id="203604" url="https://ta.wikipedia.org/wiki?curid=203604" title="தலைவாசல் விஜய்">
தலைவாசல் விஜய்

தலைவாசல் விஜய் தமிழ் திரைப்பட நடிகர்.



</doc>
<doc id="203610" url="https://ta.wikipedia.org/wiki?curid=203610" title="பொம்மலாட்டம் (தொலைக்காட்சித் தொடர்)">
பொம்மலாட்டம் (தொலைக்காட்சித் தொடர்)

பொம்மலாட்டம் எனும் தொடரை சான் மீடியா தயாரித்துள்ளது. டெல்லிகுமார், ஸ்ரீஜா, அப்சர், ஸ்ரீ குமார், கணேஷ்கர், காத்தாடி ராமமூர்த்தி, ப்ரீத்தி சஞ்சீவ், வித்யா, கௌரி லட்சுமி ஆகியோர் நடித்துள்ளனர். ஷிவா இயக்கியுள்ள இந்தத் தொடருக்கு வைரமுத்து பாடல் எழுதியிருக்கிறார். தினா இசையமைத்திருக்கிறார். அக்டோபர் 15ஆம் திகதி 2012ஆம் ஆண்டு முதல் அக்டோபர் 22, 2016ஆம் ஆண்டு வரை திங்கள் முதல் சனி வரை மதியம் 12:30 மணிக்கு சன் தொலைக்காட்சியில் ஒளிபரப்பாகி 1150 அத்தியாயங்களுக்குடன் நிறைவு பெற்றது.
அப்சர் கதாநாயகனாக நடித்துள்ள இந்த தொடரில் ஸ்ரீ குமார் வில்லனாக, பெண் பித்தனாக நடித்திருக்கிறார். ஸ்ரீஜா கதாநாயகியாக நடித்துள்ள இந்தத் தொடரில் நீண்ட நாட்களுக்குப் பின்னர் ப்ரீத்தி சஞ்சீவ் நடித்திருக்கிறார்.





</doc>
<doc id="203619" url="https://ta.wikipedia.org/wiki?curid=203619" title="கண்">
கண்



</doc>
<doc id="203621" url="https://ta.wikipedia.org/wiki?curid=203621" title="மாங்கோடிபி">
மாங்கோடிபி

மாங்கோடிபி(MongoDB) என்பது குறுக்குத் தள ஆவணம் சார்ந்த தரவுத்தளம் ஆகும். இது ஒரு கட்டமைப்பில்லா வினவு மொழியாகும்(nosql). மாங்கோடிபியானது ஜேசன் (JSON) போன்றவற்றிற்கான ஆதரவிற்காக தொடர்புசால் தரவுதளத்தை முற்றிலுமாக தவிர்க்கும்படி உருவாக்கப்பட்டுள்ளது. இது ஒரு திறமூல, கட்டற்ற மென்பொருள் அல்லது தரவுத்தளம் ஆகும்.



மாங்கோடிபி என்பது தொகுப்புகளைக் கொண்ட ஒரு தரவுத்தளம் ஆகும். தொகுப்புகள் ஆவணங்களைக் கொண்டுள்ளன. ஆவணங்கள் ஒன்று அல்லது அதற்கு மேற்பட்ட தரவிடங்களைக் கொண்டுள்ளன. தொகுப்புக்களை அகவரிசைப்படுத்துவதன் மூலம் நாம் சிறந்த முறையில் தேடுதல், வரிசையாக்க செயல்திறனை அதிகரிக்க முடியும்.


</doc>
<doc id="203622" url="https://ta.wikipedia.org/wiki?curid=203622" title="கண் (வேற்றுமை உருபு)">
கண் (வேற்றுமை உருபு)

தமிழில் வேற்றுமை எட்டு வகைப்படும். அவற்றில் ஏழாம் வேற்றுமைப் பொருளில் உள்ள கண் இருப்பிடத்தை உணர்த்தும். இதனைத் தொல்காப்பியர் கண் எனப் பெயரிய வேற்றுமைக் கிளவி எனக் குறிப்பிடுகிறார். 

பொருளோடு பொருந்தியும் சார்ந்தும் உள்ள மற்றொரு பொருளை உணர்த்துவது ஏழாம் வேற்றுமை. 

இந்தக் கண் என்னும் உருபு பெரும்பாலும் ஒன்றன் பண்பினை உணர்த்துவதாக வரும். 


</doc>
<doc id="203623" url="https://ta.wikipedia.org/wiki?curid=203623" title="கண் (பின்னொட்டு)">
கண் (பின்னொட்டு)

கண் என்னும் சொல் சொல்லின் பின்-ஒட்டாக அமைந்து முன்னொட்டின் இருப்பிடமாய் வெவ்வேறு பொருள்களை உணர்த்துகின்றன.


</doc>
<doc id="203625" url="https://ta.wikipedia.org/wiki?curid=203625" title="கண்ணோட்டம்">
கண்ணோட்டம்

கண்ணோட்டம் என்பது ஒரு வகைப் பண்பு. இது கண் என்னும் சொல்லிலிருந்து பிறந்தது. இதனை இரக்கக்-குணம் என்றும் தாட்சண்யம் என்றும் கூறுவர். இத் தலைப்பில் திருக்குறளில் ஓர் அதிகாரம் உள்ளது. இதனை ஈர்ங்கண் எனவும் வழங்குவர். 

திருக்குறள் 571 முதல் 580


</doc>
<doc id="203626" url="https://ta.wikipedia.org/wiki?curid=203626" title="கண் (இடப்பெயர்)">
கண் (இடப்பெயர்)

கண் என்னும் சொல் பின்னொட்டாக வருவதோடு மட்டுமன்றி, முதலில் நின்று இடம் ஒன்றை உணர்த்தும் சொல்லாகவும் வரும். 
இந்தத் திருக்குறள் கண் என்னும் சொல்லை இரண்டு வகையான ஆகுபெயர் பொருளில் கையாளுகிறது. கண்ணுக்கு எதிரே நின்றுகொண்டு இரக்கம் இல்லாமல் சொன்னாலும் சொல்லுக. ஆனால் கண்ணோட்டம் இல்லாமல் ஒருவனின் கண் எதிரே இல்லாத இடத்தில் அவனைப் பற்றிப் புறஞ்சொல் பேசக்கூடாது. இவ்வாறு கூறும்போது முதலில் நிற்பது கண்ணுக்குள் தெரியும் இடத்தை உணர்த்தும் ஆகுபெயர். இரண்டாவது கண் பார்வையால் உண்டாகும் இரக்கக் குணத்தை உணர்த்தும் ஆகுபெயர். 


</doc>
<doc id="203643" url="https://ta.wikipedia.org/wiki?curid=203643" title="இயேசுவின் பணிவாழ்வு">
இயேசுவின் பணிவாழ்வு

இயேசுவின் பணிவாழ்வு அல்லது இயேசுவின் மறைபணி என்பது யோர்தான் ஆற்றில் இயேசு கிறித்து திருமுழுக்கு பெறுவதில் தொடங்கி அவரின் இறுதி இராவுணவு முடிய உள்ள அவரின் வாழ்க்கைப் பகுதியினைக் குறிக்கும். லூக்கா நற்செய்தி (3:23) இயேசு தம் பணியைத் தொடங்கியபோது, அவருக்கு வயது ஏறக்குறைய முப்பது எனக்குறிக்கின்றது. வரலாற்றாசிரியர்களின் படி இயேசுவின் பணிவாழ்வு கி.பி 27-29 இல் துவங்கி கி.பி 30-36 இல் முடிவடைந்திருக்கலாம்.

"கலிலேயாவில் தொடக்கப் பணிவாழ்வு" இயேசுவின் திருமுழுக்கிற்குப் பிறகு சோதனைக்காக கலிலேயாவுக்குத் திரும்பி வருவதிலும். கலிலேயாவில் பணியாற்றி தனது முதல் சீடர்களை தேர்வுசெய்வதிலும் அடங்குகின்றது. "கலிலேயாவில் பணிவாழ்வில்" திருத்தூதர்களைத் தேர்வு செய்வதிலும், இயேசுவின் பணிவாழ்வின் பெரும் பகுதியுமாக அமைகின்றது. "கலிலேயாவில் இறுதி பணிவாழ்வு" திருமுழுக்கு யோவானின் இறப்பில் தொடங்கி எருசலேம் செல்ல இயேசு ஆயத்தமாவதற்கு முன் முடிவடைகின்றது. "யூதேயாவில் இயேசுவின் பணிவாழ்வில்" யூதேயாவழியாக எருசலேம் செல்ல இயேசு ஆயத்தமாகின்றார். இக்காலத்தில் அவர் தான் முன்னர் திருமுழுக்கு பெற்ற யோர்தார் ஆற்றங்கரைப்பகுதிகளில் பணியாற்றினார். 

"இயேசுவின் பணிவாழ்வின் இறுதி" வாரம் எருசலேமில் நிகழ்ந்தது. இது திருப்பாடுகளின் வாரம் எனவும் அழைக்கப்படுகின்றது. இது இயேசு வெற்றி ஆர்ப்பரிப்போடு எருசலேமில் நுழைதலில் தொடங்குகின்றது. எல்லா நற்செய்தி நூல்களும் இயேசுவின் பணிவாழ்வின் பிற கட்டங்களைவிட இதனையே அதிகம் (மூன்றில் ஒரு பங்கு) விவரிக்கின்றன.


</doc>
<doc id="203646" url="https://ta.wikipedia.org/wiki?curid=203646" title="தி டான் ஜுவான்ஸ்">
தி டான் ஜுவான்ஸ்

தி டான் ஜுவான்ஸ், 2013 ஆம் ஆண்டில் வெளியான செக் மொழித் திரைப்படம்.

இதை ஜிரிங் மென்செல் இயக்கியுள்ளார். சிறந்த வெளிநாட்டுத் திரைப்படத்திற்கான விருதிற்கு இது பரிந்துரைக்கப்பட்டது. இப்படம்
கோவாவில் நடைபெற்ற 44வது சர்வதேசத் திரைப்பட விழாவில் முதல் நாள் திரையிடப்பட்டது.


</doc>
<doc id="203649" url="https://ta.wikipedia.org/wiki?curid=203649" title="மண்டேலா:லாங் வாக் டூ ஃபிரீடம்">
மண்டேலா:லாங் வாக் டூ ஃபிரீடம்

மண்டேலா:லாங் வாக் டூ ஃபீரிடம் என்ற இந்த திரைப்படத்தை ஜஸ்டின் சாட்விக் இயக்கினார். இது 2013 ஆம் ஆண்டு வெளியானது. தென்னாப்பிரிக்க போராளியான நெல்சன் மண்டேலா தன் வாழ்க்கை வரலாற்றை, “லாங் வாக் டூ ஃபிரீடம்” என்ற நூலாக எழுதினார். இதைத் தழுவி இந்தப் படம் எடுக்கப்பட்டது. இது கோவாவில் நடைபெற்ற 44வது சர்வதேச திரைப்பட விழாவில் இறுதியாகத் திரையிடப்பட்டது.


</doc>
<doc id="203650" url="https://ta.wikipedia.org/wiki?curid=203650" title="லாங் வாக் டூ ஃபிரீடம்">
லாங் வாக் டூ ஃபிரீடம்

லாங் வாக் டூ ஃபிரீடம் (பொருள்:விடுதலைக்கான நெடிய வழி) என்பது தென்னாப்பிரிக்கத் தலைவரான நெல்சன் மண்டேலா எழுதிய நூல்.
இது இவருடைய வரலாற்றைப் பற்றியதாகும்.
இவர் இளவயதில் கறுப்பர் இன மக்களின் விடுதலைக்காகப் பாடுபட்டு சிறை சென்றது, ஆப்பிரிக்க தேசிய காங்கிரசு கட்சியின் தலைவரானது உட்பட பல்வேறு நிகழ்ச்சிகளை இந்த நூலில் குறிப்பிட்டுள்ளார். இதைத் தழுவி, என்ற திரைப்படம் வெளியானது. கோவாவில் நடைபெற்ற சர்வதேச திரைப்பட விழாவில் திரையிடப்பட்டது.


</doc>
<doc id="203652" url="https://ta.wikipedia.org/wiki?curid=203652" title="ஜிரி மென்செல்">
ஜிரி மென்செல்

ஜிர் மென்செல், திரைப்பட இயக்குனர், நடிகர், கதை எழுத்தாளர் ஆவார். இவர் தி டான் ஜுவான்ஸ் என்ற செக் மொழித் திரைப்படத்தை இயக்கியவர். இந்த திரைப்படத்திற்காக, கோவாவில் நடைபெற்ற 44வது சர்வதேச திரைப்பட விழாவில், வாழ்நாள் சாதனையாளர் விருது வழங்கப்பட்டது. 

ஏறத்தாழ இருபது திரைப்படங்களை இயக்கியுள்ளார்.


</doc>
<doc id="203654" url="https://ta.wikipedia.org/wiki?curid=203654" title="மு. தா. வெள்ளாளப்பட்டி">
மு. தா. வெள்ளாளப்பட்டி

மு. தா. வெள்ளாளப்பட்டி முசிறியில் இருந்து வடக்கே 12 கி.மீ.தொலைவில் உள்ளது. இவ்வூரில் உள்ள மக்கள் பெரும்பாலும் லாரி தொழிலில் ஈடுபட்டுள்ளனர். இவ்வூரில் துவக்கப்பள்ளி உள்ளது. இவ்வூருக்கு முசிறி மற்றும் தா. பேட்டையிலிருந்து நகரப்பேருந்துகள் (நெ.5) உள்ளன. இவ்வூருக்கு கிழக்கே 2 கி.மீ தொலைவில் முசிறியிலிருந்து துறையூர் செல்லும் சாலையில் (வாளவந்தி) உள்ளது. மேற்கே முசிறியிலிருந்து தா. பேட்டை சாலையில் (தும்பலம்) உள்ளது.


</doc>
<doc id="203656" url="https://ta.wikipedia.org/wiki?curid=203656" title="தமிழ்நாட்டில் ஈழப்போராட்ட ஆதரவு, 2008">
தமிழ்நாட்டில் ஈழப்போராட்ட ஆதரவு, 2008

இந்தியத் தமிழருக்கும் ஈழத்தமிழருக்கும் இறுகிய உறவு உண்டு. ஈழத்தமிழர் உரிமைகள் பறிக்கப்பட்டு, உடைமைகள் சிதைக்கப்பட்டு, உயிர்கள் கொல்லப்படுதை எதிர்த்து தமிழகத்தமிழர்கள் என்றும் குரல்கொடுத்த வண்ணமே இருந்திருக்கின்றார்கள். ஈழப்போராட்டம் இராணுவ முறையில் விரிவுபடுத்தப்பட்டதற்கு தமிழ்நாட்டு தலைவர்களும், இந்தியாவும் காரணாமாக இருந்தன. ஈழத்தமிழர்கள் மீது இலங்கை அரசு நடாத்தும் இன அழிவுக்கு எதிராகவும், இந்திய அரசு வழக்கும் இலங்கை படைத்துறைக்கு வழங்கும் உதவிகளுக்கு எதிராகவும், ஈழத்தமிழர்களும் மனித உரிமைகளுக்கு ஆதரவாகவும் தமிழ்நாட்டில் பல முனைகளில் எதிர்ப்புப் போராட்டங்கள் நடைபெறுகின்றன. இந்தக் கட்டுரை 2008இல் நிலவிய தமிழ்நாட்டில் ஈழப்போராட்டத்திற்கான ஆதரவு நிலையை எடுத்துரைக்கும்.

ஈழத்தில் இலங்கை படைத்துறை கிழக்கை கைப்பற்றி வடக்கின் பல பகுதிகளையும் தனது கட்டுப்பாட்டுக்குள் கொண்டு வந்தது. இந்த செயற்பாட்டில் பல் நூறாயிரம் மக்கள் புலிகளின் கட்டுப்பாட்டு பகுதிக்கு இடம்பெயர்தார்கள். அவர்கள் மீது குண்டுத்தாக்குதல்கள், செல் வீச்சுகள் இடம்பெற்றன. உணவு மருந்து ஆகியவை தடுக்கப்பட்டன. உதவி புரிந்த பன்னாட்டு நிறுவனங்கள் வெளியேற்றப்பட்டன. இலங்கை அரச கட்டுப்பாட்டு பகுதிகளுக்கு வந்த மக்கள் அனைவரும் காவல்துறையிடம் பதிய வேண்டி கட்டளையிடப்பட்டது. நாளந்தம் பலர் கடத்தப்பட்டனர், கைது செய்யப்பட்டனர். 

2002 இல் ஏற்படுத்தப்பட்ட போர்நிறுத்த உடன்படிக்கை 2005 இறுதியில் செயலிழந்தது. 2008 ஆரம்பத்தில் இலங்கை அரசால் அதிகார பூர்வமாக கைவிடப்பட்டது. இலங்கை அரசு இராணுவ தீர்வில் நம்பிக்கை கொண்டு செயற்படுகிறது. இலங்கை இராணுவம் சட்டத்துக்கு புறம்பான பல நடவிடிக்கைகளில் ஈடுபட்டு இராணுவ வெற்றியை அடைய முயற்சி செய்கிறது. இலங்கையில் தமிழர்கள் காணாமல் போவதுற்கு, கடத்தப்படுவதற்கு, கொல்லப்படுவதற்கு இலங்கை அரசு முக்கிய காரணம் என்று மனித உரிமைகள் கண்காணிப்பகம் அறிக்கை வெளியிட்டுள்ளது. இதை ஐக்கிய நாடுகள் உயர் அதிகாரியும் Fact finding mission சென்று உறுதிபடுத்தியுள்ளார். மேலும் தமிழர்கள் கொழும்பில் இருந்து வெளியேற்றப்பட முயற்சிகள் மேற்கொள்ளப்படுகின்றன. தமிழர் வாழ்விடங்கள் அபகரிக்கப்படுகின்றன. அத்யாவசிய பொருட்களை எடுத்து செல்ல தடைவிதிக்கப்படுகிறது. அரசாங்க சார்பற்ற பொது உதவி நிறுவனங்கள் இயங்க எதிர்ப்பு தெரிவிக்கப்பட்டுள்ளது. மேற்கத்தைய நாடுகள் மனித உரிமைகளை பேண இலங்கை அரசை வற்புறித்திய போதும், இலங்கை அரசு அதை பொருட்படுத்தவில்லை. இலங்கை மேற்கத்தைய தயவில் இனி இல்லை என்றும், சீனா, பாகிஸ்தான், இரான், ஜப்பான், இந்தியா போன்ற ஆசிய நாடுகளிலேயே தங்கி உள்ளது என்றும் தெரிவித்துள்ளது. இலங்கைக்கு இராணுவ, பொருளாதர உதவிகளை வழங்கும் நாடுகளில் இந்தியாவும் இன்று முன்ணில் நிற்கின்றது. இந்த சூழலியே தமிழ்நாட்டின் இன்றைய ஈழ ஆதரவு நிகழுகின்றது. 

இன்று இலங்கையில் முக்கிய தமிழர் போராட்ட அமைப்பாக இருக்கும் அமைப்பு தமிழீழ விடுதலைப் புலிகளே. வெளிப்படையாக ஆதரிக்கும் அனேக அமைப்புகள் புலிகளையும் கருத்திய நோக்கில் ஆதரிக்கின்றார்கள். இருப்பினும், ஈழப்போராட்ட ஆதரவு புலிகளுக்கான ஆதரவாக அமையாது. புலிகளுக்கு எதிரான அரசியல் அமைப்புகள் பல இலங்கையில் உண்டு. எடுத்துக்காட்டாக மனித உரிமைகளுக்கான யாழ் பல்கலைக்கழக ஆசிரியர் சங்கத்தை குறிப்பிடலாம். இந்த அமைப்பு இலங்கை அரசு மேற்கொள்ளும் பல்வேறு மனித உரிமை மீறல்களையும் கொலைகளையும் ஆவணப்படுத்தியுள்ளது. இந்த அமைப்பு புலிகள் செய்த்த பல்வேறு மனித உரிமை மீறல் செயற்களையும் ஆவணப்படுத்தி, அவர்களுக்கு எதிர்ராகா இயங்கும் ஆமைப்புக்களில் ஒன்றும் என்பதும் குறிப்பிடத்தக்கது. 
ஈழப்போராட்டம் என்பது புலிகளின் வன்முறைப் போராட்டத்தை மட்டும் குறிக்காது. புலிகளுக்கு முன்னர் நடாத்தப்பட்ட அரசியல் போராட்டத்தையும், புலிகளைச் சாராத எதிப்புப் போராட்டங்களையும் சுட்டும். ஈழப்போராட்டம் தமிழர்களின் அடிப்படை மனித உரிமைகளைப் போணுவதற்காக மேற்கொள்ளப்படும் ஒரு போராட்டதையே கருத்தியல் நோக்கில் சுட்டும்.

விடுதலைச் சிறுத்தைகள்



சென்னை உயிர்நீதி மன்றம் வழக்கறிஞர் மன்றம் (Madras High Court Advocate’s Association (MHAA)) ஈழத்தமிழர்களுக்கு ஆதரவாக அக்டோபர் 15 வேலை நிறுத்த போராட்டம் நடாத்தியது.

தமிழகத்தின் அனைத்து பகுதிகளிலும் அக்டோபர் 31, 2008 அன்று தமிழ்நாடு வணிகர் சங்கங்ககள் கடையடைப்பு போராட்டத்தில் ஈடுபட்டன. 5500 அமைப்புகளைச் சேர்த 25 இலச்சத்துக்கு மேற்பட்ட வணிகர்கள் இந்த போராட்த்தில் கலந்து கொண்டனர். 

தமிழ் திரைத்துரை சார்த 2000 மேற்பட்ட கலைஞர்கள் ராமேஸ்வரத்தில் அக்டோபர் 17, 2008 அன்று பேரணியும் பொதுக்கூட்டமும் நடாத்தினர். இதில் பாலச்சந்தர், பாரதிராஜா, சீமான், சேரன், அமீர், செல்வணி போன்ற முன்ணணி இயக்குனர்கள் கலந்து கொண்டனர். இதில் வடிவேலு, ராஜேந்தர் போன்ற நடிகர்களும் கலந்து கொண்டனர். 

சென்னையில் அக்டோபர் 31, 2008 நடந்த எட்டு மணிநேர அடையாள உண்ணாவிரத போராட்டத்தில் தமிழ் திரையுலகைச் சேர்த அனேக நடிகர்கள் கலந்து கொண்டார்கள். சரத்குமார், பார்த்தீபன், வடிவேலு, விஜய், விக்ரம், ரஜனிகாந்த், கமலகாசன், சூரியா, அஜித், விவேக், விஜகாந்த், கார்த்திக், மனோராமா, லதா, நயந்தரா உட்பட அனேக நடிகர்கள் இந்த போராட்டத்தில் கலந்துகொண்டார்கள்.



</doc>
<doc id="203660" url="https://ta.wikipedia.org/wiki?curid=203660" title="உமிழ் நிறமாலை">
உமிழ் நிறமாலை

தனிமம் அல்லது சேர்மம் ஒன்றின் அணு நிறமாலை (Atomic spectrum)அல்லது உமிழ் நிறமாலை அல்லது வெளியிடு நிறமாலை ("emission spectrum") என்பது அணு ஒன்றின் இலத்திரன்கள் உயர் ஆற்றல் நிலையில் இருந்து தாழ் ஆற்றல் நிலைக்கு மாறும் போது வெளிவிடப்படும் மின்காந்த அலைகளின் அதிர்வெண்களின் நிறமாலை ஆகும். இது தனிமங்களின் அணுக்கள் கிளர்ந்த நிலையிலுள்ள போது கொடுக்கின்ற நிறமாலையாகும். வெளிவிடப்படும் ஒளியணுவின் ஆற்றல் இரு நிலைகளுக்கும் இடைப்பட்ட ஆற்றல் வேறுபாட்டிற்கு சமன் ஆகும். ஒவ்வொரு அணுவிற்கும் பல இயன்ற மின்னணு மாறுநிலைகள் (electron transitions) காணப்படுகின்றன. ஒவ்வொன்றும் ஒரு குறிப்பிட்ட ஆற்றல் வேறுபாட்டைக் கொண்டிருக்கும். இவ்வாறு பெறப்பட்ட பல்வேறு மாறுநிலைகளும் வெவ்வேறு கதிர்வீச்சு அலைநீளங்களைக் கொண்டிருக்கும். இவை ஒரு உமிழ் நிறமாலையாகப் பெறப்படும். ஒவ்வொரு தனிமத்தினதும் உமிழ் நிறமாலையும் வெவ்வேறானவை. எனவே, நிறமாலையியல் மூலம் தெரியாத ஒரு சேர்மத்தின் தனிமங்களைக் கண்டறிய முடியும். இத்தகைய நிறமாலையில் பல்வேறு அலை நீளங்களும் பல நிறங்களாக தனித்தனி கோடுகளாகத் தோன்றும். எனவே இந்த நிறமாலை வரி நிறமாலை (Line spectrum) எனப்படும். பல வழிகளில் அணு நிறமாலையினைப் பெறலாம்


</doc>
