<doc id="413236" url="https://ta.wikipedia.org/wiki?curid=413236" title="பந்தலூர்">
பந்தலூர்

பந்தலூர் (Pandalur) தமிழ்நாட்டின் நீலகிரி மாவட்டத்தின் பந்தலூர் வட்டத்தின் நிர்வாகத் தலைமையிடமும், நகராட்சியும் ஆகும்.
வடக்கில் 11° 29' 0" , தெற்கில் 76° 20' 0" பாகையில் அமைந்த பந்தலூர், மேற்கு தொடர்ச்சி மலையில் 1100 மீட்டர் உயரத்தில் அமைந்துள்ளது.

பந்தலூரிலிருந்து அருகில் உள்ள ஊர்களுக்குச் செல்ல பேருந்து வசதியுள்ளது. 


19ம் நூற்றாண்டின் நடுவில் பிரித்தானிய கிழக்கிந்தியக் கம்பனியினர் தோவாலா மற்றும் பந்தலூரில் சுரங்கங்கள் வெட்டி, தங்க கனிமங்கள் எடுத்துள்ளனர். அதனால் இப்பகுதியில் உணவகங்கள், குடியிருப்புகள், அஞ்சலகங்கள், வணிக நிறுவனங்கள் கிளைத்தது. 20ம் நூற்றாண்டில் சுரங்கங்களிலிருந்து கிடைக்கும் தங்கக் கனிமங்களின் அளவு பெருமளவு குறைந்ததால், தங்கம் வெட்டி நிறுத்தினர். எனவே ஆங்கிலேயர்கள் இப்பகுதியில் காபி மற்றும் தேயிலைத் தோட்டங்களை பெருமளவில் அமைத்தனர். தற்போது பந்தலூரில் அரசு அனுமதியின்றி சிறு அளவில் தங்கம் வெட்டி எடுக்கப்படுகிறது. பனியர், குறும்பர் மற்றும் காட்டு நாயக்க பழங்குடி மக்களுக்கு, பந்தலூர் புனிதன் இடமாக கருதுகின்றனர்.



</doc>
<doc id="413239" url="https://ta.wikipedia.org/wiki?curid=413239" title="ருத்ர தாண்டவம் (திரைப்படம்)">
ருத்ர தாண்டவம் (திரைப்படம்)

ருத்ர தாண்டவம் (Rudhra Thaandavam) என்பது 1978 ஆண்டைய இந்திய தமிழ் திரைப்படமாகும். இப்படத்தை கே. விசயன் இயக்க,  நாகேஷ் மற்றும் வி. கே. ராமசாமி ஆகியோர் முதன்மைப் பாத்திரங்களை ஏற்று நடித்தனர். படத்தில் இடம்பெற்ற பாடல்களை வாலியும், கண்ணதாசனும் எழுதியுள்ளனர்.

"ருத்ரா தாண்டவம் "படத்தின்" "கதையானது  ஒரு ஏழை பூசாரியின் கனவில் வரும் சிவபெருமான் அவருக்கு உலகத்தை பற்றிய  அறிவை வழங்குவதை சித்தரிப்பதே ஆகும்.


இப்படமானது சென்னை வாகினி படப்பிடிப்புத் தளத்தில் எடுக்கப்பட்டது.

திரைப்பட வரலாற்றாசிரியர் ராண்டார் கை எழுதியபடி, இந்தப் படம் பாக்ஸ் ஆபிஸில் எதிர்பாராத அளவுக்கு நல்ல வெற்றியை ஈட்டியது. "புதுமையான கதை", நாகேசின் சுவாரஸ்யமான நகைச்சுவை மற்றும் சிவபெருமான் வேடமேற்ற வி. கே. ராமசாமியின் அற்புதமான நடிப்பு போன்றவற்றை அவர் பாராட்டினார்.


</doc>
<doc id="413245" url="https://ta.wikipedia.org/wiki?curid=413245" title="பாஃபின் விரிகுடா">
பாஃபின் விரிகுடா

பாஃபின் விரிகுடா ("Baffin Bay", இனுக்ரிருற் மொழி: "Saknirutiak Imanga"; ), பாஃபின் தீவிற்கும் கிறீன்லாந்தின் தென்மேற்கு கடலோரத்திற்கும் இடையிலுள்ள வட அத்திலாந்திக்குப் பெருங்கடலின் கரையோரக் கடலாகும். இந்த விரிகுடா அத்திலாந்திக்குடன் டேவிசு நீரிணையாலும் லாப்ரடார் கடலாலும் இணைந்துள்ளது. குறுகிய நாரெசு நீரிணை பாஃபின் விரிகுடாவை ஆர்க்டிக் பெருங்கடலுடன் இணைக்கிறது. பனிப் போர்வையும் அடர்ந்த மிதக்கும் பனியும் பனிமலைகளும் நிறைந்துள்ளதால் ஆண்டின் பெரும் பகுதியிலும் இந்த விரிகுடாவில் பயணம் மேற்கொள்ளவியலாது. இருப்பினும், வடக்கு நீர் என அறியப்படும், கிட்டத்தட்ட பரப்புள்ள பனிக்கட்டிப்பரப்பிலுள்ள இடை நீர்ப்பரப்பு ("பாலின்யா") இசுமித் சவுண்டிற்கு வடக்கில் வேனிற்காலங்களில் உருவாகின்றது. இவ்விரிகுடாவிலுள்ள பெரும்பாலான கடல்வாழ் உயிரினங்கள் இந்தப் பகுதியிலேயே குவிந்துள்ளன.



</doc>
<doc id="413263" url="https://ta.wikipedia.org/wiki?curid=413263" title="இலித்தியம் பெர்குளோரேட்டு">
இலித்தியம் பெர்குளோரேட்டு

இலித்தியம் பெர்குளோரேட்டு "(Lithium perchlorate)" என்பது LiClO என்ற மூலக்கூற்று வாய்ப்பாட்டைக் கொண்ட கனிம வேதியியல் சேர்மமாகும். வெண்மையாகவோ அல்லது நிறமற்றோ படிக உப்பாகக் காணப்படும் இச்சேர்மம் பல கரைப்பான்களில் கரையக்கூடிய தன்மையைப் பெற்றிருப்பதால் குறிப்பிடத்தக்கதாக உள்ளது. நீரிலியாகவும் முந்நீரேற்றாகவும் இது இயற்கையில் காணப்படுகிறது. 

வேதி ஆக்சிசன் மின்னாக்கிகள் சிலவற்றில் ஆக்சிசன் மூலமாக இலித்தியம் பெர்குளோரேட்டு பயன்படுகிறது. இலித்தியம் பெர்குளோரேட்டு 400 °செல்சியசு வெப்பநிலையில் சிதைவடைந்து இலித்தியம் குளோரைடையும் ஆக்சிசனையும் கொடுக்கிறது :

இலித்தியம் பெர்குளோரேட்டின் நிறையில் கிட்டத்தட்ட 60 சதவீதம் ஆக்சிசனாக வெளியேற்றப்படுகிறது. நடைமுறையில் பயன்படும் எல்லா பெர்குளோரேட்டு உப்புகளைக் காட்டிலும் ஆக்சிசன், நிறை மற்றும் ஆக்சிசன், கன அளவு இரண்டிலும் இப்பெர்குளோரேட்டு மட்டுமே அதிக விகித மதிப்பைக் கொண்டுள்ளது. 

டை எத்தில் ஈதர் உட்பட பெரும்பாலான கரிமக் கரைப்பான்களில் LiClO4 நன்றாகக் கரைகின்றது. இக்கரைசல்கள் டையீல்சு ஆல்டர் வினைகளில் பயன்படுத்தப்படுகின்றன. இங்கு இச்சேர்மம் டையீனோபில்களின் மீதுள்ள இலூயிசு கார தலங்களுடன் இலூயிசு அமில Li+ ஆகப் பிணைந்து வினையை முடுக்கிவிடுகிறது . 

α,β-நிரைவுறா கார்பனைல்கள் ஆல்டிகைடுகளுடன் வினைபுரியும்போது ஓர் இணை வினையூக்கியாகவும் இலித்தியம் பெர்குளோரேட்டு பயன்படுகிறது. இவ்வினை பேலிசு-இல்மேன் வினை என்ற பெயரால் அழைக்கப்படுகிறது .

இலித்தியம் பெர்குளோரேட்டு சேர்மம் இலித்தியம்-அயனி மின்கலன்களில் மின்பகுளியாகப் பயன்படுத்தப்படுகிறது. இலித்தியம் எக்சாபுளோரோ பாசுபேட்டு அல்லது இலித்தியம் டெட்ராபுளோரோபோரேட்டு போன்ற மின்பகுளிகளுக்கு மாற்றாக இலித்தியம் பெர்குளோரேட்டு தெரிவு செய்யப்படுகிறது. ஏனென்றால் மேம்பட்ட மின் தடுப்பு, கடத்துதிறன், நீர்நாட்டப் பண்பு மற்றும் நேர்முனை நிலைப்புத்தன்மை போன்ற பண்புகள் குறிப்பிட்ட பயன்பாடுகளுக்காக சிறப்புத்தன்மையை கொண்டிருக்கிறது இருப்பினும் இந்த நன்மைகள் யாவும் இம்மின்பகுளியின் வலுவான ஆக்சிசனேற்றும் பண்புகளால் திசைதிருப்பப்படுகின்றன, இதனால் அதிக வெப்பநிலை அல்லது உயர் மின்னோட்ட வலிமைகளில் அதன் கரைப்பானுடன் அதிஅக் வினை புரியும் தன்மையைப் பெறுகின்றன. இந்த ஆபத்துகளால் இம்மின்கலம் பொதுவாக தொழில்துறை பயன்பாடுகளுக்கு தகுதியற்றதாக கருதப்படுகிறது .

இலித்தியம் பெர்குளோரேட்டு சேர்மத்தின் அடர்த்தியான கரைசல்கள் (4.5 மோல்/ லிட்டர்) புரதங்களின் இயல்பு திரிதலுக்கு உதவும் முகவராக பயனாகிறது.

சோடியம் பெர்குளோரேட்டுடன் இலித்தியம் குளோரைடைச் சேர்த்து வினைபுரியச் செய்து இலித்தியம் பெர்குளோரேட்டு பேரளவில் தயாரிக்கப்படுகிறது. இலித்தியம் குளோரேட்டை 20 பாகை செல்சியசுக்கு மேற்பட்ட வெப்பநிலையில் மின்னாற்பகுப்புக்கு உட்படுத்தியும் தயாரிக்கிறார்கள்.

பெர்குளோரேட்டுகள் பெரும்பாலும் கரிமச் சேர்மங்களுடன் சேர்க்கப்படும்போது வெடிக்கும் கலவைகளாக மாறுகின்றன. 



</doc>
<doc id="413285" url="https://ta.wikipedia.org/wiki?curid=413285" title="தைட்டானியம்(II) சல்பைடு">
தைட்டானியம்(II) சல்பைடு

தைட்டானியம்(II) சல்பைடு "(Titanium(II) sulfide)" என்பது TiS என்ற மூலக்கூற்று வாய்ப்பாட்டைக் கொண்ட கனிம வேதியியல் சேர்மமாகும். தைட்டானியமும் கந்தகமும் சேர்ந்து இச்சேர்மம் உருவாகிறது.

யாமாட்டோ 691 என்ற விண்கல்லில் சின்னஞ் சிறு துகள்களாக தைட்டானியம்(II) சல்பைடு காணப்படுகிறது. வாசோனைட்டு என்ற புதிய கனிமமாகப் பெயரிடப்பட்டது. 


</doc>
<doc id="413288" url="https://ta.wikipedia.org/wiki?curid=413288" title="தைட்டானியம் டைசிலிசைடு">
தைட்டானியம் டைசிலிசைடு

தைட்டானியம் டைசிலிசைடு "(Titanium disilicide)" என்பது TiSi என்ற மூலக்கூற்று வாய்ப்பாட்டைக் கொண்ட கனிம வேதியியல் சேர்மமாகும். தைட்டானியம் இருசிலிசைடு என்ற பெயராலும் இதை அழைக்கலாம். குறைக்கடத்தி தொழிற்சாலைகளில் தைட்டானியம் டைசிலிசைடு பயன்படுத்தப்படுகிறது.
உட்புற திரிதடையம் எனப்படும் மின்மப் பொறி இணைப்புகளின் தகட்டு எதிர்ப்பைக் குறைக்க உதவும் சிலிக்கான் மற்றும் பாலிசிலிகான் கோடுகள் இடையில் மின்தொடர்பை ஏற்படுத்தும் சாலிசைடு தொழில்நுட்பத்திற்காக இது பொதுவாக வளர்க்கப்படுகிறது. நுண்மின்னணு தொழிற்சாலைகளில் சி54 நிலையில் குறிப்பாக தைட்டானியம் டைசிலிசைடு பயன்படுத்தப்படுகிறது. 


</doc>
<doc id="413294" url="https://ta.wikipedia.org/wiki?curid=413294" title="தைட்டானியம்(III) புளோரைடு">
தைட்டானியம்(III) புளோரைடு

தைட்டானியம்(III) புளோரைடு "(Titanium(III) fluoride)" என்பது TiF என்ற மூலக்கூற்று வாய்ப்பாட்டைக் கொண்ட கனிம வேதியியல் சேர்மமாகும். ஊதா நிறத்தில் பெரோவ்சிகைட்டு கட்டமைப்பை ஏற்ற ஒரு திண்மமாக இச்சேர்மம் காணப்படுகிறது. இதன்படி தைட்டானியம் மையங்கள் எண்கோண ஒருங்கிணைப்பு வடிவமும், ஒவ்வொரு புளோரைடு ஈந்தணைவியும் இரட்டைப் பாலமாகவும் பிணைந்துள்ளன . 

தைட்டானியம்(III) ஆக்சைடுடன் ஐதரோபுளோரிக் அமிலத்தைச் சேர்த்து வினைபுரியச் செய்து இதைத் தயாரிக்கிறார்கள். தண்ணீரில் TiF3 கரைக்கப்பட்டால் இவ்வினை தலைகீழ் வினையாகிறது.


</doc>
<doc id="413296" url="https://ta.wikipedia.org/wiki?curid=413296" title="1259">
1259

1259 (MCCLIX) பழைய யூலியன் நாட்காட்டியில் புதன்கிழமை ஆரம்பமான ஒரு சாதாரண ஆண்டாகும்.





</doc>
<doc id="413306" url="https://ta.wikipedia.org/wiki?curid=413306" title="மலை முகடு">
மலை முகடு

மலை முகடு (Summit) என்பது உயரத்தில் தன்னைச் சுற்றியுள்ள அனைத்து இடங்களையும் விட உயர்ந்த இடமாகும். கணித முறையில், உயர அளவீட்டில் அண்மித்த பெருமம் ஆகும். இட அமைப்பியலில் "சிகரம்", "வான் உச்சி", "acme", "apex", "peak", "summit" என்பன ஒத்த சொற்களாம்.

உலகின் மிக உயர்ந்த சிகரமாக எவரெசுட்டு சிகரம் உள்ளது; இதன் உயரம் கடல் மட்டத்திலிருந்து 8844.43 மீட்டர்கள் (29,029 அடி) ஆகும். இதனை அலுவல்முறையாக முதன்முதலில் ஏறி சாதனை புரிந்தவர் எட்மண்ட் இல்லரி. 1953இல் அவர் இச்சாதனையை நிகழ்த்தினார். பன்னாட்டு மலையேறுவோர் கூட்டமைப்பின் வரையறைப்படி மலை முகடொன்று மேலிருந்தாலே தனித்துவம் பெற்றதாகக் கொள்ளபடும். குறைந்தது உயர வேறுபாடு இருந்தால் தனி மலையாகக் கொள்ளப்படும். இவை கீழே தொகுக்கப்பட்டுள்ளன:



</doc>
<doc id="413313" url="https://ta.wikipedia.org/wiki?curid=413313" title="நிக்கல் ஆக்சைடு ஐதராக்சைடு">
நிக்கல் ஆக்சைடு ஐதராக்சைடு

நிக்கல் ஆக்சைடு ஐதராக்சைடு "(Nickel oxide hydroxide)" என்பது NiO(OH) என்ற மூலக்கூற்று வாய்ப்பாட்டைக் கொண்ட கனிம வேதியியல் சேர்மமாகும். கருப்பு நிறத்தில் திண்மமாகக் காணப்படும் இச்சேர்மம் எந்தக் கரைபானிலும் கரையாது ஆனால் காரம் மற்றும் அமிலத்தால் பாதிக்கப்படும். நிக்கல்-உலோக ஐதரைடு மின்கலத்தில் ஒரு பகுதிப்பொருளாக நிக்கல் ஆக்சைடு ஐதராக்சைடு அடங்கியுள்ளது.

நிக்கல்(III) ஆக்சைடுகள் பெரும்பாலும் மிகக்குறைவாகவே அடையாளப்படுத்தப்பட்டுள்ளன. மேலும் விகிவிதவியல் தன்மையற்ற சேர்மங்கள் எனக் கருதுகிறார்கள். நிக்கல்(III) ஆக்சைடு படிகவியல் ஆய்வுகளின்படி சரிபார்க்கப்படவில்லை, கரிம வேதியியல் பயன்பாடுகளுக்கும் நிக்கல் ஆக்சைடுகள் அல்லது பெராக்சைடுகள் தளத்திலேயே உருவாக்கிக் கொள்ளப்படுகின்றன. நிக்கல் பெராக்சைடு (சி.ஏ.எசு # 12035-36-8) சேர்மம் நிக்கல் ஆக்சைடு ஐதராக்சைடு உடன் நெருங்கிய தொடர்பும் அதே அடையாளங்களையும் பெற்றுள்ளது .

நிக்கல்(II) ஐதராக்சைடின் புருசைட்டு பல்லுருவத்தை ஒத்ததாகவே ஐதரசன்களில் பாதி அளவைக் கொண்டு இதனுடைய அடுக்குக் கட்டமைப்பும் உள்ளது. நிக்கலின் ஆக்சிசனேற்ற எண் 3+ ஆகும். 

நிக்கல்(II) நைட்ரேட்டுடன் நீரிய பொட்டாசியம் ஐதராக்சைடு சேர்த்து புரோமினை ஆக்சிசனேற்றியாகக் கொண்டு வினைபுரியச் செய்தால் நிக்கல் ஆக்சைடு ஐதராக்சைடு தயாரிக்கலாம் :

பென்சைல் ஆல்ககாலை ஆக்சிசனேற்றம் செய்து பென்சாயிக் அமிலமாக மாற்றும் வினையில் நிக்கல்((III) ஆக்சைடுகள் வினையூக்கிகளாகச் செயல்படுகின்றன:

இதேபோல 3-பியூட்டனாயிக் அமிலத்தை பியூமரிக் அமிலமாக மாற்றும் இரட்டை ஆக்சிசனேற்ற வினையிலும் இது வினையூக்கியாகச் செயல்படுகிறது. 


</doc>
<doc id="413317" url="https://ta.wikipedia.org/wiki?curid=413317" title="விரிசுருள் சிரை நோய்">
விரிசுருள் சிரை நோய்

விரிசுருள் சிரை நோய் (Varicose veins) என்பது உடலில் உள்ள சிரைகள் முறுக்கியும், உப்பியும் உள்ள நிலையைக் குறிப்பது ஆகும். இவ்வாறு வீங்கி பருத்து வலிக்கிற நரம்புகள் உடலின் மற்ற இடங்களில் தோன்றும் என்றாலும், பொதுவாக இந்நோயானது காலில் உள்ள இரத்தக் குழாய்களில் ஏற்படும் சிக்கலைக் குறிக்கிறது.   கால்களில் பாயும் அசுத்தக் குருதியை இதயத்தை நோக்கிச் செலுத்த சிரை ரத்தக்குழாய்கள் இருக்கின்றன. இவற்றில் வெளிப்புறச் சிரைகள், உட்புறச் சிரைகள் என இரு வகைகள் உண்டு. வெளிப்புறச் சிரைகளில் உள்ள குருதியானது, உட்புறச் சிரைகள் வழியாகப் பெருஞ்சிரைக்குச் சென்று, இதயத்துக்குச் செல்லுகின்றன.  இந்தக் குருதியோட்டத்துக்குச் சிரைக் குழாய்களில் உள்ள வால்வுகள் உதவுகின்றன. இந்த வால்வுகளானது, குருதியை உடலில் மேல்நோக்கி மட்டுமே செலுத்தக்கூடியன. குருதி கீழ் நோக்கி வருவதைத் தடுத்துவிடுவன. இது பொதுவான உடலியங்குமுறை.
சிலருக்குப் பிறவியிலேயே இந்த வால்வுகள் சரியாக அமைவதில்லை அல்லது சில நோய்களின்போது சரியாகப் பணி செய்வதில்லை. இதன் விளைவாக, கால்களில் உள்ள குருதி புவியீர்ப்பு விசையை எதிர்த்து மேல்நோக்கிச் செல்ல முடியாமல், காலிலேயே தேங்கிவிடுவதுண்டு. இதனால் காலில் தோலுக்கு அடியில் இருக்கும் வெளிப்புறச் சிரைகள் அகன்று விரிந்து வீங்கிக் காணப்படும். பாம்பு போல் சுருண்டு நெளிந்து இருக்கும். சிலந்திபோல் பரவியிருக்கும். கால் வலிக்கும். இதைத் தொடர்ந்து காலில், பாதத்தில் வீக்கம் தோன்றும். இரவு நேரத்தில் வலி குறைந்த மாதிரி இருக்கும். ஆனால், காலில் எரிச்சல் உண்டாகும். தசைகள் இழுத்துக்கொள்ளும்.
இதற்கு அடுத்த கட்டமாக, இந்த ரத்தக் குழாய்கள் உள்ள இடத்தில் புண் ஆகிவிட்டால், சீக்கிரத்தில் ஆறாது. வருடக்கணக்கில் நீடிக்கும். அங்கு தோல் கறுப்பு நிறத்துக்கு மாறிவிடும். அரிப்பு ஏற்படும். அதிகம் சொரிந்தால் அல்லது அதில் லேசாக அடிபட்டால் ரத்தம் பீச்சுவது போன்ற சிக்கல்கள் உண்டாகும்.

அறுவை சிகிச்சை அல்லமல் இதந்த நோய் பாதிப்புக்கு உள்ளானவர்கள், நீண்ட நேரம் நிற்பதைத் தவிர்த்தல்,  நிற்கும்போதும், வேலை செய்யும்போதும் காலுக்கு ‘ஸ்டாக்கிங்ஸ்’  எனும் மீள்காலுறையை அணிந்து கொள்ளுதல் அல்லது பாதம் தொடங்கி முழங்கால் வரை ‘கிரீப் பேண்டேஜ்’  எனும் மீள்துணியைச் சுற்றிக்கொள்ளுதல், படுத்துறங்கும்போது கால்களுக்குத் தலையணை வைத்து உயரப்படுத்திக்கொள்ளுதல், உடற்பருமனானவர்கள், நடைப்பயிற்சி போன்ற உடற்பயிற்சிகள் போன்றவை பரிந்துரைக்கப்படுகின்றன. மேலும் இதற்கு  தோலைக் கீறி ரத்தக் குழாயைச் சரி செய்யும் மரபான அறுவைச் சிகிச்சை,  லேசர் கொண்டு இதைச் சரிப்படுத்துதல்,  சிரைக் குழாய்க்குள் மருந்து செலுத்திச் சரி செய்வதல் போன்ற சிகிச்சைகளை நோயாளிகளின் தன்மையைக் கொண்டு ரத்தநாள அறுவை சிகிச்சையாளரால் மேற்கொள்ளப்படுகின்றது.


</doc>
<doc id="413319" url="https://ta.wikipedia.org/wiki?curid=413319" title="தெலூரியம் ஓராக்சைடு">
தெலூரியம் ஓராக்சைடு

தெலூரியம் ஓராக்சைடு "(Tellurium monoxide)" என்பது TeO என்ற மூலக்கூற்று வாய்ப்பாட்டைக் கொண்ட கனிம வேதியியல் சேர்மமாகும். ஈரணு மூலக்கூறான இச்சேர்மம் கணத்தில் தோன்றி மறைகின்ற சேர்மமாகும் . தெலூரியம் மோனாக்சைடு என்ற பெயராலும் இது அழைக்கப்படுகிறது. தெலூரியம் ஓராக்சைடின் இருப்பு தொடர்பான முந்தைய ஆய்வுகள் கணிசமானதாக இல்லை . இலக்கமுறைப் பல்திறவாற்றல் வட்டுகளின் மீது மேற்பூச்சாகப் பூசப்படும் தெலூரியம் கீழாக்சைடும் தெலூரியம் ஈராக்சைடும் தெலூரியமும் சேர்ந்த கலவையாகும் . 

1883 ஆம் ஆண்டில் இ. டைவர்சும் எம்.சிமோசும் தெலுரியம் மோனாக்சைடைக் கண்டுபிடித்தனர் . வெற்றிடத்தில் தெலூரியம் சல்பாக்சைடை வெப்பச் சிதைவுக்கு ஆட்படுத்துவதால் இது உருவாக்க்ப்பட்டதாகக் கூறப்படுகிறது. ஐதரசன் குளோரைடுடன் இது வினைபுரிவதாகவும் 1913 ஆம் ஆண்டில் கூறப்பட்டது . இது தூய்மையான ஒரு திண்மம் என்று கூறப்படுவதற்கான பிந்தைய ஆய்வுகளும் கணிசமானதாக இல்லை.1984 ஆம் ஆண்டு பானாசோனிக் நிறுவனம் தயாரித்த அழித்துப் பயன்படுத்தக்கூடிய ஒளியியல் தட்டு இயக்கியில் தெலூரியம் ஓராக்சைடு பயன்படுத்தப்படுவதாகவும் அறியப்பட்டது. ஆனால் இது தெலுரியம் மற்றும் தெலூரியம் ஈராக்சைடும் கலந்த கலவையாகும்.


</doc>
<doc id="413335" url="https://ta.wikipedia.org/wiki?curid=413335" title="சோழகன் பேட்டை">
சோழகன் பேட்டை

சோழகன் பேட்டை
— ஊராட்சி —
அமைவிடம்
நாடு
இந்தியா
மாநிலம்
தமிழ்நாடு
மாவட்டம்
ராமநாதபுரம்
ஆளுநர்
பன்வாரிலால் புரோகித்
முதலமைச்சர்
எடப்பாடி க. பழனிசாமி
மாவட்ட ஆட்சியர்
ஊராட்சித் தலைவர்
மக்களவைத் தொகுதி
ராமநாதபுரம்...சோழகன்பேட்டை, தமிழ்நாடு மாநிலத்தின் இராமநாதபுரம் மாவட்டத்தின் திருவாடானை வட்டத்தில், திருவாடானை ஊராட்சி ஒன்றியத்தில் உள்ளது. வங்காள விரிகுடா கடற்கரையில் உள்ள சோழகன்பேட்டை கிராமம், கிழக்கு கடற்கரை சாலையில் சுந்தரபாண்டியன்பட்டினத்திற்கு அருகில் அமைந்துள்ளது.
வங்காள விரிகுடா கடற்கரை கிராமமான அஞ்சல் சுட்டு எண் 623406 ஆகும். இதனருகில் உள்ள அஞ்சலகம் எஸ்பிபட்டிணத்தில் உள்ளது. தொலைபேசி குறியீடு எண் 04561 ஆகும். இக்கிராமத்தினரின் முக்கியத் தொழில் விவசாயம் ஆகும்.
, இதன் வருவாய் வட்டத் தலைமையிடமான திருவாடானையிலிருந்து 25கிமீ தொலைவிலும்; தொண்டிக்கு வடக்கே 13 கிமீ தொலைவிலும், சுந்தரபாண்டியன்பட்டினத்திற்கு அருகிலும், மாவட்டத் தலைமையிட நகரமான இராமநாதபுரத்திற்கு வடக்கே 67 கிமீ தொலைவிலும் உள்ளது. 
சோழகன் பேட்டை திருவாடானை சட்டமன்றத் தொகுதிக்கும், இராமநாதபுரம் மக்களவைத் தொகுதிக்கும் உட்பட்டது.
அருகில் உள்ள கிராமங்கள் பாசிப்பட்டினம், வட்டாணம் (7 கிமீ), சுந்தரபாண்டியன்பட்டினம் தொண்டி, திருவெற்றியூர், நம்புதாளை ஆகும். சோழகன் பேட்டை அருகமைந்த நகரங்கள் தேவக்கோட்டை காரைக்குடி, இராமன் நாடு மற்றும் பரமக்குடி ஆகும்.
சோழகன் பேட்டை வடக்கில் ஆவுடையார்கோயில் ஊராட்சி ஒன்றியம், தெற்கில் இராஜசிங்கமங்கலம் ஊராட்சி ஒன்றியம், மேற்கில் கண்ணங்குடி ஊராட்சி ஒன்றியம் உள்ளது. .இக்கிராமத்தில் புகழ் பெற்ற தெய்வமாக சந்தன மாரியம்மன் கோவில் அமைந்துள்ளது. இக்கோவில் பத்து ஊர் கிராமத்தினரால் நிர்வாகிக்கப்படுகின்றது.. மாசி மாதம் மஹா சிவராத்திரி அன்று வெகு விமரிசையாக திருவிழா கொண்டாடப்படுகிறது.ஆண்டு தோறும் சேலம் பறவைக்காவடி பிரமாண்டமான முறையில் ஊர்வலம் வருகின்றது... இவ்வூரில் விநாயகர் ஆலயம் கருப்பன் ஆலயம் காமாட்சி சமேத ஏகாம்பரேஸ்வரர் ஆலயம் செபஸ்தியார் திருத்தலம் குரைசி அப்பா தர்கா போன்ற மும்மத வழிப்பாட்டு தலங்களும் உள்ளன... ஜாதி மத பேதமின்றி அனைவரும் ஒற்றுமையாக வாழ்ந்து வருகின்றனர்...

</doc>
<doc id="413356" url="https://ta.wikipedia.org/wiki?curid=413356" title="பெரும் பிரிக்கும் மலைத்தொடர்">
பெரும் பிரிக்கும் மலைத்தொடர்

பெரும் பிரிக்கும் மலைத்தொடர் ("Great Dividing Range"), அல்லது கிழக்கத்திய பீடபூமி ("Eastern Highlands") ஆத்திரேலியாவின் மிக முதன்மையான மலைத் தொடராகும். இது உலகில் நிலப்பரப்பில் மூன்றாவது நீளமான மலைத்தொடராக விளங்குகின்றது. இது குயின்சுலாந்தின் வடகிழக்கு முனையிலுள்ள டௌயான் தீவிலிருந்து கிழக்குக் கடலோரத்தின் முழுமைக்கும் நீண்டு நியூ சவுத் வேல்ஸ், விக்டோரியா மாநிலங்கள் வழியே சென்று மேற்கு நோக்கித் திரும்பி மேற்கு விக்டோரியாவின் மத்திய சமவெளியான கிராம்பிளான் வரை நீளத்திற்கு பரந்துள்ளது. இம்மலைத்தொடரின் அகலம் முதல் வரை வேறுபடுகின்றது.

கடலோர தாழ்நிலங்களுக்கும் கிழக்கில் உள்ள உயர்நிலங்களுக்குமான கடும் உயர்வு ஆத்திரேலியாவின் வானிலையில் தாக்கமேற்படுத்தியுள்ளது.



</doc>
<doc id="413362" url="https://ta.wikipedia.org/wiki?curid=413362" title="விக்டோரிய ஆல்ப்ஸ்">
விக்டோரிய ஆல்ப்ஸ்

விக்டோரிய ஆல்ப்சு ("Victorian Alps") மலைத் தொடர் ஆத்திரேலிய ஆல்ப்சின் தெற்கு அங்கமாக ஆத்திரேலியாவின் விக்டோரியா மாநிலத்தில் பெரும் பிரிக்கும் மலைத்தொடரின் பகுதியாக உள்ளது. ஏறத்தாழ பரப்பளவுள்ளது. இது விக்டோரியாவின் நிர்வாக உப பிரிவாகவும் உள்ளது. 


</doc>
<doc id="413412" url="https://ta.wikipedia.org/wiki?curid=413412" title="குடிவாடா">
குடிவாடா

குடிவாடா (Gudivada) ஆந்திரப் பிரதேச மாநிலத்தின் கிருஷ்ணா மாவட்டத்தில் அமைந்த நகரமும், நகராட்சியும் ஆகும். குடிவாடா நகரம் குடிவாடா மண்டலம் மற்றும் குடிவாடா வருவாய் கோட்டத்தின் தலைமையிடம் ஆகும். ஆந்திரப் பிரதேசத்தின் புதிதாக கட்டுமானத்தில் உள்ள ஆந்திரப் பிரதேசத் தலைநகர் வலயத்தில் அமைந்த நகரங்களில் குடிவாடா நகரமும் ஒன்றாகும். 

குடிவாடா நகரம் விஜயவாடாவிலிருந்து 43 கிமீ தொலைவிலும், விசாகப்பட்டினத்திற்கு தெற்கே 283 கிமீ தொலைவிலும் உள்ளது. 

தெலுங்கு மொழியில் குடி என்பதற்கு கோயில் என்றும், வாடா என்பதற்கு குடியிருப்பு அல்லது நகரம் என்றும் பொருள்படும். இந்நகரத்தின் குடியிருப்புகள் சாதவாகனர் காலத்தில், கிமு 3 அல்லது 2ம் நூற்றாண்டு முதல் தொடர்ந்து உள்ளது. Archaeological excavations குடிவாடா தொல்லியல் களத்தின் அகழாய்வில் பௌத்த தூபிகளும், சமண தீர்த்தங்கரர் பார்சுவநாதர் நினைவுச்சின்னங்களும் கண்டெடுக்கப்பட்டுள்ளது. 

குடிவாடா நகரம் கடற்கரை ஆந்திராப் பகுதியில் அமைந்துள்ளது. கிருஷ்ணா மாவட்டத் தலைநகரான மச்சிலிபட்டினத்திற்கு கிழக்கே 41 கிமீ (25.5 மைல்) கிழக்கேயும், ஆந்திரப் பிரதேசத் தலைநகர் வலயத்திலிருந்து 45 கிமீ (36.7 மைல்) தொலைவிலும் உள்ளது. குடிவாடா நகரம், வங்காள விரிகுடா கடற்கரையிலிருந்து 35 கிமீ மேற்கே உள்ளது. 

2011ம் ஆண்டின் மக்கட்தொகை கணக்கெடுப்பின் படி, 30,834 வீடுகள் கொண்ட குடிவாடா நகரத்தின் மக்கள்தொகை 1,18,167 ஆகும். அதில் ஆண்கள் 59,062 ஆகவும், பெண்கள் 59,105 ஆகவும் உள்ளனர். பாலின விகிதம் ஆயிரம் ஆண்களுக்கு 1001 பெண்கள் வீதம் உள்ளனர். ஆறு வயதிற்குட்பட்டோர் 10,509 ஆக உள்ளனர். எழுத்தறிவு 81.64% ஆகவுள்ளது. குடிவாடா மக்கள்தொகையில் இந்துக்கள் 86.37%ம், இசுலாமியர் 9.23%ம், கிறித்தவர்கள் 3.63%ம், மற்றவர்கள் 0.77% ஆகவுள்ளனர்.

1937ல் நிறுவப்பட்ட குடிவாடா நகராட்சி, தற்போது 12.67 சகிமீ பரப்பளவுடன், 36 உறுப்பினர்களுடன் சிறப்பு நகராட்சி தகுதி பெற்றுள்ளது.

மூன்று நடைமேடைகள் கொண்ட குடிவாடா தொடருந்து நிலையத்திலிருந்து, விஜயவாடா வானூர்தி நிலையம் 24 கிமீ தொலைவில் உள்ளது. குடிவாடாவிருந்து, விசாகப்பட்டினத்திற்கு நாள்தோறும் தொடருந்துகள் செல்கிறது.



</doc>
<doc id="413418" url="https://ta.wikipedia.org/wiki?curid=413418" title="இந்திய அரசியலமைப்புச்சட்டத்தில் மாநில நிர்வாகம்">
இந்திய அரசியலமைப்புச்சட்டத்தில் மாநில நிர்வாகம்

மாநில நிா்வாகம் (State Executive) இந்திய அரசியலமைப்புச் சட்டத்தின்படி எவ்வாறு நடைபெறும் என்பதை அரசியலமைப்புச் சட்டப்பிாிவுகள் 153 முதல் 167 வரை மற்றும் 213 ஆகியவை விளக்குகின்றன.

மைய அரசு நிா்வாகம் போலவே , மாநில அரசும் பாராளுமன்ற முறையில் செயல்படும். மாநிலத்தின் செயல்படு தலைவராக ஆளுநா் இருப்பார். (பிாிவு 153). ஒவ்வொரு மாநிலத்திற்கும் ஒரு ஆளுநா் நியமிக்கப்படுவாா். ஒரே ஆளுநா் ஒன்றுக்கு மேற்பட்ட மாநிலங்களுக்கும் நியமனம் செய்யப்படலாம்.

ஆளுநா் குடியரசுத் தலைரால் நியமிக்கப்படுவார். அவா் பாராளுமன்ற உறுப்பினா்களைப் போன்று நேரடியாகவோ அல்லது குடியரசுத் தலைவரைப் போன்று மறைமுகமாகவோ தோ்ந்தெடுக்கப்படுவது இல்லை. ஆளுநா் மைய அரசின் நியமனமாகக் கருதப்படுவாா். 

பிாிவு 157-ன்படி ஆளுநராவதற்கு பின்வரும் தகுதிகள் வேண்டும்.

பிாிவு 156-ன் படி ஆளுநா் குடியரசுத் தலைவா் விரும்பும்வரை பதவி வகிப்பாா் என்று விதிக்கப்பட்டுள்ளது. இதற்குட்பட்டு, ஆளுநா் பதவியேற்ற நாளிலிருந்து ஐந்து ஆண்டுகள் பதவி வகிப்பாா். குடியரசுத் தலைவா் மத்திய அமைச்சாின் ஆலோசனையை ஏற்று ஆளுநரைப் பதவி நீக்கம் செய்யலாம். ஆளுநரும் விரும்பினால் தமது பதவியை ராஜினாமா செய்யலாம்.

ஆளுநாின் அதிகாரம், நிா்வாகம், நிதி, சட்டசபை மற்றும் நீதி நிா்வாகம் என்று நான்கு வகைப்படும். 

பிாிவு 154-ன் படி மாநிலத்தின் நிா்வாக அதிகாரம் ஆளுநா் வசம் இருக்கும். அவா் நேரடியாகவோ அல்லது அலுவலா்கள் மூலமாகவோ இதனைப் பயன்படுத்தலாம். (பிாிவு 154). மாநிலத்தின் சட்டசபை இயற்றும் சட்டங்களை செயல்படுத்தத் தேவையான நிா்வாக அதிகாரம் ஆளுநாிடம் இருக்கும் (பிாிவு 162). மாநில அரசின் அனைத்து நிா்வாக செயல்பாடுகளும் ஆளுநாின் பெயாிலேயே நடைபெறும். இவைகளை செம்மையாக செயல்படுத்த ஆளுநா் விதிகளை இயற்றுவாா்.
ஆளுநா் மாநில அரசின் மந்திாி சபையின் அறிவுரையின்படிதான் செயல்பட வேண்டும். இதனை மீறி செயல்படக்கூடாது. இதற்கு ஒருசில விதிவிலக்குகள் அரசியலமைப்புச் சட்டத்தில் தொிவிக்கப்பட்டுள்ளன. 
நிதி குறித்த சட்ட முன்வடிவுகள் ஆளுநாின் பாிந்துரை இல்லாமல் சட்டசபையில் அறிமுகம் செய்ய இயலாது. அதுபோல மாநியக் கோாிக்கை எதுவும் ஆளுநா் பாிந்துரையில்லாமல் சட்டசபையில் அனுமதிக்க முடியாது.
மாநில சட்டசபையை கூட்டும் அதிகாரம் ஆளுநா் வசம் இருக்கும். இரண்டு கூட்டங்களுக்கு இடையில் ஆறுமாதங்களுக்கு மிகாமல் பாா்த்துக் கொள்ள வேண்டும். சட்டசபையை காலவரையின்றி ஒத்தி வைக்கவும், கலைக்கவும் ஆளுநருக்கு அதிகாரம் உண்டு. (பிாிவு 174 (1), 2174(2)). சட்டசபையில் உரையாற்றவும் அதிகாரம் உண்டு. ஒருசில சட்ட முன்வடிவுகளை குடியரசுத்தலைவருக்கு அனுப்பலாம். ஆறில் ஒரு பங்கு சட்டமன்ற உறுப்பினா்களை நியமனம் செய்யலாம். சட்டசபை நடைபெறாமல் இருக்கும் காலங்களில் அவரசம் கருதி அவசரச் சட்டம் இயற்றலாம். ஒருசில நோ்வுகளில் குடியரசுத் தலைவா் அனுமதி பெற்று அவசரச் சட்டம் இயற்ற வேண்டும். ஒவ்வொரு அவசர சட்டமும் சட்டசபை கூடிய ஆறு வாரங்களுக்குள் சட்டசபையில் வைக்கப்பட வேண்டும். தவறினாலோ அல்லது சட்டசபை ஏற்றுக் கொள்ளாவிட்டாலோ அவசரச் சட்டம் காலாவதி ஆகிவிடும்.

ஆளுநருக்கு ஒரு கைதிக்கு மன்னிப்பு வழங்கவோ தண்டனையைக் குறைக்கவோ பிாிவு 161-ன்படி அதிகாரம் உண்டு. மன்னிப்பு என்பது கருணை அடிப்படையில் வழங்கப்படுவது அதனை யாரும் கட்டாயப் படுத்திக் கேட்க முடியாது.

பிாிவு 163(1)ன்படி மாநிலத்தில் முதலமைச்சா் தலைமையில் ஆளுநருக்கு அறிவுரை வழங்க மந்திாிசபை அமைக்கப்படும். பிாிவு 164(1)ன் படி மாநில மந்திாிகளின் எண்ணிக்கை முதலமைச்சா் உட்பட மொத்த சட்டமன்ற உறுப்பினா்களில் 15 விழுக்காட்டிற்கு மிகாமல் இருக்க வேண்டும்.
ஒரு அரசியல் கட்சியின் உறுப்பினா்களில் மூன்றில் ஒரு பங்கு அக்கட்சியிலிருந்து விலகினால் அவா்களுடைய சட்டமன்ற உறுப்பினா் பதவியும் முடிவுக்கு வரும். இவா்கள் மந்திாியாக நியமனம் செய்யப்பட மாட்டாா்கள்.

சட்டமன்ற உறுப்பினா் அல்லாதவரையும் ஆளுநா் முதல் மந்திாியாகவோ, மந்திாியாகவோ நியமனம் செய்யலாம். ஆனால் அவா் ஆறுமாதங்களுக்குள் சட்டமன்றத்திற்கு தோ்ந்தெடுக்கப்பட வேண்டும்.


</doc>
<doc id="413422" url="https://ta.wikipedia.org/wiki?curid=413422" title="நரசராவ்பேட்டை">
நரசராவ்பேட்டை

நரசராவ்பேட்டை (Narasaraopet) இந்தியாவின் ஆந்திரப் பிரதேச மாநிலத்தின், குண்டூர் மாவட்டத்தில் நகராட்சியுடன் கூடிய நகரம் ஆகும். மேலும் இந்நகரம் நரசராவ்பேட்டை மண்டலம் மற்றும் நரசராவ்பேட்டை வருவாய் கோட்டத்தின் நிர்வாகத் தலைமையிடமும் ஆகும்.

நரசராவ்பேட்டை குண்டூர் நகரத்திலிருந்து 48 கிமீ தொலைவிலும், விசாகப்பட்டினம் நகரத்திலிருந்து 95 கிமீ தொலைவிலும், விஜயவாடாவிலிருந்து 441 கிமீ தொலைவிலும் உள்ளது. 

2011ம் ஆண்டின் மக்கள்தொகை கணக்கெடுப்பின்படி, நரசராவ்பேட்டையின் மொத்த மக்கள்தொகை 1,16,250 ஆகும். அதில் ஆண்கள் 58,809 ஆகவும், பெண்கள் 57,441 ஆகவும் உள்ளனர். பாலின விகிதம் ஆயிரம் ஆண்களுக்கு 977 பெண்கள் வீதம் உள்ளனர். ஆறு வயதிற்குட்பட்டோர் 11,031 ஆகவுள்ளனர். எழுத்தறிவு 79.59 % ஆகவுள்ளது. மக்கள்தொகையில் இந்துக்கள் 75.67% ஆகவும், இசுலாமியர் 22.52% ஆகவும், கிறித்தவர்கள் 1.52% ஆகவும், மற்றவர்கள் 0.29% ஆகவும் உள்ளனர்.

18 மே 1915ல் நிறுவப்பட்ட நரசராவ்பேட்டை நகராட்சி, 28 ஏப்ரல் 1980 அன்று 7.65 சதுர கிலோ மீட்டர் பரப்பளவுடன் விரிவாக்கம் அடைந்தது.

குண்டூர் - கர்னூல் / அனந்தபூர் வழியாகச் செல்லும் தேசிய நெடுஞ்சாலை 522டி, நரசராவ்பேட்டை பைபாஸ் சாலை வழியாகச் செல்கிறது. மாநில நெடுஞ்சாலை எண் 45 இந்நகரம் வழியாகச் செல்கிறது. இந்நகரம் 157.08 நீள சாலைகள் கொண்டது. 

நரசராவ்பேட்டை தொடருந்து நிலையம் மூன்று நடைமேடைகள் கொண்டது.


</doc>
<doc id="413424" url="https://ta.wikipedia.org/wiki?curid=413424" title="2018 கேரள வெள்ளம்">
2018 கேரள வெள்ளம்

2018 ஆகஸ்டில் பருவமழைக் காலத்தில் பெய்த அசாதாரணமான மழை காரணமாக கேரள மாநிலம் கடுமையான வெள்ளத்தால் பாதிக்கப்பட்டது. கிட்டத்தட்ட ஒரு நூற்றாண்டில் கேரளாவில் ஏற்பட்ட மோசமான வெள்ளம் இதுவாகும். இதில் 373 பேர் இறந்தனர். 314,391 பேர் இடம்பெயர்ந்தனர்.

மாநிலத்தின் 42 அணைகளில் 35 அணைகள் வரலாற்றில் முதன்முறையாக திறக்கப்பட்டன. செறுதொனி அணையின் ஐந்து வாயில்களும் 26 வருட இடைவெளிக்குப் பிறகு ஒரே நேரத்தில் திறக்கப்பட்டன. அதிக மழை காரணமாக மலைசார்ந்த மாவட்டமான வயநாடு தனிமைப்படுத்தப்பட்டது.

ஆகஸ்ட் 14 அன்று பிற்பகல் வேளையில் கேரளா அதிக பருவ மழையைப் பெற்றது. இதன் விளைவாக அணைகள் கொள்ளளவை எட்டின; முதல் 24 மணி நேர மழையில் மாநிலம் 310 மிமீ மழை பெற்றது. அதிக மழை காரணமாக நீர் மட்டம் உயர்ந்ததால் கிட்டத்தட்ட எல்லா அணைகளும் திறக்கப்பட்டுள்ளன. தாழ்வானப் பகுதிகளில் வெள்ளம் சூழ்ந்தது. மாநிலத்தின் வரலாற்றில் முதன்முறையாக, அதன் 42 அணைகளில் 35 அணைகள் திறக்கப்பட்டுள்ளன.

நிலச்சரிவுகளால் மூடப்பட்ட சாலைகளின் மறுசீரமைப்பு ஆகியவற்றில் இராணுவம் மற்றும் கடற்படையின் பிரிவுகள் முதலான மீட்புப் படையினர் அரசு நிர்வாகத்திற்கு உதவினர். விமானப்படை மற்றும் கடலோரக் காவல்படை தயார் நிலையில் வைக்கப்பட்டன. அவசர நிவாரணக் குழுக்களும் தயார் நிலையில் வைக்கப்பட்டன; தேசிய பேரிடர் நிவாரணப் படைகளின் 10 குழுக்கள் தவிர எர்ணாகுளம் மாவட்ட நிர்வாகத்திற்கு உதவுவதற்காக குண்டூர் மற்றும் அரக்கோணத்தில் இருந்து நான்கு கூடுதல் குழுக்கள் வான்வழியாகக் கொண்டுவரப்பட்டன. ஒன்றிய அரசு கேரள அரசைத் தொடர்பு கொண்டு, நிலைமையைச் சமாளிக்க உதவி செய்ய முன்வந்தது. உள்துறை அமைச்சர் ராஜ்நாத் சிங், இடுக்கி மற்றும் எர்ணாகுளம் மாவட்டங்களை வான்வழியாக முதலமைச்சர் பினராயி விஜயனுடன் ஆய்வு செய்தார். முதலமைச்சர் எதிர்க்கட்சித் தலைவர் ரமேஷ் சென்னிதலாவுடன் வெள்ளத்தால் பாதிக்கப்பட்ட கிராமங்களுக்கு சென்றார். தமிழ்நாடு மற்றும் கர்நாடக மாநிலங்கள் உதவி செய்ய முன்வந்தன, வெள்ள நிவாரணத்திற்காக முறையே 5 கோடி மற்றும் 10 கோடி ரூபாயை நன்கொடையாக இந்த மாநிலங்களின் முதலமைச்சர்கள் வழங்கினர். மலைப்பாங்கான நிலப்பகுதிகளில் நிலச்சரிவு ஏற்பட்டதைத் தொடர்ந்து இடுக்கி மாவட்டத்திற்கு விடப்பட்ட எச்சரிக்கை தொடர்ந்தது. மலப்புரம் மாவட்டத்தில் பல நிலச்சரிவுகள் பதிவாகின. இம்மாவட்டத்தில் சுற்றுலாத்துறை நடவடிக்கைகள் மற்றும் கனரக வாகனங்களின் இயக்கம் தடை செய்யப்பட்டது.

மாநிலம் முழுவதும் 17,000க்கும் அதிகமான மக்கள் 48 மணி நேரத்திற்கு குறைவான காலப்பகுதியில் இடம்பெயர்ந்தனர். வெள்ளத்தால் பாதிக்கப்பட்டவர்களுக்கு இடமளிக்க பல்வேறு இடங்களில் 350 நிவாரண முகாம்கள் திறக்கப்பட்டன. 24x7 கட்டுப்பாட்டு அறை அலுவாவில் செயல்பட்டது. இது பெரியாறில் உயரும் நீரின் அளவுகள் மற்றும் கலங்கள் ஆகியவற்றை சமாளிக்க கேரள நீர் ஆணையத்தின் நடவடிக்கைகளை ஒன்றிணைத்தது. அதிகாரிகளின் கூற்றுப்படி ஆகஸ்ட் 12, 2018 வரை மாநிலம் முழுவதும் கடுமையான பருவமழை, நிலச்சரிவு மற்றும் நீர்த்தேக்கங்களை நிரம்பி வழிதல் ஆகிய காரணங்களால் 37 பேர் கொல்லப்பட்டனர் மற்றும் 36,000 பேர் இடம்பெயர்ந்தனர். அடுத்த நான்கு நாட்களுக்கு எட்டு மாவட்டங்களில் அதிகமானது முதல் மிக அதிகமானது வரை மழை பெய்யும் என்று வானிலை ஆய்வுமையம் கணித்தது. முன்னதாக மாநிலத்தில் பல பகுதிகளிலிருந்து வெள்ளம் வடிந்து ஒரு பகுதி மக்கள் வீடு திரும்பியதால் நிவாரண முகாம்களில் உள்ள மொத்த மக்களின் எண்ணிக்கை 53,500ல் இருந்து 35,874 ஆகக் குறைந்தது. பின்னர் வெளியான அதிகாரப்பூர்வ புள்ளிவிபரங்களின்படி, பெண்கள், குழந்தைகள் மற்றும் வயதான பெரியவர்கள் உட்பட 60,000க்கும் அதிகமான மக்கள், 14 மாவட்டங்களில் பல்வேறு நிவாரண முகாம்களில் தங்கியிருந்தனர்.



</doc>
<doc id="413427" url="https://ta.wikipedia.org/wiki?curid=413427" title="இளங்கோவன்">
இளங்கோவன்

இளங்கோவன் (இயற்பெயர்: தணிகாசலம்) என்பவர் தமிழ் நாட்டைச் சேர்ந்த ஒரு பத்திரிக்கையாளர், திரைப்பட திரைக்கதை, உரையாடல் ஆசிரியர், மற்றும் தயாரிப்பாளராவார். 

இவர் மணிக்கொடி இதழில் துணை ஆசிரியராகவும், பின்னர் புதுமைப்பித்தனுடன் தினமணியில் துணையாசிரியர்களாகப் பணியாற்றியவர். 1937இல் தியாகராஜ பாகவதர் நடித்த அம்பிகாபதி படத்துக்கு உரையாடல் எழுத வாய்ப்பு வந்ததையடுத்து, அப்படத்துக்கு முதன் முதலாக உரையாடல் எழுதினார். அவரது இலக்கிய நயமிக்க உரையாடல் மிகப்புகழ்வாய்ந்ததாக மாறியது. குறிப்பாக 1942இல் அவர் கண்ணகி படத்தில் கண்ணகி பாண்டியனின் அரசவையில் வழக்குரைக்கும் காட்சிக்கு அவர் எழுதிய வசனங்கள் சிகரத்தைத் தொட்டதாக பாராட்டுகளைப்பெற்றார். இவர் தன் இறுதிக் காலத்தின் பொருளாதார்ரீதியாக நலிவுற்றார். இவர் சுமார் 30 படங்களுக்கு உரையாடல் எழுதியுள்ளார். 1961 இல் இவருக்கு தமிழக அரசு கலைமாமணி விருதை அளித்தது.



இளங்கோவன் பற்றி, இது தமிழ். இணைய தளத்தில் கிருஷ்ணன் வெங்கடாசலம்


</doc>
<doc id="413434" url="https://ta.wikipedia.org/wiki?curid=413434" title="1480">
1480

1480 (MCDLXXX) பழைய யூலியன் நாட்காட்டியில் சனிக்கிழமை ஆரம்பமான ஒரு நெட்டாண்டாகும்.




</doc>
<doc id="413446" url="https://ta.wikipedia.org/wiki?curid=413446" title="தம்நார் குகைகள்">
தம்நார் குகைகள்

தம்நார் குகைகள் (Dhamnar Caves) இந்தியாவின் மத்தியப் பிரதேசம் மாநிலத்தின் மண்டசௌர் மாவட்டத்திலுள்ள தம்நார் கிராமத்தில் உள்ள மலையில் அமைந்துள்ளது. 

இங்கு கிபி ஏழாம் நூற்றாண்டில் 51 குடைவரைகளில் பௌத்த தூபிகள், சைத்தியங்கள், விகாரைகள் நிறுவப்பட்டது. இக்குடைவரையில் கௌதம புத்தரின் அமர்ந்த நிலை மற்றும் உறங்கும் நிலையில் சிற்பங்கள் நிறுவப்பட்டுள்ளது. 




</doc>
<doc id="413456" url="https://ta.wikipedia.org/wiki?curid=413456" title="ஈரிணைய-அமைல் அசிட்டேட்டு">
ஈரிணைய-அமைல் அசிட்டேட்டு

ஈரிணைய-அமைல் அசிட்டேட்டு "(sec-Amyl acetate)" என்பது CHO என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மம் மற்றும் ஓர் எசுத்தர் ஆகும். ஈரிணைய அமைல் ஆல்ககால் எனப்படும் 2-பென்டனாலை அசிட்டிக் அமிலத்துடன் சேர்த்து எசுத்தராக்கல் வினைக்கு உட்படுத்தி ஈரிணைய-அமைல் அசிட்டேட்டு உருவாக்கப்படுகிறது . நைட்ரேட்டுகள், வலிமையான ஆக்சிசனேற்றிகள், காரங்கள் மற்றும் அமிலங்களுடன் இது வினைபுரிகிறது .


</doc>
<doc id="413466" url="https://ta.wikipedia.org/wiki?curid=413466" title="மாங்கனீசு(II) அசிட்டேட்டு">
மாங்கனீசு(II) அசிட்டேட்டு

மாங்கனீசு(II) அசிட்டேட்டு "(Manganese(II)acetate)" என்பது Mn(CHCO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மத்தின் நீரேற்றுகள் Mn(CH3CO2)2.(H2O)n என்ற பொதுவாய்ப்பாட்டுடன் காணப்படுகின்றன. இங்குள்ள n = 0, 2, 4. என்ற எண்களைக் குறிக்கிறது. ஒரு வினையூக்கியாகவும் உரமாகவும் இது பயன்படுத்தப்படுகிறது.

மாங்கனீசு(II,III) ஆக்சைடு அல்லது மாங்கனீசு(II) கார்பனேட்டு போன்ற சேர்மங்களில் ஒன்றை அசிட்டிக் அமிலத்துடன் சேர்த்து சூடுபடுத்தி மாங்கனீசு(II) அசிட்டேட்டு தயாரிக்கப்படுகிறது :
</ref>

நீரற்ற மாங்கனீசு(II) அசிட்டேட்டும் இருநீரேற்று மாங்கனீசு(II) அசிட்டேட்டும் (Mn(CH3CO2)2.2H2O) ஒருங்கிணைவுப் பலபடிகளாகும். இருநீரேற்று வடிவம் எக்சு கதிர் படிகவியல் ஆய்வு மூலம் வரையறுக்கப்பட்டுள்ளது. ஒவ்வொரு மாங்கனீசு(II) மையமும் ஆறு ஆக்சிசன் மையங்களால் சூழப்பட்டுள்ளது. இந்த ஆக்சிசன் மையங்கள் நீர் ஈந்தணைவிகளாலும் அசிட்டேட்டுகளாலும் வழங்கப்படுகின்றன. 


</doc>
<doc id="413469" url="https://ta.wikipedia.org/wiki?curid=413469" title="மாங்கனீசு(II) சல்பைடு">
மாங்கனீசு(II) சல்பைடு

மாங்கனீசு(II) சல்பைடு "(Manganese(II) sulfide)" என்பது MnS என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். மாங்கனீசு, கந்தகம் ஆகிய தனிமங்கள் சேர்ந்து இச்சேர்மம் உருவாகிறது. இயற்கையில் இச்சேர்மம் அல்பான்டைட்டு (சம அளவு), ராம்பர்கைட்டு (அறுகோணம்) போன்ற கனிமங்களாகக் காணப்படுகிறது. சமீபத்தில் பிரௌனெய்ட்டு என்ற கனிமத்திலும் காணப்படுவதாக கூறப்படுகிறது. இக்கனிமம் இசுபாலரைட்டு வகை கனிமத்துடன் சம அளவு கொண்டதாகவும், மிகவும் அரிய வகை கனிமமாகவும், விண்கற்களில் மட்டுமே காணப்படுகின்ற கனிமமாகவும் கருதப்படுகிறது . 

மாங்கனீசு(II) குளோரைடு போன்ற மாங்கனீசு(II) உப்புகளுடன் அமோனியம் சல்பைடைச் சேர்த்து வினைபுரியச் செய்வதன் மூலமாக மாங்கனீசு(II) சல்பைடு தயாரிக்கப்படுகிறது. 

மாங்கனீசு(II) சல்பைடின் படிகக் கட்டமைப்பு சோடியம் குளோரைடு சேர்மத்தின் படிகக் கட்டமைப்பு போலவே காணப்படுகிறது. 
குறைந்த ஆற்றல் கொண்ட ஆக்கிரமிப்பு செய்யாத மாங்கனீசு ஆர்பிட்டால்களுக்கு இடையில் உள்ள வலிமையற்ற பிணைப்புகள் காரணமாக இந்த இளஞ்சிவப்பு நிறம் தோன்றியிருக்கலாம். உள்ளடங்காப் பட்டைக்குப் பதிலாக வெவ்வேறான நிலைகளில் இது நிகழலாம். எனவே, குறைந்த ஆற்றல் பட்டையிலிருந்து மின்னணு பட்டை பரிமாற்றத்திற்கு உயர் ஆற்றல் போட்டான்கள் தேவைப்படுகின்றன. 


</doc>
<doc id="413507" url="https://ta.wikipedia.org/wiki?curid=413507" title="சீக்பிரீட் லென்சு">
சீக்பிரீட் லென்சு

சீக்பிரீட் லென்சு ( Siegfried Lenz 7 மார்ச்சு 1926 - 7 அக்டோபர் 2014) செருமானிய எழுத்தாளர், புதின ஆசிரியர், கட்டுரை ஆசிரியர் மற்றும் நாடக ஆசிரியர் ஆவார்.

1988 இல் செருமனி பிராங்க்பர்ட் புத்தகச் சந்தையில் அமைதிக்கான பரிசு இவருக்கு வழங்கப்பட்டது. 2000 ஆம் ஆண்டில் கோதே பரிசு இவருக்குக் கிடைத்தது. 2001 இல் இவருக்கு நாட்டின் உயரிய குடிமகன் என்ற பட்டம் கிடைத்தது. 2004 மற்றும் 2011 இல் மற்றொரு சிறந்த குடிமகன் பட்டமும் பெற்றார். இத்தாலியன் பன்னாட்டு நோனினோ பரிசு 2011 அக்டோபரில் இவருக்கு வழங்கப்பட்டது.


</doc>
<doc id="413524" url="https://ta.wikipedia.org/wiki?curid=413524" title="மூன்றாவது ஊர் வம்சம்">
மூன்றாவது ஊர் வம்சம்

மூன்றாவது ஊர் வம்சம் (Third Dynasty of Ur) அல்லது புதிய சுமேரிய பேரரசு என்பது மெசொப்பொத்தேமியாவின் தெற்கில் அமைந்த ஊர் நகரத்தை தலைநகராகக் கொண்டு பாபிலோனியவை கிமு 2112 முதல் 2004 முடிய 108 ஆண்டுகள் ஆண்ட இறுதி சுமேரிய வம்சம் ஆகும். 

இது அக்காடியப் பேரரசு மற்றும் குடியன் வம்சத்தினர் ஆட்சிக்குப் பின் சுமேரியாவை ஆண்ட இறுதி ஊர் வம்சமாகும். மூன்றாம் ஊர் வம்சத்தின் மன்னர் ஊர் - நம்மு தெற்கு மெசொப்பொத்தேமியாவில் மூன்றாவது ஊர் வம்ச ஆட்சியை நிறுவினார். மூன்றாவது ஊர் வம்சத்தினர் தற்கால ஈராக், சிரியா, லெபனான் மற்றும் மேற்கு ஈரானிய பகுதிகளை கிமு 2112 முதல் 2004 முடிய ஆண்டனர்.

இவ்வம்சத்தினர் ஊர், இசின், லார்சா, பாபிலோன், மாரி மற்றும் இசுன்னா போன்ற நகர இராச்சியங்களை கைப்பற்றி தங்கள் இராச்சியத்தை விரிவிபடுத்தினர். மேலும் வடக்கு மெசொப்பொத்தேமியாவின் சசிரா நகரையும் வென்றனர்.

கிமு 2004ல் ஈலம் மக்களின் படையெடுப்பால் வீழ்ச்சியடைந்த மூன்றாம் ஊர் வம்சத்தின் பபிலோனியாவை, வெளிநாட்டு அமோரிட்டு மக்கள் வசப்படுத்தினர்.





</doc>
<doc id="413534" url="https://ta.wikipedia.org/wiki?curid=413534" title="சிறீ மணக்குள விநாயகர் பொறியியல் கல்லூரி">
சிறீ மணக்குள விநாயகர் பொறியியல் கல்லூரி

சிறீ மணக்குள விநாயகர் பொறியியல் கல்லூரி (Sri Manakula Vinayagar Engineering College (SMVEC)) என்பது புதுச்சேரி மாநிலம், மதகடிப்பட்டு பகுதியில் 1999இல் நிறுவப்பட்ட ஒரு தனியார் பொறியியல் கல்லூரி ஆகும். இக்கல்லூரியானது புதுச்சேரி பல்கலைக்கழகம் கட்டுப்பாட்டில் இயங்குகிறது. மேலும் இது புது தில்லியில் இயங்குகின்ற ஏ. ஐ. சி. டி. இ.யின் அங்கீகாரம் பெற்ற கல்லூரி ஆகும்.

இக்கல்லூரியானது புதுவை மாநிலம், மதகடிப்பட்டு என்னும் ஊரில் அமைந்துள்ளது. இக்கல்லூரியிலிருந்து புதுச்சேரி 22 கி. மீ தொலைவிலும், விழுப்புரம் 20 கி. மீ தொலைவிலும் உள்ளது.

இந்த கல்லூரி வளாகமானது 60 ஏக்கர் பரப்பளவில் உள்ளது.


இது பாடத்திட்டத்தின் அடிப்படையில் புதுச்சேரி பல்கலைக்கழகத்துடன் இணைந்தது ஆகும்.



</doc>
<doc id="413536" url="https://ta.wikipedia.org/wiki?curid=413536" title="ஓடித் தலைமறைவான பொருளாதாரக் குற்றவாளிகள் சட்டமுன்வரைவு">
ஓடித் தலைமறைவான பொருளாதாரக் குற்றவாளிகள் சட்டமுன்வரைவு

பொருளாதார குற்றவாளிகள் மசோதா ( Fugitive Economic Offenders Bill) என்பது இந்திய நீதிமன்றங்களின் வரம்பிற்கு உட்படாத பொருளாதாரக் குற்றவாளிகளின் சொத்துகள் மற்றும் உடைமைகளை கைப்பற்றுவதற்காக மார்ச் 12,2018 இல் நாடாளுமன்றத்தில் கொண்டுவரப்பட்ட ஒரு சட்டமாகும். 100 கோடிக்கும் அதிகமாக பொருளாதராக் குற்றங்களில் ஈடுபடுவோர் மீது நடவடிக்கை எடுக்கும் வகையில் இந்தச் சட்ட மசோதாவில் வழிவகை செய்யப்பட்டுள்ளது. இந்தச் சட்டத்தின்படி சிறப்பு நீதிமன்றமானது தவறு செய்தவரை குற்றவாளி என அறிவிக்க வேண்டும். சூலை 25, இல் இந்த மசோதா நாடாளுமன்றத்தில் நிறைவேற்றப்பட்டது.


</doc>
<doc id="413558" url="https://ta.wikipedia.org/wiki?curid=413558" title="என். கேசவன்">
என். கேசவன்

என். கேசவன் (N. Kesavan, இறப்பு: செப்டம்பர் 06, 2011) ஓர் இந்திய அரசியல்வாதியும், சிறீ மணக்குள விநாயகர் கல்வி நிறுவனத்தின் நிறுவனரும் ஆவார். இவர் இலாஸ்பேட்டை தொகுதியிலிருந்து, புதுச்சேரி சட்டமன்ற உறுப்பினராக 1996 முதல் 2001 வரை பதவியில் இருந்தார். இவர் திராவிட முன்னேற்றக் கழகத்தைச் சேர்ந்தவராவார். இவர் 2011 ஆம் ஆண்டில் மரணமடைந்தார். 

இவர், புதுச்சேரி மாநிலத்தில் இயங்குகின்ற 
"சிறீ மணக்குள விநாயகர் கல்வி நிறுவனத்தை" 1996 ஆம் ஆண்டு நிறுவினார். இவர் இறப்புக்குப் பிறகு திரு. எம். தனசேகரன் என்பவர் நிறுவனத்தைக் கவனித்து வருகிறார்.



</doc>
<doc id="413574" url="https://ta.wikipedia.org/wiki?curid=413574" title="1-டையசைடோகார்பமோயில்-5-அசைடோடெட்ரசோல்">
1-டையசைடோகார்பமோயில்-5-அசைடோடெட்ரசோல்

1-டையசைடோகார்பமோயில்-5-அசைடோடெட்ரசோல் "(1-Diazidocarbamoyl-5-azidotetrazole)" என்பது CN என்ற மூலக்கூற்று வாய்ப்பாடு கொண்ட ஒரு பல்லினவளைய கனிம வேதியியல் சேர்மமாகும். டெரெக் லோவி) என்ற மருத்துவ வேதியியலர் மற்றும் வேதியியல் வலைப்பதிவர் இச்சேர்மத்தை அசைடோசைடு அசைடு என்ற செல்லப்பெயரால் குறிப்பிடுகிறார். ஐசோசயனோசன்டெட்ரா அசைடின் மாற்றியமாகவும் மிகவும் அபாயகரமான வெடிபொருளாகவும் இது கருதப்படுகிறது. 

டிரையமினோகுவானிடியம் குளோரைடுடன் நீரில் கரைக்கப்பட்ட சோடியம் நைட்ரைட்டைச் சேர்த்து ஈரசோனியமாக்கல் மூலம் 1-டையசைடோகார்பமோயில்-5-அசைடோடெட்ரசோல் உற்பத்தி செய்யப்படுகிறது.

எந்தவொரு சிறு தூண்டுதலும் 1-டையசைடோகார்பமோயில்-5-அசைடோடெட்ரசோல் சேர்மத்தை வெடிக்கச் செய்யும். இராமன் நிறமாலையியலைப் பயன்படுத்தி இதனுடைய அகச்சிவப்பு நிறமாலை வீச்சை பட்டியலிட முயன்றபோதே இது வெடித்தது.


</doc>
<doc id="413579" url="https://ta.wikipedia.org/wiki?curid=413579" title="5-அமினோடெட்ரசோல்">
5-அமினோடெட்ரசோல்

5-அமினோடெட்ரசோல் "(5-Aminotetrazole)" என்பது HNCNH என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். வெண்மை நிறத்தில் திண்மமாகக் காணப்படும் இச்சேர்மத்தை நீரிலி மற்றும் நீரேற்று என்ற வகைகளிலும் தயாரிக்க இயலும். இச்சேர்மம் 80% நைட்ரசனை பகுதிப்பொருளாகக் கொண்டது ஆகும். எனவே நைட்ரசன் வாயுவாக (N2) இது சிதைவடைய வாய்ப்புகள் அதிகமாகும். இச்சேர்மத்தை காற்றுப் பைகள், ஊதும் முகவர்கள் போன்ற வாயுவாக்கித் திட்டங்களில் பயன்படுத்த பரவலாக ஆராயப்பட்டு வருகிறது.

இம்மூலக்கூறு சமதளக் கட்டமைப்பு வடிவில் உள்ளது. நீரேற்றில் உள்ள ஐதரசன் பிணைப்பு வகை வளையத்திலுள்ள கார்பனுக்கு அடுத்ததாக NH இடம்பெறுவதற்கு உதவுகிறது.

பல்வளைய வேதியியலில் 5-அமினோடெட்ரசோல் பயன்படுகிறது. குறிப்பாக பலபகுதிவினைகளில் ஒரு தொகுப்பலகாக இது பயன்படுகிறது. 


</doc>
<doc id="413588" url="https://ta.wikipedia.org/wiki?curid=413588" title="தயாடையசோல்கள்">
தயாடையசோல்கள்

தயாடையசோல்கள் "(Thiadiazoles)" என்பவை வேதியியலில் உள்ள அசோல் சேர்மங்களின் துணைக் குழு சேர்மங்களாகும். கட்டமைப்பு ரீதியாக இவ்வகைச் சேர்மங்களில் இரண்டு நைட்ரசன் மற்றும் ஒரு கந்தக அணுக்கள் இரண்டு இரட்டைப் பிணைப்புகளால் சேர்க்கப்பட்டு ஓர் அரோமாட்டிக் வளையம் மூலம் ஓர் ஐந்து உறுப்பினர் பல்லின வளையச் சேர்மத்தை உருவாக்குகின்றன.

ஆண்ட்செ-வித்மன் பெயரிடல் முறையைப்பின்பற்றி தயாடையசோல் என்ற பெயர் தோன்றியுள்ளதாகக் கருதப்படுகிறது. கட்டமைப்பில் இடம்பெற்றுள்ள பல்லின அணுக்களின் அமைவிடத்தைப் பொறுத்து நான்கு விதமான கட்டமைப்புகளில் இச்சேர்மம் இருப்பதற்கான சாத்தியங்கள் உள்ளன. இவற்றை ஒன்றிலிருந்து மற்றொரு கட்டமைப்புச் சேர்மமாக உருவாக்க இயலாது. மேலும் இந்த காரணத்தால் இவற்றை இயங்கு சமநிலைகள் என வகைப்படுத்தாமல் கட்டமைப்பு மாற்றியங்கள் என்றுதான் வகைப்படுத்த இயலும். இவை அரிதாக தயாரிக்கப்படுகின்றன. குறிப்பிட்ட ஒரு பயன் இவற்றுக்கு உண்டு என்பது அறியப்படவில்லை. இருப்பினும் மருந்தியலில் இவற்றின் கட்டமைப்பின் மையக்கருத்து பொதுவாகக் காணப்படுகிறது 


</doc>
<doc id="413592" url="https://ta.wikipedia.org/wiki?curid=413592" title="டையசோல்">
டையசோல்

டையசோல் "(Diazole)" என்பது CHN என்ற மூலக்கூற்று வாய்ப்பாட்டைக் கொண்ட சமபகுதிய வேதிச்சேர்மம் ஒன்றைக் குறிக்கும். மூன்று கார்பன் அணுக்களும் இரண்டு நைட்ரசன் அணுக்களும் சேர்ந்து உருவான ஐந்து உறுப்பினர் வளையச் சேர்மம் டையசோல் எனப்படுகிறது.

பின்வருவன இரண்டு மாற்றியங்களாகும் :


</doc>
<doc id="413593" url="https://ta.wikipedia.org/wiki?curid=413593" title="ஃபூச்சௌ">
ஃபூச்சௌ

ஃபூச்சௌ ("Fuzhou") சீனாவின் புஜியான் மாகாணத்தின் தலைநகரமும் மாகாணத்தின் மாவட்டநிலை நகரங்களில் மிகப் பெரியதுமாகும். நிங்டே கவுன்ட்டிகளுடன் இணைந்து இந்த நகரம் மிந்தோங்க மொழி இலக்கிய பண்பாட்டு மையமாக கருதப்படுகின்றது.

புஜியானின் மீப்பெரும் ஆறான மின் ஆற்றின் கழிமுகத்தின் வடக்கு (இடது) கரையில் பூச்சௌ அமைந்துள்ளது. இந்த நகரின் வடக்கே நிங்டே உள்ளது. பூச்சௌவின் மக்கள்தொகை 2010 கணக்கெடுப்பில் 7,115,370ஆக இருந்தது. இதில் 4,408,076 பேர் நகரியப் பகுதியிலும் (61.95%) 2,707,294 பேர் நாட்டுப்புறப் பகுதியிலும் (38.05%) வாழ்கின்றனர்.2015இல் உலகில் மிக விரைவாக வளர்ந்துவரும் பெருநகரப் பகுதிகளில் பத்தாவது இடத்தில் உள்ளதாக புரூக்கிங் கழகம் வரிசைப்படுத்தியுள்ளது.
சீனாவின் ஒருங்கிணைந்த நகரத் தொகுப்பில் தேசிய வளர்ச்சி மற்றும் சீர்திருத்த ஆணையம் பூச்சௌவை 20 இடத்தில் பட்டியலிட்டுள்ளது China.



</doc>
<doc id="413595" url="https://ta.wikipedia.org/wiki?curid=413595" title="சோழகங்கம் ஏரி">
சோழகங்கம் ஏரி

சோழகங்கம் ஏரி (தற்காலத்தில் பொன்னேரி என்று அழைக்கப்படுகிறது) என்பது தமிழ்நாட்டின், அரியலூர் மாவட்டம், கங்கைகொண்ட சோழபுரத்தில் உள்ள ஒரு ஏரியாகும். 
சோழப் பேரரசின் மன்னனான இராசேந்திர சோழன் கி.பி. 1012 இருந்து 1044 வரை சோழப் பேரரசை ஆண்டவன். இவன் தனது காலத்தில் கங்கைகொண்ட சோழபுரம் என்ற புதிய தலைநகரையும், அங்கு இந்த ஏரியையும் வெட்டினான். வட இந்தியாவுக்கு தன் படைகளை அனுப்பி பல வட இந்திய அரசர்களை வெற்றிகொண்டு அதன் அடையாளமாக கங்கையிலிருந்து பொற்குடங்களில் கங்கை நீரை கொண்டுவந்து அந்த நீரை தான் வெட்டிய பெரிய ஏரியில் கலந்து அதனை ‘சோழகங்கம்’ என்ற பெயரைச் சூட்டினான். இந்த ஏரிக்காக கொள்ளிடத்திலிருந்து அறுபது கல் தொலைவுக்குக் கால்வாய் வெட்டி, சோழகங்கத்துக்கு நீர்வழித் தடம் உருவாக்கப்பட்டது. கல்லணைக்கு ஏறத்தாழ 5 கல் கிழக்கே அன்பில் - செங்கரையூர் சாலையில் - கொள்ளிடத்தின் வடகரையில் அரியூரை அடுத்து அந்த நீர்வழித் தடத்தின் தலைவாய் அமைந்திருந்தது. அங்கு அமைக்கப்பட்ட மதகின் எச்சம் இன்றும்கூட கொள்ளிடத்தின் வடகரையை ஒட்டிச் சிதைந்த நிலையில் உள்ளது.
இந்த ஏரி 16 மைல் நீளமும் 3 மைல் அகலமும் கொண்டதாக வெட்டப்பட்டது. நீரை வெளியேற்ற கலிங்குகள் அமைக்கப்பட்டிருந்தன. இதன் வடிகாலாக வீராணம் ஏரி இருந்தது. இந்த ஏரியானது குருவாலப்பர் கோவில், ஆமணக்கன் தோண்டி, உட்கோட்டை, பிச்சனூர் என்னும் நான்கு ஊராட்சிகளை தழுவிக் கிடக்கிறது. 4800 மீட்டர் நீளம் கொண்ட இதன் மொத்த பரப்பளவு 824 ஏக்கர். மொத்த நீர்ப்பிடிப்புப் பகுதி 2,811 சதுர கிலோ மீட்டர். கரை உயரம் 35.280 மீட்டர். மிகையான நீர்மட்ட அளவு 34.080 மீட்டர். ஏரியின் மொத்த கொள்ளளவு 0.3241 கோடி கன மீட்டர். பதிவு பெற்ற ஆயக்கட்டு நிலங்கள் 1574 ஏக்கர். பதிவு பெறாத ஆயக்கட்டு நிலங்கள் ஆயிரம் ஏக்கர் ஆகும். இந்த ஏரி 1957க்குப் பிறகு தூர்வாரப்படாமல் பல ஆக்கிரமிப்புகளுக்கு ஆளாகியுள்ளது.


</doc>
<doc id="413598" url="https://ta.wikipedia.org/wiki?curid=413598" title="வி. ஆர். எஸ். பொறியியல் மற்றும் தொழில்நுட்பக் கல்லூரி">
வி. ஆர். எஸ். பொறியியல் மற்றும் தொழில்நுட்பக் கல்லூரி

வி. ஆர். எஸ். பொறியியல் மற்றும் தொழில்நுட்பக் கல்லூரி (V.R.S College of Engineering and Technology) என்பது இந்திய மாநிலமான, தமிழ்நாட்டின், விழுப்புரம் மாவட்டத்துக்கு உட்பட்ட அரசூர் என்னும் ஊரில் உள்ள ஓர் பொறியியல் கல்லூரி ஆகும். இக்கல்லூரியானது 1994 ஆம் ஆண்டு நிறுவப்பட்டது.

இக்கல்லூரியானது அண்ணா பல்கலைக்கழகத்தின் கட்டுப்பாட்டில் இயங்குகிறது. மேலும் இது புது தில்லியில் இயங்குகின்ற ஏ.ஐ.சி.டி.இயின் அங்கீகாரம் பெற்றக் கல்லூரியாகும்.

இது விழுப்புரம் - உளுந்தூர்பேட்டை சாலையில் 45வது தேசிய நெடுஞ்சாலையில், அரசூர் என்னும் ஊரில் அமைந்துள்ளது. இக்கல்லூரி விழுப்புரத்தில் இருந்து 15 கி.மீ தொலைவிலும், உளுந்தூர்பேட்டையிலிருந்து 24 கி. மீ தொலைவிலும், தமிழகத்தின் தலைநகரான சென்னையில் இருந்து 175 கி. மீ தொலைவிலும் உள்ளது. அருகில் உள்ள இரயில் நிலையம், திருவெண்ணெய் நல்லூர் ரோடு இரயில் நிலையம் 2 கி. மீ தொலைவில் உள்ளது.

இங்கு மாணவ, மாணவிகளுக்கென தனி, தனியாக தங்கும் விடுதிகள் உள்ளன. கல்லூரியில் உள்ள நூலகத்தில் அனைத்து துறைகளைச் சேர்ந்த புத்தகங்கள் அத்துடன் தொழில்நுட்ப இதழ்களும் பிற இதழ்களும் உள்ளன. கணினி ஆய்வகங்கள், பொழுதுபோக்கு அறைகள், விளையாட்டு வசதிகள், உணவகம் போன்றவை உள்ளன.

ஒவ்வொரு கல்வி ஆண்டும் இரண்டு பருவங்களாகப் பிரிக்கப்பட்டுள்ளது. ஒவ்வொரு பருவங்களிலும் அனைத்து கோட்பாடு பாடங்களில் மூன்று உள் தேர்வுகளும், மற்றும் ஒரு இறுதித் தேர்வும் இருக்கும். ஆய்வகத் தேர்வுகள் இறுதித் தேர்வை தொடர்ந்து உள் தேர்வாக வைக்கப்படுகிறது. அனைத்துத் தேர்வுகளும் இந்தியாவின் பிற பொறியியல் கல்லூரிகள் போன்றே எழுத்துத் தேர்வுகள் மற்றும் செய்முறைத் தேர்வுகள் முறை வழக்கத்தில் உள்ளது. 



</doc>
<doc id="413614" url="https://ta.wikipedia.org/wiki?curid=413614" title="மூவலூர் ராமாமிர்தம் அம்மையார் நினைவு திருமண உதவித்திட்டம்">
மூவலூர் ராமாமிர்தம் அம்மையார் நினைவு திருமண உதவித்திட்டம்

மூவலூர் இராமாமிர்தம் அம்மையார் நினைவு திருமண உதவித்திட்டம், தமிழ்நாட்டின் ஏழைப் பெண்களின் திருமண உதவிக்கான இத்திட்டம் மூவலூர் இராமாமிர்தம் நினைவாக, தமிழக முன்னாள் முதல்வர் மு. கருணாநிதியால் 1989ல் நடைமுறைப்படுத்தப்பட்டது. 

ஒரு குடும்பத்திற்கு ஒரு பெண்ணிற்கு மட்டும் திருமண உதவி தொகை வழங்கப்படும். பெண்ணின் வயது 18 முடிந்திருக்க வேண்டும். குடும்ப ஆண்டு வருமானம் ரூபாய் 24,000 மிகாமல் இருக்க வேண்டும். . 

உதவித்தொகைக்கான விண்ணப்பத்துடன் பெண்ணின் திருமண அழைப்பிதழ், ஆண்டு வருமான சான்றிதழ், பள்ளி அல்லது கல்லூரி அல்லது பாலிடெக்னிக் மாற்றுச் சான்றிதழ் மற்றும் மதிப்பெண் பட்டியல் நகல் ஆகியவைகளை இணைத்து, திருமணத்திற்கு 45 நாட்களுக்கு முன்னர் திருமண உதவித்தொகைக்கான விண்ணப்பத்தை தங்கள் வாழும் பகுதியின் மாநகராட்சி ஆணையர் அல்லது நகராட்சி ஆணையர் அல்லது ஊராட்சி ஒன்றிய ஆணையர் அல்லது மாவட்ட சமூகநல அலுவலர் அலுவலகத்திற்கு அனுப்பவேண்டும். 




</doc>
<doc id="413617" url="https://ta.wikipedia.org/wiki?curid=413617" title="குருவில ஜேக்கப்">
குருவில ஜேக்கப்

குன்னன்கேரல் குருவில ஜேக்கப் (Kunnenkeril Kuruvila Jacob) என்பவர் கேரளத்தைச் சேர்ந்த ஒரு கல்வியாளர் ஆவார். இவர் 1904 ஆகத்து 3 அன்று கோட்டையம் மாவட்டத்தில், அய்மனம் என்னும் சிற்றூரில் பிறந்தவர், கோட்டையம், திருவனந்தபுரம், நாகர்கோயில், பாரூர் போன்ற பல இடங்களில் கல்வி பயின்றார். இவர் தன் உயர்கல்வியை லீட்ஸ் பல்கலைக்கழகத்தில் முடித்தார். இவர்  சென்னை கிறிஸ்தவக் கல்லூரி மேல்நிலைப் பள்ளியின் முதல் இந்தியத் தலைமையாசிரியராக 1931ஆம் ஆண்டில் தனது 27 வயதில் பொறுப்பேற்று, 1962இல் ஓய்வுபெறும் வரை பணியாற்றினார். ஓய்வுபெற்ற பிறகு,  ஆந்திரப் பிரதேசத்தின் ஐதராபாத் பொதுப் பள்ளியில் ஏழு ஆண்டுகளும், பின்னர் மகாராட்டிரத்தில் உள்ள பம்பாய் கதீட்ரல் அண்டு ஜான் கேனன் ஆகிய பள்ளிகளின் முதல்வராகவும் பணியாற்றினார். இவர் 1991 ஆகத்து 25 அன்று இறந்தார். இவர் முதல்வராகப் பொறுப்பேற்ற காலத்தில் இவர் பணிபுரிந்த பள்ளிகள் அனைத்தும் பின்தங்கிய நிலையிலே இருந்தன. பின்னர்த் தன்னுடைய தொலைநோக்குப் பார்வையாலும் சமூக அக்கறையாலும் அவற்றை முன்மாதிரிப் பள்ளிகளாக வளர்த்தெடுத்தார். இவரது பணிகளைப் பாராட்டும் விதமாக இந்திய அரசின் நான்காவது உயரிய விருதான பத்மசிறீ விருது 1991 ஆம் ஆண்டு வழங்கப்பட்டது. ஜோக்கப்பின் முன்னாள் மாணவர்கள் அவரை நினைவுகூரும் வகையில் பள்ளிக் கல்வியை ஆகச்சிறந்த முறையில் மேம்படுத்தும் முனைப்போடு இவரது பெயரில் "குருவில ஜேக்கப் முயற்சிகள்" (Kuruvila Jacob Initiative) என்னும் திட்டத்தை செயல்படுத்தி வருகின்றனர்.


</doc>
<doc id="413619" url="https://ta.wikipedia.org/wiki?curid=413619" title="ஏப்ரல் 2018 இந்தியாவில் சாதி எதிர்ப்புகள்">
ஏப்ரல் 2018 இந்தியாவில் சாதி எதிர்ப்புகள்

2018, ஏப்ரல் மாதத் துவக்கத்தில் இந்திய உச்ச நீதிமன்றம்,வன்கொடுமைத் தடுப்புச் சட்டத்தில் கைது செய்யப்பட்ட நபர்கள் முன்பிணைக்கு விண்ணப்பிக்கலாம் என தீர்ப்பளித்தது. இந்தத் தீர்ப்பிற்கு எதிராக ஆயிரக்கணக்கான பட்டியல் சாதியினரும் பட்டியல் பழங்குடியினரும்இந்தியா முழுவதும் போராட்டத்தில் ஈடுபட்டனர். தொடர்ச்சியாக நடைபெற்ற வன்முறைகளினால் 10 பேர் இறந்தனர், நூற்றுக்கணக்கானோர் புண்பட்டனர்..

வன்கொடுமைத் தடுப்புச் சட்டம், 1989 இல் கொண்டுவரப்பட்ட சட்டமானது பட்டியல் சாதியினரும் பட்டியல் பழங்குடியினரை பாதுகாக்கின்றது. இந்தச் சட்டத்தின்படி குற்றம்சாட்டப்பட்ட நபர்களுக்கு முன்பிணை ஆணை வழங்க அனுமதிக்கவில்லை. தங்களிடம் அளிக்கப்பட்ட புகாரின் அடிப்படையில் குற்றம்சாட்டப்பட்ட நபரைக் கைது செய்து அவரின் மீது முதல் தகவல் அறிக்கை பதிவு செய்வது கட்டாயமாகும்.தேசிய ஆவணக் குற்றப் பதிவகத்தின் அறிக்கை 2016 இன் படி எஸ். சி சாதியினருக்கு எதிராக பதியப்பட்ட வழக்குகளில் 25.7% குற்றவாளிகள் எனவும், 20.8% எஸ். டி சாதியினருக்கு எதிராக 20.8% பதியப்பட்ட வழக்குகளில் குற்றவாளிகள் எனவும் தீர்ப்பு வந்தது. மார்ச் 20, 2018 இல் இந்திய உச்ச நீதிமன்றத்தில் நடந்த ஒரு வழக்கில் குற்றம் சாட்டப்பட்டவருக்கு நீதிமன்றம் முன்பிணை வழங்கினால் முன் அனுமதி வாங்கிய பிறகே குற்றம் சாட்டப்பட்டவரை கைது செய்ய வேண்டும் என நீதிமன்றம் தீர்ப்பளித்தது. இந்தத் தீர்ப்பிற்கு எதிராக இந்திய அரசின் சார்பாக இந்திய அரசுத் தலைமை வழக்குரைஞர் மறு ஆய்வு மனு தாக்கல் செய்தார்.


</doc>
<doc id="413625" url="https://ta.wikipedia.org/wiki?curid=413625" title="மறு ஆய்வு மனு">
மறு ஆய்வு மனு

இந்திய அரசியலமைப்பு இன் படி இந்திய உச்ச நீதிமன்றம் எந்த ஒரு தீர்ப்பையும் மறு ஆய்வு செய்வதற்கு அதிகாரம் படைத்தது ஆகும். உச்சநீதிமன்றச் சட்டம் , 1966 இன் படி தீர்ப்பு வழங்கப்பட்ட 30 நாட்களுக்கு உள்ளாக மறு ஆய்வு மனு தாக்கல் செய்யப்பட வேண்டும். மேலும் இந்த மறு ஆய்வு மனுவானது தீர்ப்பு வழங்கப்பட்ட குழுவிற்கும் விநியோகிக்கப்பட வேண்டும் எனவும் அறிவுறுத்தப்பட்டுள்ளது.

முதன்மைக் கட்டுரை: 2ஜி அலைக்கற்றை வழக்கு

பெப்ரவரி 2, 2012 இல் இந்திய உச்ச நீதிமன்றம் 2ஜி அலைக்கற்றை ஒதுக்கீட்டில் 122 உரிமங்களை விலக்கிவைத்தது.இந்தத் தீர்ப்பை எதிர்த்து இந்திய அரசு மார்ச் 2,2012 இல் மறு ஆய்வு மனு தாக்கல் செய்தது. இதே தினத்தில் எம்டிஎஸ் இந்தியா நிறுவனம் மறு ஆய்வு மனு தாக்கல் செய்தது. இந்திய உச்ச நீதிமன்றம் ஏப்ரல் 4,2012 இல் இந்திய அரசாங்கத்தின் மனுவை விசாரணைக்கு ஏற்றது. அதேசமயத்தில் ஏனைய 10 மறு ஆய்வு மனுக்களைதள்லுபடி செய்தது.


</doc>
<doc id="413627" url="https://ta.wikipedia.org/wiki?curid=413627" title="புளோரோனியம்">
புளோரோனியம்

புளோரோனியம் "(Fluoronium)" அயனி என்பது HF என்ற வேதிவாய்ப்பாட்டைக் கொண்ட ஒரு கனிம வேதியியல் நேர்மின் அயனி ஆகும். Sb2F−11 என்ற வாய்ப்பாட்டுடன் கூடிய எதிர்மின் அயனியைக் கொண்ட உப்பின் கட்டமைப்பு உறுதிபடுத்தப்பட்டுள்ளது . புளோரோனியம் அயனி தண்ணீர் மூலக்கூறு மற்றும் அமைடு அயனியுடன் ஒத்த எலக்ட்ரான் அமைப்பைப் பெற்றுள்ளது.


</doc>
<doc id="413629" url="https://ta.wikipedia.org/wiki?curid=413629" title="செனானியம்">
செனானியம்

செனானியம் அயனி "(Xenonium ion)" அயனி என்பது XeH+ என்ற வேதிவாய்ப்பாட்டைக் கொண்ட ஓர் ஓனியம் சேர்மம் ஆகும். புரோட்டானேற்றம் பெற்ற செனான் இதில் இடம்பெற்றுள்ளது. என்றாலும் செனானியம் என்ற நேர்மின் அயனியின் இருப்பு நிருபிக்கப்படவில்லை. புளோரோசெனானியம் அயனியின் (XeF+) உப்புகள் இருப்பதாக அறியப்படுகின்றன. செனான் எக்சாபுளோரோபிளாட்டினேட்டு என்று பொதுவாக அறியப்படும் புளோரோசெனானியம் பென்டாபுளோரோபிளாட்டினேட்டு (XeFPtF5) ஒரு உதாரணமாகும். 


</doc>
<doc id="413638" url="https://ta.wikipedia.org/wiki?curid=413638" title="ஏஃபெய்">
ஏஃபெய்

ஏஃபெய் ("Hefei", , ) சீனாவின் அன்ஹுயி மாகாணத்தின் தலைநகரமும் மிகப் பெரிய நகரமுமாகும். மாவட்ட நிலையிலுள்ள இந்த நகரம் அன்ஹுயியின் அரசியல், பொருளியல்,பண்பாட்டு மையமாகும். மாகாணத்தின் மத்தியில் அமைந்துள்ள இந்த நகரத்தின் வடக்கில் கூவைனானும், வடகிழக்கில் சூசௌவும், தென்கிழக்கில் உகுவும், தெற்கில் டோங்லிங்கும், தென்மேற்கில் அன்கிங்கும் மேற்கில் லுவான் நகரமும் எல்லைகளாக உள்ளன.


</doc>
<doc id="413655" url="https://ta.wikipedia.org/wiki?curid=413655" title="அவினாசி மணி">
அவினாசி மணி

அவினாசி மணி திரைப்பட இயக்குநர் மற்றும் திரைப்பட பாடலாசிரியரும் ஆவார். அவினாசி மணி பல படங்களில் உதவி இயக்குநராகப் பணியாற்றியவர். சில படங்களை இயக்கியும் இருக்கிறார். "ஜானகி சபதம்', "ஆயிரத்தில் ஒருத்தி ', "மிட்டாய் மம்மி', "வேடனைத் தேடிய மான்' போன்ற பல படங்களை இயக்கி இருக்கிறார். இதில் "ஜானகி சபதம்', "ஆயிரத்தில் ஒருத்தி' ஆகிய இரு படங்களில் இவரிடம் உதவி இயக்குநராகப் பணியாற்றியவர்களில் ஒருவர்தான் இன்றைய "இயக்குநர் இமயம்' பாரதிராஜா.
அடிமைப் பெண் படத்தில் அவினாசி மணி எழுதிய
'காலத்தை வென்றவன் நீ



</doc>
<doc id="413666" url="https://ta.wikipedia.org/wiki?curid=413666" title="செருமாபென்சீன்">
செருமாபென்சீன்

செருமாபென்சீன் "(Germabenzene)" என்பது CHGe என்ற மூலக்கூற்று வாய்ப்பாடு கொண்ட வேதிச்சேர்மம் ஆகும். பென்சீன் வளைய கட்டமைப்பில் உள்ள ஓர் ஐதரசன் அணுவுக்குப் பதிலாக ஒரு செருமேனியம் அணு இடம்பெற்றிருக்கும் வகைச் சேர்மங்களின் பிரதிநிதியாகவும் முதலாவது சேர்மமாகவும் செருமாபென்சீன் உள்ளது. இச்சேர்மம் கருத்தியலாக ஆய்வும் செய்யப்படுகிறது மற்றும் 2,4,6- டிரிசு[பிசு(டிரைமெத்தில்சிலில்)பீனைல் குழுவாக மொத்தமாகவும் தயாரிக்கப்படுகிறது . 2-செருமாநாப்தலீன் போன்ற நிலைப்புத்தன்மை கொண்ட நாப்தலீன் வழிப்பெறுதிகளாகவும் இச்சேர்மம் ஆய்வகங்களில் காணப்படுகிறது . செருமானியத்திற்கும் கார்பன் அணுவுக்கும் இடையிலான பிணைப்பை சாத்தியமுள்ள வினைப்பொருட்களிடமிருந்து 2,4,6- டிரிசு[பிசு(டிரைமெத்தில்சிலில்)பீனைல் குழு பாதுகாக்கிறது. கார்பன் குழு பிரதிநிதிகளான சிலாபென்சீன், சிடானாபென்சீன் போல செருமாபென்சீனும் ஒரு அரோமாட்டிக் சேர்மமாகும். 


</doc>
<doc id="413680" url="https://ta.wikipedia.org/wiki?curid=413680" title="எபினேசர் கோப் மார்லி">
எபினேசர் கோப் மார்லி

எபினேசர் கோப் மார்லி (Ebenezer Cobb Morley) (பிறப்பு 16 ஆகத்து 1831 - இறப்பு 20 நவம்பர் 1924) ஒரு ஆங்கிலேய விளையாட்டு வீரர் மற்றும் நவீன காற்பந்து விளையாட்டு மற்றும் காற்பந்துச் சங்கம் ஆகியவற்றை உருவாக்கியத் தந்தை என்றும் அறியப்படுகிறார். 

மார்லி, இங்கிலாந்தில் உள்ள 10,கார்டன் சுகயர், பிரின்சஸ் தெரு, ஹல் என்ற இடத்தில் பிறந்தார். இங்கு தனது 22 வது வயது வரை வாழ்ந்து வந்தார். பிறகு இவர் 1858 ஆம் ஆண்டில் பார்ன்ஸ் நகரத்திற்கு குடிபெயர்ந்தார். இங்கு பார்ன்ஸ் சங்கம் மற்றும் காற்பந்துச் சங்கம் ஆகியவற்றை 1862 ஆம் ஆண்டில் உருவாக்கினார். 1863 ஆம் ஆண்டு மோர்ட்லேக்கை சார்ந்த சங்கத்தின் தலைவராக பெல் லைஃப் நாளிதழில் காற்பந்து விளையாட்டிற்கு என ஒரு நிர்வாக அமைப்பு வேண்டும் என்று முன்மொழிகிறார். இதுவே (Freemasons' Tavern ) தச்சர்களின் சத்திரத்தில் நடைபெற்ற முதல் காற்பந்து சங்கக் கூட்டத்திற்கு அடிப்படையாக அமைந்தது. 

இவர் காற்பந்துச் சங்கத்தின் (FA) முதல் செயலாளராகவும் (1863-1866) மற்றும் அதன் இரண்டாவது தலைவராகவும் (1867-1874) இருந்தார் மற்றும் பார்ன்ஸ் நகரில் அவரது வீட்டில் காற்பந்து விளையாட்டின் முதல் விதிகளை உருவாக்கினார்.


</doc>
<doc id="413690" url="https://ta.wikipedia.org/wiki?curid=413690" title="காசி காலபைரவர் கோயில்">
காசி காலபைரவர் கோயில்

காசி காலபைரவர் கோயில் (Kaal Bhairav Mandir () என்பது வாரனாசியில் உள்ள பழமையான சிவன் கோயில்களில் ஒன்றாகும்.  பரநாத், விஸ்வேஸ்வரகனியில் (வாரணாசி) அமைந்துள்ள இந்த கோவில் இந்து சமயத்தின் வரலாற்று மற்றும் கலாச்சார முக்கியத்துவம் வாய்ந்ததாக இடமாக; குறிப்பாக உள்ளூர் மக்களால் கருதப்படுகிறது. இக்கோயிலானது சிவபெருமானின் கடுமையான வடிவங்களில் ஒன்றாக, மண்டை ஓடுகளை மாலையாக அணிந்து காணப்படுகிறார். "கால்" என்ற சொல்லானது "இறப்பு" மற்றும் "விதி" ஆகிய இரண்டு பொருள்களைக் கொண்டதாகும். "கால பைரவரவரைக்" கண்டு மரணம்கூட அஞ்சுவதாக நம்பப்படுகிறது.

காலபைரவரின் வாகனமாக நாய் உள்ளது. கோவிலின் உட்புறம் உள்ள சன்னதியில வெள்ளி முகம் கொண்ட கால பைரவரின் சிலை உள்ளது. காலவபைரவர் விரிந்த கண்களுடனும், பெரிய மீசையுடனும், முழங்காலளவு நீண்ட கைகளுடனும் காட்சியளிக்கிறார். அவருக்கு அருகில் அவரது வாகனமான நாய் உள்ளது. கோயிலின் பின்பகுதியில், சேத்ரபால பைரவர் சிலை உள்ளது.

இந்த கால பைரவரின் கோயிலைக் கட்டிய காலம் சரியாக தெரியவில்லை ஆனால் கி.பி. 17 ஆம் நூற்றாண்டின் நடுப்பகுதியில் கட்டப்பட்டிருக்கலாம் என கருதப்படுகிறது. 

காலபைரவர் காசியின் காவலராக அதாவது காவல்தெய்வமாக கருதப்படுகிறார். காசியில் வாழவேண்டுமானால் இவரது அனுமதியை பெறவேண்டியது அவசியமாக கருதப்படுகிறது.


</doc>
<doc id="413692" url="https://ta.wikipedia.org/wiki?curid=413692" title="கிளார் ஊராட்சி">
கிளார் ஊராட்சி

கிளார் (Kilar), தமிழ்நாட்டின், காஞ்சிபுரம் மாவட்டத்தில் உள்ள காஞ்சிபுரம் வட்டத்துக்கு உட்பட்ட ஓர் கிராமமாகும். இக்கிராமம் காஞ்சிபுரம் மக்களவைத் தொகுதிக்கும், காஞ்சிபுரம் சட்டமன்றத் தொகுதிக்கும் உட்பட்டதாகும்.

2011 ஆண்டு மக்கள்தொகை கணக்கெடுப்பின் படி, கிளார் கிராமத்தின் மொத்த மக்கள்தொகை 1472 மற்றும் 349 வீடுகள் உள்ளன. இதில் 740 ஆண்கள் மற்றும் 732 பெண்கள் ஆகும்.

இக்கிராமம் காஞ்சிபுரம் மாவட்ட தலைமையிடமிருந்து 18 கி.மீ தூரத்தில் உள்ளது. கிளாாில் மொத்த பகுதி 186.65 ஹெக்டேர், வேளாண்மைப் பகுதி 10.73 ஹெக்டேர் மற்றும் மொத்த பாசன பரப்பளவு 186.65 ஹெக்டேர் ஆகும்.


</doc>
<doc id="413730" url="https://ta.wikipedia.org/wiki?curid=413730" title="சோடியம் டெட்ராகுளோரோ அலுமினேட்டு">
சோடியம் டெட்ராகுளோரோ அலுமினேட்டு

சோடியம் டெட்ராகுளோரோ அலுமினேட்டு "(Sodium tetrachloroaluminate)" என்பது NaAlCl என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மத்தை சோடியம் நாற்குளோரோ அலுமினேட்டு என்றும் இலத்தின் மொழியில் சேடியத்தை நேட்ரியம் என்ற பெயரால் அழைப்பதால் இதை நேட்ரியம் குளோரோ அலுமினேட்டு என்ற பெயர்களாலும் அழைக்கலாம். 20 ஆம் நூற்றாண்டில் இச்சேர்மம் கண்டறியப்பட்டது. 
சோடியம் குளோரைடுடன் அலுமினியம் டிரைகுளோரைடைச் சேர்த்து வினைபுரியச் செய்து சோடியம் டெட்ராகுளோரோ அலுமினேட்டை தயாரிக்கிறார்கள்.

உருகிய நிலையில் உள்ள சோடியம் டெட்ராகுளோரோ அலுமினேட்டை ஒரு மின்பகுளியாக சோடியம்-நிக்கல் குளோரைடு மின்கலங்களில் பயன்படுத்துகிறார்கள்.

Studies of the electrochemistry of niobium(V) in sodium chloroaluminate and fluorochloroaluminate melts


</doc>
<doc id="413742" url="https://ta.wikipedia.org/wiki?curid=413742" title="சோடியம் சிங்கேட்டு">
சோடியம் சிங்கேட்டு

சோடியம் சிங்கேட்டு "(Sodium zincate)" என்பது NaZnO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். 

எதிர்மின் அயனி துத்தநாக ஆக்சைடுகள் அல்லது ஐதராக்சைடுகள் நிபந்தனைகளுக்கு உட்பட்டு பொதுவாக சோடியம் சிங்கேட்டுகள் என அறியப்படுகின்றன. இவற்றின் பயன்பாடுகளை முன்னிறுத்தி நோக்கும்போது சரியான மூலக்கூற்று வாய்ப்பாடு என்பது அவ்வளவு முக்கியத்துவம் பெறுவதில்லை. அதே போலவே நீரிய சிங்கேட்டு கரைசல்களும் கலவைகளைக் கொண்டிருக்கின்றன . 

துத்தநாகம், துத்தநாக ஐதராக்சைடு அல்லது துத்தநாக ஆக்சைடை சோடியம் ஐதராக்சைடின் நீரிய கரைசலுடன் சேர்த்து சோடியம் சிங்கேட்டு கரைசல் தயாரிக்கப்படுகிறது . சிக்கலான இச்செயல் முறைக்குரிய எளிய சமன்பாடு கீழே கொடுக்கப்பட்டுள்ளது.

இத்தகைய கரைசல்களிலிருந்து Zn(OH)42−, Zn2(OH)62−, மற்றும் Zn(OH)64−.போன்ற எதிர்மின் அயனி உப்புகளை நாம் படிகமாக்க இயலும். 
Na2Zn(OH)4 சேர்மத்தில் நான்முக சிங்கேட்டு அயனியும் எண்முக சோடியம் நேர்மின் அயனியும் இடம் பெற்றுள்ளன 
Sr2Zn(OH)6 உப்பில் துத்தநாகம் எண்முக ஒருங்கினைப்புக் கோளத்தில் தோற்றமளிக்கிறது. 

NaZnO, NaZnO, NaZnO. போன்ற தொடர்புடைய ஆக்சைடுகளும் அறியப்படுகின்றன. 


</doc>
<doc id="413755" url="https://ta.wikipedia.org/wiki?curid=413755" title="பொட்டாசியம் புரேப்பேனோயேட்டு">
பொட்டாசியம் புரேப்பேனோயேட்டு

பொட்டாசியம் புரேப்பேனோயேட்டு "(Potassium propanoate)" என்பது K(CHCOO) என்ற [[மூலக்கூற்று வாய்ப்பாடு|மூலக்கூற்று வாய்ப்பாட்டைக் கொண்ட வேதிச் சேர்மம் ஆகும். பொட்டாசியம் புரோப்பியோனேட்டு என்ற பெயராலும் இதை அழைக்கிறார்கள். புரோப்பேனாயிக் அமிலத்தின் பொட்டாசியம் உப்பு பொட்டாசியம் புரேப்பேனோயேட்டு என்று கருதப்படுகிறது. இதனுடைய [[உருகுநிலை]] 410 ° [[செல்சியசு]] வெப்பநிலை ஆகும். 

உணவுப் பாதுக்காப்புப் பொருளாக இதைப் பயன்படுத்துகிறார்கள். [[ஐரோப்பா]]வில் உணவு பாதுகாப்புப் பொருள்களுக்காக எண்ணிடப்படும் ஐரோப்பிய ஒன்றிய எண் 283 பொட்டாசியம் புரேப்பேனோயேட்டுக்கு வழங்கப்பட்டுள்ளது. மேலும் [[ஆத்திரேலியா]], [[நியூசிலாந்து]] போன்ற நாடுகளில் இதேபோல அனைத்துலக எண்ணிடும் திட்டத்தில் இச்சேர்மம் 283 என்று அடையாளப்படுத்தப்படுகிறது

[[பகுப்பு:பொட்டாசியம் சேர்மங்கள்]]
[[பகுப்பு:புரோப்பியோனேட்டுகள்]]

</doc>
<doc id="413774" url="https://ta.wikipedia.org/wiki?curid=413774" title="பேசர்">
பேசர்

பேசர் என்பது சிட்டுக்குருவிகளின் பேரினம் ஆகும். இச்சிட்டுக்குருவிகள் உண்மையான சிட்டுக்குருவிகள் என்று அழைக்கப்படுகின்றன. இந்தப் பேரினத்தில் வீட்டுச் சிட்டுக்குருவி மற்றும் ஐரோவாசிய மரச் சிட்டுக்குருவி ஆகியவை உள்ளன. இவை இரண்டுமே உலகில் காணப்படும் மிகவும் பொதுவான பறவைகளுள் சில ஆகும். இவை விதைகளைச் சாப்பிடுவதற்கு என தடிமனான அலகுகள் கொண்ட சிறிய பறவைகள் ஆகும். இவை பெரும்பாலும் சாம்பல் அல்லது பழுப்பு நிறத்தில் உள்ளன. இவை பழைய உலகத்தைப் பூர்வீகமாகக் கொண்டவை. இப்பேரினத்தில் உள்ள சில இனங்கள் உலகம் முழுவதும் அறிமுகப்படுத்தப்பட்டுள்ளன.

</doc>
<doc id="413795" url="https://ta.wikipedia.org/wiki?curid=413795" title="இலாண்சூ">
இலாண்சூ

இலாண்சூ ("Lanzhou") வடமேற்கு சீனாவிலுள்ள கான்சு மாகாணத்தின் தலைநகரமும் மிகப்பெரிய நகரமுமாகும். மஞ்சளாற்றங்கரையில் அமைந்துள்ள இந்த மாவட்டநிலை நகரம் முக்கியமான வட்டார போக்குவரத்து மையமாகும். தொலை வடக்குப் பகுதிகளை நாட்டின் கிழக்கு பாதியுடன் தொடர்வண்டியால் இணைக்கிறது. காலக்கோட்டில், வட பட்டுச் சாலையின் முதன்மை இணைப்பிடமாக விளங்கியது. இந்நகரம் கனரகத் தொழிற்சாலைகளுக்கும் பெட்ரோலிய வேதித் தொழிற்சாலைகளுக்கும் மையமாக விளங்குகின்றது. தொழிலக மாசுபாட்டாலும் குறுகலான ஆற்றுப் பள்ளத்தாக்கில் அமைந்துள்ளதாலும் உலகில் மிகவும் மோசமான காற்றுத் தரம் கொண்டதாக இலாண்சூ இருந்தது. அரசு எடுத்துள்ள முயற்சிகளால், 2015இல் சீனாவின் மிக முன்னேறிய வானிலை உள்ள நகரமாக விருது பெற்றுள்ளது. 

2010 கணக்கெடுப்பின்படி 3,616,163 மக்கள்தொகை கொண்டுள்ள இலாண்சூவின் 1,088 ச.கிமீ (420 சது மை) பரப்பளவுள்ள நகரியப் பகுதியில் 2,177,130 மக்கள் வாழ்கின்றனர். 2018இல் 298 square kilometres (115 சது மை) பரப்புள்ள மையப்பகுதியின் மக்கள்தொகை 2,890,000 ஆக உயர்ந்துள்ளது.



</doc>
<doc id="413798" url="https://ta.wikipedia.org/wiki?curid=413798" title="பா. வீரமணி">
பா. வீரமணி

பா. வீரமணி (7 மே, 1946) என்பவர் தமிழ்ப் புலவர், எழுத்தாளர் மற்றும் நூலாசிரியர் ஆவார். சிந்தனையாளர் சிங்காரவேலரின் கருத்துக்களையும் தொண்டுகளையும் தம் நூல்களின் வழியாகப் பரப்பி வருபவர். சிங்காரவேலரின் சிந்தனைக் களஞ்சியம் என்ற பெரிய நூலை 3 தொகுதிகளாக வெளியிடுவதில் முக்கியப் பங்கு ஆற்றியவர் . திருக்குறள், திருவள்ளுவர், இலக்கியம் சார்ந்த நூல்களையும் எழுதியுள்ளார்.
சென்னைப் பல்கலைக்கழகத்தில் அறக்கட்டளைச் சொற்பொழிவுகள் நிகழ்த்தியுள்ளார். 2017 சனவரி 15 ஆம் நாளில் தமிழ்நாட்டரசு இவருக்குத் திருவள்ளுவர் விருது வழங்கிக் கவுரவித்தது.

குறள்வழிச் சிந்தனைகள்,1996

பட்டுக்கோட்டையார் பாட்டுத்திறம், 1997

வள்ளுவரும் இயங்கியல் தத்துவ ஞானக் கூறுகளும் 1999 

இலக்கியச் சிந்தனைகள் 2000

வள்ளுவரும் வரைவின் மகளிரும் ஒரு வரலாற்றுப் பார்வை, 2000

வள்ளுவர் கண்ட சமுதாயநீதி, 2001 

குலோத்துங்கன் கவிதைகள் ஒரு கண்ணோட்டம், 2004

வள்ளுவரும் சமயமும், 2006

நானறிந்த பெருமக்கள், 2007

முப்பெரும் செம்மல்கள், 2009

சிங்காரவேலரின் சிந்தனையும் தொண்டும், 2009

வள்ளுவரின் உலகப்பார்வை, 2009 

காமத்துப்பாலும் பெண்ணியமும்,2009 

சிங்காரவேலரின் சிந்தனைகள் 2011

சிங்காரவேலரின் தத்துவப்பார்வை, 2012

சிங்காரவேலர் என்ற மாமனிதர், 2013

சிங்காரவேலரின் மொழிக்கொள்கை, 2013

விஞ்ஞானிகளைப் போற்றிய வீரர்,2013

சிங்காரவேலரும் இசுலாமியரும்,2013

சிங்காரவேலரின் பன்முகப்பார்வை 2014

மனமென ஒன்றுண்டா? 2014

வள்ளுவர் விழைந்த சமத்துவம், 2015

சிங்காரவேலரும் பிற சிந்தனையாளர்களும், 2016

கொள்கை வழிகாட்டி, 2017

சிங்காரவேலர், 2017 (சாகித்திய அகாதமி வெளியீடு )

பா.வீரமணி நூல்கள்


</doc>
<doc id="413836" url="https://ta.wikipedia.org/wiki?curid=413836" title="கடோசெட்டிக் அமிலம்">
கடோசெட்டிக் அமிலம்

கடோசெட்டிக் அமிலம் ("Gadoxetic acid") என்பது CHGdNO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். மருத்துவப் படிமவியலில் பயன்படுத்தப்படும் கடோலினியம் அடிப்படை காந்த அதிர்வு அலை வரைவில் வேறுபடுத்தும் முகவராகப் பயன்படுகிறது. இவ்வமிலத்தின் உப்பான கடோசெட்டேட்டு டைசோடியம் ஐரோப்பாவில் பிரைமோவிசுட்டு என்ற பெயரிலும் அமெரிக்காவில் இயோவிசுட் என்ற பெயரிலும் பேயர் சுகாதார மருந்துகள் என்ற நிறுவனம் சந்தைப்படுத்தப்படுகிறது .


</doc>
<doc id="413839" url="https://ta.wikipedia.org/wiki?curid=413839" title="நையோபியம்(IV) புளோரைடு">
நையோபியம்(IV) புளோரைடு

நையோபியம்(IV) புளோரைடு "(Niobium(IV) fluoride)" என்பது NbF என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். கருப்பு நிறத்தில் ஆவியாகாத திண்மமாக இது காணப்படுகிறது. ஆவியை வலிமையாக ஈர்க்கும் இது ஈரக்காற்றில் NbO2F ஆக மாறுகிறது. தண்ணீருடன் வினைபுரிந்து பழுப்பு நிறக் கரைசலாகவும் வீழ்படிவாகவும் மாறுகிறது. இதனுடைய பகுதிப்பொருட்கள் அறியப்படவில்லை. வெற்றிடத்தில் 275 °செல்சியசு மற்றும் 375°செல்சியசு வெப்பநிலைக்கு சூடு படுத்தும்போது மட்டும் நிலைப்புத்தன்மையுடன் காணப்படுகிறது. எனினும் 350°செல்சியசு வெப்பநிலையில் விகிதச்சமமாதலின்றி நையோபியம்(V) புளோரைடாகவும், நையோபியம்(III) புளோரைடாகவும் பிரிகையடைகிறது:

formula_1(at 350 °C). 

நையோபியம்(IV) புளோரைடு வெள்ளீயம்(IV) புளோரைடின் கட்டமைப்பை ஒத்ததாக அமைந்துள்ள ஒரு படிக அமைப்பை ஏற்றுள்ளது. இவ்வமைப்பில் ஒவ்வொரு நையோபிய அணுவும் ஆறு புளோரின் அணுக்களால் சூழப்பட்டு எண்முக முக்கோணத்தை உருவாக்குகின்றன. ஒற்றை நையோபிய அணுக்கருவைச் சுற்றியுள்ள ஆறு புளோரின் அணுக்களில், நான்கு புளோரின்கள் அடுத்துள்ள எண்முக முக்கோணத்துடன் பாலம் அமைக்கின்றன. இது அடுக்குகளாக இணைக்கப்பட்ட எண்முகமுக்கோண கட்டமைப்பிற்கு வழிவகுக்கிறது. 


</doc>
<doc id="413849" url="https://ta.wikipedia.org/wiki?curid=413849" title="குய்யாங்">
குய்யாங்

குய்யாங் ("Guiyang") தென்மேற்கு சீனாவிலுள்ள குயிசூ மாகாணத்தின் தலைநகரம் ஆகும். மாகாணத்தின் மையத்தில், யுன்னான்-குயிசூ பீடபூமியில் கிழக்கில், நான்மிங் ஆற்றங்கரையில் கடல்மட்டத்திலிருந்து 1,100 மீட்டர் (3,600 அடி) உயரத்தில் அமைந்துள்ளது. இதன் பரப்பளவு 8,034 ச. கி.மீ (3,102 சது மை). 2010 கணக்கெடுப்பின்படி மக்கள்தொகை 4,324,561; இதில் 7 நகரிய பகுதிகளில் 3,037,159 பேர் வாழ்கின்றனர்.
குய்யாங் வானிலை ஈரமானது மற்றும் வெப்பநிலை எதிர்பார்க்கப்படுகிறது. ஜனவரி மாத சராசரி வெப்பநிலை 5.1 சதவிகிதம் மற்றும் ஜூலையின் சராசரி வெப்பநிலை 23.9 சென்டிகிரேட் ஆகும். மேகங்கள் பெரும்பாலானவை இங்குதான் இருக்கின்றன, சீனாவில் குறைந்த அளவிலான சன்னி நகரங்களில் ஒன்றாகும். மழைப்பொழிவு ஆண்டு முழுவதும் குய்யாங்கில் ஏற்படுகிறது மற்றும் குளிர்காலத்தில் அவ்வப்போது ஒளி பனி உள்ளது. 
குய்யாங்கில் உயர்ந்த அமைவிடத்தாலும் கடக ரேகைக்கு வடக்கே இருப்பதாலும் நான்கு பருவ, பருவப் பெயர்ச்சிக் காற்று-சார்ந்த ஈரமான வெப்பமண்டலம் அணவிய காலநிலை நிலவுகிறது (கோப்பென்: "Cwa"). இங்கு குளிர்மையான குளிர்காலமும் மிதமான வேனிற் காலமும் நிலவுகிறது. ஆண்டில் பெரும்பான்மையான மழை மே முதல் சூலை வரை பொழிகிறது. சனவரியில் உம் சூலையில் to உம் சராசரி வெப்பநிலையாக உள்ளது; ஆண்டு சராசரி ஆகும். குளிர்காலத்தில் எப்போதாவது பனிப்பொழிவு ஏற்படுகிறது. ஆண்டு முழுவதும் மாதத்தின் சராசரி சாரீரப்பதன் 75% க்கு மேலுள்ளது. 
இதன் மிதமான காலநிலை, காற்றுத் தரம் போன்றவற்றால் "சீனாவின் முதல் 10 கோடை தலைநகரங்களில்" இரண்டாமிடத்தில் உள்ளது.
குயிசூ பல்கலைக்கழகம் குய்யாங் நகரில் அமைந்துள்ளது. நகரின் நடுவில், ஒரு முள்ளான-நிலப்பரப்பு உள்ளது, அதன் வடிவம் சீன ஓவியங்களில் 'பத்து' (十) எண்ணிக்கை ஒத்திருக்கிறது. இந்த பகுதி 'பெரிய பத்து முள்' (大 十字, டா ஷிஐ) என்று அழைக்கப்படுகிறது.



</doc>
<doc id="413860" url="https://ta.wikipedia.org/wiki?curid=413860" title="2018 ஆசிய விளையாட்டுப் போட்டிகள்">
2018 ஆசிய விளையாட்டுப் போட்டிகள்

2018 ஆசிய விளையாட்டுப் போட்டிகள் அதிகாரப்பூர்வமாக XVIII (18) வது ஆசிய விளையாட்டு என்று அழைக்கப்படுகிறது. 2018 ஆம் ஆண்டிற்கான போட்டிகள் இந்தோனேசியா நாட்டில் உள்ள ஜகார்த்தா மற்றும் பலெம்பாங் நகரங்களில் நடைபெற்றதால், இந்தப் போட்டி ஜகார்த்தா பலெம்பாங் 2018 போட்டி என்றும் அழைக்கப்பட்டது. இந்த பான் ஆசியன் பல்துறை விளையாட்டு போட்டிகள் ஜகார்த்தா மற்றும் பலெம்பாங் நகரங்களில் 18 ஆகத்து 2018 இல் தொடங்கி 2 செப்டம்பர் 2018 அன்று முடிவடைந்தது.

ஆசிய விளையாட்டுப் போட்டிகளின் வரலாற்றில் முதல் முறையாக இரு நகரங்களில் ஒரே நேரத்தில் போட்டிகள் நடைபெறுகிறது. நீண்ட இடைவெளிக்குப் பிறகு அதாவது 1962 ஆண்டிற்குப் பிறகு இந்தப் போட்டிகள் இந்தோனேசியாவின் தலைநகரமான ஜகார்த்தா மற்றும் தெற்கு சுமாத்திரா பிராந்தியத்தின் தலைநகரமான பலெம்பாங் ஆகிய இரண்டு நகரங்களில் போட்டிகள் நடைபெறுகிறது. இதோடு மேற்கு ஜாவா மற்றும் பண்டன் பிராந்தியங்களின் தலைநகரமான பண்டுங் நகரத்திலும் சிலப் போட்டிகள் நடைபெறுகிறது. இந்த விளையாட்டின் ஆரம்ப விழா மற்றும் முடிவு விழா அனைத்தும் ஜகார்த்தாவில் உள்ள கெலோரா பங் கர்னோ விளையாட்டு அரங்கத்தில் நடைபெறுகிறது.
ஆசிய ஒலிம்பிக் மன்றம் உறுப்பினராக உள்ள 46 நாடுகளும் இந்தப் விளையாட்டில் பங்கேற்றுள்ளன. இது தவிர வட மற்றும் தென்கொரிய நாடுகள் சில குறிப்பிட்ட போட்டிகளில் கொரியா "Korea" (COR) என்ற பெயரில் இணைந்து கலந்து கொள்கின்றன.

பங்குபெறும் நாடுகளின் பட்டியல் கீழ் கொடுக்கப்பட்டுள்ளது. போட்டிகளில் பங்குபெறும் வீரர்களின் எண்ணிக்கை அடைப்புகுறிக்குள்() கொடுக்கப்பட்டுள்ளது.

ஆசிய விளையாட்டுப் போட்டிகளின் பதக்கப் பட்டியல் கீழே கொடுக்கப்பட்டுள்ளது.


</doc>
<doc id="413864" url="https://ta.wikipedia.org/wiki?curid=413864" title="கெலோரா பங் கர்னோ விளையாட்டு அரங்கம்">
கெலோரா பங் கர்னோ விளையாட்டு அரங்கம்

கெலோரா பங் கர்னோ விளையாட்டு அரங்கம் இந்தோனேசிய தலைநகரமான ஜகார்த்தாவில், மத்திய ஜகார்த்தா பகுதியில் அமைந்துள்ள ஒரு பன்னோக்கு விளையாட்டு அரங்கம். இந்த அரங்கில் தான் 2018 ஆசிய விளையாட்டுப் போட்டிகளின் ஆரம்பம் மற்றும் இறுதி விழாக்கள் நடைபெறவுள்ளது. இந்த அரங்கத்தின் பெயர் இந்தோனேசியாவின் முதல் ஜனாதிபதியாக இருந்த சுகர்ணோ அவர்களின் ஞாபகமாக அவரது பெயராலேயே அழைக்கப்படுகிறது.


</doc>
<doc id="413874" url="https://ta.wikipedia.org/wiki?curid=413874" title="சூபின் மேத்தா">
சூபின் மேத்தா

சூபின் மேத்தா ( Zubin Mehta 29 ஏப்பிரல் 1936 ) என்பவர் மேற்கத்திய மற்றும் கீழை செவ்வியல் இசை அமைப்பாளர் ஆவார். பல இசைக்கலைஞர்கள், இசைக்கருவிகள் உதவியோடு பெரிய இசைக்கச்சேரிகளை உலகம் பூராவும் நடத்தி வருபவர் ஆவார். தமது 21 ஆம் அகவையில் ராயல் லிவர்பூல் பிலார்மோனிக் என்னும் இசை நிகழ்ச்சியை நடத்தி பன்னாட்டு அளவில் பெயர் பெற்றார். 

மும்பையில் ஒரு குசராத்துக் குடும்பத்தில் மேத்தா பிறந்தார்.பார்சி இனத்தைச் சேர்ந்த குடும்பம்.இவருடைய தந்தையார் வயலின் இசைக்கலைஞர்.
இவருடைய தந்தை இலாசு ஏஞ்சல்சிலும் நியுயார்க்கிலும் வாழ்ந்து வயலின் இசைக்கும் கலையைப் பயின்றார். வயலின் இசையில் வல்லவரான தம் தந்தையிடமிருந்து சூபின் மேத்தா இசையைக் கற்றார். மும்பையில் சில காலம் மருத்துவத் தொடக்கக் கல்வி பயின்றார். 1954 இல் சூபின் வியன்னாவுக்குப் பயணமானார். அங்கு இசைக்கச்சேரி எப்படி நடத்துவது எனக் கற்றறிந்தார் 1958 இல் லிவர்பூல் பன்னாட்டு இசைப் போட்டியில் வெற்றி பெற்றார். 1961இல் வியன்னா, பெர்லின், இசுரேல் ஆகிய நாடுகளில் பிலார்மோனிக் ஆர்ச்செஸ்டரா நிகழ்ச்சியை நடத்தினார்.

சூபின் மேத்தா 1978 இல் நியூயார்க்கு பிலார்மோனிக் இசை இயக்குநர் என்ற பதவியை ஏற்றுக்கொண்டு 13 ஆண்டுகள் அப்பதவியில் இருந்தார்.
1985 முதல் 2017 வரை பிளாரன்சில் உள்ள ஆர்ச்செஸ்டரா அமைப்பில் முதன்மை நடத்துநராக இருந்தார்.
1977 இல் இசுரேல் பிலார்மோனிக் ஆர்ச்செஸ்டரா இசை இயக்குனராக ஆனார். பவரியன் ஸ்டேட் ஆர்ச்செஸ்டராவின் இசை இயக்குநராக பல ஆண்டுகள் இருந்தார். 
1984 மற்றும் 1994 ஆண்டுகளில் இந்தியாவில் பயணம் செய்து தம் இசை நிகழ்ச்சிகளை நடத்தினார்.
இந்தியப் பெருங்கடலில் ஏற்பட்ட சுனாமிப் பேரழிவை நினைவு கூரும் வகையில் சென்னை மியூசிக் அரங்கில் இவரது இசைக்கச்சேரி 2005 திசம்பரில் நடந்தது.

சர் ஜியார்ஜ் வில்லியம்ஸ் பல்கலைக்கழகத்தில் சூபின் மேத்தாவுக்கு முனைவர் பட்டம் வழங்கப்பட்டது. அப்பல்கலைக்கழகம் பின்னர் கான்கார்டியா பல்கலைக் கழகம் எனப் பெயர் மாற்றம் பெற்றது. 

சூபின் மேத்தாவின் இஸ்ரேல் பிலார்மோனிக் ஆர்ச்செஸ்டரா கருதியும் மற்றும் இசுரேல் மீது அவர் கொண்டிருந்த பற்றின் காரணமாகவும் இசுரேல் சிறப்புப் பரிசு இவருக்கு வழங்கப்பட்டது.

இந்திய நடுவணரசு 1966 இல் பத்ம பூசண் விருதும் 2001இல் பத்ம விபூஷண் விருதும் வழங்கியது. 

கென்னடி சென்டர் ஆனர்ஸ் 2006 திசம்பரில் இவருக்கு வழங்கப்பட்டது.

சூபின் மேத்தாவுக்கு பிளாரெனஸிலும் டெல் அவீவிலும் மதிப்புறு குடிமகன் என்ற கவுரவம் அளித்தார்கள். 2001 இல் வியன்னா பிலார்மோனிக் மற்றும் 2004 இல் முனிச் பிலார்மோனிக் ஆகியவற்றில் மதிப்புறு நடத்துநர் என்ற பட்டம் அளித்தனர். பவேரியன் ஸ்டேட் ஓபரா நிறையுறும் போது மதிப்புறு நடத்துநர் என்ற பட்டம் வழங்கப்பட்டது.

2008 அக்டோபரில் ஜப்பான் பிரிமியம் இம்பிரியல் என்ற விருதைப் பெற்றார். 

2011 மார்ச்சில் ஆலிவுட் வாக் ஆப் பேம் என்ற கவுரவத்தில் 2434 ஆம் ஸ்டார் என்ற பெருமையைப் பெற்றார். 

இந்தியக் குடியரசுத் தலைவர் பிரணப் முகர்ஜி இவருக்கு 2013 ஆம் ஆண்டுக்குரிய தாகூர் விருதை 2013 செப்டம்பரில் வழங்கினார் 


</doc>
<doc id="413875" url="https://ta.wikipedia.org/wiki?curid=413875" title="ஆரம்பகால குழந்தை உளவியல் கோட்பாடுகள்">
ஆரம்பகால குழந்தை உளவியல் கோட்பாடுகள்

ஆரம்பகாலக் குழந்தை உளவியல் கோட்பாடுகள் ( Early Theories in Child Psychology) ஜான் லாக்கே, ஜீன் ஜேக்குவஸ் ரூஸோ, சாா்லஸ் டாா்வின் ஆகிய மூன்று மேதைகளின் கருத்துக்களையே அடிப்படையாகக் கொண்டு அமைந்துள்ளது. இன்றைய உளவியல், குறிப்பாக, குழந்தை வளா்ச்சி, மேம்பாடு, சூழ்நிலையை ஒட்டியே அமையும், அது குழந்தையின் மூளை அல்லது அறிவு வளா்ச்சியை ஒட்டியே அமையும். குழந்தை வளா்ச்சி குழந்தைகளின் நடவடிக்கை பாிணாம வளா்ச்சியின் அடிப்படையிலேயே அமையும் என மூன்று வகையான கோட்பாடுகளின் அடிப்படையில் தற்கால குழந்தை உளவியல் வளா்ச்சியடைந்துள்ளது 

ரானே டெஸ்காா்டிஸ் என்னும் பிரான்சு தேசத்து கணித மற்றும் தத்துவ அறிஞா் 17 ஆம் நூற்றாண்டில் மனம் என்பது வேறு, உடல் என்பது வேறு, மனம் நன்மை தீமையைப் பாா்த்து முடிவு எடுத்து உடலுக்கே கட்டளை இடும் என்றுரைத்தாா். 
இவ்வாறு இவா் இரண்டாகப் பிாித்தது மனம் குறித்த ஆராய்ச்சியை வரையரைப் படுத்த உதவியது. இதைத் தொடா்ந்து ஜான் லாக்கே என்னும் மருத்துவா் சட்டத்தின் பாா்வையில் உலகில் அனைவரும் சமமாகவே உள்ளனா் என்னும் கருத்தை உருவாக்கினாா். அனைத்துக் குழந்தைகளும் வெள்ளைத்தாளைப் போன்ற மனத்துடன் சமமாகவே பிறக்கின்றனா். அறிவு வளா்ச்சி என்பது அனுபவத்தினாலும், கற்றலினாலும் கிடைக்கிறது. ஆதலால் குழந்தைகள் பிறவியிலேயே நல்லவா்களோ அல்லது கெட்டவா்களோ அல்ல. அது சூழ்நிலையினாலும், வளா்ப்பினாலும் அமைகிறது என்று கூறினாா். ஆதலால் சாியான பயிற்சியினால் மருத்துவராகவோ, நடிகராகவோ அல்லது கைவினைஞராகவோ ஆகமுடியும. அதுபோல ஒரு திருடனாகவோ அல்லுது பிச்சைக்காரனாகவோ கூட பயிற்சியினால் ஆகமுடியும். குழந்தை வளா்ப்பில் சிறந்த கவன முறைகளைக் கூறி பெற்றோருக்கு அறிவுரை வழங்கினாா். குழந்தைகளுக்கு நன்னடத்தையை ஊக்குவிக்கவும், தகாதவற்றைத் தள்ளவும், பொருள்கள் மூலம் வெகுமதி அளிப்பதை அவா் ஏற்கவில்லை. நல்ல நடத்தையை நல்ல வாா்த்தைகளால் ஊக்குவிப்பதையும் தவறான போக்கைக் கண்டிப்பதையுமே அறிவுறுத்தினாா். குழந்தைகள் கற்பதை ஒவ்வொரு கட்டத்தில் ஊக்குவிப்பதையும் பாிந்துரைத்தாா்.
இவா் சுவிசா்லாந்தில் பிறந்தவா். வாழ்நாளில் பெரும்பகுதியை பிரான்சு நாட்டில் கழித்து பொிய தத்துவ அறிஞராகப் புகழ் பெற்றவா். பிரான்சு நாட்டின் கற்பனைக் கதை வளத்தின் தந்தையாகப் போற்றப்படுகிறாா். இவருடைய கருத்துக்கள் இவா் எழுதிய “எமிலி” என்ற புதினத்தில் பொதிந்து கிடக்கின்றன. ஒரு ஆண் குழந்தை, இப்பருவத்திலிருந்து வளா் இளம் பருவம் எய்தும் வரை எவ்வாறு வளா்க்கப்படுகிறது என்பதைச் சிந்தித்துள்ளாா். இலக்கியத்தின் துணை கொண்டு குழந்தைகளை வளா்ப்பது குறித்த தமது கருத்துகளைத் தொிவித்துள்ளாா்.
ஜான் லாக்கே கருத்திற்கு மாற்றாக குழந்தைகள் பிறக்கும் பொழுதே அறிவுடனும், கருத்துக்களுடனும் பிறக்கின்றன. அவா்கள் வளரும் பொழுது அவைகள் வெளிப்படுகின்றன என்று குறிப்பிட்டுள்ளாா். குழந்தையின் வளா்ச்சி என்பது ஒரு வரையறுத்த கால அட்டவணைப்படி நடக்கும். குழந்தைக்கு இயற்கையாகவே அமைந்த அறிவு என்பது எது சாி, எது தவறு, நோ்மை, அநியாயம் போன்ற கருத்துக்களை உள்ளடக்கியது. இயற்கையாக அமையாதவைகளை படிப்படியாக குழந்தை சூழ்நிலையிலிருந்து கற்றுக் கொள்ளும். குழந்தைகளை வளாப்பது என்பது முறைப்படி சொல்லிக் கொடுப்பது அல்ல ஆனால், அதற்கான சூழ்நிலையை அமைத்து தாமாக அறிந்து கொள்ள உதவுவது ஆகும். குழந்தைக்கு இயற்கையாகவே அறிவு அமைந்துள்ளது என்று கூறுவதன் மூலம் லாக்கோவின் கருத்துகளில் இருந்து இவா் மாறுபடுகிறாா். இவருடைய கருத்து “பிறப்பிடக் கொள்கை (Nativism) எனப் பெயா்பெற்றது.
எமிலி என்னும் புதினத்தில் குழந்தை வளா்ப்பு குறித்து தற்காலத்திற்கும் பொருந்தும் முக்கியமான மூன்று கருத்துக்கள்: குழந்தைகள் ஓரளவு வளா்ந்த பின்புதான் அவா்களின் முதிற்சிக்குப் பொருத்தமானவற்றைக் கற்றுத் தரவேண்டும், குழந்தைகள் தாமாக கற்கும் பொழுதுதான் சிறப்பாகக் கற்றுக் கொள்ளும், மேலும் குழந்தை வளா்ப்பும் அவா்களுக்குக் கற்றுக் கொடுப்பதும் அவா்களுக்கு இயற்கையாக அமைந்துள்ள திறனடிப்படையில் அமைவதுதான் சிறந்தது என்பதாகும். 
ருஸ்ஸோவின் கருத்துக்கள் ஐரோப்பாவில் மிகப்பொிய தாக்கத்தை ஏற்படுத்தின. குறிப்பாக அவருடைய “பிறப்பிடக் கொள்கை” அறிஞா்களாலும் அரசியல்வாதிகளாலும் பொிதும் வரவேற்கப்பட்டது. 

மூன்றாவது முக்கியமான கோட்பாட்டைத் தந்தவா் ஆங்கிலேய உயிாியலாளா் சாா்லஸ் டாா்வின் ஆவாா். டாா்வின் தமது முதல் மகளின் வளா்ச்சியை கூா்ந்து நோக்கி குறித்துவந்துள்ளாா். டாா்வினின் பாிணாமக் கோட்பாடுகள் குழந்தை வளா்ப்பு குறித்து நேரடியாகக் கூறாவிட்டாலும் எா்னஸ்ட் போன்ற மற்ற உயாியலாளா்கள் மறுமூலதனமாகக் கோட்பாட்டினை உருவாக்குவதற்கு உதவியுள்ளது. இதன்படி குழந்தைகளின் வளா்ச்சி எல்லா உயாினங்களின் வளா்ச்சி கட்டங்களைப் போலவே அமையும் என்பதாகும்.


</doc>
<doc id="413876" url="https://ta.wikipedia.org/wiki?curid=413876" title="2018 மகாராட்டிர தலித் போராட்டங்கள்">
2018 மகாராட்டிர தலித் போராட்டங்கள்

சனவரி 1, 2018 இல் மகாராட்டிரம் மாநிலம் புனேவில், கோரேகாவ் போரின் 200 ஆம் ஆண்டு நினைவு நாளினை முன்னிட்டு நடந்த விழாவில் வன்முறை ஏற்பட்டது. அதனை எதிர்த்து தலித் மக்கள் சனவரி முதல் வாரத்தில் மகாராட்டிரத்தில் எதிர்ப்புப் போராட்டத்தில் ஈடுபட்டனர். ராகுல் படகால் எனும் இளைஞன் சிவாஜியின் படத்தினை தனது ஆடையில் அவர் பச்சை குத்தியிருந்ததனால் தலித் மக்களால் அவர் கொல்லப்பட்டார். சௌரிய திவாசைக் கொண்டாட வந்த மக்கள் தலித் மக்களின் வீடுகள் மற்றும் கடைகளுக்கு தீ வைத்தனர். இதனால் சனவரி 3, 2018இல் தலித் அமைப்புகள் பந்திற்கு அழைப்பு விடுத்தனர். இந்தப் போராட்டம் மகாராட்டிரத்தின் அனைத்து பகுதிகளிலும் நடைபெற்றது. மும்பையின் சில புறநகர்ப் பகுதிகளுக்கான ரயில்சேவை பாதிக்கப்பட்டது.

இந்தப் போராட்டத்தின்போது யோகேஷ் பிரலத் ஜாதவ் எனும் 16 வயது இளைஞன் காவல் அதிகாரி பிரம்பால் தாக்கியதில் கொல்லப்பட்டார்.கோரேகாவ் போர் தலித்துகளுக்கு மிகவும் முக்கியத்துவம் வாய்ந்த நிகழ்வு ஆகும். 1818 ஆம் ஆண்டில் தலித் மக்கள் ஆங்கிலேயப்படைகளுடன் இணைந்து பேஷ்வா இரண்டாம் பாஜி ராவிற்கு எதிராகப் போராடினார்கள். பேஷ்வாக்கள் தீவிர தீண்டாமைக் கொள்கைகளை கடைபிடித்து வந்ததனால் அவர்களுக்கு எதிராகப் போராடினார்கள்.


</doc>
<doc id="413880" url="https://ta.wikipedia.org/wiki?curid=413880" title="உலக மனிதநேய நாள்">
உலக மனிதநேய நாள்

உலக மனிதநேய நாள் ("World Humanitarian Day") என்பது மனிதாபிமானப் பணியாளர்களையும், மனிதாபிமான காரணங்களுக்காக தங்களது உயிர்களை இழந்தவர்களையும் நினைவுகூரும் ஒரு நாள் ஆகும். ஐக்கிய நாடுகள் பொதுச் சபையில் சுவீடனால் கொண்டுவரப்பட்ட தீர்மானம் ஒன்றுக்கு அமைய இந்நாளை ஆண்டுதோறும் ஆகத்து 19 ஆம் நாள் கொண்டாடுவதெனத் தீர்மானிக்கப்பட்டது. இந்நாளிலேயே ஐநா பொதுச் செயலரின் ஈராக்க்குக்கான சிறப்புத் தூதர் சேர்ச்சியோ வியெய்ரா டி மெல்லோ என்பவரும் அவரது 21 பணியாளர்களும் பகுதாது நகரில் குண்டுத் தாக்குதல் ஒன்றில் கொல்லப்பட்டனர்.




</doc>
<doc id="413892" url="https://ta.wikipedia.org/wiki?curid=413892" title="இந்தியத் துடுப்பாட்ட அணியின் நியூசிலாந்து சுற்றுப் பயணம், 2018-19">
இந்தியத் துடுப்பாட்ட அணியின் நியூசிலாந்து சுற்றுப் பயணம், 2018-19

இந்தியத் துடுப்பாட்ட அணி சனவரி மற்றும் பெப்ரவரி (2019) மாதங்களில் நியூசிலாந்தில் சுற்றுப்பயணம் மேற்கொண்டு ஐந்து ஒருநாள் பன்னாட்டுத் துடுப்பாட்டப் போட்டிகளிலும் மூன்று பன்னாட்டு இருபது20 போட்டிகளிலும் விளையாடவுள்ளது. ஒருநாள் தொடரை இந்திய அணி 4-1 எனும் கணக்கில் வெற்றி பெற்றது.. ப இ20 தொடரை நியூசிலாந்து அணி 2-1 எனும் கணக்கில் வென்றது..


</doc>
<doc id="413919" url="https://ta.wikipedia.org/wiki?curid=413919" title="விக்டோரியா பொது மண்டபம்">
விக்டோரியா பொது மண்டபம்

விக்டோரியா பொது மண்டபம் அல்லது டவுன் ஹால் (Victoria Public Hall) என்பது சென்னையில் உள்ள வரலாற்று சிறப்புமிக்க ஒரு கட்டடம் ஆகும். இக்கட்டடதுக்கு விக்டோரியா மகாராணியின் பெயர் இடப்பட்டது. விக்டோரியா மகாராணியின் பொன்விழாவின் நினைவாக கட்டப்பட்ட இது, பிரித்தானிய கட்டிடக்கலையில் சென்னையில் கட்டப்பட்ட கட்டடங்களுக்கு சிறந்த எடுத்துக்காட்டுகளில் ஒன்றாக உள்ளது. 19 ஆம் நூற்றாண்டின் பிற்பகுதியிலும், 20 ஆம் நூற்றாண்டின் முற்பகுதியிலும் இது ஒரு நாடக அரங்கமாகவும், மாநாட்டு அரங்கமாகவும் பயன்படுத்தப்பட்டது. இது தற்போது தென்னிந்திய தடகள சங்கத்தின் வசம் உள்ளது.

1882 மார்ச்சில் சென்னை ஜார்ஜ் டவுனின் பச்சையப்பா மண்டபத்தில் சென்னையில் வசித்துவந்த முக்கியப் பிரமுகர்கள் ஒன்று கூடி, சென்னை நகரில் ஒரு டவுன் ஹால் கட்ட முடிவு செய்தனர். இந்த திட்டத்தை நிறைவேற்ற அக்கூட்டத்தில் கலந்து கொண்ட 30 பேரால் சுமார் 16,425 ரூபாய் திரட்டப்பட்டதோடு, இந்த்த் திட்டத்தை நிறைவேற்றுவதற்காக 12 பேரைக் கொண்ட அறக்கட்டளை அமைக்கப்பட்டது. இதைத் தொடர்ந்து அன்றைய சென்னை மாநகராட்சி, 1883 திசம்பர் 17 அன்று ‘பீப்பிள்ஸ் பார்க்’ என்ற பகுதியில் இருந்து 57 கிரவுண்ட் (3.14 ஏக்கர்) நிலத்தை ஒதுக்கிக் கொடுத்தது. ஒரு கிரவுண்ட் இடத்துக்கு எட்டு அணாக்கள் வீதம் ரூபாய் 28ஐ ஆண்டுதோறும் வாடகையாகச் செலுத்த வேண்டும் என்ற நிபந்தனையுடன் 99 ஆண்டுகள் குத்தகைக்குக் கொடுப்பட்டது. இதைத் தொடர்ந்து 1883 திசம்பர் 17 ஆம் நாள் விஜயநகர மாகாராஜாவான ஸ்ரீ பௌசபதி அனந்த கஜபதி ராஜு, புதிய கட்டிடத்திற்கு அடிக்கல் நாட்டினார். மேலும் கட்டடம் கட்ட நன்கொடை மொத்தும் ரூபாய் 10000ஐ அளித்த 35 பேரின் பெயர் பொறித்த கல்வெட்டையும் பதித்தார். இந்தப்பட்டியலில் திருவிதாங்கூர் மன்னர் ( 8,000), மைசூர் மன்னர், புதுக்கோட்டை மன்னர், சென்னை உயர்நீதிமன்ற முன்னாள் நீதியரசர் முத்துசாமி ஐயர் (இவர்கள் தலா 1,000 ), நகரத்தை அடிப்படையாக கொண்டு இயங்கிய பி. ஓர் அண்டு சன்ஸ் என்ற கடிகார நிறுவனம் ( 1,400) மற்றும் பிற நன்கொடையாளர்களாக இராமநாதபுரம் மன்னர் பாஸ்கரசேதுபதி, எட்டையபுரம் சமீன்தார், ஹாஜி அப்துல் பச்சா சாஹிப் போன்றோர். இதன் கட்டுமானம் ஐந்து ஆண்டுகளில் முடிக்கப்பட்டது.

இந்த அரங்கமானது இந்தோ சாரசெனிக் பாணி கட்டடக்கலைக்கு ஒரு எடுத்துக்காட்டாக உள்ளது. இதை ராபர்ட் சிசோமால் (1840-1915) ரோமனெசுக் மறுமலர்ச்சிக் கட்டிடக்கலையால் வடிவமைக்கப்பட்டு, நம்பெருமாள் செட்டியாரால் 1888 முதல் 1890 வரையிலான காலக்கட்டத்தில் கட்டி முடிக்கப்பட்டது. இது 1887 ஆம் ஆண்டு கன்னிமார பிரபுவால் திறக்கப்பட்டது, வேரொரு தரவானது 1886-1890 ஆண்டுகளில் சென்னை மாகாண கவர்னராக இருந்த சர் மவுண்ட்ஸ்டார்ட் எல்பின்ஸ்டோன் கிராண்ட் டஃப்பால் இந்த மண்டபத்தை திறந்து வைத்தார் என்கிறது. அக்கால சென்னை மாநகராட்சி தலைவரான ஏ. டி. அருண்டேலின் முன்முயற்சியின்பேரில், 1888 சனவரியில் நடந்த, நகர மக்கள் கூட்டத்தில், கட்டடத்துக்கு விக்டோரியா மகாராணியின் பெயரைச் சூட்ட முடிவு செய்யப்பட்டது.

விரைவில் இந்த மண்டபமானது ஒரு முக்கியமான பொது மற்றும் சமூக நிகழ்வுகளுக்கான இடமாக மாறியது. மகாத்மா காந்தி, சுவாமி விவேகானந்தர் போன்ற பல புகழ்பெற்ற நபர்கள் இந்த அரங்குக்கு வந்துள்ளனர். சுவாமி விவேகானந்தர், கோபால கிருஷ்ண கோகலே, சுப்பிரமணிய பாரதியார், சர்தார் வல்லபாய் படேல் போன்ற தேசிய தலைவர்கள் இந்த அரங்கில் கூட்டங்களை நடத்தியுள்ளனர். சங்கரதாஸ் சுவாமிகள், பம்மல் சம்பந்த முதலியார் போன்ற தமிழ் நாடக முன்னோடிகள் தங்களது நாடகங்களை இங்கு நடத்தினர்.

1891 ஆம் ஆண்டு ராவ் பகதூர் பம்மல் சம்பந்த முதலியாரால் நிறுவப்பட்ட "சுகுண விலாச சபா" இந்த அரங்குடன் மிகவும் நெருக்கமான தொடர்பு கொண்டிருந்தது. சென்னையின் முதல் மாலை நேர நாடக நிகழ்ச்சிகள் இங்கு நடத்தப்பட்டன. 1906 அக்டோபரில், "காதலர் கண்கள்" என்னும் நாடகம் இந்த அரங்கில் நடத்தப்பட்டது. பிற்காலத்தில் சபாவானது அண்ணா சாலை தேவாலயத்துக்கு அருகில் 36 கிரவுண்டு இடத்தை வாங்கி தன் சொந்தக் கட்டிடத்துக்கு இடம்பெயர்ந்த்து. அதுவரை அதாவது 1935வரை சுமார் 33 ஆண்டுகள் இங்கேயே அது நாடகங்களை நடத்தி மக்களை மகிழ்வித்திருந்தது.

சென்னையில் முதன்முதலில் திரைப்படம் திரையிடப்பட்டது இங்குதான். மெட்ராஸ் போட்டாகிராபிக் ஸ்டோரின் உரிமையாளரான டி. ஸ்டீவன்சன் என்பவர் பத்து குறும்படங்களைக் கொண்டு சில காட்சிகளை இங்கு திரையிட்டார்.

நகரம் தெற்குப் பகுதியில் வளர்ந்ததாலும், திரைப்பட ஊடகம் மிகுந்த பிரபலமடைந்ததாலும், இக்கட்டடம் படிப்படியாக பொது கவனத்திலிருந்து விலகியது. 1985 ஆம் ஆண்டில் குத்தகைக் காலம் முடிவடைந்ததையடுத்து, குத்தகை ஒப்பந்தத்தை நீட்டிக்க மாநகராட்சி விரும்பாததால், ஒரு சட்டப் போராட்டம் ஏற்பட்டது. இந்த விஷயத்தில் ஒரு சமரசம் எட்டப்பட்டது. அதைத் தொடர்ந்து கட்டட வளாகத்தின் பகுதிகள் உள்குத்தகை விடப்பட்டுள்ளதை எதிர்த்த மனு நீதிமன்றத்தில் சமர்ப்பிக்கப்படது. அரங்கத்துக்குச் சொந்தமான நிலப்பகுதிகள் அரங்கம் புதிப்பிக்கப்பட்ட 2010க்கு முன்பு பல்வேறு அமைப்புகளால் ஆக்கிரமிக்கப்பட்டிருந்தது. அரங்கத்துக்கு சொந்தமான 5.25 கிரவுண்ட் இடத்தை ஆக்கிரமித்து கட்டப்பட்ட ஒரு கட்டிடத்தில் ஆந்திர மகிளா சபா செயல்பட்டு வந்தது. 2010 புனரமைப்பின் ஒரு பகுதியாக இந்த கட்டிடம் இடிக்கப்பட்டது. விக்டோரியா பப்ளிக் ஹால் அறக்கட்டளையிடமிருந்து ஹோட்டல் பிக்னிக் என்ற ஒரு தனியார் ஓட்டலுக்கு, உள் குத்தகையாக 13 கிரவுண்ட் இடம் அளிக்கப்பட்டிருந்தது அந்த குத்தகை 1985 ஏப்ரல் 13 அன்று முடிந்தது. ஓட்டலானது மாநகராட்சிக்கு மாதாந்திர வாடகையாக ரூபாய் 4,000 ரூபாயை செலுத்தியது. அந்த இடத்தை சென்னை மாநகராட்சிவசம் ஒப்படைக்குமாறு 2010இல் உச்சநீதி மன்றம் உத்தரவிட்டது. அரங்கத்துக்குச் சொந்தமான நிலத்தில் கட்டப்பட்ட சுமார் 32 கடைகள் புதுப்பித்தலின்போது அகற்றப்பட்டன.

இந்தக் கட்டடமானது ஈ. வே. ரா. பெரியார் சாலையில் மூர் மார்கெட்டுக்கு அருகில், சென்னை மத்திய தொடர்வண்டி நிலையத்துக்கும், ரிப்பன் மாளிகை கட்டிடத்துக்கும் இடையில் உள்ளது. இத்தாலிய பாணி கோபுரத்தின் உச்சியில் திருவிதாங்கூர் கூரையுடன், செந்நிற சீன செராமிக் கற்களால் கட்டப்பட்ட மூன்றடுக்கு மன்றமாக நின்றுகொண்டிருக்கும் கட்டிடமே விக்டோரியா பப்ளிக் ஹால் ஆகும். இதன் தரைதளக் கட்டடமானது 13,342 சதுர அடி பரப்பளவில் உள்ளது. முதலாவது தளமானது 12,541 சதுர அடியில் கட்டப்பட்டு உள்ளது. தரைதளம் மற்றும் முதல் தளங்ளில் இரண்டு பெரிய கூடங்களாக ஒவ்வொன்றிலும் 600 மேற்பட்டவர்கள் அமரத்தக்கவாறும், அதனுடன் 200 பேருக்கு மேற்பட்டவர்கள் அமரக்கூடியதாக மரத்தால் அமைக்கப்பட்ட காட்சியகம் அமைந்துள்ளது.

1967 அக்டோபரில் அரங்கத்தில் மறுசீரமைப்பு பணிகள் துவங்கி, அப்போதைய முதலமைச்சரான கா. ந. அண்ணாதுரையால் பொது மக்கள் பயன்பாட்டிற்காக அர்ப்பணிக்கப்பட்டது. சில ஆண்டுகளுக்குப் பிறகு, இந்த கட்டிடம் 40 ஆண்டுகளுக்கும் மேலாக மூடப்பட்டிருந்தது. 1990 களின் துவக்கத்தில், சென்னையின் அப்போதைய செரீப் சுரேஷ் கிருஷ்ணா, கட்டிடத்தின் ஒரு பகுதியை அழிவிலிருந்து காக்க சில முயற்சிகளை எடுத்தார். முன்னாள் மகாராட்டிர ஆளுநர் சி. சுப்ரமணியம் இந்த கட்டிடத்தை 1993 திசம்பரில் புனரமைத்தார்.

சென்னை மாநகராட்சியானது 2009 ஏப்ரலில் சவகர்லால் நேரு தேசிய நகர்ப்புற புதுப்பித்தல் திட்டத்தின் கீழ் 39.6 மில்லியன் ரூபாய் செலவில் மண்டபத்தை புதுப்பிக்கத் தொடங்கியது. இந்தப் புணரமைப்புப் பணிகளில் சேதமடைந்த கூரையை மாற்றுதல் மற்றும் மரத் தரையையும், மாடிப்படிகளையும் சரிசெய்தல் போன்ற பணிகள் உள்ளடக்கிதாக இருந்தது. இதன் கூரையானது தேக்கு மரத்தினால் சீரமைக்கப்பட்டு, மங்களூர் ஓடுகள் கட்டிடத்தை அழகுபடுத்துகின்றன. பழைய கடப்பா கற்களுக்கு பதிலாக ஓரளவு பளபளப்பான கற்கள் அண்மையில் பதிக்கப்பட்டன.

பராமரிப்பு வேலை முடிந்தபிறகு, தரைத் தளத்தில் ஒலி, ஒளி நிகழ்ச்சிகள் நடத்தப்பட உள்ளன. முதல் தளமானது கலாச்சார நிகழ்ச்சிகளை நடத்த பயன்படுத்தப்பட உள்ளது. இந்த அரங்கமானது 600 பேரைக் கொண்டிருக்கும் வகையில், பணிகள் முடிக்கப்பட்டன.



</doc>
<doc id="413922" url="https://ta.wikipedia.org/wiki?curid=413922" title="தாடிபத்திரி">
தாடிபத்திரி

தாடிபத்திரி (Tadipatri or Tadpatri) இந்தியாவின் ஆந்திரப் பிரதேச மாநிலத்தின் அனந்தபூர் மாவட்டத்தில் உள்ள நகரம் ஆகும். தாடிபத்திரி நகரம், கர்னூல் மாவட்டம் மற்றும் கடப்பா மாவட்டம் ஆகியவற்றின் எல்லையில் அனந்தப்பூர் மாவட்டத்தில் உள்ளது. 

மாவட்டத் தலைமையிடமான அனந்தபூருக்கு வடகிழக்கே 56 கிமீ தொலவில் தாடிப்பத்திரி நகரம் அமைந்துள்ளது. தாடிபத்திரி நகரத்தில் பெண்ணாற்றின் தென்கரையில், ஐந்து ஏக்கர் நிலப்பரப்பில் அமைந்த தொன்மை வாய்ந்த சிந்தல வெங்கடரமணர் கோயில் புகழ்பெற்றது.

2011ம் ஆண்டின் மக்கள்தொகை கணக்கெடுப்பின்படி, தாடிபத்திரி நகரத்தின் மொத்த மக்கள்தொகை 1,08,171 ஆகும். மக்கள்தொகையில் ஆண்கள் 54,015 ஆகவும், பெண்கள் 54,156 ஆகவும் உள்ளனர். மக்கள்தொகையில் எழுத்தறிவு பெற்றவர்கள் 68,750 (71.39 %) ஆகவுள்ளனர். ஆறு வயதிற்குட்பட்டோர் 11,869 அகவுள்ளனர். 

தாடிபத்திரி நகர மக்கள்தொகையில் இந்துக்கள் 78,102 (72.20%) ஆகவும், இசுலாமியர் 28,757 (26.58%) ஆகவும், மற்றவர்கள் 1.22% ஆகவும் உள்ளனர். 

7.46 சதுர கிலோ மீட்டர் பரப்பளவு கொண்ட முதல் நிலை நகராட்சியான தாடிபத்திரி நகராட்சி 1920ல் நிறுவப்பட்டது. இந்நகராட்சி 34 நகராட்சி மன்ற உறுப்பினர்களைக் கொண்டது.

மூன்று நடைமேடைகள் கொண்ட தாடிபத்திரி தொடருந்து நிலயத்தில் நாள்தோறும் 43 தொடருந்துகள் நின்று செல்கிறது. 


</doc>
<doc id="413936" url="https://ta.wikipedia.org/wiki?curid=413936" title="இந்துப்பூர்">
இந்துப்பூர்

இந்துப்பூர் (Hindupur) இந்தியாவின் ஆந்திர பிரதேச மாநிலத்தின் அனந்தபூர் மாவட்டத்தில் அமைந்த நகரம் ஆகும். இந்நகரம் இந்துப்பூர் மண்டல் மற்றும் இந்துப்பூர் வருவாய் கோட்டத்தின் நிர்வாகத் தலைமையிடம் ஆகும்.இந்துபூர் நகரம், மாவட்டத் தலைமையிடமான அனந்தபூரிலிருந்து 98 கிமீ தொலைவில் உள்ளது. இந்துப்பூர் நகரம் ஆந்திர - கர்நாடக எல்லையில் அமைந்துள்ளது. 

1920ல் நிறுவப்பட்ட இந்துப்பூர் நகராட்சி மன்றம் 38 உறுப்பினர்களைக் கொண்டது. 38.16 சதுர கிலோ மீட்டர் பரப்பளவு கொண்ட இந்துப்பூர் நகராட்சி, 1,51,835 மக்கள்தொகையுடன் சிறப்புநிலை நகராட்சி தகுதி கொண்டது.

2011ம் ஆண்டின் மக்கட்தொகை கணக்கெடுப்பின் படி, இந்துபூர் நகரத்தின் மொத்த மக்கள்தொகை 1,51,677 ஆகும். மக்கள்தொகையில் ஆண்கள் 76,370 ஆகவும்; பெண்கள் 75307 ஆகவும் உள்ளனர். பாலின விகிதம் ஆயிரம் ஆண்களுக்கு 986 பெண்கள் வீதம் உள்ளது. குழந்தைகள் பாலின விகிதம் ஆயிரம் ஆண் குழந்தைகளுக்கு 980 பெண் குழந்தைகள் வீதம் உள்ளது. ஆறு வயதிற்குட்பட்டோர் 17,185 ஆகவுள்ளனர். எழுத்தறிவு கொண்டோர் 1,01,176 (75.23 %) ஆகவுள்ளனர். 

இந்துப்பூர் நகர மக்கள்தொகையில் இந்துக்கள் 97,500 (64.28%) ஆகவும்; இசுலாமியர் 52,514 (34.62 %) ஆகவும்; மற்றவர்கள் 1.11% ஆகவுள்ளனர். பட்டியல் சாதியினரும் பட்டியல் பழங்குடி மக்கள் முறையே 8.82% மற்றும் 0.57% ஆகவுள்ளனர். இந்நகரம் ஆந்திரப் பிரதேசத்தில் இருப்பினும், மக்களின் பேச்சு மொழி கன்னட மொழியாக உள்ளது. 

நான்கு நடைமேடைகள் கொண்ட இந்துப்பூர் தொடருந்து நிலையத்தை நாளொன்றுக்கு 64 தொடருந்துகள் நின்று செல்கிறது.


</doc>
<doc id="413941" url="https://ta.wikipedia.org/wiki?curid=413941" title="புரோட்டத்தூர்">
புரோட்டத்தூர்

புரோட்டத்தூர் (Proddutur) இந்தியாவின் ஆந்திரப் பிரதேச மாநிலத்தின் கடப்பா மாவட்டத்திலுள்ள நகரம் ஆகும். பெண்ணாறு கரையில் அமைந்த புரோட்டாத்தூர் நகராட்சி, புரோட்டாத்தூர் மண்டலத்தின் நிர்வாகத் தலைமையிடம் ஆகும். கடப்பா மாவட்டத் தலைமையிட நகரமான கடப்பாவிற்கு வடமேற்கே 54.6 கிமீ தொலைவில் புரோட்டத்தூர் நகரம் அமைந்துள்ளது. 

2011ம் ஆண்டின் மக்கட்தொகை கணக்கெடுப்பின் படி, புரோட்டத்தூர் நகரத்தின் மொத்த மக்கள்தொகை 1,63,970 ஆகும். அதில் ஆண்கள் 81,874 ஆகவும்; பெண்கள் 82,096 ஆகவும் உள்ளனர். பாலின விகிதம் ஆயிரம் ஆண்களுக்கு 1003 பெண்கள் உள்ளனர். எழுத்தறிவு பெற்றவர்கள் 113,450 ( 77.67 %) ஆகவுள்ளனர். ஆறு வயதிற்குட்பட்டோர் 16,653 ஆகவுள்ளனர். குழந்தைகள் பாலினவிகிதம் ஆயிரம் ஆண் குழந்தைகளுக்கு 931 பெண் குழந்தைகள் வீதம் உள்ளனர். மக்கள்தொகையில் இந்துக்கள் 72.99 %; இசுலாமியர்கள் 25.58 %; மற்றவர்கள் 1.43% ஆகவுள்ளனர்.

7.1 சதுர கிமீ பரப்பளவு கொண்ட புரோட்டத்தூர் நகராட்சி 1915ல் நிறுவப்பட்டது. 1998ல் சிறப்பு நிலை நகராட்சியாக தரம் உயரந்தது.





</doc>
<doc id="413958" url="https://ta.wikipedia.org/wiki?curid=413958" title="பொட்டாசியம் குளோரோகுரோமேட்டு">
பொட்டாசியம் குளோரோகுரோமேட்டு

பொட்டாசியம் குளோரோகுரோமேட்டு "(Potassium chlorochromate)" என்பது KCrClO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும். குளோரோகுரோமேட்டு [CrO3Cl]− அயனியின் பொட்டாசியம் உப்பு பொட்டாசியம் குளோரோகுரோமேட்டு எனக் கருதப்படுகிறது. ஆரஞ்சு நிறமுடைய இச்சேர்மம் தண்ணீரில் கரையும். கரிமச் சேர்மங்களை ஆக்சிசனேற்றம் செய்யவும் அரிதாக இது பயன்படுத்தப்படும். கண்டுபிடிப்பாளர் யூகின் மெல்ச்சியர் பெலிகாட் என்பவரின் நினைவாக சில சமயங்களில் இதை பெலிகாட் உப்பு என்று அழைக்கிறார்கள். 

பொட்டாசியம் டைகுரோமேட்டுடன் ஐதரோகுளோரிக் அமிலத்தைச் சேர்த்து சூடுபடுத்தி பொதுவாக பொட்டாசியம் குளோரோகுரோமேட்டு தயாரிக்கப்படுகிறது. குரோமைல் குளோரைடுடன் பொட்டாசியம் குரோமேட்டைச் சேர்த்து பொட்டாசியம் குளோரோகுரோமேட்டைத் தயாரிக்கும் பாதை மேம்படுத்தப்பட்ட தயாரிப்பு முறையாகக் கருதப்படுகிறது:

நான்முக குளோரோகுரோமேட்டு எதிர்மின் அயனியை இவ்வுப்பு கொண்டுள்ளது. சராசரியாக Cr=O பிணைப்பின் நீளம் 159 பைக்கோமீட்டர்களும் மற்றும் Cr-Cl இடையிலான இடைவெளி 219 பைக்கோ மீட்டர்களுமாக உள்ளது. 

காற்றில் நிலைப்புத்தன்மையுடன் இருந்தாலும் இச்சேர்மத்தின் நீரிய கரைசல்கள் நீராற்பகுப்புக்கு உட்படுகின்றன. அடர் ஐதரோகுளோரிக் அமிலத்துடன் சேரும்போது இது குரோமைல் குளோரைடாக மாறுகிறது. 18-கிரௌன்-6 என்றழைக்கப்படும் 1,4,7,10,13,16- எக்சாக்சாசைக்ளோக்டாடெக்கேன் என்ற கரிமச் சேர்மத்துடன் சேர்த்து சூடுபடுத்தும்போது கொழுப்பு விரும்பி உப்பான [K(18-கிரௌன்-6]CrO3Cl.உருவாகிறது. 

பென்சைல் ஆல்ககாலை ஓர் அமில வினையூக்கியின் முன்னிலையில் இது ஆக்சிசனேற்றம் செய்கிறது. இதனுடன் தொடர்புடைய உப்பான பிரிடினியம் குளோரோகுரோமேட்டு பொதுவாக இவ்வினையில் பயன்படுத்தப்படுகிறது.

உடலுக்குள் செலுத்தப்பட்டால் பொட்டாசியம் குளோரோகுரோமேட்டு ஒரு நச்சாக உடலை பாதிக்கிறது. பல்வேறு தீங்குகளுடன் உடலை நஞ்சாக்குவதோடு சிறுநீரக பாதிப்பையும் ஏற்படுத்துகிறது. மனித தோலில் பட நேர்ந்தாலும் குறிப்பாக சுவாசிக்க நேர்ந்தாலும் ஒவ்வாமை, கண் எரிச்சல், தோல் அரிப்பு முதலான பாதிப்புகள் உண்டாகின்றன .


</doc>
<doc id="413960" url="https://ta.wikipedia.org/wiki?curid=413960" title="பொட்டாசியம் ஈத்தாக்சைடு">
பொட்டாசியம் ஈத்தாக்சைடு

பொட்டாசியம் ஈத்தாக்சைடு "(Potassium ethoxide)" என்பது CHKO. என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். இச்சேர்மத்தை பொட்டாசியம் எத்தனாலேட்டு என்றும் பொட்டாசியம் எத்தாக்சைடு என்றும் அழைக்கிறார்கள். அரை வெண்மை அல்லது மஞ்சள் நிறத்தில் தூளாக இது காணப்படுகிறது. பொட்டாசியம் ஈத்தாக்சைடு எத்தனாலின் இணை காரமான ஈத்தாக்சைடு அயனியால் ஆக்கப்பட்டுள்ளது என்பதால் இதுவொரு வலிமையான காரமாக மாற்றப்படுகிறது. மேலும் நீராற்பகுப்பு அடைந்து எத்தனால் மற்றும் பொட்டாசியம் ஐதராக்சைடு போன்றவற்றைக் கொடுக்கிறது.

சோடியம், பொட்டாசியம் மீத்தாக்சைடுகள், பொட்டாசியம் மூவிணைய பியூட்டாக்சைடு போல ஒரு வலிமையான காரமாக இது பயன்படுத்தப்படுகிறது. எத்தனாலுடன் வினையூக்கி அளவுக்கு சேர்த்து பயன்படுத்தப்பட்டு மாற்று எசுத்தராக்கல் வினைகளின் மூலம் எத்தில் எசுத்தர்களை உருவாக்குகிறது. டையெத்தில் மலோனேட்டு பயன்படுத்தப்படும் மாலோனிக் எசுத்தர் தொகுப்பு வினைகளிலும் சோடியம் அல்லது பொட்டாசியம் ஈத்தாக்சைடு ஒரு பொருத்தமான காரமாகச் செயல்படுகிறது. 

பொட்டாசியம் ஈத்தாக்சைடு நிலையான ஒரு சேர்மம் ஆகும். ஆனால் தீப்பிடித்து எரியக்கூடியதாகவும் அரித்துச் சிதைக்கக் கூடியதாகவும் உள்ளது. தண்ணீருடன் தீவிரமாக வினைபுரியும் தன்மையைக் கொண்டுள்ளது. ஈரக்காற்றில் படநேர்ந்தால் வெப்பமடைந்து தீப்பற்றி எரியத் தொடங்குகிறது. எனவே காற்று ஈரப்பதம், நீர், அமிலங்கள், ஆக்சிசனேற்றிகள் மற்றும் ஒடுக்கும் முகவர்கள் போன்றவற்றிடமிருந்து விலக்கி பிரித்து வைத்திருத்தல் அவசியமாகும். தோலில் கடுமையான புண்களையும் உண்டாக்குகிறது.. 


</doc>
<doc id="413967" url="https://ta.wikipedia.org/wiki?curid=413967" title="இரும்பு(II) மாலிப்டேட்டு">
இரும்பு(II) மாலிப்டேட்டு

இரும்பு(II) மாலிப்டேட்டு "(Iron(II) molybdate)" என்பது FeMoO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மம் ஆகும் .

இரும்பு(II) குளோரைடு அல்லது இரும்பு(II) சல்பேட்டுடன் சோடியம் மாலிப்டேட்டைச் சேர்த்து வினைபுரியச் செய்து இரும்பு(II) மாலிப்டேட்டு தயாரிக்கப்படுகிறது.

இது நச்சு மற்றும் எரிச்சலை ஏற்படுத்தும். சுற்றுச் சூழலுக்குள் ஒரு போதும் வெளிவிடக்கூடாது. இச்சேர்மத்தின் தூளை சுவாசித்தல் தவிர்க்கப்படவேண்டும்.

மாற்ற வினைகளுக்கான இலித்தியம்-அயனி மின்கலன்களில் எதிர்மின் முனைகளுக்கான நிலையான செயல்பாட்டு பொருளாக FeMoO4 பயன்படுத்தப்படுகிறது. நீரியமீமின்தேக்கிகளில் நிகழும் வேகமான ஓடுக்கவினைகள் காரணமாக எதிர்மின்முனை பொருளாகவும், காரக் கரைசல்களில் ஆக்சிசனை வெளியேற்ற வினையூக்கியாகவும் இது பயனாகிறது . 


</doc>
<doc id="413973" url="https://ta.wikipedia.org/wiki?curid=413973" title="எத்தில் காலேட்டு">
எத்தில் காலேட்டு

எத்தில் காலேட்டு "(Ethyl gallate)" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். உணவு சேர்க்கைப் பொருளான இதற்கு ஐரோப்பிய ஒன்றிய அடையாள எண் ஐ313 என வழங்கப்பட்டுள்ளது. காலிக் அமிலத்தினுடைய எத்தில் எசுத்தராக எத்தில் காலேட்டு கருதப்படுகிறது. உணவுடன் ஓர் ஆக்சிசனேற்ற எதிர்ப்புப் பொருளாக எத்தில் காலேட்டு சேர்க்கப்படுகிறது. 

வாதுமைக் கொட்டை , டெர்மினாலியா மைரியோகார்ப்பா அல்லது டெர்மினாலியா செபுலா எனப்படும் கிழக்கிந்திய பாதாம் பருப்பு போன்ற பல்வேறு வகையான இயற்கையான தாவர மூலங்களில் எத்தில் காலேட்டு காணப்பட்டாலும் காலிக் அமிலம் மற்றும் எத்தனாலிலிருந்தும் இது தயாரிக்கப்படுகிறது. வைன் எனப்படும் மதுவகையிலும் இது காணப்படுகிறது It can be found in wine..


</doc>
<doc id="413985" url="https://ta.wikipedia.org/wiki?curid=413985" title="சினான் நகரம்">
சினான் நகரம்

சினான், ("Jinan", அல்லது உரோமானியமாக்கப்பட்டு "Tsinan"), கிழக்கத்திய சீனாவில் சாண்டோங் மாகாணத்தின் தலைநகரம் ஆகும். நகரின் பகுதிகள் நாகரிகம் துவங்கிய காலத்திலிருந்து வரலாற்றில் முதன்மை பங்கேற்றுள்ளன; படிப்படியாக முதன்மை தேசிய நிர்வாக, பொருளியல், போக்குவரத்து மைய அச்சாக முன்னேறியுள்ளது. 1994 முதல் சினான் நகரம் துணை-மாகாண நிர்வாக நிலை எய்தியது. இங்குள்ள புகழ்பெற்ற 72 பொங்கு நீரூற்றுகளுக்காக வழமையாக "வசந்த நகரம்" என அறியப்படுகிறது. 2010 கணக்கெடுப்பின்படி இதன் மக்கள்தொகை 6.8 மில்லியன் ஆகும்.



</doc>
<doc id="413987" url="https://ta.wikipedia.org/wiki?curid=413987" title="சீன சீர்தர நேரம்">
சீன சீர்தர நேரம்

சீன சீர்தர நேரம் சீனாவில் உள்ள ஒற்றை சீர்தர நேரத்தைக் குறிக்கிறது; சீனா ஐந்து புவியியல் நேர வலயங்களில் பரந்திருப்பினும் நாடு முழுவதும் ஒருங்கிணைந்த அனைத்துலக நேரத்திற்கு எட்டு மணிநேரம் முன்னதாக உள்ள கடைபிடிக்கின்றது. இந்த அலுவல்முறை தேசிய சீர்தர நேரம் உள்ளூரில் "பெய்ஜிங் நேரம்" () என்றும் பன்னாட்டளவில் "சீன சீர்தர நேரம்" (CST) என்றும் அறியப்படுகின்றது. 1991 முதல் பகலொளி சேமிப்பு நேரம் கடைபிடிக்கப்படுவதில்லை.

சிறப்பு நிர்வாகப் பகுதிகள் தங்களுக்கான நேரக் கட்டுப்பாட்டு ஆணயங்களை கொண்டுள்ளன. இவை "ஆங்காங் நேரம்" () என்றும் "மக்காவு சீர்தர நேரம்" () என்றும் அறியப்படுகின்றன. 1992 முதல் இவை பெய்ஜிங் நேரத்திற்கு இணையானவையாக கருதப்படுகின்றன.

ஒரே நேர வலயமாக உள்ளதால், மேற்கிலுள்ள சிஞ்சியாங்கில் குளிர்காலத்தில் கதிரவன் எழுச்சி காலை பத்து மணிக்கும் கோடை காலத்தில் கதிர் மறைவு நள்ளிரவிலும் நிகழ்கின்றது.


</doc>
<doc id="413988" url="https://ta.wikipedia.org/wiki?curid=413988" title="பிளாட்டினம்-தொகுதி உலோகங்கள்">
பிளாட்டினம்-தொகுதி உலோகங்கள்

பிளாட்டினம்-தொகுதி உலோகங்கள் "(Platinum-group metals)" என்பவை விலைமதிப்பற்ற உன்னதமான ஆறு உலோகங்களைக் குறிக்கும். இவையனைத்தும் ஒரு தொகுதியாக உருவாகி தனிமவரிசை அட்டவணையில் ஒன்றாக இடம்பிடித்துள்ளன. இவற்றை பிளாட்டினாய்டுகள், பிளாட்டினைடுகள், பிளாட்டிடைசுகள், பிளாட்டினம் குழு, பிளாட்டின உலோகங்கள், பிளாட்டினக் குடும்பம், பிளாட்டினம்-தொகுதி தனிமங்கள் என்று பலவாறாக பெயரிட்டு அழைக்கிறார்கள். தனிமவரிசை அட்டவணையின் ’டி’ பிரிவில் 8, 9, மற்றும் 10 ஆவது குழுக்கள் 5 மற்றும் 6 ஆவது தொடர்களில் இடைநிலைத் தனிமங்களாக இவை அனைத்தும் இடம்பெற்றுள்ளன .

ருத்தேனியம், ரோடியம், பலேடியம், ஒசுமியம், இரிடியம், பிளாட்டினம் என்பவை இக்குழுவில் இடம்பெற்றுள்ள ஆறு உலோகங்களாகும். ஒரே மாதிரியான இயற்பியல் மற்றும் வேதியியல் பண்புகளை இவை பெற்றுள்ளன. எனவே இவையனைத்தும் ஒரே மாதிரியான கனிமப் படிவுகளிலும் காணப்படுகின்றன . இருப்பினும் நிலவியல் அமைப்புத் திட்டங்களின் அடிப்படையில் இக்குழு தனிமங்களை மேலும் சில துணைக்குழுக்களாகவும் வகைப் படுத்துகிறார்கள். இரிடியம்-பிளாட்டினக் குழுத் தனிமங்கள் (Os, Ir, Ru), பலேடியம்-பிளாட்டினக் குழுத் தனிமங்கள் (Rh, Pt, Pd) என்பவை அந்த துணைக்குழுக்களாகும் . 

தனிமவரிசை அட்டவணையில் பிளாட்டினம் தொகுதிக்கு மேலாக இடம்பெற்றுள்ள இரும்பு, நிக்கல், கோபால்ட்டு உலோகங்கள் அனைத்தும் பெர்ரோகாந்தப்பண்பை பெற்றுள்ளன. இடைநிலை உலோகங்களில் இவை மட்டுமே இப்பண்பைப் பெற்றுள்ளன.

இயற்கையாகத் தோன்றும் பிளாட்டினம் மற்றும் பிளாட்டினம் நிறைந்த உலோகக்கலவைகள் பல ஆண்டுகளுக்கு முன்பாகவே கொலம்பியாவுக்கு முந்தைய அமெரிக்கர்களால் அறியப்பட்டிருந்தன . கொலம்பியாவுக்கு முந்தைய மக்களால் பயன்படுத்தப்பட்ட உலோகமாக பிளாட்டினம் இருந்தபோதிலும், 1557 ஆம் ஆண்டில் இத்தாலிய மனித நேயர் யூலியசு சீசர் சிகாலிகர் (1484-1558) தனது எழுத்துக்களில் பிளாட்டினம் பற்றிய முதல் ஐரோப்பியக் குறிப்பைக் கொடுத்துள்ளார். டாரியன் (பனாமா) மற்றும் மெக்சிகோவுக்கு இடையில் இருந்த மத்திய அமெரிக்க சுரங்கங்களில் காணப்பட்ட மர்மமான உலோகம் என்று அக்குறிப்பு பிளாட்டினத்தை விவரிக்கிறது . 
பிளாட்டினம் என்பது சிறிய வெள்ளி என்பதைக் குறிக்கும் பிளேட்டினா என்ற எசுப்பானிய சொல்லிலிருந்து பெறப்பட்டது ஆகும். , கொலம்பியாவில் உள்ள எசுப்பானிய குடியேறிகள் இவ்வுலோகத்திற்கு பிளாட்டினம் என்ற பெயரை வழங்கினர். வெள்ளி சுரங்கத்தில் காணப்பட்ட தேவையற்ற மாசாக பிளாட்டினத்தை அவர்கள் கருதினர் . 

1996 ஆம் ஆண்டு நிலவரப்படி ஆண்டுக்கு ஆயிரக்கணக்கான டிராய் அவுன்சு பிளாட்டினம் மிகப்பெரிய அளவில் பயன்படுத்தப்பட்டுள்ளது. பலேடியம் (4470) தன்வினையூக்கியாகவும், பிளாட்டினம் (2370) அணிகலன்களுக்காகவும், பலேடியம் (2070) மின்னணுவியல் துறையிலும், பிளாட்டினம் (1830) தன்வினையூக்கியாகவும், பலேடியம் (1230) பல் மருத்துவத்திலும், ரோடியம் (490) தன்வினையூக்கியாகவும், வேதிவினையூக்கியாக பலேடியமும் (230) பயன்படுத்தப்பட்டதாக தரவுகள் தெரிவிக்கின்றன.. 

பிளாட்டினம் குழு உலோகங்கள் பல பயனுள்ள வினையூக்கிப் பண்புகளைக் கொண்டுள்ளன. ஒளி மங்குவதை எதிர்ப்பதால் அவை குறிப்பாக பிளாட்டினம் நகையாக அணிய பொருத்தமானதாக உள்ளது. வேதிப்பொருட்களால் இவை அதிகம் பாதிக்கப்படுவதில்லை என்பது தனிச்சிறப்பு பண்பு ஆகும். சிறந்த உயர் வெப்பநிலை பண்புகள் மற்றும் உறுதியான மின் பண்புகள் ஆகியவையும் இவ்வுலோகங்களின் மற்ற தனித்துவமான பண்புகளில் அடங்கும். இந்த அனைத்து சிறப்பு அம்சங்களும் தொழில்துறை பயன்பாடுகளுக்குப் பயன்படுத்தப்படுகின்றன.

பொதுவாக மிகுகார மற்றும் கார எரிமலைப்பாறைகள் ஒப்பீட்டளவில் அதிகமாக பிளாட்டினக் குழு தனிமங்களைக் கொண்டுள்ளன. கருங்கற் பாறைகளில் இவை குறைவாக உள்ளன. புவியியல் ரீதியாக தாறுமாறாக ஆங்காங்கே சுவடுகளாக இவ்வுலோகங்கள் காணப்படுகின்றன. குரோமியம் மற்றும் சல்பைடு கனிப்பொருள் வகைகளில் இவை காணப்படுகின்றன. உலகின் அனைத்து முதன்மை பிளாட்டினம் குழு தாதுகளும் கார மற்றும் மிகுகார எரிமலை பாறைகளில் பெரும்பாலும் உள்ளன. புசுவெல்டு வளாகம் உள்ளிட்ட கார பாறை அடுக்கு ஊடுறுவல்கள் பிளாட்டினம் படிவுகளுக்கு சாதகமாக உள்ளன. மற்ற பொருளாதார முக்கியத்துவம் வாய்ந்த பிளாட்டினம் குழு உலோக பதிவுகள் அலாசுகாவின் மிகுகார எரிமலைப் பாறைகளில் காணப்படுகின்றன. 

குறிப்பிட்ட சில தாதுக்களில் பிளாட்டினம் உலோகங்கள் டன்னுக்கு 10 கிராம் அளவே காணப்படுவதால் குறிப்பிட்ட ஒரு தாதுவை மட்டும் அடையாளம் அறிய இயல்வதில்லை . 

பல்வேறு வகையான கனிமங்கள் மற்றும் உலோக கலவைகளில் கலந்திருப்பது மட்டுமல்லாது பிளாட்டினம் இயற்கையில் தனித்த நிலையிலும் கிடைக்கிறது. பிளாட்டினத்தின் ஆர்சினைடு தாதுவான சிபெரிலைட்டு (PtAs2) இதனுடைய மிக முக்கியமான தாதுவாகும். பிளாட்டினத்தின் சல்பைடு கனிமமான கோப்பரைட்டு (PtS) என்ற கனிமத்தில் பிளாட்டினிரிடியம் என்ற உலோகக் கலவை இயற்கையில் தோன்றும் உலோகக்கலவையாக உள்ளது. இயற்கையில் தோன்றும் பிளாட்டினத்திலும் சிறிய அளவுகளில் பிற பிளாட்டினம் உலோகங்கள் கலந்துள்ளன. கொலம்பியா, ஒண்டாரியோ, யூரல் மலைப்பகுதி மற்றும் சில மேற்கு அமெரிக்க மாநிலங்களில் இத்தகைய கனிமம் மற்றும் வண்டல் படிவுகளில் காணப்படுகின்றன. நிக்கல் தாதுவை சுத்திகரிக்கும் போது உடன்விளைபொருளாகவும் பிளாட்டினம் கிடைக்கிறது. பேரளவில் நிக்கல் தாது சுத்திகரிக்கப்பட்டாலும் மில்லியனுக்கு இரண்டு பகுதிகள் அளவிலேயே பிளாட்டினம் கிடைக்கிறது. உருசியாவைத் தொடர்ந்து தென் ஆப்பிரிக்காவிலுள்ள புசுவெல்டு வளாகத்தில்தான் உலகின் பெரும்பகுதி பிளாட்டினம் படிவுகள் காணப்படுகின்றன.பிளாட்டினமும் பலேடியமும் வணிகமுறையில் அமெரிக்காவில் உற்பத்தி செய்யப்படுகின்றன. தென்னாப்பிரிக்கா, உருசியா, கனடா, சிம்பாப்வே, அமெரிக்கா போன்ற நாடுகள் பிளாட்டினம் உற்பத்தியில் முன்னிலை வகிக்கின்றன. 

ஓசுமிரிடியம் என்பது ஓசுமியம் மற்றும் இரிடியம் தனிமங்கள் சேர்ந்து இயற்கையாக உருவாகும் உலோகக் கலவையாகும். யூரல் மலை, வட அமெரிக்கா, தென் அமெரிக்கா போன்ற இடங்களில் பிளாட்டினம் கலந்திருக்கும் ஆற்று மணலில் இது காணப்படுகிறது. சத்பரி, ஒண்டாரியோ பகுதிகளில் காணப்படும் நிக்கல் கலந்துள்ள தாதுக்களிலும் ஓசுமியம் பிற பிளாட்டினம் குழுத் தனிமங்களுடன் சேர்ந்து சுவடு அளவுகளில் காணப்படுகிறது. இத்தகைய தாதுக்களில் கிடைக்கும் பிளாட்டினம் குழு தனிமங்களீன் அளவு குறைவாக இருந்தாலும் அதிக அளவில் நிக்கல் தயாரிக்கப்படும்போது வணிகமுறைக்கு ஏற்ற அளவில் இவை கிடைப்பது சாத்தியமாகிறது . 

வண்டல் சார்ந்த படிவுகளில் பிளாட்டினம் மற்றும் மற்ற பிளாட்டினம் குழு உலோகங்களுடன் சேர்ந்து உலோக இரிடியம் காணப்படுகிறது. ஓசுமிரிடியம், இரிடோசுமைன் போன்ற இரிடியம் உலோகக் கலவைகள் இயற்கையாகத் தோன்றுகின்றன. இவையிரண்டுமே இரிடியம், ஓசுமியம் தனிமங்கள் சேர்ந்து உருவாகும் உலோகக் கலவைகள் ஆகும். நிக்கல் சுரங்கங்களில் இருந்தும் நிக்கல் தயாரிக்கும் செயல்முறையின் போது உடன் விளைபொருளாகவும் இரிடியம் வர்த்தக முறைக்காகத் தயாரிக்கப்படுகிறது. 

வட அமெரிக்கா, தென் அமெரிக்கா, யூரல் மலைகள் போன்ற இடங்களில் மற்ற பிளாட்டினம் குழுத்தனிமங்களுடன் கலந்து ருத்தேனியம் காணப்படுகிறது. ஒன்டாரியோ மற்றும் சத்பரி பகுதிகளில் பிரித்தெடுக்கப்படும் பென்ட்லேன்டைட்டு கனிமத்தில் சிறிய அலவில் ஆனால் வணிக முக்கியத்துவம் பெறக்கூடிய அளவில் ருத்தேனியம் கிடைக்கிறது. தென் ஆப்பிரிக்காவில் பைரோசெனைட்டு படிவுகளில் இது கிடைக்கிறது.

தங்கம், வெள்ளி, பிளாட்டினம், பலேடியம் போன்ற தனிம கனிமங்களுடன் சேர்ந்து கலவையாகக் காணப்படுவதால் ரோடியத்தைப் பிரித்தெடுத்தல் என்பது சிக்கல் மிகுந்த நடைமுறையாகும். பிளாட்டினம் தாதுக்களுடன் கலந்து காணப்படும் இதை வெண்மையான தனித்த உலோகமாக பிரித்தெடுக்கிறார்கள். ஆனால் இதை உருக்குவது கடினமாக உள்ளது. யூரல் மலைகளின் ஆற்றுப்படுகைகள், வட அமெரிக்கா, தென் அமெரிக்கா, போன்ற இடங்களில் முதன்மையான ரோடியம் மூலங்கள் காணப்படுகின்றன. மேலும், சத்பரி வளைகுடா மண்டலத்திலுள்ள தாமிர-நிக்கல் சுரங்கப் பகுதிகளிலும் இதன் தாதுக்கள் காணப்படுகின்றன. சதபரி பகுதிகளில் கிடைக்கின்ற ரோடியத்தின் அளவு குறைவாக இருந்தாலும் நிக்கல் பிரித்தெடுக்கும் பகுதிகளில் போதுமான அளவுக்கு உடன் விளைபொருளாக இது கிடைக்கிறது. இருப்பினும் 2003 ஆம் ஆண்டில் ரோடியத்தின் உலக உற்பத்தி அளவு 7 அல்லது 8 டன்கள் மட்டுமேயாகும். உலகெங்கிலும் மிகச்சில ரோடியம் கனிமங்களே கிடைக்கின்றன. 

சல்பைடு கனிமங்களில் குறிப்பாக பைரோடைட்டு எனப்படும் கனிமத்தில் பலேடியம் முதன்மையாக கலந்து காணப்படுகிறது. யூரேசியா, ஆத்திரேலியா, எத்தியோப்பியா, தென் மற்றும் வட அமெரிக்காவின் யூரல் மலைகள் போன்ற இடங்களில் தனித்தும் மற்ற பிளாட்டினம் குழுத் தனிமங்களுடன் கலந்து உலோகக் கலவையாகவும் பலேடியம் காணப்படுகிறது. மேலும், தென்னாப்பிரிக்கா மற்றும் கனடாவின் ஒன்டாரியோவில் காணப்படும் நிக்கல்-செப்பு படிவுகளிலிருந்து வணிக ரீதியாக உற்பத்தி செய்யப்படுகிறது.

தனித்த ஒவ்வொரு பிளாட்டினம் குழு உலோகத்தின் உற்பத்தியும் மற்ற உலோகங்களின் உற்பத்தி எச்சத்தில் இருந்து தொடங்குகிறது, இதில் பல உலோகங்கள் கலவையாக உள்ளன. சுத்திகரிப்பானது பொதுவாக நேர்மின் முனையில் எஞ்சியிருக்கும் தங்கம், தாமிரம், அல்லது நிக்கல் போன்ற தனிமங்களின் உற்பத்தியின் போது தொடங்குகிறது. பிரித்தெடுத்தல் செயல்முறையும் சுற்றுச்சூழல் விளைவுகளை உண்டாக்கும் மிகவும் தீவிர ஆற்றல் பயன்பாட்டை அடிப்படையாகக் கொண்டதாக உள்ளது. மரபார்ந்த சுத்திகரிப்பு முறைகள் இரசாயன வினைத்திறனில் காணப்படும் வேறுபாடுகளையும் பிரித்தெடுக்கப்படும் உலோகங்களின் கரைதிறனையும் பயன்படுத்திக் கொள்கின்றன. இந்த அணுகுமுறைகள் கரைப்பான் பிரித்தெடுத்தல் நுட்பத்தைப் பயன்படுத்தும் புதிய தொழில்நுட்பங்களை வழங்கியுள்ளன.

மாதிரியை கரைப்பதிலிருந்து பிரிதல் செயல்முறை தொடங்குகிறது.மாதிரியை இராச திராவகத்தைப் பயன்படுத்தி கரைத்தால் குளோரைடு அணைவுச் சேர்மங்கள் உற்பத்தியாகின்றன. செயல்முறை கொண்டிருக்கும் விவரங்களைப் பொறுத்து பெரும்பாலும் வணிக இரகசியங்கள் அமைந்துள்ளன. தனிப்பட்ட பிளாட்டினம் குழு தனிமங்கள் பின்வரும் சேர்மங்களாக உருவாகின்றன. (NH4) 2IrCl6 மற்றும் (NH4) 2PtCl6, PdCl2 (NH3) 2 போன்ற குறைவாகக் கரையும் சேர்மங்களாகவும் ஆவியாகக்கூடிய OsO4, RuO4 மற்றும் [RhCl(NH3)5]Cl போன்ற சேர்மங்களாகவும் அவை உருவாகின்றன.

ருத்தேனியம், ரோடியம், பலேடியம் ஆகிய மூன்று இலேசான பிளாட்டினம் குழு உலோகங்களும் குறிப்பிடத்தக்க அளவு அணு உலைகளில் அணுக்கரு பிளவு பொருட்களாக உருவாக்கப்படுகின்றன. அதிகரித்து வரும் விலை மற்றும் உலகளாவிய தேவைகள் அதிகரிப்பதனால் அணு உலைகள் உற்பத்தி செய்யும் உன்னத உலோகங்கள் ஒரு மாற்று மூலமாக வெளிப்படுகின்றன. செலவிடப்பட்ட அணு எரிபொருளிடமிருந்து உன்னதமான உலோகங்களை மீட்டெடுப்பதற்கான சாத்தியம் குறித்து பல்வேறு ஆய்வு அறிக்கைகள் தொடர்ந்து கிடைத்து வருகின்றன . 



</doc>
<doc id="413995" url="https://ta.wikipedia.org/wiki?curid=413995" title="மோகனூர் வட்டம்">
மோகனூர் வட்டம்

மோகனூர் வட்டம், தமிழ்நாட்டின் நாமக்கல் மாவட்டத்திலுள்ள நாமக்கல் வட்டம், சேந்தமங்கலம் வட்டம் மற்றும் பரமத்தி வேலூர் வட்டங்களை சீரமைத்து, மோகனூரைத் தலைமையிடமாகக் கொண்டு 16 ஆகஸ்டு 2018 அன்று மோகனூர் வருவாய் வட்டத்தை தமிழக முதல்வர் காணொலி காட்சி மூலம் சென்னையிலிருந்து துவக்கி வைத்தார். மோகனூர் வட்டம் 33 வருவாய் கிராமங்களைக் கொண்டது. 


</doc>
<doc id="413996" url="https://ta.wikipedia.org/wiki?curid=413996" title="சாங்ச்சன்">
சாங்ச்சன்

சாங்ச்சன் ("Changchun", ) சிலின் மாகாணத்தின் தலைநகரமும் மிகப் பெரிய நகரமுமாகும். இது வடகிழக்கு ஆசியாவின் மைய நகரமும் ஆகும். சோங்லியோ சமவெளியின் மையத்தில் அமைந்துள்ள சாங்ச்சன் 7 மாவட்டங்களும் 1 கவுன்ட்டிகளும் 2 நாடு தழுவிய நகரங்களுமாக ஓர் துணை-மாகாண நகரமாக நிர்வகிக்கப்படுகின்றது. 2010 கணக்கெடுப்பின்படி மொத்த மக்கள்தொகை 7,674,439. இதில் 5 மாவட்டங்களையும் 4 வளர்ச்சித் திட்டப்பகுதிகளையும் கொண்ட நகரியப் பகுதியின் ("பெருநகரப் பகுதி") மக்கள்தொகை 3,815,270. வடகிழக்குச் சீனாவில் இதுவே பெரிய தொழிலகங்கள், கல்வி நிறுவனங்கள், அறிவியல் மற்றும் போக்குவரத்து மையமாக விளங்குகின்றது. 

சாங்ச்சன் என்ற பெயர் சீனத்தில் "நீண்ட வசந்தம்" எனப் பொருள்படும். 1932க்கும் 1945க்கும் இடையே சாங்ச்சன் சிங்கிங் ("Hsinking", ) என கைப்பற்றியிருந்த சப்பானியரால் பெயரிடப்பட்டிருந்தது. சப்பானியரின் ஆளுமைக்கு கீழமைந்த மஞ்சுகோ நாட்டின் தலைநகரமாக இருந்தது. 1949இல் சீனா நிறுவப்பட்ட பின்னர் 1954இல் சாங்ச்சன் சிலின் மாகாணத்தின் தலைநகரமாக நிறுவப்பட்டது.



</doc>
<doc id="413998" url="https://ta.wikipedia.org/wiki?curid=413998" title="இராஜசிங்கமங்கலம் வட்டம்">
இராஜசிங்கமங்கலம் வட்டம்

இராஜசிங்கமங்கலம் வட்டம், தமிழ்நாட்டின் இராமநாதபுரம் மாவட்டத்திலுள்ள 9 வருவாய் வட்டங்களில் ஒன்றாகும்.இவ்வட்டத்தில் இராஜசிங்கமங்கலம் ஊராட்சி ஒன்றியம் உள்ளது.

திருவாடானை வட்டம் மற்றும் பரமக்குடி வட்டங்களை சீரமைத்து, இராஜசிங்கமங்கலத்தைத் நிர்வாகத் தலைமையிடமாகக் கொண்டு, இராஜசிங்கமங்கலம் வருவாய் வட்டத்தை தமிழக முதல்வர், 16 ஆகஸ்டு 2018 அன்று காணொலி காட்சி மூலம் சென்னை தலைமைச் செயலகத்திலிருந்து துவக்கி வைத்தார்.

இராஜசிகமங்கலம் வட்டம் ஆனந்தூர், சோழந்தூர், மற்றும் இராஜசிங்கமங்கலம் என மூன்று உள்வட்டங்களும், 39 வருவாய் கிராமங்களும் கொண்டது. 


</doc>
<doc id="414001" url="https://ta.wikipedia.org/wiki?curid=414001" title="ஏரல் வட்டம்">
ஏரல் வட்டம்

ஏரல் வட்டம், தமிழ்நாட்டின் தூத்துக்குடி மாவட்டத்திலுள்ள ஸ்ரீவைகுண்டம் வட்டம் மற்றும் திருச்செந்தூர் வட்டங்களின் வருவாய் கிராமாங்களைக் கொண்டு, ஏரலை நிர்வாகத் தலைமையிடமாக வைத்து, புதிய ஏரல் வருவாய் வட்டத்தை, தூத்துக்குடி மாவட்டத்தின் 10 வது வட்டமாக, தமிழக முதல்வர், 16 ஆகஸ்டு 2018 அன்று காணொலி காட்சி மூலம் சென்னை தலைமைச் செயலகத்திலிருந்து துவக்கி வைத்தார்.


</doc>
<doc id="414004" url="https://ta.wikipedia.org/wiki?curid=414004" title="திசையன்விளை வட்டம்">
திசையன்விளை வட்டம்

திசையன்விளை வட்டம், தமிழ்நாட்டின் திருநெல்வேலி மாவட்டத்திலுள்ள ராதாபுரம் வட்டம் மற்றும் நாங்குநேரி வட்டங்களை சீரமைத்து, திசையன்விளையை நிர்வாகத் தலைமையிடமாகக் கொண்டு, 16வது வட்டமாக, திசையன்விளை வருவாய் வட்டத்தை, தமிழக முதல்வர், 16 ஆகஸ்டு 2018 அன்று காணொலி காட்சி மூலம் சென்னை தலைமைச் செயலகத்திலிருந்து துவக்கி வைத்தார்.
இவ்வட்டத்தின் கீழ் திசையன்விளை, விஜயநாராயணம் என குறுவட்டங்களும், வருவாய் கிராமங்களும் உள்ளன.]


</doc>
<doc id="414005" url="https://ta.wikipedia.org/wiki?curid=414005" title="கள்ளிக்குடி வட்டம்">
கள்ளிக்குடி வட்டம்

கள்ளிக்குடி வட்டம், தமிழ்நாட்டின் மதுரை மாவட்டத்திலுள்ள திருமங்கலம் வட்டத்தை சீரமைத்து, கள்ளிக்குடியை நிர்வாகத் தலைமையிடமாகக் கொண்டு, கள்ளிக்குடி வருவாய் வட்டத்தை தமிழக முதல்வர், 16 ஆகஸ்டு 2018 அன்று காணொலி காட்சி மூலம் சென்னை தலைமைச் செயலகத்திலிருந்து துவக்கி வைத்தார்.

கள்ளிக்குடி வட்டத்தில் கள்ளிகுடி ஊராட்சி ஒன்றியத்தின் 36 ஊராட்சிகள் உள்ளது.


</doc>
<doc id="414006" url="https://ta.wikipedia.org/wiki?curid=414006" title="சித்ராலயா கோபு">
சித்ராலயா கோபு

சித்ராலயா கோபு (Chitralaya Gopu) என்பவர் தமிழ்த் திரையுலகைச் சேர்ந்த திரைக்கதை எழுத்தாளர், இயக்குநர் ஆவார். இவர் ஏறக்குறைய 60 படங்களுக்கு எழுதியும், 27 படங்களை இயக்கியுள்ளார். இவர் "மூன்று தெய்வங்கள்" , "சாந்தி நிலையம்" போன்ற உணர்வு பூர்வமான படங்களுக்கும், "காதலிக்க நேரமில்லை", "கலாட்டா கல்யாணம்", "உத்தரவின்றி உள்ளே வா" போன்ற நகைச்சுவை படங்களுக்கும் திரைக்கதை அமைத்துள்ளார்.

ஸ்ரீதரும் சடகோபனும் செங்கல்பட்டு புனித ஜோசப் உயர்நிலைப் பளியில் பயிலும் காலத்திலிருந்து பல்ய நண்பர்கள். இருவரும் நாடக எழுத்தாளர்கள்; ஸ்ரீதர் மேடை நாடகங்களை எழுதி நாயகனாக நடித்தார், அதேசமயம் சடகோபன் நாடகத்தின் நகைச்சுவைப் பகுதிகளை எழுதி, நகைச்சுவைப் பாத்திரங்களை ஏற்று நடித்தார். பின்னர், ஸ்ரீதருக்கு திரைப்படத்தை இயக்கும் வாய்ப்புக் கிடைத்தபோது, நகைச்சுவையைப் பகுதிகளை உருவாக்க சடகோபனை அழைத்துக்கொண்டார். "கல்யாணப் பரிசு" (1959) திரைப்படத்தின் வெற்றியைத் தொடர்ந்து ஸ்ரீதர் சொந்த தயாரிப்பு நிறுவனமாக சித்ராலயாவைத் தொடங்கினார். சடகோபன் சித்ராலயா கோபு என்ற பெயரில் புகழ்பெற்றார்.

இவர் 1992 ஆம் ஆண்டு முதலமைச்சர் ஜெயலலிதாவிடம் கலைமாமணி விருதைப் பெற்றார்.

அமெரிக்காவில் படம்பிடிக்கப்பட்ட வாஷிங்டனில் திருமணம் என்ற தொலைக்காட்சித் தொடரை இவர் நடித்து இயக்கியுள்ளார்.


</doc>
<doc id="414009" url="https://ta.wikipedia.org/wiki?curid=414009" title="திருப்பரங்குன்றம் வட்டம்">
திருப்பரங்குன்றம் வட்டம்

திருப்பரங்குன்றம் வட்டம், தமிழ்நாட்டின் மதுரை மாவட்டத்தில் உள்ள் மதுரை தெற்கு வட்டத்தை சீரமைத்து, திருநகரைத் தலைமையிடமாகக் கொண்டு, 12 பிப்ரவரி 2014 புதன் கிழமை அன்று தமிழக முதல்வர் ஜெ. ஜெயலலிதா, சென்னையிலிருந்து காணோலி காட்சி மூலம் துவக்கி வைத்தார். இவ்வட்டத்தில் மதுரை மாநகராட்சியின் திருப்பரங்குன்றம், திருநகர், நிலையூர், அவனியாபுரம், ஜெய்ஹிந்த்புரம், மாடக்குளம் போன்ற பகுதிகள் அடங்கியுள்ளது. இவ்வட்டடத்தில் திருப்பரங்குன்றம் ஊராட்சி ஒன்றியம் அமைந்துள்ளது.

திருப்பரங்குன்றம் வட்டாட்சியர் அலுவலகம், திருநகரிலிருந்து தனக்கன்குளம் செல்லும் பாதையில் உச்சிக்கருப்பணசாமி கோவில் அருகே மொட்டமலையில் இரண்டு ஏக்கர் பரப்பளவில் 6,340 சதுர அடியில் புதிய கட்டிடம் கட்டப்பட்டுள்ளது. 

திருப்பரங்குன்றம் வருவாய் வட்டம் இரண்டு உள்வட்டங்களையும், 27 வருவாய் கிராமங்களையும் கொண்டது. >

திருப்பரங்குன்றம் சட்டமன்றத் தொகுதியில் 123 வாக்குச் சாவடிகள் உள்ளது. 



</doc>
<doc id="414011" url="https://ta.wikipedia.org/wiki?curid=414011" title="குமாரபாளையம் வட்டம்">
குமாரபாளையம் வட்டம்

குமாரபாளையம் வட்டம், தமிழ்நாட்டின் நாமக்கல் மாவட்டத்தின் சில பகுதிகளைக் கொண்டு இவ்வட்டம் 12 பிப்ரவரி 2014 அன்று காணொலி மூலம் தமிழக முதல்வர் ஜெ. ஜெயலலிதா சென்னையிலிருந்து துவக்கி வைத்தார். இவ்வட்டத்தின் வட்டாட்சியர் அலுவலகம் குமாரபாளையத்தில் இயங்குகிறது. இவ்வட்டத்தில் 20 வருவாய் கிராமங்கள் உள்ளது.



</doc>
<doc id="414013" url="https://ta.wikipedia.org/wiki?curid=414013" title="புரோப்பைல் காலேட்டு">
புரோப்பைல் காலேட்டு

புரோப்பைல் காலேட்டு "(Propyl gallate)" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மம் ஆகும். இச்சேர்மத்தை 3,4,5-மூவைதராக்சிபென்சோயேட்டு, 3,4,5-டிரையைதராக்சிபென்சோயேட்டு என்ற பெயர்களாலும் அழைக்கலாம். காலிக் அமிலம் மற்றும் புரோப்பனால் ஆகிய சேர்மங்கள் சேர்ந்து ஒடுக்கவினை மூலம் இந்த எசுத்தரை உருவாக்குகின்றன. ஆக்சிசனேற்றத்திலிருந்து உணவுகளைப் பாதுகாக்க 1948 ஆம் ஆண்டு முதல் எண்ணெய் மற்றும் கொழுப்பு உள்ளடக்க உணவுப் பொருட்களுடன் உணவு சேர்க்கைப் பொருளாக இந்த எதிராக்சிகரணி சேர்க்கப்பட்டு வருகிறது. ஓர் உணவு சேர்க்கைப் பொருளாக ஐரோப்பிய ஒன்றிய எண் ஐ310 என எண்ணிடப்பட்டு இது அடையாளப்படுத்தப்படுகிறது. 

புரோப்பைல் காலேட்டு ஓர் எதிராக்சிகரணியாகும். ஐதரசன் பெராக்சைடு மற்றும் ஆக்சிசன் தனி உறுப்புகள் போன்றவற்றினால் உணவுப்பொருள்கள் ஆக்சிசனேற்றமடைவதை இச்சேர்மம் தடுக்கிறது. 

உணவுப்பொருள்களில் உள்ள எண்ணெய் மற்றும் கொழுப்பு போன்ற சத்துகள் ஆக்சிசனேற்றமடையாமல் தடுக்க இதைப் பயன்படுத்துகிறார்கள். உணவு, அழகுசாதனப் பொருட்கள், தலைமுடி சார்ந்த பொருட்கள், பிசின்கள், உயவுப்பொருட்கள் போன்றவற்றில் புரோப்பைல் காலேட்டைப் பயன்படுத்துகிறார்கள்.

எதிராக்சிகரணி மற்றும் மும்மைநிலை தணிப்பியாக ஒளி நுண்ணோக்கியியலில் இது பயன்படுகிறது. 

கொறித்துத் தின்கிற பிராணிகளான கொறிணிகளிடத்தில் புரோப்பைல் காலெட்டு சிறிதளவு அல்லது எந்தவிதமான புற்றுநோய் விளைவையும் ஏற்படுத்தவில்லை என்று 1993 ஆம் ஆண்டு ஆய்வு ஒன்று தெரிவிக்கிறது. 

புரோப்பைல் காலேட்டு ஒரு ஈசுட்ரோசன் எதிர்ப்பி என்று 2009 ஆம் ஆண்டில் மேற்கொள்ளப்பட்ட ஆய்வு ஒன்று தெரிவிக்கிறது. 


</doc>
<doc id="414017" url="https://ta.wikipedia.org/wiki?curid=414017" title="1191">
1191

1191 (MCXCI) பழைய யூலியன் நாட்காட்டியில் ஒரு செவ்வாய்க்கிழமையில் ஆரம்பமான ஒரு சாதாரண ஆண்டாகும்.







</doc>
<doc id="414020" url="https://ta.wikipedia.org/wiki?curid=414020" title="பள்ளி (மாற்றுப் பயன்பாடுகள்)">
பள்ளி (மாற்றுப் பயன்பாடுகள்)

பள்ளி


</doc>
<doc id="414039" url="https://ta.wikipedia.org/wiki?curid=414039" title="ஊத்துக்குளி வட்டம்">
ஊத்துக்குளி வட்டம்

ஊத்துக்குளி வட்டம், தமிழ்நாட்டின் திருப்பூர் மாவட்டத்தின் 9 வருவாய் வட்டங்களில் ஒன்றாகும். இவ்வட்டம் அவிநாசி வட்டத்தின் சில வருவாய் கிராமங்களைக் கொண்டு எட்டாவது வட்டமாக 12 பிப்ரவரி 2014 அன்று நிறுவப்பட்டது. இதன் நிர்வாகத் தலைமையிடம் ஊத்துக்குளி ஆகும். இந்த வட்டம் 2 உள்வட்டங்களும், 49 வருவாய் கிராமங்களும் கொண்டது.


</doc>
<doc id="414046" url="https://ta.wikipedia.org/wiki?curid=414046" title="அணைக்கட்டு வட்டம்">
அணைக்கட்டு வட்டம்

அணைக்கட்டு வட்டம், தமிழ்நாட்டின் வேலூர் மாவட்டத்தின் 13 வருவாய் வட்டங்களில் ஒன்றாகும். இப்புதிய வட்டம் 12 பிப்ரவரி 2014 அன்று நிறுவப்பட்டது. இவ்வட்டத்தின் வட்டாட்சியர் அலுவலகம் அணைக்கட்டு ஊரில் இயங்குகிறது. மாவட்டத் தலைமையிட நகரமான வேலூருக்கு மேற்கே 17 கிமீ தொலைவில் அணைக்கட்டு வட்டம் உள்ளது. இதன் அஞ்சல் சுட்டு எண் 632101 ஆகும். 

அணைக்கட்டு வட்டம், அணைக்கட்டு, உசூர், பள்ளிகொண்டா மற்றும் ஒடுக்கத்தூர் என நான்கு பிர்கா எனும் குறு வட்டங்களையும், 61 வருவாய் கிராமகங்ளைக் கொண்டுள்ளது. 

இதன் வடக்கே கே. வி. குப்பம் வட்டம், மேற்கே குடியாத்தம் வட்டம், கிழக்கே வேலூர் வட்டம் சூழ்ந்துள்ளது. இவ்வட்டத்தின் அருகமைந்த நகரங்கள் வேலூர், பள்ளிகொண்டா, ஆற்காடு ஆகும். அணைக்கட்டு ஊராட்சி ஒன்றியம் இவ்வட்டத்தில் உள்ளது. 


</doc>
<doc id="414104" url="https://ta.wikipedia.org/wiki?curid=414104" title="தயோகீட்டீன்கள்">
தயோகீட்டீன்கள்

தயோகீட்டீன்கள் "(Thioketenes)" என்பவை RC=C=S என்ற பொது வாய்ப்பாட்டைக் கொண்ட கரிமகந்தகச் சேர்மங்களாகும். இங்குள்ள R என்பது ஆல்க்கைல் அல்லது அரைல் தொகுதியைக் குறிக்கும். தயோகீட்டீன் சேர்மங்கள் கீட்டீன்களை ஒத்த சேர்மங்களாகும். தயோகீட்டீன் என்பதும் CH2=C=S என்ற மூலக்கூற்று வாய்ப்பாட்டைக் கொண்ட ஒரு சேர்மமாகும். எத்தின்தயோன் என்ற இச்சேர்மமே மிக எளிய தயோகீட்டோன் சேர்மமுமாகும். தயோகீட்டீன்கள் வினைத்திறன் மிக்கவையாக உள்ளன. பலபடிகளாக உருவாகும் தன்மையைக் கொண்டுள்ளன. 1,2,3-தயாடையசோல்களை வெப்பச்சிதைவுக்கு உட்படுத்தி நிலையற்ற வேதிச்சேர்மங்களாக சில தயோகீட்டீன்கள் தயாரிக்கப்படுகின்றன . 
பிசு(முப்புளோரோமெத்தில்)தயோகீட்டீன் ((CF3)2C=C=S) என்ற சேர்மம் நிலைப்புத்தன்மை கொண்ட தயோகீட்டீனுக்கு ஓர் அரிய எடுத்துக்காட்டாகும் . S=C=C=C=S என்ற வாய்ப்பாடு கொண்ட கார்பன் துணைசல்பைடு மற்றொரு நிலைப்புத்தன்மை கொண்ட தயோகீட்டீன் ஆகும். 


</doc>
<doc id="414106" url="https://ta.wikipedia.org/wiki?curid=414106" title="தெலுக் இந்தன் மருத்துவமனை">
தெலுக் இந்தன் மருத்துவமனை

தெலுக் இந்தான் மருத்துவமனை ("Teluk Intan Hospital", ) மலேசியா, பேராக், தெலுக் இந்தான் மாவட்டத்தில் உள்ள அரசு மருத்துவமனை ஆகும். 1,730 கிமீ பரப்பளவுள்ள இந்த மருத்துவமனையில் 548 படுக்கைகள் உள்ளன.

இந்தப் புதிய மருத்துவமனை 95 ஆண்டுகள் பழமைவாய்ந்த தெலுக் இந்தான் பழைய மருத்துவமனைக்குப் பதிலாக கட்டப்பட்டது. இந்த புதிய மருத்துவமனை ஜலான் சங்கட ஜோங் சாலையில் அமைந்துள்ளது.

இந்த மருத்துவமனையின் கட்டுமான பணிகள் 1984யில் தொடங்கி மார்ச் மாதம் 28ஆம் திகதி 1987யில் மலேசிய சுகாதார அமைச்சிடம் ஒப்படைக்கப்பட்டது .


</doc>
<doc id="414109" url="https://ta.wikipedia.org/wiki?curid=414109" title="அரீசு காரே">
அரீசு காரே

அரீசு காரே (Harish Khare ) என்பவர் ஓர் இதழாளர் மற்றும் பத்திரிகை ஆசிரியர் ஆவார். 2009 சூன் முதல் 2012 சனவரி வரை இந்தியத் தலைமை அமைச்சரின் ஊடக ஆலோசகராக இருந்தார்.

பின்னர் இந்து ஆங்கில செய்தித்தாளில் பதிப்பாசிரியராக புதுதில்லி அலுவலத்தில் பணிசெய்தார். '21 ஆம் நூற்றாண்டில் நேரு வழி செயல்பாட்டு தலைமைப் பாணியில் இந்தியாவின் ஆளுகை' என்ற இவருடைய திட்டத்திற்காக சவகர்லால் நேரு பரிசு இவருக்கு வழங்கப்பட்டது. திரிபியூன் பத்திரிகைகளின் குழுமத்தில் முதன்மை ஆசிரியராக 2015 சூன் முதல் 2018 மார்ச்சு வரை இருந்தார். ரீனானா ஜாப்வாலா என்ற சமூகச் செயற்பாட்டாளரைத் திருமணம் செய்து கொண்டார்.


</doc>
<doc id="414111" url="https://ta.wikipedia.org/wiki?curid=414111" title="சிஜியாசுவாங்">
சிஜியாசுவாங்

சிஜியாசுவாங் ("Shijiazhuang", ; ) வடக்குச் சீனாவிலுள்ள ஏபெய் மாகாணத்தின் தலைநகரமும் மிகப் பெரும் நகரமும் ஆகும். மாவட்டநிலை நகரமாக நிர்வகிக்கப்படும் சிஜியாசுவாங் பெய்ஜிங்கிற்கு தென்மேற்கே தொலைவிலுள்ளது. இந்த நகரத்தின் நிர்வாகத்தில் எட்டு மாவட்டங்களும் இரண்டு நகர்களும் 12 கவுன்ட்டிகளும் உள்ளன.

2015 கணக்கெடுப்பின்படி இதன் மக்கள்தொகை 10,701,600 இதில் 4,303,700 பேர் ஏழு மாவட்டங்கள் அடங்கிய நடுவ ("அல்லது மெட்ரோ") பகுதியில் வாழ்கின்றனர். சிஜியாசுவாங் மக்கள்தொகை பெருநிலச் சீனாவில் 12ஆவது ஆகும்.

1949இல் சீன மக்கள் குடியரசு நிறுவப்பட்ட பின்னர் சிஜியாசுவாங் குறிப்பிடத்தக்க வளர்ச்சி கண்டுள்ளது. பெருநகரப் பகுதியின் மக்கள்தொகை கடந்த 30 ஆண்டுகளில் நான்கு மடங்காக ஆகியுள்ளது. 2008 முதல் 2011 வரை செயலாக்கப்பட்ட மூன்றாண்டுத் திட்டத்தின்படி நகரம் சீரமைக்கப்பட்டு பசுமை பகுதிகளும் புதிய கட்டிடங்களும் சாலைகளும் கட்டமைக்கப்பட்டுள்ளன. தொடர்வண்டி நிலையம், வானூர்தி நிலையம், நிலத்தடி தொடருந்து சேவை திறக்கப்பட்டுள்ளன.

தைஹாங் மலைகளுக்கு கிழக்கில் சிஜியாசுவாங் அமைந்துள்ளது; இந்த மலைத்தொடர் வடக்குத் தெற்காக பரவியுள்ளது. இதன் சராசரி உயரம் ஆகும். இதனால் சிஜியாசுவாங்கில் மலையேற்றம், மிதிவண்டி தடங்கள், வெளிப்புற விளையாட்டுக்கள் பரவலாக உள்ளன. 



</doc>
<doc id="414117" url="https://ta.wikipedia.org/wiki?curid=414117" title="தையுவான்">
தையுவான்

தையுவான் ("Taiyuan", , அல்லது (), ()) சீன மக்கள் குடியரசில். சான்சி மாகாணத்தின் தலைநகரமும் மிகப் பெரும் நகரமுமாகும். சீனாவின் முதன்மையான தயாரிப்பு நிறுவனங்கள் அமைந்துள்ள நகரங்களில் ஒன்றாகும். இந்நகரத்தின் நீண்ட காலக்கோட்டில் பல சீன அரசுமரபுகளின் தலைநகரமாக இது விளங்கியுள்ளது. இதனால் இது () என்றும் குறிப்பிடப்படுகின்றது.



</doc>
<doc id="414133" url="https://ta.wikipedia.org/wiki?curid=414133" title="பேரணாம்பட்டு வட்டம்">
பேரணாம்பட்டு வட்டம்

பேரணாம்பட்டு வட்டம், தமிழ்நாட்டின் வேலூர் மாவட்டத்தின் வேலூர் வருவாய் கோட்டத்தில் அமைந்த ஐந்து வருவாய் வட்டங்களில் ஒன்றாகும். மேலும் வேலூர் மாவட்டத்தின் 13 வருவாய் வட்டங்களில் ஒன்றாகும். இதன் வட்டாட்சியர் அலுவலகம் பேரணாம்பட்டு ஊரில் இயங்குகிறது. பேரணாம்பட்டு வட்டத்தில் "பேரணாம்பட்டு", "மேப்பட்டி" மற்றும் "வாலாத்தூர்" என மூன்று குறு வட்டங்களையும், 52 வருவாய் கிராமங்களையும் கொண்டது. 

[[

</doc>
<doc id="414135" url="https://ta.wikipedia.org/wiki?curid=414135" title="நெமிலி வட்டம்">
நெமிலி வட்டம்

நெமிலி வட்டம், தமிழ்நாட்டின் வேலூர் மாவட்டத்தின் ராணிப்பேட்டை வருவாய்க் கோட்டத்தின் நான்கு வருவாய் வட்டங்களில் ஒன்றாகும். மேலும் வேலூர் மாவட்டத்தின் 13 வட்டங்களில் ஒன்றாகும். 

இவ்வட்டம் அரக்கோணம் வட்டத்தின் சில வருவாய் கிராமங்களைக் கொண்டு 2016ல் நிறுவப்பட்டது. 

இதன் நிர்வாகத் தலைமையிடம் மற்றும் வட்டாட்சியர் அலுவலகம் நெமிலியில் இயங்குகிறது.

நெமிலி வட்டம் நெமிலி, காவேரிப்பாக்கம், பானாவரம் மற்றும் பனப்பாக்கம் என 4 குறு வட்டங்களையும், 77 வருவாய் கிராமங்களையும் கொண்டுள்ளது. 


</doc>
<doc id="414136" url="https://ta.wikipedia.org/wiki?curid=414136" title="நாட்ராம்பள்ளி வட்டம்">
நாட்ராம்பள்ளி வட்டம்

நாட்ராம்பள்ளி வட்டம், தமிழ்நாட்டின் வேலூர் மாவட்டத்தின் 13 வருவாய் வட்டங்களில் ஒன்றாகும். இவ்வட்டம் ஆம்பூர் வட்டத்தின் இரண்டு குறு வட்டங்களைக் கொண்டு 12 பிப்ரவரி 2014 அன்று நிறுவப்பட்டது. இவ்வட்டத்தின் வட்டாட்சியர் அலுவலகம் நட்ராம்பள்ளியில் இயங்குகிறது. 

இவ்வட்டம் திருப்பத்தூர் வருவாய் கோட்டத்தில் அமைந்த 4 வட்டங்களில் ஒன்றாகும். இவ்வட்டம் நட்ராம்பள்ளி மற்றும் "அம்மன்கோயில்" என இரண்டு குறு வட்டங்களைக் கொண்டுள்ளது. நாட்ராம்பள்ளி வருவாய் வட்டத்தில் 30 வருவாய் கிராமம்|வருவாய் கிராமங்கள்]] உள்ளது.


</doc>
<doc id="414139" url="https://ta.wikipedia.org/wiki?curid=414139" title="திருவொற்றியூர் வட்டம்">
திருவொற்றியூர் வட்டம்

திருவொற்றியூர் வட்டம், தமிழ்நாட்டின், திருவள்ளூர் மாவட்டத்தின் மாதவரம் வட்டத்தின் பகுதிகளைக் கொண்டு 12 பிப்ரவரி 2014 அன்று புதிதாக நிறுவப்பட்டது. 

பின்னர் 4 சனவரி 2018 அன்று திருவொற்றியூர் வட்டம் சென்னை மாவட்டத்துடன் இணைக்கப்பட்டது.இதன் நிர்வாகத் தலைமையிட வட்டாட்சியர் அலுவலகம் திருவொற்றியூரில் இயங்குகிறது.

இவ்வட்டத்தின் முக்கியப் பகுதிகள் மணலி, திருவொற்றியூர், கத்திவாக்கம் மற்றும்எண்ணூர் ஆகும்.

திருவொற்றியூர் வட்டம், திருவொற்றியூர் மற்றும் மணலி என இரண்டு குறுவட்டங்களைக் கொண்டது. திருவொற்றியூர் குறுவட்டம் 4 வருவாய் கிராமங்களும், மணலி குறுவட்டம் 11 வருவாய் கிராமங்களும் கொண்டது. 




</doc>
<doc id="414145" url="https://ta.wikipedia.org/wiki?curid=414145" title="கீழ்பாக்கம் அரசு மனநல மருத்துவமனை">
கீழ்பாக்கம் அரசு மனநல மருத்துவமனை

கீழ்பாக்கம் அரசு மனநல மருத்துவமனை என்பது தமிழ்நாட்டின் சென்னை கீழ்ப்பாக்கத்தில் உள்ள ஒரு அரசு மனநல மருத்துவமனையாகும். இதோடு இணைந்து ஒரு மனநல காப்பகமும் இயங்கிவருகிறது. 2012 ஆண்டுவாக்கில் இங்கு 1500க்கும் மேற்பட்டவர்கள் உள்நோயாளிகளாக சிகிச்சை பெற்று வந்தனர்.
1794 வாக்கில் வாலென்டின் கனோலி என்ற பிரித்தானிய அதிகாரி சென்னை புரசைவாக்கத்தில் சிறு அளவில் துவக்கிய மனநலக் காப்பகமே இந்த மருத்துவமனையின் துவக்கமாக கருதப்படுகிறது. 
அந்நாள்களில், வெள்ளை அதிகாரிகளும், போர் வீரர்களும் மட்டுமே இந்தப் பித்தர் இல்லத்தில் சேர்க்கப்பட்டனர். இந்த விடுதிக்கான வாடகையும், மருத்துவருக்கான சம்பளத்தையும் கிழக்கிந்திய கம்பெனி கொடுத்துவந்திருக்கிறது. இ்வாறு ஐம்பதாண்டு காலம் விடுதி வாடகைப் பணமாக சுமார் 3 லட்சத்து 50 ஆயிரம் ரூபாய்வரை செலவழிக்கப்பட்டது. இதைக் கணக்குப் பார்த்த மதராஸ் அரசாங்கம், தாமே புதியதாக ஒரு கட்டிடத்தைப் பழைய கீழ்ப்பாக்கம் பகுதியில் கட்டலாம் என முடிவு செய்தது. இதையறிந்த அப்பகுதிவாசிகள் தங்கள் பகுதிக்கு மனநலக் காப்பகம் வருவதை எதிர்த்தனர். தங்களது எதிர்ப்பை 1851 திசம்பரில் அரசாங்கத்துக்கு அளித்த ஒரு மனு மூலமாகத் தெரிவித்தனர். அரசாங்கமும் இதைத் துவக்குவதால் ஏற்படும் எதிர்ப்பைக்கண்டு திட்டத்தை ஒத்திவைத்தது பிறகு அரசானது விடுதிக்கு இடம் தர விரும்புபவர்கள் முன்வரலாம் என்று விளம்பரம் செய்தது. அதன்படி 1856-57 "லோகாக்ஸ் கார்டன்ஸ்" என்ற இடம் அரசால் வாங்கப்பட்டது. அதன் பிறகு சிப்பாய்ப் புரட்சி ஏற்பட்டதால் இத்திட்டம் ஒத்திவைக்கப்பட்டது. சிக்கல்கள் தீர்ந்த நிலையில், முன்பு வாங்கப்பட்ட அந்த இடத்தில் விடுதியைக் கட்ட 1867 சனவரியில் அரசு ஒப்புதல் அளித்தது. அதன்படி 1871 மே 15இல் விடுதி கட்டிமுடிக்கப்பட்டு 145 நோயாளிகளுடன் செயல்படத் தொடங்கியது. 1891இம் இருபாலருமாக 627 நோயாளிகள்வரை சிகிச்சைக்கு வந்து சென்றனர்.

1922இல் பைத்தியக்கார விடுதி என்ற பொருள்தரக்கூடிய ‘லூனாட்டிக் அசைலம்’ என்ற பெயரானது ‘கவர்ன்மென்ட் மென்டல் ஹாஸ்பிட்டல்’ என்று மாற்றப்பட்டது. இருபதாம் நூற்றாண்டின் துவக்கத்தில் இளங்கலை மருத்துவ மாணவர்களுக்கான மனநல மருத்துவப் படிப்பு அறிமுகப்படுத்தப்பட்டது. துவக்கக்காலத்தில் காலத்தில் பெரும்பாலும் காவல் நிலையம், நீதிமன்றம் மூலமாக வரும் நபர்கள் மட்டுமே இங்கு உள்ள மனநலக் காப்பகத்தில் பராமரிக்கப்பட்டார்கள். 1950க்குப் பிறகுதான் இங்கு உறவுக்காரர்களே நேரடியாக நோயாளிகளைக் கூட்டி வரும் முறை கொண்டு வரப்பட்டது. துக்கத்தில், உள் நோயாளிகளுக்கு மட்டுமே மருத்துவம் அளிக்கப்பட்டு வந்தது. 1947 ஆம் ஆண்டில்தான் ‘புறப்பிணியாளர் பகுதி’ துவக்கப்பட்டது. அதன்பிறகு, அதிகரித்து வந்த தேவையையொட்டி குழந்தைகள் பிரிவு, பெண் மனநோயாளிகளுக்கான பிரிவு என்று புதிதாகப் பல பிரிவுகள் தொடங்கப்பட்டன. சிறைச்சாலை போல பெரிய கதவுகள், இரும்புக் கம்பிகள் என இருந்த காப்பகத்தின் தோற்றம் படிப்படியாக பின்பு மாற்றப்பட்டது.


</doc>
<doc id="414146" url="https://ta.wikipedia.org/wiki?curid=414146" title="மதுரவாயல் வட்டம்">
மதுரவாயல் வட்டம்

மதுரவாயல் வட்டம், தமிழ்நாட்டின், சென்னை மாவட்டத்தில் அமைந்த 12 வருவாய் வட்டங்களில் ஒன்றாகும்.மதுரவாயல் வட்டம் 12 பிப்ரவரி 2014 அன்று புதிதாக நிறுவப்பட்டது. இதன் நிர்வாகத் தலைமையிட வட்டாட்சியர் அலுவலகம் மதுரவாயலில் இயங்குகிறது. இவ்வட்டத்தின் முக்கியப் பகுதிகள் போரூர், ராமாபுரம் மற்றும் மதுரவாயல் ஆகும்.

மதுரவாயல் வட்டம் மதுரவாயல் மற்றும் போரூர் என இரண்டு குறு வட்டங்களைக் கொண்டது. 



</doc>
<doc id="414148" url="https://ta.wikipedia.org/wiki?curid=414148" title="அம்பத்தூர் வட்டம்">
அம்பத்தூர் வட்டம்

அம்பத்தூர் வட்டம், தமிழ்நாட்டின், திருவள்ளூர் மாவட்டத்தில் அமைந்த 10 வருவாய் வட்டங்களில் ஒன்றாகும். இதன் நிர்வாகத் தலைமையிட வட்டாட்சியர் அலுவலகம் அம்பத்தூரில் இயங்குகிறது. 

இவ்வட்டம் அம்பத்தூர் மற்றும் கொரட்டூர் என குறு இரண்டு குறு வட்டங்களைக் கொண்டது. 


</doc>
<doc id="414153" url="https://ta.wikipedia.org/wiki?curid=414153" title="கீர்த்தனாரஞ்சிதம்">
கீர்த்தனாரஞ்சிதம்

கீர்த்தனாரஞ்சிதம் என்பது ஒரு இசுலாமிய, கருநாடக இசைக் கீர்த்தனைகள் அடங்கிய நூலாகும். இதை கர்னாடக இசையை முறைப்படி கற்றுத் தேர்ந்தவரான "முஹம்மது அப்துல்லா லெப்பை" என்பவர் பாடிய கீர்த்தனைகளின் தொகுப்பாகும். இந்த நூலை 1909இல் அவர் பதிப்பித்து வெளியிட்டார். இந்த நூலில் 90 கீர்த்தனைகள் இசைக்குறிப்புகளோடு உள்ளன. 1963இல் இரண்டாம் பதிப்பாக இலங்கையில் இது வெளிவந்தது. தற்போது முஹம்மது அப்துல்லா லெப்பையின் பெயரன்களால் மூன்றாம் பதிப்பாக நூலை வெளியிட பணிகள் நடந்துவருகின்றன. காயல்பட்டினம் பள்ளிவாசல்களில் மூத்த இசுலாமிய இசைஞர்களால் முன்னோர் பாடிய அதே ராகத்தில், அதே மரபு சார்ந்த முறையில் இன்றும் பாடப்படுகின்றன.

கீர்த்தனாரஞ்சிதம், தமிழிணைய மின்னூலகத்தில்


</doc>
<doc id="414156" url="https://ta.wikipedia.org/wiki?curid=414156" title="வேப்பூர் வட்டம்">
வேப்பூர் வட்டம்

வேப்பூர் வட்டம், தமிழ்நாட்டின், கடலூர் மாவட்டத்தில் அமைந்த 10 வருவாய் வட்டங்களில் ஒன்றாகும். இவ்வட்டம் விருத்தாச்சலம் வட்டத்தின் சில வருவாய் கிராமங்களைக் கொண்டு 12 பிப்ரவரி 2014 அன்று புதிதாக நிறுவப்பட்டது. இதன் நிர்வாகத் தலைமையிட வட்டாட்சியர் அலுவலகம் வேப்பூரில் இயங்குகிறது. வேப்பூர் வட்டத்தில் 53 வருவாய் கிராமங்கள் உள்ளது.

வேப்பூர் வருவாய் வட்டத்தில் நல்லூர் ஊராட்சி ஒன்றியம் உள்ளது.


</doc>
<doc id="414157" url="https://ta.wikipedia.org/wiki?curid=414157" title="மின்சாணவளியாக்கல்">
மின்சாணவளியாக்கல்

மின்சாணவளியாக்கல் "(Electromethanogenesis)" என்பது மின்னெரிபொருள் உற்பத்தி செய்யப் பயன்படும் ஒரு தயாரிப்பு முறையாகும். இம்முறையை மின்மீத்தேனாக்கல் என்றும் அழைக்கலாம். இம்முறையில் மின்னோட்டம் மற்றும் கார்பனீராக்சைடு முதலானவை நேரடியாக உயிரினச் செயற்பாடு மூலம் மீத்தேனாக மாற்றப்படுகின்றன. நுண்ணுயிர் மின்னாற்பகுப்பு மின்கலங்களில் இந்த ஒடுக்கவினை மேற்கோள்ளப்படுகிறது. செங் மற்றும் லோகன் ஆகியோர் 2009 ஆம் ஆண்டில் வெளியிட்ட ஒரு கட்டுரையில், 96 சதவீத உற்பத்தி செயல்திறனை 1.0 வோல்ட்டு மின்னோட்டத்தைப் பயன்படுத்தி பெற முடியும் என்று தெரிவித்துள்ளனர். 


</doc>
<doc id="414159" url="https://ta.wikipedia.org/wiki?curid=414159" title="புவனகிரி வட்டம்">
புவனகிரி வட்டம்

புவனகிரி வட்டம், தமிழ்நாட்டின், கடலூர் மாவட்டத்தில் அமைந்த 10 வருவாய் வட்டங்களில் ஒன்றாகும். இவ்வட்டம் 12 பிப்ரவரி 2014 அன்று புதிதாக நிறுவப்பட்டது. இதன் நிர்வாகத் தலைமையிட வட்டாட்சியர் அலுவலகம் புவனகிரியில் இயங்குகிறது. இவ்வட்டம் 73 வருவாய் கிராமங்கள் கொண்டது. <refபுவனகிரி வட்டத்தின் 73 வருவாய் கிராமங்கள்</ref> மேல்புவனகிரி ஊராட்சி ஒன்றியம் இவ்வட்டத்தில் உள்ளது.



</doc>
<doc id="414160" url="https://ta.wikipedia.org/wiki?curid=414160" title="மின்னீரியமாக்கல்">
மின்னீரியமாக்கல்

மின்னீரியமாக்கல் "(Electrohydrogenesis)" என்பது ஐதரசன் வாயுவை உற்பத்தி செய்யப் பயன்படும் ஒரு தயாரிப்பு முறையாகும். இம்முறையை மின்னைதரசனாக்கல், உயிரிவினையூக்க மின்னாற்பகுப்பு முறை என்ற பெயர்களாலும். அழைக்கலாம். இத்தயாரிப்பு முறையில் கரிமப் பொருட்கள் பாக்டீரியா மூலம் சிதைக்கப்பட்டு ஐதரசன் வாயு தயாரிக்கப்படுகிறது . கரிமப்பொருளும் தண்ணீரும் கொண்ட மேம்படுத்தப்பட்ட எரிபொருள் மின்கலம் இதற்காகப் பயன்படுத்தப்படுகிறது.
சிறிதளவு மின்சாரமான 0.2–0.8 வோல்ட்டு அளவு மின்னோட்டத்தை மட்டும் பயன்படுத்தினாலேயே 288 சதவீதம் உற்பத்தி செயல்திறனை அடைய முடியும் என்று அசல் கட்டுரை தெரிவிக்கிறது. பயன்படுத்தப்படும் மின்னோட்டத்தின் அளவுக்கு தகுந்தபடி உற்பத்தி திறனும் அதிகரிக்கும் என்றும் கூறப்படுகிறது. வீணாகும்வெப்பம் ஒட்டுமொத்த உற்பத்தித் திறனை பாதிக்கிறது. செங் மற்றும் லோகன் ஆகியோர் இத்தயாரிப்பு முறையைக் கண்டறிந்தனர்.


</doc>
<doc id="414163" url="https://ta.wikipedia.org/wiki?curid=414163" title="பூதலூர் வட்டம்">
பூதலூர் வட்டம்

பூதலூர் வட்டம், தமிழ்நாட்டின், தஞ்சாவூர் மாவட்டத்தில் அமைந்த 9 வருவாய் வட்டங்களில் ஒன்றாகும். இவ்வட்டம் பூதலூர் ஊராட்சி ஒன்றியத்தின் ஊராட்சிகளைக் கொண்டு 12 பிப்ரவரி 2014 அன்று புதிதாக நிறுவப்பட்டது. இதன் நிர்வாகத் தலைமையிட வட்டாட்சியர் அலுவலகம் பூதலூரில் இயங்குகிறது. 

இவ்வட்டம் ஆகாரப்பேட்டை, திருக்காட்டுபள்ளி, பூதலூர் மற்றும் செங்கிப்பட்டி என நான்கு உள்வட்டங்களும் 63 வருவாய் கிராமங்களும் கொண்டது.



</doc>
<doc id="414166" url="https://ta.wikipedia.org/wiki?curid=414166" title="சேலம் தெற்கு வட்டம்">
சேலம் தெற்கு வட்டம்

சேலம் தெற்கு வட்டம், தமிழ்நாட்டின், சேலம் மாவட்டத்தில் அமைந்த 13 வருவாய் வட்டங்களில் ஒன்றாகும். இவ்வட்டம் சேலம் வட்டத்தின் தெற்குப் பகுதிகளைக் கொண்டு 12 பிப்ரவரி 2014 அன்று புதிதாக நிறுவப்பட்டது. இதன் நிர்வாகத் தலைமையிட வட்டாட்சியர் அலுவலகம் சேலம் நகரத்தில் இயங்குகிறது. 

சேலம் தெற்கு வட்டம் 49 வருவாய் கிராமங்களைக் கொண்டுள்ளது. 



</doc>
<doc id="414167" url="https://ta.wikipedia.org/wiki?curid=414167" title="சேலம் மேற்கு வட்டம்">
சேலம் மேற்கு வட்டம்

சேலம் மேற்கு வட்டம், தமிழ்நாட்டின், சேலம் மாவட்டத்தில் அமைந்த 13 வருவாய் வட்டங்களில் ஒன்றாகும். இவ்வட்டம் சேலம் வட்டத்தின் மேற்கு பல பகுதிகளைக் கொண்டு 12 பிப்ரவரி 2014 அன்று புதிதாக நிறுவப்பட்டது. இதன் நிர்வாகத் தலைமையிட வட்டாட்சியர் அலுவலகம் சேலம் நகரத்தில் இயங்குகிறது. 

சேலம் மேற்கு வட்டம் 40 வருவாய் கிராமங்களைக் கொண்டுள்ளது. 



</doc>
<doc id="414170" url="https://ta.wikipedia.org/wiki?curid=414170" title="விக்கிரவாண்டி வட்டம்">
விக்கிரவாண்டி வட்டம்

விக்கிரவாண்டி வட்டம், தமிழ்நாட்டின், விழுப்புரம் மாவட்டத்தில் அமைந்த 13 வருவாய் வட்டங்களில் ஒன்றாகும். இவ்வட்டம் விக்கிரவாண்டி ஊராட்சி ஒன்றியத்தில் உள்ள ஊராட்சிகளைக் கொண்டு 12 பிப்ரவரி 2014 அன்று புதிதாக நிறுவப்பட்டது. இதன் நிர்வாகத் தலைமையிட வட்டாட்சியர் அலுவலகம் விக்கிரவாண்டி நகரத்தில் இயங்குகிறது. 

விக்கிரவாண்டி வருவாய் வட்டத்தில் 116 வருவாய் கிராமங்கள் உள்ளது.



</doc>
<doc id="414174" url="https://ta.wikipedia.org/wiki?curid=414174" title="கேம்ப்சு குயினோலின் தொகுப்பு">
கேம்ப்சு குயினோலின் தொகுப்பு

கேம்ப்சு குயினோலின் தொகுப்பு "(Camps quinoline synthesis)" என்பது ஆர்த்தோ-அசைலமினோ அசிட்டோபீனோன் சேர்மத்தை ஐதராக்சைடு அயனியைப் பயன்படுத்தி A மற்றும் B என்ற இரண்டு வேறுபட்ட ஐதராக்சிகுயினோலின் விளைபொருள்களாக மாற்றுகின்ற ஒரு வகை வினையாகும் 

ஐதராக்சிகுயினோலின் விளைபொருட்களின் உருவாதல் விகிதம் வினை நிகழும் நிபந்தனைகளையும், தொடக்கப்பொருளின் கட்டமைப்பையும் சார்ந்தே அமைகிறது. இவ்வினையின் விளைபொருள் ஒரு ஈனால் வடிவ குயினோலின் என்று சித்தரிக்கப்பட்டாலும், திண்ம மற்றும் கரைசல் நிலைகளில் பெரும்பாலும் கீட்டோ வடிவ குயினோலின் உருவாகலாம் என்று நம்பப்படுகிறது. உருவாகும் சேர்மமும் குயினோலோன் ஆக விளைகிறது . 

கேம்ப்சு குயினோலின் தொகுப்பு வினைக்குரிய எடுத்துக்காட்டு இங்கே தரப்படுகிறது :


</doc>
<doc id="414185" url="https://ta.wikipedia.org/wiki?curid=414185" title="பிரீட்லேன்டர் தொகுப்புவினை">
பிரீட்லேன்டர் தொகுப்புவினை

பிரீட்லேன்டர் தொகுப்புவினை "(Friedländer synthesis)" என்பது 2-அமினோபென்சால்டிகைடு சேர்மம் கீட்டோன்களுடன் வினைபுரிந்து குயினோலின் வழிபெறுதிகள் உருவாகும் வேதி வினையாகும் with ketones to form quinoline derivatives.. செருமானிய வேதியியலாளர் பால் பிரீட்லேன்டர் (1857–1923) இவ்வினையைக் கண்டறிந்ததால் அவரை சிறப்பிக்கும் வகையில் இவ்வினைக்கு பிரீட்லேன்டர் தொகுப்புவினை எனப்பெயரிடப்பட்டது. 

பிரீட்லேன்டர் தொகுப்புவினையானது முப்புளோரோஅசிட்டிக் அமிலம் , தொலுயீன்சல்போனிக் அமிலம், அயோடின் மற்றும் லூயிசு அமிலம் ஆகிய வினையூக்கிகளின் துணையோடு நிகழ்கிறது. 
வினையைப் பற்றிய பல்வேறு விமர்சனங்கள் வெளியிடப்பட்டன.

பிரீட்லேன்டர் தொகுப்புவினைக்கு இரண்டு வினைவழி முறைகள் சாத்தியமாகின்றன. முதலாவது வினைவழி முறையில் 2-அமினோபதிலீடு கார்பனைல் சேர்மம் 1 மற்றும் கார்பனைல் சேர்மம் 2 ஆகியவை வினைவீதத்தை உறுதிசெய்யும் படிநிலை வழியாக ஆல்டால் கூட்டு விளைபொருளாக 3 உருவாகின்றன. உருவான இந்த இடைநிலை விளைபொருள் நீக்கல் வினை மூலம் தண்ணீரை இழந்து நிறைவுறா கார்பனைல் சேர்மம் 4 உருவாகிறது. பின்னர் மீண்டும் ஒருமுறை இமைனிலிருந்து தண்ணீரை இழந்து குயினோலினாக 7 உருவாகிறது. 

இரண்டாவது வினைவழி முறையில் முதலாவது படிநிலை சிகிப் காரம் விளைபொருள் 5 ஆக உருவாகி தொடர்ந்து ஆல்டால் வினையும் 6 மற்றும் நீக்கல் வினையும் நிகழ்ந்து 7 விளைபொருள் உருவாகிறது 


</doc>
<doc id="414188" url="https://ta.wikipedia.org/wiki?curid=414188" title="குருவிக்கரம்பை சண்முகம்">
குருவிக்கரம்பை சண்முகம்

குருவிக்கரம்பை சண்முகம் திரைப்பட பாடலாசிரியர் ஆவார்.தஞ்சை மாவட்டம் குருவிக்கரம்பை என்கிற குக்கிராமத்தில் பிறந்தவர் சண்முகம். இளம் வயதிலேயே இவருக்கு கவிதை எழுதும் ஆற்றல் கைக்கு வந்தது. பாரதிதாசன் மீது அளவு கடந்த பற்றுக் கொண்டிருந்த சண்முகம், அவரது மாணவர்களுள் ஒருவராக இருந்து கவிப்புலமையை மேம்படுத்தினார்.<ref > </ref ><ref > </ref ><ref > </ref >



</doc>
<doc id="414199" url="https://ta.wikipedia.org/wiki?curid=414199" title="அசா-டையீல்சு-ஆல்டர் வினை">
அசா-டையீல்சு-ஆல்டர் வினை

அசா-டையீல்சு-ஆல்டர் வினை "( Aza-Diels–Alder reaction)" என்பது இமைன்கள் மற்றும் டையீன்களை டெட்ராஐதரோபிரிடின்களாக மாற்றக்கூடிய ஒரு வினையாகும். சிறு திறுத்தங்களுடன் மேற்கொள்ளப்படும் டையீசு-ஆல்டர் வினையே இந்தக் கரிம வினையாகும். இவ்வினையில் டையீன் அல்லது டையீனோபைலின் ஒரு பகுதியாக நைட்ரசன் அணு அமைகிறது. 

அமீன் மற்றும் பார்மால்டிகைடைப் பயன்படுத்தி இமைன் பெரும்பாலும் வினைத்தளத்தில் உருவாக்கப்படுகிறது. சைக்ளோபென்டாடையீன் உடன் பென்சைலமீன் வினைபுரிந்து அசா நார்போர்னீன் என்ற சேர்மம் உருவாதலை இதற்கு உதாரணமாகக் கூறலாம் 

ஆடியெதிர்தெரிவு டையீல்சு-ஆல்டர் வினையில் ஓர் அனிலீன், பார்மால்டிகைடு மற்றும் வளையயெக்சினோன் ஆகியனவற்றின் வினையில் டையீனின் வினை மட்டுப்படுத்தப்பட்டாலும் கூட (எசு)-புரோலினால் வினையூக்கம் செய்யப்படுகிறது 

அரோமாட்டிக் அமீனுடன் பார்மால்டிகைடு வினைபுரிந்து இமைன் மற்றும் கீட்டோனுடன் புரோலின் வினை புரிந்து டையீன் உருவாதலுடன் இந்த வினையூக்கச் சுழற்சி வினை தொடங்குகிறது. இரண்டாவது படிநிலையில் ஓர் என்டோ டிரிக் வளையமாதல் வினை நிகழ்ந்து சாத்தியமுள்ள இரண்டு ஆடியெதிர் உருக்களில் ஒன்று உருவாகிறது. ஏனெனில் அதிலுள்ள இமைன் நைட்ரசன் அணு எசுஐ- முகத்தின் மேலுள்ள கார்பாக்சிலிக் அமிலத் தொகுதியுடன் இணைந்து ஐதரசன் பிணைப்பை உருவாக்குகிறது. இறுதியாக உருவாகும் அணைவுச்சேர்மம் நீராற்பகுப்பின் மூலம் விளைபொருளை உருவாக்கி மீண்டும் வினையூக்கியை உற்பத்தி செய்கிறது. 

இரண்டு இமைன்களுக்கு இடையில் [4+2] வளையக்கூட்டு வினை Zn(OTf)2 வினையூக்கியால் நிகழ்ந்து டெட்ரா ஐதரோபிரிமிடின் விளைபொருட்கள் உருவாகிறது என்பதை 2014 ஆம் ஆண்டில் தோயில் மற்றும் அவருடன் பணியாற்றிய பணியாளர்களின் அறிக்கை தெரிவிக்கிறது . 


</doc>
<doc id="414212" url="https://ta.wikipedia.org/wiki?curid=414212" title="இசுமத் சுகதாய்">
இசுமத் சுகதாய்

இசுமத் சுகதாய் (பிறப்பு 21 ஆகத்து 1915 - 24 அக்டோபர் 1991) என்பவர் ஒரு இந்திய உருது எழுத்தாளர். 1930 ஆரம்பகாலங்களில் இவர் மார்க்சிய கண்ணோட்டத்துடன் பெரும்பாலும் பெண் பாலினம் மற்றும் பெண்ணியம், நடுத்தர வர்க்க ஆளுமை மற்றும் வர்க்க மோதல்கள் போன்ற கருப்பொருள்களில் இவர் எழுதினார். இலக்கிய யதார்த்தத்தை அடிப்படையாகக் கொண்ட ஒரு பாணியில், இருபதாம் நூற்றாண்டின் இந்திய உருது இலக்கியத்தில் சுகதாய் தன்னை ஒரு குறிப்பிடத்தக்க குரல் என்று நிறுவித்துக்கொண்டார், மேலும் 1976 ஆம் ஆண்டில் இந்திய அரசாங்கத்தால் பத்மஸ்ரீ விருது வழங்கப் பெற்றார்.

இசுமத் சுகதாய் 21 ஆகத்து 1915 ஆம் ஆண்டில் இந்தியாவின் உத்திரப்பிரதேசம் மாநிலத்தில் உள்ள பதாவுன் ஊரில் பிறந்தார். இவரது பெற்றோர் நாசுரத் கானம் மற்றும் மிர்சா கோசம் பாய் சுகதாய். இவரது பெற்றோருக்கு இவருடன் சேர்த்து மொத்தம் பத்து பிள்ளைகள். ஆறு ஆண் பிள்ளைகள் மற்றும் நான்கு பெண் பிள்ளைகள். இவருடன் பிறந்தவர்களில் இவர் ஒன்பதாவது பிள்ளை. சுகதாயின் தந்தை இந்திய அரசின் குடியியல் பணியில் இருந்ததால் தொடர்ந்து பல ஊர்களுக்கு மாறிக் கொண்டே இருக்கும் சூழல் இருந்தது. இதனால் பல்வேறு ஊர்களில் வசிக்கும் சூழல் ஏற்பட்டது. சுகதாய் தனது பெரும்பாலான பிள்ளை பருவத்தை ஜோத்பூர், ஆக்ரா மற்றும் அலிகர் போன்ற ஊர்களில் செழவழித்தார். இவரை தவிர இவருடன் பிறந்த மற்ற அனைத்து சகோதரிகளும் மிக இளம் வயதிலேயே திருமணம் செய்து கொண்டு கணவருடன் சென்றுவிட்டனர் அதனால் பெரும்பாலும் இவரது சகோதரர்களுடன் இருக்கும் நிலை உண்டானது. குறிப்பாக சுகதாய் தனது இரணடாவது மூத்த சகோதரர் மிர்சா அசிம் பாக் சுகதாய் ஒரு நாவலாசியராக தனது குருவாக வழிகாட்டியாக இருந்தார் என்று கூறுகிறார். இவரது சகோதரர்கள் சுகதாயின் பிள்ளை பருவத்தில் பெரும் தாக்கத்தை ஏற்படுத்தியதாகவும் கூறுகிறார். இறுதியாக சுகதாயின் தந்தை குடியியல் பணியில் இருந்து ஓய்வு பெற்றப்ப் பின் இவர்களது குடும்பம் ஆக்ராவில் நிரந்தரமாக வசிக்கத் தொடங்கினர். 


</doc>
<doc id="414234" url="https://ta.wikipedia.org/wiki?curid=414234" title="அல்பைன்">
அல்பைன்

அல்பைன் (Alpine) ஐரோப்பாவின் மேற்கில் உள்ள ஆல்ப்ஸ் மலைத்தொடர்களால் சூழப்பட்ட எட்டு அல்பைன் நாடுகளைக் குறிக்கிறது. அல்பைன் பிரதேசங்களில் கோடைக்காலத்தில் குறைந்த வெப்பமும், குளிர்காலத்தில் அதிக பனியும் கொண்டது. எனவே உலகில் இது போன்ற தட்பவெப்ப நிலைகளைக் கொண்டுள்ள இடங்களை அல்பைன் தட்பவெப்பப் பகுதிகள் என புவியியலாளர்கள் மற்றும் சுற்றுச்சூழலியாளர்கள் குறிப்பிடுவர். இமயமலைத் தொடர்களில் அமைந்த வடக்கு நிலங்கள், திபெத், வடக்கு நேபாளம் போன்ற பகுதிகள் அல்பைன் தட்பவெப்பம் கொண்டுள்ளது. 

சில நேரங்களில் அல்பைன் என்பது கீழ்கண்டவற்றையும் குறிக்கும்:





</doc>
<doc id="414240" url="https://ta.wikipedia.org/wiki?curid=414240" title="அல்பைன் தட்பவெப்பம்">
அல்பைன் தட்பவெப்பம்

அல்பைன் தட்பவெப்பம் (Alpine climate) என்பது உயர்ந்த மலைகளில் மர வரிசைக்கு அப்பால் உள்ள பனிபடர்ந்த மேட்டுப் பகுதியில் அல்லது மலைத்தொடர்களில் காணப்படும் தட்பவெப்பம் ஆகும். 
பூச்சியத்திற்கு குறைவான வெப்பம் காரணமான, மரங்கள் வளர இயலாத பகுதிகளை அல்பைன் தட்பவெப்பப் பகுதிகள் எனக்கூறப்படுகிறது.

கோப்பென் காலநிலை வகைப்பாட்டில் அல்பைன் தட்பவெப்பப் பகுதிகளை, துருவ தட்பவெப்ப பகுதிகளுடன் இணைத்து தொகுதி ஈ யில் வைக்கப்பட்டுள்ளது. ஏனினில் துருவப் பகுதிகளின் தட்பவெப்பம் ஆண்டு முழுவதும் குறைவாகவே உள்ளது. 

நிலநேர்க்கோட்டில் உள்ள பிரதேசங்களைப் பொறுத்து அல்பைன் தட்பவெப்பம் ஆண்டு முழுவதும் மாறுபடும். வெப்ப மண்டலத்தில் அமைந்த 13,679 அடி (4,169 மீ) உயரம் கொண்ட மவுனா லோவாவின் சிகரத்தின்
தட்பவெப்பம் ஆண்டு முழுவதும் ஒரே அளவில் காணப்படுகிறது: 
ஐக்கிய அமெரிக்காவின் நியூ ஹாம்சயர் அருகில் நிலநடுக்கோட்டிற்கு மேல் 6,148 ft (1,874 m உள்ள வாசிங்டன் மலையின் தட்பவெப்பம் ஆண்டு முழுவதும் மாறுபட்டாலும், அதிக வெப்ப நிலை காணப்படுவதில்லை:


</doc>
<doc id="414244" url="https://ta.wikipedia.org/wiki?curid=414244" title="அல்பைன் தூந்திரம்">
அல்பைன் தூந்திரம்

அல்பைன் தூந்திரம் (Alpine tundra) இது ஒரு வகைப்பட்ட இயற்கைப் பிரதேசம் ஆகும். துருவ தூந்திரப் பகுதிகள் போன்று ஆல்ப்ஸ் மற்றும் இமயமலையின் மர வரிசைகளுக்கு அப்பால் உயரந்த மேட்டுப் பகுதிகளில் குட்டைப் புல்வகைகளும், புதர்கள் மட்டுமே வளரும் பிரதேசங்கள் ஆகும். எனவே இத்தூந்திரப் பகுதிகளை அல்பைன் தூந்திரம் என்பர். 

உலகில் உள்ள மிக உயரமான மலைத்தொடர்களில் அல்பைன் தூந்திர தட்பவெப்ப நிலை காணப்படுகிறது. மேலும் இப்பகுதிகளில் பைங்குடில் விளைவு குறைபாட்டின் காரணமாக குட்டைச் செடிகளும், புற்களும், புதர்களும் மட்டும் வளர்கிறது. மரங்கள் வளர்வதில்லை.

துருவ தூந்திரப் பகுதிகள் போன்று அல்பைன் தூந்திரப் பகுதிகளில் ஆண்டு முழுவதும் தட்பவெப்பம், கடுங்குளிராகவும், கோடையில் சிறிது வெப்பமும் காணப்படுகிறது. எனவே அல்பைன் தூந்திரப் பகுதிகளில் மரங்கள் வளர்ச்சியடைவதில்லை. 

அல்பைன் தூந்திரப் பகுதிகள் ஆசியாவின் இமயமலைத் தொடர்களிலும், ஐரோப்பாவின் ஆல்ப்ஸ் மலைத்தொடர்களிலும் அதிகம் காணப்படுகிறது. 



</doc>
<doc id="414246" url="https://ta.wikipedia.org/wiki?curid=414246" title="2018 ஆசிய விளையாட்டுப் போட்டிகளின் பதக்கப் பட்டியல்">
2018 ஆசிய விளையாட்டுப் போட்டிகளின் பதக்கப் பட்டியல்

2018 ஆசிய விளையாட்டு போட்டிகள் அதிகாரப்பூர்வமாக XVIII ஆசிய விளையாட்டு என்றழைக்கப்படுகிறது. இது ஆசிய நாடுகளுக்கு இடையே ஆசிய ஒலிம்பிக் கூட்டமைப்பால் நடத்தப்படும் ஒரு மிகப்பெரிய விளையாட்டுத் திருவிழா. இந்த பான் ஆசியன் பல்துறை விளையாட்டு போட்டிகள் ஜகார்த்தா மற்றும் பலெம்பாங் நகரங்களில் 18 ஆகத்து 2018 இல் தொடங்கி 2 செப்டம்பர் 2018 அன்றுடன் முடிவடைகிறது. ஆசிய விளையாட்டுப் போட்டிகளின் பதக்கப் பட்டியல் கீழே கொடுக்கப்பட்டுள்ளது. 40 வகையான விளையாட்டுகள் என மொத்தம் 462 போட்டிகளை ஆசிய விளையாட்டில் உள்ளது. 

<onlyinclude>

</onlyinclude>



</doc>
<doc id="414251" url="https://ta.wikipedia.org/wiki?curid=414251" title="திருச்செங்கோட்டுத் திருப்பணி மாலை">
திருச்செங்கோட்டுத் திருப்பணி மாலை

திருச்செங்கோட்டுத் திருப்பணி மாலை என்பது தமிழ்நாட்டின், நாமக்கல் மாவட்டம் திருசெங்கோட்டில் உள்ள அர்த்தநாரீசுவரர் கோயிலுக்கு செய்யப்பட்ட திருப்பணிகளைத் தொகுத்துக் கூறும் ஒரு நூலாகும். மாலை என்பது சிற்றிலக்கிய வகைகளில் ஒன்று, அதில் திருப்பணி மாலை என்பது ஒரு தனி வகை. திருப்பணி மாலை என்னும் இலக்கிய வகையானது கோயில் ஒன்றுக்கு எந்தெந்தக் காலத்தில் என்னென்ன திருப்பணிகள் செய்யப்பட்டன, அவற்றை செய்தவர்கள் யார் என்னும் விவரங்களை செய்யுள் வடிவில் தொகுத்துக் கூறும் கோயில் வரலாற்று நூலாகும். 

திருச்செங்கோட்டுத் திருப்பணி மாலையின் ஆசிரியர் "எழுகரை நாட்டு நம்பி" என்னும் "சதாசிவப் பண்டிதர்" என்பவராவார். இந்த நூலானது 364 பாடல்களைக் கொண்டது. இந்நூல் விசய நகர ஆட்சியாளர்கள் தொடங்கி அதன்பிறகு ஆண்ட சிற்றரசர்கள் காலம் வரையில் செய்யப்பட்ட கோயில் திருப்பணிகளை பட்டியல் இடுகிறது. இந்த நூலை 1913இல் தி. அ. முத்துசாமிக் கோனார் பதிப்பித்தார். இந்நூலில் சில பாடல்கள் சிதைந்துவிட்டதாக குறிப்பிடும் பதிப்பாசிரியர். இந்நூல் கூறும் தகவல்களுக்கு பின்னர் ஆங்கிலேயர்களும், தனிநபர்களும் செய்த திருப்பணிகள் பற்றிய தகவல்களை கோனாரே செய்யுள் வடிவில் பாடி இதனுடன் சேர்த்துள்ளார். அவற்றையும் சேர்த்து மொத்தம் 408 செய்யுள்களைக் கொண்ட நூலாக பதிப்பித்துள்ளார். இந்நூல் தரும் செய்திகளையும் கல்வெட்டு ஆதாரங்களையும் ஒப்பிட்டு கல்வெட்டு ஆய்வாளர் வெ. இரா. துரைசாமி இரண்டும் பெரும்பாலும் பொருந்தி போவதாக குறிப்பிட்டுள்ளார். 


</doc>
<doc id="414267" url="https://ta.wikipedia.org/wiki?curid=414267" title="துருவத் தட்பவெப்பம்">
துருவத் தட்பவெப்பம்

துருவத் தட்பவெப்பம் (polar climate), துருவப் பகுதிகளில் கோடைக்காலத்திலும் வெயிலின் தாக்கம் மிகமிகக் குறைவாக உணரப்படுகிறது. வட துருவம் மற்றும் தென் துருவப் பிரதேசங்களின் சராசரி வெப்பம் குறைவாக உள்ளது. புவியின் 20% பகுதிகள் துருவத் தட்பவெப்பம் கொண்டுள்ளது.

பெரும்பாலன துருவத் தட்பவெப்ப பிரதேசங்கள் நிலநடுக் கோட்டிற்கு வடக்கேயும், தெற்கேயும் அமைந்துள்ளது. துருவப் பிரதேசத்தின் கோடைக்காலத்தின் நீண்ட பகல் நேரமும், குளிர்காலத்தின் பகல் நேரம் குறுகியதாகவும் உள்ளது. மேலும் துருவப் பகுதிகளில் கோடைக்காலமும், குளிர்காலமும் நீண்டதாக உள்ளது. துருவத் தட்பவெப்பம் காரணமாக இப்பிரதேசங்கள் மரங்கள் அற்ற, பனி மூடிய தூந்திரப் பிரதேசமாக உள்ளது. 

துருவ தட்பவெப்பம் இரு வகைப்படும்: அவைகள் ET எனப்படும் தூந்திர தட்பவெப்பம் மற்றும் EF எனப்படும் பனி மூடிய தட்பவெப்பம் ஆகும். தூந்திர தட்பவெப்ப காலநிலையில் ஆண்டின் ஒரு மாத சராசரி வெப்பம் 0 °C (32 °F) மேலாக இருக்கும். பனி மூடிய துருவ தட்பவெப்ப காலநிலையில் ஆண்டு முழுவதும் வெப்பம் கீழ் இருக்கும்.

தூந்திர தட்பவெப்ப நிலையில் உள்ள பிரதேசத்தில் மரங்கள் வளராது. இருப்பினும் சிறப்பான சிறு புல் வகைகள், புதர்கள் வளரும். பனி மூடிய தட்பவெப்ப நிலையில் உள்ள பிரதேசங்களில் பனி உருகும் வரை புற்களும், புதர்களும் கூட வளராது. அல்பைன் தட்பவெப்ப பிரதேசஙகளிலும், துருவ தட்பவெப்ப நிலை கொண்டிருக்கும்.

புவியில் அண்டார்டிகாவில் மட்டும் அதிக பனி மூடிய தட்பவெப்ப நிலையில், நிரந்தர பனிச் சிகரங்கள் காணப்படுகிறது. தூந்திர தட்பவெப்ப நிலை கொண்டுள்ள கிரீன்லாந்திலும் நிரந்தர பனி மூடிய சிகரங்கள் உள்ளது. ஸ்காண்டிநேவியா, பெரிங் நீரிணை, சைபீரியா மற்றும் வடக்கு ஐஸ்லாந்து, வடக்கு கனடா, அலாஸ்கா பகுதிகள் தூந்திர தட்பவெப்ப நிலை கொண்டுள்ளது. 

தென் அமெரிக்காவின் தென்கோடியில் உள்ள தியாரா டெல் பியுகோ, தெற்கு சேத்லாந்து தீவுகள் மற்றும் போக்லாந்து தீவுகள் துருவ தட்பவெப்பம் கொண்டுள்ளது. 

ஆர்க்டிக் பெருங்கடல் சூழ்ந்த ஆர்க்டிக் பகுதிகள் ஆண்டு முழுவதும் பனி மலைகளுடன் காணப்படுகிறது.
ஆர்டிக்கின் குளிர்கால தட்பவெப்பம் முதல் முடிய வரை உள்ளது. கோடக்கால தட்பவெப்பம் முதல் முடிய உள்ளது. ஆர்க்டிக் பெருங்கடற் பரப்புகள் தூந்திர பிரதேசமாக உள்ளது.

புவியில் குளிர் அதிகமுள்ள பகுதி அண்டார்டிகா ஆகும். அண்டார்டிகாவின் குறைந்தபட்ச வெப்பம் என ருசியாவின் வஸ்தோக் நிலையம் கணக்கிட்டுள்ளது. 

தொழில்நுட்ப ரீதியாக பார்த்தால் அண்டார்டிகா ஒரு பனிப்பாலைவனம் ஆகும். இங்கு ஆண்டு சராசரி மழைப் பொழிவு ஆகும். 




</doc>
<doc id="414277" url="https://ta.wikipedia.org/wiki?curid=414277" title="குளோரோபென்டாபுளோரோயீத்தேன்">
குளோரோபென்டாபுளோரோயீத்தேன்

குளோரோபென்டாபுளோரோயீத்தேன் "(Chloropentafluoroethane)" என்பது CClF என்ற மூலக்கூற்று வாய்ப்பாட்டைக் கொண்ட குளோரோபுளோரோகார்பன் வகை கரிமச் சேர்மம் ஆகும். ஒரு காலத்தில் குளிர் பதனூட்டியாக இதைப் பயன்படுத்தினார்கள். மான்டிரியல் உடன்படிக்கையைத் தொடர்ந்து 1996 சனவரி 1 முதல் குளோரோபென்டாபுளோரோயீத்தேன் உற்பத்தியும் பயன்பாடும் தடைசெய்யப்பட்டுள்ளது. ஏனெனில் இது ஓசோன் மண்டலத்தைக் குறைக்கும் வல்லமை கொண்ட வேதிச்சேர்மமாகும் .


</doc>
<doc id="414280" url="https://ta.wikipedia.org/wiki?curid=414280" title="குளோரோ அசிட்டமைடு">
குளோரோ அசிட்டமைடு

குளோரோ அசிட்டமைடு "(Chloroacetamide)" என்பது CHClCONH என்ற மூலக்கூற்று வாய்ப்பாட்டைக் கொண்ட குளோரினேற்றம் செய்யப்பட்ட ஒரு கரிமச் சேர்மம் ஆகும். களைக்கொல்லியாகவும் பாதுகாக்கும் பொருளாகவும் இது பயன்படுத்தப்படுகிறது. இச்சேர்மம் நீரில் நன்றாக கரையும். நிறமற்ற படிகங்களாகவும் தனித்தன்மையான மணம் கொண்டதாகவும் இது காணப்படுகிறது. நாட்பட்ட பழைய மாதிரிகள் மஞ்சள் நிறத்தில் காணப்படுகின்றன. 

மெத்தில் எசுத்தரை அமோனியாற்பகுப்பு செய்து குளோரோ அசிட்டமைடு தயாரிக்கப்படுகிறது :

குளோரோ அசிட்டமைடு ஒரு நச்சு வேதிப்பொருளாகும். தோல் மற்றும் கண்களில் எரிச்சலை உண்டாக்கும். ஒவ்வாமை வினையை உண்டாக்கும். இனப்பெருக்கத்தை பாதிக்கும் நச்சாகவும் பிறப்புக் குறைபாடுகளுக்கு காரணமான ஒரு பொருளாகவும் இருக்கலாமென கருதப்படுகிறது . 225 பாகை செல்சியசு வெப்பநிலைக்கு மேல் சூடுபடுத்தும்போது இது சிதைவடைந்து குளோரின், நைட்ரசன் உள்ளிட்ட நச்சு வாயுக்களை உருவாக்குகிறது. 


</doc>
<doc id="414306" url="https://ta.wikipedia.org/wiki?curid=414306" title="ஆய்-காவு">
ஆய்-காவு

ஆய்காவு ("Hǎikǒu", "ஹைகாவ்", ), தென்கிழக்குச் சீனாவின் ஆய்னான் மாகாணத்தின் தலைநகரமும் மிகுந்த மக்கள் வாழும் நகரமும் ஆகும். ஆய்னான் மாகாணத்தின் வடக்குக் கடலோரத்தில் நாண்டு ஆற்றின் கழிமுகத்தில் ஆய்காவு நகரம் அமைந்துள்ளது. இந்த நகரத்தின் வடபகுதியில் ஐதியான் தீவு உள்ளது. 

ஆய்காவு மாவட்டநிலை நகரமாக நிர்வகிக்கப்படுகின்றது. பரப்பில் நான்கு மாவட்டங்களை உள்ளடக்கி உள்ளது. இந்த நான்கு நகரிய மாவட்டங்களில் 2,046,189 மக்கள் வாழ்கின்றனர்.

ஆய்காவு ஓர் துறைமுக நகரம். இன்று பாதிக்கும் மேலான வணிகம் இதன் துறைகளின் மூலமே நடைபெறுகின்றது. அய்னான் பல்கலைக்கழகம் இந்நகரில் உள்ளது; அதன் முதன்மை வளாகம் அய்தியான் தீவில் அமைந்துள்ளது.



</doc>
<doc id="414335" url="https://ta.wikipedia.org/wiki?curid=414335" title="சிவகிரி சமீன்">
சிவகிரி சமீன்

சிவகிரி ஜமீன்  (Sivagiri estate) என்பது பிரித்தானிய இந்தியாவின், சென்னை மாகாணத்தின், திருநெல்வேலி மாவட்டத்தில் இருந்த ஒரு  "சமீந்தார்" பகுதியாகும். இது 125 சதுர கிலோ மீட்டர் பரப்பளவு கொண்டதாக இருந்தது. இதன் தலைநகரம் சிவகிரி நகரமாகும்.

1947 இல் இந்தியா விடுதலைப் பெற்ற நிலையில் சுவிஸ் வங்கிக் கணக்கில் சமீன் குடும்பத்தினரின் பெரும்பாலான சொத்துக்கள் இடமாற்றம் செய்யப்பட்டன என்று சமீனின் ஒரு வாரிசு 2012 சூலை மாதம் தெரிவித்தார்.


</doc>
<doc id="414339" url="https://ta.wikipedia.org/wiki?curid=414339" title="தமிழ்நாட்டுப் பஞ்சம் (1891)">
தமிழ்நாட்டுப் பஞ்சம் (1891)

தமிழ்நாட்டுப் பஞ்சம் 1891 (Tamil Nadu famine of 1891) என்பது தமிழ்நாட்டைத் தாக்கிய ஒரு ஒரு மோசமான பஞ்சமாகும். 

இக்காலக்கட்டத்தில் இராசிபுரம் மற்றும் புதுப்பாளையம் பகுதிகளில் பஞ்சத்தால் பாதிக்கப்பட்ட மக்களுக்கு கஞ்சி, கரும்பு போன்றவற்றை அளித்து குழந்தைசாமி என்ற வள்ளல் உதவினார்.
இந்தப் பஞ்சமானது 'கஞ்சித் தொட்டி பஞ்சம்' என்றும் அறியப்படுகிறது. ஏனென்றால் பஞ்சம் பாதித்தப் பகுதிகளில் குழந்தைசாமி "கஞ்சித் தொட்டி"களைக் கொண்டு கஞ்சி வழங்கியதால் அவ்வாறு அழைக்கப்பட்டது. மேலும் இது தமிழ் மாதமான தாது ஆண்டில் தோன்றியதால் 'தாது காலத்துப் பஞ்சம்' என்றும் அறியப்பட்டது.


</doc>
<doc id="414347" url="https://ta.wikipedia.org/wiki?curid=414347" title="மேல்மலையனூர் வட்டம்">
மேல்மலையனூர் வட்டம்

மேல்மலையனூர் வட்டம், தமிழ்நாட்டின், விழுப்புரம் மாவட்டத்தில் அமைந்த 13 வருவாய் வட்டங்களில் ஒன்றாகும். இதன் நிர்வாகத் தலைமையிட வட்டாட்சியர் அலுவலகம் மேல்மலையனூரில் இயங்குகிறது.

இவ்வட்டம் 80 வருவாய் கிராமங்கள் கொண்டது.

இவ்வட்டத்தில் உள்ள மேல்மலையனூர் ஊராட்சி ஒன்றியம் 55 ஊராட்சிகளைக் கொண்டுள்ளது.



</doc>
<doc id="414351" url="https://ta.wikipedia.org/wiki?curid=414351" title="மரக்காணம் வட்டம்">
மரக்காணம் வட்டம்

மரக்காணம் வட்டம், தமிழ்நாட்டின், விழுப்புரம் மாவட்டத்தில் அமைந்த 13 வருவாய் வட்டங்களில் ஒன்றாகும். விழுப்புரம் வட்டத்தின் கிழக்குக் கடற்கரைப் பகுதிகளைக் கொண்டு மரக்காணம் வட்டம் அமைக்கப்பட்டது. 

இதன் நிர்வாகத் தலைமையிட வட்டாட்சியர் அலுவலகம் மரக்காணத்தில் இயங்குகிறது. மரக்காணம் வட்டம் 60 வருவாய் கிராமங்கள் கொண்டது. 
இவ்வட்டம் மரக்காணம் ஊராட்சி ஒன்றியத்தில் உள்ள 56 ஊராட்சிகளைக் கொண்டது.


</doc>
<doc id="414395" url="https://ta.wikipedia.org/wiki?curid=414395" title="காசிட்டு மக்கள்">
காசிட்டு மக்கள்

காசிட்டு மக்கள் (Kassites) (கிமு 1531 — 1155) பண்டைய அண்மை கிழக்கில், பழைய பாபிலோனிய பேரரசுக்குப் பின், பாபிலோனியாவை கிமு 1531 முதல் கிமு 1155 முடிய 366 ஆண்டுகள் ஆட்சி செய்தவர்கள். 

1595ல் இட்டைட்டு பேரரசினர் பாபிலோனியாவை தாக்கி அழித்த போது, காசிட்டு மக்கள் பாபிலோனியாவைக் கைப்பற்றி துர் - குரிகல்சு நகரத்தில் காசிட்டு வம்சத்தை நிறுவினர். 

இராணுவ பழங்குடி மக்களான காசிட்டு வம்ச ஆட்சியாளர்கள் சிறந்த ஆட்சி நிர்வாகத்தை வழங்கினாலும், உள்ளூரில் செல்வாக்கு பெற இயலவில்லை. காசிட்டு வம்சத்தின் 500 ஆண்டு ஆட்சியில் பாபிலோனிய பண்பாட்டை வளர்த்தெடுத்தனர். காசிட்டு மக்களின் போர்க் குதிரைகள் மற்றும் போர் இரதங்கள் போற்றப்படும் முறை முதன்முதலில் பபிலோனியாவில் அறிமுகப்படுத்தப்பட்டது. 
காசிட்டு மக்களின் தாயகம் தற்கால ஈரானின் சக்ரோசு மலைத்தொடர் ஆகும். ஈல மக்கள், குடியன்களைப் போன்று காசிட்டு மக்களும் மெசொப்பொத்தேமியாவில் தங்களது இராச்சியத்தை நிறுவினர். 
அம்முராபியின் மகன் ஆட்சியில் கிமு 18ம் நூற்றாண்டில் பாபிலோனியா எதிரிகளால் தாக்கப்படும் போது, காசிட்டு மக்கள் பாபிலோனில் குடியேறினர். கிமு 1595ல் பாபிலோன் நகரம் இட்டைட்டு பேரரசால் அழிந்த பின்னர், காசிட்டு மக்கள் துர் - குரிகல்சு நகரத்தை நிறுவி, 1531ல் காசிட்டு வம்ச ஆட்சியை மெசொப்பொத்தேமியாவில் நிறுவி, தற்கால ஈராக் மற்றும் ஈரானின் பெரும்பகுதிகளை ஆட்சி செய்தனர். 

பாபிலோனியப் பெயர்களை காசிட்டு வம்ச மன்னர்கள் சூட்டிக் கொண்டாலும், காசிட்டு மக்களின் பழங்குடி மரபுப்படி வாழ்ந்தனர். காசிட்டு மக்கள் தங்கள் குலமரபை போற்றினர்.

மித்தானி இராச்சிய மக்கள் போன்று காசிட்டு மக்கள், இந்திய-ஐரோப்பிய மொழியை பேசினர். 

காசிட்டு வம்சத்தின் இறுதி எட்டு மன்னர்கள் காலத்தில், காசிட்டு மக்கள் அக்காதியம் மொழி பேசினர். 
காசிட்டு மக்கள் அசிரியர்களுடன் திருமண உறவு பூண்டனர்.



</doc>
<doc id="414402" url="https://ta.wikipedia.org/wiki?curid=414402" title="நிப்பூர்">
நிப்பூர்

நிப்பூர் (Nippur) (சுமேரியம்: "நிப்ரு"), அக்காதியம்: "நிப்பூர்") சுமேரியாவின் பண்டைய அண்மைக் கிழக்கின் நகரங்களில் ஒன்றாகும்.

இந்நகரம் சுமேரியர்களின் கடவுளான மழை மற்றும் அண்டத்தின் ஆட்சியாளரான கடவுள் "என்லிலுக்கு" சிறப்பிடம் தருகிறது.

பண்டைய நிப்பூர் நகரத்தின் தொல்லியல் களங்கள், தற்கால ஈராக் நாட்டின் அல் குவாதிசியா ஆளுனரகத்தின், நுஃபார் சிற்றூரில் உள்ளது.

டைகிரிஸ் ஆற்றின் கரையில், பாக்தாத் நகரத்திலிருந்து தென்கிழக்கில் 160 கிமீ தொலைவில் பண்டைய நிப்பூர் தொல்லியல் நகரம் உள்ளது. 
நிப்பூர் நகரம் தனது சொந்த அரசியல் மேலாதிக்கத்தை என்றும் பேணியதில்லை. ஆனால் ஊர், பாபிலோன், ஈலம் போன்ற மற்ற நகர ஆட்சியாளர்களின் ஆதிக்கத்தை ஏற்றுக்கொண்டது. நிப்பூர் நகரம் "என்லில்" கடவுளின் கோயில் அமைந்திருந்ததால் புனித நகரமாக விளங்கியது. 

சுமேரியாவின் கிஸ் நகர ஆட்சியாளர் என்லில் கடவுளுக்கான கோயிலை நிப்பூரில் முதலில் அமைத்தார். 

கிமு 3000ன் இறுதியில் கிழக்கு செமிடிக் மொழிகளில் ஒன்றான அக்காதியம் பேசிய அக்காடிய ஆட்சியாளர்கள் நிப்பூர் நகரத்தை கைப்பற்றினர். 
அக்காடியப் பேரரசு வீழ்ந்த காலத்தில் நிப்பூர் நகரத்திற்கு உரிய புனித நகரம் என்ற பெருமையை பாபிலோன் நகரத்திற்கு அளிக்கப்பட்டது.

அக்காடிய ஆக்கிரமிப்பிற்குப் பின், ஊர் நகர மூன்றாவது ஊர் வம்ச மன்னர் ஊர் நம்மு என்பவர் நிப்பூர் நகரத்தில் நரம் சின் மற்றும் ஊர் நம்மு கோயில்களை எழுப்பினார். 

கிமு 8ம் நூற்றாண்டில் நிப்பூர் நகரத்தை ஆட்சி செய்த புது அசிரியப் பேரரசர் "இரண்டாம் சர்கோன்" காலத்திய கல்வெட்டுகள் கிடைக்கப்பெற்றுள்ளது.

புது அசிரியப் பேரரசின் வீழ்ச்சிக்குப் பின் செலூக்கியப் பேரரசு ஆட்சிக்காலத்தில் நிப்பூர் நகரத்தின் என்லில் தெய்வத்திற்கான கோயில், கோடையாக மாற்றபட்டது.

பின்னர் நிப்பூர் கோட்டைகளை கிமு 250ல் பார்தியர்கள் சீரமைத்தனர். சசானியப் பேரரசு காலத்தில் நிப்பூர் நகரம் பாழடைந்து, சிறு கிராமமாக நிப்பூர் நகரம் காட்சியளித்தது.

நிப்பூர் தொல்லியல் களத்தில் 30 மீட்டர் உயரம் கொண்ட பெரிய மண்மேடு கண்டெடுக்கப்பட்டது. இதனை அரேபியர்கள் நூப்பர் என்றனர். இத்தொல்லியல் களத்தை 1851ல் சர் ஆஸ்டின் ஹென்றி லயர்டு என்பவர் முதலில் அகழாய்வு செய்தார்.
1889 - 1890களில் ஐக்கிய அமெரிக்காவின் பென்சில்வேனியா பல்கலைக்கழக்கத்தின் தொல்லியல் அறிஞர்கள் மீண்டும் விரிவாக அகழாய்வு செய்தனர்.

சிகாகோ கீழ்திசை நிறுவத்தினர் நிப்பூர் தொல்லியல் களத்தை 1948 முதல் 1990 வரை 19 முறை அகழாய்வு செய்தனர்.

நிப்பூர் தொல்லியல் களத்தில் ஏழு களிமண் சவப்பெட்டிகள் கண்டெடுக்கப்பட்டது. அவைகள் பிலடெல்பியா பல்கலைக்கழகத்தின் அருங்காட்சியகத்தின் உள்ளது. 





</doc>
<doc id="414415" url="https://ta.wikipedia.org/wiki?curid=414415" title="சவுரப் சவுத்ரி">
சவுரப் சவுத்ரி

சவுரப் சவுத்ரி (Saurabh Chaudhary பிறப்பு: மே 11,2002) ஓர் இந்திய குறி பார்த்துச் சுடுதல் வீரர் ஆவார். இவர் 2018 ஆசிய விளையாட்டுப் போட்டியில் 10 மீ சுருள் துப்பாக்கி சுடுதல் பிரிவில் இந்தியா சார்பில் விளையாடிய இவர் தங்கம் வென்றார். மேலும் இவர் ஜெர்மனி,சுல்லில் நடைபெற்ற ஐஎஸ் எஸ் எஃப் எனும் இளையோருக்கான உலக துப்பாக்கி சுடுதல் போட்டியில் புதிய உலக சாதனை படைத்து தங்கம் வென்றார்.2019 பெப்ரவரியில் புது தில்லியில் நடைபெற்ற உலகக்கோப்பை துப்பாக்கி சுடுதலில் 10 மீ காற்றுத்துப்பாக்கிப் பிரிவில் தங்கம் வென்றார். இதன் மூலம் தோக்கியோவில் நடைபெற்ற ஒலிம்பிக் போட்டிக்கும் தகுதி பெற்றார்.


</doc>
<doc id="414484" url="https://ta.wikipedia.org/wiki?curid=414484" title="பல்லாக்சிமெத்திலீன் இருமெத்தில் ஈதர்கள்">
பல்லாக்சிமெத்திலீன் இருமெத்தில் ஈதர்கள்

பல்லாக்சிமெத்திலீன் இருமெத்தில் ஈதர்கள் "(Polyoxymethylene dimethyl ethers)" என்பவை HCO(CHO)CH என்ற மூலக்கூற்று வாய்ப்பாட்டைக் கொண்ட ஒரு வகை கரிமச் சேர்மங்களைக் குறிக்கும். இவை பாலியாக்சிமெத்திலீன் டைமெத்தில் ஈதர்கள் என்ற பெயராலும் அழைக்கப்படுகின்றன. இவ்வாய்ப்பாட்டிலுள்ள n குறிப்பாக 3 முதல் 8 வரையிலான எண்களைக் குறிக்கும்.
இருமீத்தாக்சிமீத்தேன் எனப்படும் மெத்திலாலுடன் பார்மால்டிகைடு அல்லது பாராபார்மால்டிகைடு போன்ற பார்மால்டிகைடுக்கு சமமான சேர்மங்கள் அல்லது மூவாக்சேன் போன்றவற்றில் ஒன்றைச் சேர்த்து வினைபுரியச் செய்வதால் பல்லாக்சிமெத்திலீன் இருமெத்தில் ஈதர்கள் உருவாகின்றன. 

ஒரு கரைப்பானாகவும் டீசல் எரிபொருளுடன் கூட்டுசேர் பொருளாகவும் இதைப்பயன்படுத்துகிறார்கள். 


</doc>
<doc id="414488" url="https://ta.wikipedia.org/wiki?curid=414488" title="மூவாக்சேன்">
மூவாக்சேன்

மூவாக்சேன் "(Trioxane)" என்பது CHO என்ற மூலக்கூற்று வாய்ப்பாட்டைக் கொண்ட குளோரினேற்றம் செய்யப்பட்ட ஒரு கரிமச் சேர்மம் ஆகும். இச்சேர்மம் மூன்று கார்பன் அணுக்கள் மற்றும் மூன்று ஆக்சிசன் அணுக்கள் சேர்ந்து உருவாகும் ஆறு உறுப்பினர் வளையத்தைக் கொண்டிருக்கிறது. C3H6O3 என்ற மூலக்கூற்று வாய்ப்பாட்டையே கொண்ட மூன்று மாற்றியக் கரிமச்சேர்மங்கள் காணப்படுகின்றன. 

அவை: 




</doc>
<doc id="414536" url="https://ta.wikipedia.org/wiki?curid=414536" title="செம்பியன் கண்டியூர்">
செம்பியன் கண்டியூர்

செம்பியன் கண்டியூர் (Sembiyankandiyur) என்பது தமிழ்நாட்டின், நாகப்பட்டினம் மாவட்டம், மயிலாடுதுறை வட்டத்தில் காவிரி ஆற்றின் வடகரையில் குத்தாலத்திலிருந்து இரண்டு கி.மீ. தொலைவில் அமைந்துள்ள ஒரு தொல்லியல் களமாகும்.

2006 ஆம் ஆண்டின் துவக்கத்தில், பள்ளி ஆசிரியரான வி. சண்முகநாதன் என்பவரால் சிந்து எழுத்துக்களை ஒத்த எழுத்துகள் பொறிக்கப்பட்ட புதியகற்கால கோடாரி (கருவி) கண்டுபிடிக்கப்பட்டது. இந்தக் கோடாரியானது கைகளால் செய்யப்பட்ட, வழவழப்பான கல் கோடாரியாகும், இதில் நான்கு சிந்து சமவெளி குறியீடுகள் இருந்தன. இதில் உள்ள எழுத்துகளின் காலமானது கி.மு 1500 க்கு முற்பட்டது என்று கருதப்படுகிறது. 

தமிழக தொல்லியல் துறையின் சிறப்பு ஆணையர் டி. எஸ். ஸ்ரீதரின் கூற்றுப்படி, இதில் நான்கு குறியீடுகள் அடையாளம் காணப்பட்டன. இந்தியக் கல்வெட்டாய்வாளரும் சிந்து சமவெளி எழுத்துகளின் ஆய்வாளருமான ஐராவதம் மகாதேவன்  இந்தக் கண்டுபிடிப்பானது தமிழ்நாட்டில் வாழ்ந்த புதிய கற்கால மக்களும் சிந்து சமவெளியில் வாழ்ந்த மக்களும் "ஒரே மொழியைப் பேசியவர்கள் அது திராவிட மொழிதான் இந்தோ ஆரிய மொழி அல்ல" என்பதற்கு இது உறுதியான சான்று என்கிறார்.  இந்தக் கண்டுபிடிப்பிற்கு முன்னர், சிந்து சித்திர எழுத்துகளானது தென்னிந்திய தீபகற்பத்தில், மகாராட்டிரத்தின் கோதாவரி சமவெளியில் பிரவர ஆற்றுப் பகுதியில் கிடைத்துள்ளன. இந்தக் கல்லானது வட இந்தியாவில் இருந்து வந்திருக்கலாம் என்ற கூற்றை திரு ஐராவதம் மகாதேவன் உறுதியாக மறுத்தார். இந்த கற்கள் முழுக்கமுழுக்க தென்னிந்திய பாறைவகையைச்சேர்ந்தது என்றார்.

இந்த கண்டுபிடிப்பு தொல்லியல் துறை வட்டாரங்களில் ஒரு பரபரப்பை ஏற்படுத்தியது. அதன் பிறகு, இந்திய தொல்லியல் ஆய்வு மையம் செம்பியன்கண்டியியூரில் அகழ்வு செய்ய முடிவுசெய்தது. 

கற்கோடாரி கிடைத்த இடத்தில் நான்கு குழிகள் அகழப்பட்டன. அதில், வழவழப்பான களிமண்ணால் செய்யப்பட்ட சிறிய பானைகளும், வட்டில்களும், தட்டுகளும், கிண்ணங்களும், கறுப்பு, சிவப்பு நிற மட்கலன்களும், கறுப்பு நிற மட்கலன்களும், சிவப்பு மட்கலன்களும் இவற்றில் அடங்கும்.  மேலும், பெண்கள் விளையாடும் வட்ட வடிவ சில்லுகளும், சில எலும்புச் சிதைவுகளும் இங்கு கிடைத்தன. 

முழுமையாக கிடைத்த பானைகளில் மீன், டமாரு, சூரியன், நட்சத்திரம், ஸ்வஸ்திக் போன்றவை வரையப்பட்டிருந்தன. இந்த கீறல்கள் கறுப்பு, சிவப்பு நிற மட்கலன்கள், கறுப்பு நிற மட்கலன்கள ்போன்றவற்றில் வரையப்பட்டிருந்தன சில குறியீடுகள் மீண்டும் மீண்டும் இடம்பெற்றிருந்தன.



</doc>
<doc id="414544" url="https://ta.wikipedia.org/wiki?curid=414544" title="ரெனானா ஜாப்வாலா">
ரெனானா ஜாப்வாலா

ரெனானா ஜாப்வாலா ( Renana Jhabvala ) என்பவர் ஆமதாபத்தைச் சேர்ந்த சமூகச் செயற்பாட்டாளரும், ஏழை எளிய பெண்களைத் தொழிற்சங்கம் மற்றும் இயக்க ரீதியாக வழிநடத்துபவரும் ஆவார். சேவா என்னும் சுயவேலை பெண்கள் சங்கத்தில் பல ஆண்டுகளாகத் தம்மை ஈடுபடுத்திக் கொண்ட பெண்மணி ஆவார். திண்டுக்கல்லில் உள்ள காந்தி கிராமம் கிராமியப் பல்கலைக்கழகம் வேந்தராக 2012 ஏப்பிரலில் ஆனார். 1990 இல் இவருக்குப் பத்மசிறீ விருது இந்திய அரசு வழங்கியது. இவருடைய கணவர் பிரபல பத்திரிகையாளரான அரீசு காரே ஆவார்.

ரெனானா ஜாப்வாலா தில்லியில் பிறந்தார். இவருடைய தந்தை சைரஸ் ஜாப்வாலா ; தாயார் ஆங்கில எழுத்தாளரும் புக்கர் பரிசு பெற்றவருமான ரூத் பிராவர் ஜாப்வாலா ஆவார். ரெனானாவின் தாத்தா, பாட்டி இருவரும் பொது வாழ்க்கையில் ஈடுபட்டவர்கள். இந்திய தொழிற்சங்கத்தில் தாத்தா 
செயல்பட்டார்.பாட்டி மீராபென் ஜாப்வாலா பெண்கள் முன்னேற்றத்தில் அக்கறையுடன் ஈடுபட்டு இயங்கினார்.

ரெனானா பள்ளிப் படிப்பைத் தில்லியில் முடித்தார். 1972 இல் கல்லுரிக் கல்வியை தில்லி பல்கலைக்கழகத்தில் இந்துக் கல்லூரியில் முடித்தார். பின்னர் ஆர்வர்டு பல்கலைக்கழகத்திலும் அதன் பின்னர் 
யேல் பல்கலைக் கழகத்தில் பொருளியல் கல்வியும் பயின்றார். 


</doc>
<doc id="414547" url="https://ta.wikipedia.org/wiki?curid=414547" title="அட்ட லிங்கங்கள்">
அட்ட லிங்கங்கள்

எட்டு திசைகளிலும் மக்கள் எளிதில் வழிபட்டு நன்மையடைய சிவபெருமான் பாா்வதிதேவியுடன் இணைந்து தம்மை எட்டுவித லிங்கத் திருமேனிகளாய் வெளிப்படுத்தியவை அஷ்டலிங்கங்கள் ஆகும். இவை திருவேற்காட்டுக்கு அருகில் உள்ளன. 

1.இந்திரலிங்கம் 

2.அக்னி லிங்கம் 

3.எமலிங்கம் 

4.நிருதி லிங்கம் 

5.வருண லிங்கம் 

6.வாயு லிங்கம் 

7. குபேர லிங்கம்.

8.ஈசான லிங்கம்

திருவேற்காடு வள்ளிக் கொல்லைமேட்டில் 'இந்திர சேனாபதீஸ்வரா்' என்ற பெயாில் கோவில் கொண்டுள்ளாா் சிவபெருமான். இந்திரன் வழிபட்டதனால் இந்திர லிங்கம் எனப் பெயா் பெற்றது. 

நுாம்பல் என்ற இடத்தில் ஆனந்தவல்லி சமேதர அத்தீஸ்வரா் என்ற பெயாில் இறைவன் அருள்பாலிக்கிறாா். இவ்இறைவனை காசியில் இருந்து கொண்டு வந்த நுாம்பல் என்னும் அதிசய மலரால் அகத்தியா் வழிபட்டதால் நுாம்பல் எனும் பெயா் இத்தலத்திற்கு வந்தது. திருவேற்காட்டின் அருகே இத்தலம் உள்ளது.

மரகதாம்பிகை சமேத கைலாசநாதா் என்று திருநாமம் கொண்டு செந்நீா்குப்பத்தில் அருள்பாலிக்கிறாா் இறைவன். 

ஆவடி-பட்டாபிராம் சாலையில் பாாிவாக்கம் என்ற இடத்தில் பாலீஸ்வரா் என்ற பெயாில் பாலாம்பிகை சமேதரராக இறைவன் அருள் பாலிக்கிறாா். 2300 ஆண்டுகள் முற்பட்டது இக்கோவில்.

ஆவடி சாலையில் மேட்டுப்பாளையத்தில் உள்ள இறைவன் ஜலகண்டேசுவாி சமேத ஜலகண்டேசுவரனாக சிவபெருமான் அருள் புாிகிறாா்.

பருத்திப்பட்டு எனும் ஊாில் விருத்தாம்பிகையுடன் வாயு லிங்கேஸ்வரனாக சிவபெருமான் வீற்றிருக்கிறாா்.

சுந்தர சோழபுரத்தில் உள்ளது இக்கோவில். இத்தல இறைவன் வேம்புநாயகி சமேத குபேரீஸ்வரா். கி.பி.11ஆம் நுாற்றாண்டில் சுந்தரசோழன் ஆட்சி செய்ததால் இவ்விடம் சுந்தர சோழபுரம் என அழைக்கப்படுகிறது.

திருவேற்காடு கோலடி சுற்றுப்பாதையில் பாா்வதி சமேத ஈசான லிங்கமாக அருள் புாிகிறாா் சிவபெருமான். பொிய பாணலிங்க வடிவில் காட்சியளிக்கும் லிங்கம் இதுவாகும்.

இந்த லிங்கங்களுக்கு நெய்தீபம் ஏற்றி வழிபட்டால் சிவன் அருள் பெற்று நல்வாழ்வு காணலாம்.


</doc>
<doc id="414549" url="https://ta.wikipedia.org/wiki?curid=414549" title="1270">
1270

1270 (MCCLXX) பழைய யூலியன் நாட்காட்டியில் புதன்கிழமை ஆரம்பமான ஒரு சாதாரண ஆண்டாகும்.






[[பகுப்பு:1270| ]]

</doc>
<doc id="414582" url="https://ta.wikipedia.org/wiki?curid=414582" title="பெத்தநாயக்கன்பாளையம் வட்டம்">
பெத்தநாயக்கன்பாளையம் வட்டம்

பெத்தநாயக்கன்பாளையம் வட்டம், தமிழ்நாட்டின் சேலம் மாவட்டத்தில் அமைந்த 13 வருவாய் வட்டங்களில் ஒன்றாகும். பெத்தநாயக்கன்பாளையம் வட்டம் 47 வருவாய் கிராமங்களைக் கொண்டுள்ளது . இதன் வட்டாட்சியர் அலுவலகம் பெத்தநாயக்கன்பாளையம் பேரூராட்சியில் உள்ளது. இவ்வட்டத்தில் பெத்தநாயக்கன்பாளையம் ஊராட்சி ஒன்றியம் உள்ளது. 


</doc>
<doc id="414583" url="https://ta.wikipedia.org/wiki?curid=414583" title="காடையாம்பட்டி வட்டம்">
காடையாம்பட்டி வட்டம்

காடையாம்பட்டி வட்டம், தமிழ்நாட்டின் சேலம் மாவட்டத்தில் அமைந்த 13 வருவாய் வட்டங்களில் ஒன்றாகும். காடையாம்பட்டி வட்டம் 28 வருவாய் கிராமங்களைக் கொண்டுள்ளதுஇவ்வட்டத்தின் வட்டாட்சியர் அலுவலகம் காடையாம்பட்டியில் உள்ளது. 

மேலும் இவ்வட்டத்தில் காடையாம்பட்டி ஊராட்சி ஒன்றியம் உள்ளது.


</doc>
<doc id="414592" url="https://ta.wikipedia.org/wiki?curid=414592" title="766">
766

766 (DCCLXVI) பழைய யூலியன் நாட்காட்டியில் புதன்கிழமை ஆரம்பமான ஒரு சாதாரண ஆண்டாகும்.





</doc>
<doc id="414602" url="https://ta.wikipedia.org/wiki?curid=414602" title="பிளெய்சு வினை">
பிளெய்சு வினை

பிளெய்சு வினை ("Blaise reaction") என்பது துத்தநாகத்துடன் α-புரோமோயெசுத்தரையும் ஒரு நைட்ரைலையும் சேர்த்து வினைபுரியச் செய்து β- கீட்டோயெசுத்தரை தயாரிக்கும் கரிம வேதியியல் வினையாகும் . 1901 ஆம் ஆண்டு எட்மண்டு பிளெய்சு (1872–1939) முதன்முதலில் இவ்வினையைக் கண்டறிந்து கூறினார். வினையின் இறுதி இடைநிலை வேதிப்பொருள் ஒரு மெட்டலோயிமைன் சேர்மமாகும். இச்சேர்மம் பிறகு நீராற்பகுக்கப்பட்டு தேவையான β- கீட்டோயெசுத்தர் உருவாகிறது .

பெரிய அலிபாட்டிக் எசுத்தர்கள் மிக அதிக அளவிளான விளைபொருட்களைக் கொடுக்கின்றன. சிடீவன் ஆனிக் மற்றும் யோசிட்டோ கிசி ஆகியோர் இவ்வினையின் மேம்பட்ட செயல்முறையை உருவாக்கினர் . 
இவ்வினையின் போக்கில் தனி ஐதராக்சில் தொகுதிகளுக்கு இடமளிப்பது கரிம உலோக ஆலைடுகளுக்கான வினைகளுக்கு ஆச்சரியமளிக்கிறது . 

எசுத்தர் கார்பனைலுடன் ஆல்பா புரோமின் வினைப்பட்டு கரிமத்துத்தநாக அணைவுச் சேர்மம் உருவாதலுடன் பிளெய்சு வினையின் வினைவழி முறை தொடங்குகிறது. இதனால் ஆல்பா கார்பனானது அணுக்கருகவரியாக மாற்றமடைந்து நைட்ரைலின் எலக்ட்ரான் கவர் கார்பனை தாக்க அனுமதிக்கிறது. இத்தாக்குதலால் உருவாகும் எதிர்மின் நைட்ரைல் நைட்ரசன் துத்தநாக ஒற்றைபுரோமைடு நேர்மின் அயனியுடன் சேர்ந்து அணைவுச் சேர்மமாக உருவாகிறது. இது 50% நீர்த்த KCO உடன் வினைபட்டு மேலே படத்தில் காட்டப்பட்டுள்ள இமைன் இடைநிலை விளைபொருளின் அமைப்பு மாற்றியமான β- ஈனமினோ எசுத்தர் விளைபொருள் உருவாகிறது. β-கீட்டோயெசுத்தர் விளைபொருளாக எதிர்பார்க்கப்பட்டால், 1 மோல் ஐதரோகுளோரிக் அமிலத்தை சேர்த்து வினைப்படுத்தினால் β- ஈனமினோ எசுத்தர் விளைபொருள் நீராற்பகுக்கப்பட்டு ஈனமினோவை கீட்டோனாக மாற்றி β-கீட்டோயெசுத்தராக உருவாக்குகிறது. 




</doc>
<doc id="414610" url="https://ta.wikipedia.org/wiki?curid=414610" title="கெலந்தானின் ஐந்தாம் முகம்மது">
கெலந்தானின் ஐந்தாம் முகம்மது

சுல்தான் ஐந்தாம் முகம்மது ("Sultan Muhammad V"; பிறப்பு: 6 அக்டோபர் 1969) மலேசியாவின் 15 வதும், தற்போதைய மாட்சிமை தங்கிய பேரரசரும் (நாட்டுத் தலைவர்) கெலந்தான் மாநிலத்தின் அரசரும் (சுல்தான்) ஆவார். இவரது தந்தை சுல்தான் இசுமாயில் பெத்ரா சுகவீனமுற்றதை அடுத்து ஐந்தாம் முகம்மது கெலந்தானின் சுல்தானாக 2010 செப்டம்பர் 13 இலும், மலேசியாவின் பேரரசராக 2016 டிசம்பர் 13 இலும் ஆட்சியில் அமர்ந்தார்.
2 நவம்பர் 2018 முதல் இரண்டு மாதத்திற்கு இவர் அரசர் பனியின் விடுப்பிலிருந்தார். அந்த கால கட்டத்தில் 22 நவம்பர் 2018 -ல் முன்னாள் மொஸ்கோ அழகியான ஆக்சனா வோஎவோடின-வை ருசியா நாட்டில் மணமுடித்ததாக பரவலாக பேசப்பட்டது. இருந்த பொழுதும் இவர் பேரரசர் அரியணையை விட்டு விலகும் வரை அரண்மையிலிருந்து இந்த திருமணத்தை பற்றி எந்த ஒரு அதிகாரப்பூர்வ தகவலும் வெளியிடப்படவில்லை.

தெங்கு முகம்மது இபாரிஸ் பெட்ரா இப்பிணி தெங்கு இஸ்மாயில் பெட்ரா 13ஆம் திகதி செப்டம்பர் 2010யில்  கெலந்தான் ஆட்சியாளராக பதிவி பிரமாண்டம் எதுத்துக்கொண்டார். மாநில அதிகாரப்பூர்வ அமைப்பின் கீழ், பிரிவு 29A வின் கீழ், நடப்பில் இருந்த தந்தையின் உடல்நலம் கருதி இவர் ஆட்சிக்கு வந்தார்.

சுல்தான் முஹமட் 5 அக்டோபர் 2011 மாதம் துணை யாங் டிபேர்துஹான் அகோங் நியமிக்கப்படடர். இப்பதவியை இவர் 13 டிசம்பர் 2011 முதல் 13 டிசம்பர் 2016 வரை வகித்துவந்தார்.

14 ஆக்டொபர் 2016யில் நடைபெற்ற அரசவை மாநாட்டில், சுல்தான் முஹமட் 5 அடுத்த யாங் டிபேர்துஹான் அகோங்-ஆக அறிவிக்கப்படடர். இவரது ஆட்சிக்காலம் 13 டிசம்பர் 2016 தொடங்கியது. 

இவர் எவரும் எதிர்பார்க்காத நிலையில் 6-ம் ஜனவரி 2019 அரசர் பதவியை துறந்தார். மலேசிய வரலாற்றில் பேரரரசர் பதிவி துறப்பது இதுவே முதல் முறை.


</doc>
<doc id="414634" url="https://ta.wikipedia.org/wiki?curid=414634" title="கனகலதா முகுந்த்">
கனகலதா முகுந்த்

கனகலதா முகுந்த் என்பவர் இந்திய வரலாற்றாசிரியர் ஆவார்.
தென்னிந்திய வணிகர்களின் வரலாறு, பழந்தமிழ் வணிகம், ஆங்கிலேய வணிகர்களின் வணிகமுறைகள், ஆதிக்க நிலை மற்றும் பெண்களுடைய உரிமைகள், செயல்கள் போன்றவற்றை தமது ஆய்வு நூல்களில் எழுதியுள்ளார்.

கனகலதா முகுந்தின் தந்தை சி. வி. நரசிம்மன்.அவர் ஐக்கிய நாட்டு சபையில் உதவிப் பொதுச்செயலாளராக இருந்தவர்.
கனகலதா நியுயார்க்கு பர்னர்ட் கல்லூரியில் 1962 ஆம் ஆண்டில் படித்தார்.
1964 இல் ஜகந்நாதன் முகுந்த் என்பரை மணந்தார்.
கனகலதா முகுந்த் பொருளியலில் முனைவர் பட்டம் பெற்றவர். மும்பைப் பல்கலைக்கழகம், போபால் பல்கலைக்கழகம் மற்றும் ஐதராபாத்தில் பொருளியல் சமூக கல்வி நடுவத்தில் பணி புரிந்தார். 

தமிழக வணிகர்கள் பற்றியும் அவர்கள் வணிகம் செய்யும் முறைகள் பற்றியும் ஆங்கிலேய வணிகர்களுடன் தமிழ் வணிகர்கள் பழகிய விதம் பற்றியும் விரிவாக ஆய்வு செய்துள்ளார். இந்திய வணிகர்கள் சாதியால் வேறுபட்டு போட்டியிட்டனர் என்றும் அந்தப் போட்டிகள் வன்முறையாக மாறியது எனவும் தமது நூலில் எழுதினார். தொடக்கக் காலத்தில் ஆங்கிலேயர்களின் ஆதிக்கத்தைத் தடுக்க முயன்று இறுதியில் இந்திய வணிகர்கள் தோல்வியைக் கண்டனர். அதனால் 1725 வாக்கில் தென்னிந்திய நெசவுத் தொழில் நசியத் தொடங்கியது என்று தம் ஆய்வு நூல்களில் எழுதியுள்ளார். 


</doc>
<doc id="414643" url="https://ta.wikipedia.org/wiki?curid=414643" title="1303">
1303

1303 (MCCCIII) பழைய யூலியன் நாட்காட்டியில் செவ்வாய்க்கிழமை ஆரம்பமான ஒரு சாதாரண ஆண்டாகும்.




</doc>
<doc id="414650" url="https://ta.wikipedia.org/wiki?curid=414650" title="கவிதா (சடுகுடு)">
கவிதா (சடுகுடு)

கவிதா (Kavita பிறப்பு: திசம்பர் 12, 1987) என்பவர் சடுகுடு போட்டியில் இந்தியா அணிக்காக விளையாடியவர் ஆவார். 2010 ஆம் ஆண்டில் குவாங்சௌவில் நடைபெற்ற 2010 ஆசிய விளையாட்டுப் போட்டிகளில் தங்கம் வென்ற அணியில் இவர் இடம்பெற்றிருந்தார்.


</doc>
<doc id="414655" url="https://ta.wikipedia.org/wiki?curid=414655" title="கவிதா (சடுகுடு, பிறப்பு 1993)">
கவிதா (சடுகுடு, பிறப்பு 1993)

கவிதா (Kavita பிறப்பு: சனவரி 10, 1993) என்பவர் சடுகுடு போட்டியில் இந்தியா அணிக்காக விளையாடியவர் ஆவார். 2014 ஆம் ஆண்டில் இஞ்சியோனில் நடைபெற்ற 2014 ஆசிய விளையாட்டுப் போட்டியில் தங்கம் வென்ற அணியில் இவர் இடம்பெற்றிருந்தார்.


</doc>
<doc id="414660" url="https://ta.wikipedia.org/wiki?curid=414660" title="கவிதா தேவி (சடுகுடு)">
கவிதா தேவி (சடுகுடு)

கவிதா (Kavita பிறப்பு:ஆகஸ்டு 10, 1990) என்பவர் சடுகுடு போட்டியில் இந்தியா அணிக்காக விளையாடியவர் ஆவார். 2014 ஆம் ஆண்டில் இஞ்சியோனில் நடைபெற்ற 2014 ஆசிய விளையாட்டுப் போட்டியில் தங்கம் வென்ற அணியில் இவர் இடம்பெற்றிருந்தார்.


</doc>
<doc id="414671" url="https://ta.wikipedia.org/wiki?curid=414671" title="டெல் பராக்">
டெல் பராக்

நகர் அல்லது டெல் பராக் (Tell Brak - Nagar, Nawar) பண்டைய அன்மை கிழக்கின் தற்கால சிரியாவில் உள்ள அழிந்து போன பண்டைய நகரம் ஆகும். இப்பண்டைய நகர் நகரம் 130 ஹெக்டேர் பரப்புடன், கோட்டைச் சுவர்களுடன் விளங்கியது.

சிதைந்து போன நகர் இராச்சியத்தின் தொல்லியல் களங்கள், தற்கால சிரியா நாட்டில் பாயும் யூப்பிரடீஸ் ஆற்றின் மேற்கு கரையில், "அல் அசகா" ஆளுநரகத்தில், "காபூர் கிராமத்தில்" உள்ளது.

இந்நகரத்தின் உண்மையான பெயர் அறியப்படவில்லை. இதன் தற்போதைய பெயர் டெல் பராக் ஆகும். கிமு மூன்றாவது ஆயிரமாவது ஆண்டின், இரண்டாம் நடுப்பகுதியில் இந்நகரத்தின் பெயர் "நகர்" என்றும், பின்னர் "நவார்" என்றும் அறியப்படுகிறது. செமிடிக் மொழியில் நகர் என்பதற்கு "வேளாண்மைக்கு ஏற்ற இடம்" என்று பொருள் ஆகும். தற்போது நகர் இராச்சியத்தின் சிதிலங்கள் காணப்படும் இடத்தை டெல் பராக் என்பர். 

கிமு ஏழாம் ஆயிரமாவது ஆண்டில் சிறு நகரமாக இருந்த நகர், பின்னர் கிமு நான்காம் ஆயிரமாவது ஆண்டில் வடக்கு மெசொப்பொத்தேமியாவில் பெரிய நகர இராச்சியமாக மாறியது. மேலும் பாபிலோன் போன்ற தெற்கு மெசொப்பொத்தேமியா நகரப் பண்பாடுகளுடன் தொடர்பு கொண்டிருந்தது. 

கிமு மூன்றாம் ஆயிரமாவது ஆண்டின் தொடக்கத்தில், உரூக் ஆட்சியின் போது, நகர் இராச்சியத்தின் பரப்பளவு சுருங்கியது. பின்னர் கிமு 2600ல் மீண்டும் நகர் எனும் இவ்விராச்சியத்தின் பகுதிகள் விரிவடைந்தது. காபூர் சமவெளியை ஆண்ட இந்த இராச்சியத்திற்கு "நகர்" எனும் நகரம் தலைநகரமான விளங்கியது. நகர் இராச்சியம் கிமு 2600 முதல் கிமு 2300 முடிய தன்னாட்சியுடன் ஆளப்பட்டது

கிமு 2300ல் அக்காடியப் பேரரசின் படையெடுப்பால் நகர் இராச்சியம் அழிக்கப்பட்டு, மீண்டும் அவர்களால் கட்டப்பட்டப்பட்டது. 
பின்னர் கிமு இரண்டாம் ஆயிரமாவது ஆண்டின் தொடக்கத்தில் நகர் இராச்சியம், ஹுரியர்களால் ஆளப்பட்டது. கிமு 1500ல் மித்தானி இராச்சியத்தினரின் மையமாக நகர் இராச்சியம் விளங்கியது. 

கிமு 1300ல் பழைய அசிரியப் பேரரசால் நகர் இராச்சியம் அழிக்கப்பட்டது. 

அதன் பின்னர் நகர் இராச்சியம் தனது இழந்த பெருமையை மீட்க இயலவில்லை. அப்பாசியக் கலீபகத்தின் ஆவணங்களில் நகர் இராச்சியம் இருந்ததற்கான குறிப்புகள் இல்லை. 

நகர் இராச்சியத்தில் செமிடிக் மக்கள், ஹலாப் மக்கள், அமோரிட்டு மக்கள், ஹுரியத் மக்கள் போன்ற பல்வேறு இனக்குழுக்கள் வாழ்ந்தனர்.

துவக்க காலத்திருந்து நகர் இராச்சியம் ஒரு சமயத்தின் மையமாக விளங்கியது. இதன் புகழ் பெற்ற கண் கோயிலின் முக்கியக் கடவுள் பெலட் - நகர் ஆகும். இக்கடவுளை காபூர் சமவெளி பிரதேசத்தில் கொண்டாடினர். 

தீட்டப்பட்ட நவரத்தினகற்கள், மணிக்கற்களின் செதுக்குவேலை, கண்ணாடி மற்றும் பீங்கான் பொருட்கள் போன்றவற்றிற்கு நகர் இராச்சியம் புகழ் பெற்றது.

நகர் இராச்சியம் அனதோலியா, லெவண்ட் மற்றும் தெற்கு மெசொப்பொத்தேமியாவிற்கு இடையில் இருந்ததால், இது புகழ் பெற்ற வணிக மையமாக விளங்கியது. 

1937ல் நகர் தொல்லியல் களத்தை மேக்ஸ் மல்லோவான் என்பவர் அகழாய்வு மேற்கொண்டார். பின்னர் 1979 முதல் 2011 முடிய பல்வேறு அகழாய்வாளர்கள் நகரில் தொல்லியல் பணிகள் மேற்கொண்டனர். 

அகழாய்வில் கண்டெடுத்த சிதைந்த நகர் நகரத்தின் நான்கு பெரும் கல்லறைகள் கிமு 3800 - 3600 காலத்தவைகள் ஆகும்.

நகரின் பண்டைய கண் கோயில் பல தளங்களுடன் கட்டப்பட்டிருந்தது. 

மாரி நகரத்தின் களிமண் பலகைகளில் எழுதப்பட்ட குறிப்புகளிலிருந்து பண்டைய நகர் இராச்சியம் குறித்தான தொன்மையான செய்திகள் கிடைக்கப்பெற்றுள்ளது. 
மேலும் எப்லா இராச்சியத்தின் களிமன் பலகைகளில் எழுதப்பட்ட குறிப்புகள் மூலம் நகர் இராச்சியம் குறித்தான செய்திகள் கிடைக்கப் பெறுகிறது. 





</doc>
<doc id="414672" url="https://ta.wikipedia.org/wiki?curid=414672" title="ஆர்சனிக் பென்டாசல்பைடு">
ஆர்சனிக் பென்டாசல்பைடு

ஆர்சனிக் பென்டாசல்பைடு "(Arsenic pentasulfide)" என்பது AsS என்ற மூலக்கூற்று வாய்ப்பாட்டைக் கொண்ட கனிம வேதியியல் சேர்மமாகும். ஆர்சனிக் மற்றும் கந்தகம் தனிமங்கள் சேர்ந்து இச்சேர்மம் உருவாகிறது. சிவப்பு நிறமான இத்திண்மத்தின் அடையாளம் நிச்சயமற்றதாக உள்ளது. எனவே தோராயமாக As2S5 என்ற வாய்ப்பாட்டைக் கொண்ட சேர்மங்கள் நிறமிகளாகவும் வேதியியல் இடைநிலைகளாகவும் பயன்படுத்தப்படுகின்றன. ஆனால் இவை பொதுவாக கல்வியியல் ஆய்வகங்களில் பயன்படுத்தப்படுகின்றன. 

கரையக்கூடிய As(V) உப்புகளின் அமிலக் கரைசலை ஐதரசன் சல்பைடுடன் சேர்த்து சூடுபடுத்தி விழ்படிவாக்கி ஆர்சனிக் பென்டாசல்பைடு தயாரிக்கப்படுகிறது . ஆர்சனிக் மற்றும் கந்தகக் கலவையை சூடுபடுத்தி அதன் இளகிய கலவையை அமோனியா கரைசலுடன் பிரித்தெடுத்து தாழ் வெப்பநிலையில் ஐதரோ குளோரிக் அமிலத்தைச் சேர்த்து ஆர்சனிக் பென்டாசல்பைடு வீழ்படிவாக்கப்படுகிறது. 

P4S10 என்ற மூலக்கூற்று வாய்ப்பாட்டைக் கொண்ட பாசுபரசு பென்டாசல்பைடு நான்முக பாசுபரசு(V) மையங்களை கொண்ட மூலக்கூற்று சேர்மமாகத் தோற்றமளிக்கிறது. As2S5 என்ற மூலக்கூற்று வாய்ப்பாட்டைக் கொண்ட ஆர்சனிக் பென்டாசல்பைடும் இதே கட்டமைப்பை ஏற்பதாக ஆர்சனிக்கின் ஒடுக்கும் திறன்கள் பரிந்துரைக்கின்றன. இயலக்கூடிய மற்றொரு சாத்தியமான கட்டமைப்பு ஆர்சனிக் பல்சல்பைடு கட்டமைப்பாகும். 

கொதிக்கும் தண்ணீரில் ஆர்சனிக் பென்டாசல்பைடு ஆர்சனசு அமிலம் மற்றும் கந்தகமாக நீராற்பகுப்பு அடைகிறது. 

உயர் வெப்பநிலைகளில் இது காற்றில் ஆக்சிசனேற்றம் அடைந்து ஆர்சனிக் ஆக்சைடுகளை உருவாக்குகிறது. விளைபொருள்களும் அவற்றின் அளவும் மாறுபடுகின்றன. கார உலோக சல்பைடு கரைசல்களில் இது தயோ ஆர்சனேட்டு எதிர்மின் அயனியாக [AsS] மாறுகிறது. இவ்வயனியில் As(V) மையங்கள் காணப்படுகின்றன. 


</doc>
<doc id="414677" url="https://ta.wikipedia.org/wiki?curid=414677" title="குழந்தை உளவியல் முன்னோடிகள்">
குழந்தை உளவியல் முன்னோடிகள்

குழந்தை உளவியல் முன்னோடிகள் (Pioneers of Child Psychology) என்பது முக்கியமான ஏழு அறிஞா்களைக் குறிக்கும்.
அவா்கள் G ஸ்டான்லி ஹால் (1846-1924), ஜான் பி வாட்சன் (1878-1958) சிக்மண்ட் பிராய்டு (1856-1939) அா்னால்டு ஜீ செல் (1880-1961) ஜீன் பியாஜே (1896-1980), எரிக் எரிக்சன் (1902-1994), லெவ் வியாகேட்ஸ்கை (1896-1934) ஆவா். உயிா்களின் பாிணாம வளா்ச்சிக்கும், குழந்தை வளா்ச்சிக்கும் தொடா்பு உள்ளது என்னும் எண்ணமே அறிவியல் பூா்வமான உளவியலுக்கு வித்திட்டது. இத்தகைய அணுகுமுறையுடன், வேறுபல அறிவியல் பூர்வமான கோட்பாடுகளும் சோ்ந்துகொண்டன. குழந்தை உளவியலுக்குப் பங்காற்றிய ஒரு சில முன்னோடிகளின் கருத்துக்கள் தொகுக்கப்பட்டுள்ளன.

இவா் குழந்தை அறிவியலின் தந்தை என்று போற்றப்படுபவா். முதன் முதலாக முறைப்படி குழந்தைகளை ஆய்வு செய்து ஆய்வுக் கட்டுரைகளை வெளியிட்டவா்.
உளவியலுக்கு ஒரு கோட்பாட்டை உருவாக்க நினைத்த இவாின் எண்ணம் முழுவதுமாக வெற்றியடையவில்லை. குழந்தைகளின் வளா்ச்சி உயிா்களின் பாிணாம வளா்ச்சியை ஒத்துள்ளதாகவே அமைந்துள்ளது. குறிப்பாக வளா் இளம் பருவம் வரை உயிா்களின் பாிணாம வளா்ச்சிக்கும் குழந்தைகளின் வளா்ச்சிக்கும் உள்ள ஒற்றுமை நிறைவடைந்து விடும். அதன் பின் குழந்தை சுயமாகத் தன் திறமைகளை வளா்த்துக்கொள்ள அது முதல்வாய்ப்பாக அமையும் என்று நம்பினாா். ஆனால் பல அமொிக்க அறிஞா்கள் குழந்தைகள் அறிவு வளா்ச்சியும் திறமை வளா்ச்சியும் அனுபவத்தின் அடிப்படையில் வருபவை என்றும் அவா்கள் நடத்தையைக் கற்றுக்கொண்ட முறைகளின் மூலமாக விளக்கிவிட முடியும் என்பதைக் கூறினா்.

20-ம் நூற்றாண்டிற்கு முன்பு, ‘குழந்தைகள் பெரும்பாலும் பிறக்கும் போதுள்ள திறமைகளை வளா்த்துக்கொள்கிறாா்கள்’, என்று நம்பப்பட்டாலும் 20 ஆம் நூற்றாண்டுத் துவக்கத்தில் குழந்தைகள் வளா்ச்சி பெரும்பாலும் சூழ்நிலையை ஒட்டியே அமையும் என்னும் கருத்து கையோங்கி வந்தது. லாக்கேவின் கருத்தான குழந்தைகள் கற்றுக் கொள்வதும் அவா்களின் நடத்தையையும் அவர்களுடைய அனுபவத்தின்பாற்பட்டது என்பதை, முதன்முதலாக ஏற்றுக்கொண்ட அறிஞா் வாட்சன் ஆவாா்.

இவா் வகுத்த கொள்கை ‘நடவடிக்கை கொள்கை’ எனப்பட்டது. இவா் உளவியல் பூா்வமாக உடல் எவ்வாறு இயங்குகிறது என்பதையும், மனம் எவ்வாறு இயங்குகிறது குறிப்பாக “உணா்வு” அடிப்படையில் பல கருத்துக்கள் சோ்ந்து எண்ணங்களாக எப்படி உருவகம் அடைகிறது என்பதையும் ஆராய்ந்தாா். இவா் ஆராயப்படும் நபா்களை நன்கு எண்ணிப் பார்க்க வைத்து “சுயபாிசோதனை” மூலம் ஆராய்ந்து கருத்துக்களைக் கேட்டறிந்தாா். ஆனால் இம்முறை உகந்ததாக இல்லை என்பதை முடிவுசெய்து மற்ற சமூகவியல் பாடங்களைப் போல உளவியலும் அறிவு பூா்வமாக ஆராய்ச்சி மேற்கொள்ளப்பட வேண்டும் என்று விளைந்தாா். இவருக்கு மிருகங்களின் உளவியலில் இருந்த ஆா்வம் காரணமாக மற்ற உயிரனங்களின் ஆராய்ச்சிக்குப் பொருந்தாத முறைகளை நிராகாித்தாா்.

இதுபோன்ற ஆராய்ச்சிகள் புரட்சிகரமானதாக இருந்தாலும் வாட்சன் அவா்களுடைய வாதத்திறமையால் உளவியலில் ‘நடவடிக்கைக் கொள்கை’ முக்கியத்துவம் பெற்றது. ஒருவருடைய நடத்தை என்பது “உருவாக்கப்படுவது” என்பதுதான் நடவடிக்கைக் கொள்கையின் அடிப்படை. ஒருநபா் தூண்டுதல் ஏற்படும்பொழுது அதற்கு ஏற்றவாறு நடவடிக்கைகளை அமைத்துக்கொள்ள தூண்டப்படுகிறாா். இவ்வாறு அடிக்கடி நடைபெறும் பொழுது தூண்டுதலுக்கும் நடவடிக்கைகளுக்கும் தொடா்பு எற்பட்டுவிடுகிறது. இதனடிப்படையில் மனித நடத்தைக்கு மாற்றங்களைத் தூண்டுதல் மூலம் கொண்டு வர இயலும் என்று நம்பினாா். இதனை ‘சீரமைக்கப்பட்ட தூண்டுதல் முறை’ (Conditioned Reflex Method) என்று கூறப்படுகிறது.

சிக்கலான மனித நடத்தையை புாிந்துகொள்ள அது எவ்வாறு சீரமைக்கப்படுகிறது என்பதை முதலில் புாிந்து கொள்ள வேண்டும். ஒரு குழந்தை தானாக முதலில் எழுப்பும் ஒலிகள் பின்பு பொருட்களையும், நிகழ்வுகளையும் கையாளும் பொழுது சீரமைக்கப்பட்டு மொழியாக உருவெடுக்கிறது. மொழித்திறன் வளர வளர அது நுண்ணிய வடிவம் பெற்று எண்ணம், யோசனை போன்ற வடிவங்களையும் பெறுகிறது. ஆதலால் உளவியலாளா்கள் இந்த சீரமைப்பு நடைமுறையை ஆராயவேண்டும். இதனடிப்படையில் குழந்தைகளின் நடத்தையை ஆய்வுக்குட்படுத்த வேண்டும். இதன் மூலம் சிக்கலான நடத்தைகளைக் கூட புாிந்து கொள்ள முடியும் என்று வலியுறுத்தினாா்.

வாட்சன், மிகவும் தெளிவாக, குழந்தைகளின் வளா்ப்பு முறைதான் முக்கியம், குழந்தைகள் பிறக்கும் பொழுதே திறமையுடன் பிறக்கின்றன என்பதை விட வளா்ப்பு முறையின் மூலம் குழந்தைகளின் நடவடிக்கையில் பொிய தாக்கத்தை ஏற்படுத்த முடியும் என்று வலியுறுத்தினாா். இதனால் அமொிக்காவில் பெற்றோா்களிடையே பொிய நம்பிக்கை ஏற்பட்டது. தம் குழந்தைகளையும் சிறந்த நபா்களாக, விளையாட்டு வீரா்களாக, மருத்துவா்களாக உருவாக்க முடியும் என்று நம்பினர்.

இவா் குழந்தைகளின் நடத்தை முழுவதுமாக குழந்தைகளின் பிறவிக் குணமாக வரும் என்பதையும் அல்லது முழுவதுமாக சூழ்நிலைகளின் தாக்கத்தினால் வருவது என்பதையும் மறுத்து இரண்டின் பங்கும் உள்ளது என்று மூன்றாவது கருத்தை முன்வைத்தாா்.
ஆனாலும் குழந்தைப் பருவத்தின் அனுபவங்கள் குழந்தைகளின் பிற்கால நடவடிக்கையில் பெரும் தாக்கத்தை உண்டுபண்ணும் என்று குறிப்பிட்டாா்.

பிராய்டின் குழந்தைகள் வளா்ச்சிக் கோட்பாடு அவா் விவாித்த ஒருவகையான ‘சக்தி’யின் அடிப்படையில் அமைந்துள்ளது. குழந்தைகள் வளா்ச்சியை அவா் ஐந்து நிலைகளாகப் பிாித்தாா். ‘பாலுணா்ச்சி சக்தி’ என்னும் சக்தி “libido” என்று ஆங்கிலத்தில் அழைக்கப்பட்து. அது குழந்தைகளின் உடலில் ஒரு சில இடங்கிளல் மையம் கொண்டு இருக்கும். குழந்தைகளின் வளா்ச்சி அடிப்படையில் இந்தப் பாலுணா்ச்சி சக்தி இடம் மாறும். அதற்கேற்ப குழந்தை வளா்ச்சியிலும் தாக்கம் ஏற்படும். முதலில் இச்சக்தி குழந்தைகளுக்கு 18 மாதங்கள் வரை வாயிலும், பின்பு மூன்று வயது வரை ஆசன வாயிலும், 6 வயது வரை பிறப்புறுப்புப் பகுதியிலும் பின்பு 12 வயது வரை அதே பகுதியில் மறைந்தும் இருக்கும் என்றாா். எந்தப்பகுதியில் இந்த சக்தி மையம் கொண்டுள்ளதோ அந்தப்பகுதி முக்கியத்துவம் அடையும் என்றாா். எடுத்துக்காட்டாக முதல் 18 மாதங்கள் வாயில் இருக்கும் பொழுது குழந்தை உறிஞ்சிக் குடிப்பதை ரசிக்கும் என்றாா். 
தெளிவற்ற தன்மையினாலும் சாியான முறையில் அளவிட இயலாத காரணத்தாலும் பிராய்டின் மேம்பாட்டு உளவியல் கோட்பாடுகள் (Development Psychology) பலரால் ஏற்றுக்கொள்ளப்படவில்லை.-

இவா் ஜி ஸ்டான்லி ஹாலைத் தொடா்ந்து முழுவதும் அவருடைய கருத்தை ஆதாிக்காமல் இருந்தால் கூட, குழந்தைகள் வளா்ச்சி அவா்களுக்கு அமைந்த இயற்கையான திறனையும் உடல் வளா்சியையும் பொறுத்தது என்பதை வலியுறுத்தினாா். 
புதிய ஆராய்ச்சி முறைகளைப் பின்பற்றி இந்தக் கோட்பாட்டை முன்னிருத்தினாா். குழந்தைகள் வளா்ச்சி ஒரு 'முறைப்படிதான்' வரும். குழந்தை நடப்பதற்கு முன் தவழும், ஓடுவதற்கு முன் நடக்கும் என்று ஒருமுறைப்படிதான் வளா்ச்சி அமையும். இது வயது தொடா்பானது. முதிா்ச்சி தொடா்பானது என்றார். இவா் நூற்றுக்கணக்கான குழந்தைகளின் வளா்சியை உற்று நோக்கி குழந்தைகளின் வளா்ச்சி ஒரு முறைப்படிதான் அமையும் என்றாலும் வளா்ச்சி வேகம் குழந்தைக்கு குழந்தை வேறுபடும் என்றாா். இவாின் மற்றொரு முக்கியமான பங்கு, இவா் கடைபிடித்த ஆராய்ச்சிமுறை. இவா் பலவிதமாக குழந்தைகளை கூா்ந்து நோக்கி ஆராயும் முறையைக் கடைபிடிப்பதில் ஒரு முன்னோடி.
இவருடைய கருத்துக்கள் குழந்தை வளா்ச்சியில் ஒரு 'முறை' அல்லது 'ஒழுங்கு' உள்ளது என்பது ஆகும். இக்கருத்து குழந்தை உளவியலில் மிகப்பொிய பங்கு வகித்தது. ஆனாலும் சூழ்நிலையயை முற்றிலுமாக நிராகாித்தது, பல சமகால அறிஞா்களால் ஏற்றுக்கொள்ளப் படவில்லை.

உளவியலுக்கு, குறிப்பாக குழந்தை உளவியலுக்கு மிகப்பொிய பங்காற்றியவா். ஏற்கனவே வலியுறுத்தப்பட்ட இரண்டு கோட்பாடுகள் அதாவது குழந்தைகளுக்கு திறமை பிறப்பிலேயே வருவது அல்லது அவைகள் சூழ்நிலைகளாலும் வளா்ப்பினாலும் வருவது என்பதிலிருந்து மாறுபட்ட கருத்தை வைத்தாா்.
பெரும்பாலும் அனைத்து அறிஞா்களும் இவாின் கருத்தை ஏற்றுக்கொண்டனா். குழந்தைகளின் புத்திசாலித்தனத்தை அளப்பதற்கு உருவாக்கிய ஒரு தோ்வை நடத்தும் வாய்ப்பு பெற்றவா், எத்தனை குழந்தைகள் தோ்ந்தனா் என்பதை விடுத்து குழந்தைகள் எவ்வாறு பதிலளித்துள்ளனா் என்பதை ஆராய்ந்தாா். அதனடிப்படையில் குழந்தைகள் ‘வளா்ச்சி நிலை’களில் பலவற்றை கற்றுக்கொள்கின்றனா். அவா்கள் கற்றுக் கொண்டதன் அடிப்படையில் உலக நிகழ்வுகளின் மீதும் மற்றவைகளின் மீதும் அவா்கள் பாா்வை அமைகிறது. குழந்தைகள் என்ன கற்றுக் கொள்கிறாா்கள் என்பதை விட எப்படிக் கற்றுக் கொள்கிறாா்கள் என்பதில் ஆா்வமாக இருந்தாா். பொிய அளவில் இவாின் கருத்துக்கள் கல்வி கற்பிக்கும் முறையில் தாக்கத்தை ஏற்படுத்தியது. கல்வியின் கலைத்திட்டமும், பாடத்திட்டமும் பெருமளவில் இவாின் கருத்துக்களை உள்வாங்கிப் பிரதிபலித்தன. இது மட்டுமல்லாமல் இவருடைய கருத்துக்கள் மேலும் பல புதிய ஆராய்ச்சிகளுக்கு வழிவகுத்தது.

குழந்தைகளின் நடத்தை பிறவிக்குணம் மற்றும் சூழ்நிலையின் தாக்கம் என்ற இரண்டின் கலவை என்பது இவா் வாதம். குழந்தைகளின் ‘மன சமூக வளா்ச்சி’ பிறவிக் குணத்தால் தூண்டப்பட்டாலும் சமூக பண்பாட்டுச் சூழ்நிலைகளால் சீரமைக்கப்படுகிறது. குறிப்பாக ஒவ்வொரு வளா்ச்சி நிலையிலும் முரண்பாடுகள் நீக்கப்பட்டு ஆளுமை வளா்ச்சி ஏற்படுகின்றது.
இவா் சிக்மண்ட் பிராய்டு கருத்தை ஆதாித்தாலும் அதனை மேம்படுத்தி, பிராய்டு கூறிய 5 நிலைகளிலிருந்து குழந்தை வளா்ச்சி நிலையில் 8 நிலைகள் உள்ளன என்றும், வளா்ச்சி 18 வயதுடன் அதாவது வளா் இளம் பருவத்துடன் நிற்பதில்லை கடைசி வரை தொடரும் என்றும் கூறினாா். பிராய்டு உருவாக்கிய ‘மன பாலியல் மாதிாி’யை மாற்றி ‘மன சமூக’ மாதிாியாக உருவாக்கி விளக்கினாா்.
இவா் மனித வளா்ச்சிக்கு கலாசாரமே முக்கிய காரணம் எனவும் அதன் தாக்கம் பெருமளவில் இருக்கும் என்று கூறினாா். 
மனித வளா்ச்சி என்பது மன வளா்ச்சியே மற்றும் அது எண்ணங்கள், மொழி மற்றும் காரணம் அறியும் முறை ஆகியவற்றை உள்ளடக்கியது. மனித வளா்ச்சி என்பது சமூகத்திலிருந்து கற்றுக் கொள்வது, சமூகத்தின் தொடா்பால் உருவாவது என்று விளக்கிக் கூறினாா். இவருடைய அணுகுமுறை ‘சமூக கலாச்சார மாதிாி’ என்றழைக்கப்பட்டது. கலாச்சாரத்தின் தாக்கம் பெருமளவில் புத்திசாலித்தனத்தைப் பாதிக்கும் என்பதில் தீவிர நம்பிக்கை கொண்டிருந்தாா்.

</doc>
<doc id="414685" url="https://ta.wikipedia.org/wiki?curid=414685" title="கொடுமுடி வட்டம்">
கொடுமுடி வட்டம்

கொடுமுடி வட்டம் (Kodumudi taluk) தமிழ்நாட்டின் ஈரோடு மாவட்டத்தின் 10 வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் கொடுமுடியில் இயங்குகிறது. இவ்வட்டம் ஈரோடு வட்டத்தின் சில வருவாய் கிராமங்களைக் கொண்டு 8 மார்ச் 2016 அன்று புதிதாக நிறுவப்பட்டது. இவ்வட்டம் கொடுமுடி ஊராட்சி ஒன்றியத்தின் நிலப்பரப்புகளைக் கொண்டது. இவ்வட்டம் ஈரோடு வருவாய் கோட்டத்தில் அமைந்துள்ளது.

கொடுமுடி வருவாய் வட்டம் கொடுமுடி, கிளாம்பாடி, சிவகிரி என மூன்று குறுவட்டங்களுடன், 36 வருவாய் கிராமங்களுடன் கூடியது. அவைகள்:


2011ம் ஆண்டின் மக்கள்தொகை கணக்கெடுப்பின் படி, கொடுமுடி வட்டத்தின் மக்கள்தொகை 1,07,466 ஆகும். 



</doc>
<doc id="414688" url="https://ta.wikipedia.org/wiki?curid=414688" title="நம்பியூர் வட்டம்">
நம்பியூர் வட்டம்

நம்பியூர் வட்டம், தமிழ்நாட்டின் ஈரோடு மாவட்டத்தின் 10 வருவாய் வட்டங்களில் ஒன்றாகும். இதன் வட்டாட்சியர் அலுவலகம் நம்பியூரில் இயங்குகிறது. நம்பியூர் ஊராட்சி ஒன்றியம் இவ்வட்டத்தில் உள்ளது. 
நம்பியூர் வட்டம் நம்பியூர், எலத்தூர் மற்றும் வேமாண்டம்பாளையம் என மூன்று குறுவட்டங்களும், 33 வருவாய் கிராமங்களும் கொண்டது.



</doc>
<doc id="414694" url="https://ta.wikipedia.org/wiki?curid=414694" title="மொடக்குறிச்சி வட்டம்">
மொடக்குறிச்சி வட்டம்

மொடக்குறிச்சி வட்டம், தமிழ்நாட்டின் ஈரோடு மாவட்டத்தின் 10 வருவாய் வட்டங்களில் ஒன்றாகும். ஈரோடு வட்டத்தின் சில வருவாய் கிராமங்களைக் கொண்டு 8 மார்ச் 2016 அன்று புதிதாக இவ்வட்டம் நிறுவப்பட்டது. ஈரோடு வருவாய் கோட்டத்தில் அமைந்த இவ்வட்டத்தின் வட்டாட்சியர் அலுவலகம் மொடக்குறிச்சியில் இயங்குகிறது. மொடக்குறிச்சி ஊராட்சி ஒன்றியம் இவ்வட்டத்தில் உள்ளது. 

மொடக்குறிச்சி வட்டம் மொடக்குறிச்சி, அரச்சலூர் மற்றும் அவல்பூந்துறை என மூன்று குறுவட்டங்களும், 50 வருவாய் கிராமங்களும் கொண்டது.



</doc>
<doc id="414711" url="https://ta.wikipedia.org/wiki?curid=414711" title="பைரோமெல்லிடிக் இருநீரிலி">
பைரோமெல்லிடிக் இருநீரிலி

பைரோமெல்லிடிக் இருநீரிலி "(Pyromellitic dianhydride)" என்பது CH(CO) என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். மேலும், இதுவொரு இரட்டை கார்பாக்சிலிக் அமில நீரிலியாகவும் கருதப்படுகிறது. காப்டன் போன்ற பல்லிமைடு பலபடிகள் தயாரிப்பில் இதைப் பயன்படுத்துகிறார்கள். பைரோமெல்லிடிக் இருநீரிலி வெண்மை நிறத்தில் ஒரு திண்மமாகக் காணப்படுகிறது.
1,2,4,5-டெட்ராமெத்தில்பென்சீனை வாயுநிலை ஆக்சிசனேற்றம் செய்து பைரோமெல்லிடிக் இருநீரிலி தயாரிக்கப்படுகிறது. 1,2,4,5-டெட்ராமெத்தில்பென்சீனுடன் தொடர்புடைய வழிப்பெறுதிகளும் இதற்காகப் பயன்படுத்தப்படுகின்றன. 

என்பது இவ்வினைக்கான சமன்பாடு ஆகும்:.


</doc>
<doc id="414715" url="https://ta.wikipedia.org/wiki?curid=414715" title="பட்டுக்குடி பசுபதீசுவரர் கோயில்">
பட்டுக்குடி பசுபதீசுவரர் கோயில்

பட்டுக்குடி பசுபதீசுவரர் கோயில் தஞ்சாவூர் மாவட்டம் பாபநாசம் வட்டம் கோவிந்தநாட்டுச்சேரி ஊராட்சியில் உள்ள பட்டுக்குடியில் அமைந்துள்ள சிவன் கோயிலாகும். 

காவிரியின் வட கரையிலும், கொள்ளிடத்தின் தென்கரையிலும் உள்ளது. வடகுரங்காடுதுறை கோயிலுக்கு வடக்கேயும், கணபதி அக்ரகாரம் கணபதி கோயிலுக்குக் கிழக்கேயும் அமைந்துள்ளது.

இக்கோயிலின் மூலவர் பசுபதீசுவரர் ஆவார். இறைவி மங்களாம்பிகை. இங்கு நடைபெறுகின்ற சத்ரு சம்கார பூசை மிகவும் சிறப்பு பெற்றதாகும். 

சிவன் கோயிலாக இருந்தாலும் முருகன் கோயில் என்றே உள்ளூரில் அழைக்கின்றனர். முருகன் இங்கு வள்ளிதேவசேனையுடன் உள்ளார்.

இக்கோயிலின் குடமுழுக்கு ஆவணி மாதம் 7ஆம் நாள் 23 ஆகஸ்டு 2018 அன்று நடைபெற்றது. 


</doc>
<doc id="414716" url="https://ta.wikipedia.org/wiki?curid=414716" title="பொட்டாசியம் அமைல் சேந்தேட்டு">
பொட்டாசியம் அமைல் சேந்தேட்டு

பொட்டாசியம் அமைல் சேந்தேட்டு "(Potassium amyl xanthate)" என்பது CH(CH)OCSK என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். மேலும், இதுவொரு கரிமக்கந்தகச் சேர்மமாகவும் கருதப்படுகிறது. கார மணமும் வெளிர் மஞ்சள் நிறமும் கொண்ட இச்சேர்மம் தூளாகவும் சிறு உருண்டைகளாகவும் காணப்படுகிறது. இது தண்ணீரில் கரையும். நுரைமிதப்பு செயல்முறையில் தாதுக்களை பிரித்தெடுக்க சுரங்கத் தொழிலில் இதைப் பயன்படுத்துகிறார்கள். 

அமைல் ஆல்ககாலுடன் கார்பன் டைசல்பைடும் பொட்டாசியம் ஐதராக்சைடும் சேர்த்து வினைபுரியச் செய்வதால் பொட்டாசியம் அமைல் சேந்தேட்டு உருவாகிறது

வெளிர் மஞ்சள் நிறத்தில் காணப்படும் பொட்டாசியம் அமைல் சேந்தேட்டு தூளானது pH 8 மற்றும்13 மதிப்புகளுக்கிடையில் நிலைப்புத்தன்மை கொண்டதாக இருக்கிறது. அதிகபட்ச நிலைப்புத்தன்மை pH 10 மதிப்பில் காணப்படுகிறது. 

எலிகளுக்கு வாய்வழியாக பொட்டாசியம் பென்டைல்சேந்தேட்டு கொடுக்கப்படும்போது அதன் உயிர்கொல்லும் அளவு (LD50) 480 மி.கி/கி.கி ஆகும். 
இச்சேர்மம் ஒரு மக்கி அழியும் சேர்மமாகும். 


</doc>
<doc id="414718" url="https://ta.wikipedia.org/wiki?curid=414718" title="மெத்திலீன்பிசு (இருபியூட்டைல்யிருதயோகார்பமேட்டு)">
மெத்திலீன்பிசு (இருபியூட்டைல்யிருதயோகார்பமேட்டு)

மெத்திலீன்பிசு (இருபியூட்டைல்யிருதயோகார்பமேட்டு) "(Methylenebis(dibutyldithiocarbamate)") என்பது CH(SC(S)NBu) என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். இவ்வாய்ப்பாட்டிலுள்ள Bu = C4H9 தொகுதியாகும். மேலும், இதுவொரு கரிமக்கந்தகச் சேர்மமாகவும் கருதப்படுகிறது. மெத்திலீன்பிசு (டைபியூட்டைல்டைதயோகார்பமேட்டு) என்ற பெயராலும் இதை அழைக்கிறார்கள். டைபியூட்டைல்டைதயோகார்பமேட்டு சேர்மத்தின் வழிப்பெறுதியாக இதை தயாரிக்கிறார்கள். ஆக்சிசனேற்ற எதிர்ப்பியாகவும் உலோகப் மேற்பரப்புகளை பாதுகாக்கும் பொருளாகவும் பல்வேறு உயவுப்பொருட்களுடன் கூட்டுசேர் பொருளாக மெத்திலீன்பிசு (இருபியூட்டைல்யிருதயோகார்பமேட்டு) பயன்படுத்தப்படுகிறது. இருதயோகார்பமேட்டுடன் இருகுளோரோமீத்தேன் சேர்த்து ஆல்க்கைலேற்ற வினைக்கு உட்படுத்தி இச்சேர்மம் தயாரிக்கப்படுகிறது. நிறம் கொண்டிருப்பதாக வரையறுக்கப்பட்டாலும் எளிய இருதயோகார்பமேட்டுகளின் எசுத்தர்கள் நிறமற்று காணப்படுகின்றன. 


</doc>
<doc id="414725" url="https://ta.wikipedia.org/wiki?curid=414725" title="நிக்கல் பிசு(இருமெத்தில்யிருதயோகார்பமேட்டு)">
நிக்கல் பிசு(இருமெத்தில்யிருதயோகார்பமேட்டு)

நிக்கல் பிசு(இருமெத்தில்யிருதயோகார்பமேட்டு)" (Nickel bis(dimethyldithiocarbamate))" என்பது Ni(SCNMe) என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். இவ்வாய்ப்பாட்டிலுள்ள Me என்பது மெத்தில் தொகுதியைக் குறிக்கிறது. நிக்கல் பிசு (டைமெத்தில்டைதயோகார்பமேட்டு) என்ற பெயராலும் இதை அழைக்கிறார்கள். நிக்கலும் இருமெத்தில்யிருதயோகார்பமேட்டும் சேர்ந்து உருவாகும் ஒருங்கிணைவுச் சேர்மமாகவும் இது கருதப்படுகிறது. அதிக அளவு நிக்கல்(II) அயனியின் பிசு(ஈரால்கைல்யிருதயோகார்பமேட்டு) சேர்மங்களுக்கு இதுவொரு முன்மாதிரி சேர்மமாகும். மேலும் இது பல்வேறு மாறுபட்ட கரிமப் பொருள்களைக் கொண்டுள்ளது, அவை அனைத்தும் ஒரே மாதிரியான கட்டமைப்புகளைக் கொண்டுள்ளன. பூஞ்சைக் கொல்லியாக நிக்கல் பிசு (இருமெத்தில்யிருதயோகார்பமேட்டு) சந்தைப்படுத்தப்படுகிறது. இதனுடன் தொடர்புடைய அணைவுச் சேர்மங்கள் பலபடிகளில் நிலைநிறுத்திகளாகப் பயன்படுகின்றன .

நிக்கல்(II) மற்றும் இருமெத்தில்யிருதயோகார்பமேட்டு உப்புகளின் நீர்த்த கரைசல்களைச் சேர்க்கும்போது கருப்பு நிற வீழ்படிவாக நிக்கல் பிசு (இருமெத்தில்யிருதயோகார்பமேட்டு) உருவாகிறது. கட்டமைப்பு மற்றும் பிணைப்பைப் பொறுத்த அளவில் நிக்கல் சதுரத்தள கட்டமைப்பில் காணப்படுகிறது. இந்த அணைவுச் சேர்மம் டயாகாந்தப்பண்பு கொண்டதாகவும் உள்ளது . 


</doc>
<doc id="414728" url="https://ta.wikipedia.org/wiki?curid=414728" title="மெத்தில் இருமெத்தில்யிருதயோகார்பமேட்டு">
மெத்தில் இருமெத்தில்யிருதயோகார்பமேட்டு

மெத்தில் இருமெத்தில்யிருதயோகார்பமேட்டு "(Methyl dimethyldithiocarbamate)" என்பது (CH)NC(S)SCH என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். மெத்தில் டைமெத்தில்டைதயோகார்பமேட்டு என்ற பெயராலும் இது அழைக்கப்படுகிறது. கரிமக் கந்தகச் சேர்மமான இது எளிய இருதயோகார்பமிக் எசுத்தர்களில் ஒன்றாகக் கருதப்படுகிறது. வெண்மை நிறத்தில் ஆவியாகக் கூடிய திண்மமாகக் காணப்படும் இச்சேர்மம் தண்ணீரில் சிறிதளவே கரைகிறது. ஆனால் கரிமக் கரைப்பான்களில் நன்கு கரைகிறது. ஒரு காலத்தில் பூச்சிக்கொல்லியாக இதைப் பயன்படுத்தினார்கள். 

இருமெத்தில்யிருதயோகார்பமேட்டு உப்புகளை மெத்திலேற்றம் செய்து மெத்தில் இருமெத்தில்யிருதயோகார்பமேட்டு தயாரிக்கப்படுகிறது:

டெட்ராமெத்தில்தயூரமிருசல்பைடுடன் மெத்தில் கிரிக்னார்டு வினைப்பொருள்களைச் சேர்த்து வினைபுரியச் செய்தும் இதைத் தயாரிக்கிறார்கள்: 


</doc>
<doc id="414747" url="https://ta.wikipedia.org/wiki?curid=414747" title="இசுக்காட் மொரிசன்">
இசுக்காட் மொரிசன்

இசுக்காட் யோன் மொரிசன் ("Scott John Morrison", பிறப்பு: 13 மே 1968) ஆத்திரேலிய அரசியல்வாதி ஆவார். இவர் 2018 ஆகத்து 24 இல் பிரதமராகவும், லிபரல் கட்சித் தலைவராகவும் தேர்ந்தெடுக்கப்பட்டார். 2007 ஆம் ஆண்டிலிருந்து இவர் நியூ சவுத் வேல்சு மாநிலத்தொன் குக் தொகுதியின் நாடாளுமன்ற உறுப்பினராக இருந்து வருகிறார்.

சிட்னியில் பிறந்த மொரிசன், நியூ சவுத் வேல்சு பல்கலைக்கழகத்தில் படிந்த்து பொருளாதாரப் புவியியலில் பட்டம் பெற்றார். அரசியலில் நுழையும் முன்னர், இவர் 1998 முதல் 2000 வரை நியூசிலாந்து சுற்றுலா மற்றும் விளையாட்டுத்துறையில் பணிப்பாளராகப் பணியாற்றி வந்தார். 2004 முதல் 2006 வரை ஆத்திரேலிய சுற்றுலாத்துறையில் பணிப்பாளராகப் பணியாற்றினார். 2000 முதல் 2004 வரை லிபரல் கட்சியின் நியூ சவுத் வேல்சு கிளையின் பணிப்பாளராகப் பணி ஆற்றினார். 2007 ஆம் ஆண்டு நடுவண் அரசுத்த் தேர்தலில் முதல் தடவையாகப் போட்டியிட்டு நாடாளுமன்றம் சென்றார். 2010 தேர்தல் வெற்றியின் பின்னர் கட்சியில் முன்வரிசை உறுப்பினரானார்.

2010 தேதலில் லிபரல் கட்சிக் கூட்டணி வெற்றி பெற்றதை அடுத்து, அபோட் அமைச்சரவையில் குடிவரவு மற்றும் எல்லைப் பாதுகாப்பு அமைச்சராக நியமிக்கப்பட்டார். 2014 டிசம்பரில் இடம்பெற்ற அமைச்சரவை மாற்றத்தில், மொரிசன் சமூக சேவைகள் அமைச்சராக நியமிக்கப்பட்டார். 2015 செப்டம்பரில் மால்கம் டேர்ன்புல் அமைச்சரவையில் நிதி அமைச்சராகப் பதவி உயர்வு பெற்றார்.

2018 ஆகத்து மாதத்தில் பீட்டர் டட்டன் தலைமையில் ஆளும் லிபரல் கட்சியின் பழமைவாதிகளினால் பிரதமர் மால்கம் டேர்ன்புல் ஆட்சிக் கவிழ்ப்பு சவாலை எதிர் கொண்டார். டேர்ன்புல் இச்சவாலை முறியடித்தாலும், அவருக்கு எதிரான சர்ச்சைகள் கட்சியில் அதிகரித்த நிலையில், தலைமைப் பதவிக்குப் போட்டி ஏற்பட்டது. போட்டியில் இருந்து டேர்ன்புல் விலகிக் கொண்டார். கட்சி நாடாளுமன்ற உறுப்பினர்களிடையே 2018 ஆகத்து 24 இல் இடம்பெற்ற வாக்கெடுப்பில் பீட்டர் டட்டன், வெளியுறவுத்துறை அமைச்சர் ஜூலி பிஷொப் ஆகியோரை ஸ்கொட் மொரிசன் எதிர்கொண்டார். முதற்கட்ட வாக்கெடுப்பில் குறைந்த வாக்குகளைப் பெற்ற ஜூலி பிஷொப் விலகியதை அடுத்து, இரண்டாம் கட்ட வாக்கெடுப்பில் மொரிசன் பீட்டர் டட்டனை எதிர்கொண்டு 45:40 வாக்குகள் பெற்று கட்சித் தலைவராகத் தேர்ந்தெடுக்கப்பட்டார். இதே நாளில் இவர் ஆத்திரேலியாவின் 30-வது பிரதமராகப் பதவியேற்றார்.



</doc>
<doc id="414751" url="https://ta.wikipedia.org/wiki?curid=414751" title="தாளவாடி வட்டம்">
தாளவாடி வட்டம்

தாளவாடி வட்டம் (Thalavadi talk), தமிழ்நாட்டின் ஈரோடு மாவட்டத்தில் உள்ள பத்து பத்து வருவாய் வட்டங்களில் ஒன்றாகும். கோபிச்செட்டிப்பாளையம் வருவாய் கோட்டத்தில் அமைந்த தாளவாடி வட்டத்தின் வட்டாட்சியர் அலுவலகம் தாளவாடியில் உள்ளது.

இந்த வட்டத்தின் கீழ் 21 வருவாய் கிராமங்களும் உள்ளது.

சத்தியமங்கலம் வட்டத்தில் இருந்த தாளவாடி ஊராட்சி ஒன்றியத்தின் நிலப்பரப்புகளைக் கொண்டு தாளவாடி வருவாய் வட்டம் 8 நவம்பர் 2016ல் புதிதாக நிறுவப்பட்டது. 

தாளவாடி வட்டத்தில் மக்கள்தொகை குறைந்திருப்பினும், அடர்ந்த காப்புக்காடுகளில் வாழும் மலைவாழ் மக்களின் சமூக, கல்வி மற்றும் பொருளாதார வளர்ச்சிக்காக இவ்வட்டம் உருவாக்கப்பட்டது. சத்தியமங்கலம் வனவிலங்கு உய்வகம் மற்றும் புலிகள் காப்பகம் பகுதியில் தாளவாடி வட்டத்தின் பெரும்பகுதிகள் கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி, தாளவாடி வட்டத்தின் மொத்த மக்கள் தொகை 63,359 ஆகும். அதில் பட்டியல் இன மக்களின் தொகை 12,444 ஆக உள்ளது. பட்டியல் பழங்குடி மக்களின் தொகை 5,900 ஆக உள்ளது. 



</doc>
<doc id="414773" url="https://ta.wikipedia.org/wiki?curid=414773" title="அப்பாசி பள்ளிவாசல்">
அப்பாசி பள்ளிவாசல்

அப்பாசி பள்ளிவாசல் "(Abbasi Mosque)" பாக்கித்தான் நாட்டிலுள்ள பஞ்சாப் மாகாணத்தில் இடம்பெற்றுள்ள பகவல்பூர் நகரில் அமைந்துள்ள ஒரு பள்ளிவாசல் ஆகும். சோலிசுதான் மண்டலத்தில் இருக்கும் தேராவர் கோட்டையில் இது இருக்கிறது. இப்பள்ளிவாசல் 1849 ஆம் ஆண்டில் நவாப் பகவல்கானால் கட்டப்பட்டது. 


</doc>
<doc id="414779" url="https://ta.wikipedia.org/wiki?curid=414779" title="தர்பார் மகால்">
தர்பார் மகால்

தர்பார் மகால் "(Darbar Mahal)" பாக்கித்தான் நாட்டிலுள்ள பஞ்சாப் மாகாணத்தில் இடம்பெற்றுள்ள பகவல்பூர் நகரில் அமைந்துள்ள ஓர் அரண்மனை ஆகும் . இந்த அரண்மனையை ஐந்தாம் பகவல் கான் தன்னுடைய மனைவிக்காகக் கட்டினார் . 1905 ஆம் ஆண்டில் இது கட்டி முடிக்கப்பட்டது. 1971 ஆம் ஆண்டு முதல் இந்த அரண்மனை இராணுவத்தினரின் கட்டுப்பாட்டில் உள்ளது. இக்கட்டிடம் பொது மக்கள் பார்வையிட அனுமதிக்கப்படுவதில்லை. 


</doc>
<doc id="414785" url="https://ta.wikipedia.org/wiki?curid=414785" title="பகவல்பூர் மத்திய நூலகம்">
பகவல்பூர் மத்திய நூலகம்

பகவல்பூர் மத்திய நூலகம் "(Bahawalpur Central Library)" பாக்கித்தான் நாட்டிலுள்ள பஞ்சாப் மாகாணத்தில் இடம்பெற்றுள்ள பகவல்பூர் நகரில் அமைந்துள்ள மிகப்பழமையான ஒரு நூல்நிலையம் ஆகும். ரூபசு டேனியல் ஐசக் மற்றும் ஐந்தாம் சாதிக் முகமது கான் ஆகியோர் 1924 ஆம் ஆண்டு மார்ச்சு மாதம் 8 ஆம் நாள் இந்நூலகத்தை நிறுவினார்கள் . பகவல்புர் மாகாண மக்கள் நன்கொடையாக அளித்த 1,00,000 ரூபாய் பணத்தில் இந்நூலகத்தின் கட்டுமானப் பணிகள் நடைபெற்றன . 

பாக்கித்தான் நாட்டின் பஞ்சாப் மாகாணத்தில் உள்ள நூல்நிலையங்களில் இரண்டாவது பெரிய நூலகம் பகவல்பூர் மத்திய நூலகம் ஆகும் . நூலகத்தில் 1,00,000 புத்தகங்களுக்கு மேல் சேகரிக்கப்பட்டு வைக்கப்பட்டுள்ளன . 

பிரதானக் கூடம், சிறுவர் பிரிவு, கேட்பொலிக் காட்சி பிரிவு என மூன்று பிரிவுகளாக பிரிக்கப்பட்டு நூலகம் இயங்குகிறது . செய்தித் தாள்களின் பழங்காலப் பதிப்புகளும் இங்கு இடம்பெற்றுள்ளன . 



</doc>
<doc id="414798" url="https://ta.wikipedia.org/wiki?curid=414798" title="கீழக்கரை வட்டம்">
கீழக்கரை வட்டம்

கீழக்கரை வட்டம், தமிழ்நாட்டின் இராமநாதபுரம் மாவட்டத்தின் 9 தாலுக்காக்களில் ஒன்றாகும். இத்தாலுக்கா இராமநாதபுரம் வட்டத்தின் கீழக்கரை, உத்தரகோசமங்கை மற்றும் திருப்புல்லாணி குறுவட்டங்களைக் கொண்டு 1 ஏப்ரல் 2018ல் புதிதாக நிறுவப்பட்டது. இவ்வட்டத்தின் வட்டாட்சியர் அலுவலுகம் கீழக்கரையில் செயல்படுகிறது. இவ்வட்டத்தில் திருப்புல்லாணி ஊராட்சி ஒன்றியம் அமைந்துள்ளது.

கீழக்கரை வட்டத்தில் உத்தரகோசமங்கை, கீழக்கரை மற்றும் திருப்புல்லாணி என மூன்று உள்வட்டங்களும், , 26 வருவாய் கிராமங்களையும் கொண்டது.





</doc>
<doc id="414801" url="https://ta.wikipedia.org/wiki?curid=414801" title="சிங்கம்புணரி வட்டம்">
சிங்கம்புணரி வட்டம்

சிங்கம்புணரி வட்டம், தமிழ்நாட்டின் சிவகங்கை மாவட்டத்தின் ஒன்பது வருவாய் வட்டங்களில் ஒன்றாகும். திருப்பத்தூர் வட்டத்தின் 41 வருவாய் கிராமங்களைக் கொண்டு சிங்கம்புணரி வட்டம் 2016ல் நிறுவப்பட்டது. தேவகோட்டை வருவாய் கோட்டத்தில் அமைந்த சிங்கம்புணரி வருவாய் வட்டத்தின் வட்டாட்சியர் அலுவலகம் சிங்கம்புணரியில் இயங்குகிறது. இவ்வட்டத்தில் சிங்கம்புணரி ஊராட்சி ஒன்றியம் உள்ளது. 

சிங்கம்புணரி வருவாய் வட்டம் எஸ். எஸ். கோட்டை, சிங்கம்புணரி மற்றும் வரப்பூர் என மூன்று உள்வட்டங்களும், 41 வருவாய் கிராமங்களும் கொண்டுள்ளது. அவைகள்:


</doc>
<doc id="414813" url="https://ta.wikipedia.org/wiki?curid=414813" title="வெம்பக்கோட்டை வட்டம்">
வெம்பக்கோட்டை வட்டம்

வெம்பக்கோட்டை வட்டம், தமிழ்நாட்டின் விருதுநகர் மாவட்டததின் ஒன்பது வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் வெம்பக்கோட்டையில் இயங்குகிறது. இவ்வட்டத்தில் வெம்பக்கோட்டை ஊராட்சி ஒன்றியம் அமைந்துள்ளது. 

வெம்பக்கோட்டை வட்டம் ஆலங்குளம், ஏழாயிரம்பண்ணை, கீழராஜகுலராமன் மற்றும் வெம்பக்கோட்டை என நான்கு உள்வட்டங்களும், 37 வருவாய் கிராமங்களும் கொண்டது. 






</doc>
<doc id="414837" url="https://ta.wikipedia.org/wiki?curid=414837" title="8-அனிலினோநாப்தலீன்-1-சல்போனிக் அமிலம்">
8-அனிலினோநாப்தலீன்-1-சல்போனிக் அமிலம்

8-அனிலினோநாப்தலீன்-1-சல்போனிக் அமிலம் "(8-Anilinonaphthalene-1-sulfonic acid)" என்பது CHNOS என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். இதை 1-அனிலினோ-8-நாப்தலீன்சல்போனேட்டு என்ற பெயராலும் அழைக்கிறார்கள். இச்சேர்மத்தில் சல்போனிக் அமிலத் தொகுதி மற்றும் அமீன் தொகுதி ஆகிய இரண்டு தொகுதிகளும் இடம்பெற்றுள்ளன. ஒளிரும் மூலக்கூற்று ஆய்வில் இச்சேர்மம் பயன்படுத்தப்படுகிறது . உதாரணமாக புரதங்களில் ஈந்தணைவி பிணைப்புகளால் தூண்டப்படும் இணக்கமாக்கும் மாற்றங்களை ஆய்வு செய்வதற்கு 8-அனிலினோநாப்தலீந்1-சல்போனிக் அமிலத்தை பயன்படுத்த முடியும். புரத மேற்பரப்பில் உள்ள நீரெதிர்ப்பு மண்டலங்களை இணைக்கும்போது இச்சேர்மத்தின் ஒளிரும் பண்புகள் மாறும். ஒரு குறிப்பிட்ட ஈந்தணைவியின் இருப்பு மற்றும் அது இல்லாத நிலையில் ஒளிர்வை ஒப்பீடு செய்யும்போது ஈந்தணைவியின் பிணைப்பு புரதத்தின் மேற்பரப்பை எவ்வாறு மாற்றும் என்ற தகவல் கிடைக்கிறது. மைட்டோகாண்ட்ரிய சவ்வுகளுக்கு இச்சேர்மத்தின் ஊடுருவுதல் மிகவும் பயனுள்ளதாக இருக்கிறது .


</doc>
<doc id="414847" url="https://ta.wikipedia.org/wiki?curid=414847" title="சிவசங்கரி சுப்ரமணியம்">
சிவசங்கரி சுப்ரமணியம்

சிவசங்கரி சுப்ரமணியம் (பிறப்பு: 24 ஜனவரி 1999) மலேசியா நாட்டின் ஸ்குவாஷ் வீராங்கனை ஆவர். இவர் மே 2018யில், உலக தரவரிசையில் 38-வது நிலையை அடைந்தார். இதுவே இதுவரை இவர் பெற்ற சிறப்பு ட்ரைவரிசையாகும். 2018ஆம் ஆண்டு இவர் சடோமி வாடனபே-வை தோற்கடித்து பிரிட்டிஷ் ஜூனியர் ஓபன் சான்பியன்ஷிப் பட்டதை வாகைசூடினர்.

இவர் 2011-யில் மலேசிய விளையாட்டு மன்றத்தின் சிறந்த வளர்ந்துவரும் விளையாட்டாளர் விருந்தை பெற்றார்.

ஜூலை 8- 2018யில் நடைபெற்ற 34வது ஓஹன தேசியனிலை ஸ்குவாஷ் போட்டியில் லோ வீ வெர்ன்-யை வெற்றிகொண்டு வெற்றியாளர் பட்டத்தை வாகைசூடினார். இதன்முலம், சிவசங்கரி மலேசிய நாட்டின் மகளிர் ஸ்குவாஷ் போட்டியை வென்ற ஆக இளைய விளையாட்டாளராக திகளுக்கிறார்.

Official Women's Squash World Ranking


</doc>
<doc id="414903" url="https://ta.wikipedia.org/wiki?curid=414903" title="சட்டங்களில் இளையர்">
சட்டங்களில் இளையர்

சட்டங்களில் இளையர் (; LL.B. or B.L.) என்பது சட்டத்தில் ஓர் இளங்கலை பட்டம் (அல்லது ஆள்வரை சார்ந்து சட்டத்தில் ஓர் முதல் தொழிற்கல்வி பட்டம்) ஆகும். இது இங்கலாந்தில் தோன்றியதும் யப்பான் மற்றும் ஒருங்கிணைந்த நாடுகள் மற்றும் கனடா தவிர்த்து பெரும்பான்மையான பொதுச் சட்ட ஆள்வரைகளில் வழக்கறிஞர் ஆகிட வழங்கப்படும் பட்டமாகும். இது வரலாற்று ரீதியாக யு.எஸ்.யிலும் இந்த நோக்கத்திற்காக பயன்படுத்தப்பட்டது, ஆனால் 1960 களின் நடுப்பகுதியில் சட்டவியலில் முனைவர் (ஜூரிஸ் டாக்டர்) பட்டத்திற்கு ஆதரவாக இது நிறுத்தப்பட்டது.

வரலாற்று ரீதியாக, கனடாவில், சட்டங்களில் இளையர் என்பது பொதுச் சட்டத்தில் முதல் பட்டத்திற்கான பெயராகும், ஆனால் மேலும் ஒரு சில க்யூபக் பல்கலைக்கழகங்களால் உரிமையியல் சட்டத்தில் இளையர் எனும் பெயரில் பட்டம் வழங்கப்படுகிறது. கனடா பொதுச் சட்ட சட்டங்களில் இளையர் பாடத்திட்டம், நடைமுறையில், இரண்டாம் நுழைவு பட்டமாகும். அதாவது ஏற்கனவே ஏதேனும் துறையில் ஒன்றோ கூடுதலோ இளங்கலை பட்டம் பெற்றவர்களே அனுமதிக்கப்படுவார்கள். தற்பொது, சட்டங்களில் இளையர் ஸ்கோட் சட்டம் மற்றும் தென்னாப்பிக்கா சட்டங்களில் முதல் பட்டத்திற்கான பெயராகும். ஸ்கோட்லான்ட் மற்றும் தென்னாப்பிக்கா பல்கலைக்கழகங்களால் வழங்கப்படும் இப்பட்டம் பகுதி பொதுச் சட்டமும் பகுதி உரிமையியல் சட்டமுமாக உள்ளது.

</doc>
<doc id="414913" url="https://ta.wikipedia.org/wiki?curid=414913" title="1,1-ஈரைதராக்சியெத்தீன்">
1,1-ஈரைதராக்சியெத்தீன்

1,1-ஈரைதராக்சியெத்தீன் "(1,1-Dihydroxyethene)" என்பது CHO என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். இச்சேர்மத்தின் எத்தீன் சங்கிலியில் ஒரே கார்பன் அணுவில் இரண்டு ஐதராக்சி தொகுதிகள் பதிலிகளாக பதிலீடு செய்யப்பட்டுள்ளன. இதை 1,1-டை ஐதராக்சியெத்தீன் என்றும் கீட்டினுடைய கார்பனைல் நீரேற்று என்பதால் இதை கீட்டீன்நீரேற்று என்றும் வேறு பெயர்களால் அழைப்பர். இச்சேர்மத்தின் கட்டமைப்பை நோக்குகையில் இதை அசிட்டிக் அமிலத்தினுடைய ஈனால் வடிவம் என்றும் கருதுகிறார்கள். கீட்டினை அசிட்டிக் அமிலமாக மாற்றும் நீரேற்ற வினையில் இச்சேர்மம் ஒரு முக்கியமான இடைநிலை வேதிப்பொருளாகச் செயல்படுகிறது . இந்த வினை நிகழ்வதற்கான சாத்தியமான பாதைகள் பற்றிய பகுப்பாய்வானது, வேதி வினைவழிமுறையின் ஒவ்வொரு படிநிலைக்குமான செயலூக்கும் ஆற்றலை முக்கியமாக கருதுவதற்கான ஓர் எடுத்துக்காட்டாகும் . கீட்டினுடைய கார்பனைலின் நீரேற்றம் என்பது பொதுவாக கார்பனைல் தொகுதியுடன் ஓர் தண்ணீர் மூலக்கூறு சேரும் ஒரு கூட்டுவினையென கருதப்பட்டது. இரண்டாவது தண்ணீர் மூலக்கூறு இவ்வினைக்கு வினையூக்கியாக செயற்படுவதாக கருதப்பட்டது . 


</doc>
<doc id="414920" url="https://ta.wikipedia.org/wiki?curid=414920" title="4-பிப்பெரிடினோன்">
4-பிப்பெரிடினோன்

4-பிப்பெரிடினோன் "(4-Piperidinone)" என்பது CHNO என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். பிப்பெரிடின் சேர்மத்தின் வழிப்பெறுதியாக இச்சேர்மம் கருதப்படுகிறது. வேதியியல் சேர்மங்களையும் மருந்து வகைப்பொருட்களையும் தயாரிக்குபோது ஓர் இடைநிலை வேதிப்பொருளாக 4-பிப்பெரிடினோன் பயன்படுத்தப்படுகிறது. 

பிப்பெரிடோன் கட்டமைப்புக் கூட்டை பகிர்ந்து கொள்ளூம் சேர்மங்கள் அனைத்தும் பிப்பெரிடோன்கள் எனப்படுகின்றன. பெட்ரெங்கோ-கிர்ட்சுசெங்கோ பிப்பெரிடோன் தொகுப்பு வினை பிப்பெரிடோன்களை தயாரிக்க உதவும் தொகுப்பு வினையாகக் கருதப்படுகிறது. இவ்வினையில் ஓர் ஆல்க்கைல்-1,3-அசிட்டோன் டைகார்பாக்சிலேட்டுடன் பென்சால்டிகைடையும் ஓர் அமீனையும் சேர்த்து வினை நிகழ்த்தப்படுகிறது. இந்த பலபகுதி வினை ஆண்ட்சுசெ பிரிடின் தொகுப்பு வினையுடன் தொடர்பு கொண்ட வினையாகும். 



</doc>
<doc id="414929" url="https://ta.wikipedia.org/wiki?curid=414929" title="4-பிரிடோன்">
4-பிரிடோன்

4-பிரிடோன் "(4-Pyridone)" என்பது CHNO என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். இதுவொரு நிறமற்ற திண்மமாகும். சிறுபான்மை அமைப்பு மாற்றியமான 4-ஐதராக்சிபிரிடினுடன் இச்சேர்மம் சமநிலை கொண்டுள்ளது. 

4-பிரோன் மற்றும் புரோட்டானுடைய கரைப்பான்களில் உள்ள அமீன்களுடன் வினைபுரிந்து 4-பிரிடோன்களும் அதன் வழிப்பெறுதிகளும் தயாரிக்கப்படுகின்றன


</doc>
<doc id="414935" url="https://ta.wikipedia.org/wiki?curid=414935" title="குரோமைல் புளோரைடு">
குரோமைல் புளோரைடு

குரோமைல் புளோரைடு "(Chromyl fluoride)" என்பது CrOF என்ற மூலக்கூற்று வாய்ப்பாட்டைக் கொண்ட ஒரு கனிம வேதியியல் சேர்மமாகும். செவ்வூதா நிறத்தில் படிகத் திண்மமாக இருக்கும் இச்சேர்மம் சூடுபடுத்தும்போது ஆரஞ்சுச்சிவப்பு நிற நீர்மமாக மாறுகிறது.

கிட்டத்தட்ட குரோமைல் குளோரைடின் கட்டமைப்பை ஒத்த C2V சீர்மை கொண்ட நான்முகி வடிவ கட்டமைப்பையே நீர்ம மற்றும் வாயுநிலை குரோமைல் புளோரைடுகள் பெற்றுள்ளன. மேலும் P21/c இடக்குழுவில் Z=4 என்ற மதிப்புடன் குரோமைல் புளோரைடு படிகமாகிறது. Cr=O பிணைப்பின் பிணைப்பு நீளம் 157 பைக்கோமீட்டராகவும், Cr-F பிணைப்புகளின் பிணைப்பு நீளங்கள் 181.7, 186.7, மற்றும் 209.4பைக்கோமீட்டர்கள் எனவும் அமைகின்றன. 6 என்ற ஒருங்கிணைவு எண்ணுடன் உருக்குலைந்த எண்முக நிலையில் குரோமியம் இடம்பிடிக்கிறது. திண்மநிலையில் புளோரைடு பாலங்கள் வழியாக இது இருபடியாக்கலுக்கு உட்படுகிறது.

ஐதரோகார்பன்களை கீட்டோன்களாகவும் கார்பாக்சிலிக் அமிலங்களாகவும் மாற்றும் சக்தி வாய்ந்த ஆக்சிசனேற்றும் முகவராக குரோமைல் புளோரைடு வினைபுரிகிறது. மற்ற குரோமைல் சேர்மங்களை தயாரிப்பதற்கு உதவும் வினைமுகவராகவும் இது பயன்படுத்தப்படுகிறது. சில புளோரைடு சேர்மங்கள் போல, CrO2F2 கண்ணாடி மற்றும் குவார்ட்சுடன் வினைபுரிகிறது. எனவே இச்சேர்மத்தை கையாளும்போது சிலிக்கான்-அல்லாத நெகிழி அல்லது உலோக கொள்கலன்களைப் பயன்படுத்தப்பட வேண்டும்.

தூய்மையான குரோமைல் புளோரைடு 1952 ஆம் ஆண்டில் முதன்முதலில் தனித்துப் பிரிக்கப்பட்டது. இங்கெல்பிரக்ட் மற்றும் குரோசீ ஆகியோர் இதைக் கண்டுபிடித்து தெரிவித்தனர் . 19 ஆம் நூற்றாண்டின் ஆரம்பத்தில் புளோர்சுபார் (CaF2), குரோமேட்டுகள் மற்றும் கந்தக அமிலம் ஆகியவை அடங்கிய கலவையை வெப்பப்படுத்தும்போது தோன்றும் சிவப்பு நிற நீராவியாக இது கருதப்பட்டது. முதலில் இச்சிவப்பு நிற நீராவி CrF6 ஆக இருக்கலாம் என கருதப்பட்டது. இருப்பினும் சில வேதியியலாளர்கள் இதை CrO2F2 இன் கட்டமைப்பை ஒத்த CrO2Cl2 சேர்மம் எனக் கருதினர் . குரோமைல் புளோரைடின் முதலாவது வெற்றிகரமான தயாரிப்பு முறையான தொகுப்பு வினையை பிரெடன்னாகன் கண்டறிந்து தெரிவித்தார். ஐதரசன் புளோரைடின் வினையை காரகுரோமேட்டுகளுடன் சேர்த்து ஆய்வு செய்ததாக இவர் அறிவித்தார். இதற்குப் பின்னர் வார்ட்டென்பெர்க்கு CrO2Cl2 உடன் தனிமநிலை புளோரினைச் சேர்த்து சூடுபடுத்தி தூய்மை குறைந்த குரோமைல் புளோரைடைத் தயாரித்தார். ஐதரசன் புளோரைடை டைகுரோமேட்டுடன் சேர்த்து -40 ° செல்சியசு வெப்பநிலையில் வினைபுரியச் செய்து தூய்மை குறைந்த CrO2F2 தயாரிக்கும் மற்றொரு முறையை வைய்செர்ட்டு முயற்சித்தார். 
குரோமியம் மூவாக்சைடுடன்(CrO3) ஒரு புளோரினேற்றும் முகவரை வினைபுரியச் செய்வது இங்கெல்பிரக்ட் மற்றும் குரோசீ ஆகியோரின் தொகுப்பு முறையில் அடிப்படையாக அமைகிறது.

இவ்வினை ஒரு மீள்வினையாகும். CrOF வை தண்ணீர் உடனடியாக நீராற்பகுப்பு செய்து மீண்டும் CrO.ஆக மாற்றுகிறது.

குளோரின் புளோரைடு, கார்பனைல் புளோரைடு அல்லது சில உலோக எக்சாபுளோரைடுகள் உள்ளிட்ட சேர்மங்களுடன் வினைபுரியச் செய்வதை பிற தயாரிப்பு முறைகள் அடிப்படையாகக் கொண்டுள்ளன:

தங்குதன் புளோரைடு மற்றும் மாலிப்டினத்தைப் பயன்படுத்தி குரோமைல் புளோரைடு தயாரிக்கப்படும் கடைசி முறையை கிரீன் மற்றும் கார்டு ஆகியோர் தெரிவித்தனர். பேரளவில் தூய்மையான குரோமைல் புளோரைடைத் தயாரிக்க இம்முறை மிகவும் எளிமையானதாகவும் பயனுள்ளதாகவும் கருதப்படுகிறது. 120 ° செல்சியசு வெப்பநிலையில் இவ்வினை நிகழ்த்தப்படுமெனில் 100 சதவீத உற்பத்தித் திறனை எதிர்பார்க்கலாமென இவர்கள் கூறுகின்றனர். இவ்வினையை ஒத்ததாகக் கருதப்படும் MoF மற்றும் WF, சேர்மங்களின் வினையில் MoF சேர்மத்தின் வினை உடனடியாக நிகழ்கிறது.

ஐதரோகார்பன்களை கீட்டோன்கள் மற்றும் கார்பாக்சிலிக் அமிலங்களாக ஆக்சிசனேற்றம் செய்வதோடு மட்டும் அல்லாமல் குரோமைல் புளோரைடு கூடுதலாக பல்வேறு வகை வினைகளிலும் பங்கேற்பதாக பிரௌன், கிரீன், கார்டு ஆகியோர் தெரிவித்தனர். குரோமைல் புளோரைடால் தன்னுடைய புளோரைடு அணுக்களை உலோக ஆக்சைடுகளுடன் பரிமாறிக்கொள்ள முடியும்.

போரான் மற்றும் சிலிக்கன் ஆக்சைடுகளை புளொரைடுகளாகவும் குரோமைல் புளோரைடு மாற்றுகிறது. 
பெர்புளொரோயெப்டேன் கரைப்பானில் கரைந்த கார மற்றும் காரமண் உலோக புளோரைடுகளுடன் குரோமைல் புளோரைடு வினைபுரிந்து ஆரஞ்சு நிறத்திலான புளோரோகுரோமேட்டுகளைக் கொடுக்கிறது. 

இலூயிசு அமிலங்களுடன் கூட குரோமைல் புளோரைடு வினைபுரிகிறது.:

NO, NO2, மற்றும் SO போன்ற பலம் குறைந்த காரங்களுடன் குரோமைல் புளோரைடு வினைபுரிந்து கூட்டுசேர் பொருட்களைக் கொடுக்கிறது. 


</doc>
<doc id="414958" url="https://ta.wikipedia.org/wiki?curid=414958" title="பீனைல்பைருவிக் அமிலம்">
பீனைல்பைருவிக் அமிலம்

பீனைல்பைருவிக் அமிலம் "(Phenylpyruvic acid)" என்பது CHCHC(O)COH என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். மேலும் இதுவொரு கீட்டோ அமிலமுமாகும். 

பீனைல்பைருவிக் அமிலம் அதன் எ-மற்றும் ஒ-ஈனால் அமைப்பு மாற்றியங்களுடன் சமநிலை கொண்டுள்ளது. பீனைல் அலனின் சேர்மத்தை ஆக்சிசனேற்ற அமீன் நீக்க வினைக்கு உட்படுத்துவதால் இச்சேர்மம் விளைபொருளாகக் கிடைக்கிறது. 

பென்சால்டிகைடு மற்றும் கிளைசின் வழிப்பெறுதிகளை ஒடுக்க வினைக்கு உட்படுத்துவதால் பீனைல் அசுலாக்டோன் உற்பத்தி செய்யப்பட்டு, பின்னர் அது அமிலம் அல்லது கார வினையூக்கியால் நீராற்பகுக்கப்பட்டு பீனைல்பைருவிக் அமிலம் தயாரிக்கப்படுகிறது. பென்சைல் குளோரைடை இரட்டைக் கார்பனைலேற்றம் செய்தும் இதைத் தயாரிக்க இயலும். 

பீனைல்பைருவிக் அமிலத்தை ஒடுக்கச் சிதைவு அமீனேற்றம் செய்தால் பீனைல் கிளைசின் கிடைக்கிறது. 


</doc>
<doc id="414961" url="https://ta.wikipedia.org/wiki?curid=414961" title="புரோமோபைருவிக் அமிலம்">
புரோமோபைருவிக் அமிலம்

புரோமோபைருவிக் அமிலம் "(Bromopyruvic acid)" என்பது BrCHCOCOH என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். பைருவிக் அமிலத்தை புரோமினேற்றம் செய்த வழிப்பெறுதியாக இந்த நிறமற்ற திண்மம் தயாரிக்கப்படுகிறது. லாக்டிக் அமிலம், பைருவிக் அமிலம் ஆகியவற்றுடன் அமைப்பு ஒற்றுமை கொண்ட சேர்மமாகவும் கருதப்படுகிறது. வளர்சிதை மாற்ற நச்சாகவும் புற்றுநோய் எதிர்ப்பு முகவராகவும் ஆராயப்பட்டு வருகிறது . பிற α-புரோமோகீட்டோன்களைப் போலவே இதுவும் ஒரு ஆல்கைலேற்றும் முகவராகும்.

பைருவேட்டு கடத்தும் அமைப்பு புரோமோபைருவேட்டை டிரைபேனாசோமல் செல்களுக்குள் செலுத்தப் பயன்படுகிறது. செல்லுக்குள் செலுத்தப்பட்ட புரோமோபைருவிக் அமிலத்தின் இலக்கு கிளைசெரால்டிகைடு-3-பாசுபேட்டு டியைதரசினேசு ஆகும். இது புரோமோபைருவேட்டால் எளிதில் தூண்டப்படக்கூடியதாகும். புற்று செல்களில் மிகைவெளிப்படுத்தலாக கருதப்பட்ட பைருவேட்டு கடத்தும் அமைப்பு பின்னர் மோனோ கார்பாக்சிலேட்டு கடத்தியாக அடையாளப்படுத்தப்பட்டது. இதை மோனோ கார்பாக்சிலேட்டு கடத்தி 1 என அழைத்தனர். 



</doc>
<doc id="414968" url="https://ta.wikipedia.org/wiki?curid=414968" title="திரை இசைக் களஞ்சியம் (நூல்)">
திரை இசைக் களஞ்சியம் (நூல்)

திரை இசைக் களஞ்சியம் இந்திய தமிழ்த் திரைப்படக் கலைஞர்கள் பற்றிய ஒரு வரலாற்று ஆவண நூலாகும்.

திரை இசைக் கலைஞர்கள் என்ற வகையில் பாடகர்கள், பாடலாசிரியர்கள், வாத்திய இசை வித்துவான்கள், இசையமைப்பாளர்கள், பின்னணிப் பாடகர்கள் ஆகியோர் இடம் பெறுகிறார்கள்.

அந்தக் கலைஞர்களின் விபரங்களை "திரை இசைக் களஞ்சியம்" நூல் கால அட்டவணைப்படி பட்டியலிட்டு தொகுத்துத் தருகிறது.

இந்த நூலின் ஆசிரியர் "வாமனன்" ஒரு திரை இசை வரலாற்றாய்வாளர். டி. எம். சௌந்தரராஜன், எம். எஸ். விஸ்வநாதன், கே. வி. மகாதேவன் உள்ளிட்ட பலரைப் பற்றித் தனியாக நூல்கள் எழுதி வெளியிட்டுள்ளார். முன்னாள் இந்தியப் பிரதமர் வாஜ்பாய் அவர்களின் கவிதைகளைத் தமிழில் மொழிபெயர்த்து நூலாக வெளியிட்டுள்ளார். தமிழக அரசின் கலைமாமணி விருது பெற்றவர்.

கலைஞர்களின் வரலாற்றை ஆவணப்படுத்தியுள்ள இந்த நூலுக்கே ஒரு வரலாறு உண்டு.

1999 ஆம் ஆண்டுதிரை இசை அலைகள் - பாகம் 1 என்ற தலைப்பில் ஆசிரியர் வாமனன் ஒரு நூலை முதன் முதலில் வெளியிட்டார். அதில் கால வரிசைப்படி சில கலைஞர்கள் பற்றிய விபரம் தாங்கிய கட்டுரைகள் அடங்கியிருந்தன. 1999 ஆம் ஆண்டு தமிழக அரசு, தமிழ்க்கலைகள், கட்டுரை, வாழ்க்கை வரலாறு, சுயசரிதை, பயண நூல்கள் ஆகியவை அடங்கிய பகுப்பின் கீழ் இந்த நூலுக்கு முதற்பரிசு வழங்கியது.(காண்க: தமிழ் வளர்ச்சிக்கான சிறந்த நூல்களுக்கான பரிசு பெற்ற நூல்கள், 1999)

இதன் பின்னர் திரை இசை அலைகள் பாகம் - 2, 3, 4, 5 ஆகியவை ஒவ்வொன்றும் சில வருட இடைவெளி விட்டு வெளியாகின. ஒவ்வொரு பாகத்திலும் அதில் இடம்பெற்ற கலைஞர்கள் பற்றிய கட்டுரைகள் கால வரிசைப்படி அமைந்திருந்தன.

இந்த 5 பாகங்களையும் ஒன்றிணைத்து ஒரே புத்தகமாக ஆக்கப்பட்டதே "திரை இசைக் களஞ்சியம்" நூலாகும். இந்த நூலிலும் கலைஞர்கள் பற்றிய கட்டுரைகள் கால ஒழுங்கு படுத்தப்பட்டுள்ளன.

திரை இசைக் களஞ்சியம் நூல் முதல் பதிப்பு 2014 ஆம் ஆண்டு டிசம்பர் மாதம் சென்னை 600108 இலுள்ள மணிவாசகர் பதிப்பகத்தால் வெளியிடப்பட்டுள்ளது. இந்திய ரூபாய் 1000.00 விலையில் மொத்தம் 1280 பக்கங்களைக் கொண்டுள்ள புத்தகத்தின் எடை 2.8 கிலோ ஆகும். 


</doc>
<doc id="414982" url="https://ta.wikipedia.org/wiki?curid=414982" title="அலையன்ஸ் ஏர்">
அலையன்ஸ் ஏர்

அலையன்ஸ் ஏர் (Alliance Air (India) என்பது ஏர் இந்தியாவின் ஒரு முழுமையான துணை நிறுவனமாக 1996 ஆம் ஆண்டு நிறுவப்பட்டது. இந்த விமான நிறுவனம் பிரதானமாக பிராந்தியங்களை இணைக்கும் திட்டத்தின் ஒரு பகுதியாக இந்தியாவில் உள்ள பிராந்திய பாதைகளை இயக்குகிறது.

அலையன்ஸ் ஏர் 1996 ஆம் ஆண்டு நிறுவப்பட்டது. 2007 ல், ஏர் இந்தியாவுடன் இந்தியன் ஏர்லைன்ஸ் நிறுவனம் இணைந்தபோது, ஏர் இந்தியாவின் புதிய அடையாளமாக உள்நாட்டு போக்குவரத்தில் மாறியது. </ref> In March 2017, the airline was again renamed Alliance Air.

இது 2017 செப்டம்பர் மாத கணக்கீட்டின்படி இந்தியாவில் 46 இடங்களுக்கு இந்நிறுவனம் சேவையளிக்கின்றது. முக்கியமாக பெங்களூரு, சென்னை,திருச்சி டெல்லி, ஹைதராபாத், ஜெய்ப்பூர், கொல்கத்தா, மும்பை, அகத்தி, ஆக்ரா,அகமதாபாத்,பாவ்நகர்,போபால்,கோவா,குவகாத்தி, ஹூப்ளி,இந்தூர்,தர்மசாலா,கொச்சி,குலு,லக்னோ,மதுரை, பாட்னா,பதான்கோட்,புனே,ராஞ்சி,ஷில்லாங்,சிம்லா,சூரத்,சீரடி,தேஜ்பூர், திருப்பதி,உதய்ப்பூர், விஜயவாடா மற்றும் விசாகப்பட்டினம் ஆகிய இடங்களில் இந்தியாவின் பிராந்திய சேவைகள் செயல்படுகிறது.

அலையன்ஸ் ஏர் விமான குழு ATR 42-300, ATR 72-600 ரக விமானங்களைக் கொண்டுள்ளது. 


</doc>
<doc id="414998" url="https://ta.wikipedia.org/wiki?curid=414998" title="விராலிமலை வட்டம்">
விராலிமலை வட்டம்

விராலிமலை வட்டம், தமிழ்நாட்டின், புதுக்கோட்டை மாவட்டத்தின் 12 வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் விராலிமலையில் இயங்குகிறது. இலுப்பூர் வருவாய் கோட்டத்தில் உள்ள விராலிமலை வட்டம் "நீர்பழனி" , "கொடும்பாளூர்" மற்றும் "விராலிமலை" என மூன்று உள்வட்டங்களையும்; 37 வருவாய் கிராமங்களையும் கொண்டது. விராலிமலை ஊராட்சி ஒன்றியம் இவ்வட்டத்தில் உள்ளது. 

விராலிமலை வட்டத்தின் 37 வருவாய் கிராமங்கள் 



</doc>
<doc id="415000" url="https://ta.wikipedia.org/wiki?curid=415000" title="த பிரிடேட்டர் (திரைப்படம்)">
த பிரிடேட்டர் (திரைப்படம்)

த பிரிடேட்டர் (The Predator) என்பது வெளிவர இருக்கும் அமெரிக்க அறிபுனை அதிரடித் திரைப்படமாகும். இப்படமானது பிளாக் மற்றும் ஃப்ரெட் டீக்கர் ஆகியோர் எழுத, ஷேன் பிளாக்கால் இயக்கப்பட்டது. இது பிரிடேட்டர் (1987), பிரிடேட்டர் 2 (1990), பிரிடேட்டர்ஸ் (2010) ஆகிய பிரிடேட்டர் திரைப்படங்களின் வரிசையில் நான்காவதாக வெளிவரும் திரைப்படமாகும். முதன்மைப் படத்தில் பிளாக் ஒரு துணை பாத்திரத்தை ஏற்றிருந்தார், அதே நேரத்தில் முதல் மூன்று வரிசை படங்களின் தயாரிப்பாளராக இருந்த ஜான் டேவிஸ் மீண்டும் இப்படத்தின் தயாரிப்பாளராகியுள்ளார்.

இப்படத்தில் பாய்ட் ஹோல்ப்ரூக், ட்ரெவண்டே ரோட்ஸ், ஜேக்கப் ட்ரம்ப்லே, கீகன்-மைக்கேல் கீ, ஒலிவிய மன், தாமஸ் ஜேன், ஆல்ஃபீ ஆலன், ஸ்டெர்லிங் கி. பிரவுன் ஆகிய நட்சத்திரங்கள் நடித்துள்ளனர். படத்தின் படப்பிடிப்பு 2017 சூன் மாதம் முடிவடைந்தது. அதனையடுத்து 2018 செப்டம்பர் 14 அன்று 20ஆம் சென்சுரி ஃபாக்சால் ஐபாஸ் மற்றும் டால்பி சினிமா மற்றும் தரநிலை வடிவமைப்புகளில் வெளியிடப்பட்டுகிறது.

நவீன மிண்ணணு விளையாட்டுப் பொருட்களை இயக்கும் ஒரு சிறுவன் ஒருவனின் செயலானது, புவிக்கு வெளியே சுற்றிக்கொண்டிருக்கும் வேற்றுகிரகவாசிகளான பிரிடேட்டர் விண்கலத்துக்கான அழைப்புச் சமிக்ஞையாகி அது விபரீதமாகிறது. மரபணு மாற்றம்கொண்ட புதிய பிரிடேடர்களும், பிரமாண்ட பிரிடேடர்களுமாக புவியை கைப்பற்றவும், அதற்குத் தடையான மனித இனத்தை அழித்தொழிக்கவும் வருகின்றன. இதற்கு எதிராக ராணுவ வீரர் குழுவுடன் அறிவியல் ஆசிரியை ஒருவரும் இணைந்து, மனித இனத்தை காக்க போர் செய்கின்றனர்.



</doc>
<doc id="415008" url="https://ta.wikipedia.org/wiki?curid=415008" title="பிரிடேட்டர் (திரைப்படம்)">
பிரிடேட்டர் (திரைப்படம்)

பிரிடேட்டர் (Predator) என்பது 1987 ஆண்டைய அமெரிக்க  அறிபுனை அதிரடித் திரைப்படமாகும், இப்படமானது சகோதரர்களான ஜிம் மற்றும் ஜான் தோமஸ் ஆகியோரால் எழுதப்பட்டு, ஜான் மெக்டெர்னானால் இயக்கப்பட்டது. இப்படத்தில் நடு அமெரிக்காவில் குறிப்பிடப்படாத ஒரு நாட்டில் கெரில்லா கட்டுப்பாட்டில் உள்ள பிரதேசத்தில் பணயக் கைதிகளை மீட்கும் பணியில் ஈடுபடும் உயர்நிலை இராணுவ மீட்பு குழு தலைவராக ஆர்னோல்டு சுவார்செனேகர் நடித்துள்ளார். இவரது குழுவை தொழில்நுட்பரீதியாக மேம்பட்ட வேற்றுலக உயிரி வேட்டையாடுகிறது. இந்த பிரிடேட்டர் கதையானது  1984 ஆம் ஆண்டு, ஹண்டர் என்ற பெரில் எழுதப்பட்டது. படப்பிடிப்பானது 1986 மார்ச்-சூன் காலக்கட்டத்தில் துவங்கியது, சிறப்பு உயிரினமானது ஸ்டான் வின்ஸ்டனால் வடிவமைக்கப்பட்டது.

படத்தின் தயாரிப்புச் செலவு சுமார் $ 15 மில்லியன் ஆகும். படத்தை 20ஆம் சென்சுரி ஃபாக்ஸ் நிறுவனம் அமெரிக்காவில் 1987 சூன் 12 அன்று வெளியிட்டது, அதில் $ 59,735,548 வசூலித்தது.  துவக்கத்தில் இப்படம் கலவையான விமர்சனங்களைப் பெற்றது. தொடர்ந்து வந்த ஆண்டுகளில், இந்தத் திரைப்படத்தின் மீதான விமர்சகர்களின் மனப்பான்மை நேர்மறை ஆனது, மேலும் இது பல "சிறந்த" பட்டியல்களில் இடம்பிடித்ததோடு, தற்போது எல்லா காலத்திற்குமான  சிறந்த அதிரடிப் படங்களில் ஒன்றாகக் கருதப்படுகிறது. இதன் மூன்று தொடர்ச்சிகளாக, பிரிடேட்டர் 2 (1990), பிரிடேட்டர்ஸ் (2010) மற்றும் "The Predator" (2018) ஆகிய படங்கள் வெளியாயின.

நடு அமெரிக்காவில் கெரில்லா போராளிகளிடம் உள்ள பணயக் கைதிகளை மீட்கப்போகும் அதிரடிப் படை வீரர்கள், அங்கே காட்டில் தொழில் நுட்டப்தில் மேம்பட்ட அயல்கிரக வாசியின் வேட்டைக்கு ஆளாகின்றனர். அதை அழிக்க கதாநாயகன் மேற்கொள்ளும் அதிரடி சாகசமே இதன் கதை. 


</doc>
<doc id="415013" url="https://ta.wikipedia.org/wiki?curid=415013" title="சாரா எல்லன் ஆர்டிங்">
சாரா எல்லன் ஆர்டிங்

சாரா எல்லன் ஆர்டிங் எனப்பட்ட எல்லன் ஆர்டிங் பேக்கர் "(Ellen Harding Baker)" ஓகியோவில் உள்ள கன்னெக்டிகட்டில் 1847 ஜூன் 8 இல் பிறந்தார். இவர் தனது வானியல் விரிவுரைகளில் பயன்படுத்திய சூரியக் குடும்பக் கம்பளி உறை வரைவுக்காகப் பெயர்பெற்றவர். இவர் தன் வானியல் உரைகளை அயோவா மேற்கு கிளையிலும் மாஸ்கோ மேற்கு கிளையிலும் அயோவா உலோன்டிரீயிலும் ஆற்றியுள்ளார். 
இந்தக் கம்பளி உறை வரைவு இப்போது சுமித்சோனிய நிறுவனத்திடம் உள்ளது. நடப்பில் இது பார்வைக்கு வைக்கப்படுவதில்லை. இது 1876 இல் செய்யப்பட்ட்து. இதன் வடிவமைப்பு அக்கால வானியல் பாடநூல்களில் அமைந்த படவிளக்கத்தைப் போல அமைக்கப்பட்ட்தாகும். இதில் நடுவில் சூரியன் உள்லது. இதில் எட்டு சூரியக் குடும்பக் கோள்களும் அவை சூரியனைச் சுற்றும் வட்டணைகளுடன் காட்டப்பட்டுள்ளன. இதில் முதன்மை சிறுகோள் பட்டையும் அமைந்துள்ளது. இதில் சூரியக் குடும்பத்துக்கு அப்பால் உள்ள விண்மீன்களும் அமைந்துள்ளன. இதில் புவியின் நிலாவும் வியாழனின் கலீலிய நிலாக்களும் காரிக்கோள், நெப்டியூன், யுரேனசு ஆகிய கோள்களின் எண்ணற்ற நிலாக்களும் காரிக்கோள் வலயங்களும் அமைந்துள்ளன. மையம் பிறழ்ந்த வட்டணையில் ஒரு வால்வெள்ளியும் காட்டப்பட்டுள்ளது. இது 1835 இல் பார்த்த ஆல்லே வால்வெள்ளியாக இருக்கலாம். இந்த உறை 89 x 106 அங்குலங்கள் (225 செமீ x 269 செமீ) அளவு பெரியதாகும்.
எல்லன் மரியோன் பேக்கரை 1867 அக்தோபர் 10 இல் மணந்துகொண்டார். எல்லன் 1886 மார்ச்சு 30 இல் என்புருக்கி நோயால் இறக்கும்போது இவர்களுக்கு ஏழு குழந்தைகள் இருந்தனர்.


</doc>
<doc id="415014" url="https://ta.wikipedia.org/wiki?curid=415014" title="பிலிப்பசு பால்டேயசு">
பிலிப்பசு பால்டேயசு

பிலிப்சு பால்டே ("Philips Baelde") அல்லது வண. பிலிப்பசு பால்டேயசு ("Philippus Baldaeus", (ஞானசுநானம்: 24 அக்டோபர் 1632, – 1671, என்பவர் இடச்சு மறைப்பரப்புனர் ஆவார். இவர் இலங்கையில் ஒல்லாந்தர் ஆட்சிக் காலத்தில் அங்கு ஊடுருவிய இடச்சுப் படைகளுடன் யாழ்ப்பாணம் சென்றார். அங்கு அவர் 1658 இல் சீர்திருத்தத் திருச்சபையை அறிமுகப்படுத்தினார். ஆபிரகாம் ரொஜேரியசுக்குப் பின்னர் இலங்கைத் தீவின் வடக்கே வாழும் தமிழரின் வாழ்க்கை, மொழி, பண்பாடு ஆகியவற்றை ஆவணப்படுத்திய இரண்டாவது ஐரோப்பியர் இவராவார். இடச்சு மொழியில் எழுதப்பட்ட "பெருந்தீவான இலங்கையில் உண்மையானதும் சரியானதுமான விவரணம்" எனும் நூல் அக்காலத்தில் பெரும் வரலாற்றுப் பதிவாக இனங்காணப்பட்டு, உடனடியாகவே இடச்சு, இடாய்ச்சு மொழிகளில் அழகான படங்களுடன் 1672 இல் வெளியிடப்பட்டது. இதன் ஆங்கில மொழிபெயர்ப்பு 1960 ஆம் ஆண்டில் இலங்கையில் வெளியிடப்பட்டது.

இவர் தனது பதிவுகளில் பெரும்பாலும் தான் பயணம் மேற்கொண்ட இடங்களின் சமய, குடியியல், மற்றும் உள்ளூர் வழக்கங்களை ஆவணப் படுத்தினார். இந்து தொன்மவியலை அறிமுகப்படுத்தினார். இவர் 1672-இல் தமிழ் மொழியில் "கர்த்தரின் ஜெபம்" என்ற கடவுள் வழிபாட்டை மொழிபெயர்த்தார். இந்நூலில் பல தவறுகள் காணப்பட்டாலும், அக்காலகட்டத்தில் ஐரோப்பாவில் வெளியிடப்பட்ட முதலாவது இந்திய மொழி ஆய்வு நூலாகும். பால்டேயசு பின்னர் ஒல்லாந்து திரும்பி இளம் வயதில் இறக்கும் வரை மறைப்பரப்புனராகப் பணியாற்றினார்.



</doc>
<doc id="415025" url="https://ta.wikipedia.org/wiki?curid=415025" title="4-மெத்தில்-1-பென்டீன்">
4-மெத்தில்-1-பென்டீன்

4-மெத்தில்-1-பென்டீன் "(4-Methyl-1-pentene)" என்பது CH என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். ஒலிபின் பலபடியாக்கல் வினையில் இச்சேர்மம் ஓர் ஒருமமாகப் பயன்படுத்தப்படுகிறது. இதன் விளைவாக உருவாகும் பலபடி பாலி(4-மெத்தில்-1-பென்டீன்) என்ற பெயரால் அழைக்கப்படுகிறது. 


</doc>
<doc id="415027" url="https://ta.wikipedia.org/wiki?curid=415027" title="சோமாவின் கனசதுரம்">
சோமாவின் கனசதுரம்

சோமா கன சதுரம் ("Soma cube") 1933 ஆம் ஆண்டில் பீட் ஹெய்ன் கண்டுபிடித்த ஒரு திடமான சிதறல் புதிர். வெர்னர் ஹெய்சன்பெர்க் நடத்திய குவாண்டம் இயக்கவியல் விரிவுரையின் போது, ஏழு துண்டுகளால் செய்யப்பட்ட 3 × 3 × 3 கனசதுரத்தை அமைத்தாா். இந்த 7 துண்டுகள் துணை கொண்டு பல்வேறு முப்பாிமான வடிவங்கள் செய்யலாம்.

சோமா கனசதுரத்தின் துண்டுகள் மூன்று அல்லது நான்கு ஓா்அலகு கனசதுரத்தின் அனைத்து பண்புகளையும் கொண்டிருக்கின்றன, அவை அவற்றின் முகங்களில் சேர்ந்துள்ளன, அது ஏதேனும் ஒரு மூலையால் இணைந்துள்ளன. இதில் திருப்தி அளிக்கும் மூன்று கனசதுரங்களின் இணைப்பு ஒன்றும் மற்றும் இந்த நிலைக்கு திருப்தி அளிக்கும் நான்கு கனசதுரங்களின் இணைப்பு ஆறு வகைகள் ஒன்று, இதில் இரண்டு வகை ஒருவ்வொன்றும் மற்றதை பிரதிபலிப்பதாக இருக்கும். எனவே, 3 + (6 × 4) என்பது 27 ஆகும், இது ஒரு 3 × 3 × 3 கனசதுரத்தில் உள்ள செல்கள் உள்ளது.

செப்டம்பர் 1958 இல் ஜியோ ஹொர்டன் கான்வே மூலம் அறிவியல் அமெரிக்கன் பத்திரிகையில் கணித விளையாட்டுப் பத்தியில் சோமா கியூப் விரிவாக பகுப்பாய்வு செய்யப்பட்டது, மேலும் கணித நாடகங்களுக்கான வின்னிங் வேவ்ஸ் புத்தகம் சோமா கியூப் பிரச்சனை பற்றிய விரிவான பகுப்பாய்வைக் கொண்டுள்ளது.

சோமா கன சதுர ("Soma cube") புதிரில் 240 தனித்துவமான தீர்வுகள் உள்ளன, சுழற்சிகளும் பிரதிபலிப்புகளும் தவிர்த்து: எட்டு ராணிகள் புதிதாக பயன்படுத்தப்பட்ட எளிய சுழல் அச்சுப்பொறி தேடல் கணினி நிரல் மூலம் இவை எளிதாக உருவாக்கப்படுகின்றன. சோமா கனசதுரத்தை தீர்ப்பதற்கான மிக விரைவான நேரத்திற்கான தற்போதைய உலக சாதனை 2.93 வினாடிகள் ஆகும். இந்த சாதனை இந்தியாவின் கிருஷ்ணமு ராஜு காடிராஜுவால் நிகழ்த்தப்பட்டது.

ஏழு சோமா துண்டுகள் ஆறு வரிசையாக நான்கு பாலிக்குயூப்கள், வரிசையில் மூன்று:




</doc>
<doc id="415036" url="https://ta.wikipedia.org/wiki?curid=415036" title="இருபுரோப்பைலீன் கிளைக்கால்">
இருபுரோப்பைலீன் கிளைக்கால்

இருபுரோப்பைலீன் கிளைக்கால் "(Dipropylene glycol)" என்பது CHO என்ற மூலக்கூற்று வாய்ப்பாட்டைக் கொண்ட ஒரு கரிம வேதியியல் சேர்மமாகும். இதை டைபுரோப்பைலீன் கிளைக்கால் என்ற பெயராலும் அழைக்கலாம். 4-ஆக்சா-2,6-எப்டேன்டையால், 2-(2-ஐதராக்சி-புரோபாக்சி)-புரோப்பேன்-1-ஆல், மற்றும் 2-(2-ஐதராக்சி-1-மெத்தில்-ஈத்தாக்சி)-புரோப்பேன்-1-ஆல் ஆகிய மூன்று மாற்றியங்களின் கலவையால் ஆக்கப்பட்ட வேதிச் சேர்மம் ஆகும் . 

ஒரு நெகிழியாக்கியாக இருபுரோப்பைலீன் கிளைக்கால் பல பயன்களைக் கொண்டுள்ளது. தொழிற்துறை வேதிவினைகள் பலவற்றில் இது இடைநிலை வேதிப்பொருளாகப் பயன்படுகிறது. பலபடியாக்கல் முன்னெடுக்கும் பொருள் அல்லது ஒருமம் மற்றும் கரைப்பான் எனப்பலவிதமாகச் செயல்படுகிறது. குறைந்த நச்சுத்தன்மையும், கரைப்பான் பண்புகளும் இதையொரு தனித்துவமிக்க நறுமணக் கூட்டுப்பொருளாக தோல் மற்றும் தலைமுடி பராமரிப்புப் பொருட்களில் பயன்படுத்த உதவுகின்றன. பொழுதுபோக்கு இயந்திரத் தொழிற்சாலைகளில் மூடுபனி இயந்திரங்களில் பயன்படும் வர்த்தக முறை மூடுபனி திரவத்தில் பொதுவான் சேர்க்கைப் பொருளாக பயன்படுகிறது . 


</doc>
<doc id="415061" url="https://ta.wikipedia.org/wiki?curid=415061" title="அசுதோசு முகர்சி">
அசுதோசு முகர்சி

அசுதோசு முகர்சி ( Sir Ashutosh Mukherjee 29, சூன் 1864--25 மே 1924) என்பவர் வங்காள கல்வியாளர், நீதிமான், வழக்கறிஞர் மற்றும் கணித நிபுணர் ஆவார். இவரது முழுப் பெயர் அசுதோசு முகோபாத்தியாய என்பது ஆகும். (anglicised, originally Āśutōṣh Mukhōpādhyāẏa,
கணிதத்திலும் தெரியியல் பாடத்திலும் இரண்டு எம் ஏ பட்டங்கள் பெற்ற முதல் மாணவர் என்ற மதிப்பைப் பெற்றவர்.
1906 முதல் 1914 வரையிலும் 1921 முதல் 1923 வரையிலும் கொல்கத்தா பல்கலைக் கழகத் துணைவேந்தராகத் தொடர்ச்சியாகப் பதவி வகித்தார்.

1906இல் வங்காள தொழில் நுட்ப நிலையத்தை நிறுவினார்.1914 இல் கொல்கத்தா பல்கலைக் கழகத்தில் அறிவியல் கல்லூரியையும் தொடங்கினார். ஆசூரா சட்டக் கல்லூரியைத் தொடங்குவதில் ஈடுபாட்டுடன் இருந்தார். 1908 இல் கொல்கத்தா கணிதக் கழகம் இவர் முயற்சியால் நிறுவப்பட்டது. அதன் தலைவராக 1908 முதல் 1923 வரை இருந்தார். 1914 இல் இந்திய அறிவியல் கழகம் தொடங்கப்பட்டபோது தொடக்க நிகழ்ச்சியில் தலைவராக இருந்தார். 1916இல் இவர் கொல்கத்தா பல்கலைக்கழகத் துணைவேந்தர் பதவியில் இருந்தபோது அசுதோசு கல்லூரி தொடங்கப்பட்டது. 

அசுதோசு முகர்சி வங்காளம், ஆங்கிலம் மட்டும் அல்லாமல் பாலி, பிரெஞ்சு, உருசியன் ஆகிய மொழிகளிலும் தேர்ந்தவர்.
பல விருதுகள் அவர் பெற்றார். 1964 இல் அவர் நினைவைப் போற்றி அவரது உருவம் பொறித்த அஞ்சல் தலையை இந்திய அரசு வெளியிட்டது.

இவரது மகன்களில் ஒருவரான சியாமா பிரசாத் முகர்ஜி, பாரதீய ஜனசங்கம் அரசியல் கட்சியை நிறுவியவர். 


</doc>
<doc id="415065" url="https://ta.wikipedia.org/wiki?curid=415065" title="அசிட்டால்டிகைடு அமோனியா முப்படி">
அசிட்டால்டிகைடு அமோனியா முப்படி

அசிட்டால்டிகைடு அமோனியா முப்படி "(Acetaldehyde ammonia trimer)" என்பது (CHCHNH). என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மம் ஆகும். அசிட்டால்டிகைடு அமோனியா டிரைமர் என்ற பெயராலும் இதை அழைக்கலாம். தூய்மையான சேர்மம் நிறமற்று இருக்கும். இச்சேர்மத்தின் மாதிரிகள் ஆக்சிசனேற்றத்தால் தரங்குறைந்து இலேசான மஞ்சள் நிறம் அல்லது வெளிறிய பழுப்பு நிறத்தில் காணப்படுகின்றன. நீருறிஞ்சியாக இருப்பதால் முந்நீரேற்று வடிவில் கிடைக்கிறது.
அசிட்டால்டிகைடு அமோனியா முப்படி ஒரு முப்படியின வேதிச்சேர்மம் என்பதை இப்பெயர் வெளிப்படுத்தும் பகுதிப்பொருட்களின் மூலம் அறிய முடிகிறது. அசிட்டால்டிகைடும் அமோனியாவும் சேர்ந்து வினைபுரிந்து இச்சேர்மம் உருவாகிறது.

மூன்று மெத்தில் தொகுதிகளும் அமைப்பின் மையத்தில் பிணைக்கப்பட்டு சேர்மம் C3v இடக்குழு சீரொழுங்கில் காணப்படுவதாக அணுக்கரு காந்த ஒத்தத்திர்வு நிறமாலையியல் ஆய்வு தெரிவிக்கிறது

அசிட்டால்டிகைடு அமோனியா முப்படி என்ற இச்சேர்மம் அறுமெத்திலின்டெட்ராமீன் சேர்மத்துடன் தொடர்புடையதாக கருதப்படுகிறது. அறுமெத்திலின்டெட்ராமீன் அமோனியா மற்றும் பார்மால்டிகைடின் ஒடுக்கவினையால் உருவாகும் ஒடுக்க விளைபொருளாகும்.


</doc>
<doc id="415086" url="https://ta.wikipedia.org/wiki?curid=415086" title="கொலேட் (2018 திரைப்படம்)">
கொலேட் (2018 திரைப்படம்)

கொலேட் (Colette) என்பது 2018 ஆம் ஆண்டய பிரித்தானிய வாழ்க்கை வரலாற்று நாடகத் திரைப்படமாகும். பிரஞ்சு புதின எழுத்தாளரான காப்ரியேல் கொலேட்டின் வாழ்க்கை் கதையை மையமாகக் கொண்டு, வெஸ்ட்மோர்லாண்ட் மற்றும் ரிச்சர்ட் கிளாட்ஸர் ஆகியோரின் திரைக்கதையில் வாஷ் வெஸ்டார்ட்லேண்ட் இயக்கிய படமாகும். இப்படத்தில் கீரா நைட்லி, டொமினிக் வெஸ்ட், எலினோர் டாம்லின்சன், டெனிஸ் கோஃப் ஆகியோர் நடித்துள்ளனர்.

இப்படத்தின் சிறப்புக் காட்சியானது 2018 சனவரி 20 அன்று சண்டேன்ஸ் திரைப்பட விழாவில் திரையிடப்பட்டது. செப்டம்பர் 2018 செப்டம்பர் 21 அன்று பிளெகெர் ஸ்ட்ரீட் மற்றும் 30 வெஸ்ட் ஆகியவற்றால் அமெரிக்காவில் வெளியிடப்பட திட்டமிடப்பட்டுள்ளது, அதேசமயம் இது லியோங்க்கேட் மூலம் 2019 சனவரி 25 அன்று ஐக்கிய ராஜ்யத்தில் வெளியிட திட்டமிடப்பட்டுள்ளது.

கிராமத்தில் இருந்து வந்த இளம்பெண் காப்ரியேல் கொலேட் ஆவார். இவர் வயதில் 14 ஆண்டுகள் மூத்தவரான பாரீசை சேர்ந்த வில்லவி என்பவரை மணந்து தன் வாழ்க்கையைத் துவக்குகிறார்.

தற்செயலாக மனைவியின் எழுத்தாற்றலை அறிந்துகொண்ட கணவர், அவளைக் கொண்டு புதினங்களை எழுதவைத்து தன் பெயரில் வெளியிடுகிறார். அவரது "கிளாடியின்" தொடர் வரிசையின் வெற்றியானது வில்லியை ஒரு புகழ்வாய்ந்த எழுத்தாளராக ஆக்குகிறது. இதனால் இந்த இணையர் சமூகத்தில் சிறப்பான அந்தஸ்த்தை பெறுகின்றனர்.

காலப்போக்கில், கொலேட் தன் கணவனின் துரோகத்தால் தனது எழுத்துப் பணிக்கு முறையாக தனக்கு கிடைக்க வேண்டிய அங்கீகாரம் தனக்கு கிடைக்காததை உணர்கிறார். இது கணவன் மனைவிக்கு இடையில் விசிசலை உண்டாக்குகிறது. அதன்பிறகு கெலட் தனக்கான தனிப்பாதையைத் தேர்ந்தெடுக்கிறாள்.


</doc>
<doc id="415094" url="https://ta.wikipedia.org/wiki?curid=415094" title="புத்தளம் பெரிய பள்ளி">
புத்தளம் பெரிய பள்ளி

புத்தளம் பெரிய பள்ளி ("மொஹிடீன் ஜும்மா மஸ்ஜித்") என்ற அழைக்கபடும் பள்ளிவாசல் புத்தளதில் அமைந்துள்ள மிகப்பெரிய பள்ளியாகும். பல நூற்றாண்டு வரலாற்றை கொண்ட இப்பள்ளிவாசல் 1938 செப்டெம்பர் 21ம் திகதி புணர்நிர்மானிக்கபட்டது("தற்போதைய தோற்றம்").

1400களில் மீரா உம்மா எனும் தனவந்தரால் நிலம் நன்கொடையாக வழங்கபட்டு இந்த இடத்தில் ஜும்மா பள்ளிவாசல் ஒன்று கட்டப்பட்டுள்ளது. பின் 1937 புதிய பள்ளிவாசல் கட்டுவதற்கான வேலைகள் ஆரம்பிக்கப்பட்டு 1938.09.21 நிறைவுபெற்றது.

1700 களில் கண்டி மன்னன் புத்தளம் பெரிய பள்ளிக்கு விஜயம் செய்துள்ளார். இந்நிகழ்வில் அவர் பல பரிசு பொருட்களை அன்பளிப்பாக வழங்கியுள்ளார். அவை இன்னும் இங்கு பொது மக்கள் பாவனைக்காக வைக்கப்பட்டுள்ளது.

1976 சிங்கள முஸ்லிம் கலவரத்தின் போது இப்பள்ளியில் தஞ்சம் புகுந்த பொதுமக்கள் மீது பொலிசார் தாக்குதல் நடத்தினர். இதன் போது 7 பேர் பள்ளியினுள்ளே மரணித்தார்கள்.


</doc>
<doc id="415097" url="https://ta.wikipedia.org/wiki?curid=415097" title="கீத கோவிந்தம் (திரைப்படம்)">
கீத கோவிந்தம் (திரைப்படம்)

கீத கோவிந்தம் (Geetha Govindam) என்பது ஒரு இந்திய தெலுங்கு திரைப்படமாகும். இதை ஜிஏ2 பிக்சர்ஸ் என்ற பதாகையில் பன்னி வாஸ் தயாரிக்க, பரசுராம் இயக்கியுள்ளார். இப்படத்தில் விஜய் தேவரகோண்டா மற்றும் ராஷ்மிகா மந்தண்ணா ஆகியோர் முதன்மைப் பாத்திரத்திலும், சுப்பாராஜூ, ராகுல் ராமகிருஷ்ணா, வெண்ணிலா கிஷோர், நாகு பாபு, மௌரியாணி ஆகியோர் இதர பாத்திரங்களில் நடித்துள்ளனர். இப்படம் இந்தியாவில் 2018 ஆகத்து 15 அன்றும், அமெரிக்காவில் 2018 ஆகத்து 14 அன்றும் வெளியானது. இந்தப் படமானது விமர்சகர்களிடமிருந்து மிக நேர்மறையான விமர்சனங்களைப் பெற்றது மேலும் வசூல்ரீதியாக மிகப்பெரிய வெற்றி பெற்றது. இந்தத் திரைப்படத்தின் இந்தி மொழிமாற்றுப் பதிப்பு 2019 ஆம் ஆண்டு ஜீ சினிமா தொலைக்காட்சியில் "டார்லிங்பாஸ் 4" என்ற பெயரில் வெளியிடப்படவுள்ளது.

இப்படமானது கதைத் தலைவனான விஜய் கோவிந்தம் (விஜய் தேவரகொண்டா) தன் முன்கதையை அண்ணாவரத்தில் சக பயணியிடம் (நித்யா மேனன்) கூறுவதாக பின்கதை விரிகிறது. விஜய் கோவிந்தம், கீதா (ராஷ்மிகா மந்தண்ணா) எனும் பெண்ணை விரும்புகிறார். தன் காதலை அவளிடம்கூறும் சந்தர்பத்தை பார்த்திருக்கிறார்.

இந்நிலையில் எதிர்பாராதவிதமாக இருவரும் ஒரே பேருந்தில் இரவுப் பயணம் செய்யும் சூழல் ஏற்படுகிறது. பயணத்தில் ஏற்படும் ஒரு திடீர் நிகழ்வால் கோவிந்தம் கீதாவின் பார்வையில் கெட்டவனாக தெரிகிறார். இதற்கிடையில், கீதாவின் சகோதரர் பனேந்திராவுக்கும் (சுப்பாராஜூ) கோவிந்தத்தின் சகோதரிக்கும் நிச்சயதார்த்தம் நடக்கிறது. இதன் பிறகு கோவிந்தம் கீதா ஆகியோருக்கு இடையில் மேலும் சிக்கல்கள் தோன்றுகின்றன. இந்தச் சிக்கல்களில் இருந்து, கோவிந்தம் எப்படி மீள்கிறார், ஒன்றாக இருக்க வேண்டியிருந்தாலும் சூழ்நிலையால் வரும் சண்டைகளை அவர்கள் எப்படி எதிர்கொள்கிறார்கள், இறுதியில் என்ன ஆகிறது என்பதே கதை.



</doc>
<doc id="415104" url="https://ta.wikipedia.org/wiki?curid=415104" title="மலின்டோ ஏர்">
மலின்டோ ஏர்

மலின்டோ ஏர் (Malindo Air) நிறுவனமானது மலேசிய விமான சேவை நிறுவனமாகும். இது இந்தோனேசியாவை சேர்ந்த லயன் ஏர் நிறுவனத்துக்கு சொந்தமான நிறுவனமாகும். இதன் தலைமையகம் மலேஷியாவின் பெடாலிங் ஜெயா நகரத்தில் அமைந்துள்ளது. மலின்டோ என்ற பெயர் மலேசியா மற்றும் இந்தோனேசியா ஆகிய இரண்டு நாட்டு பெயரின் கலப்பாகும். இரு நாடுகளுக்கிடையேயான ஒப்பந்தங்களை இது குறிக்கின்றது.. 

இந்நிறுவனம் சேவையளிக்கும் நகரங்களின் பட்டியல் இந்தியாவில் முக்கியமாகதிருச்சி,அகமதாபாத்,அமிருதசரசு, டெல்லி,கொச்சி,மும்பை,திருவனந்தபுரம்,மற்றும் விசாகப்பட்டினம் ஆகிய இடங்களில் சேவைகள் செயல்படுகிறது.. 

! style="text-align: center; font-weight: bold;" | நகரம்
! style="text-align: center; font-weight: bold;" | நாடு
! style="text-align: center; font-weight: bold;" | சர்வதேச வான்வழிப் போக்குவரத்து அமைப்பு
! style="text-align: center; font-weight: bold;" | சர்வதேச பயணிகள் வான்வழிப் போக்குவரத்து ஒருங்கிணைப்பு
! style="text-align: center; font-weight: bold;" | விமான நிலையம்

மேலும் இந்தோனேசியா, தாய்லாந்து, சீனா, பங்களாதேஷ், ஆஸ்திரேலியா, இலங்கை, வியட்நாம், மலேசியா,ஹாங்காங்,சவுதி அரேபியா, நேபால், பாக்கிஸ்தான், பிலிப்பைன்ஸ் ஆகிய நாடுகளுக்கும் விமான சேவையினை செயல்படுத்தி வருகின்றது.


</doc>
<doc id="415112" url="https://ta.wikipedia.org/wiki?curid=415112" title="புதிய பயணம்">
புதிய பயணம்

புதிய பயணம் என்னும் மலேசிய தமிழ் திரைப்படம் 2017-ஆம் ஆண்டு திரைக்கு வந்தது. இப்படத்தை ரேவன் எழுதி இயக்கியதோடு முக்கிய காதாபாத்திரத்திலும் நடித்துள்ளார். இவரோடு லாவிஷா, யோகா, கோகிலன் சுரேன் மற்றும் தருண் ஆகியோர் முக்கிய வேடங்களில் நடித்துள்ளனர். இந்த திரைப்படம் விளையாட்டுத்துறையில் முன்னேறுவதற்கு ஒரு இளைஞன் படும் கஷ்டங்களை கருபொருளாக கொண்டு எடுக்கப்பட்டுள்ளது. 

இந்த திரைப்படம் மலேசிய திரையறுங்குகளில் 20 ஜூலை 2017-யில் வெளியிடப்பட்டது. இதன் சிறப்பு கண்ணோட்டம் <nowiki>னு சென்ட்ரல்</nowiki>-யில் 10 ஆகஸ்ட் 2016 வெளியிடப்பட்ட்து. திரைக்கு வந்ததுமுதல் இந்த திரைப்படம் ரி.ம.24,651,94 வசூலாக பெற்றது. 

எட்வின் ஸ். எ இந்த திரைப்படத்தின் இசையமைப்பாளர் ஆவார். திரைப்படத்தின் பின்னணி இசையை மன்ஸர் சிங் இசையமைத்தார். இந்த படத்தின் பாடல் வரிகளை கௌசல்யா இயற்றினார். இந்த திரைப்படத்தில் இடம்பெற்ற நிர்வாதமே பாடல் <nowiki>சுவேதா மேனன்</nowiki> மற்றும் <nowiki>சின்மயி</nowiki> ஆகியரால் பாடப்பெற்றது. 


</doc>
<doc id="415130" url="https://ta.wikipedia.org/wiki?curid=415130" title="கண்டாச்சிபுரம் வட்டம்">
கண்டாச்சிபுரம் வட்டம்

கண்டாச்சிபுரம் வட்டம், தமிழ்நாட்டின் விழுப்புரம் மாவட்டத்தின் 13 வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் கண்டாச்சிபுரத்தில் இயங்குகிறது. திருக்கோவிலூர் வருவாய் கோட்டத்தில் உள்ள கண்டாட்சிபுரம் வட்டம் "முகையூர்" , "அரகண்டநல்லூர்" என இரண்டு "பிஃர்கா" எனப்படும் உள்வட்டங்களையும்; 61 வருவாய் கிராமங்களையும் கொண்டது. முகையூர் ஊராட்சி ஒன்றியம் இவ்வட்டத்தில் உள்ளது. 



</doc>
<doc id="415134" url="https://ta.wikipedia.org/wiki?curid=415134" title="1991 நேபாள மக்கட்தொகை கணக்கெடுப்பு">
1991 நேபாள மக்கட்தொகை கணக்கெடுப்பு

1991 நேபாள மக்கட்தொகை கணக்கெடுப்பு "(1991, Nepal census)" என்பது, நேபாள மத்திய புள்ளியியல் துறையால் 1991 ஆம் ஆண்டில் நடத்தப்பட்ட தேசிய மக்கள் தொகை கணக்கெடுப்பு நடவடிக்கையாகும்.
நேபாள மத்திய புள்ளியியல் துறை, மாவட்ட நிர்வாகங்கள் மற்றும் கிராம வளர்ச்சிக் குழுக்களுடன் ஒருங்கிணைந்து இந்நடவடிக்கையை மேற்கொண்டது.. அவர்கள் நாட்டின் ஒவ்வொரு மாவட்டத்திலுமுள்ள எல்லா முக்கிய நகரங்களிலிருந்தும், கிராமங்களிலிருந்தும் தரவுகளை பதிவு செய்தனர். மக்கள் தொகை, வீடுகள், பாலினம், படிப்பறிவு, வயது, பிறந்த இடம், வீட்டு வசதிகள், திருமண நிலை, சமயம், பேச்சு மொழி, இனக்குழு/சாதி, பொருளாதார வசதிகள், வேளாண்மை, தொழில், வணிகம், கல்வி, குழந்தைகளின் எண்ணிக்கை, வேலைவாய்ப்பு நிலை மற்றும் செய்யும் பணிகள் குறித்த விவரங்கள் இத்தரவுகளில் இடம்பெற்றிருந்தன . 
அடுத்ததாக 2001 ஆம் ஆண்டு நேபாள நாட்டின் மக்கள்தொகை கணக்கெடுப்பு நடத்தப்பட்டது.



</doc>
<doc id="415136" url="https://ta.wikipedia.org/wiki?curid=415136" title="நேங்லோ">
நேங்லோ

நேங்லோ "(Nanglo)" என்பது மூங்கிலைக் கொண்டு தட்டையாக நெய்யப்பட்ட ஒரு வகை தட்டு ஆகும் . பாரம்பரியமாக மெல்லிய மூங்கில் துண்டுகளை ஒன்றோடு ஒன்றிணைத்து பண்டைய காலத்தில் துணி நெய்வது போல நூலை கைகளால் சிக்கலாக கோர்த்து தட்டையான மேற்பரப்பு போல இவற்றை தயாரிக்கிறார்கள். நெல், அரிசி, பருப்பு, அவரை மற்றும் பிற தானியங்கள் போன்றவற்றை சலிக்கவும் அவற்றிலுள்ள தூசி துகள்களைப் தூற்றுதல் மூலம் பிரிப்பதற்கும் இது பயன்படுத்தப்படுகிறது. ஒவ்வொரு நேபாள சமையலறையிலும் நேங்லோ ஒரு தவிர்க்க முடியாத பகுதியாக உள்ளது. இது கிராமங்களில் மட்டுமல்லாமல் பெரிய நகரங்களிலும் கூட காணப்படுகிறது.


</doc>
<doc id="415140" url="https://ta.wikipedia.org/wiki?curid=415140" title="உள்வட்டம்">
உள்வட்டம்

உள்வட்டம் அல்லது குறுவட்டம் அல்லது பிர்கா (Firka), தமிழக மாவட்டத்தில் உள்ள வருவாய் வட்டத்தின் சில வருவாய் கிராமங்களின் தொகுப்பாகும். இந்த உள்வட்டத்திற்கு வருவாய் துறையின் வருவாய் ஆய்வாளர் பொறுப்பாளர் ஆவார். உள்வட்டத்திற்கு பொறுப்பான வருவாய் ஆய்வாளரின் கீழ் வருவாய் கிராமங்களின் கிராம நிர்வாக அலுவலர்கள் செயல்படுவர்.



</doc>
<doc id="415145" url="https://ta.wikipedia.org/wiki?curid=415145" title="மக்னீசியம் இருகுளூட்டாமேட்டு">
மக்னீசியம் இருகுளூட்டாமேட்டு

மக்னீசியம் இருகுளூட்டாமேட்டு "(Magnesium diglutamate)" என்பது Mg(CHNO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இதை மக்னீசியம் டைகுளுட்டாமேட்டு என்ற பெயராலும் அழைக்கிறார்கள். குளூட்டாமிக் அமிலத்தின் மக்னீசியம் உப்பு மக்னீசியம் இருகுளுட்டாமேட்டு என்று கருதப்படுகிறது. 

ஐரோப்பிய ஒன்றிய எண் ஐ 625 என்று எண்ணிடப்பட்டு இது உணவுப்பொருட்களில் நறுமண அதிகரிப்பு பொருளாகப் பயன்படுத்தப்படுகிறது.


</doc>
<doc id="415166" url="https://ta.wikipedia.org/wiki?curid=415166" title="காயத்ரி கோவிந்தராஜ்">
காயத்ரி கோவிந்தராஜ்

காயத்ரி கோவிந்தராஜ் (Gayathry Govindharaj (பிறப்பு: ஏப்ரல் 27 1991) என்பவர் ஒரு இந்திய தடகள விளையாட்டு வீரர் ஆவார். இவர் 100 மீட்டர் ஓட்டம் மற்றும் மும்முறை தாண்டுதல் ஆகிய போட்டிகளில் விளையாடி வருகிறார். "ஒலிம்பிக் கோல்டு குவெஸ்ட்" எனும் இலாபநோக்கமற்ற ஒரு நிறுவனத்தின் உதவியுடன் இவர் விளையாடி வருகிறார்.


</doc>
<doc id="415169" url="https://ta.wikipedia.org/wiki?curid=415169" title="சோடியம் பிசுமத்தேட்டு">
சோடியம் பிசுமத்தேட்டு

சோடியம் பிசுமத்தேட்டு "(Sodium bismuthate)" என்பது NaBiO என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். மஞ்சள் நிறம் கொண்ட ஒரு வலிமையான ஆக்சிசனேற்றியாக இது வினைபுரிகிறது. குளிர்ந்த நீரில் சோடியம் பிசுமத்தேட்டு கரைவதில்லை. நீரில் கரையாத சோடியம் உப்புகள் சிலவற்றில் இதுவும் ஒன்றாகும். இதனால் சிலசமயங்களில் ஒரு வினைநிகழ்ந்து முடிந்த பின்னர் இவ்வினைப்பொருளை அகற்றுவது எளிமையாக இருக்கும். நீரில் கரையாத சோடியம் உப்புகள் சிலவற்றில் இதுவும் ஒன்றாகும். வர்த்தக முறையிலும் இச்சேர்மம் விற்பனைக்குக் கிடைக்கிறது. இருப்பினும் இவ்வர்த்தக மாதிரிகளில் பிசுமத்(V) ஆக்சைடு, சோடியம் கார்பனேட்டு, சோடியம் பெராக்சைடு போன்ற மாசுக்கள் கலந்திருக்க சாத்தியங்கள் உண்டு. இதனோடு தொடர்புடைய Na3BiO4 என்ற தோராயமான மூலக்கூற்று வாய்ப்பாடு கொண்ட ஒரு சேர்மமும் அறியப்படுகிறது.

எண்முக பிசுமத்(V) மையங்களும் சோடியம் நேர்மின் அயனிகளும் கொண்ட இல்மனைட்டு கட்டமைப்பில் சோடியம் பிசுமத்தேட்டு காணப்படுகிறது. Bi-O பிணைப்பு இடைவெளிகள் சராசரியாக 2.116 Å நீளம் கொண்டவையாக உள்ளன. நெருக்கப் பொதிவு ஆக்சிசன் அணுக்கள் உடன் இரண்டு வேறுபட்ட நேர்மின் அயனிகள் எண்முக தளத்தில் ஒன்று விட்டு ஒன்றாக அமைந்து உருவாகும் குருந்தம் (Al2O3) கட்டமைப்பை ஒத்த அடுக்கு கட்டமைப்பில் இல்மனைட்டு கட்டமைப்பு தோன்றுகிறது.

+V ஆக்சிசனேற்ற நிலை பிசுமத் ஆக்சைடுகள் உருவாதல் கடினமானது. எனவே காரமற்ற நிலையில் இச்சேர்மம் குறைவாகவே விவரிக்கப்பட்டுள்ளது.
பிசுமத்(III) ஆக்சைடு மற்றும் சோடியம் ஆக்சைடு ஆகியவற்றின் கலவையை காற்றில் ஆக்சிசனேற்றம் செய்வதால் சோடியம் பிசுமத்தேட்டு உருவாகிறது:

இச்செயல்முறை சோடியம் மாங்கனேட்டு சேர்மத்தை தயாரிக்க உதவும் மாங்கனீசு டையாக்சைடை ஆக்சிசனேற்றம் செய்யும் செயல்முறையை ஒத்த செயல்முறையாகக் கருதப்படுகிறது. 

சோடியம் பிசுமத்தேட்டு நீருடன் சேர்க்கப்படும் போது ஆக்சிசனேற்றம் அடைந்து பிசுமத்(III) ஆக்சைடு மற்றும் சோடியம் ஐதராக்சைடாக சிதைவடைகிறது.


</doc>
<doc id="415183" url="https://ta.wikipedia.org/wiki?curid=415183" title="வால்டிரவுட் செய்ட்டர்">
வால்டிரவுட் செய்ட்டர்

வால்டிரவுட் செய்ட்டர் "(Waltraut Seitter)" (ஜனவரி 13, 1930 – நவம்பர் 15, 2007) ஒரு செருமானிய வானியலாளர் ஆவார்.

வால்டிரவுட் கரோலா செய்ட்டர் 1930 இல் சிவிக்கவுவில் பிறந்தார். அங்கு இவரது தந்தையார் ஆர்ச்சு தானூர்திக் குழுமத்தில் பொறியாளராகப் பணி செய்துவந்தார். இவர் கொலோன் பள்ளியில் சேர்ந்து 1949 இல் பள்ளிப் படிப்பை முடித்தார். இதற்கிடையில் இவர் குறுந்தொடர்வண்டி சீட்டு திரட்டுநராகவும் அகதிகள் உதவியாளராகவும் பெண் வரைவாளராகவும் பணி செய்துள்ளார். பின்னர், இயற்பியல், கணிதவியல், வேதியியல், வானியல் கற்க பல்கலைக்கழகத்தில் சேர்ந்தார். இவர் மசாசூசட், நார்த்தாம்ப்டனில் உள்ள சுமித் கல்லூரியில் புல்பிரைட் திட்டக் கல்விநல்கையுடன் தன் படிப்பைத் தொடர்ந்தார். இவர் 1955 இல் தன் முதுகலைப் பட்டத்தை இயற்பியலில் பெற்றார். பிறகு வானியல் பயிற்றுநராக வேலை செய்தார். இவர் 1958 முதல் 1962 வரை பான் பல்கலைக்கழகத்தின் ஓகர் இலிசுட்டு வான்காணகத்தில் பணியாற்றித் தன் முனைவர் பட்டத்தைப் பெற்றுள்ளார். இவர் பான் பல்கலைக்கழகத்தில் உதவியாளராகவும் நோக்கீட்டாளராகவும் கூடுதல் ஆர்வப் பேராசிரியராகவும் பணிபுரிந்துள்ளார். இவர் 1967 இல் டென்னசியில் உள்ள நாழ்சுவில்லியில் அமெரிக்க வானியல் கழக விருந்து தகைமைப் பேராசிரியராக இருந்தார். பின்னர், 1973 இல் இருந்து சுமித் கல்லூரியின் எல்சா ஆப்பிள்டன் ஏவன் வானியல் கட்டிலில் பேராசிரியரானார். இவர் 1975 இல் செருமனி, மூயென்சுட்டர் பல்கலைக்கழகத்தின் வானியல் கட்டிலில் அமர்த்தப்பட்டார். செருமனி வானியல் கட்டிலில் அமர்ந்த முதல் பெண்மணி இவரே ஆவார். இவர் வானியல் நிறுவன இயக்குநராகி 1995 இல் ஓய்வு பெறும் வரை இருந்துள்ளார்.

பானில் இருந்தபோது, இவர் விண்மீகளின் புள்ளியியலிலும் அவற்றின் கதிர்நிரல்சார் வகைப்பாட்டியலிலும் ஆய்வு செய்து, இருதொகுதிகளாக பான் கதிர்நிரல் அட்டவணையைத் தொகுத்தார். மூயென்சுட்டரில் இருந்தபோது இவர் பொறுப்பான இளம் ஆய்வாளர் குழுவைப் பயன்படுத்தி மூயென்சுட்டர் செம்பெயர்ச்சித் திட்டத்தைச் செயல்படுத்தினார். இத்திட்டம் பிரித்தானியச் சுகிமிடு தொலைநோக்கி பொருள்வில்லைப் படிகத் தட்டுகளைப் பயன்படுத்தி மூயென்சுட்டர் செவ்வானளக்கையை மேற்கொள்ளும் ஒரு முறையாகும். இந்த செவ்வானளக்கைத் திட்டம் தெற்கு வான் அரைக்கோள பால்வெளிகளை அட்டவணைப்படுத்தியது. இந்தத் திட்டத் தரவுகளில் இருந்து அண்டவியல் மாறிலியின் செயல்பாடு குறித்த தகவல்கள் கிடைக்கலாயின. இம்மாறிலியின் நிலவுகை பின்னர் மேற்கொண்ட மீவிண்மீன் வெடிப்புத் தேட்டங்களில் இருந்து நிறுவப்பட்டது.

இவர் தன் வாழ்நாளின் பெரும்பகுதியை விண்மீன் வெடிப்பு பற்றியும் அவ்வெடிப்பு உமிழ்ந்த விண்மீன்கள் பற்றிய ஆய்வில் செலவு செய்தார்.

வானியலில் மகளிர், சிறையில் அறிவியல் (சுமித் கல்லூரி), கெப்ளரின் காலமும் களமும் (மூயென்சுட்டர் 1980) ஆகிய பொருட்காட்சிகளை நடத்தினார். இவர் பல பன்னாட்டு வானியல் கருத்தரங்குகளை நடத்தியுள்ளார்.
இவர் 1975 இல் தன்னுடன் பணிபுரிந்த வானியலளராகிய இல்மார் தியூயர்பெக்கை மணந்தார்.

சிறுகோள் 4893 செய்ட்டர் இவரது நினைவாகப் பெயரிடப்பட்டது.


</doc>
<doc id="415189" url="https://ta.wikipedia.org/wiki?curid=415189" title="இரேச்சல் மாந்தெல்பாம்">
இரேச்சல் மாந்தெல்பாம்

இரேச்சல் மாந்தெல்பாம் "(Rachel Mandelbaum)" கார்னிகி மெல்லான் பல்கலைக்கழகத்தின் வானியற்பியல் பேராசிரியர் அவார். இவர் அண்டவியலிலும் பால்வெளிகளின் படிமலர்ச்சியிலும் கரும்பொருண்மம், கருப்பு ஆற்றல் முன்வைத்து பால்வெளிகளின் ஈர்ப்பு வில்லையாக்க நிகழ்வைப் பயன்படுத்தி ஆய்வு மேற்கொள்கிறார். இவர் வில்லையாக்க அளபுருக்களின் மேம்பாட்டில் கணிசமான பங்களிப்புகளைச் செய்துள்ளார்.

இவர் பிரின்சுடன் பல்கலைக்கழகத்தில் இருந்து இயற்பியலில் உயர்தகவுடன் 2000 இல் இளங்கலைப் பட்டத்தைப் பெற்றார்.
இவர் பிரின்சுடன் பல்கலைக்கழகத்தில் இருந்து இயற்பியலில் உயர்தகவுடன் 2006 இல் முனைவர் பட்டத்தைப் பெற்றார். இவர் இப்போது கார்னிகி மெல்லான் பல்கலைக்கழகத்தில்ஐயற்பியல் துறையில் உதவிப் பேரசிரியராக உள்ளார்.

இவர் ஈர்ப்பு வில்லையாக்க நுட்பத்தைப் பயன்படுத்தி அண்டவியல் ஆய்வு செய்கிறார். இவர் 2011 இல் இருந்து நூற்றுக்கும் மேற்பட்ட ஆய்வுக் கட்டுரைகளை வெளியிட்டுள்ளார்.

இவர் ஆல்பிஎர்டு பி. சுலோவான் அய்வுநல்கை (2013), ஆற்றல் துறையின் தொடக்கநிலை வாழ்க்கைப் பணி விருது (2012) உட்பட, பல விருதுகளைப் பெற்றுள்ளார். இவர் 2011 இல் அமெரிக்க வானியல் கழகத்தின் வானியலுக்கான ஆன்னி ஜம்ப் கெனான் விருதைப் பெற்றார்.



</doc>
<doc id="415195" url="https://ta.wikipedia.org/wiki?curid=415195" title="ஜூலீ காய்னேசு உலுட்சு">
ஜூலீ காய்னேசு உலுட்சு

ஜூலீ காய்னேசு உலுட்சு "(Julie Haynes Lutz)" ஓர் அமெரிக்க வானியலாளரும் கணிதவியலாளரும் ஆவார். இவர் கோள் வளிம ஒண்முகில்களையும் ஒன்றிய இரும விண்மீன்களையும் ஆய்வு செய்கிறார். இவர் வாசிங்டன் பல்கலைக்கழகத்தில் போயிங் தகைமை கணிதவியல், அறிவியல் கல்வி பேராசிரியரும் வானியல் திட்ட இயக்குநரும் ஆவார். இவர் 2000 இல்லிவர் வாசிங்டன் பல்கலைக்கழ்கத்துக்குச் சென்று அங்கு உயர்தகமைப் பேராசிரிராகப் பணியாற்றுகிறார்.

இவர் இளவல் பட்டப் படிப்பைச் சாந்தியாகோ அரசு பல்கலைக்கழகத்தில் படித்தார்; முனைவர் பட்டத்தைஅர்பானா சாம்பைனில் உள்ள இல்லினாயிசு பல்கலைக்கழகத்தில் பெற்றார். இவர் அங்கு மாணவராக இருந்தபோது உடன் படித்த வானியல் மாணவராகிய தாமசு ஈ. உலுட்சைச் சந்தித்து திருமணம் செய்துகொண்டுளார்.

இவர் 1971 இல் வாழ்சிங்டன் அர்சு பல்கலைக்கழகத்தில் புல உறுப்பினராக்ச் சேர்ந்தார். இங்கு இவர் 1992 முதல் 1996 வரை தனி, பயன்முறைக் கணிதவியல் துறையின் தலைமையேற்றுள்ளார். மேலும் இவர் தொடக்கநிலை, உயர்நிலைப் பள்ளி அறிவியல் கல்வி மேம்பாட்டிலும் ஈடுபட்டார். இவர்1991 முதல் 1993 வரை பசிபிக் வனியல் கழகத்தின் தலைவரக இருந்துள்ளார்.

இவர் அரசு வானியல் கழகத்திலும் அமெரிக்க அறிவியல் மேம்பாட்டுக் கழகத்திலும் ஆய்வுறுப்பினரக இருந்துள்ளார்.

ஒன்றிய நீக்ரோ கல்லூரி நிதி 2004 இல் இவருக்கும் இவரது கணவருக்கும் வானியலாளர் ஜார்ஜ் வாலர்சுட்டீனூக்கும் நிறுவன வளர்ச்சிக்காக நெடுங்காலமாக நிதி திரட்டியமைக்காக குடியரசுத் தலைவர் விருதை அளித்தது.


</doc>
<doc id="415197" url="https://ta.wikipedia.org/wiki?curid=415197" title="செல்லப்பெட்டி">
செல்லப்பெட்டி

செல்லப்பெட்டி அல்லது வெற்றிலைச் செல்லம் (Betel container) என்பது தமிழகத்திலும், தென்கிழக்கு ஆசிய நாடுகளில் வழக்கமாக தாம்பூலம் தரிக்கும் வழக்கம் கொண்டவர்கள் வைத்திருக்கும் வெற்றிலைப் பெட்டியாகும். இந்தச் செல்லப்பெட்டியானது தகரத்தாலோ, பித்தளையாலோ, வெள்ளியாலோ பனையோலையாலோ செய்யப்பட்டதாக அவரவர் வசதி வாய்ப்பைப் பொறுத்தது இருக்கும். இந்தச் செல்லப் பெட்டியில் பாக்குகளையும், சுண்ணாம்புக் கூட்டையும் வைக்க என்று தனியே ஒரு சிறிய அறை இருக்கும். அந்த அறையை மூடவும், திறக்கவும் ஒரு கதவும் இருக்கும். வெற்றிலைப் பிரியர்கள் எங்கு சென்றாலும் முதலில் இந்தச் செல்லப்பெட்டி நிறைய வெற்றிலை, பாக்கு, சுண்ணாம்பு முதலியவற்றை எடுத்து வைத்துக் கொண்டு செல்வர்.


</doc>
<doc id="415201" url="https://ta.wikipedia.org/wiki?curid=415201" title="விடிலி">
விடிலி

விடிலி என்பது ஒருவகை குடிசையாகும். குடிசையானது ஓலை மரம், மண் போன்ற பொருட்களைக் கொண்டு அமைக்கப்படுவது. ஆனால் விடிலியானது முழுக்க முழுக்க பனை மரத்தில் இருந்து கிடைக்கும் பனை ஓலைகளையும் மட்டைகளையும் பனந்தடிகள் என்று முழுவதும் பனை சார்ந்த பொருட்களாலேயே கொண்டு சுரில்லாமல் கட்டப்படும் ஒரு எளிய கட்டுமானமாகும். இது பனை ஏறிகள் தாங்கள் பணி செய்யும் இடத்தில் தங்குவதற்கு ஏற்ற வகையில் தாழ்ந்த அளவில் உருவாக்கப்படும். இந்த விடிலி இரவில் உறங்கவும், பனையேறிகளின் தளவாடங்களை வைத்துக்கொள்ளும் ஒரு அறையாகவும் பயன்படுத்தப்படுகிறது. இங்கேதான் பதனீர் காய்ச்சி கருப்பட்டி தயாரிப்பர்கள். 


</doc>
<doc id="415207" url="https://ta.wikipedia.org/wiki?curid=415207" title="வட்டமலைக்கரை ஓடை அணை">
வட்டமலைக்கரை ஓடை அணை

வட்டமலைக்கரை அணை (Vattamalalai Karai Odai) என்பது திருப்பூர் மாவட்டம் வெள்ளக்கோயில் அருகே உத்தமபாளையத்தில் உள்ள ஒரு அணையாகும். இந்த அணை 1978 இல் கட்டி முடிக்கப்பட்டது. இதன் கொள்ளளவு 268 மில்லியன் கன அடிகள். இந்நீர் தேக்கத்தில் இருந்து 6060 ஏக்கர் நிலங்கள் பாசன வசதிபெறும் வகையில் கால்வாய்கள் அமைக்கப்பட்டன. இந்த அணைக்கு போதிய நீர்வரத்து இல்லாததால் பல பத்தாண்டுகளாக நீரின்றி வரண்டு காணப்படுகிறது. இதனால் இந்த அணைக்கு அமராவதி ஆற்றில் இருந்து நீரைக் கொண்டுவர ஒரு திட்டம் அரசின் ஒப்புதலுக்கு அனுப்பப்பட்டுள்ளது.


</doc>
<doc id="415232" url="https://ta.wikipedia.org/wiki?curid=415232" title="உரோசினா தாப்டர்">
உரோசினா தாப்டர்

பிட்டன் எனப்பட்ட உரோசினா தாப்டர் "(Rosina Dafter (née Fitton)", ஆ அ வா க (FRAS) (15 மார்ச்சு 1875 - 9 ஜூன் 1959) ஓர் ஆத்திரேலிய வானியலாளர் ஆவார். அரசு வானியல் கழகத்தில் ஆய்வுறுப்பினரான முதல் ஆத்திரேலியப் பெண்மணி ஆவார். இவர் 1927 இல் பொன்சு வின்னெக்கி வால்வெள்ளியை மீளக் கண்டுபிடித்தார். இவர்சாரினா விண்மீன்குழுவில் அமைந்த நோக்கீடு செய்யப்படாத மாறும் விண்மீன்களையும் கண்டுபிடித்துள்ளார்.

இவர் மார்க்ரெட்டுக்கும் பல்லிய இசைநரம்பு வடிவமைப்பாளராகிய இரிச்சர்டு பிட்டனுக்கும் இலண்டனில் பிறந்தார். இவர் இலண்டன் ஓலி டிரினிட்டி பேராலயப் பள்ளியில் கல்வி பயின்றார். இவர் உடை வடிவமைப்பாளராக தன் பணியைத் தொடங்கியுள்ளார். பின்னர் 1898 நவம்பர் 20 இல் ஆல்பெர்ட் தாப்டரை மணந்தார். இவர்கள் இருவரும் 1910 இல் ஆத்திரேலியாவுக்கு வந்து நார்த்துகேட்டில் வணிகக் கடலோடிகளாகிய இரு வளர்ப்பு மகன்களுடன் வாழலாயினர்.

இவர் இளமை முதலே விண்மீன்களில் ஆர்வம் கொண்டிருந்தார்; தானாகவே ஆர்வத்தால் கணிதம் கற்றுள்ளார். என்றாலும், ஆத்திரேலியா வந்து தக்க அறிவுரை பெற்ற பின்னரே தானாகவே வானியல் பயின்றுள்ளார்.

இவர் 1923 இல் பிரித்தானிய வானியல் கழகத்தின் உறுப்பினராகத் தேர்வானார். இக்கழகத்தின் கிளை ஆத்திரேலியாவில் நியூசவுத் வேல்சில் இருந்தது. இக்கழகத் தென்வான் கோள நோக்கீட்டாளராக முப்பது ஆண்டுகள் இருந்தார். இவர் நியூசிலாந்து அரசு வானியல் கழகத்திலும், அமெரிக்க மாறும் விண்மீன் நோக்கீட்டாளர் கழகத்திலும் உறுப்பினராகவும் இருந்துள்ளார்.

புரோக்கன்கில், யப்பான் இணைந்த பேராராய்ச்சித் திட்டத்தின் பகுதியாக பிரிசுபேனியாவில் இருந்து வானியலுக்கான ஒளியளவியல் தகவல்களைத் திரட்டினார். இத்திட்டம் ஒருங்கே மூன்று களங்களில் வானியல்சார் ஒளியளவியல் தகவல்களைத் திரட்டியது.

இவர் வானியல் நிகழ்ச்சிகளை உள்ளூர் செய்திதாள்களுக்கு அனுப்புவார்; மக்களிடம் வானியல் பற்றி உரையாற்றுவார். இவர் வானியல் கட்டுரைகளைப் பல இதழ்களில் வெளியிட்டுள்ளார்.

தாப்டர் 1959 இல் இறந்தார்.


</doc>
<doc id="415237" url="https://ta.wikipedia.org/wiki?curid=415237" title="முரியல் எம். சீபெர்ட்">
முரியல் எம். சீபெர்ட்

முரியல் ஈ. முசெல்சு சீபெர்ட் "(Muriel E. Mussells Seyfert)" (பிறப்பு: முரியல் எலிசபெத் முசெல்சு, 3 பிப்ரவரி 1909 – 9 நவம்பர் 1997) ஓர் அமெரிக்க வானியலாளர் ஆவார். இவர் பால்வழியின் வலய வளிம ஒண்முகிலை (கோளாக்க வளிம ஒண்முகிலை) 1936 இல் ஆர்வார்டு கல்லூரி வான்காணகத்தில் கண்டுபிடித்து பெயர் பெற்றார்.

இவர் ஜார்ஜுக்கும் சுட்டெல்லா முசெல்சுக்கும் மகளாக 1909 பிப்ரவரி 3 இல் மசாசூசட், தான்வர்சில் பிறந்தார்.

இவர் ஆர்வார்டு கல்லூரி வான்காணகத்தில் மாந்தக் கணிப்பாளராக வேலையில் சேர்ந்தார். இவர் பால்வழியின் வலய வளிம ஒண்முகிலைக் (கோள் வளிம ஒண்முகிலைக்) கண்டுபிடித்து பெயர்பெற்றவர் ஆவார்.

எரிக் மெர்வின் இண்டுசே மனைவி சில்வியா முசெல்சு இலிண்டுசே முரியலின் தங்கையாவார். முரியல் கார்ல் கீனான் சீபெர்ட்டை 1935 மே 20 இல் மணந்தார். இவரது கணவரின் நினைவாகத் தான் சீபெர்ட் பால்வெளியும் சீபெர்ட் Sextet உம் பெயரிடப்பட்டன. இவர்களுக்கு இரண்டு குழந்தைகள் உண்டு.


</doc>
<doc id="415241" url="https://ta.wikipedia.org/wiki?curid=415241" title="கார்லினா இலெக்சோனா சுபெல்லி">
கார்லினா இலெக்சோனா சுபெல்லி

கார்லினா இலெக்சோனா சுபெல்லி "(Karlina Leksono Supelli)" (பிறப்பு:ஜகார்த்தா 15 ஜனவரி 1958)ஓர் இந்தோனேசிய மெய்யியலாளரும் வானியலாளரும் ஆவார். இவர் இந்தோனேசியாவின் முதல் பெண் வானியலாளர் ஆவார். இவர் இலண்டன் பல்கலைக்கழகக் கல்லூரியில் விண்வெளி அறிவியலில் மூதறிவியல் பட்டம் பெற்றார். பின்னர், மெய்யியலுக்கு மாறினார். இவர் 1997 இல் இந்தோனேசியப் பல்கலைக்கழகத்தில் மெய்யியலில் முனைவர் பட்டம் பெற்றார்.
இவர் 1998 இந்தோனேசியா சீர்திருத்தக் காலத்தில் மாந்தநேயச் செயல்பாடுகளில் ஈடுபட்டார். இவரது தலைமையில் 1998 பிப்ரவரியில் அக்கறையுள்ள தாய்மார்கள் இந்தோனேசிய உணவகத்தின் முன் எதிர்ப்பு ஆர்ப்பாட்டம் நடத்தினர். இதனால், காடிசு அரிவியா, விலாசிக் நொவியானா ஆகிய இருபெண்களோடு சிறையெடுக்கப்பட்டார்.

ஒரு பெண்ணியவாதியாக கார்லினா, பல நூறு சீன இந்தோனேசியர்கள் ஜகார்த்தாவில் கற்பழிக்கப்பட்ட 1998 இந்தோனேசிய மே வன்முறை கொடுமைக்கு ஆளானவர்களின் நிலைமையை வெளிப்படுத்தவும் அவர்களது உரிமைகளைக் காக்கவும் போராடினார். இவர் இந்தோனேசியாவுக்கு அமெரிக்க ஆயுதங்களை ஏற்றுமதி செய்வதைத் தடுக்க அமெரிக்காவுக்கே சென்று தனக்குப் பல கொலை அச்சுறுத்தல்கள் வந்தபோதும் கவலைப்படாமல் அமெரிக்க அரசிடம் போராடினார். இவர் இந்தோனேசியப் படை வீர்ர்களால் கற்பழிக்கப்பட்ட அசெகுனீசு, கிழக்குத் திமோரிய பெண்களின் உரிமைகளுக்காகப் போராடினார்.
இவர் பல இந்தோனேசியப் பல்கலைக்கழகங்களில் வானியலும் மெய்யியலும் கற்பித்துள்ளார்.இவரது எழுத்துகள் இந்தோனேசியாவிலும் வெளிநாட்டிலும் வெளியிடப்பட்டுள்ளன. இவர் இப்போது Sekolah Tinggi Filsafat Driyarkara (ஜகார்த்தாவில் உள்ள திரியர்காரா உயர்நிலை மெய்யியல் பள்ளியில்) கல்வி பயிற்றுவிக்கிறார்.



</doc>
<doc id="415249" url="https://ta.wikipedia.org/wiki?curid=415249" title="அலெக்சைட்டு">
அலெக்சைட்டு

அலெக்சைட்டு "(Aleksite)" என்பது ஓர் அபூர்வமான பிசுமத் தெலூரியம் பல்கூட்டு சல்போவுப்பு கனிமமாகும், இதன் மூலக்கூற்று வாய்ப்பாடு PbBiTeS.


</doc>
<doc id="415253" url="https://ta.wikipedia.org/wiki?curid=415253" title="இலிண்டா சுபில்கர்">
இலிண்டா சுபில்கர்

இலிண்டா சுபில்கர் "(Linda Spilker)" ஓர் அமெரிக்க வானியலாளரும் காசினி இலக்குத் திட்ட அறிவியலாளரும் ஆவார். இவரது ஆய்வு காரிக்கோள் வலயங்களின் தோற்றமும் படிமலர்ச்சியும் இயக்கவியலும் ஆகும்.

இவர் புல்லர்ட்டனில் அமைந்த கலிபோர்னியா அரசு பல்கலைக்கழகத்தில் இயற்பியலில் இளவல் பட்ட்த்தை 1977 இல் பெற்றார். இலாசு ஏஞ்சலீசில் அமைந்த கலிபோர்னியா அரசு பல்கலைக்கழகத்தில் 2983 இல் அறிவியல் முதுவர் பட்டம் பெற்றார். இவர் தன் முனைவர் பட்டத்தை இலாசு ஏஞ்சலீசில் அமைந்த கலிபோர்னியா அரசு பல்கலைக்கழகத்தில் 1992 இல் புவி இயற்பியலிலும் விண்வெளி இயற்பியலிலும் பெற்றார்.ரிவர் 1977 இல் தாரைச் செலுத்த ஆய்வகத்தில் சேர்ந்தார். இங்கு இவர் முதலில் அதே ஆண்டில் ஏவப்பட்ட வாயேஜர் இலக்குத் திட்டத்தில் பணிசெய்தார். இவர் 1990 இல் காசினி இலக்குத் திட்ட அறிவியலாளர் ஆனார். ஐவர் 1997 இல் இத்திட்டச் சாதனைகளினை சுருக்கமாக விவரிக்கும் நாசாவின் வெளியீட்டின் பதிப்பாசிரியராக இருந்தார். இவர் 2010 முதல் காசினி இலக்குத் திட்ட அறிவியலாளராக முழு குழுவினரின் அறிவியல்ஆய்வுகளுக்கும் வழிகாட்டுகிறார்.



</doc>
<doc id="415255" url="https://ta.wikipedia.org/wiki?curid=415255" title="பௌலேங்கெரைட்டு">
பௌலேங்கெரைட்டு

பௌலேங்கெரைட்டு "(Boulangerite)" என்பது PbSbS என்ற மூலக்கூற்று வாய்ப்பாடு கொண்ட கனிமமாகும், இதுவோர் ஈய ஆண்டிமனிசல்பைடு சல்போவுப்புக் கனிமமாகும். பிரஞ்சு நாட்டைச் சேர்ந்த கனிமவியல் பொறியாளர் சார்லசு பௌலேங்கெர் (1810–1849) நினைவாக இக்கனிமத்திற்கு பௌலேங்கெரைட்டு என்ற பெயர் சூட்டப்பட்டது. உலோகச் சாம்பல் நிறத்தில் செஞ்சாய்சதுரப் படிகங்களாகவும் , சில நேரங்களில் பிளமோசைட்டு என்று அழைக்கப்படும் மெல்லிய இறகுபோன்ற மென்மையான படிகங்களாகவும் உருவாகின்றன. பௌலேங்கெரைட்டு ஒரு முன்னணி ஈயத் தாதுவாகவும் பயன்படுத்தப்படுகிறது. 


</doc>
<doc id="415261" url="https://ta.wikipedia.org/wiki?curid=415261" title="ஷவ்வால்">
ஷவ்வால்

ஷவ்வால் (ஆங்கிலம்:"Shawwal") என்பது இஸ்லாமிய ஆண்டின் பத்தாவது மாதமாகும். இஸ்லாமிய நாட்காட்டி ஒரு சந்திர நாட்காட்டியானதால் கிரெகொரியின் நாட்காட்டியுடன் ஒப்பிடும்போது இது ஆண்டிற்காண்டு நகருவது போன்று காட்சியளிக்கும்.

இது புனித ரமலான் மாதத்தை அடுத்து வருகிறது. அனைத்து உலக முஸ்லிம்களும் ரமலான் மாதம் முழுவதும் நோன்பு இருந்து ஷவ்வால் மாதத்தின் தலைப்பிறை தென்பட்ட பின் ஷவ்வால் மாதத்தின் முதல் நாளில் நோன்பு பெருநாளை கொண்டாடுவார்கள்.

இஸ்லாமிய நாட்காட்டி என்பது ஒரு சந்திர நாட்காட்டி ஆகும். அமாவாசை மற்றும் முதல் பிறை தோன்றும் போது போது சிறிது காலம் வித்தியாசப் பட்டு தொடங்கும். சந்திர ஆண்டு சூரிய ஆண்டை விடக் 11 முதல் 12 நாட்கள் குறைவாக இருப்பதால், ஷவ்வால் மாதம் எல்லா காலப் பருவங்களிலும் மாறிவரும்.


ஷவ்வால் மாதத்தில் 6 நோன்பு நோற்பது சிறந்தது.

முற்றிலும் சந்திரனின் சுழற்ச்சியை அடிப்படையாக கொண்ட இஸ்லாமிய நாட்காட்டி சந்திர கணக்கீட்டின் படி பின்வருமாறு ஷவ்வால் மதிப்பிடப்பட்டுள்ளது.


</doc>
<doc id="415273" url="https://ta.wikipedia.org/wiki?curid=415273" title="கார ஈய பாசுப்பைட்டு">
கார ஈய பாசுப்பைட்டு

கார ஈய பாசுப்பைட்டு "(Basic lead phosphite)" என்பது PbO(OH)(HPO). என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மம் ஆகும். இந்தச் சேர்மம் பாசுபைட்டு எதிர்மின் அயனினைக் கொண்டுள்ளது, இவ்வயனிகள் சேர்மத்துடன் தொடர்புடைய ஒடுக்கும் பண்புகளை இச்சேர்மத்திற்கு வழங்குகின்றன.
குளோரின் கொண்ட பலபடிகள், குறிப்பாக பாலிவினைல் குளோரைடு சேர்மத்தில் ஒரு நிலைப்படுத்தியாக கார ஈய பாசுப்பைட்டு பரவலாக பயன்படுத்தப்படுகிறது . சாதாரண ஈய பாசுப்பைட்டு ( PbHPO3 ) உள்ளிட்ட மற்ற ஈய பாசுபைட்டுகளும் அறியப்படுகின்றன . இருப்பினும் கார உப்பு குறிப்பாக அதிக வினைப்பயனுள்ளதாக இருக்கிறது. 


</doc>
<doc id="415274" url="https://ta.wikipedia.org/wiki?curid=415274" title="சோடியம் ஒற்றைதயோ பாசுப்பேட்டு">
சோடியம் ஒற்றைதயோ பாசுப்பேட்டு

சோடியம் ஒற்றைதயோ பாசுப்பேட்டு "(Sodium monothiophosphate)" என்பது NaPOS(HO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மம் ஆகும். இதை சோடியம் மோனோதயோபாசுப்பேட்டு அல்லது சோடியம் பசுப்போரோதயோயேட்டு என்ற பெயர்களாலும் அழைக்கலாம். இவையனைத்தும் வெண்மையான திண்மங்கள் ஆகும். (x = 0) என்ற மதிப்பைக் கொண்ட நீரிலி வடிவம் 120-125 ° செல்சியசு வெப்பநிலையில் உருகாம்லேயே சிதைவடைகிறது. பன்னிருநீரேற்று வடிவம் பரவலாகக் காணப்படுகிறது. ஒன்பதுநீரேற்று வடிவமும் அறியப்படுகிறது.
இருதயோபாசுப்பேட்டுகள் (Na3PS2O2.11H2O), முத்தயோபாசுப்பேட்டுகள் (Na3PS3O.11H2O), நான்குதையோபாசுப்பேட்டுகள் (Na3PS4.8H2O) உள்ளிட்ட சேர்மங்கள் சோடியம் ஒற்றைதயோ பாசுப்பேட்டுடன் தொடர்புடைய பிற உப்புகளாகும். 

தயோபாசுப்போனைல் குளோரைடை நீரிய சோடியம் ஐதராக்சைடைப் பயன்படுத்தி கார நீராற்பகுப்பு செய்வதன் மூலம் சோடியம் ஒற்றைதயோ பாசுப்பேட்டு தயாரிக்கப்படுகிறது:

இவ்வினையில் பன்னிருநீரேற்று கிடைக்கிறது. இதை எளிதில் நீர்நீக்கம் செய்ய இயலும். 
6.5 மோல் HSO அமிலத்தைப் பயன்படுத்தி மேற்கொள்ளப்படும் பகுதி நீர் நீக்க வினையில் ஒன்பது நீரேற்று உருவாகிறது. நைட்ரசன் வாயுவைச் செலுத்தி மேற்கொள்ளப்படும் நீர் நீக்க வினையால் நீரிலி வடிவ உப்பு தோன்றுகிறது.

சோடியம் பாசுப்போரோதயோலேட்டு நடுநிலை pH நிலையில் சிதைவடைகிறது. சிலிக்கான் உயவுப்பசை பாசுப்போரோதையோயேட்டு அயனியின் நீராற்பகுப்பு வினையில் வினையூக்கியாகச் செயற்படுகிறது. எனவே இதை கண்ணாடி இணைப்புகளில் பயன்படுத்த பரிந்துரைக்கப்படுவதில்லை.

நீரிலி நிலை சேர்மத்தில் P-S பிணைப்புக்கு இடையில் 211 பைக்கோமீட்டர் இடைவெளியும், இதற்குச் சமமான மூன்று P-O பிணைப்புகளுக்கு இடையில் 151 பைக்கோமீட்டர் என்ற குறைந்த இடைவெளியும் காணப்படுகின்றன. முற்றிலும் வேறுப்பட்ட இம்மதிப்புகள் P-S பிணைப்பை தனி பிணைப்பாக அடையாளப்படுத்துகின்றன. 


</doc>
<doc id="415288" url="https://ta.wikipedia.org/wiki?curid=415288" title="லட்சுமண அய்யர்">
லட்சுமண அய்யர்

ஜி. எஸ் லட்சும அய்யர் (G. S. Lakshman Iyer, 1918 - சனவரி 2, 2011) ஓர் இந்திய விடுதலைப் போராட்ட வீரரும், சமூகச் சேவரும், மற்றும் சாதிய பாகுபாடு எதிர்ப்பாளரும் ஆவார். இவர் இந்தியாவின், தமிழ்நாடு மாநிலத்தில், ஈரோடு மாவட்டத்தில் உள்ள கோபிச்செட்டிப்பாளையத்தில் 1918ஆம் ஆண்டில் பிறந்தார்.

இவர் காந்தியடிகளின் சத்தியாகிரக வழியை சுதந்திரப் போராட்டத்திற்கு மட்டும் பயன்படுத்தியவர் அல்ல. தனது வாழ்வின் ஒவ்வொரு நிலையிலும் காந்தியடிகளின் கொள்கையை கடைபிடித்து வாழ்ந்தார்.

இவர் [1952-1955 மற்றும் 1986- 1991] ஆகிய ஆண்டுகளில், கோபிச்செட்டிப்பாளையம் நகராட்சி தலைவராக இருந்தபோது நகராட்சியில் மனிதக் கழிவுகளை மனிதர்களே அகற்றும் நிலையை தடை செய்தார். இந்தியாவிலேயே இந்தத் திட்டத்தை கோபிச்செட்டிபாளையம் நகராட்சியில் தான் முதன் முதலில் கொண்டு வரப்பட்டது.

1928ஆம் ஆண்டு தீண்டாமை ஒழிப்பு இயக்கத்தை காந்தியடிகள் அறிவித்த போது அதில் தன்னை முழுமையாக ஈடுபடுத்திக் கொண்டார். அவரது பகுதியிலிருந்து ஆதிதிராவிட மக்களை அழைத்து சமபந்தி விருந்து நடத்தினார். அவரது வீட்டுக் கிணற்றிலிருந்து அனைத்து தரப்பு மக்களையும் தண்ணீர் எடுத்துச் செல்ல அனுமதித்தார். இதனால் இவருடைய இனத்தைச் சேர்ந்தவர்களால் இவர் ஒதுக்கி வைக்கப்பட்டார். அவர் மட்டுமின்றி லட்சுமண அய்யரின் சகோதரியான ஆனந்தி லட்சுமியையும், அவரது புகுந்த வீட்டினர் பிறந்த வீட்டிற்கு அனுப்பி வைத்துவிட்டனர். 

இவருக்கு பதினாறு வயதானபோது, காங்கிரஸ் கட்சியின் தீவிர தொண்டனான சுந்தரராம அய்யர் அலமேலு தம்பதியினரின் மகள் லட்சுமியை திருமணம் செய்து வைத்தனர்.

திருமணத்திற்குப் பின்னர் லட்சுமண ஐயர் அவரது மனைவி லட்சுமியையும், சுதந்திரப் போராட்டத்தில் ஈடுபடச் செய்தார். சத்தியாகிரக போராட்டத்தில் ஈடுபட்டதால் அவர்கள் 2 பேரும் கைது செய்யப்பட்டு ஆங்கிலேயரால் சிறையில் அடைக்கப்பட்டனர்.

சிறையிலிருந்து விடுவிக்கப்பட்ட பின்னர், 1942 ஆம் ஆண்டு காந்தியடிகளை லட்சுமண அய்யர் சந்தித்தார். அதன் பின்னர் சமூக மாற்றத்திற்கான பணிகளில் தொய்வின்றி பணியாற்றினார். குறிப்பாக தீண்டாமை ஒழிப்பு இயக்கம், பெண் குழந்தைகள் கல்வி போன்றவற்றில் அதிக அக்கறைச் செலுத்தினார். இவருடைய சேவையை கவரப்பட்ட காந்தி அடிகள் இவரை "ஹரிஜன் சேவக் சங்க்" அமைப்புச் செயலாளராக நியமித்தார். தீண்டாமையால் மிகவும் பாதிக்கப்பட்ட மக்களுக்காக காந்தியின் அழைப்பை ஏற்று அவர் பணி செய்தார்.

லட்சுமண அய்யரின் பெருமையைப் பறைசாற்றும் விதமாக அவரது முழு உருவ சிலையை தமிழ்நாடு கவர்னர் பன்வாரிலால் புரோகித் ஆகத்து 29, 2018 அன்று திறந்து வைத்தார்.

இவர் சனவரி 2, 2011 அன்று காலமானார். இவரது நினைவிடமானது ஈரோடு மாவட்டம், கோபிச்செட்டிப்பாளையத்தில் உள்ளது.


</doc>
<doc id="415308" url="https://ta.wikipedia.org/wiki?curid=415308" title="வரவர ராவ்">
வரவர ராவ்

வரவர ராவ் (Varavara Rao பிறப்பு 3 நவம்பர் 1940) என்பவர் இந்தியாவின் தெலங்கானாவைச் சேர்ந்த பொதுவுடமை செயற்பாட்டாளர், நக்சலைட்டு ஆதரவாளர், புகழ்பெற்ற கவிஞர், பத்திரிகையாளர், இலக்கிய விமர்சகர் மற்றும் பேச்சாளர் ஆவார். இவர் 1957 ஆண்டு முதல் கவிதைகளை எழுதிவருகிறார். தெலுங்கு இலக்கிய பட்டதாரியான இவர் இளங்கலை மாணவர்களுக்கு சுமார் 40 ஆண்டுகளாக கற்பித்து வருகிறார். தெலுங்கு இலக்கியவாதிகளில் சிறந்த மார்க்சிய விமர்சகர்களில் ஒருவராக இவர் கருதப்படுகிறார். இவர் ஆயிரக்கணக்கான பொதுக் கூட்டங்களில் உரையாற்றியுள்ளார். இவர் நவீன தெலுக்கு இலக்கியத்துக்காக 1966 ஆம் ஆண்டு சுர்ஜனா என்னும் காலண்டிதழைத் துவக்கினார், பிறகு இது மாத இதழாக 1992வரை வெற்றிகரமாக வெளிவந்தது. இவர் "விப்லாவா ரட்சயாட்ல சங்கம்" (புரட்சி எழுத்தாளர்கள் சங்கம்) என்ற அமைப்பின் நிறுவனர்களில் ஒருவர்,   நக்சலைட் சித்தாந்தத்தை ஆதரித்தும், அதை பரப்புகின்ற இந்த அமைப்பானது சுருக்கமாக விரசம் என்ற பெயரில் சிறப்பாக அறியப்படுகிறது. இவர் தெலுங்கில் வெளிவருகின்ற பல முற்போக்கான, புரட்சிகர பத்திரிகைகளுடன் தொடர்பு கொண்டிருக்கிறார்.
மகாராட்டிர மாநிலம், பீமா கோரேகானில் நடந்த கலவர வழக்கு மற்றும் இந்தியப் பிரதமர் நரேந்திர மோதியைக் கொல்ல சதித்திட்டம் தீட்டியது போன்ற குற்றங்களைச்சாட்டி, இவர் உள்ளிட்ட இடதுசாரி ஆதரவாளர்கள் ஐந்து பேர் வீடுகளில் புனே காவல்துறையினர் 2018 ஆகத்து 28 அன்று சோதனை நடத்தினர். பின்னர் இந்த ஐந்து பேரும் கைது செய்யப்பட்டனர்.இந்த கைதுகளுக்கு நாடுமுழுவதும் பரவலான எதிர்ப்பு ஏற்பட்டது. உச்ச நீதிமன்றம் இவர்கள் கைது தொடர்பாக அரசிடம் பல கேள்விகளை எழுப்பியதுடன், அவர்களைச் சிறையில் அடைக்ககாமல், வீட்டுக் காவலில் வைத்து விசாரிக்க உத்தரவிட்டது.



</doc>
<doc id="415312" url="https://ta.wikipedia.org/wiki?curid=415312" title="மழிலான் ஆத்மன்">
மழிலான் ஆத்மன்

தாதுக் மழிலான் பிந்தி ஆத்மன் "(Mazlan binti Othman)" (பிறப்பு: 11 திசம்பர் 1951) ஒரு மலேசிய வானியற்பியலாளர் ஆவார். இவர் தன் நாட்டில் பல பத்திரங்களை வகித்துள்ளார். இவர் வியன்னா, பன்னாட்டவையின் புற விண்வெளிச் செயல்பாடுகள் இயக்குநராக இருந்தார் from 2010 to 2014.


தாத்தோ மழிலான் ஆத்மன் இரு குழந்தைகளும் இரு பேத்திகளும் உண்டு. இவர் தன் இளைய மகளுடன் ஆத்திரியா, வியன்னாவில் வாழ்கிறார்.



</doc>
<doc id="415317" url="https://ta.wikipedia.org/wiki?curid=415317" title="வினிதா மார்வாகா மாதில்">
வினிதா மார்வாகா மாதில்

வினிதா மார்வாகா மாதில் (Vinita Marwaha Madill)" (பிறப்பு: 9 ஜனவரி 1987) ஒரு பிரித்தானிய வானியலாளரும் விண்வெளி இயக்கங்கள் பொறியாளரும் அறிவியல் தொடர்பாடல் வல்லுன்ரும் ஆவார். இவர் நெதர்லாந்து, ஐரோப்பிய விண்வெளி முகமையில் பணிபுரிகிறார். இங்கு இவர் ஐரோப்பிய எந்திரன் கிளை உருவாக்கப் பொறுப்பாளராக உள்ளார். இவர் ஏவூர்திப் பெண்"' எனும் வலைத்தளத்தை உருவாக்கியுள்ளார். இது கதைகளாலும் நேர்காணல்களாலும் பெண்கள் விண்வெளியியலை (STEM) அறிய ஊக்குவிக்கிறார்.


</doc>
<doc id="415345" url="https://ta.wikipedia.org/wiki?curid=415345" title="சுதா பரத்வாஜ்">
சுதா பரத்வாஜ்

சுதா பரத்வாஜ் (Sudha Bharadwaj) என்பவர் என்பவர் சத்தீசுகர் மாநிலத்தில் 29 ஆண்டுகளாக வாழ்ந்துவரும் ஒரு தொழிற்சங்கவாதிப் பெண்மணி மற்றும் நில ஆக்கிரமிப்புக்கு எதிரான சமூக உரிமை செயற்பாட்டாளர் ஆவார். சத்தீசுகரில் உள்ள மக்கள் சிவில் உரிமைக் கழகத்தின் பொதுச் செயலாளராக இருக்கிறார். ஜன் ஹித் என்ற வழக்கறிஞர்களின் அமைப்பைத் தோற்றுவித்தவர். மேலும் சங்கர் குஹா நியோகியுடன் இணைந்து சத்தீசுகர் முக்தி மோர்ச்சாவில் இயங்கியவர். 

சுதாவின் பெற்றோர்கள் அமெரிக்காவில் இருந்தபொழுதில் சுதா பிறந்த காரணத்தால், அமெரிக்கக் குடியுரிமை பெற்றிருந்தார்.தமது 11 ஆம் அகவையில் இந்தியாவுக்குத் திரும்பினார். 18 ஆம் அகவையில் அமெரிக்கக் குடியுரிமையைக் கைவிட்டார். கான்பூர் ஐ. ஐ. டி. கல்வி நிறுவனத்தில் சேர்ந்து கணிதம் பயின்று பட்டம் பெற்றார்.

இவர் ஐஐடி மாணவராக இருந்த காலக்கட்டத்தில் உத்திரப் பிரதேசம், மேற்கு வங்காளம், பீகார் போன்ற மாநிலங்களில் தொழிலாளர்களின் ஆபத்தான பணி நிலைமையை அம்பலப்படுத்தினார். 1986இல் நியாகியுடன் இணைந்து சத்தீஸ்கர் முக்தி மோர்ச்சாவில் பணியாற்றினார். தொழிலாளர்களின் நிலையை மேம்படுத்துவதை குறிக்கோளாகக் கொண்டு, ராய்பூரில் உள்ள பண்டிட் ரவிசங்கர் சுக்லா பல்கலைக்கழகத்தின் இணைவு பெற்ற கல்லூரியில் 2000 ஆம் ஆண்டு சுதா சட்டத்தில் பட்டம் பெற்றார்.

சத்தீஸ்கர் முக்தி மோர்ச்சாவுடன் இணைந்து செயல்பட்டபோது, இவர் ஊழல் அதிகாரிகளுக்கு எதிராக தீவிரமாக போராடி, பிலாய் பகுதியில் சுரங்கங்க மற்றும் தோட்டத் தொழிலாளர்களுக்கு முறையான ஊதியம் வழங்கப்படுவதை உறுதிப்படுத்தினார். மேலும் இவர்  தலித் மற்றும் பழங்குடி மக்கள் உரிமைகள் சார்ந்த பிரச்சினைகள், குறிப்பாக நிலத்திற்கான உரிமை, கல்விக்கான உரிமை, நலவாழ்வு, ஊழல்மயமான நிலப்பிரபுக்களுக்கு எதிரான செயல்பாடுகள் போன்றவற்றில் ஈடுபட்டார். பினாயக் சென்னுக்கு சிறைத் தண்டனை விதித்த நீதித்துறை தீர்ப்பை விமர்சித்து எழுதி, அதைக் கடுமையாக கண்டனம் செய்தார்.
இவர் தில்லி தேசிய சட்ட பல்கலைக்கழகத்தின் வருகை பேராசிரியர் ஆவார். மற்றும் இந்திய வழக்கறிஞர்கள் சங்கத்தின் துணைத் தலைவராக உள்ளார்.
மகாராட்டிர மாநிலம், பீமா கோரேகானில் நடந்த கலவர வழக்கு மற்றும் இந்தியப் பிரதமர் நரேந்திர மோதியைக் கொல்ல சதித்திட்டம் தீட்டியது போன்ற குற்றங்களைச்சாட்டி, இவர் உள்ளிட்ட இடதுசாரி ஆதரவாளர்கள் ஐந்து பேர் வீடுகளில் புனே காவல்துறையினர் 2018 ஆகத்து 28 அன்று சோதனை நடத்தினர். பின்னர் இந்த ஐந்து பேரும் கைது செய்யப்பட்டனர். இந்த கைதுகளுக்கு நாடுமுழுவதும் பரவலான எதிர்ப்பு ஏற்பட்டது. உச்ச நீதிமன்றம் இவர்கள் கைது தொடர்பாக அரசிடம் பல கேள்விகளை எழுப்பியதுடன், அவர்களைச் சிறையில் அடைக்ககாமல், வீட்டுக் காவலில் வைத்து விசாரிக்க உத்தரவிட்டது.


</doc>
<doc id="415349" url="https://ta.wikipedia.org/wiki?curid=415349" title="தமிழக வருவாய் வட்டங்கள்">
தமிழக வருவாய் வட்டங்கள்

தமிழக வருவாய் வட்டங்கள், தமிழ்நாட்டின் 32 மாவட்டங்களில் மொத்தம் 288 வருவாய் வட்டங்கள் உள்ளது. மாவட்ட வாரியாக வருவாய் வட்டங்களின் பட்டியல்:

இம்மாவட்டம் திருத்தணி, பொன்னேரி, திருவள்ளூர் என 3 வருவாய் கோட்டங்களும், 10 வருவாய் வட்டங்களும், 48 உள்வட்டங்களும் மற்றும் 792 வருவாய் கிராமங்களும் கொண்டது. 

இம்மாவட்டம் எழும்பூர், தண்டையார்பேட்டை என 2 வருவாய் கோட்டங்களும், 14 வருவாய் வட்டங்களும், 40 உள்வட்டங்களும், மற்றும் 68 வருவாய் கிராமங்களும் கொண்டது. தற்போது சென்னை மாவட்டத்தின் பரப்பளவு 178 சகிமீ ஆகவுள்ளது. இதனை 426 சகிமீ ஆக உயர்த்த, வருவாய் வட்டங்களின் எண்ணிக்கை 16 ஆக உயர்த்த திட்டமிடப்பட்டுள்ளது. மேலும் பெருநகர சென்னை மாநகராட்சியும் கொண்டது.


இம்மாவட்டம் நான்கு வருவாய் கோட்டங்களும், 13 வருவாய் வட்டங்களும், 68 உள்வட்டங்களும், 1137 வருவாய் கிராமங்களும் கொண்டது. 
இம்மாவட்டம் 3 வருவாய் கோட்டங்களும், 13 வருவாய் வட்டங்களும், 53 உள்வட்டங்களும், 842 வருவாய் கிராமங்களும் கொண்டது.

இம்மாவட்டம் 3 வருவாய் கோட்டங்களும், 12 வருவாய் வட்டங்களும், 54 உள்வட்டங்களும், 1064 வருவாய் கிராமங்களும் கொண்டது.
இம்மாவட்டம் 4 வருவாய் கோட்டங்களும், 13 வருவாய் வட்டங்களும், 57 உள்வட்டங்களும், 1490 வருவாய் கிராமங்களும் கொண்டது.
இம்மாவட்டம் கடலூர், விருத்தாச்சலம் மற்றும் சிதம்பரம் என 3 வருவாய் கோட்டங்களும், 10 வருவாய் வட்டங்களும் மற்றும் 905 வருவாய் கிராமங்களும் கொண்டது. 
இம்மாவட்டம் கிருஷ்ணகிரி மற்றும் ஒசூர் என 2 வருவாய் கோட்டங்களும், 8 வருவாய் வட்டங்களும், 29 உள்வட்டங்களும் மற்றும் 661 வருவாய் கிராமங்களும் கொண்டது. 

இம்மாவட்டம் தர்மபுரி மற்றும் அரூர் என 2 வருவாய் கோட்டங்களும், 7 வருவாய் வட்டங்களும், 23 உள்வட்டங்களும் மற்றும் 470 வருவாய் கிராமங்களும் கொண்டது. 
இம்மாவட்டம் சேலம், ஆத்தூர், மேட்டூர் மற்றும் சங்ககிரி என 4 வருவாய் கோட்டங்களும், 13 வருவாய் வட்டங்களும், 44 உள்வட்டங்களும் மற்றும் 665 வருவாய் கிராமங்களும் கொண்டது. 
இம்மாவட்டம் பெரம்பலூர் என்ற ஒரு வருவாய் கோட்டமும், 4 வருவாய் வட்டங்களும், 11 உள்வட்டங்களும் மற்றும் 152 வருவாய் கிராமங்களும் கொண்டது. 

இம்மாவட்டம் அரியலூர் மற்றும் உடையார்பாளையம் என 2 வருவாய் கோட்டங்களும், 4 வருவாய் வட்டங்களும், 15 உள்வட்டங்களும் மற்றும் 195 வருவாய் கிராமங்களும் கொண்டது. 

இம்மாவட்டம் நாகப்பட்டினம் மற்றும் மயிலாடுதுறை என 2 வருவாய் கோட்டங்களும், 8 வருவாய் வட்டங்களும் மற்றும் 523 வருவாய் கிராமங்களும் கொண்டது. 
இம்மாவட்டம் ஈரோடு மற்றும் கோபிச்செட்டிப்பாளையம் என 2 வருவாய் கோட்டங்களும், 10 வருவாய் வட்டங்களும், 35 உள்வட்டங்களும் மற்றும் 375 வருவாய் கிராமங்களும் கொண்டது. 

இம்மாவட்டம் நாமக்கல் மற்றும் திருச்செங்கோடு என 2 வருவாய் கோட்டங்களும், 8 வருவாய் வட்டங்களும் மற்றும் 391 வருவாய் கிராமங்களும் கொண்டது. 
இம்மாவட்டம் திருச்சிராப்பள்ளி, சிறீரங்கம், லால்குடி, முசிறி என 4 வருவாய் கோட்டங்களும், 11 வருவாய் வட்டங்களும் மற்றும் 506 வருவாய் கிராமங்களும் கொண்டது. 
இம்மாவட்டம் 3 வருவாய் கோட்டங்களும், 9 வருவாய் வட்டங்களும், 50 உள்வட்டங்களும் மற்றும் 906 வருவாய் கிராமங்களும் கொண்டது.

இம்மாவட்டம் திருவாரூர் & மன்னார்குடி என 2 வருவாய் கோட்டங்களும், 8 வருவாய் வட்டங்களும், 28 உள்வட்டங்களும் மற்றும் 573 வருவாய் கிராமங்களும் கொண்டது. 

இம்மாவட்டம் உதகை, குன்னூர் & கூடலூர் என 3 வருவாய் கோட்டங்களும், 6 வருவாய் வட்டங்களும், 15 உள்வட்டங்களும் மற்றும் 88 வருவாய் கிராமங்களும் கொண்டது. 

இம்மாவட்டம் கோயம்புத்தூர் தெற்கு, கோயம்புத்தூர் வடக்கு மற்றும் பொள்ளாட்சி என 3 வருவாய் கோட்டங்களும், 111 வருவாய் வட்டங்களும், 38 உள்வட்டங்களும் மற்றும் 295 வருவாய் கிராமங்களும் கொண்டுள்ளது. 
இம்மாவட்டம் திருப்பூர், உடுமலைப்பேட்டை மற்றும் தாராபுரம் என 3 வருவாய் கோட்டங்களும், 9 வருவாய் வட்டங்களும், 33 உள்வட்டங்களும் மற்றும் 350 வருவாய் கிராமங்களும் கொண்டது. 

இம்மாவட்டம் கரூர் மற்றும் குளித்தலை என 2 வருவாய் கோட்டங்களும், 6 வருவாய் வட்டங்களும், 20 உள்வட்டங்களும் மற்றும் 203 வருவாய் கிராமங்களும் கொண்டது. 
இம்மாவட்டம் புதுக்கோட்டை, அறந்தாங்கி மற்றும் இலுப்பூர் என 3 வருவாய் கோட்டங்களும், 12 வருவாய் வட்டங்களும், 45 உள்வட்டங்களும் மற்றும் 763 வருவாய் கிராமங்களும் கொண்டது. 
இம்மாவட்டம் பெரியகுளம் மற்றும் உத்தமபாளையம் என 2 வருவாய் கோட்டங்களும், 5 வருவாய் வட்டங்களும், 17 உள்வட்டங்களும் மற்றும் 113 வருவாய் கிராமங்களும் கொண்டது. 
இம்மாவட்டம் திண்டுக்கல், பழனி மற்றும் கொடைக்கானல் என 3 வருவாய் கோட்டங்களும், 9 வருவாய் வட்டங்களும் மற்றும் 361 வருவாய் கிராமங்களும் கொண்டது. 
இம்மாவட்டம் மதுரை, மேலூர், உசிலம்பட்டி என 3 வருவாய் கோட்டங்களும், 10 வருவாய் வட்டங்களும், 57 உள்வட்டங்களும் மற்றும் 665 வருவாய் கிராமங்களும் கொண்டது. 

இம்மாவட்டம் 2 வருவாய் கோட்டங்களும், 9 வருவாய் வட்டங்களும், 39 உள்வட்டங்களும் மற்றும் 529 வருவாய் கிராமங்களும் கொண்டது.

இம்மாவட்டம் இராமநாதபுரம், பரமக்குடி என 2 வருவாய் கோட்டங்களும், 9 வருவாய் வட்டங்களும், 38 உள்வட்டங்களும் மற்றும் 400 வருவாய் கிராமங்களும் கொண்டது. 

இம்மாவட்டம் அருப்புக்கோட்டை, சிவகாசி, சாத்தூர் என 3 வருவாய் கோட்டங்களும், 9 வருவாய் வட்டங்களும், 39 உள்வட்டங்களும் மற்றும் 600 வருவாய் கிராமங்களும் கொண்டது. 

இம்மாவட்டம் திருநெல்வேலி, தென்காசி, சேரன்மாதேவி என 3 வருவாய் கோட்டங்களும், 16 வருவாய் வட்டங்களும், 60 உள்வட்டங்களும் மற்றும் 559 வருவாய் கிராமங்களும் கொண்டது. 

இம்மாவட்டம் 3 வருவாய் கோட்டங்களும், பத்து வருவாய் வட்டங்களும், 41 உள்வட்டங்களும் மற்றும் 480 வருவாய் கிராமங்களும் கொண்டது.. 
இம்மாவட்டம் நாகர்கோயில் மற்றும் பத்மநாபபுரம் என 2 வருவாய் கோட்டங்களும், 4 வருவாய் வட்டங்களும், 18 உள்வட்டங்களும் மற்றும் 188 வருவாய் கிராமங்களும் கொண்டது. 



</doc>
<doc id="415352" url="https://ta.wikipedia.org/wiki?curid=415352" title="ஸ்ரீமுஷ்ணம் வட்டம்">
ஸ்ரீமுஷ்ணம் வட்டம்

ஸ்ரீமுஷ்ணம் வட்டம், தமிழ்நாட்டின் கடலூர் மாவட்டத்தின் 10 வருவாய் வட்டங்களில் ஒன்றாகும். காட்டுமன்னார்கோயில் வட்டத்தைப் பிரித்து, ஸ்ரீமுஷ்ணம் வட்டம் 2016ல் நிறுவ தமிழக அரசு அறிவித்தது. 2017 முதல் இவ்வட்டத்தின் வட்டாட்சியர் அலுவலகம் ஸ்ரீமுஷ்ணத்தில் இயங்குகிறது. இவ்வட்டம் காவனூர் மற்றும் ஸ்ரீமுஷ்ணம் என இரண்டு உள்வட்டங்களைக் கொண்டது. மேலும் இவ்வட்டம் 51 வருவாய் கிராமங்களைக் கொண்டது. 


</doc>
<doc id="415354" url="https://ta.wikipedia.org/wiki?curid=415354" title="சாரா டி. முகோபாத்தியாய்">
சாரா டி. முகோபாத்தியாய்

இவரை மக்கள் அறிவியல் இதழ் அரிய பத்து பேரறிஞர்களில் ஒருவராக அறிவித்துள்ளது. இவரை வானியல் இதழ் வானியலின் எழுச்சி விண்மீன் என 2013 இல் கூறியுள்ளது. கண்டுபிடிப்பு இதழ் இவரை 2015 இல் அரிய 100 அறிவியலாளரில் ஒருவராக அறிவித்தது. இவர் அமெரிக்க வானியல் கழகத்தில் இருந்து தன்னிகரற்ற இளம் அறிவியலளர் சதனை விருதைப் பெற்றுள்ளார்.
இவர் ஆர்வார்டு பல்கலைக்கழகத்தில் இருந்து 1995 இல் வானியற்பியலிலும் இயற்பியலிலும் இளவல் பட்டம் பெற்றார். She completed her இவர் 2002 இல் கலிபோர்னியா தொழில்நுட்ப நிறுவனத்தில் இருந்து முனைவர் பட்டத்தையும் பெற்றார்.
இவர் ஆர்வார்டு அதிர்ச்சி அமுக்க ஆய்வகத்தின் இயக்குந்ராக உள்ளார். இவர் கால்டெக்கில், நம் சூரியக் குடும்பச் சூழலில், பனிக்கட்டியில் அதிர்ச்சிப் பரவலை ஆய்வு செய்த முதல் பெண்மணி ஆவார். இவரது ஆய்வுக்குழு பெருமொத்தல்களிலும் மொத்தல் குழிப்பள்ளங்களிலும் கோள் உருவாக்கம் பற்றி ஆர்வம் கொண்டுள்ளது.
இவர் 2009 இல் உரேய் பரிசைப் பெற்றார். அதிர்ச்சித் தூண்டலால் உருவாகும் பனிக்கட்டி உருகல் ஆய்வு, செவ்வாய் மேற்பரப்பில் இப்போது முனைவாகச் செயல்படும் நிகழ்வு நீர்ம வடிவ நீரின் அரிப்பே என்பதை எடுத்துக்காட்ட உதவியது.

இவர் 2009 இல்லமெரிக்க வானியல் கழகத்தின் கோள் அறிவியல் பிரிவில் இருந்து அரோல்டு சி. உரேய் பரிசைப் பெற்றார். இவர் 2001 இல் அமெரிக்க புவியிய்ல் கழகத்தில் இருந்து இசுடீபன் ஈ. துவோர்னிக் கோள் நிலவியல் மாணவர் கட்டுரை விருதைப் பெற்றார். இவர் 2002 இல் வாழ்சிங்ட்ன், கார்னிகி நிறுவனத்தில் குரோவ் கார்ல் கில்பர்ட் முதுமுனைவர் ஆய்வுநல்கையைப் பெற்று ஆய்வைத் தொடங்கினார். இவர் 2003 இல் அறிவியலாளருக்கும் பொறியிய்லாளருக்குமான குடியரசுத் தலைவரின் தொடக்கநிலை வாழ்க்கைப்பணி விருதைப் பெற்றார்.


</doc>
<doc id="415355" url="https://ta.wikipedia.org/wiki?curid=415355" title="ஆண்டிமடம் வட்டம்">
ஆண்டிமடம் வட்டம்

ஆண்டிமடம் வட்டம், தமிழ்நாட்டின் அரியலூர் மாவட்டத்தின் 4 வருவாய் வட்டங்களில் ஒன்றாகும். . உடையார்பாளையம் வட்டத்தைப் பிரித்து, ஆண்டிமடம் வட்டம் 2016ல் நிறுவ தமிழக அரசு அறிவித்தது. 2017 முதல் இவ்வட்டத்தின் வட்டாட்சியர் அலுவலகம் ஆண்டிமடத்தில் இயங்குகிறது. 

இவ்வட்டம் 30 வருவாய் கிராமங்களைக் கொண்டது.


</doc>
<doc id="415358" url="https://ta.wikipedia.org/wiki?curid=415358" title="அமோனியம் பாசுபோமாலிப்டேட்டு">
அமோனியம் பாசுபோமாலிப்டேட்டு

அமோனியம் பாசுபோமாலிப்டேட்டு "(Ammonium phosphomolybdate)" என்பது (NH)PMoO என்ற மூலக்கூற்றுவாய்ப்பாட்டால் விவரிக்கப்படும் பாசுபோமாலிப்டிக் அமிலத்தினுடைய கனிமவேதியியல் உப்பு ஆகும். இவ்வுப்பில் அளவுக்கு அதிமாக பாசுபோமாலிப்டேட்டு அயனி பல்கூட்டு வேதிப்பொருள் கலந்துள்ளது.

அமோனியம் ஆர்த்தோ மாலிப்டேடு சேர்மம் பாசுபாரிக் அமிலம் மற்றும் நைட்ரிக் அமிலம் ஆகியனவற்றை வினைபுரியச் செய்து மஞ்சள் நிறமான அமோனியம் பாசுபோமாலிப்டேட்டை தயாரிக்க இயலும். இவ்வினையில் அமோனியம் நைட்ரேட்டும் தண்ணீரும் உடன் விளைபொருள்களாக உருவாகின்றன.


</doc>
<doc id="415367" url="https://ta.wikipedia.org/wiki?curid=415367" title="ஆரோசிடைபைட்டு">
ஆரோசிடைபைட்டு

ஆரோசிடைபைட்டு "(Aurostibite)" என்பது பைரைட் கனிமக் குழுவில் உறுப்பினராக இருக்கும் ஓர் சமச்சீர் அளவுடைய தங்க ஆண்டிமோனைடு கனிமமாகும். 1952 ஆம் ஆண்டில் நீர்வெப்ப தங்க-படிகக்கல் இழைகளாக ஆரோசிடைபைட்டு கண்டுபிடிக்கப்பட்டது. கந்தகக்-குறைபாடுள்ள சூழல்களில் மற்ற ஆண்டிமோனிய கனிமங்கள் காணப்பட்டன. கனடாவின் வடமேற்கு நிலப்பகுதிகளின் தலைநகரமும் மிகப்பெரிய நகரமும் ஆன யெலோனைஃப் நகரம் மற்றும் கனடாவின் வடகிழக்குப் ஒண்டாரியோ பகுதியிலுள்ள திமிசுகாமிங் மாவட்டத்திலும் ஆரோசிடைபைட்டு கிடைக்கிறது. ஆண்டிமோனைடுகள் அரிதான வகை கனிமங்களாகக் கருதப்பட்டு அவற்றை கனிமவியலாளர்கள் சல்பைடு தாதுக்கள் என்று வகைப்படுத்துகின்றனர்.


</doc>
<doc id="415369" url="https://ta.wikipedia.org/wiki?curid=415369" title="ஔவையார் (பக்கவழி நெறிப்படுத்துதல்)">
ஔவையார் (பக்கவழி நெறிப்படுத்துதல்)

ஔவையார் என்பது பின்வருனவற்றைக் குறிக்கலாம்:


</doc>
<doc id="415371" url="https://ta.wikipedia.org/wiki?curid=415371" title="புரோமோஈத்தேன்">
புரோமோஈத்தேன்

புரோமோஈத்தேன் (Bromoethane), என்பது எதில் புரோமைடு என்றும் அழைக்கப்படுகிறது. இது ஆலோஅல்கேன்கள் வகையைச் சேர்ந்த ஒரு வேதிச் சேர்மம் ஆகும். இச்சேர்மம்  வேதியியலாளர்களால் EtBr (எத்திடியம் புரோமைடு என்ற சேர்மத்திற்கும் சுருக்கமாகப் பயன்படுத்தப்படுகிறது) என்று சுருக்கமாகக் குறிப்பிடப்படுகிறது. எளிதில் ஆவியாகக்கூடிய இந்தச் சேர்மம் ஈதரையொத்த மணத்தை உடையதாகும். 

புரோமோஈத்தேனின் தயாரிப்பு முறை புரோமோஆல்கேன்களின் தயாரிப்பிற்கான பொதுவான தொகுப்பு முறையாக விளங்குகிறது. இச்சேர்மம் பொதுவாக எத்திலீன் உடன் ஐதரசன் புரோமைடின் சேர்க்கையினால் தயாரிக்கப்படுகிறது:

புரோமோஈத்தேன் செலவு குறைவான ஆய்வகத்தில் அரிதாகத் தயாரிக்கப்படும் சேர்மமாகும். இச்சேர்மத்தைத் தயாரிக்கப் பயன்படுத்தப்படும் ஆய்வகத் தொகுப்பு முறை எத்தனாலை ஐதரோபுரோமிக் அமிலம் மற்றும் சல்பூரிக் அமிலம் ஆகியவை கலந்த கலவையுடன் வினைப்படுத்தும் செயல்முறையை உள்ளடக்கியுள்ளது. இன்னொரு மாற்று வழிமுைறயானது எத்தனாலை பாசுபரசு மற்றும் புரோமினுடன் எதிரோட்டம் செய்யும் வினையைக் கொண்டுள்ளது; இயற்கையான சூழலில் பாசுபரசு முப்புரோமைடு உற்பத்தியாகிறது. 

கரிமத் தொகுப்பு முறைகளில், EtBr எதில் கார்போநேரயனிக்குச் சமானமானதாகும். உண்மையில், அப்படிப்பட்ட ஒரு நேரயனி உருவாவதில்லை. உதாரணமாக, கார்பாக்சிலேட்டு உப்புகள் எத்தில் எசுத்தர்களாகவும், கார்பன்எதிரயனிகள் எத்திலேற்றம் செய்யப்பட்ட வழிப்பொருட்களாகவும், தயோயூரியா எதில்ஐசோதயோயுரோனிய உப்புகள், மற்றும் அமீன்கள் எத்திலமீன்களாகவும் மாற்றப்படுகின்றன.


</doc>
<doc id="415372" url="https://ta.wikipedia.org/wiki?curid=415372" title="காரென் மாசுதெர்சு">
காரென் மாசுதெர்சு

காரென் மாசுதெர்சு "(Karen Masters)" (பிறப்பு: 1979) ஒரு வானியற்பியல் இணைப் பேராசிரியர் ஆவார். இவர் பால்வெளி உருவாக்கத்தில் ஆர்வம் உள்ளவர். இவர் பென்சில்வேனியா, ஏவர்போர்டு கல்லூரியில் பணிபுரிகிறார். இவர் பால்வெளி விலங்குக் காட்ட்சி எனும் மக்கள் அறிவியல் திட்ட்த்தில் திட்ட அறிவியலாளராக உள்ளார். இவர் பால்வெளிப் படமலர்ச்சி ஆய்வில் வகைபாட்டியல் முறையைப் பின்பற்றுகிறார்.


</doc>
<doc id="415373" url="https://ta.wikipedia.org/wiki?curid=415373" title="ஆரிகுப்ரைடு">
ஆரிகுப்ரைடு

ஆரிகுப்ரைடு "(Auricupride)" என்பது CuAu என்ற மூலக்கூற்று வாய்ப்பாட்டைக் கொண்ட ஒரு கனிமமாகும். தாமிரம் மற்றும் தங்கம் ஆகிய உலோகங்கள் சேர்ந்து உருவாகும் இச்சேர்மம் ஓர் இயற்கையாகத் தோன்றும் கலப்புலோகமாக கருதப்படுகிறது. தேவைக்கேற்ப வளைத்துக் கொள்ளும் வகையில் மணிகளாக அல்லது தட்டுகளாக கனசதுரப் படிக அமைப்பில் இது படிகமாகிறது. சிவப்புச் சாயல் கொண்ட மஞ்சள் நிறத்தில் ஒளிபுகாத் தன்மையை ஆரிகுப்ரைடு வெளிப்படுத்துகிறது. 3.5 என்ற கடினத்தன்மை மதிப்பும் 11.5 என்ற ஒப்படர்த்தி மதிப்பையும் இது பெற்றுள்ளது

மற்றொரு மாறுபட்ட வடிவமான டெட்ரா- ஆரிகுப்ரைடு என்ற கனிமமும் அறியப்படுகிறது. வெள்ளி உலோகம் இடம்பெற நேர்ந்தால் (Cu3(Au,Ag)) அர்கென்டோகுப்ரோ ஆரைடு என்ற கனிமமாக இது காணப்படுகிறது

உருசியாவின் யூரல் மலைத்தொடரில் 1950 ஆம் ஆண்டில் ஆரிகுப்ரைடு கண்டுபிடிக்கப்பட்டதாக விவரிக்கப்படுகிறது. தாழ்வெப்பநிலையில் கலப்படமில்லாத செர்பென்டைனைட்டுகளாகவும், கிட்டத்தட்ட ஒடுக்க ஏற்ற சிவப்பு நிற படிவுகளாகவும் ஆரிகுப்ரைடு காணப்படுகிறது. சிலி, அர்கெந்தீனா, தாசுமேனியா, உருசியா, சைப்பிரசு, சுவிட்சர்லாந்து மற்றும் தென்னாப்பிரிக்கா. போன்ற நாடுகளில் ஆரிகுப்ரைடு காணப்படுகிறது. 



</doc>
<doc id="415391" url="https://ta.wikipedia.org/wiki?curid=415391" title="1192">
1192

1192 (MCXCII) பழைய யூலியன் நாட்காட்டியில் புதன்கிழமை ஆரம்பமான ஒரு நெட்டாண்டு ஆகும்.




</doc>
<doc id="415395" url="https://ta.wikipedia.org/wiki?curid=415395" title="நந்தமூரி ஹரிகிருஷ்ணா">
நந்தமூரி ஹரிகிருஷ்ணா

நந்தமூரி ஹரிகிருஷ்ணா ("Nandamuri Harikrishna", 2 செப்டம்பர் 1956 – 29 ஆகத்து 2018) தெலுங்குத் திரைப்பட நடிகரும், தயாரிப்பாளரும், அரசியல்வாதியும் ஆவார். இவர் முன்னாள் ஆந்திரா முதல்வரும் நடிகருமான என். டி. ராமராவின் மகன் ஆவார்.

ஹரிகிருஷ்ணா 1964 ஆம் ஆண்டில் குழந்தை நட்சத்திரமாக திரைப்படங்களில் நடிக்க ஆரம்பித்தார். இவரது முதல் படம் "சிறீ கிருஷ்ணாவதாரம்". இதில் இவர் கிருஷ்ணனாக நடித்தார். இவருக்கு சிறந்த குணச்சித்திர நடிகருக்கான நந்தி விருது ஆந்திர அரசினால் வழங்கப்பட்டது. இவர் 1996-99 காலப்பகுதியில் ஆந்திர மாநில சட்டமன்ற உறுப்பினராகப் பதவியில் இருந்தார். 1996 இல் சாலைப் போக்குவரத்து மாநில அமைச்சராகப் பணியாற்றினார். 2008-இல் தெலுங்கு தேசம் கட்சி சார்பில் மாநிலங்களவைக்குத் தெரிவு செய்யப்பட்டார். இவர் 2018 ஆகத்து 29 இல் சாலை விபத்து ஒன்றில் தனது 61-வது அகவையில் உயிரிழந்தார். 


</doc>
<doc id="415397" url="https://ta.wikipedia.org/wiki?curid=415397" title="மங்கம்மாள் சாலை">
மங்கம்மாள் சாலை

மங்கம்மாள் சாலை ("Rani Mangammal Salai") என்பது மதுரையையும் திருச்சியையும் இணைக்கும் சாலையாகும். மதுரையை 1689 முதல் 1704 வரை ஆட்சி செய்த நாயக்கர் வம்சத்தைச் சேர்ந்த ராணி மங்கம்மாள் இச்சாலையை அமைத்தார். மதுரை துவங்கி, சிவகங்கை மாவட்டம், திருப்பத்துார் வழியாக செல்லும் இச்சாலை இன்றளவும் பல இடங்களில் பயன்பாட்டில் உள்ளது. ஆனால் முழுமையான சாலை விபரங்கள் தெரியவில்லை. அப்போதைய ஆட்சியாளர்களில் சாலை வசதிக்கு முக்கியத்துவம் கொடுத்தவர்களில் ராணி மங்கம்மாள் முதன்மையானவர். சாலைகள் மட்டும் அமைக்காமல் வழிப்போக்கர்களுக்கு வசதியாக அன்ன சத்திரங்களும் அமைத்துக் கொடுத்தார்.

மங்கம்மாள் காலத்தில் அமைக்கப்பட்டு அவர் பெயரில் அழைக்கப்படும் சாலைகள்


</doc>
<doc id="415403" url="https://ta.wikipedia.org/wiki?curid=415403" title="கூத்தாநல்லூர் வட்டம்">
கூத்தாநல்லூர் வட்டம்

கூத்தாநல்லூர் வட்டம், தமிழ்நாட்டின் திருவாரூர் மாவட்டத்தின் 8 வருவாய் வட்டங்களில் ஒன்றாகும். . நீடாமங்கலம் வட்டத்தின் 55 வருவாய் கிராமங்களைக் கொண்டு கூத்தாநல்லூர் வருவாய் வட்டம் 2016ல் நிறுவப்பட்டது. இவ்வட்டத்தின் வட்டாட்சியர் அலுவலகம் கூத்தாநல்லூரில் இயங்குகிறது.

கூத்தாநல்லூர் வட்டம் 55 வருவாய் கிராமங்களைக் கொண்டுள்ளது.


</doc>
<doc id="415407" url="https://ta.wikipedia.org/wiki?curid=415407" title="தயாளன் ஹேமலதா">
தயாளன் ஹேமலதா

தயாளன் ஹேமலதா (Dayalan Hemalatha (பிறப்பு: செப்டம்பர் 29, 1994) என்பவர் தமிழ்நாட்டைச் சேர்ந்த துடுப்பாட்ட வீரர் ஆவார். இவர் வலதுகை மட்டையாளரும் வலதுகை புறத்திருப்ப பந்துவீச்சாளர் ஆவார். 2018 ஆம் ஆண்டில் இங்கிலாந்து மகளிர் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டத் தொடரில் இந்திய அணியில் இடம்பிடித்தார். ஆனால் விளையாடும் அணியில் இவருக்கு இடம் கிடைக்கவில்லை.

தயாளன் ஹேமலதா-ஈ எஸ் பி என் வலைத்தளம்


</doc>
<doc id="415410" url="https://ta.wikipedia.org/wiki?curid=415410" title="கயத்தாறு வட்டம்">
கயத்தாறு வட்டம்

கயத்தாறு வட்டம், தமிழ்நாட்டின் தூத்துக்குடி மாவட்டத்தின் 10 வருவாய் வட்டங்களில் ஒன்றாகும். . கோவில்பட்டி வட்டம் மற்றும் ஒட்டப்பிடாரம் வட்டங்களின் 76 வருவாய் கிராமங்களைக் கொண்டு, 2016ல் கயத்தாறு வட்டம் நிறுவப்பட்டது.

இவ்வட்டத்தின் வட்டாட்சியர் அலுவலகம் கயத்தாறில் இயங்குகிறது. கயத்தாறு வட்டம் 76 வருவாய் கிராமங்களைக் கொண்டுள்ளது.

கோவில்பட்டி வருவாய் கோட்டத்தில் அமைந்த கயத்தாறு வட்டம் செட்டிக்குறிச்சி, கடம்பூர், காமயநாயக்கன்பட்டி மற்றும் கயத்தாறு என நான்கு உள்வட்டங்களைக் கொண்டது.


</doc>
<doc id="415414" url="https://ta.wikipedia.org/wiki?curid=415414" title="கிமு 31">
கிமு 31

ஆண்டு கிமு 31 ("31 BC") என்பது யூலியன் நாட்காட்டியில் ஒரு செவ்வாய், புதன், அல்லது வியாழக்கிழமையில் துவங்கிய சாதாரண ஆண்டு, அல்லது ஒரு செவ்வாய் அல்லது புதன்கிழமையில் துவங்கிய நெட்டாண்டு ஆகும். அத்துடன் இவ்வாண்டு அக்காலத்தில் "அந்தோனியசு மற்றும் ஒக்டாவியானசு ஆட்சி ஆண்டு" ("Year of the Consulship of Antonius and Octavianus") எனவும், பண்டைய உரோமன் அப் ஊர்பி கொண்டிட்டா நாட்காட்டியில் ஆண்டு 723 எனவும் அழைக்கப்பட்டது. நடுக் காலப்பகுதி முதல் ஐரோப்பாவில் அனோ டொமினி ஆண்டுகள் அறிமுகப்படுத்தப்பட்ட பின்னரே இவ்வாண்டுக்கு கிமு 31 என அழைக்கும் முறை நடைமுறைக்கு வந்தது.

திருவள்ளுவர் பிறந்த ஆண்டு கிமு 31 என்று மறைமலை அடிகள் கணித்துள்ளார். இதன் படி, இது திருவள்ளுவர் ஆண்டின் ஆரம்பமாகும்.

<onlyinclude>





</doc>
<doc id="415427" url="https://ta.wikipedia.org/wiki?curid=415427" title="அன்னீலா சார்ஜண்ட்">
அன்னீலா சார்ஜண்ட்

பேராசிரியர் அன்னீலா இசபெல் சார்ஜண்ட் "(Anneila Isabel Sargent)" ஆ அ க எ (FRSE), முதுமுனைவர்,  (பிறப்பு: அன்னீலா கேசல்சு, 1942, கிர்கால்டி) இசுகாட்டிய-அமெரிக்க வானியலாளர் ஆவார். இவர் விண்மீன் உருவாக்கத்தில் சிறப்பு புலமையாளர் ஆவார்.

இவர் பிஃபேவில் உள்ள பர்ண்டிசுலாந்தில் வளர்ந்தார். இவர் பர்ண்டிசுலாந்து தொடக்கநிலைப் பள்ளியிலும் கிர்கால்டி உயர்நிலைப் பள்ளியிலும் கல்விகற்றார். இவர் 1963 இல் எடிபர்கு பல்கலைக்கழகத்தில் இளம் அறிவியல் தகைமை பட்டத்தை இயற்பியலில் பெற்றார். பிறகு அமெரிக்காவுக்குப் புலம்பெயர்ந்தார். முதலில் இவர் பெர்க்கேலி கலிபோர்னியா பல்கலைக்கழகத்திலும் பின்னர் இவர் 1967 இல் இருந்து கலிபோர்னியா தொழில்நுட்ப நிறுவனத்திலும் படித்து முனைவர் பட்டம் பெற்றார். இப்போது இவர் கால்டெக்கில் இரா எசு. போவன் பேராசிரியராகவும் உள்ளார். இவர் ஓவன்சு வேல்லி கதிரியல் வான்காணகத்திலும் மில்லிமீட்டர் அலை வானியல் ஆராய்ச்சிக்கான கூட்டு அணியிலும் இயக்குநராக இருந்துள்ளார். இவர் 2000 முதல் 2002 வரை அமெரிக்க வானியல் கழகத் தலைவராக இருந்தார். பிறகு அதன் மன்றத்தில் தொடர்ந்தார். இவர் 2007 திசம்பர் 1 இல் இருந்து 2016 வரை கால்டெக்கில் மாணவர் செயல்பாடுகளின் துணைத்தலைவராக் இருந்தார்.

குடியரசுத் தலைவர் ஒபாமா இவரை 2011 இல் தேசிய அறிவியல் குழுமத்தில் ஆராண்டுகளுக்குப் பணிபுரிய அமர்த்தினார். இவர் மெரிக்கத் தேசிய ஆராய்ச்சி மன்றத்திலும் வானியல், வானியற்பியல் குழுவிலும் தேசிய அறிவியல் அறக்கட்டளையிலும் கணித, இயற்பியல்சார் புலங்களின் அறிவுரைக் குழுவிலும் பணிபுரிந்துள்ளார். இவர் 1995/6 இல் தேசிய கதிர்வானியல் நோக்கீட்டக வருகைக் குழுவின் தலைமையேற்றுள்ளார். இவர் நாசாவின் விண்வெளி அறிவியல் அறிவுரைக் குழுவின் தலைமையை 1994 இல் இருந்து ஏற்றுள்ளார். இவர்மில்லிமீட்டர் அலை வானியல் ஆராய்ச்சிக்கான கூட்டு அணியிலும் இயக்குநராகவும் இருந்துள்ளார் (CARMA).

இவர் நாசா பொதுப்பணி பதக்கத்தையும் 1998 ஆம் ஆண்டுக் கால்டெக் மகளிர் விருதையும் வென்றுள்ளார். சிறுகோள் 18244 அன்னீலா இவரது நினைவாகப் பெயரிடப்பட்டுள்ளது. எடின்பர்கு பல்கலைக்கழகம் 2002 ஆம் ஆண்டு முன்னாள் மாணவர் விருதையும் 2008 இல் தகைமை முதுமுனைவர் பட்ட்த்தையும் இவருக்கு வழங்கியது. இவரை 2017 இல் எடின்பர்கு அரசு கழகம் ஆய்வுறுப்பினராகத் தேர்வு செய்தது.

இவரது கணவர் சமகால வானியலாளரான வாலேசு எல். டபுள்யூ. சார்ஜண்ட் ஆவார்.


</doc>
<doc id="415436" url="https://ta.wikipedia.org/wiki?curid=415436" title="மேரி அன்னா திரேப்பர்">
மேரி அன்னா திரேப்பர்

மேரி அன்னா திரேப்பர் "(Mary Anna Draper)", அல்லது மேரி அன்னா பால்மர் திரேப்பர் எனப்பட்டவர், (செப்டம்பர் 19, 1839 – திசம்பர் 8, 1914) தன் கணவராகிய என்றி திரேப்பருடன் வான் ஒளிப்படவியலிலும் வானியல் ஆராய்ச்சியிலும் ஈடுபட்ட அமெரிக்க வானியலாலர் ஆவார். இவர் மவுண்ட் வில்சன் வான்காணகத்தை உருவாக்க உதவினார். இவர் தேசிய அறிவியல் கல்விக்கழகத்தில் வானியல் ஆராய்ச்சிக்கான என்றி திரேப்பர் பதக்கத்தை நிறுவினார்.



</doc>
<doc id="415444" url="https://ta.wikipedia.org/wiki?curid=415444" title="சாரா மில்கோவிச்">
சாரா மில்கோவிச்

சாரா மில்கோவிச் "(Sarah Milkovich)" தாரைச் செலுத்த ஆய்வகத்தின் செவ்வாய் 2020 தரையூர்தியியக்க முன்னணி அறிவியலாளர் ஆவார். இவர் செவ்வாய் வெள்ளோட்ட வட்டணைக்கலத்தின் இரிசே(HiRISE) ஒளிப்படக் கருவியின் முதன்மை ஆய்வாளர் ஆவர்.

மில்கோவிச் நியூயார்க்கில் உள்ள இதக்காவில் வளர்ந்தார். இங்கு இவ்ர் வடக்கு மின்னசோட்டாவில் விடுமுறையில் இருந்தபோது நோவா, பி பி எசு விண்கலங்களைத் தொலைக்காட்சியில் பார்த்து வனியலில் ஆர்வம் கொண்டுள்ளார். இவர் தன் பெற்றோருடன் பெர்செய்ட்சு விண்கல் பொழிவைக் கண்டுள்ளார். இவர் பிலிப்சு எக்சீட்டர் கல்விக்கழகத்தில் படித்து 1996 இல் பள்ளிக்கல்வி முடித்தார். இவர் பள்ளியில் படித்துகொண்டிருந்தபோதே நியர்சூமேக்கர் விண்கலப்பணியில் களப்பயிற்சி பெற்றுள்ளார். இவர் 2000 இல் கலிபோர்னியா தொழில்நுட்ப நிறுவனத்தில் பயின்று கோள் அறிவியலில் இளவல் பட்டம் பெற்றார். பிறகு இவர் பிரவுன் பல்கலைக்கழகத்தில் சேர்ந்து அங்கு கோள் நிலவியலில் முதுவர், முனைவர் பட்டங்களை 2005 இல் பெற்றுள்ளார். 

இவ்ர் தன் முனைவர் பட்டம் முடித்தவுடனே நாசாவின் தாரைச் செலுத்த ஆய்வகத்தில் சேர்ந்தார். இங்கு இவர் செவ்வாய் போனிக்சு தரையிறங்கும் விண்கலத்திலும் காசினி-ஐகன்சு இலக்குத் திட்டத்திலும் செவ்வாய் வெள்ளோட்ட வட்டணைக்கலத்திலும் பணிபுரிந்தார். இவர் தன் முதல் தரையூர்தியான கியூரியாசிட்டியின் இரிசே ஒளிப்பட்க்கருவி வழியாக உயர்பிரிதிற படம்பிடித்தலை வடிவமைப்பதில் பொறுப்பெடுத்துகொண்டார். இவர் செவ்வாய் அறிவியல் ஆய்வக வான்குடை கியூரியாசிட்டியின் தரையிறக்கத்தைப் படத்தை எடுத்தமைக்காக பெருமைப்படுகிறார். இரிசே கருவி இவரும் இவரது அறிவியலாலர்களும் படங்கள் எடுக்கவேண்டிய இடங்களைத் தெரிவுசெய்யவும் இதற்காக பொதுமக்களின் பரிந்துரைகளைப் பெறவும் பெரிதும் ஒத்துழைத்தது. இவர் நாசாவின் சார்பில் கியூரியாசிட்டி வளர்ச்சிகளை C-SPAN தொலைக்காட்சியில் தோன்றி விளக்கினார்.

இவர் தாரைச் செலுத்த ஆய்வகத்தின் செவ்வாய் 2020 தரையூர்தியியக்க முன்னணி அறிவியல் அமிப்புகளின் பொறியாளர் ஆவார். இந்தத் தரையூர்தியின் அடக்கச் செலவு 2 பில்லியன் டாலர் ஆகும்.

இவர் அறிவியல் காணொளிக் காட்சிகளிலும் குறும்படக் காட்சிகளிலும் அடிக்கடி தோன்றுகிறார். இவர் பள்லிகளுக்குச் சென்று அடுத்த தலைமுறை அறிவியலாளர்களுக்கும் பொறியியலாலர்களுக்கும் ஆர்வமூட்டும் உரைகளை ஆற்றுகிறார். இவர் 2016 இலும் 2018 இலும் டிரேகன்கன் கருத்தரங்கில் முதன்மைப் பேச்சாளர் ஆவார்.


</doc>
<doc id="415447" url="https://ta.wikipedia.org/wiki?curid=415447" title="கிரான்வில் ஸ்டான்லி ஹால்">
கிரான்வில் ஸ்டான்லி ஹால்

கிரான்வில் ஸ்டான்லி ஹால் ("Granville Stanley Hall", பிப்ரவரி 1, 1846 - ஏப்ரல் 24, 1924)) அமெரிக்காவின் முன்னோடி உளவியலாளர் மற்றும் கல்வியாளர் ஆவார். இவர் குழந்தை வளர்ச்சி, மேம்பாடு மற்றும் பரிணாம வளர்ச்சிக் கொள்கைகளில் ஆர்வமுள்ளவராக இருந்தார். இவர்தான் அமெரிக்க உளவியலாளர் சங்கத்தின் முதல் தலைவர், அதுபோல கிளார்க் பல்கலைக்கழகத்தின் முதல் தலைவரும் ஆவார். இவருடைய “பொது உளவியல் குறித்த மறு ஆய்வு” ("Review of General Psychology") என்னும் ஆய்வுக்கட்டுரை இவருக்கு உலகில் அதிகபடியான மேற்கோள் காட்டப்பட்ட உளவியலாளர் என்னும் பெருமையைப் பெற்றுத் தந்தது. 

அமெரிக்காவில் மாசசூசட்ஸ், ஆஷ்பீல்டு என்னும் இடத்தில் பிறந்தவர். இவர் தாய் ஆசிரியராகப் பணிபுரிந்தவர். இவர் இளமைக் காலத்தில் ஆசிரியர் மகன் என்பதனால் கல்வி குறித்த அனுபவங்களை அதிகம் பெற்று வந்தார். இளம் வயதில் மிருகங்களின் மீது பற்றும் உடல் குறித்த திறமைகளில் ஆர்வமும் காட்டினார். தமது 16-வது வயதில் தம்மைவிட வயதில் மூத்த மாணவர்களுக்கு கல்வி கற்றுக் கொடுக்கும் வாய்ப்பைப் பெற்றார். வில்லியம்சு கல்லூரியில் 1867 ஆம் ஆண்டு பட்டம் பெற்றவர். யூனியன் மதப் பள்ளியில் படிப்பைத் தொடா்ந்தார். வித்ஹெல்ம் எழுதிய “உளவியலின் கோட்பாடுகள்” என்னும் கட்டுரையைப் படித்து, உளவியலில் பெரும் ஆா்வம் கொண்டார். ஆர்வர்டு பல்கலைக்கழகத்தில் முனைவா் பட்டத்தைத் தொடா்ந்தார். அமெரிக்காவில் 1878 ஆம் ஆண்டு உளவியலில் முதல் முனைவர் பட்டம் பெற்றவர் என்ற பெருமையை அங்கு பெற்றார். அமெரிக்காவில் இவர் தகுதிக்கு தகுந்த வேலை கிடைக்காததால் ஐரோப்பாவில் பெர்லின் மாநகரம் சென்றார். அங்கு 1879 ஆம் ஆண்டு சில காலம் ‘வுண்ட் லெய்ப்ஜிக்’ ஆய்வுக் கூடத்தில் பணிபுரிந்தார்.

இவர் தமது வாழ்க்கையை அபெரிக்காவில் ஒகையோ மாநிலத்தில் ‘யெல் ஸ்பிரிங்ஸ்’ என்னும் இடத்தில் உள்ள ‘ஆண்டியோக்’ கல்லூரியில் ஆங்கிலமும் தத்துவமும் கற்றுக்கொடுக்கும் ஆசிரியராகப் பணியாற்ரத் துவங்கினாா். பின்னர் மாசச்சூசெட்ஸ் மாநிலத்தில் ‘வில்லியம்சு’ கல்லூரியில் ‘தத்துவத்தின் சரித்திர’ பாடத்தின் ஆசிரியராகப் பணிபுரிந்தாா். ஆர்வார்டு பல்கலைக்கழகத்திலும் ஜான் ஹாப்கின்சு பல்கலைக்கழகத்திலும் தொடர்ச்சியாக விரிவுரையாற்றியதின் பயனாக ஜான் ஹாப்கின்ஸ் பல்கலைகழகத்தில் தத்துவத்துறையில் ‘உளவியலும் கற்பிக்கும் முறை’ குறித்தும் பயிற்றுவிக்கும் ஆசிரியராகப் பணியாற்றும் வாய்ப்பைப் பெற்றார். இங்கு இவர் 1882 முதல் 1883 வரை பணியாற்றினார். 1883 ஆம் ஆண்டு அமெரிக்காவின் முறைப்படியான முதல் உளவியல் ஆய்வுக்கூடத்தை நிறுவினார். இவர் உயர்நிலைப்பள்ளிகளில் வழக்கமான பாடங்களான இலத்தின், கணிதம், அறிவியல் கற்பதற்கு மாணவர்களைத் தயார் செய்வதை விடுத்து ‘வளா் இளம் பருவம் குறித்த கல்வி’ கற்க வேண்டும் என்று வலியுறுத்தினார். இவர் 1888 ஆம் ஆண்டு அமெரிக்க ‘ஆண்டிகுவேரியன் சங்கத்தின்' உறுப்பினராக தேர்வானார்.

1887 ஆம் ஆண்டு ஹால் அமெரிக்க உளவியல் இதழை (American Journal of Psychology) நிறுவினாா். 1892 ஆம் ஆண்டு அமெரிக்க உளவியல் சங்கத்தின் முதல் தலைவா் ஆனாா். அதே போல 1889 ஆம் ஆண்டு கிளாா்க் பல்கலைக் கழகத்தின் முதல் தலைவரானவா். இப்பதவியை 1920 ஆம் ஆண்டுவரை வகித்தாா். இந்த 31 ஆண்டுகள் அறிவு ஜீவியாக தீவிரமாக இருந்ததுடன், கல்வி உளவியல் வளா்ச்சிக்கு காரணமாக இருந்து கல்வி கற்பதில் வளா் இளம் பருவத்தின் தாக்கம் எப்படி இருக்கும் என்பதை அறிய முற்பட்டாா். கிளாா்க் பல்கலைக் கழகத்தில் இவா் பணியாற்றிய காலம் உளவியலின் எதிா்கால வளா்ச்சிக்கு வித்திட்டது.இவர் சிக்மண்ட் ப்ராய்டுவை அழைத்து கிளார்க் பல்கலைக்கழகத்தில் கருத்தரங்கம் நடத்தினார். பிராய்டின் கட்டுரைகள் ஆராய்ச்சிபூர்வமானவை அல்ல என்று ஹாலின் நண்பர்கள் எதிர்ப்புத் தெரிவிக்கவே இக்கருத்தரங்கம் சர்ச்சைக்கு உள்ளானது.

1917 ஆம் ஆண்டு ஹால் ‘மத அடிப்படை உளவியல்’ தொடா்பாக “ஏசுகிறுஸ்த்து உளவியலின் பாா்வையில்“ என்னும் புத்தகத்தை வெளியிட்டாா்.
ஏசுவைப் பற்றி எழுதப்பட்டவை அனைத்தையும் ஆராய்ந்து, அவரது மனநிலை எவ்வாறு இருந்திருக்கலாம் என்று ஊகம் செய்து எழுதப்பட்ட கட்டுரை இது. கிருஷ்துவைப் பற்றி உருவாக்கப்பட்ட புனைவுகள், மந்திரங்கள், நீதிக்கதைகள் அவா் சிறப்பு மற்றும் மறு பிறப்பு போன்ற அனைத்தும் இவரால் ஆய்வு செய்யப்பட்டுள்ளன. ஏசுகிருஷ்த்து மற்றும் அவரைப் பின்பற்றியவா்களின் வெளிப்பாடுகளை அறிந்து அதன் போக்கினை நன்கு உணா்ந்து மரபணுக்களின் தொடக்கத்தை தொடா்புபடுத்தியும் அதன் மூலம் மானுடவியல், ஒப்புகை உளவியல் கருத்துக்களுடனும் ஒப்பிட்டு உலகளாவிய ஒரு போக்கு இதனடிப்படையாக உள்ளதை எடுத்துக் காட்டினாா். மேலும் 1922 ஆம் ஆண்டு தமது 78 ஆம் வயதில் “செனிசென்ஸ்” (Senescence) என்னும் புத்தக்தை எழுதினாா்.

அறிஞா் ‘சாா்லஸ் டாா்வின்’அவா்களின் பரிணாம வளா்ச்சி கோட்பாடும் ‘எர்ன்ஸ்ட் ஹேக்கல்’ அவா்களின் ‘மறு சரணாகதி’ (Recapitulation) கோட்பாடும் இவரின் வாழ்க்கையைில் மிகுந்த தாக்கத்தை ஏற்படுத்தின. ஒரு மனிதனின் நடத்தை எப்படி மரபு வழியாகப் பெறப்படுகிறது என்பதைக் குழந்தைகள் வளா்ச்சி என்னும் நோக்கில் ஆராய இந்தத் தாக்கம் உதவியாக இருந்தது. இத்தகைய கருத்துக்களை நிறுவ, அகநிலை ஆராய்ச்சி உதவி செய்வதாக இல்லை. ‘குழந்தைகள் மனவளா்ச்சி’ அவா்கள் ‘பெற்றோா்களின் மன வளா்ச்சி’ அடைந்த முறையை ஒத்திருந்ததால் அனைத்து உயிா்களின் வளா்ச்சியும் அவ்வாறே இருந்திருக்க வேண்டும் என்று நம்பினாா். குழந்தைகளின் மன வளா்ச்சியை கல்வியின் மூலம் வேகப்படுத்த முடியும் என்று நம்பினாா். ஆதலால் குறுகிய காலத்தில் நவீன காலத்தில் உள்ள மனவளா்ச்சி நிலையை அடைய முடியும். ஆணுக்கும் பெண்ணுக்கும் உள்ள வேறுபாடு குறித்தும், மற்றும் நிறவேறுபாடு ‘இன மேம்பாட்டியல்’ (racial eugenics) குறித்தும் இவா் எழுதிய கட்டுரைகள் சா்ச்சைகளுக்கு உட்பட்டதாக அமைந்தது. இவா் இன மேம்பாட்டியலின் தீவிர ஆதரவாளராக இருந்தாலும் நிறத்தின் அடிப்படையில் மக்களை வேறுபடுத்த வேண்டும் என்பதில் தீவிரம் காட்டவில்லை. தாழ்ந்த இனத்தவருக்கு, உயா்ந்த வெள்ளை இனத்தவரின் நாகரிகத்தை அடைவதற்கும், தழுவுவதற்கும் வாய்ப்பை வழங்கவேண்டும் என்று விரும்பினாா். கறுப்பினத்தவா்களின் குறைவான மரபணு வளா்ச்சிக்கு, உயா்ந்த பதவி வகுத்த ஆப்பிாிக்க அமெரிக்கா்கள் விதிவிலக்கு என்று அவா்களைப் புகழ்ந்தார். உடல்வளா்ச்சி எவ்வாறு அமையுமோ அது போலவே நாகரிக வளா்ச்சியும் அமையும் என்று கூறினாா். மனிதா்கள் நாகரிக வளா்ச்சியை அதன் போக்கிலேயே விட்டுவிட வேண்டும். உயா்ந்த நாகாிகமுள்ளது என்பதை ஏற்றுக்கொள்ளாதவர்களை பழமைவதிகள் என்று கூறினாா்.

எப்படி குழந்தைகளும் இளைஞா்களும் வளரும் போது குறை நிறைகள் உள்ளனவோ, அதுபோலவே நாகரிகங்கள் வளா்ச்சியிலும் உள்ளது என்ற ஒற்றுமையை எடுத்துரைத்தாா். அவா் ஆண்களையும் பெண்களையும் பூப்பு அடையும் வரை பிரித்து வைப்பது சிறந்தது, அதுவே அவா்கள் இயல்பாக வளா்வதற்கு உதவியாக இருக்கும் என்று நம்பினாா். பெண்களுக்கு, தாய்மையை மனதில் கொண்டும், ஆண்களுக்கு திட்டங்களை செயலாக்குவதை மனதில் கொண்டும், பயிற்சிகள் வழங்கப்பட்டால் அவா்கள் ஆளுமைத் திறனுடையவா்களாவார்கள். இருபாலா் பள்ளிகள் அவா்கள் வளா்ச்சிக்குத் தடையாக இருக்கும் என்றும் ஆண்களை மென்மையானவா்களாக உருவாக்கும் என்றாா்.

இத்துறையில் ஹால் ஒரு முன்னோடியாவாா். ஹாலும், கிளாா்க் பல்கலைக் கழகத்தில் அவரின் துணைவருமான அமி டானர் ஆகிய இருவரும் ஆன்மீகத்தில் உள்ள குறைகளை வெளிக் கொணா்ந்ததுடன் அதன் 'ஊடகங்களுக்கு', உளவியல் பூா்வமான சோதனைகளை நடத்தினர். இவா்கள் இருவரும் “பைபா்” போன்ற பாத்திரங்கள் கற்பனை உருவாக்கம், கலைகளுக்கும் ஆன்மீகத்திற்கும் தொடா்பில்லை என்று ஆராய்ச்சி மூலம் நிரூபணம் செய்தனா்.

ஜொ்மானிய "வோல்க்” (Volk) என்னும் கருத்தில் மிகவும் ஈடுபாடு கொண்ட ஹால், தனிமனிதத்துவத்திற்கு எதிா்மறையான நம்பிக்கை கொண்டிருந்தாா். மேலும் தனிமனிதத்துவம் ஒட்டுமொத்தமான பொது நன்மையில் கரைந்து விடும் என்று வலியுறுத்தினாா். மனிதா்கள் இயற்கையாகவே காரணமின்றி உணா்ச்சியின் தூண்டுதலில் செயல்படுபவர்கள். ஆதலால் சமுதாய வளா்ச்சிக்காக, இவா்களை, உணா்ச்சிகளின் அடிப்படையில் கையாளத் தொிந்த, சிறந்த தலைவா் வேண்டும் என்று நம்பினாா். அமொிக்க நாடு தனிமனித உரிமைகளுக்கும், மதிப்பிற்கும், அதிக முக்கியத்துவம் அளிப்பதால் அது அட்லாண்டிக் கடலில் மூழ்குவதைப் போன்றது என்றாா்.
1880 களில் குழந்தை வளா்ச்சி குறித்த ஆய்வு செயதவா்களில் இவர் ஒரு முன்னோடி. இவருடைய கருத்துகளைப் பரப்புவதற்காகவே இவா் பெயாில் ஒரு கழகம் இயங்கி வந்தது. 1896-ல் நடத்தப்பட்ட ‘தனிப்பட்ட மற்றும் சிறப்புக் குழந்தைகள்’ குறித்த ஆய்வினை மேற்பாா்வையிட்டவா் என்று இவர் அறியப்பட்டாா். இந்த ஆய்வு ஒரே குழந்தை உள்ள குடும்பங்களில், எவ்வாறு அவா்கள் அனுசாித்துப் போவதில்லை என்பதை விளக்குகின்றது. பல காலமாக கல்வியாளா்களும், பத்திாிக்கையாளா்களும், 'ஒரே குழந்தை இருந்தால் அது எவ்வாறு வாழ்க்கையில் சிரமப்படும் என்றும் அண்ணன் தம்பி மற்றும் சகோதாிகள் இருந்தால் கூடி வாழப் பழகிக் கொள்ளும்' என்னும் ஹாலின் கருத்தை பரப்பி வந்தனா்.
வளா் இளம் பருவம் அடையாத குழந்தைகள் காரணங்களை அறியாத வயதினா். ஆதலால் அவா்களுக்கு காரணங்களைச் சொல்வதை விடுத்து, கடவுள் நம்பிக்கையினாலும், நாட்டுப்பற்றாலும், உடல் நலத்தை அறிவுறுத்தலாலும் வழிமுறைப்படுத்த வேண்டும். குழந்தைகளை கடுமையான தண்டனைகள் மூலம் ஒழுங்குப்படுத்த வேண்டும். வளா் இளம் பருவத்தினா், அதற்கு முந்தைய வயதினரைவிட காரணங்களைப் புரிந்து கொள்வா். ஆதலால் பொதுநலம், நாட்டுப்பற்று, ராணுவ ஒழுங்கு, தலைமைக்கு கட்டுப்படல், இயற்கையை நேசித்தல் போன்றவற்றைக் கூறி வளா்க்க வேண்டும். பொதுக்கல்வி மூலம், மனிதன் முழு மனவளா்ச்சி அடைவான் என்பது நடக்கக் கூடியது அல்ல. வெளிப்படையான விவாதங்களும், கண்டனங்களும் ஏற்புடையது அல்ல. மாணவா்கள் முற்றிலுமாக மூளைச் சலவை செய்யப்பட வேண்டும். . மனிதனுக்கு தனித்தன்மையை வெளியிட வாய்ப்பு வழங்குவது தவறு, அவ்வாறு செய்வது அமெரிக்காவின் கலாச்சாரத்திற்கு சீரழிவைத் தரும் என்று வலியுறுத்தினாா்.

ஹால் “புயலும் மன அழுத்தமும்” என்ற இரு சொற்கள் வளா் இளம் பருவத்தினாின் மனநிலை குறிக்கும் என்றார். இச்சொற்றொடா்கள் ஜொ்மனியின் “ஸ்டரம் டிரேன்ஸ்” என்னும் இயக்கத்திலிருந்து எடுக்கப்பட்டது. இவருடன் பணிபுரிந்தவா் “வில்லியம் யுனஹான்”, 1889 ஆம் ஆண்டு தாம் வெளியிட்ட “எகானமி இன் இன்டலச்சுவா் வொா்க்” என்னும் வளா் இளம் பருவத்தினர் தொடா்பான கட்டுரையில் இதனை வெளியிட்டுள்ளாா். பெற்றோா்களுடன் மாற்றுக் கருத்து கொள்வது, மனநிலையில் இடையூறு ஏற்படுவது மற்றும் ஆபத்தான நடவடிக்கைகளில் ஈடுபடுவதுமான மூன்று அம்சங்களும் மேலே குறிப்பிட்ட கருத்தின் உள்ளடக்கம். தற்காலத்திய உளவியலாளா்கள் “புயலும் மனஅழுத்தம்” அனைத்து இளம் வயதினருக்கும் வருவதில்லை, அவ்வாறு இருந்தாலும் அது ஒரு குறுகிய காலம்தான் வரும் என்று கருதுகின்றனா். ஹாலுக்கு ஏழைகளிடமோ, வறியவா்களிடமோ, உடல் நலமுற்றவா்களிடமோ, மாற்றுத் திறனாளிகளிடமோ மனநலமோ அல்லது மூளைவளா்ச்சி முழுவதும் அடையாதவா்களிடமும் எத்தகைய அனுதாபமும் கிடையாது, அவ்வாறு செய்தால் 'மிகச்சிறந்த உயாிய இனத்'தைப் பெருக்குவதற்கு அது பெரும் தடை என்று வாதிட்டாா்.

ஹால் வளா் இளம் பருவம் குறித்த ஒரு புத்தகமும் (Adolescense: Its Psychology and its Relations to Psychology, Anthropology, Sociology, Sex, Crime and Religion 1904) மற்றும் கல்வி (Education 1921) குறித்த மற்றொரு புத்தகமும் எழுதினாா். ஓய்வு பெற்றபின் இதன் தொடா்ச்சியாக 1920 ஆம் ஆண்டு ‘முதுமை’ குறித்தும் எழுதினாா். முதுமை குறித்து 20 ஆம் நூற்றாண்டில் தெறியவந்த மனநிலைத் தொல்லைகளான குடும்ப நிா்வாகத்தில் பங்குகுறைந்து வருவது, ஆயுள் நீட்டிப்பினால் வரும் சிக்கல்கள், வேலை செய்ய இயலாமை அதனால் தனிமைப்படுத்துதல் போன்ற பல பிரச்சினைகள் குறித்து முன்கூட்டியே எச்சாித்தாா். ஆனால் இவைகள் சரியல்ல, ‘முதுமை’ அறிவையும், விவேகத்தையும் தரும். ஆதலால் அதைப் பயன்படுத்துவதுதான் சிறந்தது என்று வாதிட்டாா். இதனைப் புரிந்து கொள்ளாமல் பலா் தவறாக முதுமையைக் கையாளுகின்றனா் என்றும் முடிவாக முதியவர்கள் இதுபோன்ற ஒதுக்கிவைக்கப்படுவதற்கு எதிராக தமது ஆதங்கத்தை வெளிப்படுத்தினாா்.
இவா் விக்டோரியா காலத்து பழமை வாதத்திற்கும், 20 ஆம் நூற்றாண்டின் புதுமைக்கும் இடையில் இரண்டு கருத்துகளையும் பிரதிபலித்து மாற்றத்திற்கு ஒரு பாலமாக அமைந்தாா். இவரின் மாணவா்களில், இவா் காட்டிய வழியில் முக்கிய பங்களித்தவா்கள் தத்துவ அறிஞா் ஜான் டீ வே (John Dewey), பிரபல உளவியலறிஞா் லிவிஸ் டொ்மன் (Lewis Terman), ஹென்றி கொட்டாா்டு (Henrry Goddard) மற்றும் அா்னால்டு ஜி செல் (Arnod Ge sell) ஆவா். தனது பிரபலத்தினாலும் பயனுள்ள கருத்த்க்களினாலும், ஹால் குழந்தைகளைப் பற்றிய அறிவியல் பூா்வமான ஆய்வும், குழந்தை அறிவியல் வளா்ச்சியும், கவனம் பெற காரணமாக இருந்தாா். ஹால் உளவியல் வளா்ச்சிக்கு ஆற்றிய பங்கும், இவருடைய பல மாணவா்களை ஆராய்ச்சி செய்வதற்கு ஊக்குவித்து வழிகாட்டியதன் மூலமும் சேவை ஆற்றியுள்ளாா். ஹால் முதன் முதலாக ஒரு ஆப்பிாிக்க அமொிக்கரான பிரான்ஸ் சிசில் சம்நோின் 1920 (Francis Cecil Sumnerin) உளவியல் முனைவா் பட்டம் பெற வழிகாட்டியாக இருந்துள்ளாா்.

கல்வி குறித்த இலக்கியத்திற்கு மிகப்பபெரிய பங்காற்றினாா். அமெரிக்க உளவியல் இதழை (American Journal of Psychology) நிறுவி அதன் வெளியீட்டாளரகவும் பணிபுரிந்தாா். இதல்லாமல் இவா் கற்றல் கற்பித்தல் கல்லூரி (Pedagogical Seminary) (after 1892) அமெரிக்க மதம் தொடா்பான உளவியல் மற்றும் கல்வி இதழ் (American Journnal of Religious Psychology and Education) (after 1904) மற்றும் இனமேம்பாட்டு இதழ் (Journal of Race Develpment) (after 1910) போன்ற இதழ்களையும் வெளியிட்டாா். ஹால் தமது இளம் வயது முதல் இறுதிவரை தத்துவம், உளவியல், கல்வி மற்றும் மதம் போன்ற துறைகளில் மிகவும் ஈடுபாடு கொண்டிருந்தாா்.
இளம் பருவத்தினா் குறித்த அவா்கள் கருத்து இன்றளவும் பயனுள்ளவை. ஆண்கள், வளா் இளம் பருத்தில் உணா்ச்சியை நாடுபவா்களாகவும், போா்க்குணம் மிக்கவா்களாகவும் இருப்பாா்கள். இளம் வயதில் குற்றம் அதிகம் நடக்கவும் வாய்ப்புண்டு என்று கூறிவந்தார். இது இன்றளவும் சாியாக உள்ளது.


</doc>
<doc id="415449" url="https://ta.wikipedia.org/wiki?curid=415449" title="மரீனா காலந்து">
மரீனா காலந்து

மரீனா காலந்து "(Marina Galand)" ஒரு பிரெஞ்சு வானியற்பியலாளரும் வளிமண்டல இயற்பியலாளரும் ஆவர். இவர் இலண்டன் இம்பீரியல் கல்லூரியில் விரிவுரையாலரக உள்ளார். இவர் 2018 ஆம் ஆண்டின் ஓல்வெக் பரிசைப் பெற்றார். இது "எளிமையாகவும் தனித்தன்மையுடனும் சூரியக் குடும்பத்திலும் அதற்கப்பாலும் உள்ள கோள் வளிமண்டல ஆற்றல் வாயில்களின் விளைவுகளை ஆய்ந்து விண்வெளி இயற்பியலுக்கு அளித்த இவரது தன்னிகரற்ற பங்களிப்புகளுக்காக" வழங்கப்பட்டது.


</doc>
<doc id="415456" url="https://ta.wikipedia.org/wiki?curid=415456" title="ஆலத்தூர் வட்டம்">
ஆலத்தூர் வட்டம்

ஆலாத்தூர் வட்டம், தமிழ்நாட்டின் பெரம்பலூர் மாவட்டத்தின் 4 வருவாய் வட்டங்களில் ஒன்றாகும். இவ்வட்டத்தின் "செட்டிக்குளம்", "கொலக்கநத்தம்" மற்றும் "கூத்தூர்" என மூன்று உள்வட்டங்களில் 39 வருவாய் கிராமங்கள் உள்ளது. இவ்வட்டத்தில் ஆலாத்தூர் ஊராட்சி ஒன்றியம் உள்ளது.


</doc>
<doc id="415478" url="https://ta.wikipedia.org/wiki?curid=415478" title="கவுதம் நவ்லகா">
கவுதம் நவ்லகா

கவுதம் நவ்லகா (Gautam Navlakha () என்பவர் சிவில் உரிமைகள், சனநாயக,  மனித உரிமை ஆர்வலர்; மற்றும் பத்திரிக்கையாளர்  ஆவார். இவர் தில்லியில் மக்கள் ஜனநாயக உரிமை யூனியன் அமைப்பில் இருந்து செயல்பட்டு வருகிறார். மேலும் இவர் எக்னாமிக் அண்டு பொலிடிகல் வீக்லி இதழாசிரியரும் ஆவார். இவர் புது தில்லியில் வசித்து வருகிறார்.

இந்தியப் பிரதமர் நரேந்திர மோதியைக் கொல்ல மாவோயிஸ்டுகளுடன் சேர்ந்து சதித்திட்டம் தீட்டியதாக குற்றம்சாட்டி, இவர் உள்ளிட்ட இடதுசாரி ஆதரவாளர்களான ஐந்து பேரை 2018 ஆகத்து 28 அன்று மகாராட்டிர காவல் துறையினர் கைது செய்தனர். இந்த கைதுகளுக்கு நாடுமுழுவதும் பரவலான எதிர்ப்பு ஏற்பட்டது. உச்ச நீதிமன்றம் இவர்கள் கைது தொடர்பாக அரசிடம் பல கேள்விகளை எழுப்பியதுடன், அவர்களைச் சிறையில் அடைக்ககாமல், வீட்டுக் காவலில் வைத்து விசாரிக்க உத்தரவிட்டது.


</doc>
<doc id="415479" url="https://ta.wikipedia.org/wiki?curid=415479" title="கால்சியம் புரோமேட்டு">
கால்சியம் புரோமேட்டு

கால்சியம் புரோமேட்டு "(Calcium bromate)" என்பது , Ca(BrO)•HO. என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். புரோமிக் அமிலத்தினுடைய கால்சியம் உப்பு கால்சியம் புரோமேட்டு எனக் கருதப்படுகிறது. பெரும்பாலும் Ca(BrO3)2•H2O என்ற வாய்ப்பாடு கொண்ட ஒற்றை நீரேற்று வடிவில் இது கிடைக்கிறது.

கால்சியம் ஐதராக்சைடுடன் சோடியம் புரோமேட்டைச் சேர்த்து வினைபுரியச் செய்வதன் மூலமாக கால்சியம் புரோமேட்டு தயாரிக்கப்படுகிறது. கால்சியம் சல்பேட்டுடன் பேரியம் புரோமேட்டைச் சேர்த்தும் இதைத் தயாரிக்கலாம். 

180 ° செல்சியசு வெப்பநிலைக்கு மேல் கால்சியம் புரோமேட்டு சிதைவடைந்து கால்சியம் புரோமைடையும் ஆக்சிசனையும் கொடுக்கிறது. 
கால்சியம் புரோமைடு கரைசலை மின்னாற்பகுப்பு செய்வதன் வழியாகவும் கால்சியம் புரோமேட்டு கிடைக்கும் எனக் கோட்பாடுகள் தெரிவிக்கின்றன. ஐரோப்பிய ஒன்றிய எண் ஐ924பி என அடையாளமிடப்பட்டு சில நாடுகளில் ரொட்டி தயாரித்தலில் இதைப் பயன்படுத்துகிறார்கள்.


</doc>
<doc id="415492" url="https://ta.wikipedia.org/wiki?curid=415492" title="ஆசியக் கிண்ணம் 2018">
ஆசியக் கிண்ணம் 2018

ஆசியக் கிண்ணம் 2018 ("2018 Asia Cup") அல்லது யுனிமோனி ஆசியக் கிண்ணம் (" Unimoni Asia Cup") போட்டித் தொடர் 2018 செப்டம்பரில் ஐக்கிய அரபு அமீரகத்தில் நடைபெற்ற ஒருநாள் பன்னாட்டுத் துடுப்பாட்டத் தொடராகும். இது ஆசியக் கிண்ணத் தொடரின் 14-வது பதிப்பாகும். ஆசியக் கிண்ணத் துடுப்பாட்டத் தொடர் ஐக்கிய அரபு அமீரகத்தில் நடைபெறுவது இது மூன்றாவது முறையாகும். இதற்கு முன்னதாக 1984, 1995 ஆம் ஆண்டுகளில் நடைபெற்றுள்ளது. 2016 போட்டியில் வாகையாளராக வெற்றி பெற்ற இந்தியா, இறுதிப் போட்டியில் வங்காளதேசத்தை மூன்று இலக்குகளால் வென்று மீண்டும் வாகையாளராகத் தேர்ந்தெடுக்கப்பட்டது.

ஆசியத் துடுப்பாட்ட அவையின் ஐந்து முழு உறுப்பு நாடுகள் இச்சுற்றுப் போட்டியில் பங்குபெற்றன. அவையாவன: ஆப்கானித்தான், இலங்கை, இந்தியா, பாக்கித்தான், வங்காளதேசம் ஆகியனவாகும். இவற்றுடன், 2018 ஆசியக் கிண்ணத் தேர்வுச் சுற்றில் வெற்றியடைந்த ஆங்காங் அணியும் பங்குபெற்றது. 2018 உலகக்கோப்பை தகுதிகாண் சுற்றில் பத்தாவதாக வந்ததை அடுத்து, ஆங்காங் அணி ஒருநாள் விளையாட்டுத் தகுதியை 2018 மார்ச்சில் இழந்தது. ஆனாலும், 2018 செப்டம்பர் 9 இச்சுற்றில் விளையாடப்படும் அனைத்து ஆட்டங்களுக்கும் பன்னாட்டுத் துடுப்பாட்ட அவை ஒருநாள் தகுதியை வழங்கியது.

ஆரம்பத்தில், இச்சுற்றுப் போட்டி இந்தியாவில் விளையாடுவதாக இருந்தது. ஆனாலும், இந்தியாவுக்கும் பாக்கித்தானுக்கும் இடையில் நிலவி வந்த தொடர்ச்சியான அரசியல் கொந்தளிப்புகளை அடுத்து இப்போட்டிகளை அமீரகத்தில் நடத்துவதெனத் தீர்மானிக்கப்பட்டது.

குழு 'ஆ' வில், இலங்கை அணி தமது இரண்டு ஆட்டங்களிலும் தோல்வியடைந்ததைத் தொடர்ந்து, சுற்றில் இருந்து வெளியேற்றப்பட்டது. ஆப்கானித்தானும், வங்காளதேசமும் சூப்பர் 4 இல் விளையாடத் தகுதி பெற்றன. குழு 'அ' வில், ஆங்காங் இரண்டு போட்டிகளிலும் தோல்வியடைந்ததை அடுத்து, இந்தியாவும், பாக்கித்தானும் சூப்பர் 4 சுற்றில் விளையாடத் தகுதி பெற்றன.

சூப்பர் 4 சுற்றில், இந்தியா பாக்கித்தானை ஒன்பது இலக்குகளாலும், வங்காளதேசம் ஆப்கானித்தானை மூன்று ஓட்டங்களாலும் வென்றன. இந்தியா இறுதிப் போட்டிக்குத் தகுதி பெற்றது, ஆப்கானித்தான் வெளியேற்றப்பட்டது. அடுத்த ஆட்டத்தில், வங்காளதேசம் பாக்கித்தானை 47 ஓட்டங்களால் வென்று இறுதிப் போட்டிக்குத் தெரிவானது.



</doc>
<doc id="415505" url="https://ta.wikipedia.org/wiki?curid=415505" title="இரா. கிருஷ்ணமூர்த்தி">
இரா. கிருஷ்ணமூர்த்தி

இரா.கிருஷ்ணமூர்த்தி தினமலர் ஆசிரியர்களில் ஒருவரும் நாணயவியல் அறிஞரும் ஆவார். இவர் தமிழுக்குசெய்த நற்பணியை பாராட்டி 2012-2013 ஆண்டுக்கான தொல்காப்பியர் விருது உலகத் தமிழாராய்ச்சி நிறுவனத்தால் வழங்கப்பட்டது.

சங்ககாலத்தமிழ் அரசர்களின் பல நாணயங்களை இவர் கண்டறிந்து வெளியிட்டுள்ளார். அது தொடர்பான பல நூல்களையும் இவர் எழுதியுள்ளார்.



</doc>
<doc id="415514" url="https://ta.wikipedia.org/wiki?curid=415514" title="திருப்பூர் வடக்கு வட்டம்">
திருப்பூர் வடக்கு வட்டம்

திருப்பூர் வடக்கு வட்டம், தமிழ்நாட்டின் திருப்பூர் மாவட்டத்தின் 9 வருவாய் வட்டங்களில் ஒன்றாகும். பழைய திருப்பூர் வட்டத்தின் வட்டத்தின் வடக்குப் பகுதிகளைக் கொண்டு இவ்வட்டம் நிறுவப்பட்டது. இவ்வட்டத்தின் நிர்வாகத் தலைமையிடமும் மற்றும் வட்டாட்சியர் அலுவலகமும் திருப்பூரில் உள்ளது. இவ்வட்டத்தில் 2 உள்வட்டங்களும் 7 வருவாய் கிராமங்களும் உள்ளது.


</doc>
<doc id="415515" url="https://ta.wikipedia.org/wiki?curid=415515" title="ஸ்மால்ஃபுட் (திரைப்படம்)">
ஸ்மால்ஃபுட் (திரைப்படம்)

ஸ்மால்ஃபுட்  (Smallfoot) என்பது 2018 ஆண்டு வெளியாக உள்ள அமெரிக்க முப்பரிமான சலன இசை நகைச்சுவை-அதிரடி திரைப்படமாகும்.   செர்ஜி பபோஸ் எழுதிய எட்டி டிராக்ஸ் என்ற புத்தகத்தின் அடிப்படையில் இந்த படத்தை கேரி கிர்க்பாட்ரிக் இணைந்து எழுதி இயக்கியுள்ளார். இப்படத்தை வால்டர் அனிமேஷன் குழு தயாரித்துள்ளது. படத்தில் இடம்பெற்ற கதாபாத்திரங்களுக்கு சானிங் டேட்டம், ஜேம்ஸ் கோர்டன், ஜெனியா, காமன், இலெப்ரோன் ஜேம்சு, ஜினா ரோட்ரிக்ஸ், டேனி டிவிடோ, யாரா ஷாஹிதி, எலி ஹென்றி மற்றும் ஜிம்மி டாட்ரோ ஆகிய திரை நட்சத்திரங்கள் பின்னணி குரல் கொடுத்துள்ளனர்.  இப்படத்தை 2018 செப்டம்பர் 28 அன்று வெளியிட வார்னர் பிரதர்ஸ் பிக்சர்ஸ் திட்டமிடப்பட்டுள்ளது.

ஓரு பனிமலை முகட்டில் ஓர் எட்டி சமூகம் வசிக்கிறது. அந்தக் கூட்டத்தைச் சேர்ந்த "மைகோ" என்ற சிறுவயது எட்டி, மனித ஜீவராசிகளை அறிந்துகொள்ளும் ஆவல் கொண்டதாக இருக்கிறான். ஒரு நாள் அந்தப் பகுதிக்குமேலே கடந்துசெல்லும் வானூர்தி ஒன்று விபத்துக்கிறது அப்போது அதிலிருந்து பாராசூட்டில் குதிக்கும் மனிதப் பிறவியைப் பார்க்கிறான். 

தான் மனித ஜீவராசியைப் பார்த்ததாக அவன் தன் சமூகத்தில் வந்து சொல்கிறான். ஆனால் அந்த எட்டி சமூகத்தில் யாரும் மனிதரைக் காண்டதில்லை என்பதால் மனிதர்கள் இருக்கிறார்கள் என்பது ஒரு கட்டுக்கதை என்று கூறி அதை நம்ப மறுக்கிறார்கள். இதனால் மனிதனைக் காணும் ஆவலில் அந்த எட்டி இரகசியமாக புறப்படுகிறான். மலைச் சரிவில் உள்ள ஊர் ஒன்றில் மனித ஜீவராசிகளை அவன் காண்பதும் அதனால் ஏற்படும் சிக்கல்களுமே இதன் கதை.


</doc>
<doc id="415516" url="https://ta.wikipedia.org/wiki?curid=415516" title="திருப்பூர் தெற்கு வட்டம்">
திருப்பூர் தெற்கு வட்டம்

திருப்பூர் தெற்கு வட்டம், தமிழ்நாட்டின் திருப்பூர் மாவட்டத்தின் 9 வருவாய் வட்டங்களில் ஒன்றாகும். பழைய திருப்பூர் வட்டத்தின் வட்டத்தின் தெற்குப் பகுதிகளைக் கொண்டு இவ்வட்டம் நிறுவப்பட்டது. இவ்வட்டத்தின் நிர்வாகத் தலைமையிடமும் மற்றும் வட்டாட்சியர் அலுவலகமும் திருப்பூரில் உள்ளது. இவ்வட்டத்தில் 3 உள்வட்டங்களும் 16 வருவாய் கிராமங்களும் உள்ளது.


</doc>
<doc id="415534" url="https://ta.wikipedia.org/wiki?curid=415534" title="1260">
1260

1260 (DCCLXVI) பழைய யூலியன் நாட்காட்டியில் வியாழக்கிழமை ஆரம்பமான ஒரு நெட்டாண்டு ஆகும்.






</doc>
<doc id="415537" url="https://ta.wikipedia.org/wiki?curid=415537" title="தையல் இலை">
தையல் இலை

தையல் இலை (Patravali or Pattal or Vistaraku or Vistar or Khali ) என்பது இந்தியாவில் உணவு உண்ண உலர்ந்த இலைகளைக் கொண்டு செய்யப்படும் உண்கலமாகும். இது பெரும்பாலும் குங்கிலிய இலை, மந்தார இலை ஆகியவற்றைக் கொண்டு செய்யப்படுகிறது. ஆலிலையும் இதற்குப் பயன்படுத்தப்படுகிறது. 6 முதல் 8 இலைகளை சிறு ஈர்க்குச்சிகளைக் கொண்டு வட்ட வடிவில் தைத்து இது தயாரிக்கப்படுகிறது. இந்த இலைகள் திருவிழாக்கள் மற்றும் கோயில்களில் பாரம்பரியமாக வழங்கப்படும் சாப்பாட்டுக்கு பயன்படுத்தப்படுகிறது. இது இந்தியாவில் ஒரு குடிசைத் தொழிலாக, பெண்கள் வீட்டிலிருந்தே செய்யக்கூடியவேலையாக உள்ளது.
பண்டைய காலத்தில் இந்து முனிவர்கள் பிறர் உண்ட பாத்திரங்களைப் பயன்படுத்தாமல் உண்ண இது பரவலாக பயன்படுத்தப்பட்டது. மேலும் இது கோயில் பிரசாதம். திருவிழா விருந்துகள், விருந்தினர்கள் உண்ண வழக்கமாக பயன்படுத்தப்பட்டது.

தையலிலையானது பெரும்பாலும் குங்கிலியம், மந்தாரை, புரசு, பலா போன்ற தாவரங்களின் இலைகளைக் கொண்டு தயாரிக்கப்படுகிறது. முதலில் பச்சையாக சேகரிக்கப்பட இலைகள் ஒரு கயிற்றில் கட்டப்பட்டு நன்கு வெளியில் காயவைக்கப்படுகின்றன. பின்னர் காய்ந்த இலைகளை தண்ணீரில் உறவைக்கின்றனர். ஊரவைத்த இந்த இலைகளை சுத்தப்படுத்தி துணிகளில் சுற்றி அதன்மீது அகலமான கற்களை பாரமாக வைத்து இலைகளை சமன் படுத்துகின்றனர். இதன்பிறகு மூன்றாக பிளந்த ஈர்க்குச்சியை கொண்டு இலைகளை ஓன்று சேர்த்து தைக்கின்றனர். தைத்த இலைகளை ஒன்றன்மீது ஒன்றாக அடுக்கி இலைகள்மீது மீண்டும் அகன்ற கல்லை வைத்து சமன்படுத்துவர். இத்தனை நிலைகளைக் கடந்து தையல் இலை உருவாகிறது.

இந்த உண்கலமானது இந்தியாவில் ஆந்திரப் பிரதேசம், உத்தரப் பிரதேசம், மகாராட்டிரம், சார்க்கண்ட், ஒடிசா, மேற்கு வங்காளம், கருநாடகம், தெலுங்கானா, தமிழ்நாடு போன்ற மாநிலங்களில் உள்ள வறண்ட ஊரகப் பகுதிகளில் பிரபலமாக உள்ளது. காராநாடகத்தில் உள்ள தர்மஸ்தலாவில் உள்ள மஞ்சுநாதர் சுவாமி கோயிலில் ஆயிரக்கணக்கான பக்தர்களுக்கு அளிக்கப்படும் அன்னதானத்திற்கு இப்போதும் இந்த தையல் இலைகளே பயன்படுத்தப்படுகின்றன.
வாழை போன்றவை மிகுதியாக வளராத வறண்ட நிலப்பகுதிகளில் இந்த இலைகளை சேகரித்து தைத்து வைத்து பல மாதங்கள் இருப்புவைத்து பயன்படுத்தக் கூடியதாக அக்காலத்தில் இருந்தது. வாழை இலை போன்றவைவற்றை ஓரிரு நாட்கள்தான் இருப்பு வைக்க இயலும் என்ற நிலையில், இந்த தையலிளைகளை நீண்டகாலம் சேமித்து வைத்து பயன்படுத்து இயல்வது சிறப்பு. 
தற்காலத்தில் இந்த இலைகளுக்கு அடியில் தாள் போன்றவற்றை ஒட்டி தட்டுபோன்ற விளிம்புகள் கொண்டதாக நேர்த்தியான வடிவமைப்பில் இயந்திரங்களால் தயாரிக்கப்படுகிறது. அதன் பாரம்பரிய சுற்றுச்சூழல் இயல்பு மற்றும் உயிர்ச்சிதைவுறு இயல்பு காரணமாக இதன் பாரம்பரிய மரபு மீண்டு வருகின்றது.



</doc>
<doc id="415540" url="https://ta.wikipedia.org/wiki?curid=415540" title="ஜான் டிரேஸ்">
ஜான் டிரேஸ்

ஜான் ட்ரேஸ் (Jean Drèze) என்பவர் இந்திய வளர்ச்சி குறித்து ஆராயும் பொருளியலாளர் மற்றும் செயற்பாட்டாளர் ஆவார். பெல்ஜியத்தில் பிறந்த இவர் இந்தியாவில் நிலவும் பசி, பட்டினி, பஞ்சம், ஆண் பெண் ஏற்றத்தாழ்வுகள் குழந்தைகள்நலம், கல்வி ஆகியவை தொடர்பான சிக்கல்களை ஆராய்பவர். 
மேலும் மகாத்மா காந்தி தேசிய ஊரக வேலை உறுதியளிப்புச் சட்டம் என்னும் 
வேலை வாய்ப்புத் திட்டத்தைப் பற்றி ஆராய்ந்து வரைந்து நடுவணரசுக்கு அளித்தவர்.

நோபல் பரிசு அறிஞர் அமர்த்தியா சென்னுடன் இணைந்து சில நூல்கள் எழுதியுள்ளார். அதுபோல நிகோலஸ் ஸ்டாரன், ஆங்கஸ் டேடன் ஆகியோருடனும் இணைந்து நூல்கள் எழுதியுள்ளார். ஜான் ட்ரேஸ் தில்லி பொருளியல் பள்ளியில் மதிப்புறு பேராசிரியராக இருக்கிறார். ராஞ்சி பல்கலைக்கழகத்தின் பொருளியல் துறையின் வருகைப் பேராசிரியராகவும் இருக்கிறார். இந்திய தேசிய ஆலோசனைக் குழுவில் உறுப்பினராக இருந்தார் 

ஜான் ட்ரேஸ் பெல்ஜியத்தில் கல்வி கேள்விகளில் சிறந்த ஒரு குடும்பத்தில் பிறந்தார். இவரது தந்தை பொருளியல்துறை பல்கலைக்கழகப் பேராசிரியர். இவருடைய சகோதரர் சேவியர் ட்ரேஸ் கலிபோர்னியா பல்கலைக்கழகத்தில் 
ஆராய்ச்சி அறிஞர். 1980 களில் எஸ்ஸக்ஸ் பல்கலைக்கழகத்தில் கணிதப் பொருளியல் கற்றார். பின்னர் அவர் தமது 
ஆராய்ச்சியை புது தில்லியில் உள்ள இந்தியப் புள்ளியியல் நிறுவனத்தில் செய்தார். 1979 முதல் வசித்து வரும் இவர் இந்தியக் குடிமகன் ஆனார்.

1980 களில் இலண்டன் பொருளியல் பள்ளியிலும், தில்லி பொருளியல் பள்ளியிலும் பேராசிரியராகப் பணி செய்தார். பின்னர் ஜி.பி. பந்த் அறிவியல் பள்ளியில் வருகைப் பேராசிரியராகப் பணி செய்தார். இந்திய அரசின் திட்டக்குழுவில் திட்டம் மற்றும் வளர்ச்சிப் பிரிவில் மதிப்புறு பேராசிரியராக இருந்தார். பொருளியல் வளர்ச்சிக்கும், பொதுமக்கள் பொருளியல் வளர்ச்சிக்கும் பல்வேறு திட்டங்களையும் ஆலோசனைகளையும் வழங்கினார்.
பசி, பிணி, பஞ்சம், கல்வி, பாலின வேறுபாடுகள், குழ்நதைகள் நலம், வேலை வாய்ப்புகள், பள்ளிஉணவுத் திட்டம் போன்ற பல சிக்கல்களை ஆராய்ந்து தம் நூல்களிலும் கட்டுரைகளிலும் வெளிப்படுத்தினார். உத்தரபிரதேச மாநிலம் மொராதாபாத் மாவட்டம் பலன்பூரில் வாழ்ந்து களஆய்வுகள் செய்தார். சிற்றூர்களில் தங்கி நேரடியான ஆய்வுகளில் ஈடுபட்டு இந்தியாவின் வறுமை வாழ்வியல் நிலைகள் ஆகியனவற்றை எழுதினார். நோபல் பரிசு பொருளியல் அறிஞர் அமர்த்தியா சென்னுடன் பணி செய்து கூட்டாக நூல்கள் எழுதி வெளியிட்டார். 

ஜான் ட்ரேஸ் சமூகநீதி என்ற கொள்கையில் உறுதியாய் இருந்தார். ஆய்வுப்பட்டக் கல்வி பயிலும்போதும் அதன் பின்னரும் எளிய வாழ்க்கையை தம் விருப்பத்தின் அடிப்படையில் மேற்கொண்டார். வீடுகள் அற்ற ஏழை மக்களுடன் தாமும் அவர்கள் உடன் வாழ்ந்தார். அவர்களுக்கு வீடுகள் கிடைக்கச் செய்தார். இலண்டனில் வீடுகள் அற்ற அனாதைகள் பற்றி ஒரு சிறு நூலை எழுதினார். தில்லியில் இவர் தம் மனைவியுடன் சிறு ஓலைக் குடிசையில் வாழ்ந்தார்.

இவை அல்லாமல் அமைதிக்கான இயக்கம், தகவல் பெறும் உரிமைச் சட்டம் நடைமுறைக்கு வர முயற்சி, உணவு பெறும் உரிமை ஆகியவற்றில் ஈடுபட்டார். ஈராக் போர் 1990- 1991 இல் நடந்தபோது போர் அமைதிக்காகக் கட்டுரைகள் எழுதினார்



</doc>
<doc id="415541" url="https://ta.wikipedia.org/wiki?curid=415541" title="சிங்கோலிவெனைட்டு">
சிங்கோலிவெனைட்டு

சிங்கோலிவெனைட்டு "(Zincolivenite)" என்பது CuZn(AsO)(OH) என்ற வாய்பாட்டால் விவரிக்கப்படும் ஒரு வகை கனிமமாகும். இக்கனிமத்தை தாமிர துத்தநாக ஆர்சனேட்டு கனிமமாக கருதுகிறார்கள். ஓலிவெனைட்டு குழுவைச் சேர்ந்த கனிமங்களில் ஒன்றாக இதை வகைப்படுத்துகிறார்கள். பச்சை நிறம் அல்லது நீல நிறத்தைக் கொண்டதாக இக்கனிமம் காணப்படுகிறது. துத்தநாகமும் ஓலிவெனைட்டும் சேர்ந்து உருவாவதால் இதற்கு இப்பெயர் சூட்டப்படுகிறது. 

கிரீசு நாட்டில் உள்ள வரலாற்றுச் சிறப்பு மிக்க அட்டிகா பகுதியில் அமைந்திருக்கும் லாவ்ரியம் மாவட்டத்தில் உள்ள லாவ்ரியம் நகர சுரங்கத்தில் இக்கனிமம் முதன் முதலில் கண்டறியப்பட்டது. அனைத்துலக கனிமவியலாளர்கள் கூட்டமைப்பும் இதை 2006 ஆம் ஆண்டில் அங்கீகரித்துள்ளது. 


</doc>
<doc id="415551" url="https://ta.wikipedia.org/wiki?curid=415551" title="அராகைட்டு">
அராகைட்டு

அராகைட்டு "(Arakiite)" என்பது (Zn,Mn)(Mn,Mg)(Fe,Al)(AsO)(AsO)(OH) என்ற வாய்பாட்டால் விவரிக்கப்படும் ஒரு வகை கனிமமாகும் . கனிமவியல் உலகில் ஆர்சனைட்டு மற்றும் ஆர்சனேட்டு இரண்டும் கலந்த அபூர்வமான கனிமமாக இது கருதப்படுகிறது. எமட்டோலைட்டு கனிமத்தின் விகிதவியல் அளவுகளை ஒத்த கனிமம் அராகைட்டு ஆகும். சுவீடன் நாட்டிலுள்ள பிரபலமான சுரங்கப்பகுதியான லேங்பான் மாங்கனீசு பாறைப் படிவுப்பகுதியிலிருந்து கிடைக்கக் கூடிய அபூர்வமான கனிமங்களில் இதுவும் ஒன்றாகும். கிராய்சுலைட்டு, மக்கோவெர்னைட்டு என்பவை ஆர்சனைட்டு மற்றும் துத்தநாகம் இரண்டையும் உள்ளடக்கிய பிற கனிமங்களாகும் .


</doc>
<doc id="415558" url="https://ta.wikipedia.org/wiki?curid=415558" title="திருவேங்கடம் வட்டம்">
திருவேங்கடம் வட்டம்

திருவேங்கடம் வட்டம், தமிழ்நாட்டின் திருநெல்வேலி மாவட்டத்தின் 16 வருவாய் வட்டங்களில் ஒன்றாகும். இவ்வட்டத்தின் நிர்வாகத் தலைமையிடமும் மற்றும் வட்டாட்சியர் அலுவலகமும் திருவேங்கடத்தில் உள்ளது. 

இவ்வட்டத்தில் "கரிசல்குளம்" , "திருவேங்கடம்" மற்றும் "பழங்கோட்டை" என 3 உள்வட்டகளும், 41 வருவாய் கிராமங்களும் உள்ளது. 


</doc>
<doc id="415559" url="https://ta.wikipedia.org/wiki?curid=415559" title="மானூர் வட்டம்">
மானூர் வட்டம்

மானூர் வட்டம், தமிழ்நாட்டின் திருநெல்வேலி மாவட்டத்தின் 16 வருவாய் வட்டங்களில் ஒன்றாகும். இவ்வட்டத்தின் நிர்வாகத் தலைமையிடமும் மற்றும் வட்டாட்சியர் அலுவலகமும் மானூரில் உள்ளது. 

இவ்வட்டத்தில் "மானூர்" மற்றும் "தாழையூத்து" என 2 உள்வட்டகளும், 23 வருவாய் கிராமங்களும் உள்ளது.


</doc>
<doc id="415562" url="https://ta.wikipedia.org/wiki?curid=415562" title="சேரன்மாதேவி வட்டம்">
சேரன்மாதேவி வட்டம்

சேரன்மாதேவி வட்டம், தமிழ்நாட்டின் திருநெல்வேலி மாவட்டத்தின் 16 வருவாய் வட்டங்களில் ஒன்றாகும். இவ்வட்டத்தின் நிர்வாகத் தலைமையிடமும் மற்றும் வட்டாட்சியர் அலுவலகமும் சேரன்மாதேவியில் உள்ளது. 

இவ்வட்டத்தில் முக்கூடல், சேரன்மாதேவி, மேலச்சேவல் மற்றும் பாப்பாக்குடி என 4 உள்வட்டங்களும், 31 வருவாய் கிராமங்களும் உள்ளது.


</doc>
<doc id="415568" url="https://ta.wikipedia.org/wiki?curid=415568" title="இந்தோ சரசனிக் பாணி">
இந்தோ சரசனிக் பாணி

<includeonly></includeonly> 
இந்தோ சாரசெனிக் கட்டடக்கலை (Indo-Saracenic இது Indo-Gothic, Mughal-Gothic, Neo-Mughal, Hindoo style என்றும் அழைக்கப்படுகிறது) என்பது 19 ஆம் நூற்றாண்டின் பிற்பகுதியில், பிரித்தானிய பேரரசில் குறிப்பாக பிரித்தானிய இந்தியாவிலும், சுதேச சமஸ்தானங்களில் பொது மற்றும் அரசு கட்டிடங்களைக் கட்ட பிரித்தானிய கட்டிடக்கலைஞர்களால் பயன்படுத்தப்பட ஒரு கட்டிடக்கலை பாணியாகும். இது இந்திய-இஸ்லாமியக் கட்டிடக்கலை, குறிப்பாக முகலாயக் கட்டிடக்கலை, பிரித்தானிய இந்திய பாரம்பரிய பாணி, சிலசமயம் கொஞ்சம், இந்துக் கோயில் கட்டிடக்கலை ஆகியவற்றின் அலங்கார கூறுகளைக் கொண்டு உருவானது. கட்டிடங்களின் அடிப்படை அமைப்பு மற்றும் கட்டமைப்பு போன்றவையானது சமகால கட்டடங்களில் பயன்படுத்தப்பட்ட, அதாவது கோதிக் மறுமலர்ச்சி மற்றும் நியோ-கிளாசிக் போன்றவற்றுடன் குறிப்பிட்ட அளவு இந்திய அம்சங்கள் மற்றும் அலங்காரம் ஆகியவற்றைக் கொண்டதாக இருந்தது. சாரசென் என்பது மத்திய கிழக்கிலும் வடக்கு ஆப்பிரிக்காவிலும் உள்ள அரபு மொழி பேசும் முசுலிம் மக்களைக் குறிக்க இடைக்காலத்தில் ஐரோப்பாவில் பயன்படுத்தப்பட்ட ஒரு சொற்பதமாகும்.

இந்த பாணியானது இந்திய கட்டிடங்களை சித்தரித்த மேற்கத்திய ஓவியங்களைக் கொண்டு 1795 ஆம் ஆண்டில் இருந்து வந்தது. குறிப்பாக வில்லியம் ஹோட்ஜஸ் மற்றும் டேனெல் இரட்டையர்கள் (வில்லியம் டானியல் மற்றும் அவரது மாமா தாமஸ் டேனெல்) போன்றவர்களின் ஓவியங்களில் இருந்து. இந்தோ சாரசெனிக் கட்டடக்கலையில் கட்டி முடிக்கப்பட்ட முதல் கட்டடம் சென்னையில் 1768இல் கட்டி முடிக்கப்பட்ட சேப்பாக்கம் அரண்மனை ஆகும். பிரித்தானிய இந்தியாவின் முக்கிய மையங்களாக இருந்த சென்னை, மும்பை, கொல்கத்தா ஆகியவை நகரங்களில் இந்த பாணியிலான பல கட்டிடங்களைக் கொண்டுள்ளன, ஆனால் கொல்கத்தா ஐரோப்பிய நியோ-கிளாசிக்கல் பாணியின் கோட்டையாக இருந்தது. இதில்  பெரும்பாலான பெரிய கட்டிடங்கள் பாரம்பரிய கட்டடங்கள் என்ற வகைப்பாட்டில், இந்தியத் தொல்லியல் துறையால் பாதுகாக்கப்படுகிறது.


</doc>
<doc id="415577" url="https://ta.wikipedia.org/wiki?curid=415577" title="சதக்கத்துல்லா அப்பா கல்லூரி">
சதக்கத்துல்லா அப்பா கல்லூரி

சதக்கத்துல்லாஹ் அப்பா கல்லூரி (Sadakathullah Appa College) என்பது இந்தியாவின், தமிழ்நாடு மாநிலத்தில், திருநெல்வேலி மாவட்டம், பாளையங்கோட்டையில் அமைந்துள்ள ஓர் கலை மற்றும் அறிவியல் கல்லூரி ஆகும். இக்கல்லூரியானது 1971 ஆம் ஆண்டு நிறுவப்பட்டது. இக்கல்லூரி மனோன்மணியம் சுந்தரனார் பல்கலைக்கழகத்துடன் இணைக்கப்பட்டுள்ளது.

திருநெல்வேலி மாவட்டத்தில் கணிசமான இஸ்லாம் மக்கள் வசிக்கின்றனர். இவர்களின் உயர்படிப்பிற்காக, இஸ்லாம் மக்களின் அர்ப்பணிப்பு மற்றும் முயற்சியின் காரணமாக, புகழ்பெற்ற அரபு அறிஞரான சதக்கத்துல்லாஹ் அப்பா என்பவர் பெயரில் இக்கல்லூரியானது, 1971 ஆம் ஆண்டில் தொடங்கப்பட்டது. இக்கல்லூரியின் குறிக்கோள் "இறைவா, எனக்கு அருலும் ஞானமும் தருவாயக" என்பதாகும். இக்கல்லூரியானது 40 ஏக்கர் பரப்பளவில் கட்டப்பட்டு சதாக்கத்துல்லாஹ் அப்பா கல்விச் சங்கத்தால் இயங்குகிறது. முதலில் மதுரை காமராஜர் பல்கலைக்கழகத்துடன் 20 ஆண்டுகளாக இணைக்கப்பட்டது. பின்னர் 1990 ஆம் ஆண்டில் மனோன்மணியம் சுந்தரனார் பல்கலைக்கழகத்துடன் இணைக்கப்பட்டது. 

அறிவியல்


கலை மற்றும் வணிகம்



</doc>
<doc id="415578" url="https://ta.wikipedia.org/wiki?curid=415578" title="ஆர்சனைடு கனிமம்">
ஆர்சனைடு கனிமம்

ஆர்சனைடு கனிமம் "(Arsenide mineral)" என்பது ஆர்சனைடை அதனுடைய பிரதான எதிர்மின் அயனியாக கொண்டிருக்கும் வகை கனிமமாகும். கனிமங்களை வகைப்படுத்தும் தனா மற்றும் சிட்ருன்சு திட்டம் இரண்டும் ஆர்சனைடுகளை சல்பைடு தொகுதிகளில் சேர்த்து குழுவாக்குக்கின்றன .



</doc>
<doc id="415585" url="https://ta.wikipedia.org/wiki?curid=415585" title="கயத்தார் புனித ஆரோக்கிய அன்னை ஆலயம்">
கயத்தார் புனித ஆரோக்கிய அன்னை ஆலயம்

தூத்துக்குடி மாவட்டத்தில் உள்ள புதுமை நகர் கயத்தார் புனித ஆரோக்கிய அன்னையின்​ திருத்தல வரலாறு :

தென் தமிழ்நாட்டின் வரலாற்றில் சரித்திர முக்கியத்துவம் வாய்ந்த புகழ்மிக்க கத்தோலிக்க திருச்சபைகளில் ஒன்றான கயத்தாறு புதுமை புனித ஆரோக்கிய அன்னை ஆலயம் 113 ஆண்டுகளை தழுவி நிற்கிறது. 

1898 ம் ஆண்டு நிறுவப்பட்டுள்ளது.

ஆலயத்தின் அருகில் மாதாவின் புதுமை கிணறு உள்ளது. ஆரம்பத்தில் சிறிய கோவிலாக இருந்தது.

பின்னர் நெருக்கடி காரணமாக 1998 ஆம் ஆண்டு ஊர்மக்கள் உதவியோடு அப்போதைய பங்குத்தந்தை ம. சார்லஸ் அடிகளாரின் முழு முயற்சியோடும் 2000 ஆம் ஆண்டு புதிய கோபுர கோவிலாக எழுப்பட்டது.

ஆலயம் 110 அடி நீளம் 41 அடி அகலம் 90 அடி உயரத்திலும் கோபுரம் கட்டப்பட்டுள்ளது.

கோபுரத்தின் அருகில் கடலில் கப்பல் மிதந்து வருவது போல் மாதா வந்து புயலை அடக்கியவாறு காட்சியாளிப்பது போல் ஆலயம் கட்டப்பட்டு 2001 ஆம் ஆண்டு மே மாதம் 13 ஆம் தேதி திறக்கப்பட்டது.

ஒவ்வொரு ஆண்டும் மே மாதம் 13 தேதி ​ ஆலய திறப்பு விழா அன்னதானம் வழங்கி கொண்டாடப்படுகிறது.

அன்னையின் பிறந்தநாள் பெருவிழா ஒவ்வொறும் ஆண்டும் ஆகஸ்ட் 31 ஆம் தேதி கொடியேற்றத்துடன் தொடங்கி 10 நாட்கள் திருவிழா நடைபெறும்.

செப்டம்பர் 7 தேதி 9 ஆம் திருநாள் மாலை சிறப்புதிருப்பலியும் வாணவேடிக்கையுடன் கூடிய அதிதூதர்மிக்கேலல்யார், புனித செபஸ்தியார், புனித அந்தோணியார், புனித சவேரியாரின் சொருபங்கள் தாங்கிய சிறப்பாக நடைபெறும்.

செப்டம்பர் 8 தேதி பத்தாம் திருவிழா அதிகாலை ஆயர்களின் ஆடம்பர கூட்டு திருப்பலியுடன் 35 அடி உயரமுள்ள வெள்ளிதேரில் ஆரோக்கிய தாய் அமர்ந்து புதுமை நகரின் வீதிகளில் வலம் வந்து மக்களுக்கு எண்ணற்ற வரங்களை அள்ளித்தருகிறாள்.

மாலை தேர்நிலையை வந்தடைந்ததும் கொடியிறக்கப்பட்டு திருவிழா இனிதே நிறைவடைகிறது.

தமிழகத்தின் அனைத்து மாவட்டங்களிலும் இருந்து கயத்தாறுக்கு பேருந்து வசதிகள் உள்ளது.

திருநெல்வேலி செல்லும் வழியில் கோவில்​ப்பட்டிக்கு அடுத்து அமைந்துள்ளது.

</doc>
<doc id="415587" url="https://ta.wikipedia.org/wiki?curid=415587" title="மானுவேலா காம்பனெல்லி">
மானுவேலா காம்பனெல்லி

மானுவேலா கம்பனெல்லி "(Manuela Campanelli)" (பிறப்பு: சுவிட்சர்லாந்து) உரெசெசுட்டர் தொழில்நுட்ப நிறுவனத்தில் கணிதவியல் பள்ளியிலும் வானியற்பியல், தொழில்நுட்பவியல் திட்ட்த்திலும் பேராசிரியராக உள்ளார். மேலும், இவர் இங்குள்ள கணிப்புச் சார்பியலும் ஈர்ப்பியலும் மையத்தின் இயக்குநராகவும் உள்ளார். இவரது ஆய்வு கருந்துளைகளின் வானியற்பியலிலும் ஈர்ப்பு அலைகளிலும் குவிந்துள்ளது. இவர் 2009 இல் அமெரிக்க இயற்பியல் கழகத்தின் ஆய்வுறுப்பினர் ஆனார். 

இவர் சுவிட்சர்லாந்தில் பிறந்தார். பின்னர், தன் 14 ஆம் அகவையில் குடும்பத்தோடு இத்தாலிக்குப் புலம்பெயர்ந்தார். இவர் 1991 இல் இத்தாலி, பெரூகியா பல்கலைக்கழகத்தில் பயன்முறைக் கணிதவியலில் இலவல் பட்டம் பெற்றார். மேலும் 1996 இல் சுவிட்சர்லாந்தில் உள்ள பெர்ன் பல்கலைக்கழகத்தில் கோட்பாட்டு இயற்பியலில் முனைவர் பட்டம் பெற்றார். பின்னர், இவர் உட்டா பல்கலைக்கழகத்துக்கும் செருமனியில் உள்ல மாக்சு பிளாங்க் நிறுவனத்துக்கும் மாறினார். இங்கு இவர் மீக்கணினி ஒப்புருவாக்கத்தைப் பயன்படுத்தி கருந்துளைகளின் இணைவை ஆய்வு செய்தார்.

பிரவுன்வில்லி டெக்சாசு பல்கலைக்கழகத்தில் ஐந்தாண்டுகள் பணிபுரிந்ததும், காம்பனெல்லி உரோசெசுட்டர் தொழில்நுட்ப நிறுவனத்தில் 2007 இல் சேர்ந்தார்.


</doc>
<doc id="415599" url="https://ta.wikipedia.org/wiki?curid=415599" title="அன்னா வாட்சு">
அன்னா வாட்சு

அன்னா வாட்சு "(Anna Watts)" ஆம்ஸ்டர்டேம் பல்கலைக்கழகத்தல் ஒரு வானியற்பியல் இணைப்பேராசிரியர் ஆவார். இவர் நொதுமி விண்மீன்களையும் அவற்றின் வெப்ப அணுக்கரு வெடிப்புகளைப் பற்ரியும் ஆய்வு செய்கிறார்.

வாட்சு பிராடுபோர்டு மகளிர் இலக்கணப் பள்ளீயில் படித்தார். இவர் ஆக்சுபோர்டு மெர்ட்டன் கல்லூரியில் இயற்பியல் படித்து, 1995 இல் முதல் வகுப்பில் இளவல் பட்டம் பெற்றார். இவர் பிரித்தானியத் தற்காப்பு அமைச்சகப் பட்ட மாணவர் திட்டத்தில் சேர்ந்து ஐந்தாண்டுகள் பணிபுரிந்தார். இவர் இயற்பியலில் முனைவர் பட்டத்தைப் பெறுவதற்காக நீல்சு ஆண்ட்ர்சனின் பொது சார்பியல் குழுவில் சேர்ந்து நொதுமி விண்மீன்கள் ஆய்வில் ஈடுபட்டார்.

முனைவர் பட்டம் முடித்த பிறகு, வாழ்சிங்டன் டி.சி சென்று, இவர் கோடார்டு விண்வெளி பறப்பு மையத்தில் முதுமுனைவர் ஆய்வாளராகச் சேர்ந்தார். பிரகு இவர் மூனிச்சில் உள்ள மாக்சு பிளாங்க் வனியற்பியல் நிறுவன ஆய்வுநல்கையைப் பெற்றார். இவர் 2008 இல் அந்தோனி பென்னகோயக் நிறுவனத்தில் சேர்ந்தார். 

வாட்சு நொதுமி விண்மீன்களில் நிகழும் வெடிப்பு இயக்க நிகழ்வுகளின் இயற்பியலைப் புரிந்துகொள்ல முயன்றார். இவற்றில் காந்த்த் தெறிப்புகளும் வெப்ப அணுக்கரு வெடிப்புகளும் விண்மீன் நடுக்க அதிர்ச்சிகளும் அடங்கும். இவரது ஆய்வு கோட்பாட்டு இயற்பியல், வானியற்பியல் அகிய இருபுலங்களின் இடைமுகத்தில் அமைகிறது. இவர் தோடு சுட்டிரோமேயருடன் இணைந்து நொதுமி விண்மீன்களின் உள்மறைந்த கட்டமைப்பை இனங்கண்டுள்ளார்; இதன் ஒரு 1.6 கிமீ முகட்டுப் பொருளின் ஒரு தேக்கண்டி 10 மில்லியன் டன்கள் ஆக அமைவதை அறிந்துள்ளார். இவர் 2014 இல் நொதுமி விண்மீன் வெடிப்புகளின் இயற்பியலை ஆய்வதற்காக 1.5 மில்லியன் பவுண்டுகள் ERC தொடக்க நல்கையாகப் பெற்றார். 

இவர் எதிர்கால உயர் ஆற்றல் தொலைநோக்கி உருவாக்க ஆய்வில் ஈடுபட்டுள்ளார். 
இவர் நாசாவின் சுட்டிரோபு-X ஆய்கல அறிவியல் குழுவில் உள்ளார். சீன-ஐரோப்பிய X-கதிர் நேர அமைவு, முனைவளவியல் மேம்பாட்டு இல்க்குத் திட்ட்த்தில் இவர் அடர்ப்ருள் அறிவியல் பணிக்குழுவின் தலைவர் ஆவார். இவர் வானியலுக்கான நெதர்லந்து ஆராய்ச்சிப் பள்ளியின் நோவா வலையமைப்பு 3 இன் தலைவர் ஆவார். இவர் ஐரோப்பிய றிவியல் தொழில்நுட்ப் கூட்டுறவுக் குழுவில் உள்ளார். வாட்சு டைம்சு உயர்கல்வி, வைசு ஆகிய இதழ்களில் தன் கட்டுரைப் பங்களிப்புகளைச் செலுத்தியுள்ளார்.


</doc>
<doc id="415603" url="https://ta.wikipedia.org/wiki?curid=415603" title="அழகர் அணை திட்டம்">
அழகர் அணை திட்டம்

அழகர் அணை திட்டம் என்பது இந்திய மாநிலம் தமிழ்நாட்டின் விருதுநகர் மாவட்டத்திற்கு பரிந்துரை செய்யப்பட்டு வரும் அணைத் திட்டமாகும். 2018 ஆம் ஆண்டு ஆகத்து மாதம் வரை பரிந்துரை நிலையிலேயே இத்திட்டம் இருந்தது.

1929 - அழகர் அணைக்கான கோரிக்கை முதன்முதலாக எழுப்பப்பட்டது.

1949 - மழை மறைவுப் பகுதியான அப்போதைய இராமநாதபுர வட்டார விவசாயிகளை பொதுப் பணித் துறை அமைச்சர் பக்தவத்சலம் சந்தித்தார். வைகை ஆற்று நீரை சுரங்கப் பாதை அமைத்து கொண்டு வருவது குறித்து விவாதித்து அழகர் அணை திட்டம் நிறைவேற்றப்படும் என அப்போது உறுதிமொழி அளிக்கப்பட்டது.

1969 - திராவிட முன்னேற்றக் கழக ஆட்சியில் திட்டம் வகுக்கப்பட்டது.

1971 - 3 பிப்ரவரி 1969 அன்று ஆய்விற்கான ஆணை பிறப்பிக்கப்பட்டது.

1973 - 18 மே 1973 அன்று அணையை கட்டுவதற்கான சாத்தியக் கூறு அறிக்கையை பொதுப் பணித் துறை இணைச் செயலாளர் யூ. அனந்தராவ் அளித்தார். இதற்குப் பிறகு 23 கோடி உரூபாய் மதிப்பீட்டில் பணிகள் துவக்கப்பட்டன. ஆனால் தொடராமல் தடைபட்டது. 

2018 - 5 சூலை 2018 அன்று, அழகர் அணை திட்டத்தை நிறைவேற்றுமாறு திருவில்லிபுத்தூர் சட்டமன்ற உறுப்பினர் அரசாங்கத்தை கேட்டுக் கொண்டார்.

2018 - 27 ஆகத்து 2018 அன்று, 'அழகர் அணை திட்டத்தை நிறைவேற்ற வேண்டும்' எனக் கோரி 10,000 பேர் கையெழுத்திட்ட மனுவை விருதுநகர் மாவட்ட ஆட்சியரிடம் விவசாய சங்கத்தினர் அளித்தனர். 


</doc>
<doc id="415612" url="https://ta.wikipedia.org/wiki?curid=415612" title="பன்புல் தொழில்">
பன்புல் தொழில்

பன்புல் தொழில் என்பது பன் புல்லை முதன்மை மூலப் பொருளாகக் கொண்டு முன்னெடுக்கப்படும் ஒரு கைத்தொழில் ஆகும். 

இலங்கையில், கிழக்கு மாகாணத்தில் பன்புல் தொழில் ஒரு முக்கிய தொழிலாக உள்ளது. வாழைச்சேனை, நாவற்குடா, தாழங்குடா, குருக்கள்மடம், செட்டிப்பாளையம், களுதாவளை, ஒந்தாச்சி மடம், கல்லாறு, காத்தான்குடி, ஒல்லிக்குளம், காங்கேயனோடை, பாலமுனை, பூனொச்சிமுனை, ஏறாவூர், மீராவோடை, செம்மண் ஓடை, காவத்த முனை உட்பட்ட ஊர்களில் இத் தொழில் மேற்கொள்ளப்படுகின்றது. காலி, களுத்துறை, கம்பஹா, இரத்தினபுரி ஆகிய இலங்கையின் பிற பிரதேசங்களிலும் இத் தொழில் சிறு சிறு அளவில் காணப்படுகிறது.

பன்புல் தொழிற்கு முதன்மை மூலப் பொருள் பன்புல்லே ஆகும். பன்புல் அண்மைக் காலங்களில் கோழிச்சாயம் பயன்படுத்தி சாயம் போடப்படுகிறது. பாரம்பரிய முறையில் பல்வேறு தாவர சாயங்களைப் பயன்படுத்தி சாமயம் போடுவர். சாயமும், நீரும் இதற்குத் தேவை. 


பன்புல்லின் முதன்மை உற்பத்திப் பொருள் பல வடிவமைப்புக்கள், அளவுகளில், பயன்பாட்டுக்காக செய்யப்படும் பன்புல் பாய்கள் ஆகும். அவை ஐந்து வகைப்படும். அவையானவை:

பாய்களைத் தவிர பின்வரும் உற்பத்திப் பொருட்களும் பன்புல்லை மூலமாகக் கொண்டு செய்யப்படுகின்றன.

நெற் செய்கை போன்று பன் புல் பயிரிடப்படுகிறது. பன்புல் கிழங்கில் இருந்து வளரும். கிழங்கில் இருந்து முதலில் வளரும் போது 6 மாதம் அளவில் வெட்டப்படக் கூடியது. அதன் பின் ஒவ்வொரு 3 மாதங்களுக்கு ஒருமுறையும் வெட்டப்படக் கூடியது. வெட்டியபின், குட்டிகளில் இருந்து பன் புல் மீண்டும் வளர்ந்துவிடும். 

பன்புல் 6 அடி வரை வளரக் கூடியது.

வெட்டப்பட்ட பின்பு பன்புல் 3 - 4 நாட்கள் வெய்யிலில் காயப்போடப்பட்டு கட்டுக்களாக கட்டப்படுகின்றது. 

பன்புல்லில் அகலம், நீளம், நிறம் கொண்டு தரம் பிரிக்கப்படுகிறது. 

பன்புல்லின் நிறம் குன்றிவை வேறு நிறத்துக்கு சாயம்போட தெரிவு செய்யப்படுகின்றன. அண்மைக் காலங்களில் கோழிச்சாயத்தைப் பயன்படுத்தி பச்சை, ஊதா போன்ற நிறங்களில் சாயம்போடப்படுகிறது. சாயம்போட, தண்ணீரைக் கொதிக்க வைத்து அதில் பன்புல்லை இட்டு, எடுத்து ஒரு நாள் வெய்யிலில் காயப் போடுவர். 

இவ்வாறு சாயம் போடப்பட்ட போடப்படாத பன்புற்களை பருத்தி மனையினைப் பயன்படுத்தி பதப்படுத்துவார்கள். 

இழைத்தல் மற்றும் பின்னல் முறையின் ஊடாகவே பாய், பை, தொப்பி உட்பட்ட பல உற்பத்திப் பொருட்கள் உருவாக்கப்படுகின்றன. சிலவற்றைப் பின்னும் போது அச்சுப் பயன்படுத்தியும் அதன் வடிவை அமைக்கிறார்கள். இழைத்தல் மற்றும் பின்னல் தோரணங்கள் பல வகை உண்டு. உயர்ந்த திறன் கொண்ட கலைஞர்கள் மிகவும் கலைவண்ணம் மிக்க பொருட்களை உருவாக்க வல்லவர்கள்.


</doc>
<doc id="415640" url="https://ta.wikipedia.org/wiki?curid=415640" title="மங்களமேடு">
மங்களமேடு

மங்களமேடு தேவையூர் ஊராட்சிக்குட்பட்ட சிறு கிராமமாகும், தமிழ்நாட்டின் பெரம்பலூர் மாவட்டத்தில் உள்ள வேப்பந்தட்டை வட்டாரத்தில் திருச்சி – சென்னை தேசிய நெடுஞ்சாலை NH 45 ல் அமைந்துள்ளது. அமைந்துள்ளது. இந்த ஊராட்சி, பெரம்பலூர் சட்டமன்றத் தொகுதிக்கு, பெரம்பலூர் மக்களவைத் தொகுதிக்கு உட்பட்டதாகும்.

இப்பகுதிக்கான காவல் நிலையம் மற்றும் துணை மின் நிலையமும் இவ்வூரில் அமைந்துள்ளது., 


</doc>
<doc id="415642" url="https://ta.wikipedia.org/wiki?curid=415642" title="2018 ஆசிய விளையாட்டுப் போட்டிகளின் அட்டவணை">
2018 ஆசிய விளையாட்டுப் போட்டிகளின் அட்டவணை

2018 ஆசிய விளையாட்டுப் போட்டிகளின் அட்டவணை
<onlyinclude>
மூலம்

</onlyinclude>


</doc>
<doc id="415657" url="https://ta.wikipedia.org/wiki?curid=415657" title="வைத்தியநாதபுரம்">
வைத்தியநாதபுரம்

வைத்தியநாதபுரம் ஆண்டிக்குரும்பலூர் ஊராட்சியின் கீழுள்ள ஒரு சிற்றூராகும். தமிழ்நாட்டின் பெரம்பலூர் மாவட்டத்தில் உள்ள வேப்பூர் வட்டாரத்தில் இவ்வூர் அமைந்துள்ளது. குன்னம் சட்டமன்றத் தொகுதிக்கும் சிதம்பரம் மக்களவைத் தொகுதிக்கும் உட்பட்டதாகும்.



</doc>
<doc id="415659" url="https://ta.wikipedia.org/wiki?curid=415659" title="அசூர் (பெரம்பலூர்)">
அசூர் (பெரம்பலூர்)

அசூர் (பெரம்பலூர்) ஊராட்சி தமிழ்நாட்டின் பெரம்பலூர் மாவட்டத்தில் குன்னம் வட்டாரத்தில், வேப்பூர் ஊராட்சி ஒன்றியத்தில் அமைந்துள்ள ஒரு ஊராட்சி ஆகும். இது சிதம்பரம் மக்களவைத் தொகுதிக்கும் உட்பட்டதாகும்.

இவ்வூரில் அரசு உயர் நிலை பள்ளி அமைந்துள்ளது.

அசூர் சொக்கநாதர் கோயில் மிகபிரபலமான கோயிலாகும். 


</doc>
<doc id="415665" url="https://ta.wikipedia.org/wiki?curid=415665" title="மக்னீசியம் அசிட்டேட்டு">
மக்னீசியம் அசிட்டேட்டு

மக்னீசியம் அசிட்டேட்டு "(Magnesium acetate)" என்பது Mg(CHO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இம்மூலக்கூற்று வாய்ப்பாடு நீரிலி வடிவ மக்னீசியம் அசிட்டேட்டைக் குறிக்கிறது. நீரேற்று வடிவமானது மக்னீசியம் அசிட்டேட் நான்குநீரேற்று Mg(CHCOO) • 4HO. என்ற வாய்ப்பாட்டால் விவரிக்கப்படுகிறது. அசிட்டிக் அமிலத்தின் மக்னீசியம் உப்பாகக் கருதப்படும் இச்சேர்மத்தில் மக்னீசியம் 2+ என்ற ஆக்சிசனேற்ற நிலையில் உள்ளது . நீருறிஞ்சும் தன்மை கொண்ட மக்னீசியம் அசிட்டேட்டு சூடுபடுத்தினால் மக்னீசியம் ஆக்சைடாகச் சிதைவடைகிறது . பொதுவாக உயிரியல் வினைகளில் மக்னீசியத்தை வழங்கும் மூலமாக மக்னீசியம் அசிட்டேட்டு பயன்படுத்தப்படுகிறது .

மக்னீசியம் அசிட்டேட்டு வெண்மை நிறத்துடன் நீருறிஞ்சும் படிகங்களாகத் தோற்றமளிக்கிறது. முகரும் போது அசிட்டிக் அமிலத்தின் மணத்துடனும் நீரில் கரையக்கூடியதாகவும் உள்ளது. நீரிய கரைசலாக இருக்கும் போது மக்னீசியம் அசிட்டேட்டின் pH நடுநிலையின் விளிம்பில் காரத்தின் பக்கம் இருக்கிறது.

இது மிகத்தீவிர நீருறிஞ்சி என்பதால் தண்ணீரிலிருந்து விலக்கி வைத்து சேகரிக்கப்பட வேண்டும். மேலும் இது வலுவான ஆக்சிசனேற்றிகளுடன் சேர்த்து வைக்கவும் பொருத்தமற்றதாகக் கருதப்படுகிறது. அதனால் அவற்றுடனும் கலக்கப்படாமல் இதைத் தனித்துச் சேகரிக்க வேண்டும்.

மக்னீசியம் ஐதராக்சைடும் அசிட்டிக் அமிலமும் வினைபுரிவதால் மக்னீசியம் அசிட்டேட்டு உருவாகிறது 

20 சதவிகிதம் அசிட்டிக் அமில கரைசல் கொண்ட காய்ச்சி வடிகட்டிய தண்ணீரில் மக்னீசியம் கார்பனேட்டு தொங்கலாக நிற்கிறது 

உலர் பென்சீனில் கரைந்திருக்கும் அசிட்டிக் அமிலத்துடன் தனிமநிலை மக்னீசியம் வினைபுரியும்போது மக்னீசியம் அசிட்டேட்டு ஒரு வாயுவின் வெளியேற்றத்துடன் உருவாகிறது. பெரும்பாலும் இவ்வாயு ஐதரசன் வாயுவாக இருக்கும் 

1881 ஆம் ஆண்டில் சார்லசு கிளாமண்டு கிளாமண்டு கூடை ஒன்றை கண்டுபிடித்தார், இது முதன் முதலில் கண்டுபிடிக்கப்பட்ட பயனுள்ள வாயுக்கூடைகளில் ஒன்றாகும். இந்த கண்டுபிடிப்பில் பயன்படுத்தப்படும் வேதிப்பொருட்களில் மக்னீசியம் அசிடேட்டு, மக்னீசியம் ஐதராக்சைடு மற்றும் நீர் ஆகியவை உள்ளடங்கும். 

மக்னீசியம் அசிடேட்டு பொதுவாக மக்னீசிய மூலமாக அல்லது வேதியியல் பரிசோதனைகளில் அசிட்டேட்டு அயனியாகப் பயன்படுத்தப்படுகிறது. மக்னீசியம் அசிடேட்டு மற்றும் மக்னீசியம் நைட்ரேட்டு இரண்டையும் மூலக்கூற்று இயக்கவியல் தூண்டுதல்கள் மற்றும் பரப்பு இழுவிசை அளவீடுகள் ஆகியவற்றுக்குப் பயன்படுத்துதால் இதற்கு ஓர் எடுத்துக்காட்டு ஆகும். இப்பரிசோதனையில் மேற்பரப்பிற்கான நைட்ரேட்டு அயனிடன் ஒப்பிடுகையில் அசிட்டேட்டு அயனி வலுவான உறவைக் கொண்டிருந்ததாகவும் மற்றும் காற்று / திரவ இடைமுகத்திலிருந்து Mg2 + அயனி வலுவாக விலகி விடுவதாகவும் சோதனையை நிகழ்த்தியவர்கள் கண்டறிந்தனர். மேலும், நைட்ரேட்டு அயனிடன் ஒப்பிடுகையில் அசிட்டேட்டு அயனியுடன் மக்னீசியம் அயனி அதிக ஈர்ப்புடன் பிணைய முயல்வதையும் அவர்கள் கண்டறிந்தனர் . 

மெக்னீசியம் அசிடேட் மிகவும் பிரபலமான பயன்பாடுகளில் ஒன்று கால்சியம் மக்னீசியம் அசிடேட்டு (சி.எம்.ஏ) என்று அழைக்கப்படும் கலவையின் பயன்பாடு ஆகும். இது கால்சியம் அசிட்டேட்டு மற்றும் மெக்னீசியம் அசிடேட்டு ஆகியவற்றின் கலவையாகும். NaCl மற்றும் CaCl2 சேர்மங்களுக்கு மாற்றாக சுற்றுச்சூழலுக்கு அபாயமில்லாத சேர்மமாகக் இது கருதப்படுகிறது. சக்திவாய்ந்த SO2, NOx வாயுக்களுக்கு மாற்றாகவும் கால்சியம் மக்னீசியம் அசிட்டேட்டு பயன்படுகிறது. மற்றும் நிலக்கரி எரிப்பு முறைகளில் நச்சு துகள்களின் உமிழ்வை கட்டுப்படுத்த்தும் முகவராகவும் அமில மழைகளை குறைக்கிறது. 
பிரைமேசு நொதியில் இணக்கமான மாற்றத்தை மக்னீசியம் அசிட்டேட்டு தோற்றுவிப்பதாக அறியப்படுகிறது. இச்சோதனையில் Mg(OAc)2, MnCl2, CaCl2, NaOAc, LiCl, MgSO4 மற்றும் MgCl2 ஆகிய அனைத்து சேர்மங்களும் பயன்படுத்தப்பட்டு ஒப்பிடப்பட்டன. மற்ற சேர்மங்களைக் காட்டிலும் பிரைமேசு நொதியுடன் மக்னீசியம் அசிட்டேட்டு மிகச்சிறந்த இணக்கத்தைக் கொண்டிருப்பதாக கண்டுபிடிக்கப்பட்டது .

மக்னீசியம் அசிட்டேட்டை ஐதரசன் பெராக்சைடுடன் சேர்த்து பயன்படுத்தினால் இக்கலவை ஒரு பாக்டீரியா கொல்லியாகச் செயல்படுகிறது.
கரிமச் சேர்மங்களை சாம்பலாக்கி அதில் அதிக அல்லது குறைந்த அளவு இடம்பெறுள்ள புளோரினை பகுப்பாய்வு செய்யும் செயல்முறையில் மக்னீசியம் அசிட்டேட்டு மிக்க பயன் தருவதாக உள்ளது.

மக்னீசியம் அசிடேட்டு பயன்படுத்துவதற்கு ஒரு பாதுகாப்பான சேர்மமாகும். சுழியம் என்ற எண்மதிப்பை உடல்நல அபாய மதிப்பீட்டு எண்ணாக இதற்கு வழங்கியுள்ளார்கள். இருப்பினும் மம்னீசியம் அசிட்டேட்டைப் பயன்படுத்தும்போது எப்போதும் கையுறைகளும் பாதுகாப்பு கண்ணாடிகளும் அணிவது அவசியம் எனப் பரிந்துரைக்கப்படுகிறது. கண், தோல், உணவுப்பாதை உறுப்புகள், நுரையீரல் போன்ற உறுப்புகளில் படநேர்ந்தால் அப்பகுதிகளில் எரிச்சலும் தீங்கும் உண்டாகும்.


</doc>
<doc id="415667" url="https://ta.wikipedia.org/wiki?curid=415667" title="அக்சாயிட்டு">
அக்சாயிட்டு

அக்சாயிட்டு "(Aksaite)" என்பது (Mg<nowiki>[</nowiki>BO(OH)]·2HO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இக்கனிமம் கசக்கித்தான் நாட்டில் கிடைக்கிறது. 

அக்சாய் என்ற இடத்தில் கண்டறியப்பட்டதால் இக்கனிமத்திற்கு அக்சாயிட்டு என்ற பெயர் சூட்டப்பட்டது.
1963 ஆம் ஆண்டு மேற்கு கசக்கித்தான் நாட்டிலுள்ள அக்-சாய் என்ற சமவெளியில் இக்கனிமம் கண்டறியப்பட்டது. 


</doc>
<doc id="415671" url="https://ta.wikipedia.org/wiki?curid=415671" title="ஜென்னி கிரீன்">
ஜென்னி கிரீன்

ஜென்னி கிரீன் "(Jenny Greene)" (பிறப்பு: அக்தோபர் 9, 1978) ஓர் அமெரிக்க வானியற்பியலாளரும் பிரின்சுடன் பல்கலைக்கழகப் பேராசிரியரும் ஆவார். இவர் தனது மீப்பொருண்மைக் கருந்துளைகளுக்கும் அவை அமைந்த பால்வெளிகளின் ஆய்வுக்கும் பெயர்பெற்றவர்.

கிரீன் 2000 இல் வானியலிலும் இயற்பியலிலும் யேல் பல்கலைக்கழகத்தில் இருந்து இளம் அறிவியல் பட்டம் பெற்றார். பிறகு இவர் வானியலில் முனைவர் பட்ட ஆய்வுக்கு ஆர்வார்டு பல்கலைக்கழகத்தில் சேர்ந்தார். இவரது முனைவர் பட்ட ஆய்வுரை "கருந்துளைகளின் வளர்ச்சி: முற்பாழ்மை வித்துகளில் இருந்து களச் சூழலாக்கம் வரை (The Growth of Black Holes: From Primordial Seeds to Local Demographics)" என்பதாகும். பிரின்சுடனில் முதுமுனைவர் ஆய்வுநல்கை பெற்றதும், ஆசுட்டினில் உள்ள யூ டியில் (UT Austin) ஓராண்டு வானியல் உதவிப் பேராசிரியராக இருந்தர். பீனர் 2011 இல் இருந்து வானியற்பியல் உதவிப் பேரசிரியராகப் பிரின்சுடனில் இருந்துவருகிறார்.

இவரது ஆராய்ச்சி ஆர்வங்கள் கருந்துளைகளின் பொருண்மைகளை அளத்தல், மீப்பொருண்மைக் கருந்துளைகளுக்கும் தன் பால்வெளிகளூக்கும் உள்ள உறவு, பால்வெளிக் கருக்களின் விண்மீன், வளிம இயங்கியல், பால்வெளிக் கொத்துகளின் ஒளிவிரவல் ஆகியன் அடங்கும்.

இவர் பிரின்சுடன் பல்கலைக்கழகத்தின் சிறைக் க்ல்விபயிற்ரல் குழுவின் தலைமையேற்றுவருகிறார்.



</doc>
<doc id="415678" url="https://ta.wikipedia.org/wiki?curid=415678" title="அலார்சைட்டு">
அலார்சைட்டு

அலார்சைட்டு "(Alarsite)" என்பது AlAsO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமம் ஆகும். இக்கனிமம் அலுமினியமும் ஆர்சனேட்டும் கலந்த கனிமமாகக் கருதப்படுகிறது. இக்கனிமங்களின் உட்கூறுகளை அடிப்படையாகக் கொண்டே பெயர் வருவிக்கப்பட்டுள்ளது. நொறுங்கக் கூடியதாகவும் நிறைவுறா படிக முகப்பும் கொண்ட மணிகளாக முக்கோணச் சீர்மையில் அலார்சைட்டு தோன்றுகிறது. 5 முதல் 5.5 என்ற மோவின் கடினத்தன்மை மதிப்பும் 3.32 என்ற ஒப்படர்த்தியும் கொண்டதாக இக்கனிமம் உள்ளது.நிறமற்றும் வெளிர் மஞ்சள் சாயலும் கொண்டு பகுதியாக ஒளி உமிழக்கூடிய பண்பைக் கொண்டுள்ளது. கண்ணாடி போன்ற பளபளப்பு கொண்ட இக்கனிமம் ஓரச்சு (+) உடன் ஒளிவிலகல் குறிப்பெண் nω = 1.596 மற்றும் nε = 1.608 அளவுகளை பெற்றுள்ளது.

உருசியாவின் தூரக்கிழக்கு பிரதேசம், கம்சாத்கா பிரதேசம், டோல்பாச்சிக் எரிமலையில் உள்ள நீராவித் துளைகள் போன்ற இடங்களில் காணப்பட்டதாகத் தெரிவிக்கப்படுகிறது.பெதோட்டோவைட்டு, கிளியுசெவ்சிகைட்டு, லாமெரைட்டு, நபோகோயிட், அட்லாசோவைட்டு, லேங்பெய்னைட்டு, ஏமடைட்டு மற்றும் டெனோரைட்டு போன்ற கனிமங்களுடன் கலந்தும் அலார்சைட்டு காணப்படுகிறது. 


</doc>
<doc id="415679" url="https://ta.wikipedia.org/wiki?curid=415679" title="நியா இமாரா">
நியா இமாரா

நியா இமாரா "(Nia Imara)" ஓர் அமெரிக்க வானியற்பியலாளரும் கலைஞரும் ஆவார். இவர் பெர்க்கேலி கலிபோர்னியா பல்கலைக்கழகத்தில் இயற்பியலில் முனைவர் பட்டம் பெற்ற முதல் ஆப்பிரிக்க அமெரிக்கப் பெண்மணியாவார்.

இவர் சான்பிரான்சிசுகோ வளைகுடாப் பகுதியில் வளர்ந்தார். இவர் கென்யான் கல்லூரியில் சேர்ந்து கணிதவியலிலும் இயற்பியலிலும் இளவல் பட்டம் பெற்றார். இவர் பட்ட மேற்படிப்புக்காக பெர்க்கேலி கலிபோர்னியா பல்கலைக்கழகம் சென்றார். இவர் அங்கு 2010 இல் முனைவர் பட்டம் பெற்றார். அப்பல்கலைக்கழகத்தில் முனைவர் பட்டத்தை வானியற்பியலில் பெற்ற முதல் ஆப்பிரிக்க அமெரிக்கப் பெண்மணி இவரே ஆவார். இவரது முனைவர் பட்ட ஆய்வுரை "பெருமூலக்கூற்று முகில்களின் உருவாக்கமும் படிமலர்ச்சியும் (The Formation and Evolution of Giant Molecular Clouds)" என்பதாகும்.

ஆர்வார்டு பல்கலைக்கழகத்தின் "வருங்காலப் புலத் தலைவர்கள்" நிகழ்ச்சியின் முதல் முதுமுனைவர் பட்ட ஆய்வாளரானார். இவர் 2017 இல் ஆர்வார்டு சுமித்சோனிய வானியற்பியல் மையத்தில் ஜான் ஆர்வார்டு தகைமை அறிவியல் ஆய்வாளராக அமர்த்தப்பட்டார். இவர் பால்வெளிப் பொருண்மையையும் உருவாக்க வீதங்களையும் தூசு வெப்பநிலைகளையும் இணைக்கும் கணிதவியல் படிமத்தை உருவாக்கினார்.

இமாரா திரைச்சீலை நெய்வன ஓவியர். இவர் 2014 இல் முதல் காதல் எனும் சொந்தக் கலைக் காட்சியரங்கினைத் திறந்தார். இவர் ஓக்லாந்தில் 2015 இல் பல தொடர்கலைக்காட்சிகளை நடத்தி, அதனால் ஓக்லாந்துக் குடும்பங்களில் நிகழ்ந்த பாலினச் சமமை மேம்பாட்டை ஆய்வு செய்தார்.
இவர் பாலின மேம்பாட்டுக்காகவும் ஆண்-பெண் பொதுக் கல்விக்காகவும் பாடுபட்டவர்.


</doc>
<doc id="415697" url="https://ta.wikipedia.org/wiki?curid=415697" title="கிறித்தைன் ஜோன்சு போர்மன்">
கிறித்தைன் ஜோன்சு போர்மன்

கிறித்தைன் ஜோன்சு போர்மன் "(Christine Jones Forman)" சுமித்சோனிய வானியற்பியல் மையத்தின் முதுநிலை வானியற்பியலாளர் ஆவார். இவர் நடப்பு அமெரிக்க வானியல் கழகத் தலைவரும் புடவி கமுக்கங்கள் அறிதல் கூட்டிணைய இயக்குநரும் ஆவார்.

இவர் உயர்நிலைப் பள்ளியில் உரோசு கணிதவியல் நிகழ்ச்சியிலும் உயர்நிலைப் பள்ளியின் தகுதிவாய்ந்த மாணவருக்கன ஆர்னால்டு உரோசு கோடைக் கணிதவியல் நிகழ்ச்சியிலும் கலந்துகொண்டார். இவர் ஓகியோ மேற்கு கரோல்டன் உயர்நிலைப் பள்ளியில் தன் பள்ளிக் கல்வியை முடித்தார். பின்னர் மசாசூசட்டில் இருந்த கேம்பிரிட்ஜில் சேர்ந்து இங்கு இவர் ஆர்வார்டு பல்கலைக்கழகத்தில் இருந்து வானியற்பியலில் மூன்று பட்டங்களைப் பெற்றார்: இவற்ரில் இளங்கலைப் பட்டத்தை 1971 இலும் முதுகலைப் பட்டத்தை 1972 இலும் முனைவர் பட்டத்தை 1974 இலும் பெற்றார். இவர் மாணவராக இருந்தபோது வானியற்பியல் மையத்தில் முதுமுனைவர் ஆய்வாளராகவும் ஆர்வார்டு இளநிலை ஆய்வாளராகவும் விளங்கியுள்ளார்.

இவர் 1973 இல் இருந்து சுமித்சோனிய வாணியற்பியல் நோக்கீட்டகத்தில் வானியற்பியலாளராக இருந்தார். இதற்கு முன் 1990 முதல் 2010 வரைசந்திதிரா அளவீட்டுக் குழுவில் பணிபுரிந்தார்.இவர் 2010 இல் புடவி கமுக்கங்கள் அறியும் கூட்டிணையத்தின் இயக்குநராக அமர்த்தப்பட்டார். மேலும், சுமித்சோனிய நிறுவனத்தின் செயல்நெறிமுறைத் திட்ட நான்கு அறைகூவல்கள் கூட்டிணைய நான்கு இயக்குநரில் ஒருவராகவும் அமர்த்தப்பட்டார்.

இவரும் இவரது கணவர் வில்லியம் ஆர். போர்மனும் புரூனோ உரோசி பரிசை முதன்முதலாகப் பெற்றனர். இப்பரிசு ஒவ்வோராண்டும் அமெரிக்க வானியல் கழகத்தால் " உயர் ஆற்ரல் வானியற்பியலில் கணிசமான பங்களைப்பை ஆற்றியவருக்கு குறிப்பாக மிக அண்மை முன்முனைவுப் பணிக்கு வழங்கப்படுகிறது."இவர்கள் இருவரும் "தொடக்கநிலைப் பால்வெளிகளின் of X-கதிர் உமிழ்வு ஆய்வில் நிகழ்த்திய முன்னோடி பணிகளுக்காக" 500 டாலர் பணமுடிப்பும் சான்றிதழும் பெற்றனர்.

இவர் 2013 இல் சுமித்சோனிய நிறுவனத்தின் செயலாளரின் தகவுறு ஆராய்ச்சி விரிவுரைத் தகைமை 14 ஆம் விருதைப் பெற்றார்.

இவர் வானியற்பியலாளராகிய பில் போர்மனை மணந்தார். இவர்களுக்கு ஜூலியா, டேனியல், மிராண்டா என மூன்று குழந்தைகள் உண்டு.


</doc>
<doc id="415698" url="https://ta.wikipedia.org/wiki?curid=415698" title="சர்பானி பாசு">
சர்பானி பாசு

சர்பானி பாசு "(Sarbani Basu)" ஓர் இந்திய வானியற்பியலாளரும் யேல் பல்கலைக்கழகப் பேராசிரியரும் ஆவார். இவர் பல்கலைக்கழகங்களின் வானியல் ஆராய்ச்சிக் கழகக் குழும இயக்குநர்களில் ஒருவராவார். இவர் அமெரிக்க அறிவியல் மேம்பாட்டுக் கழக ஆய்வுறுப்பினர் ஆவார்.

பாசு 1986 இல் சென்னை பல்கலைக்கழகத்தில் தன் இளவல் பட்டம் பெற்றுள்ளார். இவர் தன் பட்டமேற் படிப்பை பூனே சாவித்திரிபாய் பூலே பல்கலைக்கழகத்திலும் மும்பை பல்கலைக்கழகத்திலும் முடித்துள்ளார். இவர் முனைவர் பட்டத்தை 1993 இல் பெற்றுள்ளார்.

இவர் ஆர்கசு பல்கலைக்கழகத்தில் சேரும் முன் இலண்டன் அரசி மேரி பல்கலைக்கழகத்தில் 1993 இல் முதுமுனைவர் ஆய்வாளராகச் சேர்ந்துள்ளார். இவர் 1996 இல் இந்திய வானியல் கழகத்தின் எம். கே. வைணு பாப்பு பொற்பதக்கத்தைப் பெற்றார். இவர் 1997 இல் பிரின்சுடன் பல்கலைக்கழகத்தில் உயராய்வு நிறுவன உறுப்பினராகச் சேர்ந்தார். இவர் 2000 இல் யேல் பல்கலைக்கழகத்தில் உதவிப் பேராசிரியராகச் சேர்ந்து 2005 இல் பேராசிரியர் ஆனார்.இவர் 2002 இல் கெல்மன் குடும்ப்ப் புல உறுப்பினர் ஆய்வுநல்கையை வென்றார். இவர் சூரியக் கட்டமைப்பிலும் இயங்கியலிலும் ஆர்வம் கொண்டவர். இதற்கு இவர் உடுக்கண அலைவுகளைப் பயன்படுத்துகிறார். சூரிய நடுக்கத் தலைக்கீழாக்கங்களைக் கண்காணித்து சூரியனுக்குள் நிகழும் செயல்முறைகளைத் தீர்மானிக்கிறார். இவர் ஒரு நூலில் சூரிய நடுக்கவியல் எனும் இயலை எழுதியுள்ளர். பாசு 200 அளவுக்கும் மேற்பட்ட சம வல்லுனர் மீள்பார்வையிட்ட ஆய்வுக் கட்டுரைகளை அறிவியல் ஆய்விதழ்களில் வெளியிட்டுள்ளார். இவரது உயர் சான்று சுட்டெண் 82 ஆகும்.

பாசு 2015 இல் அமெரிக்க அறிவியல் மேம்பாட்டுக் கழக ஆய்வுறுப்பினராகத் தேர்வனார். இவர் 2017 இல் வில்லியம் சாளினுடன் இணைந்து "" வான் நடுக்கத் தரவு பகுப்பய்வு அடிப்படைகளும் நுட்பங்களும்"" எனும் கட்டுரையை வெளியிட்டார். இவர் அமெரிக்க வானியல் கழகத்தின் ஜார்ஜ் எல்லேரி ஏல் பரிசைச் சூரிய அகக் கட்டமைப்பு ஆய்வுப் பங்களிப்புகளுக்காக 2018 இல் பெற்றார். இவர் வர்ஜீனியாவில் நடந்த மூன்றாண்டுக்கு ஒருமுறை புவி-சூரியன் மாநாட்டின் விருதைப் பெற்றுள்ளார். இவர் பள்ளிகளுக்குச் சென்று தன் ஆராய்ச்சியைப் பற்றி இளைஞரோடு விவாதிக்கிறார்.


</doc>
<doc id="415713" url="https://ta.wikipedia.org/wiki?curid=415713" title="ஒஸ்கார் சலெமர்">
ஒஸ்கார் சலெமர்

ஒஸ்கார் சலெமர் Oskar Schlemmer (பிறப்பு 4 செப்டம்பர் 1888 - இறப்பு 13 ஏப்ரல் 1943) என்பவர் ஒரு புகழ்பெற்ற ஜெர்மானிய ஓவியர், சிற்பி, வடிவமைப்பாளர் மற்றும் பாஹாஸ் பள்ளியில் நடனப் பயிற்சியாளர். 1923 ஆம் ஆண்டில் பாஹாஸ் பயிற்சி பள்ளியில் சிற்ப வடிவமைப்பில் மாஸ்டராக வேலை செய்தார். அப்போது தான் தனது புகழ்பெற்ற படைப்பான டிரியாடிசஸ் பாலட் என்பதை உருவாக்கினார். இதில் தற்கால புகழ்பெற்ற நடிகர்களை வடிவியல் சார்ந்த குறியீடுகளை கொண்டதாக அவர்களின் உடலமைப்பை உருவாக்கியிருப்பார். இதை அவர் "வடிவம் மற்றும் நிறத்தின் தொகுப்பு" என்றழைத்தார்.


</doc>
<doc id="415732" url="https://ta.wikipedia.org/wiki?curid=415732" title="கருங்கழுத்துப் பாறு">
கருங்கழுத்துப் பாறு

கருங்கழுத்துப் பாறு (Indian vulture ("Gyps indicus") என்பது இந்தியா, பாக்கித்தான், நேபாளத்தைச் சேர்ந்த பழைய உலக கழுகு ஆகும். இது டைக்ளோஃபீனாக் நச்சினால் ஏற்படுத் சிறுநீரக செயலிழப்பு காரணமாக பெரும் அழிவுக்கு ஆளாகி, மிக அருகிய இனமாக செம்பட்டியலில் இடம்பெற்றுள்ளது. இந்த இனப் பறவைகளானது முதன்மையாக மத்திய மற்றும் தீபகற்ப இந்தியாவின் மலைப்பகுதிகளில் காணப்படுகிறது.  வடக்குப் பகுதியில் இருந்த ஒரு பறவை இனமானது (ஸ்லண்டர் பில்டு வல்சர்) இந்தப் பறவையின் ஒரு துணையினமாக கருதப்பட்டு வந்தது, இவை இரண்டையும் சேர்த்து லாங் பில்டு வல்சர் (long-billed vulture) என்று அழைக்கப்பட்டு வந்தத நிலையில்.   தற்போது இவை இரண்டும் வெவ்வேறு தனி இனங்களாக கருதப்படுகின்றன.


</doc>
<doc id="415738" url="https://ta.wikipedia.org/wiki?curid=415738" title="அஜய் மணிக்ராவ் கான்வில்கர்">
அஜய் மணிக்ராவ் கான்வில்கர்

அஜய் மணிக்ராவ் கான்வில்கர் ( Ajay Manikrao Khanwilkar 30, சூலை 1957) என்பவர் இந்திய உச்சமன்ற நீதிபதி ஆவார். 2016 மே மாதம் 13 முதல் இப்பதவியை வகித்து வருகிறார். 

மும்பை கீழமை நீதி மன்றங்களிலும் உயர்நீதிமன்றத்திலும் வழக்குரைஞராகப் பணியாற்றினார். 1982 பிப்பிரவரி 10 இல் முதன் முதலாக வழக்குரைஞராகப் பதிவு செய்து கொண்டார். குடிமையியல், குற்றவியல், அரசியல் சட்ட சம்பந்தமான வழக்குகளில் தம் பணிகளை ஆற்றினார்.

மும்பை உயர்நீதி மன்றத்தில் 2002 எப்பிரல் 8 இல் நிலையான நீதிபதி ஆனார். பிறகு 2013 ஏப்பிரல் 4இல் இமாச்சல பிரதேச உயர்நிதிமன்ற முதன்மை நீதிபதியாகவும் 2013 நவம்பர் 24 இல் மத்தியப் பிரதேச உயர்நீதிமன்ற முதன்மை நீதிபதியாகவும் ஆனார். 


</doc>
<doc id="415742" url="https://ta.wikipedia.org/wiki?curid=415742" title="கூகுள் பே">
கூகுள் பே

கூகுள் பே (Google Pay) என்பது கூகுள் நிறுவனம் உருவாக்கிய ஒரு எண்ணிம பணப்பை ஆகும். செல்லிடத் தொலைபேசி , ஆண்ட்ராய்டு, கைக் கணினி போன்ற கருவிகளின் வலைத்தளம் வழியாக பணம் செலுத்தவும் மற்றும் பொருட்களை வாங்குவதற்கும் இது பயன்படுகிறது. சனவரி 8,2018 இல் கூகுள் நிறுவனம் அதனுடைய பழைய பணம் செலுத்தும் முறைகளான "ஆண்ட்ராய் பே மற்றும் கூகுள் வாலட்" போன்றவற்றை ஒருங்கிணைத்து கூகுள் பே என அறிவித்தது. ஆண்ட்ராய்டு பே என்பது கூகுள் பே என பெயர் மாற்றம் செய்யப்பட்டது. மேலும் இது கூகிள் குரோமினுடைய தானாகவே நிரப்பிக் கொள்லும் வசதியையும் கொண்டுள்ளது.இந்தச் செயலியில் ஆண்ட்ராய்டு பே மற்றும் கூகுள் வாலட் போன்ற செயலிகளிலிருந்த பணம் செலுத்தும் மற்றும் பணம் பெறுவதற்கு வேண்டுதல் அனுப்புதல் ஆகிய வசதிகளும் இதில் உள்ளது.

அதிகாரப்பூர்வ வலைத்தளம்

</doc>
<doc id="415744" url="https://ta.wikipedia.org/wiki?curid=415744" title="கிளியூர் பெரம்பலூர் மாவட்டம்">
கிளியூர் பெரம்பலூர் மாவட்டம்

கிளியூர் அந்தூர் ஊராட்சிக்கு உட்பட்ட ஒரு கிராமமாகும், தமிழ்நாட்டின் பெரம்பலூர் மாவட்டத்தில் உள்ள வேப்பூர் ஊராட்சி ஒன்றியத்திற்குட்பட்டதாக இவ்வூர் அமைந்துள்ளது. 
இவ்வூர் குன்னம் சட்டமன்றத்திற்கும், சிதம்பரம் நாடாளுமன்றத்திற்க்கும் உட்பட்ட ஒரு ஊராகும். 


</doc>
<doc id="415745" url="https://ta.wikipedia.org/wiki?curid=415745" title="குன்னம் பெரம்பலூர் மாவட்டம்">
குன்னம் பெரம்பலூர் மாவட்டம்

குன்னம் ("Kunnam "), தமிழ்நாட்டின் பெரம்பலூர் மாவட்டத்தில் உள்ள வேப்பூர் வட்டாரத்தில் அமைந்துள்ளது. இவ்வூர் குன்னம் சட்டமன்றத் தொகுதிக்கும் , சிதம்பரம் மக்களவைத் தொகுதிக்கும் உட்பட்டதாகும்.தஞ்சாவூர் முதல் ஆத்தூரை இணைக்கும் தேசிய நெடுஞ்சாலை எண் 136 ல் அமைந்திருக்கும் இவ்வூரில் இவ்வாட்டார தாலுக்கா அலுவலகம் அமைந்துள்ளது. 

தஞ்சாவூர்,அரியலூர்,பெரம்பலூர்,ஜெயங்கொண்டம்,ஆத்தூர்,திருச்சி பகுதிகளுக்கு எல்லா நேரமும் பேருந்து வசதி உண்டு

அரியலூர் தொடருந்து நிலையம் மிக அருகாமையில் உள்ள தொடருந்து நிலையம் ஆகும். 12 கிலோமீட்டர் தொலைவு


</doc>
<doc id="415757" url="https://ta.wikipedia.org/wiki?curid=415757" title="மேற்கு திமோர்">
மேற்கு திமோர்

மேற்கு திமோர் (West Timor) () இந்தோனேசியாவின் மேற்கு பகுதியில் சுந்தா சிறு தீவுகள் கூட்டத்தில் அமைந்த நூசா தென்கரா மாகாணத்தில் அமைந்த திமோர் தீவின் மேற்கு பகுதியாகும். திமோர் தீவின் கிழக்குப் பகுதியான கிழக்கு திமோர், இந்தோனேசியாவிலிருந்து தனியாக பிரிந்து தனிநாடானது. மேற்கு திமோரின் தலைநகரமான குபாங் துறைமுக நகரத்தின் மக்கள்தொகை 4,00,000 மேல் ஆகும். . 1949 முதல் 1975 முடிய மேற்கு திமோரை இந்தோனேசியன் திமோர் எனப்பட்டது.

கிழக்கு திமோருக்கு சொந்தமான பாண்ட் மகாஸ்ஸார் மாவட்டம் இந்தோனேசியாவின் மேற்கு திமோரில் உள்ளது.

16,264 சதுர கிலோ மீட்டர் பரப்பளவு கொண்ட மேற்கு திமோர், கடல் மட்டட்திலிருந்து 2457 மீட்டர் உயரத்த்தில் முடீஸ் மலைச்சிகரம் மற்றும் 1600 மீட்டர் உயரத்தில் அமைந்த லக்கன் மலைச்சிகரம் உள்ளது.

மேற்கு திமோர் தீவின் முக்கிய மொழிகள் "தவான்" , "மரே" மற்றும் "டெத்துன்" ஆகும். 

கிழக்கு திமோர் தனி நாடு கோரி நடந்த கிளர்ச்சிகளில் பாதிக்கப்பட்டவர்கள் , 1998-2002 காலக்கட்டங்களில் மேற்கு திமோரை புகழிடமாக கொண்டனர்.

கிபி 1520 முதல் இந்தோனேசியாவின் திமோர் உள்ளிட்ட தீவுகளில் நெதர்லாந்து நாட்டினர் வணிக நிறுவனங்களை நிறுவினர். 1640ல் டச்சுக் கிழக்கிந்தியக் கம்பனியினர் திமோர் தீவில் இருந்த போர்த்துகேய வணிகர்களை வெளியேற்றி விட்டு தங்கள் மேலான்மையை நிலைநாட்டினர். கிபி 1799ல் டச்சுக் கிழக்கிந்தியக் கம்பனி கலக்கப்பட்டது. எனவே திமோர் தீவின் நிர்வாகம் இடாச்சுப் பேரரசின் நேரடிக் கட்டுப்பாட்டில் சென்றது.

இறுதியாக மேற்கு திமோர் மற்றும் கிழக்கு திமோருக்கும் இருந்த எல்லைப்பிரச்சனை நெதர்லாந்து மற்றும் போர்த்துகல் நாடுகளுக்கு இடையே 1859 மற்றும் 1893 ஆண்டுகளில் ஏற்பட்ட உடன்படிக்கை மூலம், 1914ம் ஆண்டில் முடிவிற்கு வந்ததது. மேற்கு திமோர், டச்சு நாட்டு முகவரின் கட்டுப்பாட்டில் வந்தது.

இரண்டாம் உலகப் போரின் போது, 1942ம் ஆண்டின் துவக்கத்த்தில், ஜப்பான் படைகள் திமோர் தீவை கைப்பற்றியது. இந்தோனேசியாவின் விடுதலைக்குப் பின்னர் மேற்கு திமோர், நூசா தென்கரா மாகாணத்தில் ஒரு பகுதியாக விளங்குகிறது. 

இந்தோனேசியாவின் சுந்தா சிறு தீவுகள் கூட்டத்தில் அமைந்த திமோர் தீவில், 16264.78 சதுர கிலோ மீட்டர் பரப்பளவு கொண்ட மேற்கு திமோர், கிழக்கு திமோர் நாட்டின் மேற்கில் உள்ளது. கிழக்கு திமோருக்கு சொந்தமான பாண்ட் மகாஸ்ஸார் மாவட்டம் இந்தோனேசியாவின் மேற்கு திமோரில் உள்ளது. 

மேற்கு திமோர் மக்களில் 56% உரோமன் கத்தோலிக்க சமயத்தையும், 35% சீர்திருத்தத் திருச்சபையையும் மற்றும் 8% இசுலாம் சமயத்தையும் பின்பற்றுகின்றனர். .

தீவுப் பகுதியான மேற்கு திமோரில் வேலை வாய்ப்பின்மை 2.39% ஆகவுள்ளது. .2012 கணக்கெடுப்பின்படி 30% மக்கள் வறுமைக் கோட்டிற்கு கீழ் உள்ளனர். சோளம், நெல், காபி, பழத்தோட்டம், முக்கிய வேளாண் பயிர்க்ள் ஆகும். சங்தன மரம், தைல மரம், மூங்கில், தேக்கு, ரோஸ் வுட் போன்ற கட்டிடங்கள் மற்றும் தளவாடச் சாமன்களுக்கு பயன்படும் மரங்கள் வளர்க்கப்படுகிறது.



</doc>
<doc id="415760" url="https://ta.wikipedia.org/wiki?curid=415760" title="வாசிலிகி கலோகரா">
வாசிலிகி கலோகரா

வாசிலிகி கலோகரா "(Vassiliki Kalogera)" ஒரு கிரேக்க வானியற்பியலாளர் ஆவார். இவர் வடமேற்கு பலகலைக்கழகத்தின் பேராசிரியர் ஆவார். இவர் வானியற்பியல் பலதுறைத் தேட்ட, ஆராய்ச்சி மைய (சீரா- CIERA) இயக்குநர் ஆவார். இவர் 2015 இல் ஈர்ப்பு அலைகளை நோக்கிய லிகோ (LIGO ) கூட்டமைப்பின் உறுப்பினர் ஆவார். 

இவர் ஈர்ப்பு அலைகள், செறிந்த இரும வான்பொருள்கள் X-கதிர்கள் உமிழ்வு, நொதுமி இரும விண்மீன்களின் இணைவு ஆகிய ஆய்வுகளில் முன்னணிக் கோட்பாட்டாளர் ஆவார்.

இவர் 1992 இல் தெசலோனிகி பல்கலைக்கழகத்தில் இயற்பியலில் இளவல் பட்டம் பெற்றார். இவர் உர்பானா சாம்பைனில் உள்ள இல்லினாயிசு பல்கலைக்கழக பட்டமேற்படிப்புப் பள்ளியில் சேர்ந்து 1997 இல் வானியலில் முனைவர் பட்டம் பெற்றார். 
இவர் ஆர்வார்டு சுமித்சோனிய வானியற்பியல் மையத்தில் CfA முதுமுனைவர் ஆய்வாளராகச் சேர்ந்தார்; இவர் 2000 இல் கிளே ஆய்வுநல்கையையும் பெற்றார். இவர் 2001 இல் வடமேற்கு பல்கலைக்கழக இயற்பியல், வானியல் துறையில் புல உறுப்பினராகச் சேர்ந்தார்.

இவர் 2002 இல் அமெரிக்க வானியல் கழகத்தின் ஆன்னி ஜம்ப் கெனான் வானியல் விருது வழங்கப்பட்டது. இது முதுமுனைவர் ஆய்வில் தன்னிகரற்ற சாதனை படைத்த பெண்களுக்கு வழங்கப்படுகிறது.

இவர் 2008 இல் இவரது செறிந்த இரும வான்பொருள்களின் படிமர்ச்சியும் அறுதி முடிவும் சார்ந்த ஆய்வுக்காக அமெரிக்க இயற்பியல் கழகத்தின் மரியா கோயப்பர்ட் மேயர் விருது வழங்கப்பட்டது.

இவருக்கு 2016 இல் செறிந்த இரும வான்பொருள்கள் உமிழும் மின்காந்த, ஈர்ப்பு அலைக் கதிர்வீச்சுகளின் ஆய்வுப் பங்களிப்புகளுக்காக அமெரிக்க இயற்பியல் கழகத்தின் ஏன்சு பெத்தே பரிசு வழங்கப்பட்டது.

இவர் 2018இல் இவரது வானியற்பியல் அமைப்புகளாகிய கருந்த்ளை, நொதுமி விண்மீன்கள், வெண்குறுமீன்கள் ஆய்வுக்காக வானியற்பியலுக்கான தான்னீ கைன்மன் பரிசு வழங்கப்பட்டது.

கலோகரா பெரும்பொது அளக்கைத் தொலைநோக்கி குழுமத்தில் பணிபுரிகிறார்.
இவர் 2018 மே மாதம் அமெரிக்கத் தேசிய அறிவியல் கலவிக்கழகத்துக்குத் தேர்வானார்.

இவர் வடமேற்கு பல்கலைக்கழகத்தின் இயற்பியல், வானியல் துறையில் ஈ. ஓ. ஏவன் கட்டில் பேராசிரியராக உள்ளார். இவர் வானியற்பியல் பல்துறை தேட்டம், ஆராய்ச்சி மையத்தின் (CIERA) இயக்குநராகப் பணிபுரிகிறார். இவரது அண்மைய ஆராய்ச்சி கோட்பாட்டு வானியற்பியலில் லிகோ கண்டுபிடிக்கும் ஈர்ப்பு அலைகள், X-கதிர் இரும விண்மீன்களின் படிம உருவாக்கம், பெரும்பொது அளக்கைத் தொலைநோக்கி, மீவிண்மீன் வெடிப்புகளின் முன்வாயில்களை முற்கணித்தல் ஆகிய ஆய்வுகளில் ஈடுபடுகிறார்.


</doc>
<doc id="415765" url="https://ta.wikipedia.org/wiki?curid=415765" title="அராடைட்டு">
அராடைட்டு

அராடைட்டு "(Aradite)" என்பது BaCa[(SiO)(VO)](VO)F என்ற மூலக்கூற்று வாய்ப்பாட்டால் விவரிக்கப்படும் மிகவும் அரிய ஒரு கனிமமாகும் . அராடைட்டும் அதனுடைய பாசுபரசை ஒத்த அமைப்புக் கனிமமான சாடோவைட்டும் ஆட்ரூரிம் என்ற நிலவியல் தோற்றத்தினை உருவாக்கும் செயல்முறையில் , பரலவாசு எனப்படும் வெப்பவெளியுரு மாற்றத்தினால் உருவாகும் பாறை வகைகளில் காணப்படுகின்றன. இவ்விரண்டு கனிமங்களும் நாபிமுசாயிட்டு கனிமத்தின் கட்டமைப்பை ஒத்த கட்டமைப்பைப் பெற்றுள்ளன. இம்மூன்று கனிமங்களின் கட்டமைப்பும் ஏட்ரூரைட்டின் கட்டமைப்புடன் தொடர்பு கொண்டுள்ளன .


</doc>
<doc id="415773" url="https://ta.wikipedia.org/wiki?curid=415773" title="முக்குளோரோ அசிட்டைல் குளோரைடு">
முக்குளோரோ அசிட்டைல் குளோரைடு

முக்குளோரோ அசிட்டைல் குளோரைடு "(Trichloroacetyl chloride)" என்பது CClO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதை டிரைகுளோரோ அசிட்டைல் குளோரைடு என்ற பெயராலும் அழைக்கலாம். முக்குளோரோ அசிட்டிக் அமிலத்தினுடைய அசைல் குளோரைடு முக்குளோரோ அசிட்டைல் குளோரைடு என்று கருதப்படுகிறது. செயலூக்கப்பட்ட கல்கரி முன்னிலையில் குளோரினுடன் அசிட்டைல் குளோரைடு அல்லது அசிட்டால்டிகைடு சேர்த்து இச்சேர்மம் தயாரிக்கப்படுகிறது. தாவர பாதுகாப்பு சேர்மங்களிலும் மருந்துவகைப் பொருட்கள் தயாரிப்பிலும் முக்குளோரோ அசிட்டைல் குளோரைடு பயன்படுத்தப்படுகிறது. 


</doc>
<doc id="415776" url="https://ta.wikipedia.org/wiki?curid=415776" title="1,2-ஈரையோடோயீத்தேன்">
1,2-ஈரையோடோயீத்தேன்

1,2-ஈரையோடோயீத்தேன் "(1,2-Diiodoethane)" என்பது CHI என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். இதை 1,2-டை அயோடோ ஈத்தேன் என்ற பெயராலும் அழைக்கலாம்.
சமாரியம்(II) அயோடைடு அல்லது நான்கைதரோபியூரானில் உள்ள இட்டெர்பியம்(II) அயோடைடு தயாரிக்கும் கரிமத் தொகுப்பு வினைகளில் 1,2-ஈரையோடோயீத்தேன் பொதுவாகப் பயன்படுத்தப்படுகிறது

அணுப்பொருண்மை நிற மாலையியலில், 1,2- ஈரையோடோயீத்தேன் ஐந்து பிரதானமான உச்சிகளை வெளிப்படுத்துகிறது. இதில் தாழ் உச்சியை 155 அணு நிறமாலையில் வெளிப்படுத்துகிறது. 126 கிராம்/மோல் ஓர் அயோடைடு மூலக்கூறு இழக்கப்படுவதை இது குறிக்கிறது. 

எத்தீனை அறை வெப்பநிலையில் தூய்மையான அயோடின் கரைசலில் குமிழ்த்தல் செய்வதால் 1,2- ஈரையோடோயீத்தேன் உருவாகிறது.


</doc>
<doc id="415778" url="https://ta.wikipedia.org/wiki?curid=415778" title="தண்டையார்பேட்டை வட்டம்">
தண்டையார்பேட்டை வட்டம்

தண்டையார்பேட்டை வட்டம், தமிழ்நாட்டின் சென்னை மாவட்டத்தின் 10 வருவாய் வட்டங்களில் ஒன்றாகும். வட சென்னையில் இவ்வட்டம், தண்டையார்பேட்டை வருவாய் கோட்டத்தில் அமைந்த 5 வட்டங்களில் ஒன்று. இவ்வட்டத்தின் வட்டாட்சியர் அலுவலகம் தண்டையார்பேட்டையில் இயங்குகிறது.
தண்டையார்பேட்டை வட்டம், பழைய கோட்டை-தண்டையார்பேட்டை வட்டத்தின் பகுதிகளைக் கொண்டு டிசம்பர், 2013 அன்று நிறுவப்பட்டது. 

இந்த வட்டம் 4 உள்வட்டங்களும், 11 வருவாய் கிராமங்களும் கொண்டது. 


</doc>
<doc id="415779" url="https://ta.wikipedia.org/wiki?curid=415779" title="2-புரோமோ-1-குளோரோபுரோப்பேன்">
2-புரோமோ-1-குளோரோபுரோப்பேன்

2-புரோமோ-1-குளோரோபுரோப்பேன் "(2-Bromo-1-chloropropane)" என்பது CHBrCl என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். எளிய ஆல்க்கைல் ஆலைடான இச்சேர்மம் ஒரு நாற்தொகுதி மையத்தைக் கொண்டுள்ளது. எளிய வண்ணப்படிவுப் பிரிகை முறைகளின் ஆடியெதிர் வேற்றுரு தீர்மானங்களை இறுதி செய்வதில் 2-புரோமோ-1-குளோரோபுரோப்பேன் பயன்படுத்தப்படுகிறது. 


</doc>
<doc id="415781" url="https://ta.wikipedia.org/wiki?curid=415781" title="எழும்பூர் வட்டம்">
எழும்பூர் வட்டம்

எழும்பூர் வட்டம், தமிழ்நாட்டின் சென்னை மாவட்டத்தின் 10 வருவாய் வட்டங்களில் ஒன்றாகும். எழும்பூர் வருகோட்டத்தின் ஐந்து வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் எழும்பூரில் இயங்குகிறது.
எழும்பூர் வட்டம் 4 உள்வட்டங்களும், 4 வருவாய் கிராமங்களும் கொண்டது. 


</doc>
<doc id="415782" url="https://ta.wikipedia.org/wiki?curid=415782" title="கால்சியம் ஐதரைடு">
கால்சியம் ஐதரைடு

கால்சியம் ஐதரைடு "(Calcium hydride)" என்பது CaH என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். காரமண் உலோகத்தினுடைய ஐதரைடு சேர்மம் என்பதால் இதை ஒரு காரமண் ஐதரைடு என்று அழைக்கிறார்கள். தூய்மையான நிலையில் வெண்மை நிறத்துடனும் மாதிரிகளில் சாம்பல் நிறத்துடனும் காணப்படும் கால்சியம் ஐதரைடு தண்ணீருடன் தீவிரமாக வினைபுரிந்து ஐதரசன் வாயுவை வெளியிடுகிறது. எனவே இச்சேர்மத்தை ஓர் உலர்த்தும் முகவராக அல்லது ஓர் ஈரமுறிஞ்சியாக பயன்படுத்த இயலும். 
கால்சியம் ஐதரைடு உப்பைப் போன்ற கட்டமைப்பு கொண்ட ஓர் உப்புநீர் ஐதரைடு ஆகும். பெரிலியத்தை விட கனமான கார உலோகங்கள் மற்றும் காரமண் உலோகங்கள் அனைத்தும் உப்புநீர் ஐதரைடுகளாக உருவாகின்றன. சோடியம் ஐதரைடு நன்கு அறியப்பட்ட ஓர் உதாரணமாகும். இது சோடியம் குளோரைடின் மையக்கருத்தை ஒத்த கட்டமைப்பில் படிகமாகிறது. இவ்வினங்கள் யாவும் கரைப்பான்களில் கரையாது மற்றும் வினைபுரியாது. கால்சியம் ஐதரைடு PbCl2 கட்டமைப்பில் (காட்டுனைட்டு)

300 முதல் 400° செல்சியசு வெப்பநிலையில் 

Ti, V, Nb, Ta, மற்றும் U போன்ற தனிமங்களின் உலோக ஆக்சைடுகளை உலோகமாக ஒடுக்கும் முகவராக CaH2 பயன்படுகிறது. கால்சியம் உலோகமாக இது சிதைவடைந்து இச்செயல்முறையை CaH2 நிகழ்த்துகிறது :

ஐதரசன் உற்பத்தியில் கால்சியம் ஐதரைடு பயன்படுத்தப்படுகிறது. 1940 ஆம் ஆண்டுகளில் ஐதரோலித் என்ற வர்த்தகப் பெயரில் ஐதரசன் மூலமாக இச்சேர்மம் விற்பனைக்கு கிடைத்தது. 
'இச்சேர்மத்தின் வர்த்தகப் பெயர் ”ஐதரோலித்’’ ஆகும். அவசர காலங்களில் ஆகாயக் கப்பல்களில் கையடக்க ஐதரசன் மூலமாக இதைப் பயன்படுத்திக் கொள்ள முடியும். இப்பயன்பாட்டிற்கு இதுவோர் விலையுயர்ந்த முறையாகும்.'

அவ்வாறே, வேதியியல் பரிசோதனைகளுக்காக சிறிய அளவில் மீத்தூய ஐதரசனை உற்பத்தி செய்ய ஆய்வகங்களில் இது வழக்கமாக பயன்படுத்தப்படுகிறது. டீசல் எரிபொருளின் ஈரப்பதம், CaH உடன் சேர்க்கப்பட்டு வெளிவிடப்படும் ஐதரசன் மூலம் மதிப்பிடப்படுகிறது .

CaH தண்ணீருடன் ஈடுபடும் வினை கீழே தரப்பட்டுள்ளது:

H மற்றும் Ca(OH) ஆகிய நீராற்பகுப்பு விளைபொருட்கள் இரண்டும் உலர் கரைப்பானில் இருந்து ஏற்கனவே பிரிக்கப்பட்டுள்ளன. 

மூலக்கூற்று சல்லைடைகளுடன் ஒப்பிடுகையில் கால்சியம் ஐதரைடு ஒரு மிதமான ஈரமுலர்த்தியாகவே கருதப்படுகிறது. ஆனால் சோடியம் உலோகம் அல்லது சோடியம்-பொட்டாசியம் கலப்புலோகம் போன்ற ஈரமுலர்த்திகளைக் காட்டிலும் பயன்படுத்துவதற்கு பாதுகாப்பானது ஆகும். அமீன், பிரிடின் போன்ற காரக் கரைப்பான்களில் ஈரமுலர்த்தியாக கால்சியம் ஐதரைடு பரவலாகப் பயன்படுத்தப்படுகிறது. ஆல்ககால்களை உலர்த்துவதற்கும் இதைப் பயன்படுத்துகிறார்கள். CaH பயன்படுத்துவதில் சில இடர்பாடுகளும் உள்ளன:



அட்லாண்டிக் போரில், செருமன் நீர்மூழ்கிக் கப்பல்கள் போல்டு எனப்படும் ஒலிமாற்றுணர் வழிமாற்றிகளாக கால்சியம் ஐதரைடுகளை பயன்படுத்தின


</doc>
<doc id="415784" url="https://ta.wikipedia.org/wiki?curid=415784" title="மாம்பலம் வட்டம்">
மாம்பலம் வட்டம்

மாம்பலம் வட்டம், தமிழ்நாட்டின் சென்னை மாவட்டத்தின் 10 வருவாய் வட்டங்களில் ஒன்றாகும். எழும்பூர் வருகோட்டத்தின் ஐந்து வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் மாம்பலத்தில் இயங்குகிறது.
மாம்பலம் வட்டம் 4 உள்வட்டங்களும், 4 வருவாய் கிராமங்களும் கொண்டது. 


</doc>
<doc id="415785" url="https://ta.wikipedia.org/wiki?curid=415785" title="மயிலாப்பூர் வட்டம்">
மயிலாப்பூர் வட்டம்

மயிலாப்பூர் வட்டம், தமிழ்நாட்டின் சென்னை மாவட்டத்தின் 10 வருவாய் வட்டங்களில் ஒன்றாகும். எழும்பூர் வருவாய்கோட்டத்தின் ஐந்து வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் மயிலாப்பூரில் இயங்குகிறது.
மயிலாப்பூர் வட்டம் 4 உள்வட்டங்களும், 4 வருவாய் கிராமங்களும் கொண்டது. 


</doc>
<doc id="415787" url="https://ta.wikipedia.org/wiki?curid=415787" title="பெரம்பூர் வட்டம்">
பெரம்பூர் வட்டம்

பெரம்பூர் வட்டம், தமிழ்நாட்டின் சென்னை மாவட்டத்தின் 10 வருவாய் வட்டங்களில் ஒன்றாகும். தண்டையார்பேட்டை வருகோட்டத்தின் ஐந்து வருவாய் வட்டங்களில் ஒன்றாகும். இவ்வட்டத்தின் வட்டாட்சியர் அலுவலகம் பெரம்பூரில் இயங்குகிறது.
பெரம்பூர் வட்டம் 4 உள்வட்டங்களும், 8 வருவாய் கிராமங்களும் கொண்டது. 


</doc>
<doc id="415800" url="https://ta.wikipedia.org/wiki?curid=415800" title="திரேசி சுலாத்தியர்">
திரேசி சுலாத்தியர்

திரேசி சுலாத்தியர் "(Tracy Slatyer)" கோட்பாட்டு வானியலில் கவனம் குவிக்கும் ஒரு துகல் இயற்பியலாளர் ஆவார். இவர் 2014 இல் காம்மாக் கதிர்வழி பெர்மி குமிழிகலைக் கண்டுபிடித்தமைக்காக உரோசி பரிசைப் பெற்றார். இது நம் பால்வெளியில்ஈதுவரை எதிர்பார்க்காத பேரியல் கட்டமைப்பு ஆகும்.
இவரது ஆய்வு பால்வழி மையத்தில் அமைந்த கரும்பொருண்மம், காம்மாக் கதிர் உருத்தோற்றம் பற்ரிய விளக்கங்களின் தேட்டத்திலும் கவனம் குவிக்கிறது.

இவர் ஆத்திரேலியா, காபெராவில் உள்ள நரபுந்தா கல்லூரியில் படித்தார். சுலாத்தியர் 2010 இல் ஆர்வார்டு பல்கலைக்கழகத்தில் தன் முனைவர் பட்டத்தைப் பெற்றார்.



 


</doc>
<doc id="415801" url="https://ta.wikipedia.org/wiki?curid=415801" title="கேப்ரியைட்டு">
கேப்ரியைட்டு

கேப்ரியைட்டு "(Cabriite)" என்பது PdSnCu என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். முதன்முதலில் இக்கனிமம் உருசியாவின் கிழக்கு சைபீரியாவில் கண்டறியப்பட்டது. 1934 ஆம் ஆண்டில் பிறந்த கனடிய கனிமவியலாளர் லூயிசு யே. கேப்ரி என்பவருடைய பெயர் இக்கனிமத்திற்கு சூட்டப்பட்டுள்ளது. 


</doc>
<doc id="415802" url="https://ta.wikipedia.org/wiki?curid=415802" title="அவோகேட்ரைட்டு">
அவோகேட்ரைட்டு

அவோகேட்ரைட்டு "(Avogadrite)" என்பது (K,Cs)BF என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். பொட்டாசியம்-சீசியம் டெட்ராபுளோரோபோரேட்டு என்ற சேர்மமாக ஓர் ஆலைடாக இது வகைப்படுத்தப்படுகிறது. செஞ்சாய்சதுர வடிவத்தில் Pnma என்ற இடக்குழுவில் 8.66 Å, b 5.48 Å மற்றும் c Å 7.03 அளவுருக்களில் அவோகேட்ரைட்டு படிகமாகிறது.

இத்தாலியக் கனிமவியலாளர் பெரூக்சியோ சாம்போனினி 1926 ஆம் ஆண்டில் அவோகேட்ரைட்டு கனிமத்தைக் கண்டறிந்தார். இதற்காக அவர் வெசுவியசு மலைக்கு அருகில இருந்த பல நீரவித்துளைகளிலும், இலிபாரி தீவிலும் கிடைத்த பல மாதிரிகளை ஆய்வுசெய்தார். இயற்கையில் எரிமலை நீராவித்துளைகளைச் சுற்றி ஒரு பதங்கமாகும் பொருளாக அவோகேட்ரைட்டு காணப்படுகிறது . 1776-1856 காலத்தில் வாழ்ந்த இத்தாலிய விஞ்ஞானி அமெடியோ அவோகேட்ரோவின் பெயரை இக்கனிமத்திற்கு இவர் சூட்டினார் . 


</doc>
<doc id="415807" url="https://ta.wikipedia.org/wiki?curid=415807" title="பாத்ரீசியா வைட்லாக்">
பாத்ரீசியா வைட்லாக்

பேராசிரியர் பாத்ரீசியா வைட்லாக் "(Patricia Ann Whitelock)" ஒரு தென் ஆப்பிரிக்க வானியர்பியலாளர் ஆவார். இவர் தென் ஆப்பிரிக்க அறிவியல் கல்விக்கழக உறுப்பினரும் ஆவார்.

இவர் 2002 ஜூனில் இருந்து 2003 நவம்பர் வரை தென் ஆப்பிரிக்க வான்காணகத்தின் பொறுப்புச் செயலராக இருந்த்ப் பின் 2012 இல் அதன் இயக்குநர் ஆனார். இவர் 100 அலவுக்கும் மேற்பட்ட சாப் புலமையாளர்களால் மீள்பார்வையிடப்பட்ட ஆய்வுக் கட்டுரைகளை வெளியிட்டுள்ளார். இவரது ஆய்வு விண்மீன்களின் படிமலர்ச்சியைப் பற்றியும் களப் பால்வெளிக் கொத்துகளையும் பற்றியும் அமைகிறது.


</doc>
<doc id="415827" url="https://ta.wikipedia.org/wiki?curid=415827" title="பின்னமங்கலம்">
பின்னமங்கலம்

பின்னமங்கலம் ( Binnamangalam ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 68 கி.மீ. தொலைவிலும், தளியில் இருந்து 9 கி.மீ தொலைவிலும், மாநிலத் தலைநகரான சென்னையில் இருந்து 329 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தெடர்வண்டி நிலையமாகும்.
இந்த கிராமத்தில் 2011 மக்கள் தொகை கணக்கெடுப்பின்படி, இந்த ஊரில் 590 வீடுகளும், மொத்த மக்கள் தொகையானது 2463 ஆக உள்ளது. இதில் பெண்கள் விகிதம் 49.4% என்றும், எழுத்தறிவு விகிதம் 57.8% ஆகும், இதில் பெண்களின் எழுத்தறிவு விகிதமானது 25.2% என்று உள்ளது.


</doc>
<doc id="415828" url="https://ta.wikipedia.org/wiki?curid=415828" title="பைரமங்கலம்">
பைரமங்கலம்

பைரமங்கலம் ( Biramangalam ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 47 கி.மீ. தொலைவிலும், ஒசூரில் இருந்து 13 கி.மீ தொலைவிலும், மாநிலத் தலைநகரான சென்னையில் இருந்து 306 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் 10 கிலோமீட்டர் தொலைவில் உள்ள கெலமங்கலம் தெடர்வண்டி நிலையமாகும்.
இந்த கிராமத்தில் 2011 மக்கள் தொகை கணக்கெடுப்பின்படி, இந்த ஊரில் 1207 வீடுகளும், மொத்த மக்கள் தொகையானது 4932 ஆக உள்ளது. இதில் பெண்கள் விகிதம் 47.9% என்றும், எழுத்தறிவு விகிதம் 68.5% ஆகும், இதில் பெண்களின் எழுத்தறிவு விகிதமானது 29.1%. என்று உள்ளது.


</doc>
<doc id="415831" url="https://ta.wikipedia.org/wiki?curid=415831" title="போடிச்சிப்பள்ளி">
போடிச்சிப்பள்ளி

போடிச்சிப்பள்ளி ( Bodichipalli ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, கெலமங்கலம் ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 46 கி.மீ. தொலைவிலும், மாநிலத் தலைநகரான சென்னையில் இருந்து 307 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் 3 கிலோமீட்டர் தொலைவில் உள்ள கெலமங்கலம் தெடர்வண்டி நிலையமாகும்.
2011 மக்கள் தொகை கணக்கெடுப்பின்படி, இந்த ஊரில் 1176 வீடுகளும், மக்கள் தொகையானது 4982 என்று உள்ளது. இதில் பெண்கள் விகிதம் 48.8%. என்றும், மக்களின் எழுத்தறிவு விகிதம் 57.2% ஆகும், இதில் பெண்களின் எழுத்தறிவு விகிதமானது 24.3% என்று உள்ளது.


</doc>
<doc id="415834" url="https://ta.wikipedia.org/wiki?curid=415834" title="சூடசந்திரம்">
சூடசந்திரம்

சூடசந்திரம் ( Chudasandiram ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, ஒரு வருவாய் கிராமம் ஆகும். 
2011 மக்கள் தொகை கணக்கெடுப்பின்படி, இந்த ஊரில் 393 வீடுகளும், மக்கள் தொகையானது 1727 என்று உள்ளது. இதில் ஆண்கள் 882 பேரும், பெண்கள் 845 பேரும் உள்ளனர் மக்களின் எழுத்தறிவு விகிதம் 52.73 % ஆகும், இதில் ஆண்களின் எழுத்தறிவு விகிதம் 59.37, பெண்களின் எழுத்தறிவு விகிதமானது 45.64 %. என்று உள்ளது.


</doc>
<doc id="415837" url="https://ta.wikipedia.org/wiki?curid=415837" title="தேவகானப்பள்ளி">
தேவகானப்பள்ளி

தேவகானப்பள்ளி ( Devaganapalli ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 66 கி.மீ. தொலைவிலும், தளியில் இருந்து 8 கி.மீ தொலைவிலும், மாநிலத் தலைநகரான சென்னையில் இருந்து 327 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

இந்த கிராமத்தில் 2011 மக்கள் தொகை கணக்கெடுப்பின்படி, இந்த ஊரில் 591. வீடுகளும், மொத்த மக்கள் தொகையானது 2937 ஆக உள்ளது. இதில் பெண்கள் விகிதம் 48.4%. என்றும், மொத்த எழுத்தறிவு விகிதம் 68.7% ஆகும், இதில் பெண்களின் எழுத்தறிவு விகிதமானது 30.4% என்று உள்ளது.


</doc>
<doc id="415838" url="https://ta.wikipedia.org/wiki?curid=415838" title="தொட்டமஞ்சு">
தொட்டமஞ்சு

தொட்டமஞ்சு ( Doddamanchi ) என்பது தமிழ்நாட்டின், கிருஷ்ணகிரி மாவட்டம், அஞ்செட்டி வட்டத்தைச் சேர்ந்த, தளி ஊராட்சி ஒன்றியத்துக்கு உட்பட்ட ஒரு மலை கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 66 கி.மீ. தொலைவிலும், தளியில் இருந்து 8 கி.மீ தொலைவிலும், மாநிலத் தலைநகரான சென்னையில் இருந்து 329 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

இந்த கிராமத்தில் 2011 மக்கள் தொகை கணக்கெடுப்பின்படி, இந்த ஊரில் 1225 வீடுகளும், மொத்த மக்கள் தொகையானது 2937 ஆக உள்ளது. இதில் பெண்கள் விகிதம் 48.6% என்றும், மொத்த எழுத்தறிவு விகிதம் 22.4% ஆகும், இதில் பெண்களின் எழுத்தறிவு விகிதமானது 8.0%. என்று உள்ளது.


</doc>
<doc id="415852" url="https://ta.wikipedia.org/wiki?curid=415852" title="தொட்ட உப்பனூர்">
தொட்ட உப்பனூர்

தொட்ட உப்பனூர் ( Doddaubbanur ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 69 கி.மீ. தொலைவிலும், தளியில் இருந்து 7 கி.மீ தொலைவிலும், மாநிலத் தலைநகரான சென்னையில் இருந்து 331 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

இந்த கிராமத்தில் 2011 மக்கள் தொகை கணக்கெடுப்பின்படி, இந்த ஊரில் 707 வீடுகளும், மொத்த மக்கள் தொகையானது 2951 ஆக உள்ளது. இதில் பெண்கள் விகிதம் 49.6% என்றும், மொத்த எழுத்தறிவு விகிதம் 64.6% ஆகும், இதில் பெண்களின் எழுத்தறிவு விகிதமானது 28.8% என்று உள்ளது.


</doc>
<doc id="415856" url="https://ta.wikipedia.org/wiki?curid=415856" title="எருது கோட்டை">
எருது கோட்டை

எருது கோட்டை ( Erudukotta ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 72 கி.மீ. தொலைவிலும், தேன்கனிக்கோட்டையில் இருந்து 7 கி.மீ தொலைவிலும் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

இந்த கிராமத்தில் 2011 மக்கள் தொகை கணக்கெடுப்பின்படி, இந்த ஊரில் 1,190 வீடுகளும், மொத்த மக்கள் தொகையானது 5,563 ஆக உள்ளது. இதில் ஆண்கள் 2,914 பேரும், பெண்கள் 2,649 ஆவர். 


</doc>
<doc id="415859" url="https://ta.wikipedia.org/wiki?curid=415859" title="கும்ளாபுரம்">
கும்ளாபுரம்

கும்ளாபுரம் ( Gumalapuram ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 66 கி.மீ. தொலைவிலும், மாநிலத் தலைநகரான சென்னையில் இருந்து 329 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

2011 மக்கள் தொகை கணக்கெடுப்பின்படி, இந்த கிராமத்தில் 723 வீடுகளும், மக்கள் தொகையானது 3331 ஆக உள்ளது. இதில் பெண்கள் விகிதம் 48.5% என்றும், மொத்த எழுத்தறிவு விகிதம் 60.6% ஆகும், இதில் பெண்களின் எழுத்தறிவு விகிதமானது 26.8% என்று உள்ளது.


</doc>
<doc id="415860" url="https://ta.wikipedia.org/wiki?curid=415860" title="அனுமந்தபுரம்">
அனுமந்தபுரம்

அனுமந்தபுரம் ( Hanumanthapuram ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, கெலமங்கலம் ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 45 கி.மீ. தொலைவிலும், மாநிலத் தலைநகரான சென்னையில் இருந்து 308 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

2011 மக்கள் தொகை கணக்கெடுப்பின்படி, இந்த கிராமத்தில் 1125 வீடுகளும், மக்கள் தொகையானது 5241 ஆக உள்ளது. இதில் பெண்கள் விகிதம் 48.3% என்றும், மொத்த எழுத்தறிவு விகிதம் 50.9% ஆகும், இதில் பெண்களின் எழுத்தறிவு விகிதமானது 20.8% என்று உள்ளது.


</doc>
<doc id="415863" url="https://ta.wikipedia.org/wiki?curid=415863" title="ஒசபுரம்">
ஒசபுரம்

ஒசபுரம் அல்லது ஹொசபுரம் ( Hosapuram ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, கெலமங்கலம் ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 45 கி.மீ. தொலைவிலும், மாநிலத் தலைநகரான சென்னையில் இருந்து 308 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.


</doc>
<doc id="415865" url="https://ta.wikipedia.org/wiki?curid=415865" title="ஜாகிர் காருப்பள்ளி">
ஜாகிர் காருப்பள்ளி

ஜாகிர் காருப்பள்ளி ( Jagirkarupalli ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, கெலமங்கலம் ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் கெலமங்கலத்தில் இருந்து 9 கிலோமீட்டர் தொலைவிலும், மாவட்டத் தலைநகரான கிருட்டிணகிரியில் இருந்து 54 கி.மீ. தொலைவிலும், மாநிலத் தலைநகரான சென்னையில் இருந்து 317 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

2011 மக்கள் தொகை கணக்கெடுப்பின்படி, இந்த கிராமத்தில் 393 வீடுகளும், மக்கள் தொகையானது 1905 ஆக உள்ளது. இதில் பெண்கள் விகிதம் 47.3% என்றும், மொத்த எழுத்தறிவு விகிதம் 54.9% ஆகும், இதில் பெண்களின் எழுத்தறிவு விகிதமானது 21.8% என்று உள்ளது.


</doc>
<doc id="415866" url="https://ta.wikipedia.org/wiki?curid=415866" title="யூரிசைட்டு">
யூரிசைட்டு

யூரிசைட்டு "(Uricite)" என்பது CHNO என்ற மூலக்கூற்று வாய்ப்பாட்டால் விவரிக்கப்படும் மிகவும் அரிய ஒரு கனிமமாகும். யூரிக் அமிலத்தினுடைய கரிமக் கனிம வடிவமாக இது கருதப்படுகிறது. மென்மையான மஞ்சள் கலந்த வெண்மை நிற கனிமமான இது ஒற்றைச் சரிவு படிகத்திட்டத்தில் படிகமாகிறது.

1973 ஆம் ஆண்டு மேற்கு ஆத்திரேலியாவின் இயூக்லா பிரதேசத்தில் உள்ள டிங்கோ டோங்கா குகையில் காணப்பட்ட வௌவால் எச்சத்தில் முதன்முதலாக யூரிசைட்டு கண்டுபிடிக்கப்பட்டது. நீரிலி வடிவ யூரிக் அமிலம் இடம்பெற்றிருப்பதால் கனிமத்திற்கு இப்பெயரை சூட்டினார்கள். பைபாசுமாமைட்டு, புருசைட்டு, சிங்கெனைட்டு ஆகிய கனிமங்களுடன் சேர்ந்து டிங்கோ டோங்கா குகையில் இது காணப்பட்டது . 


</doc>
<doc id="415867" url="https://ta.wikipedia.org/wiki?curid=415867" title="மவுரா மெக்லாப்ளின்">
மவுரா மெக்லாப்ளின்

மவுரா மெக்லாப்ளின் "(Maura McLaughlin)" இப்போது மேற்கு வர்ஜீனியா, மார்கன்டவுனில் உள்ள மேற்கு வர்ஜீனியா பல்கலைக்கழகத்தில் வானியற்பியல் துறையின் பேராசிரியராக உள்ளார். இவர் இளம் அறிவியல் பட்டத்தைப் பென்சில்வேனியா அரசு பல்கலைக்கழகத்திலும் முனைவர் பட்டத்தைக் கலிபோர்னியா பல்கலைக்கழகத்திலும் பெற்றார். இவர் ஈர்ப்பு அலை ஆராய்ச்சியை மேம்படுத்துவதற்காகவும் துடிமீன்கள் தேட்ட கூட்டுறவு ஆய்வுக் கடப்பாட்டுக்காகவும் பெயர்பெற்றார்.

இவர் பென்சில்வேனியா, ஆர்லாந்தில் வளர்ந்தார்.

இவர் 1994 இல் வானியலிலும் வானியற்பியலிலும் இளம் அறிவியல் பட்டத்தைப் பென்சில்வேனியா அரசு பல்கலைக்கழகத்தில் இருந்து பெற்றார். இவர் 2001இல் கார்னெல் பல்கலைக்கழகத்தில் இருந்து வானியலிலும் விண்வெளி அறிவியலிலும் பெற்றார். இவர் இப்போது மேற்கு வர்ஜீனியா பல்கலைக்கழகத்தில் வானியல், இயற்பியல் துறைப் பேராசிரியராக உள்ளார். இவர் மேற்கு வர்ஜீனியா பல்கலைக்கழகத்தின் இயற்பியல் பேராசிரியராகவுள்ள தங்கன் உலோரிமரை மணந்தார், இவர்களுக்கு மூன்று குழந்தைகள் உண்டு.

இவர் ஈர்ப்பு அலைக் கூட்டுறவுக்கான மீநுண்ணலை வான்காணகத்தின் தலைவராக உள்ளார். இந்தக் குழுவுக்குத் தேசிய அறிவியல் அறக்கட்டளை 6.5 மில்லியன் டாலர்களைப் பன்னாட்டு ஆராய்ச்சி, கல்வித் திட்டக் கூட்டுறவின்கீழ் நல்கியுள்ளதுஈது இப்போது தேசிய அறிவியல் அறக்கட்டளை இயற்பியல் முன்னணி மையமாக விளங்குகிறது. இரட்டைத் துடிமீன் அமைப்பைக் கண்டுபிடிப்பிலும் பல புதிய துடிமீன்களின் கண்டுபிடிப்பிலும் முதன்மையானவர் ஆவார்.இவர் மேற்கு வர்ஜீனியாவில் உள்ள கிரீன்பாங்கில் அமைந்த துடிமீன் தேட்ட கூட்டுறவு அமைப்பில் தன் நேரத்தைச் செலவிடுகிறார். இந்த அமைப்பு உயர்நிலைப் பள்ளி மாணவர்களை தேசிய கதிர்வானியல் வான்காணகத்துடன் இணைத்து புதிய தகவல்களைக் கண்டுபிடிக்கவும் துடிமீன்களை கண்டறியவும் ஈடுபடுத்துகிறது. 

இவர் கிரீன் பாங்கு தொலைநோக்கியையும் அரேசிபோ வான்காணகத்தைப் பயன்கொண்டு துடிவிண்மீன்களைப் பற்றி ஆராய்ச்சி மேற்கொள்கிறார்.



</doc>
<doc id="415871" url="https://ta.wikipedia.org/wiki?curid=415871" title="பிரய்வால் சாத்திரி">
பிரய்வால் சாத்திரி

பிரய்வால் சாத்திரி "(Prajval Shastri)" இந்திய வானியற்பியல் கழகத்தில் வானியற்பியலாளராகப் பணிபுரிகிறார், இவர் மீப்பொருண்மை இயக்கும் முனைவுறு பால்வெளிக்கரு நிகழ்வில் ஆய்வு செய்கிறார். இதற்கு இவர் கதிரியல் முதல் X-கதிர் வரை பல மின்காந்த அலைநீளங்களின் நோக்கீடுகளைப் பயன்படுத்துகிறார்.wavelength observations ranging from radio to X-ray wavelengths.

சாத்திரி மங்களூரில் பிறந்து வளர்ந்தார். பள்ளிபடிப்பு முடித்ததும் மைசூர் பல்கலைக்கழகத்தைச் சேர்ந்த மங்களூர் புனித அகனேசு கல்லூரியில் இயர்பியல் சார்ந்த அறிவியல் புலங்களில் இளம் அறிவியல் பட்டம் பெற்றார். இவர் பிறகு இயற்பியல் மூதறிவியல் பட்டம் பெற மும்பை இந்தியத் தொழில்நுட்பக் கழகத்தில் சேர்ந்தார். இவர் முனைவர் பட்டத்தை டாட்டா அடிப்படை ஆராய்ச்சி நிறுவனத்தில் 1989 இல் முடித்தார். இவரது முனைவர் பட்ட ஆய்வுரை "முனைவுறு பால்வெளிக்கருவில் சார்பியல் ஒளிக்கற்றை (Relativistic Beaming in Active Galactic Nuclei)" என்பதாகும். இவரது வழிகாட்டி விஜய் கபாகி ஆவார்.

இவரது நடப்பு ஆராய்ச்சி சிறப்புப் புலமாக முனைவுறு பால்வெளிக்கரு (முபாக) நிகழ்வு அமைகிறது. இவரது ஆராய்ச்சிப் புலங்கள் பின்வருமாறு:

இவர் பின்வரும் அமைப்புகளில் உறுப்பினராக உள்ளார்:

இவரது வெளியீடுகளின் முழுப் பட்டியல் இங்கே. இவரது சில ஆய்வுக் கட்டுரைகள் பின்வருமாறு:


[[பகுப்பு: இந்தியப் பெண் இயற்பியலாளர்கள்]]
[[பகுப்பு: இந்தியப் பெண் அறிவியலாளர்கள்]]
[[பகுப்பு: இந்திய இயற்பியலாளர்கள்]]
[[பகுப்பு: இந்திய வானியலாளர்கள்]]
[[பகுப்பு: பெண் வானியலாளர்கள்]]
[[பகுப்பு: இந்திய வானியற்பியலாளர்கள்]]
[[பகுப்பு:வாழும் நபர்கள்]]
[[பகுப்பு: கருநாடகப் பெண் அறிவியலாளர்கள்]]
[[பகுப்பு: பெண் வானியற்பியலாளர்கள்]]

</doc>
<doc id="415880" url="https://ta.wikipedia.org/wiki?curid=415880" title="அம்மன் காசு">
அம்மன் காசு

அம்மன் காசு என்பது புதுக்கோட்டை சமஸ்தானத்தின் தொண்டைமான் மன்னர்கள் வெளியிட்ட நாணயம் ஆகும். இந்த நாணயத்தின் ஒருபுறத்தில் தொண்டைமான்களின் வழிபாட்டு தெய்வமாகிய பிரகதாம்பாளின் உருவம் இருக்கும். ஆகையால்தான் அதற்குபுதுக்கோட்டை அம்மன் காசு என்ற பெயர் ஏற்பட்டது. இக்காசை புதுக்கோட்டை அம்மன் சல்லி என்றும் அழைப்பார்கள். 

பிரிட்டிஷ் இந்தியாவின் ஒரு பைசாவுக்கு மூன்று அம்மன் காசுகள் சமம். இந்தக் காசை அவர்கள் பெற்ற உரிமையின் அடையாளமாக வெளியிட்டுக்கொண்டார்கள். அந்த நாட்டின் அதிபதி பிரகதாம்பாள் என்றும், அவளுடைய பிரதிநிதியாகத்தான் தொண்டைமான்கள் ஆண்டுவந்ததாக கூறிக்கொண்டனர். 


</doc>
<doc id="415898" url="https://ta.wikipedia.org/wiki?curid=415898" title="ஐதரோசிங்கைட்டு">
ஐதரோசிங்கைட்டு

ஐதரோசிங்கைட்டு "(Hydrozincite)" என்பது Zn(CO)(OH) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். துத்தநாகப் பூ அல்லது மாரியோனைட்டு என்ற பெயராலும் இது அறியப்படுகிறது. வெண்மை நிற கார்பனேட்டு கனிமவகையான இக்கனிமம் படிகவடிவத்திற்கு மாறாக பெரும்படிவுகளாகக் காணப்படுகிறது. 

துத்தநாக தாதுக்களின் ஆக்சிசனேற்றத் தயாரிப்பாக சுரங்கங்களின் மேலோடுகளில் இது இயற்கையில் தோன்றுகிறது. பெரும்பாலும் சிமித்சோனைட்டு, எமிமார்பைட்டு, வில்லெமைட்டு, செருசைட்டு, அரிச்சால்சைட், கால்சைட்டு, லிமோனைட்டு போன்ற கனிமங்களுடன் ஐதரோசிங்கைட்டு கலந்து காணப்படுகிறது.

ஐதரோசிங்கைட்டு முதன்முதலாக 1853 ஆம் ஆண்டில் ஆத்திரியா நாட்டின் காரிந்தியா மாநிலத்தில் அமைந்துள்ள பேடு பிளீபெர்க் என்ற வர்த்தக நகரத்தில் கண்டுபிடிக்கப்பட்டு விவரிக்கப்பட்டது. இதன் வேதியியல் உள்ளடக்கத்தை மையமாகக் கொண்டு இதற்கு ஐதரோசிங்கைட்டு எனப் பெயரிடப்பட்டது.



</doc>
<doc id="415902" url="https://ta.wikipedia.org/wiki?curid=415902" title="சைக்ளோட்டின்">
சைக்ளோட்டின்

சைக்ளோட்டின் "(Cyclotene )" என்பது CHO என்ற மூலக்கூற்று வாய்ப்பாட்டால் விவரிக்கப்படும் ஒரு கரிம வேதியியல் சேர்மமாகும். மேபிள் லாக்டோன் என்ற பெயராலும் இது அறியப்படுகிறது. பனை அல்லது காரமல் என்ற உணவுச்சர்க்கரையின் சுவையைப் பெற்றிருப்பதால் இதை சுவைக்காவும் நறுமணத்திற்காகவும் பயன்படுத்துகிறார்கள்.


</doc>
<doc id="415922" url="https://ta.wikipedia.org/wiki?curid=415922" title="தொரப்பள்ளி அரசு உயர்நிலைப்பள்ளி">
தொரப்பள்ளி அரசு உயர்நிலைப்பள்ளி

தொரப்பள்ளி உயர்நிலைப்பள்ளி என்பது தமிழ்நாட்டின் கிருஷ்ணகிரி மாவட்டம், ஒசூர் ஒன்றியம், தொரப்பள்ளி கிராமத்தில் உள்ள ஒரு உயர்நிலைப் பள்ளி ஆகும். இப்பள்ளி 2005 ஆம் ஆண்டு தொடக்கப்பள்ளியாக துவக்கப்பட்டது. 2010இல் இது நடுநிலைப்பள்ளியாகவும், 2011இல் உயர்நிலைப் பள்ளியாகவும் தரம் உயர்த்தப்பட்டு செயல்பட்டு வருகிறது. இப்பள்ளியில், பேரண்டப்பள்ளி, கொல்லப்பள்ளி, நாயனகொண்டப்பள்ளி, அக்ரஹாரம், ராஜபுரம், தொரப்பள்ளி போன்ற கிராமங்களைச் சேர்ந்த 250க்கும் மேற்பட்ட மாணவ, மாணவிகள் பயின்று வருகின்றனர். இந்தப் பள்ளியில் ஸ்மார்ட் வகுப்பறைகள், நவீன கணினி அறை, சுத்திகரிக்கப்பட்ட குடிநீர் இயந்திரம் ஆகியவை அமைக்கப்பட்டுள்ளன.


</doc>
<doc id="415924" url="https://ta.wikipedia.org/wiki?curid=415924" title="ஜெக்கேரி">
ஜெக்கேரி

ஜெக்கேரி ( Jakkeri ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, கெலமங்கலம் ஊராட்சி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் கெலமங்கலத்துக்கு அருகில், மாவட்டத் தலைநகரான கிருட்டிணகிரியில் இருந்து 44 கி.மீ. தொலைவிலும், மாநிலத் தலைநகரான சென்னையில் இருந்து 307 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

2011 மக்கள் தொகை கணக்கெடுப்பின்படி, இந்த கிராமத்தில் 914 வீடுகளும், மக்கள் தொகையானது 3957 ஆக உள்ளது. இதில் பெண்கள் விகிதம் 49.7% என்றும், மொத்த எழுத்தறிவு விகிதம் 59.3% ஆகும், இதில் பெண்களின் எழுத்தறிவு விகிதமானது 25.5% என்று உள்ளது.


</doc>
<doc id="415926" url="https://ta.wikipedia.org/wiki?curid=415926" title="ஜவளகிரி">
ஜவளகிரி

ஜவளகிரி ( Jakkeri ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் தளியில் இருந்து 9 கிலோமீட்டர் தொலைவிலும், மாவட்டத் தலைநகரான கிருட்டிணகிரியில் இருந்து 73 கி.மீ. தொலைவிலும், மாநிலத் தலைநகரான சென்னையில் இருந்து 338 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.


</doc>
<doc id="415928" url="https://ta.wikipedia.org/wiki?curid=415928" title="கக்கதாசம் அக்ரகாரம்">
கக்கதாசம் அக்ரகாரம்

கக்கதாசம் அக்ரகாரம் ( Kakkadasam Agraharam ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் தளிக்கு 2 கிலோமீட்டர் தொலைவில், மாவட்டத் தலைநகரான கிருட்டிணகிரியில் இருந்து 63 கி.மீ. தொலைவிலும், மாநிலத் தலைநகரான சென்னையில் இருந்து 327 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. அருகில் உள்ள தொடர்வண்டி நிலையம் கெலமங்கலம் தொடர்வண்டி நிலையம் ஆகும்.

2011 மக்கள் தொகை கணக்கெடுப்பின்படி, இந்த கிராமத்தில் 881 வீடுகளும், மக்கள் தொகையானது 3748 ஆக உள்ளது. இதில் பெண்கள் விகிதம் 48.2% என்றும், மொத்த எழுத்தறிவு விகிதம் 62.8% ஆகும், இதில் பெண்களின் எழுத்தறிவு விகிதமானது 26.0% என்று உள்ளது.


</doc>
<doc id="415969" url="https://ta.wikipedia.org/wiki?curid=415969" title="ஆக்சிகுளோரினேற்றம்">
ஆக்சிகுளோரினேற்றம்

ஆக்சிகுளோரினேற்றம் "(Oxychlorination)" என்பது C-Cl பிணைப்புகளை உருவாக்குவதற்கான ஒரு கரிம வேதியியல் செயல்முறையாகும். நேரடியாக குளோரினைப் பயன்படுத்தப்படுவதற்கு பதிலாக ஆக்சிகுளோரினேற்ற வினையில் ஐதரசன் குளோரைடுடன் ஆக்சிசன் இணைத்து பயன்படுத்துகிறது . ஐதரசன் குளோரைடும் குளோரின் வாயுவைக் காட்டிலும் விலை குறைவாக இருப்பதால் இந்த செயல்முறை தொழிற்சாலைகளால் மிகவும் விரும்பப்படுகிறது .

இந்த வினை பொதுவாக தாமிர(II) குளோரைடு (CuCl2) வினையூக்கியால் ஆரம்பிக்கப்படுகிறது, 1,2-டைகுளோரோயீத்தேன் உற்பத்தியில் மிகப் பொதுவான ஊக்கியாகக் கருதப்படுகிறது. சில நிகழ்வுகளில் KCl, LaCl3 அல்லது AlCl3 இணைவினையூக்கி முன்னிலையில் CuCl2 சிலிக்காவின் ஆதரவோடு செயல்படுகிறது. நுரைக்கல் அல்லது ஈரணுப்பாசி மண், அலுமினா உள்ளிட்டவையும் சிலிக்காவுக்கு மாற்றாக இவ்வினையில் பயன்படுத்தப்படுகின்றன. 238 கிலோ யூல் அளவுள்ள உயர் ஆற்றலை வெளிவிடும் வினை என்பதால் வினையூக்கியை வெப்பச்சீரழிவிலிருந்து காக்க வினையின் வெப்பம் கண்காணிக்கப்படுகிறது. வினைக்கான சமன்பாடு கீழே தரப்பட்டுள்ளது. 

குப்ரசு குளோரைடுடன் ஆக்சிசனும் பின்னர் ஐதரசன் குளோரைடும் சேர்க்கப்பட்டு அடுத்தடுத்த வினைகள் மூலம் தாமிர(II) குளோரைடு மறு உருவாக்கம் செய்யப்படுகிறது. 

எத்திலீன் இவ்வினையின் மிகப்பொதுவான அடிமூலக்கூறாகக் கருதப்படுகிறது.

1,2-டைகுளோரோயீத்தேன் உருவாக்கத்தில் ஆக்சிகுளோரினேற்ற வினைக்கு சிறப்பான முக்கியத்துவம் அளிக்கப்படுகிறது. இது பின்னர் வினைல் குளோரைடாக மாற்றப்படுகிறது. பின்வரும் வினையில் இதைக் காணலாம். இவ்வினையில் 1,2-டைகுளோரோயீத்தேன் பிளக்கப்படுகிறது.

இப்பிளப்பு வினையில் கிடைக்கும் HCl ஆக்சிகுளோரினேற்றத்தால் மறுசுழற்சி செய்யப்படுகிறது. உண்மையில் இவ்வினைக்கான ஐதரசன் குளோரைடு தன்னிச்சையாகவே வழங்கப்படுவதால் நேரடி குளோரின் சேர்க்கையைக் காட்டிலும் தொழிற்சாலைகளில் ஐதரசன் குளோரைடு பயன்படுத்துவதை விரும்புகின்றன.


</doc>
<doc id="415976" url="https://ta.wikipedia.org/wiki?curid=415976" title="செரினா விட்டி">
செரினா விட்டி

செரினா விட்டி "(Serena Viti)" இலண்டன் பல்கலைக்கழகக் கல்லூரி பேராசிரியரும் வானியற்பியல் துறைத் தலைவரும் ஆவார். இவர் இயற்பியல், வானியல் துறையின் விண்மீன்கள், விண்மீன் உருவாக்கம், பால்வெளிப் படிமலர்ச்சி ஆராய்ச்சிக் குழுவில் பங்கேற்கிறார். 

இவர் இலண்டன் அரசி மேரி பல்கலைக்கழகத்திலும் வெசுட்டுபீல்டு கல்லூரியிலும் படித்து 1994 இல் இளம் அறிவியல் பட்டத்தை வானியற்பியலில் பெற்றார். இவர் தன்முனைவர் பட்டத்தை இலண்டன் பல்கலைக்கழக்க் கல்லுரியில் 1997 இல் பெற்றார் இவரது முனைவர் பட்ட ஆய்வு குளிர்ந்த விண்மீன்கள், சூரியக் கரும்புள்ளிகளின் அகச்சிவப்புக் கதிர்நிரல் ஆய்வாகும். முனைவர் பட்டம் பெற்றதும் இவர் இலாசு ஏஞ்சலீசு கலிபோர்னியா பலக்லைக்கழகத்தில் விண்மீன் உருவாக்கம், வான்வேதியியல் புலத்தில் முதுமுனைவர் ஆய்வில் சேர்ந்தார். பின்னர் 22003 அக்தோபரில் குறிப்பிட்ட காலம் உரோமில் உள்ள இத்தாலி, தேசிய ஆராய்ச்சி மன்ற விரிவுரைத் தகைமையின்கீழ் எர்ழ்செல் அறிவியலாளராக இருந்தார். இவர் 2003 அக்தோபரில் இலாசு ஏஞ்சலீசு கலிபோர்னியா பல்கலைக்கழகத்துக்குத் திரும்பிவந்து அறிவியல் தொழில்நுட்ப ஏந்தமைப்பில் உயர்நிலை ஆய்வுநல்கை ஔறுப்பினர் ஆனார். இங்கு 2004 இல் வானியற்பியல் விரிவுரையாளர் ஆனார். இவர் 2007 உயர்விரிவுரையாளராகவும் 2012 இல் வனியற்பியல் பேராசிரியராகவும் ஆனார். இவர் 2016 இல் இலசு ஏஞ்சலீசு கலிபோர்னியா பல்கலைக்கழக வானியற்பியல் துறைத்தலைவர் ஆனார்.

இவர் மூலக்கூற்று வானியற்பியல் இதழின் பதிப்பாசிரியராக இருந்தார். இவர் ஐரோப்பிய வானியல் கழகத்தின் நடப்புச் செயலாளர் ஆவார். இவர் 2002 முதல் 2005 வரை அரசு வானியல் கழகத்தின் மன்ற உறுப்பினர் ஆவார். இவர் இக்கழகத்தின் வானியல் சார்ந்த பல அறிவியல் தொழில்நுட்ப அறிவுரைப் பலகங்களிலும் குழுக்களிலும் பணியாற்றுகிறார். இவரது முதன்மை ஆய்வுப்புலம் வான் வேதியியலும் விண்வெளி மூலக்கூறுகளும் பற்றியதாகும்.இவர் பன்னாட்டு வானியல் ஒன்றியத்திலும் அரசு வானியல் கழகத்திலும் ஐரோப்பிய வானியல் கழகத்திலும் உறுப்பினர் ஆவார். இவர் வானியற்பியல் சார் வேதியியல் கழகத்தின் சார்பில் 2004 இல் வான்வேதியியலில் கண்காட்சி ஒன்றை அரசு கழகக் கோடைக் கண்காட்சியாக நடத்தினார். இவர் நோக்கீட்டு மூலக்கூற்று வானியல் நூலின் இணையாசிரியரும் ஆவார்.

இவர் 2006 இல் அரசு வானியல் கழகத்தின் வானியலுக்கான பவுலர் விருதைப் பெற்றார் இவர் 2015 இல் ஆத்திரேலிய வானியல் வான்காணகத்தின் தகவுறு வருகைதரு ஆய்வுநல்கையைப் பெற்றார்.


</doc>
<doc id="415978" url="https://ta.wikipedia.org/wiki?curid=415978" title="சாரா தட்டில்">
சாரா தட்டில்

சாரா தட்டில் "(Sarah Tuttle)" வாழ்சிங்டன் பல்கலைக்கழக வானியற்பியல் பேராசிரிரும் அறிவியல் பரப்புரையாலரும் ஆவார். இவர் அண்மைப் பால்வெளிகளைக் கண்டுபிடிக்கும் செய்முறைக் கருவிகளை வடிவமைக்கிறார். ஐவர் மெக்டொனால்டு வான்காணக ஆபி-எபர்லி தொலைநோக்கிக்கும் வைரசு (VIRUS) எனும் கருப்பு ஆற்றல் ஆய்வுத் திட்டத்துக்கும் கருவி அறிவியலாளராகப் பணிபுரிகிறார்.

தட்டில் கலிபோர்னியாவில் உள்ள சாந்தா குரூசில் பிறந்து வளர்ந்தார். இவர் சாந்தா குரூசில் உள்ள கலிபோர்னியா பல்கலைக்கழகத்தில் இயற்பியலில் 2001 இல் இளவல் பட்டம் பெற்றார். பட்டம் பெற்றதும் ஆடு விழ்சன் நிறுவனத்தில் ஆராய்ச்சி அறிவியலாளராகச் சேர்ந்தார். இவர் முதல் திரையச்சிட்ட பலபடிம ஒளியுமிழ் இருமுனைய உருவாக்க்க் குழுவில் இருந்துள்ளார். ஐவர் கொலம்பியா பல்கலைக்கழகத்தில் சேர்ந்து முதுவர் பட்டமும் முனைவர் பட்டமும் பெற்றார். இவர் டேவிட் சிமினோவிச்சுடன் இணைந்து பயர்பால் (FIREBall) எனப்பட்ட மங்கலான பால்வெளியிடை ஊடகச் செம்பெயர்ச்சி உமிழ்வு ஊதற்கலத்தில் பணிபுரிந்தார். பயர்பால் என்பது ஊதற்கல தொலைநோக்கி ஆகும். இது புற ஊதா- கட்புல கதிர்நிரலியுடன் இணைந்த தொலைநோக்கியாகும்.

இவர் ஆபி-எபெர்லி தொலைநோக்கியின் வைரசு காணி உருவாக்கத்துக்குத் தலைமையேற்று வழிநடத்தினார். இவர் 2016 இல் வாழ்சிங்டன் பல்கலைக்கழகத்தில் உதவிப் பேராசிரியராகச் சேர்ந்தார். இவர் இப்போது அப்பாச்சி பாயின்ட் வான்காண்க கதிர்நிரலியல் திட்டத்துக்குத் தலைமையேற்று வழிநடத்துகிறார்.

இவர் வானியலில் 365 நாள் எனும் இணைய ஒலிபரப்பு நிகழ்ச்சியில் தோன்றியுள்ளார். இவர் அமெரிக்க வானியல் கழகப் பணிபட்டறைகளுக்குப் பங்களிப்புகள் செய்துள்ளார். மிகவும் பன்முகமானதும் அனைத்தும் உள்ளடக்கியதுமான சூழலைக் கட்டியமைக்கும் புதிய வழிகாட்டுதல்களை உருவாக்க ஒத்துழைப்பு நல்கிவருகிறார்.


</doc>
<doc id="415987" url="https://ta.wikipedia.org/wiki?curid=415987" title="காமநாயக்கன் பாளையம் அர்த்தநாரீசுவரர் கோவில்">
காமநாயக்கன் பாளையம் அர்த்தநாரீசுவரர் கோவில்

காமநாயக்கன் பாளையம் அர்த்தநாரீசுவரர் கோவில் என்பது தமிழ்நாட்டில், திருப்பூர் மாவட்டத்தில், காமநாயக்கன் பாளையம் வட்டத்தில், காமநாயக்கன் பாளையம் நகரில், அமைந்துள்ள மிகவும் பிரசித்தி பெற்ற ஓர் சிவன் கோவில் ஆகும். இக்கோவில் இருக்கும் இடமெல்லாம் சகல செல்வங்கள் இருக்கும் என்பது புராண வரலாறு கூறுகிறது.

இக்கோவிலின் புராணம் தமிழ்நாட்டில் நாயக்கர்கள் ஆட்சியில் கட்டப்பட்ட பழமையான கோவிலாகும்.



இந்த காமநாயக்கன் பாளையம் அர்த்தநாரீஸ்வரர் கோவிலில் கால பைரவர் பெரியநாயகி சன்னதியும் அமைந்துள்ளது. இங்கு பூஜைகள் மிக ஏராளமாக நடப்படுகிறது.வருடத்திற்கு ஒருமுறை கோவில் நிர்வாகம் சார்பில் பழநி பாதையாத்திரை அழைத்துச் செல்லப்படுகிறது.

ஆண் பாதி பெண் பாதி கொண்ட இந்த திருத்தலத்தை தமிழ்நாட்டில் எங்குமே இக்கோவிலைக் காண்பது மிக அரிதான ஒன்றாகும்.இக்கோவில் தமிழ் நாட்டில் மூன்று இடங்களில் மட்டுமே உள்ளது. அவை
ஆகும். இதில் திருச்செங்கோடு அர்த்தநாரீஸ்வரர் ஆலயம் பொதுவாக சிறப்பு வாய்ந்ததாக கருதப்படுகிறது.
இந்த கோவில் காமநாயக்கன் பாளையம் பகுதியில் அமைந்துள்ளதால் மிகவும் சிறப்பானதாக இவ்வூர் மக்கள் போற்றுகின்றனர்.இக்கோவிலுக்கு வரும் பக்தர்களின் எண்ணிக்கை மிகவும் அதிகம்.

தமிழ்நாட்டில் திருப்பூர் மாவட்டம் பல்லடம் வட்டம் காமநாயக்கன் பாளையம் ஒன்றியத்தில் காமநாயக்கன் பாளையம் நகரில் அமைந்துள்ளது. பல்லடம் பேருந்து நிலையத்தில் இருந்து 10 நிமிடங்களுக்கு ஒரு பேருந்து இயக்கப்படுகிறது.இப்பேருந்து திருப்பூர் பழைய பேருந்து நிலையத்தில் இருந்து புறப்படுகிறது.இப்பேருந்து திருப்பூர்-பொள்ளாச்சி வழிதடத்தில் இயக்கப்படுகிறது. திருப்பூர்-பொள்ளாச்சி வழி பல்லடம்-காமநாயக்கன் பாளையம்-நெகமம் வழித்தடம் ஆகும்.சேலம்,ஈரோடு பகுதிகளில் இருந்தும் பொள்ளாச்சி பேருந்து இயக்கப்படுகிறது.கோவையில் காந்திபுரம் மத்திய பேருந்து நிலையத்தில் இருந்து மாலை 5.30 மணிக்கு காமநாயக்கன் பாளையம் நகரத்திற்கு பேருந்து இயக்கப்படுகிறது.

அஞ்சல் முகவரி:-
அருள்மிகு அர்த்தநாரீஸ்வரர் ஆலயம்,பள்ளி வீதி,காவல் நிலையம், பொள்ளாச்சி மெயின் ரோடு, காமநாயக்கன் பாளையம் நகரம்,பல்லடம் வட்டம்,திருப்பூர் மாவட்டம், காமநாயக்கன் பாளையம் - 641658.


</doc>
<doc id="415988" url="https://ta.wikipedia.org/wiki?curid=415988" title="மெத்தில் புளோரோ அசிட்டேட்டு">
மெத்தில் புளோரோ அசிட்டேட்டு

மெத்தில் புளோரோ அசிட்டேட்டு "(Methyl fluoroacetate)" என்பது CHFO என்ற மூலக்கூற்று வாய்ப்பாட்டால் விவரிக்கப்படும் ஒரு கரிமச் சேர்மமாகும். புளோரோ அசிட்டிக் அமிலத்தினுடைய மிகவும் நச்சு மிக்க மெத்தில் எசுத்தராக மெத்தில் புளோரோ அசிட்டேட்டு கருதப்படுகிறது. அறை வெப்பநிலையில் நிறமற்று மணமற்று இச்சேர்மம் காணப்படுகிறது. உயர் நச்சு காரணமாக இச்சேர்மத்தை ஒரு போர் ஆயுதமாகப் பயன்படுத்துவதற்கான ஆய்வுகள் மேற்கொள்ளப்பட்டு வருகின்றன. 

மெத்தில் அயோடோ அசிட்டேட்டுடன் வெள்ளிபுளோரைடைச் சேர்த்து வினைபுரியச் செய்து 1896 ஆம் ஆண்டு முதன்முதலில் மெத்தில் புளோரோ அசிட்டேட்டு தயாரிக்கப்பட்டது. மெத்தில் குளோரோ அசிட்டேட்டுடன் பொட்டாசியம் புளோரைடைச் சேர்த்து வினைபுரியச் செய்தும் இதைத் தயாரிக்க இயலும். 

மெத்தில் புளோரோ அசிட்டேட்டு ஒரு வலிப்பூக்கும் நச்சு ஆகும். இந்நச்சுக்கு ஆட்பட்டவர்களிடம் கடுமையான வலிப்புகள் தோன்றுகின்றன. சுவாசக் குறைபாடு காரணமாக மரணம் கூட சம்பவிக்கலாம்.


</doc>
<doc id="415999" url="https://ta.wikipedia.org/wiki?curid=415999" title="கோபால்ட் பாசுப்பேட்டு">
கோபால்ட் பாசுப்பேட்டு

கோபால்ட் பாசுப்பேட்டு "(Cobalt phosphate)" என்பது Co(PO) என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். கோபால்ட் ஊதா என்ற வர்த்தகமுறை பெயரால் இந்த கனிம வேதியியல் நிறமி அறியப்படுகிறது . இதன் மெல்லிய படலங்கள் நீர் ஆக்சிசனேற்ற வினையூக்கிகளாகச் செயல்படுகின்றன . 

கோபால்ட்(II) மற்றும் பாசுப்பேட்டு உப்புகளின் நீரிய கரைசல்களை சேர்த்து வினைபுரியச் செய்தால் திண்ம நிலை நான்குநீரேற்று CoPO4(H2O)4 வீழ்படிவாகிறது. மேலும் இதை சூடுபடுத்தினால் ஒரு நீரிலியாக மாற்றமடைகிறது. நீரற்ற CoPO4 சேர்மத்தில் Co2+ மையங்களை இணைத்துள்ள தனித்தியங்கும் பாசுப்பேட்டு (PO3−4) எதிர்மின் அயனிகள் உள்ளதாக எக்சுகதிர் படிகவியல் ஆய்வுகள் தெரிவிக்கின்றன. ஆறு ஒருங்கிணைவுகள் கொண்ட எண்முகம் மற்றும் ஐந்து ஒருங்கிணைவு தளங்கள் இரண்டையும் கோபால்ட்டு அயனிகள் 1:2 என்ற விகிதத்தில் ஆக்ரமிக்கின்றன 


</doc>
<doc id="416040" url="https://ta.wikipedia.org/wiki?curid=416040" title="கலுகொண்டபள்ளி">
கலுகொண்டபள்ளி

கலுகொண்டபள்ளி ( Kalugondapalli ) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் மாவட்டத் தலைநகரான கிருட்டிணகிரியில் இருந்து 66 கி.மீ. தொலைவிலும், மாநிலத் தலைநகரான சென்னையில் இருந்து 329 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும்.


</doc>
<doc id="416062" url="https://ta.wikipedia.org/wiki?curid=416062" title="கரண்டபள்ளி">
கரண்டபள்ளி

கரண்டபள்ளி ( Karandapalli) என்பது தமிழ்நாட்டின், கிருஷ்ணகிரி மாவட்டம், தேன்கனிக்கோட்டை வட்டத்தைச் சேர்ந்த, தளி ஒன்றியத்துக்கு உட்பட்ட ஒரு வருவாய் கிராமம் ஆகும். இந்த ஊர் தளிக்கு 12 கிலோமீட்டர் தொலைவில், மாவட்டத் தலைநகரான கிருட்டிணகிரியில் இருந்து 66 கி.மீ. தொலைவிலும், மாநிலத் தலைநகரான சென்னையில் இருந்து 332 கி.மீ. தொலைவில் உள்ளது. அருகில் உள்ள வானூர்தி நிலையம் பெங்களூர் பன்னாட்டு வானூர்தி நிலையம் ஆகும். இந்த ஊரில் தொடர் வண்டி நிலையம் கிடையாது. 

2011 மக்கள் தொகை கணக்கெடுப்பின்படி, இந்த கிராமத்தில் 863 வீடுகளும், மக்கள் தொகையானது 3678 ஆக உள்ளது. இதில் பெண்கள் விகிதம் 47.4% என்றும், மொத்த எழுத்தறிவு விகிதம் 9.1% ஆகும், இதில் பெண்களின் எழுத்தறிவு விகிதமானது 18.0%. என்று உள்ளது.


</doc>
<doc id="416071" url="https://ta.wikipedia.org/wiki?curid=416071" title="சோடியம் பெர்யிரேனேட்டு">
சோடியம் பெர்யிரேனேட்டு

சோடியம் பெர்யிரேனேட்டு "(Sodium perrhenate)" என்பது NaReO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். சோடியம் இரேனேட்டு(VII) என்ற பெயராலும் இச்சேர்மம் அறியப்படுகிறது. வெண்மை நிறத்தில் படிகத்திண்மமாகக் காணப்படும் இது நீரில் கரைகிறது. இரேனியம் சேர்மங்கள் பலவற்றைத் தயாரிக்க இதுவொரு முன்னோடிச் சேர்மமாகப் பயன்படுகிறது. சோடியம் பெர்குளோரேட்டு, சோடியம் பெர்மாங்கனேட்டு போன்ற சேர்மங்களின் கட்டமைப்பை ஒத்ததாக சோடியம் பெர்யிரேனேட்டின் கட்டமைப்பும் உள்ளது. 

இரேனியம்(VII) ஆக்சைடுடன் ஒரு காரம் சேர்த்து அல்லது பொட்டாசியம் உப்பிலிருந்து அயனிப் பரிமாற்றம் செய்து சூடுபடுத்துவதால் சோடியம் பெர்யிரேனேட்டு தயாரிக்கப்படுகிறது.

எத்தனாலில் உள்ள சோடியத்துடன் இது வினைபுரிந்து நோனா ஐதரிடோயிரேனேட்டு சேர்மத்தை உருவாக்குகிறது . இதேபோல பாலிசல்பைடு கரைசல்களுடன் சேர்ந்து வினைபுரிந்து டெட்ராதயோயிரேனேட்டைக் கொடுக்கிறது . 


</doc>
<doc id="416073" url="https://ta.wikipedia.org/wiki?curid=416073" title="வெள்ளி பெர்யிரேனேட்டு">
வெள்ளி பெர்யிரேனேட்டு

வெள்ளி பெர்யிரேனேட்டு "(Silver perrhenate)" என்பது AgReO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். செயீலைட்டு (CaWO4) என்ற கனிமத்தின் கட்டமைப்புடன் ஒத்த கட்டமைப்பை கொண்டதாக இச்சேர்மம் கருதப்படுகிறது. வெள்ளி பெர்யிரேனேட்டு மும்மெத்தில்சிலில் குளோரைடுடன் வினைபுரிந்து சிலில் எசுத்தரைக் கொடுக்கிறது.


</doc>
<doc id="416078" url="https://ta.wikipedia.org/wiki?curid=416078" title="பேட்ட">
பேட்ட

பேட்ட (Petta) என்பது ரஜினிகாந்தின் 165 ஆவது திரைப்படமாகும். இத்திரைப்படத்தை கார்த்திக் சுப்புராஜ் எழுதி, இயக்கி சன் பிக்சர்ஸ் நிறுவனம் தயாரித்தது. இத்திரைப்படத்திற்கு அனிருத் ரவிச்சந்திரன் இசையமைத்துள்ளார். ரனிகாந்த், விஜய் சேதுபதி, பாபி சிம்ஹா, சிம்ரன், திரிஷா, சசிக்குமார், நவாசுதீன் சித்திக் ஆகியோர் முக்கியக் கதாப்பாத்திரத்தில் நடித்துள்ளனர்.


பெப்ரவரி, 2018 இல் ரஜினிகாந்தின் 165 ஆவது திரைப்படத்தை, இயக்குநர் கார்த்திக் சுப்புராஜ் இயக்கவிருக்கும் படத்தினை சன் படங்கள் தயாரிப்பு நிறுவனம் சார்பாக கலாநிதி மாறன் தயாரிக்க இருப்பதாக அதிகாரப்பூர்வமாக தகவல் வெளியானது. திரு ஒளிப்பதிவாளராக தேர்வானார். விவேக் அர்சன் படத்தொகுப்பாளராகவும் நியமிக்கப்பட்டார். சூன், 2018 இல் இத்திரைப்படத்தின் படப்பிடிப்பு டார்ஜீலிங்கில் துவங்கியது. இதன் தலைப்பு பேட்ட என்பது அதிகாரப்பூர்வமாக செப்டம்பர் 7, 2018 இல் வெளியானது.

இந்தத் திரைப்படம் சனவரி 10, 2019 அன்று தைப்பொங்கல் முன்னிட்டு வெளியிட திட்டமிட்டனர். இப்படத்தின் முன்னோட்டக் காட்சிகள் திசம்பர் 12, 2018 அன்று வெளியானது. இத்திரைப்படமானது சனவரி 10, 2019 அன்று வெளியானது.

இத்திரைப்படத்தின் பாடல்கள் மற்றும் பிண்ணனி இசையமைத்தவர் அனிருத் ரவிச்சந்திரன் ஆவார்.


</doc>
<doc id="416082" url="https://ta.wikipedia.org/wiki?curid=416082" title="ஆன்னி பார்பாரா அண்டர்கில்">
ஆன்னி பார்பாரா அண்டர்கில்

ஆன்னி பார்பாரா அண்டர்கில் "(Anne Barbara Underhill)" FRSC (ஜூன் 12, 1920 -ஜூலை 3, 2003) ஒரு கனடிய வானியற்பியலாளர் ஆவார். இவர் தொடக்கநிலை விண்மீன்களின் ஆய்வுக்காகப் பெயர்பெற்றவர் ஆவார். இப்புலத்தில் இவர் ஓர் உலக வல்லுனர்களில் ஒருவர் ஆவார். இவர் தன் வாழ்நாளில் வானியல், வானியற்பியல் பங்களிப்புகளுக்காக பல விருதுகளைப் பெற்றார்.

இவர் கனடா, பிரித்தானியக் கொலம்பியாவைச் சேர்ந்த வாங்கூவரில் வளர்ந்தார். She was the only girl of five children born to European immigrants Irene Anna (née Creery) and Frederic Clare Underhill. இவர் பிரித்தானியக் கொலம்பியாவின் ஆளுநர் பதக்கத்தை உயர்நிலைப் பள்ளியில் அடைந்த தன்னிகரற்ற உயர்தகைமைக்காகப் பெற்றார். இவர் தன் இரண்டு அண்ணன்களுடனும் மூன்று தம்பிகளுடனும் நெருக்கமாக வளர்ந்தார். இவரது 18 ஆம் அகவையிலேயே தாயார் இறந்ததும் அவர்களுக்கு முழு ஆதரவும் நல்கினார். இவரது அண்ணன் இரண்டாம் உலகப் போரில் 1944 இல் கொல்லப்பட்டார்.

இவர் 1942 இல் வேதியியலில் இளங்கலிப் பட்டத்தை பிரித்தானியக் கொலம்பியா பல்கலைக்கழகத்தில் பெற்றார். இவர் அங்கே கல்வியைத் தொடர்ந்து 1944 இல் இயற்பியலிலும் கணிதவியலிலும் முதுவர் பட்டத்தைப் பெற்றார். இவர் முதுவர் பட்டம் பெற்றதும் கனடியப் பல்கலைக்கழக மகளிர் கூட்டமைப்பில் இருந்து கணிசமான அளவு உதவிநல்கை பெற்றர். இதனால் இவர் டொரன்டோ பல்கலைக்கழகத்தில் சேர முடிந்தது. என்றாலும் அப்போதைய வானியற்பியல் நிகழ்ச்சி மிகவும் தரமின்றி இருந்தமையால் ஓராண்டுக்குள்ளாகவே தங்கிவிட்டார். பிறகு இவர் சிகாகோ பல்கலைக்கழகத்தில் சேர்ந்து பெயர்பெற்ர வானியற்பியலளராகிய சுப்பிரமணிய்ன் சந்திர சேகரின் கீழ் முனைவர் பட்ட்த்தை 1948 இல் பெற்றார். இவரது ஆய்வுத் தலைப்பு பல்லடுக்கு உடுக்கண வளிமண்டலங்கள் ஆகும். இவரது கணிதவியல் படிமம் இந்நிகழ்வு சார்ந்த முதல் படிமம் ஆகும்.

இவர் 1948 முதல் 1949 வரை தேசிய அறிவியல், பொறியியல், மருத்துவக் கல்விக்கழகத்தின் முதுமுனவர் ஆய்வுநல்கையை கோப்பனேகன் வான்காணகத்தில் ஆய்வு மேற்கொள்ளப் பெற்றார். இவர் 1949 இல் விக்டோரியாவில் உள்ள டொமினியன் வனியற்பியல் நோக்கீட்டகத்தில் ஆராய்ச்சி அறிவியலாளர் பதவியை ஏற்று 1962 வரை அங்கு பணிபுரிந்தார்ரிதேவேளையில் இவர் ஆர்வார்டு, பிரின்சுடன் பல்கலைக்கழகங்க்ளிலும் வருகைதரு பேராசிரிர்ராகவும் பணிபுரிந்தார். இவர் பிரின்சுடனில் அங்கிருந்த கணிப்பு ஏந்துகளை உடுக்கண வளிமண்டலங்களின் படிம உருவாக்க மென்பொருளாக்கத்துக்குப் பயன்படுத்தியுள்ளார். இவர் டொமினிய்ன் வான்காணகத்தில் தம் ஆண்பால் முனைவர் பட்ட ஆய்வாளரிடம் இருந்து பாலினப் பாகுபாட்டுக்கு ஆளாகியுள்ளார்.ஆங்கு இவரது பொறுப்புகளைக் குறைத்து தகுதிகுறைந்த ஆண் ஆய்வாளர்களுக்குப் பொறுப்புகள் வழங்கப்பட்டுள்ளன.

எதிர்பாராவகையில் 1962 இல் இவருக்கு உட்ரெச்ட் பல்கலைக்கழகத்தில் இருந்து வானியற்பியலில் முழு பேராசிரியர் பதவி வழங்கபட்டுள்ளது. இவர் கனடாவை விட்டகல விரும்பாமையால் தன் சம ஆய்வாளர்களின் போக்க்றிந்தும் அப்போது அப்பதவியை ஏற்பது அரிதாக விளங்கியுள்ளது. இவர் உட்ரெச்ட் பல்கலைக்கழகத்தில் பட்டமேற்படிப்பு மாணவருக்குப் பாடம் எடுத்ததோடு, "முதனிலை வகை விண்மீன்கள் (The Early Type Stars)" எனும் நூலையும் வெளியிட்டுள்ளார். இவர் 1970 இல் நாசாவின் கோடார்டு விண்வெளிப் பறப்பு மையத்தில் பணியில் சேர்ந்து அங்கு 15 ஆண்டுகள் தான் ஓய்வு பெறும் வரை பணிபுரிந்துள்ளார்.


</doc>
<doc id="416085" url="https://ta.wikipedia.org/wiki?curid=416085" title="யூனா கோல்மய்யர்">
யூனா கோல்மய்யர்

யூனா கோல்மய்யர் "(Juna Kollmeier)" ஓர் அமெரிக்க வானியற்பியலாளர் ஆவார். இவர் இப்போது கார்னிகி அறிவியல் நிறுவனத்தில் பணிபுரிகிறார். இவர் 2020 இல் தொடங்கவுள்ள சுலோவான் இலக்கவியல் வானளக்கையின் ஐந்தாம் கட்ட இயக்குநராக உள்ளார்.

ஒரு கோடைப் பட்டறை வகுப்பில் விண்மீகளின் வகைபாடு பற்றிய உரையை கேட்பதற்கு முன் இவர் சட்டவியல் படித்து வழக்கறிஞராக விருப்பம் கொண்டிருந்தார். இவர் தன் இயற்பியல் இளவல் பட்டத்தைக் கலிபோர்னியா தொழில்நுட்ப நிறுவனத்தில் 2000 இல் பெற்றார். இவ்ர் பால்வெளியிடை ஊடகம் பற்றி முனைவர் பட்டம் பெற ஓகியோ அரசு பல்கலைக்கழகத்தில் சேர்ந்தார். இவர் தன் முனைவர் பட்டத்தை 2006 இல் பெற்றார்.

இவரது ஆய்வு புடவியின் கட்டமைப்பு உருவாக்கத்தில் கவனம் செலுத்துகிறது. இவர் தொடக்கநிலைப் புடவியின் பாழ்நிலை அலைவுகளில் இருந்து கருந்துளைகளும் பால்வெளிகளும் எப்படி உருவாகின்றன என அறிய, அண்டவியல், நீர்ம இயங்கியல் ஒப்புருவாக்கங்களையும் பகுப்பாய்வுக் கோட்பாட்டையும் பயன்படுத்துகிறார். இவற்றை ஆய, இவர் பால்வெளியிடை ஊடகம், பால்வழி, மீப்பொருண்மைக் கருந்துளைகள் ஆகிய களங்களைப் பயன்படுத்துகிறார்.

ஓகியோ அரசு பல்கலைக்கழகத்தில் முனைவர் பட்டம் முடித்ததும் இவர் அபுள் ஆய்வு மாணவராகவும் கார்னிகி பிரின்சுடன் ஆய்வு மாணவராகவும் இருந்தார். இவர் 2008 இல் கார்னிகி அறிவியல் நிறுவனத்தில் சேர்ந்தார். இவர் 2014 இல் ஒளியன் குறைவாக்க நெருக்க்டி குறித்து அற்வித்தார் இந்நெருக்கடி மின்னணுவாக்க நீரக வளிம்ம், பால்வெளியிடை ஊடக நீரகம் ஆகியவற்றுக்கு இடையில் உள்ள ஒளியன் அளவுப் பற்றாக்குறையால் ஏற்படுவதாகும்.

இவர் 2015 இல் உயராய்வு நிறுவனத்தில் வருகைதரு பேராசிரியராக இருந்தார். இப்போது இவர் கார்னிகி வான்காணகங்களின் ஆய்வாளராக உள்ளார். இங்கு இவர் அழைப்பின்பேரில் அடிக்கடி உரையாற்றுகிறார். இவர் சுலோவான் இலக்க்கவியல் வானளக்கைத் திட்டத்துக்கு தலைமையேற்பார் என அறிவிக்கப்பட்டது.

இவர் "மதிநுட்பர்" என்ற பி. பி. எசு. ஆவணத்தில் தோன்றினார் "Genius".


</doc>
<doc id="416089" url="https://ta.wikipedia.org/wiki?curid=416089" title="இந்தியாவில் வெண்கலக் காலம்">
இந்தியாவில் வெண்கலக் காலம்

இந்தியாவில் வெண்கலக் காலம், இந்தியத் துணைக் கண்டத்தில் வெண்கலக் காலம் கிமு 3,000ல் துவங்கியது. இவ்வெண்கலக் காலம் முதிர்ச்சி அடைந்திருந்த காலத்தில், கிமு 2,600 - கிமு 1,900-க்கு இடைப்பட்ட காலத்தில் தற்கால பாகிஸ்தான் மற்றும் மேற்கு இந்தியாவில் சிந்துவெளி நாகரீகம் சிறப்புடன் விளங்கியது. வெண்கலக் காலத்தின் தொடர்ச்சியாக கிமு 1500-ல் வேதகாலம் துவங்கியது. வேதகாலத்தின் தொடர்ச்சியாக கிமு 1,000-ல் இந்தியாவில் இரும்புக் காலம் துவங்கியது. 

அதே நேரத்தில் தென்னிந்தியாவில் கிமு 2500 வரை கற்காலம் தொடர்ந்தது. கிமு இரண்டாயிரம் முதல் தென்னிந்தியாவிற்கும், வட இந்தியாவிற்கும் இடையே இடையில் பண்பாட்டு உறவு இருந்திருக்கலாம் எனக் கருதப்படுகிறது.

தென்னிந்தியாவின் வெண்கலக் காலம் அறியப்படவிலை. ஆனால் செப்புக் காலத்தை கடந்து நேரடியாக இரும்புக் காலம் நோக்கிச் சென்றது.

2006 ஆம் ஆண்டு பிப்ரவரி மாதம், தமிழ்நாட்டின் நாகப்பட்டினம் மாவட்டம், மயிலாடுதுறை வட்டம், செம்பியன் கண்டியூர் கிராமத்தில் ஒரு பள்ளி ஆசிரியர், 3500 ஆண்டுகள் பழைமையான எழுத்துக்கள் கொண்ட கற்கோடாரியைக் கண்டெடுத்தார்.
கல்வெட்டியல் அறிஞரான ஐராவதம் மகாதேவன், இக்கற்கோடரியில் உள்ள எழுத்துகள் சிந்துவெளி நாகரிக கால வரிவடிவ எழுத்துக்களால் எழுதப்பட்டிருருப்பதாக கூறுகிறார்.



</doc>
<doc id="416114" url="https://ta.wikipedia.org/wiki?curid=416114" title="தைட்டானியம்(III) அயோடைடு">
தைட்டானியம்(III) அயோடைடு

தைட்டானியம்(III) அயோடைடு "(Titanium(III) iodide)" என்பது TiI என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். அடர் ஊதா நிறத்தில் காணப்படும் இத்திண்மம் சிதைவடைவதை தவிர கரைப்பான்களில் கரையாது. 

தைட்டானியமும் அயோடினும் சேர்ந்து தைட்டானியம்(III) அயோடைடு உருவாகிறது:

TiI4 சேர்மத்தை அலுமினியத்துடன் சேர்த்து ஒடுக்க வினைக்கு உட்படுத்துவதாலும் தைட்டானியம்(III) அயோடைடு தயாரிக்கலாம்.

கட்டமைப்பினைப் பொறுத்தவரையில் தைட்டானியம்(III) அயோடைடு முகப்பு பகிர்வு எண்முகத்தின் பலபடியாகத் தோற்றமளிக்கிறது. 323 கெல்வின் வெப்பநிலைக்கு மேல் Ti---Ti பிணைப்புக்கு இடையிலான இடைவெளி சமமாக உள்ளது. ஆனால் இவ்வெப்பநிலைக்கு கீழாக இச்சேர்மம் நிலைமாற்றத்திற்கு உட்படுகிறது. தாழ் வெப்பநிலை கட்டத்தில் Ti---Ti தொடர்புகள் குட்டையாகவும் நீண்டும் மாறி மாறி அமைகின்றன. தாழ்வெப்பநிலை கட்டமைப்பானது மாலிப்டினம் டிரைபுரோமைடின் கட்டமைப்பை ஒத்ததாக உள்ளது<ref name="DOI10.1016/j.jssc.2008.11.028">Joachim Angelkort, Andreas Schoenleber, Sander van Smaalen: "Low- and high-temperature crystal structures of." In: "Journal of Solid State Chemistry." 182, 2009, S. 525–531, .</ref>


</doc>
<doc id="416124" url="https://ta.wikipedia.org/wiki?curid=416124" title="தைட்டனைல் சல்பேட்டு">
தைட்டனைல் சல்பேட்டு

தைட்டனைல் சல்பேட்டு "(Titanyl sulphate)" என்பது TiOSO என்ற மூலக்கூற்று வாய்ப்பாட்டால் விவரிக்கப்படும் ஒரு கனிமச் சேர்மமாகும். இது வெண்மை நிறத்தில் காணப்படுகிறது. தைட்டானியம் டையாக்சைடுடன் புகையும் கந்தக அமிலத்தைச் சேர்த்து சூடுபடுத்துவதால் தைட்டனைல் சல்பேட்டு உருவாகிறது. நீரேறிய தைட்டானியம் டையாக்சைடு கூழ்மமாக இது நீராற்பகுப்பு அடைகிறது. நான்முக கந்தகமும் எண்முக தைட்டானியம் மையங்களும் சேர்ந்த அடர் பலபடி வலையமைப்பை இச்சேர்மம் பெற்றுள்ளது. 

தைட்டானியத்துடன் இணைக்கப்பட்டுள்ள ஆறு ஈந்தணைவிகளும் நான்கு வேறுபட்ட சல்பேட்டு பகுதிக்கூறுகள் மற்றும் ஒரு ஆக்சைடு பாலத்திலிருந்து பெறப்பட்டவையாகும். இச்சேர்மத்தின் ஓர் ஒற்றை நீரேற்றும் அறியப்படுகிறது. இதுவும் நீரற்ற பொருள் போலவே தயார் செய்யப்படுகிறது. நீரேற்றில் ஒரு Ti-OS பிணைப்பு Ti-OH2 பிணைப்பால் மாற்றீடு செய்யப்படுகிறது 
. 


</doc>
<doc id="416127" url="https://ta.wikipedia.org/wiki?curid=416127" title="தைட்டனைல்">
தைட்டனைல்

தைட்டனைல் "(Titanyl)" என்பது கனிம வேதியியலில் TiO என்ற மூலக்கூற்று வாய்ப்பாட்டால் விவரிக்கப்படும் ஒரு வேதி வினைக்குழுவாகும். பல தைட்டானியம்(IV) ஆக்சைடு சேர்மங்களையும் அணைவுச் சேர்மங்களையும் குறிக்கவும் பொதுவாக இச்சொல் பயன்படுத்தப்படுகிறது. உதாரணமாக தைட்டனைல் சல்பேட்டும் பொட்டாசியம் தைட்டனைல் பாசுப்பேட்டும் Ti-O-Ti இணைப்புகளைக் கொண்ட TiIVO மையங்களைப் பெற்றுள்ளன. பலபடித்தான வினைவேக மாற்ற வினைகளில் தைட்டானியம்(IV) மையத்தின் மேற்பரப்பில் உள்ள விளிம்பு ஆக்சோ ஈந்தணைவியாக தைட்டானியம் கருதப்படுகிறது. மிகச்சில மூலக்கூற்று தைட்டனைல் அணைவுச் சேர்மங்களில் மட்டும் ஆக்சோ ஈந்தணைவி பாலம் அமைக்காமல் ஆனால் விளிம்பில் மட்டும் அமைந்திருக்கிறது . இதை முப்பிணைப்பு Ti≡O கொண்டிருப்பதாக விவரிக்கிறார்கள். 


</doc>
<doc id="416145" url="https://ta.wikipedia.org/wiki?curid=416145" title="கு. சி. அமுர்">
கு. சி. அமுர்

குருராஜ சியாமசார்யா அமுர் (Gururaja Shyamacharya Amur கன்னடம்: ಜಿ. ಎಸ್. ಆಮೂರபிறப்பு: மே 8, 1925) என்பவர் இலக்கிய பேராசிரியர், எழுத்தாளர் மற்றும் விமர்சகர் ஆவார். இவர் கன்னடம் மற்றும் ஆங்கிலம் மொழிகளில் எழுதியுள்ளார். இவர் இந்திய அரசின் சாகித்திய அகாதமி விருது உட்பட பல விருதுகளைப் பெற்றுள்ளார். இவர் கணிதவியலாளர் "கிருஷ்ணா சியாமசார்யா அமுரின்" மூத்த சகோதரர் ஆவார். 





</doc>
<doc id="416146" url="https://ta.wikipedia.org/wiki?curid=416146" title="தைட்டானியம்(III) பாசுப்பைடு">
தைட்டானியம்(III) பாசுப்பைடு

தைட்டானியம்(III) பாசுப்பைடு "(Titanium(III) phosphide)" என்பது TiP என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். தைட்டானியம் மற்றும் பாசுபரசு தனிமங்கள் இணைந்து இச்சேர்மம் உருவாகிறது. பொதுவாக சாம்பல் நிறத்தில் தூளாக இச்சேர்மம் காணப்படுகிறது. உயர் உருகுநிலை கொண்ட உலோகக் கடத்தியாக தைட்டானியம்(III) பாசுப்பைடு கருதப்படுகிறது. . தண்ணீர் மற்றும் அமிலங்களால் இச்சேர்மம் பாதிக்கப்படுவதில்லை . P3− எதிர்மின் அயனியைக் கொண்ட Na3P போன்ற முதல் மற்றும் இரண்டாம் தொகுதி பாசுப்பைடுகள் பொதுவாக உலோகத் தன்மை இல்லாமலும் எளிதில் நீராற்பகுப்பு அடையக்கூடியவையாகவும் இருக்கின்றன. ஆனால் தைட்டானியம்(III) பாசுப்பைடின் இயற்பியல் பண்புகள் இதற்கு மாறாக உள்ளன.தைட்டானியம் பாசுப்பைடை உலோகம் நிறைந்த பாசுப்பைடு என்று வகைப்படுத்துகிறார்கள். இங்கு உலோகத்திலிருந்து பெறப்படும் கூடுதல் இணைதிற எலக்ட்ரான்கள் உள்ளடங்காப் பிணைப்பில் உள்ளன . 

TiCl4 மற்றும் PH3 சேர்மங்கள் வினைபுரிவதால் தைட்டானியம் பாசுப்பைடு உருவாகிறது . 

Ti3P , Ti2P , Ti7P4 , Ti5P3 , மற்றும் Ti4P3. உள்ளிட்ட பிற தைட்டானியம் பாசுப்பைடு நிலைகளும் அறியப்படுகின்றன . 

தைட்டானியம் பாசுப்பேட்டு அல்லது தைட்டானியம் ஐசோபுரோப்பாக்சைடு சேர்மங்கள் இரண்டையும் தைட்டானியம்(III) பாசுப்பைடுடன் சேர்த்து குழப்பிக் கொள்ளக்கூடாது. ஏனெனில் இவ்விரண்டையும் சில சமயங்களில் TIP என்ற சுருக்கப் பெயரால் அழைக்கிறார்கள்.


</doc>
<doc id="416148" url="https://ta.wikipedia.org/wiki?curid=416148" title="பாலசினார்">
பாலசினார்

பாலசினார் (Balasinor (also referred to as Vadasinor) என்பது இந்தியாவின் குஜராத் மாநிலத்தின் மஹிசாகர் மாவட்டத்தில் உள்ள ஒரு நகரம் ஆகும். இது  பஷ்டூன் பழங்கிடியைச் சேர்ந்த பாபி வம்சத்துக்கு உட்பட்ட முன்னாள் சுதேச அரசு பகுதி ஆகும். இது ஜூனாகத் இராச்சியத்தில் இருந்து 7156 செப்டம்பர் 28 அன்று வெளியேறி உருவாக்கப்பட்டது. 

பாலசினார் அரசானது 18 ஆம் நூற்றாண்டில் நிறுவப்பட்டது. அதன் ஆட்சியாளர்கள் நவாப் பாபி என அழைக்கப்பட்டனர்.

பாலசினாரானது , தேசிய நெடுஞ்சாலை எண் 47 மற்றும் குசராத் மநில நெடுஞ்சாலை எண் 2இல் அமைந்துள்ளது.

2001 ஆண்டைய இந்திய  மக்கள் தொகை கணக்கெடுப்பின்படி, பாலசினாரின் மக்கள் தொகை 33,704 ஆகும்.

கல்வியறிவு விகிதமானது 70.5% என்றுள்ளது. மேலும் இங்கு 1000 ஆண்களுக்கு 940 பெண்கள் என்ற எண்ணிக்கையில் உள்ளனர். மக்கள் தொகையில் 12.6% பேர் 0 முதல் 6 வயதுக்கு உட்பட்டவர்கள். இந்திய விடுதலைக்குப் பிறகு இப்பகுதி மக்களில் ஒரு பிரிவினர் மும்பை போன்ற பெரு நகரங்களுக்குச் சென்று குடியேறினர். இதற்கு அடையாளமாக நகரத்தின் பிரதான வோரா வர்த்தகர் தெருவில் உள்ள பல கட்டிடங்கள் காலியாக உள்ளன.

சேம்பர்ஸ் கான்சிஸ் விவர குறிப்பின்படி 1914 இல் பாலசினார் நகர மக்கள் தொகையானது சுமார் 9,000 ஆகும்.

1980 களின் முற்பகுதியில், இப்பகுதியில் மண்ணின் தன்மை,  கனிம வளங்கள் போன்றவற்றை ஆராயவந்தபோது,  டைனோசர் எலும்புகள் மற்றும் புதைபடிவங்கள் கண்டறியப்பட்டன. இதையடுத்து அண்டை கிராமான ரையோலியில் இருந்து ஏராளமான டைனோசர் படிமங்கள், ஆயிரக்கனக்கான முட்டைகள் கண்டறியப்பட்டன. 2003 ஆம் ஆண்டு சிகாகோ பல்கலைக் கழக ஆய்வாளர்கள் இங்கு நடத்திய ஆய்வில் இங்கு ஓரு புதியவகை டோனோசரஸ் வாழ்ந்தாக இண்டறிந்தனர். அதற்கு "ராஜாசரஸ் நார்மடென்ஸ்" என்று பெயர் சூட்டினர். இதற்கு நர்மதையின் ராஜ விலங்கு என்று பொருளாகும். இந்த இன டைனோசரஸ் 30 அடி உயரம் கொண்டது என்றும், அது சுமார் 8 கோடி ஆண்டுகளுக்கு முன்பு வாழ்ந்தது என்றனர். இந்தப் பகுதியில் இந்த விலங்கின் முழுமையான மண்டை ஓடுகள் கைப்பற்றப்பட்டு இணைக்கப்பட்டன. இந்தியாவில் கண்டறியப்பட்ட முழுமையான டைனோசரஸ் மண்டை ஓடு இதுவே ஆகும். இப்போது இந்த எலும்புக்கூடு கொல்கத்தா அருங்காட்சியகத்தில் பாதுகாக்கப்படுகிறது.

உலகில் டைனோர் படிமங்கள் மிகுதியாக உள்ள பகுதிகளில் ஒன்றாக குஜராத்தின் இப்பகுதி உள்ளது என ஆராய்ச்சியாளர்கள் கருதுகின்றனர். இங்கு குறைந்தது சுமார் 13 வகையான டைனோசர் இனங்கள் வாழ்ந்திருக்கின்றன, 100 மில்லியன் ஆண்டுகளாக வாழ்ந்த  அவை சுமார் 66 மில்லியன் ஆண்டுகளுக்கு முன்பு அழிந்துவிட்டன.

இந்த டைனோசர்களின் புதைபடிவங்களைக் காண  குஜராத் அரசின் சுற்றுலா துறையானது டைனோசரஸ் பூங்காவைக் காண டைனோசரஸ் சுற்றுலாவுக்கு  அழைக்கிறது. இந்த புதை படிமங்களைப் பாதுகாக்க இந்தப் பூங்காவானது டைனோசரஸ் இளவரசி என அழைக்கப்படும் நவாப் வம்சத்தைச் சேர்ந்த இளவரசி ஆலியாவின் வழிகாட்டுதலில்  உருவாக்கப்பட்டது.


</doc>
<doc id="416154" url="https://ta.wikipedia.org/wiki?curid=416154" title="வி. இராமசாமி">
வி. இராமசாமி

வி. இராமசாமி (15, பிப்பிரவரி 1929) என்பவர் இந்திய உச்சநீதி மன்ற நீதிபதியாக இருந்தவர். இவர் தமிழ்நாட்டைச் சேர்ந்தவர்.சிறீவில்லிப்புத்துர் இந்து பள்ளியிலும், மதுரையில் அமெரிக்கன் கல்லூரியிலும், சென்னையில் சட்டக் கல்லூரியிலும் கல்வி பயின்றார். 

இவர் மீது குற்றங்கள் சாற்றப்பட்டு இவரை உச்சநீதி மன்ற நீதிபதி பதவியிலிருந்து அகற்றுவதற்கு உரிய விசாரணையும் நடவடிக்கைகளும் நடந்தன. நீதிபதி இராமசாமி 1989 அக்டொபர் 1989 முதல் 1994 பிப்பிரவரி 14 வரை உச்சநீதி மன்ற நிதிபதியாகப் பதவி வகித்தார்.


</doc>
<doc id="416158" url="https://ta.wikipedia.org/wiki?curid=416158" title="தைட்டானியம்(IV) புளோரைடு">
தைட்டானியம்(IV) புளோரைடு

தைட்டானியம்(IV) புளோரைடு "(Titanium(IV) fluoride)" என்பது TiF என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். தைட்டானியம் மற்றும் புளோரின் தனிமங்கள் இணைந்து இச்சேர்மம் உருவாகிறது. வெண்மை நிறத்தில் காணப்படும் இத்திண்மம் ஒரு நீருறிஞ்சியாகும். பிற டெட்ரா ஆலைடுகளிலிருந்து மாறுபட்டு தைட்டானியம்(IV) புளோரைடு பல்பகுதிக் கட்டமைப்பை ஏற்கிறது. ஆனால் பிற டெட்ரா அலைகளுடன் ஒன்றுபட்டு ஒரு லூயிசு அமிலமாக தைட்டானியம்(IV) புளோரைடு செயல்படுகிறது. 

பாரம்பரிய தயாரிப்பு முறையில் தைட்டானியம் டெட்ராகுளோரைடுடன் மிகையளவு ஐதரசன் புளோரைடைச் சேர்த்து வினைபுரியச் செய்வதால் தைட்டானியம்(IV) புளோரைடு உருவாகிறது. 

பதங்கமாதல் முறையில் இச்சேர்மம் தூய்மையாக்கப்படுகிறது. பல்பகுதிக் கட்டமைப்பை தலைகீழ் விரிசலாக்கும் செயல்முறை இத்தூய்மையாக்கலில் இடம்பெறுகிறது . தைட்டானியம் மையங்கள் எண்முகத் தோற்றம் கொண்டிருப்பதாக எக்சுகதிர் படிகவியல் ஆய்வுகள் தெரிவிக்கின்றன. ஆனால் வழக்கத்திற்கு மாறான நிரல் அமைப்பு முறையில் இவை இணைந்துள்ளன . 
TiF4 பல ஈந்தனைவிகளுடன் சேர்ந்து கூட்டு விளைபொருள்களைக் கொடுக்கிறது. forms adducts with many ligands. One example is சிசு-TiF4(MeCN)2 ஓர் உதாரணமாகும். அசிட்டோநைட்ரைலுடன் சேர்த்து வினைபுரியச் செய்வதால் இது தோன்றுகிறது . 


</doc>
<doc id="416160" url="https://ta.wikipedia.org/wiki?curid=416160" title="சம்பத்கிரி">
சம்பத்கிரி

சம்பத்கிரி (Sampathgiri) என்பது தமிழ்நாட்டின், திருவண்ணாமலை மாவட்டம், போளூரில் அமைந்துள்ள ஒரு மலை ஆகும். இந்த மலையில் நரசிம்மருக்கு கட்டப்பட்ட ஒரு தொன்மையான கோயில் உள்ளது.

பல பிரபலங்கள் இந்த கோயிலுக்கு வந்து வழிப்ட்டு, கோயிலை சீரமைக்க நிதியுதவி அளித்துள்ளனர். தமிழ்த் திரைப்பட நடிகர் சிவாஜி கணேசன் இந்த மலையில் உள்ள கோயிலை சீரமைக்க கனிசமான நிதி அளித்தார். அண்மையில் இந்த மலையை கிரிவலம் வர ஏதுவாக மலையைச் சுற்றி நகர நிர்வாகத்தில் சாலை அமைக்கப்பட்டது.


</doc>
<doc id="416163" url="https://ta.wikipedia.org/wiki?curid=416163" title="சாராடைட்டு">
சாராடைட்டு

சாராடைட்டு "(Zaratite)" என்பது NiCO(OH)•4HO என்ற என்ற மூலக்கூற்று வாய்ப்பாட்டால் விவரிக்கப்படும் ஒரு கனிமமாகும். பிரகாசமான மரகத பச்சை நிறத்தில் தோற்றமளிக்கும் நிக்கல் கார்பனேட்டு கனிமமாக இது வகைப்படுத்தப்படுகிறது. சம அளவு படிக அமைப்புத் திட்டத்தில் பெருத்தது முதல் தகடுபோல படர்ந்த மார்பு போன்றும் நரம்பு நிரப்பிகள் போன்றும் படிகமாகிறது. இக்கனிமத்தின் ஒப்படர்த்தி அளவு 2.6 என்றும் மோவின் கடினத்தன்மை எண் 3 முதல் 3.5 என்றும் அறியப்படுகிறது. சாராடைட்டின் கட்டமைப்பில் பிளவு ஏதும் இல்லை மற்றும் நொறுங்கினால் சங்குருவான முறிவும் ஏற்படுகிறது. எண்ணெய்ப்பசை முதல் பளபளப்பானவது வரையிலான ஒளிர்வை இது பெற்றுள்ளது.

மீக்காரப் பாறைகள் பாம்புப்பாறைகளாக மாற்ரமடையும் காலத்தில் முதன்மையாக நிக்கல் மற்றும் இரும்பு தனிமங்களைக் கொண்டிருக்கும் குரோமைட்டு, பென்ட்லான்டைட்டு, பைரோடைட்டு, மில்லரைட்டு போன்ற கனிமங்கள் மாற்றமடைவதாலும், மேலும் இவை நீரேற்றம் அடைவதாலும் உருவாகும் இரண்டாம்நிலை அரிய கனிமம் சாராடைட்டு ஆகும். NiCO3•6H2O, என்ற வாய்ப்பாட்டைக் கொண்ட எல்யெரைட்டு என்ற கனிம இதனோடு தொடர்புடைய கனிமமாகும். 
எசுப்பானியா நாட்டில் உள்ள கலீசியா பகுதியில் இக்கனிமம் 1851 ஆம் ஆண்டு கண்டறியப்பட்டது. அந்நாட்டின் அரசியல் நிபுணரும் நாடக ஆசிரியருமான அன்டோனியோ கில் ஒய் சாரேட் (1793–1861) என்பவரின் நினைவாக கனிமத்திற்கு இப்பெயர் சூட்டப்பட்டது



</doc>
<doc id="416167" url="https://ta.wikipedia.org/wiki?curid=416167" title="இரேச்சல் வெப்சுட்டர்">
இரேச்சல் வெப்சுட்டர்

இரேச்சல் வெப்சுட்டர் "(Rachel Webster)" (பிறப்பு: 3 ஜூலை 1951) ஓர் ஆத்திரேலிய வானியற்பியலாளர் ஆவார். இவர் ஆத்திரேலியாவில் இயற்பியலில் பெர்ராசிரியர் ஆகிய இரண்டாவது பெண்மணியாவார். இவரது ஆய்வுப் புலங்கள் அண்டவியலும் புறப்பால்வெளி வானியலும் ஆகும்; இவர் கருந்துளைகளையும் புடையின் முதல் கட்ட விண்மீன்களையும் ஆய்வு செய்கிறார். இவர் கேம்பிரிட்ஜ் பல்கலைக்கழகத்தில் முனைவர் பட்டம் பெற்று டொரண்டோ பலகலைக்கழகத்திலும் மெல்பார்ன் பல்கலைக்கழகத்திலும் முதுமுனவர் ஆய்வாளராக விளங்கினார்.

இவர் ஆத்திரேலியாவில் உள்ள வட்கிழக்கு விக்டோரியாவில் 1951 ஜூலை 3 இல் பிறந்தார். இவர் தல்லாங்கத்தா தொடக்கநிலைப் பள்ளியில் படிக்கத் தொடங்கினார். பிறகு தன் ஆறம் அகவையில் மெல்பார்னுக்குச் சென்று அங்கே பிளாக்பர்ன் சவுத் தொடக்கநிலைப் பள்ளியில் படித்தார். பின்னர் மெல்பார்னில் உள்ள பிரெசுபித்தேரிய மகளிர் கல்லூரியில் சேர்ந்து படித்தார். இவரது தந்தையார் ஒரு பொறியாளர்; தாயார் பள்ளிப் புவிப்பரப்பியல் ஆசிரியர். இருவருமே இளமையிலேயே இவருக்கு இயற்பியலிலும் அறிவியலிலும் கணிதவியலிலும் ஆர்வம் ஊட்டினர். இவர் தனது பள்ளி இறுதியாண்டில் சிட்னி பல்கலைக்கழகத்தில் ஒருவிரிவுரையைக் கேட்டதுமரது தந்த ஊக்கத்தால் வானியலில் ஆர்வம் கொள்ளலானார். இந்த விரிவுரை அண்டவியல் பற்ரியது; இதை ஆற்றியவர் ஆத்திரேலியாவே கொண்டாடும் அறிவியலாளராகிய இராபெர்ட் மே ஆவார்.

இவர் 1975 இல் மெல்பார்னில் உள்ள மொனாழ்சு பல்கலைக்கழகத்தில் இருந்து வானியற்பியலில் இளவல் பட்டம் பெற்றார். என்றாலும் பல்கலைகழகத்தில் அடைந்த கொடுமையான பட்டறிவு அவரை விக்டோரிய அரசு பொதுப்பணித்துறையில் சேர வைத்தது. இங்கு இவர் நிலபுல கோள்முதலிலும் விற்பனையிலும் ஈடுபட்டார். இப்பணியில் நான்காண்டுகள் வெற்றிகரமாக முடித்ததும், தன் இருபதுகளின் நடுவில் அப்பணி தனக்கு மன நிறைவளிக்காமையை உணர்ந்தார். எனவே, இவர் கெம்பிரிட்ஜ் பல்கலைக்கழக வானியல் துறைத் தலைவராக இருந்த மார்ட்டின் இரீசுக்குக் கடிதம் எழுதியுள்ளார். அவர் இவருக்கு ஊக்கம் ஊட்டினாலும் அங்கு சேரும் முன் குறைந்தது முதுவர்பட்டம் பெற்றபின் சேரும்படி அறிவுறுத்தியுள்ளார். இவர் 1980 இல் சசெக்சு பல்கலைக்கழகத்தில் மூதறிவியல் பட்டத்தைப் பெற்றார். மேலும் இவர் 1985 இல் முனைவர் பட்டத்தை ஈர்ப்பு வில்லையாக்கத்திலும் அண்டவியலிலும் கேம்பிரிட்ஜ் பல்கலைக்கழகதில் பெற்றார். இவர் பின்னர் டொரான்டோ பல்கலைக்கழகத்தில் ஈர்ப்பு வில்லைத் துடிமீனாகிய அய்ன்சுட்டீன் குருசு பற்றிய முதுமுனைவர் ஆய்வில் சேர்ந்தார்.

இவர் 1992 இல் மெல்பார்ன் பல்கலைக்கழகத்துக்கே திரும்பிவந்தார். இங்கு இவர் பார்க்கெசு வான்காணக துடிமீன் அளக்கைத் திட்ட ஆய்வு நல்கையைப் பெற்றுள்ளார். இவர் முதலில் எப்படி பால்வெளிகள் ஒளியை வளைக்கின்றன அதாவது ஈர்ப்பு வில்லையை உருவாக்குகின்றன என்பதை றியக் கருதினார். இன்று, இவரது ஆய்வுக்குழு ஆத்திரேலியத் தொலைநோக்கி செறிநிலை அணி, ஜெமினி தொலைநோக்கி, அபுள் தொலைநோக்கி, சந்திரா X-கதிர் வான்காணகம் ஆகிய ஏந்துகளையும் கருவிகளையும் பயன்படுத்துகிறது. மேலும், இவர் மேற்கு ஆத்திரேலியாவில் நிறுவப்படவுள்ள புதிய தாழ் அலைவெண் கதிரியல் தொலைநோக்கியை வடிவமைப்பதிலும் பன்னாட்டு கூட்டிணையத்துக்கு உதவி நல்கிவருகிறார். இவரது அறுதி குறிக்கோள் புடவியின் முதல் வாயில்களைக் கண்டறிதலாகும். இத்தகவலைத் தன் ஆய்வுகள் வழியாக மீள்மின்னணுவாக்க நீரக அணுக்களைக் கண்டுபிடித்து நொதுமல்நிலை நீர்க வளிம முகில்களின் கட்டமைப்பைப் பகுப்பாய்வு செய்து அறிய முயன்றார். மேலும் இவர் துடிமீன் உமிழ்வுப் பகுதிகளிலும் அண்டவியலிலும் முர்ச்சிசன் அகல்புல அணி பற்றியும் கரும்பொருண்மம் பற்றியும் ஆய்வுகள் மேற்கொண்டு வருகிறார்.

இவர் தேசிய வானியல் குழுவின் தலைவர் ஆனார். இவர் பிறரோடு இணைந்து இயற்பியலில் மகளிர் எனும் திட்டத்தை உருவாக்கினார். இதனால் பல பெண்கள் மெல்பார்னில் இயற்பியலைக் கற்றுத் தேறிப் பட்டம் பெற்றனர்.


இவர் மெல்பார்ன் பல்கலைக்கழகக் கல்விக்கழக்கத்தின் குழுமத் தலைவர் ஆவார். இவருக்கு இராபெர்ட் எல்லேரி விரிவுரைத் தகைமை வழங்கப்பட்டது.


</doc>
<doc id="416171" url="https://ta.wikipedia.org/wiki?curid=416171" title="ஜென் குப்தா">
ஜென் குப்தா

ஜென் எனப்பட்ட ஜெனிபெர் ஆன் குப்தா "(Jennifer Ann Gupta)" ஒரு பிரித்தானிய வானியலாளர் ஆவார். இவர் போர்ட்சுமவுத் பல்கலைக்கழக அறிவியல் பரப்புரையாளரும் ஆவார். இவர் "நாளைய உலகம்" எனும் பிரித்தானிய ஒலிபரப்பு நிகழ்ச்சியில் தோன்றி உரை ஆற்றியுள்ளார்.

குப்தா வின்செசுட்டரில் பிறந்து வளர்ந்தார். இவர் தன் முதனிலைக் கல்வியை பீட்டர்சு சைமாண்டு ஆறாம் படிவக் கல்லூரியில் முடித்தார். இவர் மான்செசுட்டர் பல்கலைக்கழகத்தில் முதுவர் பட்டம் பெற்றார். அப்பல்கலைக்கழக்த்தின் ஜோடுரெல் பாங்க் வானியற்பியல் நோக்கீட்டகத்தில் முனைவர் பட்டம் 2012 இல் பெற்றுள்ளார் Jodrell Bank Centre for Astrophysics]]. இவரது முனைவர் பட்ட ஆய்வுரை "பெர்மி காலகட்ட செறிகதிர் முனைவுறு பால்வெளிக் கரு சார்ந்த பல் அளைநீள ஆய்வு (Multiwavelength Studies of Radio-loud Active Galactic Nuclei in the Fermi Era)" என்பதாகும்.

இவர் தன் முனைவர் பட்ட ஆய்வின்போதே அறிவியலில் பரப்புரைப் பணியைத் தொடங்கிவிட்டார். இவர் நகைச்சுவை சார்ந்த இணைய ஒலிபரப்பில் பெரும்பணி ஆற்றியுள்ளார். இவர் மான்செசுட்டர் பிரைட் குழுவரங்கில் வானியல் சார்ந்த ஊக்கமூட்டும் பல் நகைச்சுவைக் காட்சிகளை நடித்துக் காட்டியுள்ளார். இதேபோல இலண்டன் புளூம்சுபரி அரங்கிலும் நகைச்சுவைக் காட்சிகளை நடித்துக் காட்டியுள்ளார். அந்த ஆண்டே இவர் ஒரே நாளில் ஏழு மெர்லின் தொலைநோக்கிகளைக் காண சாலைப்பயணம் மேற்கொண்டு முடித்துள்ளார். இவர் பிரித்தானிய இயற்பியல் ஆசிரியர்களுக்கு பயிற்சி தந்துள்ளார். இவர் பிரித்தானிய ஒலிபரப்புக் குழுமத்தின் "நாளைய உலகம்" நிகழ்ச்சியின் பலபகுதிகளுக்கு இணைவிருந்தோம்புநராக இருந்துள்ளார்.

இவர் 2016 இல் அரசு வானியல் கழகத்தின் வானியலில் மகளிர் விழா ஓவியத் தொடர்களில் தோன்றியுள்ளார். அதே ஆண்டில் இவர் அழைப்பின்பேரில் அரசு நிறுவனத்தில் " கண்ணுக்குப் புலப்படாத இரவு வானம் (The invisible night sky)" எனும் தலைப்பில் அரியதொரு உரையாற்றியுள்ளார். இவர் தென்கிழக்கு இங்கிலாந்தில் வானியல் கழகங்களின் சார்பில் பல உரைகள் ஆற்றியுள்ளார். இவர் 2015 இல் வரலாற்றுப் புகழ்வாய்ந்த போர்ட்சுமவுத் துறைமுகத்தில் நேரடி விண்மீன்காணல் திட்டத்துக்கு ஏற்பாடு செய்து ஓம்புநராக இருந்தார்.

இவர் பொதுமக்களுக்கான வானியல் உரைகள் மட்டுமன்றி, அறிவியல் நகைச்சுவை நிகழ்ச்சிகளிலும் ஈடுபட்டுள்ளார். அதே ஆண்டில் இவர் துல்லியமற்ற அறிவியல் கோட்பாடுகளால் முறையாக விவாதம் நடத்திய பாஃபெசுட்டு விழாவையும் விருந்தோம்பினார். இவர் செல்டம் சீரியுசு ( "Seldom Sirius") எனும் வானியல் இணைய ஒலிபரப்பு நிகழ்ச்சியின் நிறுவனரும் இணையோம்புநரும் ஆவார்.

இவர் 2011 இல் நான் ஓர் அறிவியலாளர் ஆவேன். இங்கிருந்து எனை வெளியேற்றுங்கள்! என்ற நிகழ்ச்சியில் வெற்றிபெற்றார். இவர் 2012 இல் போர்ட்சுமவுத் பல்கலைக்கழகத்தின் அண்டவியல், ஈர்ப்பு நிறுவனத்தில் சேர்ந்தார். இங்கு பரப்புரைக்கும் மக்கள் தொடர்புக்கும் மதிப்பீட்டுக்கும் இவர் பொறுப்பாளர் ஆவார். இவர் ஒவ்வோராண்டும் 10,000 பள்ளி மாணவர்களுடனும் பொது உறுப்பினர்களுடன் பணிசெய்கிறார்.


</doc>
<doc id="416182" url="https://ta.wikipedia.org/wiki?curid=416182" title="சுசானா இலிசானோ">
சுசானா இலிசானோ

எசுதெல்லா சுசானா இலிசானோ சோபெரோன் "(Estela Susana Lizano Soberón)" (பிறப்பு: மார்ச்சு 29, 1957) ஒரு மெக்சிகோ வானியற்பியலாளரும் ஆராய்ச்சியாளரும் ஆவார். இவர் விண்மீன் உருவாக்கக் கோட்பாட்டு ஆய்வில் சிறப்புப் புலமை பெற்றவர் ஆவார்.

இவர் பல மக்களுக்கான அறிவியல் கட்டுரைகளும் பல நூல்களின் இயல்களும் எழுதியுள்ளார். இவை 5500 தடவை மேற்கோளாகச் சுட்டப்பட்டுள்ளன. அவற்றில் சில பின்வருமாறு:




</doc>
<doc id="416203" url="https://ta.wikipedia.org/wiki?curid=416203" title="தைட்டானியம் டெட்ராபுரோமைடு">
தைட்டானியம் டெட்ராபுரோமைடு

தைட்டானியம் டெட்ராபுரோமைடு "(Titanium tetrabromide)" என்பது TiBr என்ற மூலக்கூற்று வாய்ப்பாட்டால் விவரிக்கப்படும் ஒரு கனிம வேதியியல் சேர்மமாகும். இடைநிலை உலோக புரோமைடுகளில் அதிகமாக ஆவியாகக் கூடிய புரோமைடாக இது கருதப்படுகிறது. தைட்டானியம் டெட்ராகுளோரைடு, தைட்டானியம் டெட்ரா அயோடைடு ஆகிய சேர்மங்கள் பெற்றுள்ள பண்புகளின் சராசரி பண்புகளை தைட்டானியம் டெட்ராபுரோமைடு பெற்றுள்ளது. உயர் லூயிசு அமிலப்பண்பும், முனைவற்ற கரிமக் கரைப்பான்களில் அதிகமாகக் கரைவதும் இந்த நான்கு ஒருங்கிணைவுகள் கொண்ட Ti (IV) இன வேதிச்சேர்மங்கள் இனத்தின் சில முக்கிய பண்புகளாகக் கருதப்படுகின்றன. TiBr4 சேர்மம் டையா காந்தப்பண்பு கொண்டதாகும். இது உலோக மையத்தின் d0 அமைப்பை பிரதிபலிக்கிறது .

இந்த நான்கு ஒருங்கிணைவு அணைவுச் சேர்மம் நான்முக வடிவத்தை ஏற்றுக்கொள்கிறது. இதை பல வழிமுறைகளில் தயாரிக்க முடியும்.

TiBr(THF) மற்றும் [TiBr]. [TiBr5]− போன்ற கூட்டு விளைபொருட்களை 2-மெத்தில்பிரிடின் போன்ற பெரிய ஈந்தணைவி வழங்கிகளுடன் சேர்ந்து தைட்டானியம் டெட்ராபுரோமைடு உருவாக்குகிறது. ஐந்து ஒருங்கிணைவுகள் கொண்ட வடிவமான TiBr4(2-மெத்தில்பிரிடின்) முக்கோண இரட்டைப்பட்டைக்கூம்பு வடிவில் உள்ளது. இதில் பிரிடின் மத்தியகோட்டுத்தளத்தில் அமைந்துள்ளது . 
கரிமத் தொகுப்பு வினைகளில் தைட்டானியம் டெட்ராபுரோமைடு ஒரு லூயிசு அமில வினையூக்கியாகப் பயன்படுத்தப்படுகிறது . 

தைட்டானியத்தின் டெட்ராபுரோமைடும் டெட்ராகுளோரைடும் வினைபுரிந்து கலப்பு டெட்ரா ஆலைடுகளை TiBr4−xClx (x = 0-4) உருவாக்குகின்றன. இந்த மறுபகிர்வு வினையின் வினை வழிமுறை உறுதியில்லாததாகும். முன்மொழியப்படும் ஒரு பாதையும் இருபடிகளின் இடைநிலைகளை அழைக்கிறது . 

எளிதில் நீராற்பகுப்பு அடைந்து ஐதரசன் புரோமைடை வெளிவிடுவதால் இச்சேர்மம் அபாயத்தை விளைவிக்கும் சேர்மமாகக் கருதப்படுகிறது. 


</doc>
<doc id="416205" url="https://ta.wikipedia.org/wiki?curid=416205" title="மாங்கனோவன் கால்சைட்டு">
மாங்கனோவன் கால்சைட்டு

மாங்கனோவன் கால்சைட்டு "(Manganoan calcite)" என்பது பல்வேறுபட்ட கால்சைட்டுகள் நிறைந்துள்ள மாங்கனீசுக் கனிமமாகும். இக்கனிமத்தை மாங்கனோ கால்சைட்டு என்ற பெயராலும் அழைக்கிறார்கள். கனிமத்தில் இடம்பெற்றுள்ள கால்சைட்டுகள் இக்கனிமத்திற்கு இளஞ்சிவப்பு நிறத்தை அளிக்கின்றன . (Ca,Mn)CO என்ற மூலக்கூற்று வாய்ப்பாட்டால் இக்கனிமம் விவரிக்கப்படுகிறது. 
சிலோவாக்கியா குடியரசின் பன்சுகா சிடியாவ்நிக்கா சுரங்க மாவட்டத்தில் முதன் முதலாக இது கண்டுபிடிக்கப்பட்டு வெளியிடப்பட்டது, ஆனால் இக்கனிம உலகெங்கிலும் பரவலாகக் காணப்படுகிறது. நைகா, சிகுவாகுவா, மெக்சிக்கோ, வாள்களின் குகை எனப்படும் பகுதி மற்றும் பல்கேரியா போன்ற இடங்கள் குறிப்பிடத்தக்கவையாகும்.
மாங்கனோவன் கால்சைட்டு சில நேரங்களில் ரோடோகுரோசைட்டு கனிமத்துடன் சேர்த்து குழப்பிக் கொள்ளப்படுகிறது. மாங்கனோவன் கால்சைட்டு கனிமத்திலுள்ள மாங்கனீசின் அளவு இடத்திற்கு இடம் மாறுபடுகிறது. மாங்கனோவன் கால்சைட்டும் ரோடோகுரோசைட்டும் சேர்ந்து பல்வேறு வகையான திண்ம கரைசல்களை உருவாக்குகின்றன. இதனால்அதிக விகிதத்தில் மாங்கனீசு நிறைந்து கனிமத்தின் நிறம் சிவப்பாக மாறுகிறது. 



</doc>
<doc id="416215" url="https://ta.wikipedia.org/wiki?curid=416215" title="அப்துல்லா குல் இடைமாற்றுசந்தி">
அப்துல்லா குல் இடைமாற்றுசந்தி

அப்துல்லா குல் இடைமாற்றுசந்தி "(Abdullah Gul Interchange)" என்பது பாக்கித்தான் நாட்டிலுள்ள லாகூர் நகர சுற்றுவட்டப் பாதையில் அமைந்திருக்கும் ஒரு சாலைகள் சந்திப்பு பகுதியாகும். துருக்கி நாட்டின் குடியரசுத்தலைவர் அப்துல்லா குல் நினைவாக இப்பகுதிக்கு அப்துல்லா குல் இடைமாற்றுசந்தி எனப்பெயரிடப்பட்டது. லாகூர் நகரில் உள்ள அல்லாமா இக்பால் அனைத்துலக விமான நிலையத்திற்குச் செல்லும் வழியில் இச்சந்தி அமைந்துள்ளது. அப்துல்லா குல் இடைமாற்றுசந்தி 2010 ஆம் ஆண்டு ஏப்ரல் 1 ஆம் நாளில் திறக்கப்பட்டது. ஏழே மாத காலப்பகுதியில் 2,275 மில்லியன் செலவில் இச்சந்தி கட்டிமுடிக்கப்பட்டு சாதனைக்குள்ளானது.
பாக்கித்தான் பிரதமர் சையத் யூசுப் ரசா கிலானி மற்றும் பஞ்சாப் மாநில முதலமைச்சர் மியான் முகமது சாபாசு செரீப் ஆகியோர் தொடக்க விழாவில் கலந்து கொண்டனர். ஒப்பந்தக்காரர்களால் நிறைவேற்றப்பட்ட மிகச்சிறந்த வேலைத்திட்டம் இச்சந்தி என விழா பிரமுகர்கள் பாராட்டுகளை அளித்தனர் . முன்னதாக 2010 ஆம் ஆண்டில் மார்ச் மாதம் 16 அன்று பஞ்சாப் முதலமைச்சர் ஒரு முன்னோடித் திறப்புவிழா நிகழ்ச்சியை நடத்தியிருந்தார். 



</doc>
<doc id="416216" url="https://ta.wikipedia.org/wiki?curid=416216" title="சிவகங்கை மலை">
சிவகங்கை மலை

சிவகங்கை மலை ("Shivagange", ) என்பது கர்நாடக மாநிலத்தின், பெங்களூர் ஊரக மாவட்டத்தின் தொப்பஸ்பேட் அருகில் உள்ள ஒரு மலையாகும். இந்த மலையின் உச்சியானது 804.8 மீட்டர் அல்லது 2640.3 அடி உயரமாகும். இந்த மலையானது பெங்களூரில் இருந்து 54 கிலோமீட்டர் தொலைவிலும், தும்கூரில் இருந்து 19 கிலோமீட்டர் தொலைவிலும் உள்ளது. இந்த மலையானது சிவலிங்க வடிவில் உள்ளது. மேலும் இந்த மலையில் இருந்து வரும் ஊற்றானது உள்ளூர் மக்களால் "கங்கா" என அழைக்கப்படுகிறது. இவையே இந்த மலைக்கான பெயர் காரணமாக அமைந்துள்ளது. இது மேலும் "தட்சிண காசி" (தென் காசி) எனவும் அறியப்படுகிறது. இந்த மலையில் கங்காதரீஸ்வரர் கோயில், ஸ்ரீ ஹொன்னம்மாதேவி கோயில், ஒலக்கே தீர்த்தா (உலக்கை தீர்த்தம்), நந்தி சிலை, பட்டல கங்கே, மலையின் செங்குத்தான ஒரு பாறை முகட்டில் செதுக்கப்பட்டதற்காக சிறப்பாக அறியப்படும் பசவண்ணா என்னும் நந்தி சிலை, சாரதாம்பா கோயில் போன்ற கோயில்கள் உள்ளன. மேலும் இந்த மலையில் அகஸ்த்திய தீர்த்தம், கண்வ தீர்த்தம், கபில தீர்த்தம், பாதாள கங்கா போன்ற தீர்த்தங்கள் உள்ளன.

ஸ்ரீ ஹொன்னம்மாதேவி கோயில் ஒரு குகையில் உள்ளது. ஸ்ரீ கவி கங்காதீஸ்வரர் கோயிலும் ஒரு குகையில் உள்ளது. கவி என்பது குகையை குறிப்பிடும் சொல்லாகவும் கங்காதீஸ்வரர் என்பது தலையில் கங்கையை தாங்கிய சிவனை குறிக்கும் சொல்லாகும். ஒவ்வொரு ஆண்டும் தைமாதம் மகரசங்கராந்தி அன்று கங்காதீஸ்வரருக்கும் மற்றும் ஹொன்னம்மாதேவிக்கும் (பார்வதி) திருக்கல்யாண விழா நடத்தப்படுகிறது. அச்சமயம் புனித கங்கை நீராக கருதப்படும் ஊற்றுநீர் மலை உச்சியில் இருந்து வரும். அந்த புனித நீரை திருமணச் சடங்குக்கு பயன்படுத்துவர்.

இந்தப் பகுதியானது போசள மன்னர்களின் ஆட்சியில் இருந்தபோது, போசள மன்னனான விட்டுணுவர்தனின் மனைவியும் அரசியுமான சாந்தலா தனக்கு ஆண் குழந்தை பிறக்காத ஏக்கத்தில் ஏற்பட்ட மன அழுத்தத்தினால் இந்த மலையில் இருந்து குதித்து தற்கொலை செய்து கொண்டாள். அவள் தற்கொலை செய்து கொண்ட இடமானது சாந்தலா வீழ்ச்சி என அழைக்கப்படுகிறது. இந்த மலையானது 16ஆம் நூற்றாண்டில் சிவப்பநாயக்கா காலத்தில் பலப்படுத்தப்பட்டது. பெங்களூரை நிறுவியவரான கெம்பே கௌடாவின் காலத்தில் இந்த மலையில் உள்ள கோட்டை மேலும் பலப்பட்டு, இந்த கோட்டையில் தன் புதையலின் ஒரு பகுதியை வைத்தார்.

ஒவ்வொரு ஆண்டும் சங்கராந்தி மாதத்தில் (தை) ஒரு மாதம் முழுக்க இங்கு கால்நடைச் சந்தை நடக்கிறது. அப்போது காளைகளை வாங்க விற்க பலர் கூடுவர். ஆண்டுக்கு இரு முறை இங்கு பக்தர்களால் தேர்த் திருவிழா நடத்தப்படுகிறது. சனவரியில் கங்காதீஸ்ரருக்கும், அக்டோபரில் ஹொன்னமா தேவிக்கும் தேர்த் திருவிழா நடத்தப்படுகிறது.

கவி கங்காதீசுவரர் கோயியில் ஒரு சுவாரசியமான அற்புதம் நிகழ்கிறது. சிவலிங்கத்துக்கு அபிசேகம் செய்யப்படும் நெய்யானது வெண்ணெயாக மாறிவிடுவதே அந்த அற்புதமாகும். இந்த நிகழ்வை பக்கர்கள் நேரில் காண இயலும். வெண்ணையாக மாறும் இந்த நெய்யானது மருத்துவ குணம் கொண்டது எனவும், பல நோய்களை குணமாக்கக் கூடியது என்றும் பக்தர்களால் நம்பப்படுகிறது. இந்த கோயில் கருவறையில் இருந்து சுமார் 50 கி.மீ. தொலைவில் பெங்களூரில் உள்ள கவி கங்காதேஸ்வரர் கோயில் கருவறைவரைக்கு செல்ல இரகசிய சுரங்கப்பாதை உள்ளது என்ற கூற்று உள்ளது.

சிவகங்கா மலையில் தோன்றும் குமுதவதி ஆறானது ஆர்க்காவதி ஆற்றின் துணை ஆறாகும். குமுதவதி ஆறானது பெங்களூர் ஊரக மாவட்டத்தின் நெலமங்கலா வட்டத்தின் பெரும்பகுதி கிராமங்கள் மற்றும் இராமநகர மாவட்டத்தின் மகடி வட்டத்தின் ஒரு பகுதியில் கிராமங்கள் வழியாக மொத்தம் 278 கிராமங்கள் வழியாக 460 கிமீ பரப்பளவில் பாய்கிறது. ஆறு பாயும் இப்பகுதிகளில் காடழிப்பு, மிகுதியான நிலத்தடி நீர் உறிஞ்சல், மண் அரிப்பு, ஆக்கிரமிப்பு, மிகுதியான யூகலிப்டஸ் மர வளர்ப்பு போன்ற பல்வேறு காரணங்களினால் ஆற்றோரத்தில் உள்ள அனைத்து கிராமங்களிலும் குடிநீர் மற்றும் விவசாயத்திற்கான நீர் பற்றாகுறை கடுமையாக ஏற்பட்டுள்ளது. இதனால், இந்த ஆற்றின் வளத்தைப் புதுப்பிக்க பல குழுக்கள் திட்டங்களை தீட்டி முயற்சிகளில் ஈடுபட்டு வருகின்றன.

கர்நாடக மாநிலத்தில் இப்பகுதியானது பாறையேற்றத்துக்கு பிரபலமான இடமாக உள்ளது. மலை உச்சியை அடைய மலைப் பாறையில் படிக்கட்டுகள் செதுக்கப்பட்டுள்ளன. சில இடங்களில் படிக்கட்டுகள் அற்றும் உள்ளது. செங்குத்தான பாறையில் ஏற உள்ள குறுகலான படிக்கட்டுகளின் பக்கவாட்டுகளில் பாதுகாப்புக்கு இரும்புக் குழாய்களினால் கைப்பிடிகளும் அமைக்கப்பட்டுள்ளன. வழியில் இளைப்பாற ஆங்காங்கே இடங்களும், அங்கே உணவுப் பெருட்களும், குடிபானங்கள் விற்கும் கடைகளும் உள்ளன. மலையின் அடிவாரத்தில் இருந்து உச்சிப் பகுதிக்குச் செல்ல 2.3 கி.மீ. தொலைவு உள்ள மலையேற்ற பாதையில் ஏறவேண்டும். இந்தமலைகளில் வாழும் உயிரினங்களில் குரங்குகள் முக்கிய விலங்கு ஆகும்.

கர்நாடக தொல்லியல் மற்றும் வரலாற்று நினைவுச்சின்னங்கள் பாதுகாப்பு சட்டம் 1962இன் கீழ் இந்த மலையில் உள்ள கோயிலானது ஒரு பாதுகாக்கப்பட்ட நினைவுச்சின்னமாக உள்ளது.

Shivagange


</doc>
<doc id="416233" url="https://ta.wikipedia.org/wiki?curid=416233" title="புது ஆத்தூர்">
புது ஆத்தூர்

புது ஆத்தூர் (ஆங்கிலம்:Pudu Athur), தமிழ்நாடு மாநிலத்தில் அமைந்துள்ள பெரம்பலூர் மாவட்டத்தில் இருக்கும் ஒரு கிராமம் ஆகும். இதற்கு ஈச்சம்பட்டி என்ற பெயரும் உண்டு. இதன் ஒரு பகுதி அருகில் உள்ள் குரும்பலூர் பேரூராட்சியை சேர்ந்தது மற்றொரு பகுதி அருகில் உள்ள லாடபுரம் என்ற ஊராட்சியை சார்ந்தது. இதன் அமைவிடம் கூகுள் வரைபடத்தில் 11°13'26.6"N 78°46'20.1"E 


</doc>
<doc id="416241" url="https://ta.wikipedia.org/wiki?curid=416241" title="மக்னீசியம் பார்மேட்டு">
மக்னீசியம் பார்மேட்டு

மக்னீசியம் பார்மேட்டு "(Magnesium formate)" என்பது Mg(HCO) என்ற மூலக்கூற்று வாய்ப்பாட்டால் விவரிக்கப்படும் ஒரு வேதிச் சேர்மமாகும். பார்மிக் அமிலத்தினுடைய மக்னீசியம் உப்பு மக்னீசியம் பார்மேட்டு என்று அழைக்கப்படுகிறது. மக்னீசியம் ஆக்சைடுடன் பார்மிக் அமிலம் வினைபுரிவதால் இவ்வுப்பு உருவாகிறது. மக்னீசியம் பார்மேட்டு சேர்மக்கரைசலை படிகமாக்குவதால் இருநீரேற்று உருவாகிறது . 


</doc>
