<doc id="195329" url="https://ta.wikipedia.org/wiki?curid=195329" title="மின்துளை">
மின்துளை

இயற்பியல், வேதியியல், மற்றும் மின்னணுப் பொறியியலில், மின்துகள் துளை அல்லது மின்னன் துளை அல்லது இலத்திரன் துளை ("electron hole") என்பது ஓர் அணுவில் அல்லது படிக அமைப்பில் வெளியுயர் நிலைப்பட்டையில் இருக்கும் எதிர்மின்னி அல்லது மின்னன் அவ்விடத்தில் இல்லா நிலையில், அங்கு நிலவும் எதிர்நிலை ஆற்றலைக் குறிக்கப் பயன்படுகிறது. எதிர்ப் பொருளின் உண்மையான துணிக்கையான பாசித்திரனில் அல்லது நேர்மின்னனில் இருந்து இது வேறுபட்டதாகும்.

எதிர்மின்னி அல்லது மின்னன் (electron) ஆற்றலை உட்கவர்ந்து உயர் நிலைக்கு செல்லும் பொழுது தான் இருந்த இடத்தில் இந்த மின்துளையை அங்கு இட்டுச் செல்கிறது. அந்த மின்துளைகள் எதிர்மின்னி போல் அணு பின்னல்களுக்கு இடையே நகர வல்லது. இவற்றின் இயக்கமானது குறைக்கடத்திக் கருவிகளின் செயல்பாட்டுக்கு காரணம்.


</doc>
<doc id="195336" url="https://ta.wikipedia.org/wiki?curid=195336" title="மாசுக்கோவியம்">
மாசுக்கோவியம்

உனுன்பென்டியம் ("Ununpentium", வேதிக் குறியீடு: Uup) என்பது தனிம அட்டவணையில் உள்ள ஒரு தனிமத்தின் தற்காலிகப் பெயர் ஆகும். அணுவெண் 115 ஐக் கொண்டுள்ள இந்த அதிபாரத் தனிமம் முதற்தடவையாக 2003 ஆம் ஆண்டில் உருசியாவின் தூப்னாவில் உள்ள அணு ஆய்வுக்கான இணைந்த கல்விநிலையத்தில் உருசிய, அமெரிக்க ஆய்வாளர்களால் கண்டுபிடிக்கப்பட்டது. இந்த செயற்கைத் தனிமம் தனிமம் 115, அல்லது ஏக்கா-பிசுமத் எனவும் அழைக்கப்படுகிறது. 2015 டிசம்பரில், ஐயூபிஏசி அமைப்பும் தூய, பயன்பாட்டு இயற்பியலின் பன்னாட்டு அமைப்பும் நான்கு புதிய தனிமங்களில் ஒன்றாக இதனை அங்கீகரித்தன. 2016 சூன் மாதத்தில், ஐயூபிஏசி நிறுவனம் இத்தனிமத்துக்கு மாசுக்கோவியம் ("moscovium", குறியீடு: Mc) எனப் பெயரிடப் பரிந்துரைத்தது. இப்பெயர் 2016 இறுதிக்குள் உறுதி செய்யப்படவிருக்கிறது.

உனுன்பென்டியம் தீவிரமான கதிரியக்கத் தனிமம் ஆகும். இதன் நிலையான ஓரிடத்தானின் (உனுன்பென்டியம்--289) அரைவாழ்வுக் காலம் 220 மில்லிசெக்கன்களைக் கொண்டது. தனிம அட்டவணையில், இது P-வலயக்குழுவில் உள்ள திரான்சாக்டினைடு (அதிபாரத்) தனிமம் ஆகும். 7வது குழுவின் உறுப்பான இத்தனிமம் அதிபார நெடுங்குழு 15 தனிமங்களில் வைக்கப்பட்டுள்ளது.


</doc>
<doc id="195346" url="https://ta.wikipedia.org/wiki?curid=195346" title="சித்திக் பார்மாக்">
சித்திக் பார்மாக்

சித்திக் பார்மாக் (Siddiq Barmak) ஒரு திரைப்படத் தயாரிப்பாளர் மற்றும் இயக்குனர் ஆவார். இவர் 1962 ஆம் ஆண்டு செப்டம்பர் மாதம் 7 ஆம் தியதி ஆப்கானித்தானில் "பஞ்சசீர்" எனும் இடத்தில் பிறந்தார். இவர் திரைப்படம் இயக்குவதில் மாசுக்கோ திரைப்படக் கல்லூரியில் (Moscow Film Institute) 1987 ஆம் ஆண்டு முதுகலைப் பட்டம் பெற்றவர்.
இவர் சில திரைக்கதைகளை எழுதி சில குறும்படங்களையும் இயக்கியுள்ளார். இவரது முதல் திரைபடம் ஒசாமா ஆகும். இத்திரைப்படம் 2004 ஆம் ஆண்டு வெளிநாட்டுப்படங்களுக்கான "கோல்டன் குளோபு" விருதைப் பெற்றது.
சித்திக் பார்மாக் "ஒசாமா" திரைப்படம் எடுப்பதற்கு பெரும் ஊக்கத்தையும் உதவியையும் அளித்தவர் ஈரானிய இயக்குனர் மோசன் மக்மால்பஃப் ஆவார். இவர் தனது அரிபிளக்ஸ் (Arriflex) திரைப்படப் பிடிப்புக் கருவியை (camera) பார்மார்க்கிடம் கொடுத்து அவரது படத்தை பன்னாட்டுத் திரைப்பட விழாக்களுக்கும் அனுப்பும் படியும் ஆலோசனை வழங்கினார். மேலும் மக்மால்பஃப் அதிக அளவு நிதியையும் இத்திரைப்பட உருவாக்கத்தில் செலவளித்தார். சப்பான் மற்றும் அயர்லாந்து நாட்டு தயாரிப்பாளர்களும் நிதியுதவி செய்தனர். பார்மாக் 2003 ஆம் ஆண்டின் "ஐக்கிய நாடுகள் கல்வி, அறிவியல், பண்பாட்டு நிறுவனத்தின் பெலினி வெள்ளித் திரை விருதை" (UNESCO’s Fellini Silver Medal) ஒசாமா திரைப்படத்திற்காக பெற்றார்.

சித்திக் பார்மாக் மக்மால்பஃப்- ஆல் நிறுவப்பட்ட ஆஃப்கானிய குழந்தைகள் கல்வி அமைப்பின் (Afghan Children Education Movement (ACEM)) இயக்குனராகவும் உள்ளார். இந்த அமைப்பானது ஆஃப்கானிய குழந்தைகளுக்கு கல்வி, கலை மற்றும் கலாச்சாரம் ஆகியவற்றை அளிக்கிறது. மேலும் இப்பள்ளியானது இயக்குநர்கள், நடிகர்கள் போன்றோருக்கு பயிற்சிகள் அளித்து புதிய ஆப்ஃகானிய திரைப்படத்தை உருவாக்க முயலுகிறது. சித்திக் பார்மாக் பாரசீக மொழித் திரைப்படத்தின் முக்கிய நபர் ஆவார்.




</doc>
<doc id="195347" url="https://ta.wikipedia.org/wiki?curid=195347" title="இரிடியம் 33">
இரிடியம் 33

இரிடியம் 33 (Iridium 33) தொலைத்தொடர்பு பயன்பாட்டிலிருந்த ஒரு செயற்கைக்கோள் ஆகும். இது பூமியின் தாழ் வட்டப்பாதையில் (low Earth orbit) 230.9° பாகையில் நிலைநிறுத்தப்பட்டிருந்தது.. இரிடியம் செயற்கைக்கோள் அமெரிக்காவைச் சேர்ந்த இரிடியம் தொலைத்தொடர்பு நிறுவனத்திற்குச் சொந்தமானது. 

இச்செயற்கைக்கோளானது 2009 ஆம் ஆண்டு பிப்ரவரி மாதம் 10 ஆம் தியதி ருசியாவின் காச்மாசு-2251 செயற்கைக்கோளுடன் 42,120 கிலோமீட்டர்கள் வேகத்தில் ஒன்றுடன் ஒன்று மோதிக்கொண்டன. மோதியதில் இவ்விரண்டு செயற்கைக்கோள்களும் உருக்குலைந்து செயலிழந்தன.. இவற்றின் உடைந்த பாகங்கள் விண்வெளிக் கழிவுகளாக பூமியின் வட்டப்பாதையில் சுற்றி வருகின்றன என அமெரிக்காவின் நாசா விண்வெளி நிறுவனம் தெரிவித்துள்ளது.



</doc>
<doc id="195348" url="https://ta.wikipedia.org/wiki?curid=195348" title="மின்னணுப் பொறியியல்">
மின்னணுப் பொறியியல்

மின்னணுப் பொறியியல் (Electronic engineering) என்பது மின்னணுக் குழாய்கள், மற்றும் குறைக்கடத்திக் கருவிகள் குறிப்பாக திரிதடையங்கள், இருமுனையங்கள் மற்றும் தொகுப்புச் சுற்றுகள் போன்ற நேரியல் சாரா மற்றும் செயலுறு மின்சார உறுப்புகளைக் கொண்டு மின்னணுச் சுற்றுகள், கருவிகள் மற்றும் கட்டகங்களை போன்றவற்றை வடிவமைக்கும் ஒரு பொறியியல் துறையாகும்.


</doc>
<doc id="195349" url="https://ta.wikipedia.org/wiki?curid=195349" title="மின்னணுக் குழாய்">
மின்னணுக் குழாய்

மின்னணுக் குழாய் (Electron tube) என்ற சொல் பொதுவாக இரண்டு பொருளைக் குறிக்க பயன்படுத்தப்படும்.

அவை,



</doc>
<doc id="195350" url="https://ta.wikipedia.org/wiki?curid=195350" title="பட்டிக்கோட்டா குருமடம்">
பட்டிக்கோட்டா குருமடம்

பட்டிக்கோட்டா குருமடம் ("Batticotta Seminary", பட்டிகோட்டா செமினறி) என்பது பிரித்தானிய இலங்கையில் யாழ்ப்பாணக் குடாநாட்டில் வட்டுக்கோட்டை என்ற ஊரில் 1823 ஆம் ஆண்டில் அமைக்கப்பட்ட ஒரு கல்வி நிறுவனம் ஆகும். இது அமெரிக்க இலங்கை மிசனினால் ஆரம்பிக்கப்பட்டது. இது 1855 ஆம் ஆண்டில் மூடப்பட்டது. சர் எமெர்சன் டெனன்ட் என்பவரின் பார்வையில் இக்கல்வி நிறுவனம் பல ஐரோப்பியக் கல்வி நிறுவனங்களின் தரத்துடன் ஒப்பிடக் கூடியதாக இருந்ததாகக் குறிப்பிட்டுள்ளார்.

இம்மதப்பள்ளி அங்கு சேர்க்கப்படும் மாணவர்களை கிறித்துவத்துக்கு மதம் மாற்றுவதையே முக்கிய நோக்காகக் கொண்டு ஆரம்பிக்கப்பட்டது. ஆனாலும், பெரும்பாலான மாணவர்கள் தமது இந்து சமய நம்பிக்கையையே கடைப்பிடித்து வந்தனர். இதனை அடுத்து 1855 ஆம் ஆண்டில் இக்குருமடம் மூடப்பட்டது. பட்டிக்கோட்டா குருமடத்தின் பழைய மாணவர்களும், உள்ளூர் கிறித்தவர்களும் இப்பள்ளியை மீளத் திறக்க வேண்டும் எனக் கோரிக்கை விட்டதை அடுத்து 1872 சூலை 3 இல் இக்கல்லூரி யாழ்ப்பாணக் கல்லூரி என்ற பெயரில் மீளவும் பழைய கட்டடத்திலேயே ஆரம்பிக்கப்பட்டது.



</doc>
<doc id="195351" url="https://ta.wikipedia.org/wiki?curid=195351" title="வெற்றிடக் குழாய்">
வெற்றிடக் குழாய்

மின்னணுவியலில், வெற்றிடக் குழாய் அல்லது மின்னணுக் குழாய் என்பது ஒரு மூடப்பட்ட குழாயில் உள்ள வெற்றிடத்தின் மீது பரவும் மின்சாரத்தைக் கட்டுப்படுத்தும் கருவியாகும். அந்தக் குழாய் பெரும்பாலும் மெல்லிய கண்ணாடியால் உருவாக்கப்பட்டதாக இருக்கும். நீண்ட உருளை வடிவில் காணப்படும். வெண்சுடாநிலை மின்விளக்கைப் போன்றுள்ள ஒரு இருமுனையத்தை எளிமையான வெற்றிட குழாய் எனச் சொல்லலாம்.

இந்த வெற்றிட குழாய்யானது மின்சாரத்தை உட்செல்ல அனுமதிக்கு அல்லது மின்சாரத்தை நிறுத்த அனுமதிக்கு.

</doc>
<doc id="195353" url="https://ta.wikipedia.org/wiki?curid=195353" title="காசுமசு-2251">
காசுமசு-2251

காசுமசு-2251 (Kosmos-2251) என்பது ஒரு செயற்கைக்கோள் ஆகும். இது ருசியாவிற்குச் சொந்தமானது. காசுமசு-2251 செயற்கைக் கோள் 1993 சூன் 16 ஆம் நாள் ஏவப்பட்டது. இரண்டு ஆண்டுகளில் 1995 இன் பிற்பகுதியில் கைவிடப்பட்டது. இது 950 கிலோகிராம் எடையுடையது. இராணுவப் பயன்பாட்டிற்கானது. 

காசுமசு-2251 ("Kosmos-2251") செயற்கைக்கோள் இரிடியம் 33 செயற்கைக்கோளுடன் 2009 ஆம் ஆண்டு பெப்ரவரி 10 ஆம் நாள் மோதிக்கொண்டது.. இவை இரண்டும் 42,120 கிலோமீட்டர்கள் வேகத்தில் ஒன்றுடன் ஒன்று மோதிக்கொண்டன.இதில் இரிடியம் செயற்கைக்கோள் இரிடியம் தொலைத்தொடர்பு நிறுவனத்திற்குச் சொந்தமானது. உடைந்த பாகங்கள் விண்வெளிக் கழிவுகளாக பூமியின் வட்டப் பாதையில் சுற்றி வருகின்றன என அமெரிக்காவின் நாசா விண்வெளி நிறுவனம் தெரிவித்துள்ளது..



</doc>
<doc id="195354" url="https://ta.wikipedia.org/wiki?curid=195354" title="குறைக்கடத்திக் கருவி">
குறைக்கடத்திக் கருவி

குறைக்கடத்திக் கருவி (Semiconductor device) என்பது சிலிக்கான், ஜேர்மானியம், காலியம் ஆர்சினைடு, போன்ற குறைக்கடத்திப் பொருட்கள் மற்றும் கரிமக் குறைக்கடத்திகள் ஆகியவற்றில் உள்ள மின்னணுவியல் பண்புகளை எடுத்தாளும் ஒரு மின்னணு உறுப்பாகும். வெப்பவயன் வெற்றிடக்குழாயைக் குறைக்கடத்திக் கருவிகளாக பெரும்பாலான பயன்பாடுகளில் மாற்றியமைக்கப்பட்டுவிட்டது.


</doc>
<doc id="195357" url="https://ta.wikipedia.org/wiki?curid=195357" title="பூமியின் தாழ் வட்டப்பாதை">
பூமியின் தாழ் வட்டப்பாதை

பூமியின் தாழ் வட்டப்பாதை ("Low Earth orbit") என்பது பூமியிலிருந்து மேலே 160 கிலோமீட்டர்கள் முதல் 2,000 கிலோமீட்டர்கள் வரை உள்ள வெளி ஆகும். இதன் பயண நேரம் சராசரியாக 88 நிமிடங்களிலிருந்து 127 நிமிடங்கள் வரை ஆகும். எல்லா செயற்கைக்கோள்கள் மற்றும் விண்வெளி நிலையங்கள் அனைத்தும் இந்தப் பரப்பிலேயே நிலைநிறுத்தப்படுகின்றன. 160 கிலோமீட்டர்களுக்கும் கீழான பரப்பில் நிலை நிறுத்தப்படும் செயற்கைக்கோள்கள் அடிக்கடி பாதை மாறும் சாத்தியக்கூறுகள் மற்றும் வளிமண்டலத்தின் வாயுப் படலங்களால் அதன் இயக்கத்தில் பாதிப்பை எற்படுத்தும். செமினி 11 எனும் செயற்கைக்கோள் அதிகபட்சமாக 1,374.1 கிலோமீட்டர்கள் தொலைவில் நிலைநிறுத்தப்பட்டுள்ளது.


</doc>
<doc id="195360" url="https://ta.wikipedia.org/wiki?curid=195360" title="செயலறு நிலை">
செயலறு நிலை

செயலறு நிலை (Passivity) என்பது பலவகையான பொறியியல் துறைகளில் குறிப்பாக ஒப்புமை மின்னணுவியல் மற்றும் கட்டுப்பாட்டு கட்டகங்கள் போன்றவற்றில் பயன்படுத்தப்படும் பொறியியல் கட்டகங்களின் ஒரு பண்பாகும். புலத்தின் அடிப்படையில் ஒரு செயலறு உறுப்பானது ஆற்றலை உட்கொள்ளும் உறுப்பாகவோ அல்லது திறன் ஈட்டத்திற்கு ஏற்புடைதாகாத உறுப்பாகவோ இருக்கும்.


</doc>
<doc id="195365" url="https://ta.wikipedia.org/wiki?curid=195365" title="ஈட்டம் (மின்னணுவியல்)">
ஈட்டம் (மின்னணுவியல்)

மின்னணுவியலில் ஈட்டம் ("gain") அல்லது மின்திறன் பெருக்கம் அல்லது மின்திறன் மிகைப்பு என்பது மின்வலு வழங்கியில் இருந்து குறிப்பலையின் மீது ஆற்றலைச் சேர்த்து ஒரு மின்சுற்றின் (பெரும்பாலும் பெருக்கி) உள்ளீட்டில் இருந்து வெளியீட்டிற்கு செல்லும் குறிப்பலையுடைய வலு அல்லது வீச்சினைக் கூட்டும் திறனைக் காட்டும் அளவாகும். இதனைப் பெரும்பாலும் ஒரு கட்டகத்தின் குறிப்பலை உள்ளீடுடன் குறிப்பலை வெளியீடின் விகிதமாக கணக்கிடப்படும். இதன் மதிப்பு பெரும்பாலும் டெசிபெல்லால் குறிக்கப்பெறும்.

ஈட்டம் என்னும் கலைச்சொல் மின்னணுவியலில் தெளிவற்ற நிலையைத் தருகிறது. ஆகையால், வெளியீடு மற்றும் உள்ளீடு மின்னழுத்தத்தின் விகிதம் "மின்னழுத்த ஈட்டம்" எனவும், மின்சாரத்தின் விகிதம் "மின்சார ஈட்டம்" எனவும், மின்திறன் அல்லது மின்வலுவின் விகிதம் "மின்திறன் அல்லது மின்வலு ஈட்டம்" எனவும் விளக்கமாகக் குறிப்பிடலாம். ஒலியியல் மற்றும் பொதுப்பயன்பாட்டு மிகைப்பியியலில், குறிப்பாக செயல்படு மிகைப்பியில், பெரும்பாலும் ஈட்டம் என்பது மின்னழுத்த ஈட்டத்தினைக் குறிக்கும். ஆனால் வானொலி மிகைப்பியியலில், ஈட்டம் என்றால் அது திறன் ஈட்டத்தைக் குறிக்கும். இதற்குமேல், ஈட்டம் என்ற கலைச்சொல்லை உள்ளீடும், வெளியீடும் வெவ்வேறு அலகுகள் கொண்ட உணரிகள் போன்ற கட்டகங்களிலும் கூட பயன்படுத்தப்படும். எடுத்துக்காட்டாக, ஒளியுணரியின் துலக்கத்திறனை ஓர் ஒளியனில் 5 மைக்ரோவோல்டுகள் என்பனப் போன்று. 

பருமனறி விதியின் படி, திறன் ஈட்டத்தை டெசிபெல்லில் பின்வருமாறு எழுதலாம்:
இங்கு, "P" மற்றும் "P" என்பது உள்ளீடு மற்றும் வெளியீடு மின்திறன்கள் என்க.

இது இயல் மடக்கையில் பின்வருமாறு தரப்படும்:
இங்கு, திறனீட்டம் நேப்பர் அலகில் (formula_3) தரப்படுகிறது.


</doc>
<doc id="195370" url="https://ta.wikipedia.org/wiki?curid=195370" title="தேசியப் பேரிடர் மேலாண்மை ஆணையம்">
தேசியப் பேரிடர் மேலாண்மை ஆணையம்

தேசியப் பேரிடர் மேலாண்மை ஆணையம் இந்தியாவில் ஏற்படக் கூடிய இயற்கைப் பேரழிவுகள் முதல், உயிரியல், ரசாயன, அணுக் கதிரியக்கம் முதலான எல்லா வகைப் பேரழிவுகளையும் சமாளிக்கும் வழிமுறைகளையும் நடவடிக்கைகளையும் மேற்கொள்ள உருவாக்கபட்ட ஆணையமாகும்.

இந்திய அரசாங்கம் பேரிடர் மேலாண்மையை தேசிய முன்னுரிமையாக அங்கீகரித்து ஆகஸ்ட் 1999ல் ஓர் உயர் ஆற்றல்மிக்க குழுவை (High-Powered Committee) அமைத்தது. 2001 குஜராத் பூகம்பத்திற்கு பிறகு பேரிடர் மேலாண்மை திட்டமிடல் குறித்தும் தடுப்பு வழிமுறைகள் குறித்தும் பரிந்துரைகளை செய்ய ஒரு தேசிய குழு அமைக்கப்பட்டது. பத்தாவது ஐந்தாண்டு திட்ட ஆவணத்திலும், முதல் முறையாக, பேரிடர் மேலாண்மை தொடர்பாக ஒரு விரிவான அத்தியாயம் இருந்தது. இதேபோல், பன்னிரண்டாவது நிதி ஆணையம் பேரிடர் மேலாண்மையின் நிதி ஏற்பாடுகளை ஆய்வு செய்ய உரிமைக் கட்டளை இடப்பட்டது. 23 டிசம்பர் 2005 அன்று, இந்திய அரசு, பேரிடர் மேலாண்மை சட்டம் இயற்றியது. இதன் அடிப்படையில், பிரதமர் தலைமையில் தேசியப் பேரிடர் மேலாண்மை ஆணையம் அமைக்கப்பட்டது.

தேசியப் பேரிடர் மேலாண்மை ஆணையதின் கீழ் தேசியப் பேரழிவு மீட்புப் படை அமைக்கப்பட்டுள்ளது. உடனடி மீட்பு நடவடிக்கைக்காக நாடு முழுவதும் 10 பட்டாலியன் படைகள் தயார் நிலையில் வைக்கப்பட்டுள்ளன. இப்படையில் பயிற்சி பெற்ற வீரர்கள் மொத்தம் 10,400 பேர் உள்ளனர். அதில் ஒரு பட்டாலியன் தமிழகத்தில் அரக்கோணத்திலும் அமைக்கப்பட்டுள்ளது.

2008-ல் அமைக்கப்பட்டதிலிருந்து 2012 வரை இந்த ஆணையத்தின் தேசிய செயற்குழு ஒரு முறைகூடக் கூடியதில்லை என்று இந்தியத் தலைமைக் கணக்குத் தணிக்கையாளர் தனது 2013 அறிக்கையில் குற்றம் சாட்டினார் .தேசிய அமைப்பின் கீழ் ஒவ்வொரு மாநிலத்திலும் பேரிடர் மேலாண்மை ஆணையங்கள் ஏற்படுத்த வேண்டும் என்று சட்டம் இயற்றப்பட்டது. ஆனால் பீகார், குஜராத், ஒடிசா உட்பட ஏழு மாநிலங்களைத் தவிர,வேறு எந்த மாநிலத்திலும் இந்த ஆணையம்கூட அமைக்கப்படவில்லை என்கிறது இவ்வறிக்கை. எல்லா மாநிலங்களிலும் பேரிடர் வந்தால் அதைச் சமாளிப்பதற்கான தனிப் படை அமைக்கப்பட வேண்டும் என்பது சட்டம். இதை ஒரு மாநிலம்கூடச் செய்யவில்லை.தணிக்கை அறிக்கை வந்து ஒரு வருடம் ஆகியும் எந்த நடவடிக்கையும் இல்லாத நிலையில், செப்டம்பர் 2013இல் உச்ச நீதிமன்றத்தில், தொண்டு நிறுவனங்களால் ஒரு பொது நல வழக்கு போடப்பட்டது. இந்த வழக்கை விசாரணைக்கு எடுத்துக்கொண்ட நீதிமன்றம் ஒன்றிய அரசு, உத்தராகண்ட், ஆந்திரம், குஜராத், ஒடிசா, மகாராஷ்டிரம், ராஜஸ்தான் மேற்கு வங்கம் , தமிழகம் ஆகிய மாநில அரசுகள், தேசிய ஆணையம் ஆகியவற்றுக்கு நோட்டீஸ் அனுப்பியது.



</doc>
<doc id="195371" url="https://ta.wikipedia.org/wiki?curid=195371" title="கள்ளத் துப்பாக்கி">
கள்ளத் துப்பாக்கி

கள்ளத் துப்பாக்கி, சனவரி 4 அன்று வெளியான இந்தியத் தமிழ்த் திரைப்படம். இதனை லோகியாஸ் இயக்கினார்.



</doc>
<doc id="195372" url="https://ta.wikipedia.org/wiki?curid=195372" title="புள்ளிப்புலிகளும் ஆட்டின்குட்டியும்">
புள்ளிப்புலிகளும் ஆட்டின்குட்டியும்

புள்ளிப்புலிகளும் ஆட்டின்குட்டியும் ஒரு மலையாளத் திரைப்படம் ஆகும். இத்திரைப்படம் லால் ஜோசின் இயக்கத்தில், 2013 ஆகஸ்டில் வெளியானது.குஞ்சாக்கோ போபன், நமிதா பிரமோத் ஆகியோர் முன்னணி வேடங்களில் நடித்துள்ளர். இந்தத் திரைப்படத்தின் திரைக்கதையை சிந்துராஜன் எழுதியுள்ளார்.


வயலார் சரத்சந்திரவர்மா இதற்கு இசையமைத்துள்ளார். 


</doc>
<doc id="195373" url="https://ta.wikipedia.org/wiki?curid=195373" title="குறும்புக்கார பசங்க">
குறும்புக்கார பசங்க

குரும்புக்காரப் பசங்க, சனவரி 4 2013 அன்று வெளியான இந்தியத் தமிழ் திரைப்படம். இதனை டி.சாமிதுரை இயக்கினார்.



</doc>
<doc id="195374" url="https://ta.wikipedia.org/wiki?curid=195374" title="நண்பர்கள் கவனத்திற்கு">
நண்பர்கள் கவனத்திற்கு

நண்பர்கள் கவனத்திற்கு, சனவரி 4 2013 அன்று வெளியான இந்தியத் தமிழ் திரைப்படம். இதனை கே.ஜெயக்குமார் இயக்கினார்.



</doc>
<doc id="195376" url="https://ta.wikipedia.org/wiki?curid=195376" title="அய்யப்பன் தீயாட்டு">
அய்யப்பன் தீயாட்டு

அய்யப்பன் தீயாட்டு என்பது பகவதி தீயாட்டிற்கு நிகரான கேரளக் கலையாகும். அய்யப்பன் கோயில்களில், பிராமண ஆலயங்களிலும், நம்பியார் சமுதாயத்தைச் சேர்ந்தவர் நிகழ்த்துவர். அய்யப்பனின் அவதார வடிவங்களை தீயாட்டில் காட்டுவர். ஐந்தடி, மூன்றடி தொடங்கி, மேளத்திலுள்ள தாளங்களை இசைப்பர். வெள்ளக்கோடி முண்டாசு கொண்டு, அதன் முகப்பில் பட்டு சுற்றி, நெற்றிமேல் சந்தனமும் குங்குமமும் பூசி, கழுத்தில் துளசிமாலைகளும் அணிந்து தீயாட்டு நிகழ்த்துவர். கதை கூறி முடிந்ததும், கணிகேஸ்வரன் என்னும் வேடம் இட்டு கூத்து நடத்துவர். இதைப் பற்றிய செய்திகள் கேரளோல்ப்பத்தியில் கிடைக்கின்றன. தெய்வ ஆட்டம் என்பது தெய்யாட்டம் என்றும் பின்னர் தீயாட்டு என்றும் மருவியதாகக் கருதுகிறார்கள்.



</doc>
<doc id="195377" url="https://ta.wikipedia.org/wiki?curid=195377" title="நிமிடங்கள் (திரைப்படம்)">
நிமிடங்கள் (திரைப்படம்)

நிமிடங்கள், சனவரி 4 2013 அன்று வெளியான இந்தியத் தமிழ்த் திரைப்படம். இதனை கீதா கிருட்டிணன் இயக்கினார்.



</doc>
<doc id="195379" url="https://ta.wikipedia.org/wiki?curid=195379" title="கேரளோல்பத்தி">
கேரளோல்பத்தி

கேரளோல்பத்தி என்னும் பழைமையான நூல் கேரளத்தின் வரலாற்றைப் பற்றிக் கூறுவதாகும். இதன் பொருள் (கேரள உள்பத்தி) கேரளத்தின் மூலம் என்பதாகும். இதை துஞ்சத்து இராமானுசன் எழுத்தச்சன் எழுதினார் என்று சங்குண்ணி மேனன் கூறுகிறார். கேரள மகாத்மியம் என்ற சமசுகிருத நூலின் விரிவாக்கம் போன்றது. துணை புராணங்கள் என்னும் வகையில் சேர்க்கப்பட்டுள்ளது.

இது நம்பூதிரி சமுதாயத்தினரின் முன்னோர் பற்றிக் கூறுகிறது. ஹெர்மன் குண்டர்ட் இதை அச்சு வடிவில் கொண்டு வந்து வெளியிட்டார்.

இது மூன்று பாகங்களை கொண்டது.
1. பரசுராமனின் காலம்
2. பெருமாக்கன்மாரின் காலம்
3. தம்புராக்கன்மாரின் காலம்




</doc>
<doc id="195382" url="https://ta.wikipedia.org/wiki?curid=195382" title="புத்தகம் (திரைப்படம்)">
புத்தகம் (திரைப்படம்)

புத்தகம், சனவரி 14 2013 அன்று வெளியான இந்தியத் தமிழ் திரைப்படம். இதனை விஜய் ஆதிராஜ் இயக்கினார்.



</doc>
<doc id="195383" url="https://ta.wikipedia.org/wiki?curid=195383" title="விஜயநகரம் (திரைப்படம்)">
விஜயநகரம் (திரைப்படம்)

விஜயநகரம், சனவரி 14 2013 அன்று வெளியான இந்தியத் தமிழ் திரைப்படம். இதனை தன்வீர் இயக்கினார்.



</doc>
<doc id="195384" url="https://ta.wikipedia.org/wiki?curid=195384" title="பத்தாயிரம் கோடி (திரைப்படம்)">
பத்தாயிரம் கோடி (திரைப்படம்)

பத்தாயிரம் கோடி, சனவரி 25 2013 அன்று வெளியான இந்தியத் தமிழ் திரைப்படம். இதனை வி. ஸ்ரீனிவாச சுந்தர் இயக்கினார். 

துரூவ் பந்தாரி என்பவர் கதாநாயகனாகவும், மாதலசா சர்மா என்பவர் கதாநாயகியாகவும் நடித்துள்ளார்கள். நகைச்சுவை நடிகரான விவேக் முக்கிய கதாப்பாத்திரத்தில் நடித்துள்ளார். 




</doc>
<doc id="195395" url="https://ta.wikipedia.org/wiki?curid=195395" title="விளம்பரம் (திரைப்படம்)">
விளம்பரம் (திரைப்படம்)

விளம்பரம், வெளியாகவிருக்கும் இந்தியத் தமிழ் திரைப்படம். இதனை கே. ஏ. சூர்யாநிதி இயக்குகிறார். 


ஜூன் 15, 2013 அன்று விளம்பரம் படத்தின் பாடல்கள் வெளியானது. மொத்தம் 5 பாடல்கள் இந்த பாடல் தொகுப்பில் இடபெற்றுள்ளன.


</doc>
<doc id="195401" url="https://ta.wikipedia.org/wiki?curid=195401" title="மலையாளக் கணிமை">
மலையாளக் கணிமை

கணினிகளில் மலையாளத்தில் செயல்களை செய்தலை மலையாளக் கணிமை என்பர். கணினிகளில் பயன்படுத்தப்படும் மலையாள மென்பொருட்கள், 
மலையாள எழுத்துருக்கள், நிரல்வரிகள் உட்பட ஆங்கிலத்தில் என்னென்ன செய்யமுடியுமோ அவை அனைத்தையும் மலையாளத்தில் செய்தலை மலையாளக் கணிமை என்பர். சுவதந்தர மலையாளம் கம்ப்யூட்டிங் என்னும் குழுமம் இதனைத் தன் இலக்காகக் கொண்டுள்ளது.



</doc>
<doc id="195406" url="https://ta.wikipedia.org/wiki?curid=195406" title="பிசுமத்">
பிசுமத்

பிசுமத் (Bismuth) ஒரு வேதியியல் உலோகம் ஆகும். இதன் தனிம அட்டவணைக் குறியீடு Bi. இதன் அணுவெண் 83. இது ஒரு மென்மையன‌ உலோகம் அகும். பிசுமத் இயற்கையாகவே தனிம வடிவில் காணப்படுகின்றது. பிசுமத்தின் ஒக்சைட்டுகளும், சல்பைடுகளும் இயற்கையில் காணப்படுகின்றன. . இது ஈயத்தை விட சிறிது அடர்த்தி குறைந்தது, அதாவது ஈயத்தின் அடர்த்தியின் 86% அடர்த்தியைக் கொண்டது. உருவாக்கியவுடன் வெள்ளை நிறங்கலந்த வெள்ளிப் பளபளப்பை உடையது. எனினும் வளியில் திறந்து வைத்தால் உலோக மேற்பரப்பு ஒக்சியேற்றமடைந்து இளஞ்சிவப்பு நிற பளபளப்பை அடையும். இது உலோகங்களுக்குரிய இயல்புகளை மந்தமாகவே வெளிப்படுத்துகின்றது. பிசுமத் மிக மந்தமாகவே வெப்பத்தைக் கடத்தும்.

பிசுமத்தின் நிலைப்புத்தன்மை அதிகமான சமதானி பிசுமத்-209 ஆகும். பிசுமத்தே மிக அதிகமான அணுவெண்ணுடைய ஆனால் நிலையான தனிமமென பலகாலம் கருதப்பட்டு வந்தது. எனினும் 2003ஆம் ஆண்டில் நடத்தப்பட்ட ஆராய்ச்சியின் விளைவாக பிசுமத் சிறிதளவு கதிரியக்கத்தை வெளிப்படுத்துகின்றமை கண்டறியப்பட்டுள்ளது. பிசுமத்-209இன் அரை வாழ்வுக்காலம் பிர்பஞ்சத்தின் வயதை விட ஒரு பில்லியன் மடங்கு அதிகமானது. எனவே பிசுமத் ஆபத்தை விளைவிக்கும் அளவுக்கு கதிரியக்கமுள்ளதல்ல. தற்போது ஈயமே மிகப்பெரிய அணுவெண்ணுடைய நிலையான தனிமமென கருதப்படுகின்றது.

பிசுமத் அதன் தூய வடிவிலும் சேர்மமாகவும் பல்வேறு வகையில் பயன்படுத்தப்படுகின்றது. பிசுமத் உற்பத்தியில் அரைவாசி பிசுமத்தின் சேர்மங்களுக்காக உற்பத்தி செய்யப்படுகின்றது. பிசுமத்தானது அழகு சாதனப்பொருட்களிலும், நிறத்துணிக்கைத் தயாரிப்பிலும் பெப்டோ-பிஸ்மொல் போன்ற சில மருந்து வகைத் தயாரிப்பிலும் பயன்படுத்தப்படுகின்றது. பிசுமத் மிகவும் குறைவான விஷத்தன்மையையே கொண்டது. இது ஈயத்தை விட சிறிதளவே அடர்த்தி குறைந்ததாலும், ஈயம் அதிக விஷத்தன்மை உடையதென்பதாலும் ஈயம் பயன்படுத்தப்பட்ட பிரயோகங்களுக்குப் பதிலீடாக பிசுமத் பயன்படுத்தப்படுகின்றது. 


சாதாரண வெப்பநிலையில் நீருடன் பிசுமத் தாக்கமடையாது. செஞ்சிவப்புச் சூட்டுடன் இருக்கும் போது நீராவியுடன் தாக்கமடைந்து பிசுமத்(III) ஒக்சைட்டைத் தோற்றுவிக்கும்

500 °C வெப்பநிலையில் புளோரினுடன் தாக்கமடைந்து பிசுமத்(V) புளோரைடைத் தோற்றுவிக்கும்.இதை விடக் குறைவான வெப்பநிலையில் பிசுமத்(III) புளோரைடைத் தோற்றுவிக்கும். குறைவான வெப்பநிலையில் பொதுவாக பிசுமத் ஹேலோஜன்களுடன் தாக்கமடைந்து பிசுமத்(III) ஹேலைடுக்களைத் தோற்றுவிக்கும்.

பிசுமத் செறிவான சல்பூரிக் அமிலத்துடன் தாக்கமடைந்து பிசுமத் சல்பேட்டையும், கந்தகவீரொக்சைட்டையும் தோற்றுவிக்கும்.

பிசுமத் நைத்திரிக் அமிலத்துடன் தாக்கமடைந்து பிசுமத்(III) நைத்திரேற்றைத் தோற்றுவிக்கும்.

ஒக்சிசனுடனும் ஐதரோகுளோரிக் அமிலத்துடன் பிசுமத் தாக்கமடைந்து பிசுமத் குளோரைட்டைஉருவாக்கும்.

பிசுமத்-209 சமதானியே பிசுமத்தின் சமதானிகளில் மிகவும் நிலைப்புத்தன்மை உடையதாகும்; அத்தோடு இச்சமதானி என்றும் அழியாத நிலைப்புத்தன்மை உடையதென 2003க்கு முன்னர் கருதப்பட்டு வந்தது. எனினும் அணுக்கருவியல் கொள்கைகளின் அடிப்படையில் இச்சமதானி நிலைப்புத்தன்மையற்றது என்பதால் இது தொடர்பான பல ஆராய்ச்சிகள் மேற்கொள்ளப்பட்டன. 2003ஆம் ஆண்டு பிரான்சின் ஓர்சேயில் நடத்தப்பட்ட பரிசோதனையின் மூலம் Bi சமதானியின் அல்பா கதிர் வெளியேற்றல் அரை வாழ்வுக் காலம் ஏறத்தாழ 1.9×10 வருடங்கள் எனக் கணக்கிடப்பட்டுள்ளது. எனவே பிசுமத் உண்மையாக சொற்பளவு கதிரியக்கம் உடைய தனிமமாகும். எனினும் இதன் அரை வாழ்வுக் காலம் பிரபஞ்சத்தின் கணக்கிடப்பட்ட வயதான 4.5×10 வருடங்களை விட பில்லியன் மடங்குக்கும் அதிகமாகையாலும் பிசுமத் அதிகளவில் பயன்படுத்தப்படுவதாலும், இது பொதுவாக நிலையான தனிமமெனவே தற்போதும் வழங்கப்பட்டு வருகின்றது. பிசுமத்தின் அரை வாழ்வுக்காலமே மிகவும் உயர்வான அல்பாக்கதிர் வெளியேற்றல் அரை வாழ்வுக் காலமாகும். எனினும் இரட்டை-பீட்டா கதிர்களைக் காலும் டெலூரியம்-128 சமதானியின் அரை வாழ்வுக் காலம் 2.2×10 வருடங்களாகும். 

ரேடியத்தைச் சக்தி வாய்ந்த ஒளியணுக்களால் (போட்டோன்களால்) தாக்குவதன் மூலம் செயற்கையாக பிசுமத்-213 (Bi) தயாரிக்கப்படுகின்றது. இச்சமதானி புற்றுநோய்ச் சிகிச்சைகளில் பயன்படுத்தப்படும் வாய்ப்புள்ளது.




</doc>
<doc id="195407" url="https://ta.wikipedia.org/wiki?curid=195407" title="சக்‌ஷுமதி">
சக்‌ஷுமதி

பார்வையற்றோருக்கு உதவும் வகையில் திருவனந்தபுரத்தை மையமாக இயங்கி வரும் தொண்டுநிறுவனம் சக்‌ஷுமதி . (சமஸ்கிருதத்தில் சக்‌ஷு என்றால் "கண்" , மதி என்றால் "அறிவு" என்று அர்த்தம்).

2011-ம் ஆண்டு தொடங்கப்பட்ட இந்நிறுவனத்திற்கு தலைமை தாங்குபவர் கேரள சாஸ்திர சாகித்திய பரிஷத் (அறிவியல் - இலக்கிய) அமைப்பின் முன்னாள் தலைவர் வீ. கே. தாமோதிரன் ஆவார். 

பார்வையற்றோருக்காக பல்வேறு கருத்தரங்கங்களும் பயிற்சி முகாம்களும் இந்நிறுவனத்தால் நடத்தப்பட்டு வருகிறது. 2013 விஜயதசமி அன்று சக்‌ஷுமதியின் தலைமையில் பார்வையற்ற மாணவர்கள் பிரெயில் முறையில் எழுத்துக்களை படித்து கல்வியைத் தொடங்கினர். 




</doc>
<doc id="195410" url="https://ta.wikipedia.org/wiki?curid=195410" title="மட்டக்குளி">
மட்டக்குளி

மட்டக்குளி ("Mattakkuliya", என்பது இலங்கையின் மேற்கு மாகாணத்தில் உள்ள கொழும்பு மாநகரின் ஒரு புறநகர்ப் பகுதியாகும். இப்பகுதி "கொழும்பு 15" என அழைக்கப்படுகிறது. கொழும்பு வடக்கு தேர்தல் தொகுதியில் இது அமைந்துள்ளது.




</doc>
<doc id="195418" url="https://ta.wikipedia.org/wiki?curid=195418" title="சுவதந்தர மலையாளம் கம்ப்யூட்டிங்">
சுவதந்தர மலையாளம் கம்ப்யூட்டிங்

சுவதந்தர மலையாளம் கம்பியூட்டிங் என்பது மலையாளத்தில் கட்டற்ற இலவச மென்பொருட்களை உருவாக்குவதை நோக்கமாகக் கொண்ட இயக்கமாகும். இது 
இலவச மென்பொருட்களுடன், மொழிக் கணிமையை முன்னிறுத்தி செயல்படுகிறது.





கேரளத்தில் பள்ளிகளிலும், கல்லூரிகளிலும், நிறுவனங்களிலும், இலவச மென்பொருள் குறித்த கருத்தரங்குகளை நிகழ்த்தி ஆதரவு திரட்டி வருகின்றனர்..



</doc>
<doc id="195422" url="https://ta.wikipedia.org/wiki?curid=195422" title="நெடுங்குழு 15 தனிமங்கள்">
நெடுங்குழு 15 தனிமங்கள்

நெடுங்குழு 15 தனிமங்கள் அல்லது நிக்டொஜென்சு தனிம அட்டவணையின் நெடுங்குழு பதினைந்தில் உள்ள தனிமங்களைக் குறிக்கும். இந்த நெடுங்குழு நைட்ரசன் தொகுதி என்றும் அழைக்கப்படுகின்றது. இந்நெடுங்குழுவில் நைட்ரசன் (N), பாசுபரசு (P), ஆர்சனிக் (As), அந்திமனி (Sb), பிசுமத் (Bi) மற்றும் உன்னுன்பென்டியம் (Uup) ஆகிய தனிமங்கள் உள்ளன. 


</doc>
<doc id="195431" url="https://ta.wikipedia.org/wiki?curid=195431" title="2007 சீனச் செயற்கைக் கோள் தகர்ப்பு ஏவுகணைச் சோதனை">
2007 சீனச் செயற்கைக் கோள் தகர்ப்பு ஏவுகணைச் சோதனை

2007 சீனாவின் செயற்கைக் கோள் தகர்ப்பு ஏவுகணைச் சோதனை (2007 Chinese anti-satellite missile test) ஜனவரி மாதம் 11 ஆம் தியதி 2007 ஆம் ஆண்டு சீனாவால் நடத்தப்பட்டது. சீனாவின் காலநிலை அறியும் செயற்கைக்கோளான (Chinese weather satellite) எஃப் ஒய்-1சி (FY-1C) எனும் "பெங்குயின்" (Fengyun) வகைச் செயற்கைக்கோள் சீனாவால் ஏவுகணை மூலம் தகர்க்கப்பட்டது. இச்செயற்கைக் கோளானது பூமியிலிருந்து 537 கிலோமீட்டர்கள் தொலைவில் அமைந்திருந்தது. இதன் எடை 750 கிலோகிராம்கள் ஆகும்.

செயற்கைக் கோளைத் தகர்த்த ஏவுகணை (kinetic kill vehicle) வினாடிக்கு 8 கிலோமீட்டர்கள் எனும் வேகத்தில் சென்று தாக்கியது.இந்த ஏவுகணை சீனாவின் சிசாய் ஏவுதளத்திலிருந்தோ அல்லது அதற்கு அருகிலிருந்தோ ஏவப்பட்டது. இந்த ஏவுகணை பல்லடுக்கு திட எரிபொருள் ஏவுகணை ஆகும்.

ஏவியேசன் வீக் & இசுபேச் டெக்னாலசி இதழ் ("Aviation Week & Space Technology magazine") இச்சோதனையைப் பற்றிய முதல் செய்தியை வெளியிட்டது. பின்னர் சனவரி மாதம் 18 ஆம் தியதி 2007 ஆம் ஆண்டு அமெரிக்கப் பாதுகாப்பு சபை இச்சோதனையை உறுதி செய்தது. முதலில் சீன அரசு இச்சோதனை தொடர்பாக வெளிப்படையாக எதையும் அறிவிக்கவில்லை. பின்னர் சனவரி மாதம் 23 ஆம் தியதி 2007 ஆம் ஆண்டு சீன வெளியுறவுத் துறை அமைச்சு இச்சோதனை நடத்தப்பட்டதை உறுதி செய்தது. மேலும் இச்சோதனையைப் பற்றி சப்பான் மற்றும் பிற நாடுகளுக்கு முன்னரே தகவல் தெரிவித்ததாகவும் அறிவித்தது.


</doc>
<doc id="195435" url="https://ta.wikipedia.org/wiki?curid=195435" title="அத்தார் ஜமாத் மஸ்ஜித்">
அத்தார் ஜமாத் மஸ்ஜித்

அத்தார் ஜமாத் மஸ்ஜித் ( ; ; "The Big Mosque" என்றும் அழைக்கபடுகிறது) இந்தியாவில் தமிழ்நாட்டில் கோயம்புத்தூரில் நகர் மண்டபம் (டவுன் ஹால்) பகுதியில் ஒப்பணக்கார தெருவில் அமைந்துள்ளது. இது கோயம்புத்தூரின் பழமையான மற்றும் மிக பெரிய மசூதி. இந் நகரின் வரலாற்றுக்கு ஒரு சாட்சியாக உள்ளது. 

திருநெல்வேலியிலிருந்து வந்த அத்தர் என்ற வாசனை வியாபாரிகள், இந்த நினைவுச்சின்ன கட்டமைப்பை கட்டினார்கள். அந்த கட்டுமானம் நிறைவடைய 44 ஆண்டுகள் பிடித்தன. கட்டுமான பணிகள் 1860 ஆம் ஆண்டில் தொடங்கி 1904 ஆம் ஆண்டில் முடிவடைந்தது. இந்த வலுவான கட்டமைப்பை சுண்ணாம்பு மற்றும் வெள்ளை முட்டைகளைப் பயன்படுத்தி பளபளப்பான வடிவத்தில் கட்டப்பட்டது. அங்கு திறந்த முற்றத்தில் தொழுகை கூடங்கள் அமைக்க பாதுகாப்பாக முகப்பினால் மூடப்பட்டிருக்கும். தென்கிழக்கு மூலையில் ஒரு சிறிய நூலகம் மற்றும் ஒரு மூடப்பட்ட சடங்கோடுகூடிய குளம் ஒன்று உள்ளது. ரம்ஜான் மாதத்தில் நோன்பு கஞ்சி தயார் செய்ய ஒரு சமையலறை உள்ளது. நடைபாதை வியாபாரிகள் தமது வண்ணமயமான தாயத்துக்கள் மற்றும் வழிபாட்டு பொருட்களை கொண்டு நுழைவாயிலில் விற்பனை செய்வார்கள்.

கலை மற்றும் கலாச்சார பாரம்பரிய இந்திய தேசிய அறக்கட்டளையின் படி (INTACH), குவிந்த கூரைகள் போன்ற மண்டபத்தில் இரண்டு மினார்கள், வடக்கு மற்றும் தெற்கு பக்கங்களிலும், 85 அடி உயரம் உள்ளது. இந்த வெள்ளி குவிமாட ஜோடி டவுன் ஹால் பகுதியில் மேகம் தொடும் காட்சியாக அமைந்துள்ளது. இவை சுவர்க்கத்தின் வாயில்கள் (ஜன்னா) எனவும் கொள்ளலாம். வரைபடிந்த கண்ணாடி மற்றும் மேலே நான்கு பள்ளி மினார்களை கொண்டும் வாயில்கள் அமைந்துள்ளது. வெள்ளிக்கிழமை அன்று சுமார் 2000 மக்கள், வழிபாடு செய்ய இந்த இஸ்லாமிய தர்காவில் இடம் அமைந்துள்ளது.

இந்த மசூதி 1850ல் இறந்த ஒரு முஸ்லீம் மத போதகர் ஹஸ்ரத் ஜம்ஷா வலியுல்லாஹ்(Jamesha Waliullah), நினைவாக கட்டப்பட்டது. இப்போது பிக் பஜார் தெருவில் மசூதியின் தெற்கு பக்கத்தில் தர்கா என கூறப்படும் கல்லறை உள்ளது. முஸ்லிம் அல்லாதவர்களும் வழிபாடு செய்கிறார்கள். ஜமாத் அதிகாரிகள் பிக் பசார் நகரை(Big Bazaar Street) மாநகராட்சிக்கு நன்கொடையாக கொடுத்தனர். அந்த பகுதி நகரின் முக்கிய வணிக மாவட்டமாக உருவாக்கப்பட்டது. தர்காவில் மக்கள் ஆசிர்வதிக்கப்படுவார்கள்.


</doc>
<doc id="195436" url="https://ta.wikipedia.org/wiki?curid=195436" title="ஆல்பா-7">
ஆல்பா-7

ஆல்பா-7 (ஏ7) என்பது சோனி நிறுவனத்தால் தயாரிக்கப்பட்ட நகர்பேசியில் பொருத்தப்படும் ஒரு எண்முறை ஒளிப்படக்கருவி ஆகும். இது கண்ணாடியற்ற ஒரு ஒளிப்படக்கருவியாகும். இதன் படத்துணக்குத் திறன் 36.4 மெகாப்படப்புள்ளிகள் கொண்டதாகும்.

இதுவே உலகிலேயே சிறிய மற்றும் மெல்லிய சட்டம் முழுதும் இடமாற்றியமைத்துக் கொள்ளக்கூடிய ஆடிகள் கொண்ட ஒளிப்படக்கருவியாகும். இதில் ஒலி அதிர்வெண் ஏற்கும் விதமாக பையான்ஸ் எக்ஸ் செயலி பொருத்தப்பட்டுள்ளது. இது உயர் துல்லியம் மற்றும் நொடிக்கு அறுவது படச்சட்ட காணொளி பதிப்பிக்கும் திறன் கொண்டவை. ஒய்-ஃபை, புலமருகில் தொடர்பியல் மற்றும் தூசி, ஈரத்தன்மை எதிர்ப்பு போன்ற பண்புகள் கொண்டவையாகும்.

9 பொத்தான்களும், 46 செயலாக்கங்களும் கொண்டதாக அமைப்பட்டிருக்கிறது. 


</doc>
<doc id="195439" url="https://ta.wikipedia.org/wiki?curid=195439" title="ஒலி அதிர்வெண்">
ஒலி அதிர்வெண்

<noinclude>
ஒலி அதிர்வெண் (Audio frequency) என்பது மனிதர்களால் கேட்கக் கூடிய அதிர்வெண் கொண்ட காலச்சுழல் அதிர்வினால் வகைப்படுத்தப்படுவதாகும். இது ஒலியின் பண்பு ஆகும். இதனை ஹெர்ட்ஸ் என்பதினால் அளவிடுவர். இது ஒலியின் சுருதி சார்ந்த பண்பு ஆகும்.

20 முதல் 20,000 Hz வரை மனிதர்களால் கேட்க கூடிய அதிர்வெண் அளவுகள் ஆகும். ஆயினும் கேட்டல் தகமை சூழல் சார்ந்தும் மாறுபாடுகளைக் காட்டும். 20 Hzக்கு குறைவான ஒலியின் அதிர்வெண்களைக் கேட்க இயலாவிட்டாலும் உணர இயலும். அதன் அதிர்வின் வீச்சின் அளவு அதிகமாக இருப்பதால் உணர முடிகிறது. 20,000 Hz க்கு மேலேயுள்ள ஒலியின் அதிர்வெண்களை, குறைந்த வயதுள்ளவர்களால் உணர முடிகிறது. ஆனால் வயது ஆக ஆக காதின் கேட்கும் திறன் குறைவதால் அதிக ஒலி அதிர்வெண்களை உணர இயலுவதில்லை.

மனிதனின் கேள் மீடிறன் எல்லை பொதுவாக 20 Hz முதல் 20 kHz. எனக் கூறப்பட்ட போதிலும் சீர்மையான ஆய்வுகூட நிலைமைகளின் கீழ் மனிதனால் 12 Hz அளவுக்கும் குறைந்த மீடிறனையும் 28 kHz, அளவு உயர்ந்த மீடிறனையும் கூடக் கேட்க முடியும். இதில் மனிதக் காதுகள் 2,000 முதல்5,000 Hz.வரையான ஒலிக்கு மிகவும் உறுத்துணர்ச்சி கூடியதாகக் காணப்படும் தனிப்பட்ட மனிதக் காதுகளின் கேள் தகவு, கேட்டல் தொகுதியின் பொதுவான நிலைமை மற்றும் நரம்புத்தொகுதியின் தன்மை என்பவற்றைப் பொறுத்து மாறுபடும். கேட்டல் தகவு வயதுடன் குறைவடையலாம். சராசரியாக மனிதரில் எட்டு வயதில் இருந்து கேள் மீடிறன் வீச்சின் உயர் எல்லையளவில் குறைவு ஏற்பட ஆரம்பிக்கின்றது. பொதுவாக ஆண்களை விட பெண்களில் கெள் மீடிறனின் அளவில் வீழ்ச்சி ஏற்படும் விகிதம் குறைவாகும். ஆண்கள் சராசரியாக அவர்களது நாற்பதாவது வயதில் 5 to 10 dB அளவு பெண்களைவிட அதிக கேள் மீடிறனின் உயர் எல்லையிலான இழப்பை எதிர்கொள்ளுகின்றனர். 

கேள்தகவை அளக்க கெள்தகவுமானி பயன்படும். இது கேள்தகவு வரைவு மூலம் கேட்டல் பண்பின் அளவைத்தரும். வெவ்வேறுபட்ட மீடிறன்களில் ஏற்கனவே சீர் செய்யப்பட்ட தலைப்பன்னிகள் மூலம் பிறப்பிக்கப்பட்ட ஒலிக்கான அளவீடுகள் பெறப்படும். 
இதன்போதான கேள்தகவு வளையிகள் வரையப்பட்டு மாறுநிலை கேள்தகவு எல்லைகள் துணியப்படும்.

மனிதக் காதுகளால் கேட்க முடியாத கேள் மீடிறன் வீச்சுகளிலும் சில விலங்குகளால் கேட்க முடியும். ஓங்கில்கள் மற்றும் வௌவால்கள் 100,000 Hz வரையான ஒலியைக் கேட்கும் ஆற்றல் உள்ளவை. யானைகள் 14 முதல் 16 Hz வரையான குறைந்த மீடிறன் ஒலிகளைக் கூட கேட்கும் ஆற்றலுள்ளது. அதே வேளை திமிங்கிலங்கள் நீரில், 7 Hz அளவிலான குறைந்த மீடிறன் கொண்ட ஒலியைக் கூடக் கேட்கும் ஆற்றல் உடையது.

கேள் மீடிறன் அலைகள் குறைந்த சுதியைக் கொண்டிருப்பதால் அவை கதிர்ப்படைய மாட்டாது. இது உயர் மீடிறன் காவி அலைகளுடன் கலக்கப்பட்டு மட்டிசைக்கப்படுவதனால் வானொலி அலையாக மாற்றப்பட்டு கடத்தப்படுகின்றது. வானொலிக் கருவிகளில் மட்டிசைப்பு அழிக்கப்பட்டு மீண்டும் கேள் மீடிறன் அலைகள் உருவாக்கப்படுகின்றன. இதனால் நாம் அவற்றைக் கேட்க முடிகின்றது.

ஒலிபெருக்கி

அதிர்வெண்

ஒலியின் விரைவு


</doc>
<doc id="195440" url="https://ta.wikipedia.org/wiki?curid=195440" title="செலுத்து வாகனம்">
செலுத்து வாகனம்

செலுத்து வாகனம் (Launch vehicle) என்பது செயற்கைக்கோள்களை பூமியிலிருந்து விண்வெளிக்கு எடுத்துச் செல்லும் வாகனம் ஆகும். இவ்வாறு எடுத்துச் செல்லும் செயற்கைக்கோள்கள் பெரும்பாலும் பூமியின் வட்டப்பாதையில் நிறுத்தப்படுகின்றன. இத்தகைய செலுத்து வாகனங்கள் அதற்கென வடிவமைக்கப்பட்ட ஏவுதளத்தில் இருந்து செலுத்தப்படுகின்றன. ஏவுதளத்தில் செலுத்து வாகனத்திற்கென சிறப்புக் கட்டுமான வசதி செய்யப்பட்டிருக்கும். இந்த செலுத்து வாகனம் பெரும்பாலும் இரண்டு நிலைகளைக் கொண்டதாக இருக்கும். சிலநேரங்களில் நான்கு நிலைகளைக் கொண்டதாகவும் இருக்கும். பெரும்பாலான செலுத்து வாகனங்கள் ஒரு முறை பயன்படுத்துபவையாக இருக்கும். ஏனெனில் செயற்கைக்கோள்களை அதன் வட்டப்பாதையில் உந்தித் தள்ளியபின் கீழே பூமியை நோக்கி விழும் செலுத்து வாகனம் பூமியின் வளிமண்டலத்துடனான உராய்வினால் அதன் பாகங்கள் உடைந்துவிடும். ஆனால் மறுமுறையும் பயன்படுத்தும் வகையிலான செலுத்து வாகனங்களும் வடிவமைக்கப்படுகின்றன. சில செலுத்து வாகனங்களில் "உந்துகிகளும்" (Boosters) இணைக்கப்பட்டிருக்கும்.

ஏவுதள அமைவிடத்தைப் பொறுத்து இத்தகைய செலுத்து வாகனங்களை மூன்றாக வகைப்படுத்தலாம்.

செலுத்து வாகனத்தின் உருவத்தைப் பொறுத்தும் இவற்றை வகைப்படுத்துகின்றனர்.
சர்வதேச விதிகளின் படி செலுத்து வாகனத்தின் உரிமையாளரான நாடு, இச்செலுத்து வாகனத்தால் ஏற்படும் எல்லாவித விபத்துகளுக்குப் பெறுப்பேற்க வேண்டும் என வரையறுக்கப்பட்டுள்ளது.


</doc>
<doc id="195448" url="https://ta.wikipedia.org/wiki?curid=195448" title="தறுவாய் கட்டுப்பாடு">
தறுவாய் கட்டுப்பாடு

தறுவாய் உந்துக் கட்டுப்பாடுகள் (Phase fired controllers) அல்லது தறுவாய் வெட்டல் (phase cutting) என்பது மாறுதிசை மின்னோட்ட அழுத்தங்களுக்கும் கொடுக்கப்படும் மின்திறனை கட்டுப்படுத்தும் துடிப்பு அகல குறிப்பேற்றத்தின் ஒரு செயல்முறையாகும். இது வளிம மும்முனையத் திரிதடையம், சிலிக்கான் கட்டுப்பாட்டு திருத்தி, மாறுதிசை மின்னோட்ட மும்முனையம், அல்லது பிற வாயில் கொண்ட இருமுனைய மின்னணுக்கருவிகள் மூலம் முன்னறிந்து கொள்ளப்பட்ட தறுவாயில் கொடுக்கப்பட்ட அலைவடிவம் கடப்பதை மாற்றுவதன் மூலம் இயங்குகிறது.



</doc>
<doc id="195455" url="https://ta.wikipedia.org/wiki?curid=195455" title="2013 போகோல் நிலநடுக்கம்">
2013 போகோல் நிலநடுக்கம்

2013 போகோல் நிலநடுக்கம் (2013 Bohol earthquake) அக்டோபர் 15, 2013 அன்று பிலிப்பைன்ஸ் திட்ட நேரப்படி காலை 8:12:31 மணிக்கு போகோலில் ஏற்பட்டது. மத்திய விசயாசில் அமைந்துள்ள ஒரு தீவு மாகாணம் போகோல் ஆகும். பதிவான நிலநடுக்கம் ரிக்டர் அளவுகோலில் 7.2 என இருந்தது. நிலநடுக்கமையம் கார்மென் எனும் இடத்தில் 33 கிமீ ஆழத்தில் இருந்தது. இந்த நடுக்கம் தவாவோ நகரத்திலும் உணரப்பட்டதாக அறியப்படுகிறது. 

தேசிய பேரிடர் ஆபத்து மற்றும் மேலாண்மைக் கழகத்தின் அண்மைய அதிகாரப்பூர்வ அறிவிப்புகளின்படி 144 பேர் இறந்துள்ளனர். 23 பேரைக் காணவில்லை. மேலும் 291 பேர் காயமுற்றுள்ளனர். 

பிலிப்பைன்சில் கடந்த 23 ஆண்டுகளில் ஏற்பட்ட மிகப்பெரிய மிகக்கொடூரமான நிலநடுக்கம் இதுவாகும். இந்நிலநடுக்கத்தில் இரோசிமா நகரத்தின் மீது வீசப்பட்ட அணுகுண்டைவிட 32 மடங்கு அதிக ஆற்றல் வெளிப்பட்டது. ஏற்கனவே ஒருமுறை போகோலில் 1990இல் பிப்ரவரி 8 அன்று ஒரு நிலநடுக்கம் தாக்கியுள்ளது. இதில் பல கட்டடங்கள் பாதிப்புற்று ஆழிப்பேரலையும் ஏற்பட்டது.


</doc>
<doc id="195468" url="https://ta.wikipedia.org/wiki?curid=195468" title="தி சைலன்சு (திரைப்படம்)">
தி சைலன்சு (திரைப்படம்)

தி சைலன்ஸ் (The Silence) என்பது ஈரானியத் திரைப்படம் ஆகும். ஈரானியரான முஹ்சின் மக்மல்பஃப் இயக்கி 1998இல் வெளியான திரைப்படம் இது. இத்திரைப்படத்தின் கதை தஜகிஸ்தானில் நடப்பதாகக் காட்டப்பட்டிருக்கும்.

ஒரு பார்வையற்ற சிறுவன் தனது குடும்பத்திற்காகச் சம்பாதிக்கிறான். ஆனால் சுற்றுப்புறங்களில் அவன் கேட்கும் இனிய குரல்கள், இனிய ஒலிகள் மற்றும் இசையால் கவரப்படுகிறான். அவனால் அவனால் சரியாக வேலை செய்ய முடியவில்லை.
இதனால் அவன் சந்திக்கும் பிரச்சனைகளை இத்திரைப்படம் பேசுகிறது.

"குர்ஷித்" தஜ்கிஸ்தானில் ஆற்றங்கரையிலிருக்கும் ஒரு வீட்டில் தன் அம்மாவுடன் வசிக்கிறான். வீட்டின் உரிமையாளர் ஒவ்வொரு நாளும் வந்து வீட்டு வாடகையைக் கேட்கிறார். வாடகை கொடுக்கவில்லையெனில் வீட்டைக் காலி செய்ய வேண்டும் என எச்சரிக்கிறார் அவர். கண் தெரியாக குர்ஷித்திற்கு இசைக்கருவி கம்பிகளின் ஸ்வரத்தை சரி செய்யும் (tuning musical instruments) அபாரத் திறமை இருக்கிறது. இசைக் கருவிகள் (தம்புரா) செய்யும் ஒரு பட்டறையில் குர்ஷித்தும் அவனது தோழி நதீராவும் வேலை பார்க்கின்றனர். குர்ஷித் இசையின் ஸ்வரங்களையே எப்போதும் நினைத்துக் கொண்டிருக்கிறான். எப்பொழுதெல்லாம் மிகச் சிறந்த இசைக் கலைஞர்களின் பாடலையோ அல்லது இசைக் கருவிகளின் மீட்டலையோ கேட்க நேர்கின்றதோ அப்போதெல்லாம் அதனால் கவனம் சிதளி அவர்களையே தொடர்ந்து செல்கிறான். பின்னர் பாதை தவறிவிடுவதால் அடிக்கடி அவனால் குறித்த நேரத்திற்குள் வேலைக்குச் செல்ல இயலவில்லை. இசையின் மீதான ஆர்வத்துக்கும் வாழ்வின் போராட்டத்திற்கும் இடையே குர்ஷித் அல்லாடுவதையே இத்திரைபடம் காட்டுகிறது.

இஸ்லாத்தில் இசை தடுக்கப்பட்டதாகக் கருதப்படுகிறது. ஆனாலும் ஈரான், தஜகிஸ்தான் போன்ற நாடுகளில் வாழும் சூஃபி முஸ்லிம்கள் இசையுடன் பெரிதும் தொடர்பு கொண்டவர்களாக இருப்பதை இப்படம் மையமாகக் கொண்டு நகர்கிறது.

இத்திரைப்படம் சூஃபியிசம் குறியீடுகளால் நிரம்பியது. பயன்படுத்தப்பட்ட இசை, படத்தில் வரும் காட்சிகள் என ஒவ்வொன்றும் குறியீடுகளால் ஆனது. உடைந்த கண்ணாடித் துண்டு, ஆறு, இறுதிக் காட்சியில் குர்ஷித்தின் உடலில் மேலே இருந்து விழும் வெளிச்சம் என சூஃபியிசக் குறியீடுகள் படம் எங்கும் இருக்கின்றன.

இப்படத்தில் இசையும் முக்கியப் பங்கு வகிக்கிறது. இறுதிக் காட்சியில் பீத்தோவனின் சிம்பொனி 5 இசை பயன்படுத்தப்பட்டிருக்கும்.



</doc>
<doc id="195475" url="https://ta.wikipedia.org/wiki?curid=195475" title="வெளியீடு மின்மறுப்பு">
வெளியீடு மின்மறுப்பு

வெளியீடு மின்மறுப்பு (output impedance), மூல மின்மறுப்பு (source impedance) அல்லது உள்ளார்ந்த மின்மறுப்பு (internal impedance) என்பது மின்னெதிர்ப்பு (மின்தடை), மின்தூண்டம் மற்றும் மின்தேக்கம் ஆகியவற்றினால் ஒரு குறிப்பிட்ட அதிர்வெண்ணில் வெளியீடு முனையத்தில் செல்லும் மாறுதிசை மின்னோட்டத்தை மறுத்தளிப்பதாகும். மறுபடியும் வெளியீடு முனையங்களைப் பார்த்தால், இது தெவினின் நிகர் மின்மறுப்பாக இருக்கிறது.

திரிதடையம் போன்ற நேரியலற்ற கருவிகளில், வெளியீடு மின்மறுப்பு என்னும் சொல் பெரும்பாலும் சிறு அலைவீச்சு குறிகையினால் ஏற்படும் விளைவுகளைக் குறிக்கிறது. மேலும் அது திரிதடையத்தின் சார்வுப் புள்ளியுடன் மாறுகின்றது.


</doc>
<doc id="195477" url="https://ta.wikipedia.org/wiki?curid=195477" title="ரம்மி (2014 திரைப்படம்)">
ரம்மி (2014 திரைப்படம்)

ரம்மி, 2014 சனவரி 31 ல் வெளிவந்த ஓர் தமிழ்த் திரைப்படம் ஆகும். விஜய் சேதுபதி, காயத்ரி, ஐசுவர்யா ஆகியோர் நடித்திருக்கும் இத்திரைப்படத்தினை க.பாலகிருஷ்ணன் இயக்குகிறார். மேலும் பீட்சா படத்தின் நாயகியான ரம்யா நம்பீசன், இப்படத்தில் ஒரு பாடலும் பாடியுள்ளார் என்பது குறிப்பிடத்தக்கது. புதுக்கோட்டை, காரைக்குடி மற்றும் தஞ்சாவூர் ஆகிய பகுதிகளில் படமாக்கப்பட்டுள்ளது.


இனிக்கோ பிரபாகர் கிராமத்திற்கு அருகில் உள்ள கல்லூரிக்குப் படிக்க வருகிறான். அவனுக்குக் கூடப் படிக்கும் பூலாங் குறிச்சி காயத்ரிடன் காதல். இனிக்கோவின் தோழன் விஜய் சேதுபது & சூரி. பக்கத்து ஊரைச் சேர்ந்த சையத் காயத்ரிக்காகவே அதே கல்லூரியில் சேர்கிறான். ஒரு கட்டத்தில் இனிக்கோவுக்கும் சக்திக்கும் மோதல் வெடிக்கிறது. ரவுடிகளைக் கூட்டிப் போய் கல்லூரி விடுதியில் சண்டை போடுகிறான். அதனால் கல்லூரி நிர்வாகம் சையத்தைக் கல்லூரியை விட்டு நீக்குகிறது. சக்தியையும் ஜோசப்பையும் கல்லூரி விடுதியை விட்டு மட்டும் நீக்குகிறது. 

அவர்கள் பூலாங்குறிச்சி கிராமத்தில் சூரி உதவியுடன் வீடு எடுத்துத் தங்குகிறார்கள். ஜோசப்புக்கும், ஜஸ்வர்யா என்கிற உள்ளூர்ப் பெண்ணுக்கும் இடையே காதல் உருவாகிறது. ஊர்ப் பெரியவருக்கு தன் தம்பி மகளான காயத்ரியின் காதல் விவகாரம் தெரிகிறது. இனிகோ தன் சொந்த ஊருக்குச் சென்றிருந்த சமயம் ஐசுவர்யாவிற்குக் திருமண ஏற்பாடுகள் நடக்க, விஜய் சேதுபதியும் ஐசுவர்யாவும் ஊரை விட்டு வெளியேறுகிறார்கள். ஐசுவர்யா ஊர்ப் பெரியவரின் மகள் என்பது அப்போதுதான் தெரிய வருகிறது. பெரியவரின் ஆட்கள் ஜோசப்பைக் கொன்று ஐசுவர்யாவை அழைத்து வருகிறார்கள். பெரியவர் ஐசுவர்யாவையும் கொல்லத் துணிகிறார். இதையெல்லாம் காயத்திரி கேட்டுவிடுகிறாள். தனக்கும் இனிகோவிற்கும் இந்த நிலைதான் நடக்கும் எனப் பரிதவிக்கிறாள். ஆனால் அவர்கள் காயத்திரியைப் பார்த்துவிடுகிறார்கள். அவளைத் துரத்துகிறார்கள். 

காயத்திரி - இனிகோ காதல் சேர்ந்ததா, ஐசுவர்யா கொலை செய்யப்பட்டாளா என்பதை விறுவிறுப்பாக சொல்லியிருக்கிறார் இயக்குனர் க.பாலகிருஷ்ணன். கதை முழுவதும் 1987இல் நடக்கிறது. 


</doc>
<doc id="195478" url="https://ta.wikipedia.org/wiki?curid=195478" title="பாரான் (திரைப்படம்)">
பாரான் (திரைப்படம்)

பாரான் (Baran) என்பது ஈரானியத் திரைப்பட இயக்குனர் மஜீத் மஜீதி எழுதி இயக்கிய ஈரானியத் திரைப்படம் ஆகும். இது 2001ஆம் ஆண்டு வெளியானது. பாரான் எனும் சொல்லுக்கு ஈரானிய பாரசீக மொழியில் மழை என்று பொருள். ஈரான் தலைநகர் தெஹரானில் கட்டிட வேலை செய்யும் ஆப்கான் அகதிகளைப் பற்றிய திரைப்படம் இது. இயக்குனர் மஜீத் மஜீதிக்கு ஈரானிலும் வெளிநாடுகளிலும் பல விருதுகளைப் பெற்றுத் தந்தத் திரைப்படம் இது.

ஈரான் தலைநகர் தெஹ்ரானில் கட்டிட வேலை நடக்கும் ஒரு இடத்தில் அனைவருக்கும் தேநீர் தயாரித்துக் கொடுக்கும் வேலை செய்பவன் 17 வயதுக்காரனான"லத்தீப்". அங்கு வேலை செய்பவர்களுடன் எப்போதும் சண்டையிட்டுக் கொண்டேயிருப்பான். ஆப்கானிஸ்தான் மீது ரஷ்யா படையெடுத்தபோது ஆப்கானிஸ்தானிலிருந்து ஈரானுக்குள் வந்து தங்கியிருக்கும் ஆப்கானிய அகதிகள் குறைந்த சம்பளத்திற்கு வேலை செய்யும் இடம் அது. அங்கு வேலை செய்யும் ஒரு ஆப்கான் அகதியான நஜாப்பின் காலில் சுவர் விழுந்துவிடுவதால் அடுத்தநாள் அவரது மகன் என்று 14 வயது நிரம்பிய ரஹ்மத் என்பவன் வேலைக்கு வருகிறான். கடினமான வேலையை ரஹ்மத்தால் செய்ய முடியாததால் லத்தீப்பின் தேநீர் தயாரிக்கும் வேலையை ரஹ்மத்திற்கு கொடுத்து விட்டு லத்தீப்புக்கு கடினமான கட்டிட வேலையைக் கொடுக்கிறார் கட்டிட ஒப்பந்தக் காரர். இதனால் லத்தீப் ரஹ்மத்தின் மேல் கோபம் கொள்கிறான். பல விதங்களிலும் ரஹ்மத்திற்குத் தொல்லை கொடுக்கிறான். ஒரு நாள் ரஹ்மத் ஆண் அல்ல பெண், குடும்ப வறுமை காரணமாக ஆண் போல ஆடையணிந்து கட்டிட வேலைக்கு வருகிறாள் எனத் தெரிந்ததும் அவள் மேல் மதிப்பு கொள்கிறான் லத்தீப். அடையாள அட்டை இல்லாத ஆப்கான் அகதிகளை பணியில் அமர்த்துவது ஈரானில் குற்றம் என்பதால் ஒரு நாள் அதிகாரிகள் வந்து சோதனையிடும்போது ரஹ்மத்தை லத்தீஃப் காப்பாற்றுகிறான். அடுத்த நாள் முதல் ரஹ்மத் வேலைக்கு வராததால் அவளைத் தேடி லத்தீப் ஆப்கான் அகதிகள் வசிக்கும் இடத்திற்குச் செல்கிறான். தன்னிடமிருந்த ஒரே ஒரு மதிப்பு மிக்க பொருளான தன் அகதி அடையாள அட்டையை விற்று அந்தப் பணத்தை ரஹ்மத்தின் தந்தையிடம் கொடுப்பதற்காக அவளின் வீட்டுக்குப் போகிறான் லத்தீப். அடுத்த நாள் ரஹ்மத்தும் ரஹ்மத்தின் தந்தையும் ஆப்கானிஸ்தானுக்குத் திரும்பிப் போகிறார்கள். முதன் முதலாக ரஹ்மத்தை மிக அருகில் பார்த்தாலும் இருவரும் பேசிக் கொள்ளவில்லை. வீட்டைக் காலி செய்துவிட்டு வண்டியில் ஏறி ரஹ்மத் போன பிறகு மழை பெய்கிறது. ரஹ்மத்தின் செருப்பு பதிந்த பள்ளம் மழையால் நிறைகிற காட்சியுடன் படம் முடிகிறது.




</doc>
<doc id="195488" url="https://ta.wikipedia.org/wiki?curid=195488" title="அரண்மனை (திரைப்படம்)">
அரண்மனை (திரைப்படம்)

அரண்மனை () 2014ஆம் ஆண்டு வெளியான தமிழ் மொழி நகைச்சுவை திகில் திரைப்படம் ஆகும். இந்த திரைப்படத்தை சுந்தர் சி. இயக்க, ஹன்சிகா மோட்வானி, வினய், ஆண்ட்ரியா, சுந்தர் சி., லட்சுமி ராய், நிதின் சத்யா, கோவை சரளா, சந்தானம் உள்ளிட்ட பலர் நடித்துள்ளார்கள்.

ஜமீன்தார் குடும்ப வாரிசுகளான சித்ரா லட்சுமணன், கோவை சரளா மற்றும் வினய் ஆகியோர் தங்களின் பாரம்பரிய அரண்மனையை விற்க முயற்சி செய்கிறார்கள். இவர்கள் மூவரும் கையெழுத்திட்டால் தான் அந்த அரண்மனையை விற்கமுடியும் என்பதால் அனைவரும் ஒன்று கூடுகிறார்கள். இந்த அரண்மனையை வாங்க நீண்ட நாட்களாக முயற்சி செய்து வருகிறார் சரவணன்.

அரண்மனையை விற்பதற்காக பத்திரம் ரெடியாகும் வரை வாரிசுகள் அனைவரும் அங்கு தங்க முடிவு செய்கிறார்கள். அதன்படி வினய் மற்றும் அவரின் மனைவி ஆண்ட்ரியா, மனோபாலா-கோவை சரளா இவர்களின் மகன் நிதின் சத்யா, சித்ரா லட்சுமணன் மற்றும் அவரின் மகள் லட்சுமி ராய் ஆகியோர் அந்த அரண்மனையில் தங்குகிறார்கள். இதற்கிடையில் அந்த அரண்மனையை விற்பனைக்கு வருவதை அறிந்து அதே ஊரைச் சேர்ந்த சந்தானம், தனக்கும் சொத்தில் பங்குண்டு என்பதை அறிகிறார். ஆனால் ஆதாரம் இல்லாததால் வேலைக்காரனாக அங்கு நுழைகிறார்.

இந்த அரண்மனையில் ஏதோ மர்மம் இருப்பதாக அனைவரும் அறிகிறார்கள். இந்நிலையில் ஆண்ட்ரியாவின் அண்ணனான சுந்தர் சி. அரண்மனைக்கு வருகிறார். இந்த அரண்மனையில் பேய் இருப்பதாகவும் அந்த பேய் ஆண்ட்ரியாவின் மீது இருப்பதாகவும் அறிந்து கொள்கிறார்.

இறுதியில் அந்த பேய் யார்? எதற்காக ஆண்ட்ரியாவின் உடலில் புகுந்திருக்கிறது? பேயின் பிடியில் இருந்து அனைவரும் மீண்டார்களா? என்பதை நகைச்சுவை கலந்த திகிலுடன் சொல்லியுள்ளார் இயக்குநர்.



இப்படத்தின் பாடல்களுக்கு பரத்வாஜ் இசையமைத்துள்ளார். மேலும் இப்படத்திற்கு கார்த்திக் ராஜா பின்னணி இசையை அமைத்துள்ளார்.


</doc>
<doc id="195490" url="https://ta.wikipedia.org/wiki?curid=195490" title="செயற்கைக்கோள் அட்டவணை எண்">
செயற்கைக்கோள் அட்டவணை எண்

செயற்கைக்கோள் அட்டவணை எண் ("Satellite Catalog Number", அல்லது "NORAD Catalog Number", "NASA catalog number", "USSPACECOM object number" அல்லது சுருக்கமாக "Catalog number") எனப்படுவது புவியைச் சுற்றி வரும் செயற்கைக்கோள்கள் அனைத்துக்கும் அவற்றை அடையாளப்படுத்துவதற்காக USSPACECOM என்ற நிறுவனத்தினால் வழங்கப்படும் ஓர் 5-இலக்க எண் ஆகும். முன்னர் இந்த அட்டவணை NORAD அமைப்பினால் வழங்கப்பட்டு வந்தது. இவ்வட்டவணையில் முதலாவது இலக்கமான 00001 என்பது 1957 அக்டோபர் 4 ஆம் நாளில் சோவியத் ஒன்றியம் ஏவிய இசுப்புட்னிக் 1 செயற்கைக்கோளை அடையாளப்படுத்துகிறது.

2012 டிசம்பரில் நாசா வெளியிட்ட தரவொன்றின் படி, 1957 ஆம் ஆண்டு முதல் 6,916 செயற்கைக்கோள்கள் விண்ணுக்கு ஏவப்பட்டுள்ளன.




</doc>
<doc id="195493" url="https://ta.wikipedia.org/wiki?curid=195493" title="மார்ஃபீன்">
மார்ஃபீன்

மார்ஃபீன் (Morphine) (அனைத்துலகத் தனியுரிமமற்ற பெயர் (INN) (; "MS Contin", "MSIR", "Avinza", "Kadian", "Oramorph", "Roxanol", "Kapanol") என்பது வலுவாக இயங்கி வலிநீக்கத்திற்கு பயன்படும் வலிநீக்கி, வலிமறக்கச்செய்யும், மயக்கமூட்டும் மருந்து. இதனை முதன்முதலாக 1804 ஆம் ஆண்டு பிரீடிரிக்கு செர்ட்டியூனெர் (Friedrich Sertürner) என்பார் அபினி (ஓப்பியம்) என்னும் செடியில் இருந்து தாவரவேதிப் பொருளாகப் பிரித்தெடுத்தார். இதுவே எந்தவொரு தாவரத்தில் இருந்தும் பிரித்தெடுக்கப்பட்ட முதல் "ஆல்கலாய்டு" (நைதரசன் கொண்ட வளைய மூலக்கூற்று தாவர வேதிப்பொருள்) (alkaloid). இவரால் இப்பொருள் முதன்முதல் 1817 இல் வழங்கப்பட்டது; 1827 இல் வணிக முறையில் மெர்க்கு நிறுவனம் (Merck) இதனை விற்றது; அப்பொழுது அது தனியொரு மருந்துக்கடையாக இருந்தது. 1857 ஆம் ஆண்டு தோலுக்கடியில் பாய்ந்து மருந்தேற்றும் மருந்தூசி கண்டுபிடிக்கப்பட்ட பின்பு பரவலாகப் பயன்படுத்தப் பட்டது. கண்டுபிடிப்பாளர் செர்ட்டியூனெர், முதலில் கனவுகளுக்கான கிரேக்கக் கடவுளான மார்ஃபியசு (Morpheus, "Μορφεύς") என்பாரின் பெயரடிப்படையில், தூக்கம் உண்டாக்குவது என்னும் கருத்தில் மார்ஃபியம் ("morphium") என்று பெயரிட்டார்.

செர்ட்டியூனெர் அபினியில் இருந்து பிரித்தெடுத்த பின்னர், மரபாக வேதிச்செய்முறைகள் வழி அபினியில் இருந்து மார்ஃபீன் பெறப்பட்டது. இந்தியாவில் உரிமம் வழங்கப்பட்ட அபினி பயிற்தொழிலர்கள் அரசின் செய்முறைப் படைப்பாலகளில் அபினிப் பூக்களை ஒரே சீராக ஈரம் நீக்கிப் பதப்படுத்தி மருந்தாக்க நிறுவனங்களுக்கு விற்கின்றனர்; அவர்கள் இதில் இருந்து மார்ஃபீனைப் பிரித்தெடுக்கின்றார்கள். ஆனால் துருக்கி, தாசுமேனியா மார்ஃபீன் பொருள் முற்றிலும் முதிர்ச்சி அடைந்த உலர்ந்த அபினி விதைகளில் இருந்தும் தண்டுகளில் ("poppy straw") இருந்தும் பெறுகின்றார்கள். இப்படித் தண்டுகளில் இருந்து பெரிய அளவில் செய்முறைப் படைப்பாலகள் வழி மார்ஃபீன் பெறுவதால் சட்டமீறலாக கள்ளத்தனமாக மார்ஃபீன் பெறுவதைக் குறைப்பதாகக் கூறப்படுகின்றது. துருக்கியில் நீர் நீக்க முறையிலும் தாசுமேனியாவில் கரைப்பான் வழி பிரித்தெடுப்பு முறையில் பெறுகின்றார்கள். 

மார்ஃபீன் என்பது அபினியில் மிகக் கணிசமாகக் காணப்படும் "ஓப்பியேட்டு" (opiate) (அபினிப்பொருள், அபினியம்), இது காய்ந்த அபினிப் பாலில் (latex) இருந்து பெறப்படுகின்றது. பேப்பவெர் சோம்னிஃபெரம் என்று தாவரவியலில் அழைக்கப்படும் அபினியின் காயை மேலோட்டமாகச் சீவி அதிலிருந்து வடியும் பாலைக் காயவைத்து மார்ஃபீன் எடுக்கப்படுகின்றது. மார்ஃபீன் என்பதே முதன்முதலாக எந்தவொரு தாவரத்தில் இருந்தும் எடுக்கப்பட்ட, தனித்துப்பிரித்தெடுக்கப்பட்டுத் தூய்மைப்படுத்தப்பட்ட, உடலில் இயங்கும் தாவரப்பொருள், ஆனால் குறைந்தது 50 வெவ்வேறு ஆல்கலாய்டுகள் அபினியிலும், அபினித்தண்டு செறிவகத்திலும் ('concentrate'), பிற அபினிப்பூ வழிப்பெற்ற பொருள்களிலும் காணப்படுகின்றது. உலர்ந்த அபினியில் 8 முதல் 14 விழுக்காடு வரை மார்ஃபீன் எடுக்கலாம், ஆனால் சிறப்பாக வளர்த்தெடுத்த வகைகளில் 26% வரையிலோ அல்லது சிலவற்றில் ஏறத்தாழ ஏதுமில்லாமலோ (1% உக்கும் குறைவாக, 0.04$ வரையிலும்) இருக்கும். பின்னர் கூறப்பட்ட அதிக மார்ஃபீன் இல்லாத வகை அபினிகளில், பிரசெமுக்கோ ('Przemko') மற்றும் நோர்மன் ('Norman') போன்றவற்றில் இருந்து வேறு மருந்துகளுக்குத் தேவைப்படும் அபினியின ஆல்கலாய்டுகளாகிய தெபைன் (thebaine), ஓரிப்பவைன் (oripavine) பிரித்தெடுக்கின்றார்கள். இவை பாதி செயற்கையான அபினியின மருந்துகளாகிய ஆக்ஃசிக்கோடோன் (oxycodone) இட்டார்ஃபைன் (etorphine) போன்றவற்றுக்குத் தேவைப்படுகின்றன. பேப்பவெர் பிராக்டீட்டம் (Papaver bracteatum) செடியில் மார்ஃபீனோ கோடீனோ (codeine) அல்லது பிற ஃபீனாந்திரீன்-வகை (phenanthrene-type) வயப்பொருளோ (narcotic) கொண்ட தாவரவேதிப்பொருள் (ஆல்கலாய்டு) இல்லை. இவ்வகைச்செடி தெபைன் (thebaine) தருவது 

மருத்துவத்தில் மார்ஃபீன் என்பது இவ்வகையான மற்ற பொருள்களை ஒப்பிட எடுத்துக்கொள்ளும் முதல்தரம் அல்லது ஆணித்தர வலிநீக்கி, வலிமறப்பி (ஆணித்தரம்-reference). மற்ற அபினிய வகையான ஆக்ஃசிக்கோடோன், ஐதரோமார்ஃபோன், டை-அசிட்டைல்மார்ஃபீன் (ஃகெராயன், heroin) போன்றே மார்ஃபீனும் மைய நரம்பு மண்டல வழி இயங்கி வலி நீக்குகின்றது (வலி மறக்கச்செய்கின்றது). 

மார்ஃபீன் வயப்படுத்தும் (பழக்கத்துக்கு அடிமைப்படுத்தும்) தன்மை கொண்டது; மருந்தின் விளைவு குன்றுமை (அதாவது மருந்தளவின் விளைவு குன்றுதல்; இதனால் அதிக மருந்து தேவைப்படல்), மனதளவில் பழக்கத்துக்கு வயப்படுதல் போன்றவை விரைவில் ஏற்படுகின்றது, ஆனால்தொடர்ந்து வலியால் துன்புறும் நோயாளிகளுக்கு தொடர்ந்து பல ஆண்டுகள் வரை அளித்து வருகின்றார்கள். 

மார்ஃபீன் பெரும்பாலும் தொடர்ந்து இருக்கும் வலியைக் குறைக்கவே பயன்படுகின்றது. இதயவலி அல்லது மாரடைப்பு காலத்திலும் மகப்பேறு காலத்திலும் வலியைக் குறைக்கப் பயபடுத்தப்படுகின்றது. ஆனால் மார்ஃபீனின் பயன்பாடு சில நெஞ்சுவலி (non ST elevation myocardial infarction) சூழல்களில் பயன்படுத்தினால் இறப்பு விகிதம் கூடும் என்னும் கவலையும் உண்டு. நுரையீரல் நீர்க்கோவை (acute pulmonary edema) ஏற்பட்டாலும் மார்ஃபீன் தருவது வழக்கமாக இருந்தது.. ஆனால் 2006 இல் செய்த ஒரு மீள்பார்வையின்படி இப்படியான வழக்கத்துக்குப் போதிய தேவை இருப்பதாக இல்லை என்று கூறப்பட்டது..


</doc>
<doc id="195494" url="https://ta.wikipedia.org/wiki?curid=195494" title="அனாதைப் படைப்புகள்">
அனாதைப் படைப்புகள்

அனாதைப் படைப்பு ("orphan work") என்பது பதிப்புரிமைக்கு உட்பட்ட ஆனால் தளர்விலா முயற்சிக்குப் பின்பும் (after due diligence) பதிப்புரிமையாளர் யார் என்று அறியப்படாத அல்லது அறியப்பட்டாலும் தொடர்பு கொள்ள முடியாத ஒரு படைப்பு ஆகும். பதிப்புரிமையாளர் இறந்து அல்லது பதிப்புரிமைக்குச் சொந்தமான அமைப்பு இல்லாமல் போய், அடுத்து காப்புரிமை யாருக்கு உரித்தானது என்று நிறுவமுடியாமல் போனால் அந்தப் படைப்பு ஒரு அனாதைப் படைப்பு ஆகும்.

பதிப்புரிமை பற்றி தெளிவற்ற நிலை, ஈழப் போராட்டம் காரணமாக நிகழ்ந்த பெரும் அழிவு போன்றவை தமிழ்ச் சூழலில் கணிசமான அளவு அனாதைப் படைப்புகள் இருக்க முக்கிய காரணமாக அமைந்துள்ளன.


</doc>
<doc id="195495" url="https://ta.wikipedia.org/wiki?curid=195495" title="பிரபாகரன் - தமிழர் எழுச்சியின் வடிவம்">
பிரபாகரன் - தமிழர் எழுச்சியின் வடிவம்

பிரபாகரன் - தமிழர் எழுச்சியின் வடிவம் எனும் நூல் பழ. நெடுமாறனால் எழுதப்பட்டு 2012 இல் வெளியிடப்பட்டது. இந்நூல் பிரபாகரனது வாழ்க்கை வரலாற்றை மட்டும் விபரிக்காது, பிரபாகரன் எப்படி போராளியாக உருவெடுக்கிறார் என்பதை விளக்குகிறது. ஒரு தலைவன் எப்படி உருவாகிறான் என்பதை உருவகப்படுத்தும் புத்தகங்களில் ஒன்றான ஹென்றி வோல்கவ் எழுதிய "மார்க்ஸ் பிறந்தார்" எனும் புத்தகம் மற்றும் அமெரிக்க கம்யூனிஸ்டான ஜான் ரீட் எழுதிய "10 நாட்கள்" ஆகிய புத்தகங்களுடன் இது ஒப்பிடப்படுகின்றது.


</doc>
<doc id="195497" url="https://ta.wikipedia.org/wiki?curid=195497" title="பண்பாட்டு மரபுவளம்">
பண்பாட்டு மரபுவளம்

பண்பாட்டு மரபுவளம் (Cultural heritage) என்பது ஒரு குழு அல்லது சமூகம் அதன் முந்திய தலைமுறைகளிடம் இருந்து மரபுரிமையாகப் பெற்று, அவற்றால் பயன்பெற்று, பேணி, விருத்தி செய்து அடுத்த தலைமுறைக்கு கையளிக்கும் வளங்கள் ஆகும். இவை கட்டிடம், கருவிகள், சிற்பம் போன்ற இயல் வளங்களாகவோ (physical artifacts), நாட்டுப்புறப் பாடல், பழமொழிகள், தொழிற்கலைகள் போன்ற புலப்படா வளங்கள் அல்லது பண்புகளாகவோ(intangible resources or attributes), பண்பாட்டு முக்கியத்துவம் பெற்ற இயற்கை வளங்களாகவோ(natural heritage) அமையலாம். இந்தப் பண்பாட்டு மரபுவளங்களைப் பாதுகாப்பது பண்பாட்டு நிறுவனங்களின் இலக்கு ஆகும்.


</doc>
<doc id="195504" url="https://ta.wikipedia.org/wiki?curid=195504" title="திருச்சபைச் சட்டத் தொகுப்பு">
திருச்சபைச் சட்டத் தொகுப்பு

திருச்சபைச் சட்டத் தொகுப்பு என்பது ஒரு கிறித்தவ அமைப்பு அல்லது திருச்சபையின் உறுப்பினர்களின் சமய நிர்வாகம் சார்ந்த விதிகள் மற்றும் நெறிமுறைகள் ஆகியவற்றின் தொகுப்பு ஆகும். பெரும்பாலும் இது அவ்வமைப்பின் அதிகாரிகளால் இயற்றப்படும். கத்தோலிக்க திருச்சபை (இலத்தீன் மற்றும் மரபுவழி வழிபாட்டு முறைகளுக்கு தனித்தனி சட்டம் உண்டு), கிழக்கு மரபுவழி திருச்சபை, கிழக்கத்திய மரபுவழி திருச்சபைகள், ஆங்கிலிக்க ஒன்றியத்தில் உள்ள திருச்சபைகள் ஆகியவை தற்போது தமக்கென தனிச் சட்டத் தொகுப்பு வைத்துள்ளன. ஆயினும் இத்திருச்சபைகள் இச்சட்டங்களை இயற்றும், விளக்கும், மற்றும் செயல்படுத்தப்படும் முறைகள் வெவ்வேறானவை. ஆயினும் இத்திருச்சபைகளில் தற்போது நடப்பில் உள்ள சட்டங்கள் அனைத்தும் ஒரு பேரவையால் (church council) ஏற்றுக்கொள்ளப்பட்டதாகும்.

கத்தோலிக்க திருச்சபையின் சட்டத்தொகுப்பு என்பது, கத்தோலிக்க திருச்சபையினையும் அதன் அமைப்புகளையும் நிர்வகிக்கவும் ஒழுங்குபடுத்தவும் மேலும் திருச்சபையினரை அதன் இவ்வுலக பணிவாழ்வில் ஒருசேர இயக்கவும் திருச்சபையின் ஆட்சியமைப்பின் ஆளுநர்களால் நடைமுறைப்படுத்தப்படும் ஒழுங்குமுறைகள் அல்லது விதிமுறைகளாகும். கத்தோலிக்க திருச்சபையின் சட்டங்கள், அதில் திருமுழுக்குப் பெற்ற, போதுமான அறிவுப் பயன்பாடுள்ள, ஏழு வயது நிரம்பியவரைக் கட்டுப்படுத்தும்.

இச்சட்டத்தில் இரண்டுவகை உள்ளது. ஒன்று இலத்தீன் வழிபாட்டு முறை திருச்சபைக்கும், மற்றொன்று (Code of Canons of the Eastern Churches) திருத்தந்தையோடு முழு உறவு ஒன்றிப்பில் இருக்கும் ஐந்து மரபுவழி வழிபாட்டு முறைக்குழுக்களுக்குமானதாகும். இச்சட்டங்களின் முழுமையான நேரடியான மற்றும் பொதுவான பணியுடன் இணைந்த அதிகாரத்தைத் திருத்தந்தை பெற்றுள்ளார்; இவ்வதிகாரத்தை இவர் எப்பொழுதும் தன்னுரிமையுடன் பயன்படுத்த முடியும். திருத்தந்தையின் தீர்ப்பிற்கு அல்லது ஆணைக்கு எதிராக மேல்முறையீடோ துணைநாடலோ கிடையாது.


</doc>
<doc id="195519" url="https://ta.wikipedia.org/wiki?curid=195519" title="பேர்பூட் டு கெராட் (திரைப்படம்)">
பேர்பூட் டு கெராட் (திரைப்படம்)

பேர்பூட் டு கெராட் ((பாரசீக மொழி: پابرهنه تا هرات (Barefoot to Herat)) ஈரானிய திரைப்பட இயக்குனர் மஜித் மஜிதி இயக்கிய ஆவணப்படம். இத்திரைப்படம் 2002 ஆம் ஆண்டு வெளியானது. இத்திரைப்படம் தலிபான்கள் மீதான ராணுவ நடவடிக்கைக்குப் பின்னான ஆப்கான் அகதிகளின் வாழ்வைப் பற்றிய கதையை ஆவணப்படுத்துகிறது. ‎
இத்திரைப்படமானது மேற்கு ஆப்கானிஸ்தானில் வடக்குக் கூட்டமைப்பின் கண்காணிப்பில் உள்ள "மகாகி" அகதிகள் முகாமிலும், கெராட் நகரிலுள்ள மாஷ்லக் அகதிகள் முகாமிலும் படமாக்கப்பட்டது. மனிதாபிமானமற்ற முறையில் நோய்களால் நிரம்பியிருந்தது அகதிகள் முகாம். அகதிகளிடம், குழந்தைகள், ராணுவ வீரர்கள் ஆகியோர்களிடம் மஜித் மஜிதி பேட்டிகள் எடுத்து இத்திரைப்படத்தை உருவக்கியுள்ளார்.



</doc>
<doc id="195523" url="https://ta.wikipedia.org/wiki?curid=195523" title="வட மாகாண ஆளுநர்">
வட மாகாண ஆளுநர்

வட மாகாண ஆளுனர் ("Governor of Northern Province"), என்பவர் இலங்கையின் வட மாகாண சபையின் நிருவாகத்தைக் கவனிக்கவென இலங்கை அரசுத்தலைவரால் நியமிக்கப்படுபவரைக் குறிக்கும். 1987 ஆம் ஆண்டின் மாகாண சபைச் சட்டம் இல. 42, அதன் 28 ஆம் இலக்க திருத்தச் சட்டம் (1990) மற்றும் 13வது திருத்தச் சட்டம் ஆகியன ஆளுனரின் அதிகாரங்களை எடுத்துரைக்கின்றன.




</doc>
<doc id="195525" url="https://ta.wikipedia.org/wiki?curid=195525" title="மலட்டு எச்சம்">
மலட்டு எச்சம்

மலட்டு எச்சம் எனப்படுவது உடற்றொழிலியல் ரீதியில் பாலியல் இனப்பெருக்கம் செய்யமுடியாத உயிரினங்களைக் குறிக்கும். இவை பல்வேறு வகையில் ஆக்கமடையலாம். 


மலட்டு எச்சங்கள் பல காரணங்களால் உருவாகலாம். கோவேறு கழுதை போல மரபுரிமைக் காரணிகளாலோ, சூழலில் இருந்து பெற்றுக் கொண்டதாகவோ அல்லது கதிர்வீச்சு காரணமாகவோ அமையலாம்..



</doc>
<doc id="195528" url="https://ta.wikipedia.org/wiki?curid=195528" title="ஓருறுப்புச் செயலி">
ஓருறுப்புச் செயலி

கணிதத்தில் ஓருறுப்புச் செயலி அல்லது ஓருறுப்புச் செயல் ("unary operation") என்பது, ஒரேயொரு உறுப்பைக் கொண்டு செய்யப்படும் செயலியாகும். அதாவது இச் செயலிக்கு ஒரேயொரு உள்ளீடுதான் தரப்படும். குறிப்பாக சார்புகள் ஓருறுப்புச் செயலிகள் ஆகும். சார்பு formula_1 ("A" ஒரு கணம்), "A" இன் மீது வரையறுக்கப்பட்ட ஓருறுப்புச் செயலி.

சில ஓருறுப்புச் செயலிகள் கீழே தரப்பட்டுள்ளன:
ஓர் எண்ணை நேர்மமாக்கல் (+) மற்றும் எதிர்மமாக்கல் (-) ஆகிய இரு செயலிகளும் ஓருறுப்புச் செயலிகளாகும்.

இரண்டுக்கு மேற்பட்ட செயலிகளைக் கொண்டுள்ள ஒரு கணிதக் கூற்றில், ஒரு உள்ளீடு மட்டும் கொண்டுள்ளதால், ஓருறுப்புச் செயலியே முதலில் செய்யப்படல் வேண்டும்.

எடுத்துக்காட்டு:

ஒரு அணியின் இடமாற்று அணி காண்பது ஓருறுப்புச் செயல். 

அணி "A" இன் இடமாற்று அணி
"A" 

எடுத்துக்காட்டு:
A = formula_2

இதனுடைய இடமாற்று அணி 

A = formula_3

வர்க்கமூலம் காணல், வர்க்கம் காணல், தொடர் பெருக்கம் காணலும் ஓருறுப்புச் செயலிகளுக்கு எடுத்துக்காட்டுகளாகும்.


</doc>
<doc id="195532" url="https://ta.wikipedia.org/wiki?curid=195532" title="மான் கராத்தே">
மான் கராத்தே

மான் கராத்தே 2014ம் ஆண்டு ஏப்ரல் மாதம் 4ம் திகதி வெளிவந்த இந்தியத் தமிழ்த் திரைப்படமகும். இத் திரைப்படத்தை இயக்குனர் திருக்குமரன் இயக்க சிவ கார்த்திகேயனும், ஹன்சிகா மோட்வானியும், சூரியும், வம்சி கிருஷ்ணாவும், சதீஸும் எனப் பலர் நடித்திரிந்தனர். இந்தத் திரைப்படத்திற்கு அனிருத் ரவிச்சந்திரன் இசை அமைத்தார். இந்தத் திரைப்படம் ஏப்ரல் 4, 2014 அன்று வெளியானது. 

தனது நண்பர்களுடன் மலைப்பிரதேசத்திற்கு சந்தோசமாக சுற்றுலாப்பயணம் போகிறார் சதீஷ். போன இடத்தில் சக்தி வாய்ந்த சித்தர் ஒருவர் அவர்கள் கண்களுக்குத் தட்டுப்பட, விளையாட்டாக அவரிடம் வரம் கேட்கிறார்கள். அவர்களில் யாராவது ஒருவருக்கு வரம் தருவதாக சித்தர் ஒப்புக்கொள்ள, ‘ஆயுத பூஜை’க்கு மறுநாள் தினத்தந்தி பேப்பர் வேணும் என சதீஷ் சித்தரை சீண்டிப் பார்க்கிறார். ஆனால் தனது மந்திர சக்தியால் உண்மையிலேயே பேப்பரை கையில் கொடுத்துவிட்டு மறைந்து போகிறார் சித்தர்.

அப்படி என்னதான் இருக்கிறது அந்த பேப்பரில் என ஆவலாக புரட்டிப் பார்க்க, பாக்ஸிங்கில் இரண்டு கோடி ரூபாய் ஜெயிக்கும் பீட்டர் என்பவர், அதற்குக் காரணம் என சதீஷையும், அவரின் நண்பர்களின் பெயர்களையும் பேட்டியில் குறிப்பிட்டிருப்பது அந்த பேப்பரில் இருக்கிறது. ஆரம்பத்தில் இந்த செய்தியை நம்பாத அவர்கள், அந்த பேப்பரில் இருக்கும் ஒவ்வொரு விஷயமாக நடக்கத் தொடங்க, இரண்டு கோடி பணத்திற்கு ஆசைப்பட்டு பீட்டரைத் தேடிப் போகிறார்கள். அந்த பீட்டர் வேறு யாருமல்ல சிவகார்த்திகேயன்தான். பாக்ஸிங் என்றால் என்னவென்றே தெரியாத சிவகார்த்திகேயனை நம்பி, அவரை பாக்ஸராக்கும் முயற்சியில் ஈடுபடுகிறார்கள் சதீஷ் அன் கோ. எப்படியும் ஹீரோதான் ஜெயிக்கப் போகிறார் என்பது தெரியும். ஆனால், அவரை எப்படி ஜெயிக்க வைக்கிறார்கள்? என்பதுதான் கதை.




</doc>
<doc id="195536" url="https://ta.wikipedia.org/wiki?curid=195536" title="ஆக்டினைடு">
ஆக்டினைடு

ஆக்டினைடுகள் "(Actinide)" என்பவை தனிம வரிசை அட்டவணையில் ஆக்டினியம் தனிமத்தைத் தொடர்ந்து வரும் 14 தனிமங்களைக் குறிக்கும். ஆக்டினியம் தனிமத்தையும் சேர்த்தால் மொத்தமாக 15 ஆக்டினைகள் காணப்படுகின்றன. இவற்றின் அணு எண்கள் 89 இல் தொடங்கி 103 வரை உள்ளன. ஆக்டினியம் தொடங்கி லாரன்சியம் வரையுள்ள இத்தனிமங்கள் 5f ஆர்பிட்டலில் இடப்படுவதால் இவற்றை 5f தொகுதி தனிமங்கள் என்றும் அழைக்கிறார்கள். 
மிகச் சரியாகச் சொல்வதென்றால் ஆக்டினியம் மற்றும் லாரன்சியம் என்ற இரண்டு தனிமங்களையும் மூன்றாவது நெடுங்குழு தனிமங்கள் என்றுதான் அடையாளப்படுத்த வேண்டும். ஆனால் பெரும்பாலும் பொது வேதியியல் விவாதங்களின் போது வேதியியல் அறிஞர்கள் இவ்விரண்டு தனிமங்களையும் ஆக்டினைடு தனிமங்கள் என்றே கருதுகின்றனர். ஆக்டினியம் லாரன்சியம் என்ற இரண்டு தனிமங்களை ஒப்பிடுகையில் ஆக்டினியம் என்ற தனிமம் ஆக்டினைடு என்ற தொடரிலிருந்து விலக்கப்படுவது உண்டு. ஏனெனில் 3 ஆவது குழு தனிமங்களுடன் இது சொற்பொருள் சார்ந்து ஒத்திருக்கிறது. ஆக்டினியத்தைத் தொடர்ந்து வருகின்ற தனிமங்கள் ஆக்டினைடுகள் ஆனால் ஆக்டினியம் ஓர் ஆக்டினைடு அல்ல என்று வாதிடுவோரும் உண்டு. ஐயுபிஏசியும் கூட பொதுப்பயன்பாடு கருதியே அக்டினியத்தை ஆக்டினைடு குழுவில் சேர்த்துக் கொண்டது .

ஆக்டினைடு தனிமங்கள் என்ற தொடர் ஆக்டினியம் என்ற தனிமத்தில் இருந்து தொடங்குகிறது. விவாதங்களின் போது ஆக்டினைடுகளைப் பொதுவாகக் குறிப்பிட முறைசாரா வாய்ப்பாடாக An என்ற மூலக்கூற்று வாய்ப்பாட்டை பயன்படுத்துவார்கள். இக்குறியீடு எந்த ஒரு ஆக்டினைடையும் குறிப்பதாகக் கருதப்படுகிறது. ஒரு தனிமத்தைத் தவிர மற்ற அனைத்தும் f தொகுதி தனிமங்கள் என்று அழைக்கப்படுகின்றன. விலக்கப்படுவது ஆக்டினியம் அல்லது லாரன்சியம் இரண்டில் ஒன்று ஆக்டினைடு தொடரில் இருந்து நீக்கப்படுகிறது. ஆக்டினைடுகளின் எலக்ட்ரான் ஒழுங்கமைப்பு உறுதியாக நிறுவப்படவில்லை. ஏனெனில் வேறுபடுத்தும் எலக்ட்ரான்கள் 5f ஆர்பிட்டலில் நுழைகிறதா அல்லது 6s ஆர்பிட்டலில் நுழைகிறதா என்பதை இன்னமும் நிர்ணயிக்க இயலவில்லை. லாந்தனைடுகளுடன் ஒப்பிடுகையில் ஆக்டினைடுகள் கதிரியக்கப்பண்பு, அயனிகளின் காந்தப்பண்பு, நிறம், ஆக்சிசனேற்ற நிலை என்று பல பண்புகளில் மாறுபடுகின்றன. ஆக்டினைடுகளின் அணு ஆரம், அயனி ஆரம் போன்றவை அதிகமாகும். ஆக்டினைடு தொடர் தனிமங்களின் இயற்பியல் பண்புகள் பெரிதும் மாறுபடுகின்றன. ஆக்டினியம் மற்றும் அமெரிசியத்தை அடுத்துள்ள பின் ஆக்டினைடுகள் லாந்தனைடுகளை ஒத்துள்ளன. தோரியம், புரோட்டாக்டினியம், யுரேனியம் போன்ற தனிமங்கள் இடைநிலைத் தனிமங்களை ஒத்தவையாக உள்ளன. நெப்டியூனியம் மற்றும் புளூட்டோனியம் போன்றவை இவ்விரண்டுக்கும் இடைபட்ட தன்மையைக் கொண்டுள்ளன. 

ஆக்டினைடுகளின் பொதுவான ஆக்சிசனேற்ற நிலை +3 ஆகும். அணு எண் அதிகரிக்கும் போது ஆக்சிசனேற்ற நிலையின் நிலைப்புத்தன்மையும் அதிகரிக்கிறது. ஆக்டினியமும் தோரியமும் +2 ஆக்சிசனேற்ற நிலையைக் கொண்டுள்ளன. ஆக்டினியம் முதல் கியூரியம் வரை உள்ள தனிமங்கள் +4 ஆக்சிசனேற்ற நிலையைக் கொண்டுள்ளன.

அனைத்து ஆக்டினைடுகளும் கதிரியக்கப் பண்பு கொண்டவையாகும் கதிரியக்கச் சிதைவின் பொது இவை ஆற்றலை வெளிவிடுகின்றன. யுரேனியமும் தோரியமும் இயற்கையில் தோன்றும் ஆக்டினைடுகளாகும். புளூட்டோனியம் செயற்கை முறையில் தயாரிக்கப்படுகிறது. இவை மூன்றும் பூமியில் அதிக அளவில் கிடைக்கின்றன. அணுக்கரு உலைகளிலும் அணு ஆயுதங்களிலும் இவை பயன்படுத்தப்படுகின்றன. தோரியம், புரோட்டாக்டீனியம், யுரேனியம், நெப்டூனியம், புளூட்டோனியம் போன்றவை +5 ஆக்சிசனேற்ற நிலையையும், சில புரோட்டாக்டினியம், யுரேனியம், நெப்டூனியம் போன்ற சில தனிமங்கள் +6 ஆக்சிசனேற்ற நிலையையும் காட்டுகின்றன. 

ஆக்டினைடுகளின் காந்தப்பண்புகளை f ஆர்பிட்டால்களில் உள்ள இனையாகாத எலக்ட்ரான்கள் நிர்ணயிக்கின்றன. தோரியம் மற்றும் யுரேனியத்தின் வெளிக்கூடுகள் காலியாக இருப்பதால் இவை டயா காந்தப் பண்புடையவையாக உள்ளன. மற்ற ஆக்டினைடு தொடர் தனிமங்கள் யாவும் பாரா காந்தப்பண்பைக் கொண்டுள்ளன. . 




</doc>
<doc id="195537" url="https://ta.wikipedia.org/wiki?curid=195537" title="சிருங்காரவேலன்">
சிருங்காரவேலன்

2013 செப்டம்பரில் வெளியான மலையாளத் திரைப்படம். இதில் திலீப், வேதிகா ஆகியோர் முதன்மை வேடங்களில் நடித்துள்ளனர். 


ரபீக் அகமதுவின் பாடல்களில், நிதிர்சா இயக்கத்தில் பின்னணிப் பாடகர்கள் பாடியுள்ளனர்.


</doc>
<doc id="195543" url="https://ta.wikipedia.org/wiki?curid=195543" title="சம்மி திலகன்">
சம்மி திலகன்

சம்மி திலகன் என்பவர் ஒரு மலையாளத் திரைப்பட நடிகர் ஆவார். இவர் பிரபல மலையாள நடிகரான திலகனின் மகன். 1993ல் கசல் என்னும் திரைப்படத்தில் ஒலிச்சேர்க்கைக்கு கேரள அரசின் திரைத்துறை விருது கிடைத்தது.

நடிகராகப் பங்களித்த திரைப்படங்கள்


</doc>
<doc id="195547" url="https://ta.wikipedia.org/wiki?curid=195547" title="பென்சில் (திரைப்படம்)">
பென்சில் (திரைப்படம்)

பென்சில் 2016 ஆவது ஆண்டில் வெளியான ஒரு இந்தியத் தமிழ் திரைப்படமகும். இதனை மணி நாகராஜ் இயக்கினார். இத்திரைப்படம் 2016 மே 13 அன்று வெளியானது.


</doc>
<doc id="195549" url="https://ta.wikipedia.org/wiki?curid=195549" title="மௌன மழை">
மௌன மழை

மௌன மழை, செப்டம்பர் 20 2013 அன்று வெளியான இந்தியத் தமிழ்த் திரைப்படம் ஆகும். இதனை ஆனந்த் இயக்கினார்.


</doc>
<doc id="195550" url="https://ta.wikipedia.org/wiki?curid=195550" title="அடுத்தக் கட்டம்">
அடுத்தக் கட்டம்

அடுத்தக் கட்டம், செப்டம்பர் 20 2013 அன்று வெளியான இந்தியத் தமிழ்த் திரைப்படம். இதனை முரளி கிருஷ்ணன் இயக்கினார்.



</doc>
<doc id="195566" url="https://ta.wikipedia.org/wiki?curid=195566" title="திருநிழல்மாலை">
திருநிழல்மாலை

திருநிழல்மாலை என்பது மலையாள இலக்கியங்களில் ஒன்று. ஆறன்முளா பார்த்தசாரதி கோயில் இறைவனைப் பற்றியது. ராமசரிதத்தைப் போன்றே எழுதப்பட்டுள்ளது. மலையாளத்தில் அல்லாமல், தமிழினை ஒத்த மொழியில் எழுதப்பட்டது.

இதை ஆறன்முளாவின் புறஞ்சேரியான அயிரூரில் வாழ்ந்த கோவிந்தன் என்பவர் எழுதினார். இது கி.பி 1200 - 1300 ஆண்டுகளுக்கிடையில் எழுதப்பட்டிருக்கலாம் என முனைவர் எம். எம் புருஷோத்தமன் நாயர் கூறுகிறார்.

ஆறன்முளாவின் இறைவனின் நிழல் குறித்து விளக்குகிறது இந்த நூல். முதலாம் பாகத்தில் தேவதாசின் துதிகளும், பாரதகண்டம், கேரளோல்பத்தி, சேரராஜ்யம், அறுபத்திநான்கு ஊர்கள், ஆறன்முளை கிராமம் ஆகியனவும், இரண்டாம் பாகத்தில் தூவலுழியல், நாகூர் ஆகியனவும் அடங்கும். 
மலையர் என்போர் பற்றி மூன்றாம் பாகத்திலுள்ளது. தேவர்கள் வரலாறு, குறத்தி நிருத்தம், நிழலேற்றல் ஆகியனவும் மூன்றாம் பாகத்தில் உள்ளன. உள்ளடக்கத்திலும், மொழி நடையிலும் திராவிட சொற்கள் பயன்படுத்தப்பட்டுள்ளன என்பது இதன் சிறப்பு. 
எடுத்துக்காட்டு பாடல்

மொழியளவில் திராவிடச் சொற்களும், சமசுகிருதச் சொற்களும் பயன்படுத்தப்பட்டுள்ளன. இருப்பினும், திராவிட சொற்கள் அதிகளவில் காணப்படுகின்றன. விருத்த நடையில் உள்ள பாகங்கள் தமிழினோடும் அக்கால மொழிநடையினோடும் ஒத்திருக்கிறது. மலையாள எழுத்தில் எழுதப்பட்டுள்ள இதன் பிரதி, கண்ணூர் மாவட்டத்தில் வெள்ளூரிலுள்ள சாமக்கான் தேவஸ்வத்தில் உள்ளது.


</doc>
<doc id="195575" url="https://ta.wikipedia.org/wiki?curid=195575" title="ராசிமலை">
ராசிமலை

ராசிமலை தேனி மாவட்டம், தேவதானப்பட்டி பேரூராட்சியில் உள்ள ஒரு மலைக்கிராமம். இங்கு மலைவாழ் மக்களும், பழங்குடியினரும் வாழ்ந்து வருகின்றனர். இங்கு வாழும் மக்கள் மலையில் விளையும் பொருட்கைளயும், தேன் எடுத்தல் மற்றும் பாசி எடுத்தலைத் தொழிலாகக் கொண்டுள்ளனர்.


</doc>
<doc id="195577" url="https://ta.wikipedia.org/wiki?curid=195577" title="ஜி. கல்லுப்பட்டி">
ஜி. கல்லுப்பட்டி

ஜி.கல்லுப்பட்டி தமிழ்நாட்டின் தேனி மாவட்டம் பெரியகுளம் ஊராட்சி ஒன்றியத்தைச் சேர்ந்த ஒரு ஊராட்சி. கங்குவார்பட்டி கல்லுப்பட்டி என்ற பெயரின் ஆங்கில முதல் எழுத்தான "ஜி" என்ற எழுத்தைச் சேர்த்து ஜி. கல்லுப்பட்டி என இவ்வூர் அழைக்கப்படுகிறது. இப்பகுதியில் கல்லுப்பட்டி என பல ஊர்கள் உள்ளதால் குழப்பத்தைத் தவிர்க்க இவ்வாறு அழைக்கப்படுகிறது. கற்கள் அதிகம் கொண்டிருந்ததால் இப்பெயர் வந்ததாகச் செவிவழிச் செய்தியுள்ளது. இந்த ஊரில் பச்சிலை நாச்சியம்மன் அணை உள்ளது.

’சிறந்த ஊராட்சிக்கான மத்திய அரசின் விருது’ 2013 ஆம் ஆண்டு இவ்வூருக்குக் கிடைத்துள்ளது


</doc>
<doc id="195599" url="https://ta.wikipedia.org/wiki?curid=195599" title="வேருகள்">
வேருகள்

இது 1967 ஆம் ஆண்டு, மலையாற்றூர் ராமகிருஷ்ணனின் எழுதிய மலையாள நாவல். இதே ஆண்டில், இதற்கு. கேரள அரசின் இலக்கிய அமைப்பின் விருது கிடைத்தது. 

கேரளத்திலுள்ள ஒரு தமிழ் அய்யர் குடும்பத்தின் கதையை இது கூறுகிறது. ரகு என்பவன் இதன் முதன்மை கதாப்பாத்திரம். நகரத்தில் தனக்கும் குடும்பத்திற்கும் வாழ்வாதாரம் தேடி பணியில் சேர்கிறான். பணம் சேகரிப்பதற்காக, தன் பொருட்களை விற்கிறார். தன் மனைவியின் நிர்பந்தத்தினால் அவள் வழங்கியற்றையும் ரகு விற்கத் தீர்மானிக்கிறான்.. 
பழைய கால நினைவுகள் தோன்றியபடியால், தன் பொருட்களை விற்பதில்லை என தீர்மானிக்கிறான். மனிதர்க்கும் மரங்களுக்கும் வேர்கள் மண்ணில் உள்ளன என்ற ஒற்றை வரி கதையின் கரு.



</doc>
<doc id="195601" url="https://ta.wikipedia.org/wiki?curid=195601" title="இவன் வேற மாதிரி">
இவன் வேற மாதிரி

இவன் வேற மாதிரி, டிசம்பர் 13, 2013ல் வெளிவந்த இந்தியத் தமிழ்த் திரைப்படம். இதனை எங்கேயும் எப்போதும் படத்தை இயக்கிய எம். சரவணன் இயக்கினார். விக்ரம் பிரபு, சுரபி, வம்சி கிருஷ்ணா, கணேஷ் வெங்கட்ராம் ஆகியோர் நடித்திருந்தனர். யூடிவி மோசன் பிக்சர்ஸ், திருப்பதி பிரதர்ஸ் பிலிம் மீடியாவுடன் இணைந்து தயாரித்திருந்தனர்.

சட்டக் கல்லூரி சிக்கலில் படம் ஆரம்பிக்கிறது. இந்த சிக்கலுக்குக் காரணமானவர் சட்ட அமைச்சர். சிறையில் இருக்கும் சட்ட அமைச்சரின் தம்பியான வம்சி ஒரு அரசியல் கொலை செய்ய நன்னடத்தையின் காரணமாக 15 நாட்கள் வெளியில் வருகிறார். அவரை விக்ரம் பிரபு கடத்தி யாரும் இல்லாத இடத்தில் அடைத்துவிடுகிறார். சிறைக்கு செல்ல வேண்டிய கெடு முடிகிறது. சிக்கல் பெரிதாக உருவெடுக்க, சட்ட அமைச்சர் பதவி விலக வேண்டியதாகிறது. கடத்தி வைத்திருக்கும் தம்பியை விக்ரம் பிரபு விடுவிக்க, விக்ரம் பிரபுவை வம்சி பழிதீர்த்தாரா என்பதை இயக்குநர் விறுவிறுப்பாக சொல்லியுள்ளார். 




</doc>
<doc id="195605" url="https://ta.wikipedia.org/wiki?curid=195605" title="பா. கஜதீபன்">
பா. கஜதீபன்

பாலச்சந்திரன் கஜதீபன் ("Balachandran Gajatheepan", பிறப்பு: 30 ஏப்ரல் 1982) இலங்கைத் தமிழ் அரசியல்வாதியும், மாகாண சபை உறுப்பினரும், ஆசிரியரும் ஆவார்.

1982 ஆம் ஆண்டில் பிறந்த கஜதீபன் யாழ்ப்பாணம் இந்துக் கல்லூரியில் கல்வி பயின்று, கோப்பாய் ஆசிரியர் பயிற்சிக் கல்லூரியில் சேர்ந்து ஆசிரியப் பயிற்சியை முடித்தவர்.. அனலைதீவு சதாசிவம் மகா வித்தியாலயம், தெல்லிப்பழை யூனியன் கல்லூரி ஆகியவற்றில் ஆசிரியராகப் பணியாற்றினார். இலங்கைத் தமிழரசுக் கட்சியின் இளைஞர் அணியின் தலைவரும் ஆவார்.

கஜதீபன் 2013 வட மாகாண சபைத் தேர்தலில் இலங்கை தமிழரசுக் கட்சியினால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக யாழ் மாவட்டத்தில் போட்டியிட்டு 23,669 விருப்பு வாக்குகள் பெற்று வட மாகாண சபை உறுப்பினரானார். இவர் 2013 அக்டோபர் 11 ஆம் நாள் மாகாண சபை உறுப்பினராக முதலமைச்சர் க. வி. விக்னேஸ்வரன் முன்னிலையில் யாழ்ப்பாணத்தில் பதவியேற்றுக் கொண்டார்.


</doc>
<doc id="195607" url="https://ta.wikipedia.org/wiki?curid=195607" title="கர்ணன் (புதினம்)">
கர்ணன் (புதினம்)

மிருத்யுஞ்சய என்ற மராத்திய நாவலின் மலையாள மொழிபெயர்ப்பே கர்ணன். இதை சிவாஜி கோவிந்து சாவந்து எழுதினார். மகாபாரத கதாபாத்திரமான கர்ணனை மையமாகக் கொண்ட கதை. இது ஞானபீட விருதினை 1995 ஆம் ஆண்டில் மிருத்யுஞ்சய என்ற மூல நூலுக்கு, ஞானபீட விருது கிடைத்தது. 
கர்ணன், குந்தி, துரியோதனன், விருசாலி, சோணன், கிருஷ்ணன் ஆகியவர்களைக் கொண்டு கதை நகர்கிறது. இது, இந்திய மொழிகள் பலவற்றிலும் மொழிபெயர்க்கப்பட்டுள்ளது.



</doc>
<doc id="195609" url="https://ta.wikipedia.org/wiki?curid=195609" title="சுவாதி ரெட்டி">
சுவாதி ரெட்டி

சுவாதி ரெட்டி (Swati Reddy, பிறப்பு: ஏப்ரல் 19, 1987) இந்திய திரைப்பட நடிகை ஆவார். இவர் "மா" தொலைக்காட்சியில் நிகழ்ச்சித் தொகுப்பாளராகவும் பணியாற்றியுள்ளார். இவர் சுப்ரமணியபுரம் தமிழ் திரைப்படத்தின் மூலம் திரைப்பட நடிகையாக அறிமுகமானார். தொலைக்காட்சித் தொடரில் நடிக்கும் போது தனது பெயரை சுவாதி என மாற்றிக் கொண்டார். இவர் "பிலிம்பேர் விருது" மற்றும் "நந்தி விருது" ஆகியவற்றைப் பெற்றுள்ளார்.2008 ஆம் ஆண்டில் "ஜல்சா" என்னும் தெலுங்கு திரைப்படத்தில் குரல் நடிகராகவும் பணியாற்றியுள்ளார்.


</doc>
<doc id="195611" url="https://ta.wikipedia.org/wiki?curid=195611" title="நிறமுள்ள நிழல்கள்">
நிறமுள்ள நிழல்கள்

நிறமுள்ள நிழல்கள் குட்டி கிருஷ்ண மேனன் என்பவர் மலையாளத்தில் எழுதிய நாவல். 

இரண்டாம் உலகப் போரின்போது சிங்கப்பூரில் போராடியவர்களின் வாழ்க்கை அனுபவங்களை இந்த நாவல் கூறுகிறது. அங்கு வாழ்ங்த கேரளக் குடும்பம் ஒன்றின் கதை முதன்மைப்படுத்தப்பட்டுள்ளது.
சிங்கப்பூர் மலையாளிகளின் இருபதாண்டு காலத்து வரலாற்றைக் கூறியுள்ளார் ஆசிரியர். வெள்ளைக்காரரும், தமிழரும், மலையாளியும் ஜப்பான்காரர்களும் ஆகியோரைப் பற்றிய குறிப்புகளும் கதைகளில் கிடைக்கின்றன.

1966-ல் கேரள இலக்கிய அமைப்பின் விருது கிடைத்தது. .


</doc>
<doc id="195615" url="https://ta.wikipedia.org/wiki?curid=195615" title="ஜெஃபி">
ஜெஃபி

ஜெஃபி (ஆங்கிலம்: Jeffy) ஒரு இந்தியத் தமிழ்த் திரைப்பட இயக்குனர் ஆவார். இவர் தமிழில் இரண்டு திரைப்படங்களை இயக்கியுள்ளார்.



</doc>
<doc id="195617" url="https://ta.wikipedia.org/wiki?curid=195617" title="மறியம்மை">
மறியம்மை

1970 களில் மலையாளத்தில் சிறுகதைகள் எழுதிய மறியம்மை ஓர் எழுத்தாளர் ஆவார். இவரின் இயற்பெயர் ஜேக்கப் வர்கீஸ், தன் தங்கையின் பெயரான மறியம்மை என்ற புனைபெயரில் எழுதினார்.

எருமேலி கொரட்டி இருப்புக்காட்டில் இ. வி. சாக்கோய், அன்னம்மை ஆகியோரின் மகனாகப் பிறந்தார். வர்க்கிச்சன் எட்டாம் வகுப்பு வரை படித்தவர். பின்னர், கதை எழுதிப் பழகி, மாத்ருபூமியின் ”பாலபங்க்தி”யில் நாயாட்டு என்ற கதையை, மறியம்மை என்ற பெயரில் எழுதினார்.


</doc>
<doc id="195619" url="https://ta.wikipedia.org/wiki?curid=195619" title="வாழைக் குடும்பம் (தாவரவியல்)">
வாழைக் குடும்பம் (தாவரவியல்)

வாழைக்குடும்பம் ("Musaceae") என்பது சுமார் 6 பேரினங்களையும், 150 சிற்றினங்களையும் கொண்ட ஒரு குடும்பம் ஆகும். இக்குடும்பத் தாவரங்கள் உலகளவில் பரவி இருந்தாலும் வெப்ப மண்டலப் பகுதிகளில் அதிகமாக உள்ளன. இந்தியாவில் இக்குடும்பம் 2 பேரினங்களையும், சுமார் 25 சிற்றினங்களையும் கொண்டுள்ளது.

ஏபிச்சி முறைமை (APG III system) படி, இத்தாவரக்குடும்பம் ("Zingiberales") என்ற வரிசையில் அமைக்கப்பட்டுள்ளது. அவ்வரிசையானது, (commelinids) என்ற உயிரினக் கிளையின் கீழ் அமைந்துள்ளது. இந்த உயிரினக்கிளை ஒருவித்திலையி என்பதன் கீழ் வருகிறது. முன்பு இத்தாவரக்குடும்பப் பேரினங்களான (Heliconiaceae, Strelitziaceae) என்பது தற்போதைய நிலை மாற்றப்பட்டுள்ளன.

இத்தாவரக்குடும்பத்தில் உள்ள முக்கியமான 74 தாவர இனங்களின் தாவரவியல் வகைப்பாட்டுப் பெயர்கள் இத்தொடுப்பில் தரப்பட்டுள்ளன.



</doc>
<doc id="195628" url="https://ta.wikipedia.org/wiki?curid=195628" title="தனு (மாதம்)">
தனு (மாதம்)

கேரளத்தில் பயன்படுத்தப்படும் கொல்ல ஆண்டின் ஐந்தாவது மாதம். சூரியன் தனுசு ராசியில் நிற்கும் காலமே தனு மாதம் எனக் கணக்கிடப்படும். இது டிசம்பர் - சனவரி மாதங்களுக்கு இடையில் வரும். தமிழ் மாதங்களான மார்கழி - தை மாதங்களுக்கு இடையில் வரும். 

கேரளத்தில் பெண்கள் திருவாதிரை விழாக் கொண்டாடும் காலமும் இம்மாதத்தில் தான். சந்திரன் திருவாதிரை நட்சத்திரத்தில் வரும் நாள் திருவாதிரை நாள். பரமசிவன் இந்த நாளில் பிறந்ததாகச் சொல்வர். நல்ல கணவனைப் பெற திருவாதிரை நோன்பிருப்பர் பெண்கள்.


</doc>
<doc id="195629" url="https://ta.wikipedia.org/wiki?curid=195629" title="பங்கர் ராய்">
பங்கர் ராய்

பங்கர் ராய் (Bunker Roy) இவர் இந்தியாவைச் சேர்ந்தவர். சமூக ஆர்வலர், சமூக சேவையாளர். பேர்பூட் கல்லூரியின் நிறுவனர் ஆவார். டைம் பத்திரிகை 2010 ஆம் ஆண்டின் செல்வாக்கான 100 பேரில் ஒருவர் என இவரது கல்விச் சேவைக்காக தேர்ந்தெடுத்திருந்தது..

இவர் "தி டூன்" பள்ளியில் (The Doon School) 1956 முதல் 1962 வரை கல்வி கற்றார். 1962 முதல் 1967 வரை தில்லி செயிண்ட் ஸ்டீபன்ஸ் கல்லூரியில் பயின்றார்.
"ஸ்குவாஷ்" விளையாட்டில் 1964-ல் தேசிய அளவில் இரண்டாமிடம் பெற்றார். உலகச் சாம்பியன் ஸ்குவாஷ் போட்டியில் இந்தியாவைப் பிரதிநிதித்து மூன்று முறை கலந்து கொண்டார்.

இவர் பேர்பூட் கல்லூரியைத் தொடங்கினார். வறட்சியால் பாதிக்கப்பட்ட 100 இடங்களைப் பார்வையிட்டு அது தொடர்பாக 1972-ல் ஆராய்ச்சி மையம் ஒன்றை நிறுவினார். இக்கல்லூரி மற்றும் ஆராய்ச்சி மையத்தின் நோக்கம் கிராமப்புறங்களின் தண்ணீர் தேவையைப் பூர்த்தி செய்வதும், மக்களுக்கு மருத்துவம் மற்றும் சூரிய மின் சக்தி தொடர்பாய் பயிற்சி அளிப்பதும் ஆகும். இவரது கல்லூரியில் இது வரை 30,00,000 பேர் சூரிய சக்தி பொறியாளராகவும், தையல் கலை வல்லுனராகவும், ஆசிரியர்களாகவும், கட்டிட வடிவமைப்பாளர்களாகவும் மற்றும் மருத்துவராகவும் பயிற்சி பெற்றுள்ளனர்.



</doc>
<doc id="195630" url="https://ta.wikipedia.org/wiki?curid=195630" title="கொல்ல ஆண்டு">
கொல்ல ஆண்டு

கேரளத்தில் காலத்தை அறிய கொல்ல ஆண்டு முறையைப் பயன்படுத்துவர், இதை மலையாள ஆண்டு என்றும் அழைப்பர். கி.பி. 825-ல் இந்த ஆண்டு தொடங்கியதாக நம்புகின்றனர். 
வேணாட்டு அரசர் உதய மார்த்தாண்ட வர்மா என்பவர் இந்த ஆண்டினை பயன்படுத்தினார் எனக் கருதுகின்றனர். சிங்கம், கன்னி உட்பட 12 மலையாள மாதங்கள் உள்ளன.




</doc>
<doc id="195655" url="https://ta.wikipedia.org/wiki?curid=195655" title="என்ன சத்தம் இந்த நேரம்">
என்ன சத்தம் இந்த நேரம்

என்ன சத்தம் இந்த நேரம், இந்தியத் தமிழ்த் திரைப்படம். இதனை எம். சரவணன் இயக்கினார்.



</doc>
<doc id="195660" url="https://ta.wikipedia.org/wiki?curid=195660" title="அரமகளிர்">
அரமகளிர்

அரமகளிர் பற்றிய குறிப்புகள் சங்கப்பாடல்களில் உள்ளன. இவற்றைத் தொகுத்து எண்ணிப் பார்க்கும்போது இக்காலத்து வழிபடப்படும் கன்னிமார் தெய்வம் நினைவுக்கு வருகிறது. 


</doc>
<doc id="195663" url="https://ta.wikipedia.org/wiki?curid=195663" title="சரோஜினி யோகேஸ்வரன்">
சரோஜினி யோகேஸ்வரன்

சரோஜினி யோகேஸ்வரன் (இறப்பு: 17 மே 1998) இலங்கைத் தமிழ் அரசியல்வாதியும், தமிழர் விடுதலைக் கூட்டணி உறுப்பினரும், முன்னாள் நாடாளுமன்ற உறுப்பினர் வெ. யோகேஸ்வரனின் மனைவியும் ஆவார்.

1997 ஆம் ஆண்டில் இவர் யாழ்ப்பாண நகர முதல்வராகத் தேர்ந்தெடுக்கப்பட்டார். 14 ஆண்டுகளுக்குப் பின்னர் முதல் முறையாக நகர முதல்வராகப் பொறுப்பேற்றவர் இவரே. 

திருமதி யோகேஸ்வரன் 1998 மே 17 ஆம் நாள் யாழ்ப்பாணத்தில் உள்ள அவரது வீட்டில் வைத்து இனந்தெரியாத நபர்களினால் ஐந்து முறை துப்பாக்கியால் சுடப்பட்டு மருத்துவமனைக்குக் கொண்டு செல்லப்படும் வழியில் மரணமானார். விடுதலைப் புலிகளின் ஒரு பிரிவாகக் கருதப்படும் சங்கிலியன் படை என அழைக்கப்படும் ஆயுதக் குழு இவரது இறப்புக்குப் பொறுப்பெடுத்தது. தமிழீழ விடுதலைப் புலிகள் இவரது கணவர் வெ. யோகேசுவரனை 1987 ஆம் ஆண்டில் கொழும்பில் வைத்து சுட்டுக் கொன்றனர்.



</doc>
<doc id="195668" url="https://ta.wikipedia.org/wiki?curid=195668" title="பி. எஸ். சூசைதாசன்">
பி. எஸ். சூசைதாசன்

பிலேசியன் சூசை சூசைதாசன் ("Pilesiyan Sosai Soosaithasan", பிறப்பு: 24 ஜூலை 1934) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார். 

சூசைதாசன் தமிழர் விடுதலைக் கூட்டணியின் வேட்பாளராக மன்னார் தொகுதியின் 1977 நாடாளுமன்றத் தேர்தலில் போட்டியிட்டு, 15,141 வாக்குகள் பெற்று நாடாளுமன்றத்துக்குத் தெரிவானார். இலங்கைத் தமிழ்ப் போராளிகளின் அழுத்தத்தாலும், தமிழ் ஈழத்துக்கு ஆதரவளிப்பதில்லை என நாடாளுமன்றத்தில் சத்தியப்பிரமாணம் எடுப்பதற்கான ஆறாம் திருத்தச் சட்டமூலத்துக்கு எதிர்ப்புத் தெரிவித்தும், கருப்பு சூலை வன்முறைகளில் சிங்கள காடையர்களினால் 3,000 தமிழ் மக்கள் கொல்லப்பட்டமைக்கு எதிர்ப்புத் தெரிவித்தும், அனைத்து தமிழர் விடுதலைக் கூட்டணி உறுப்பினர்களும் 1983 முதல் நாடாளுமன்றத்தை ஒன்றியொதுக்கல் செய்தார்கள். மூன்று மாதங்கள் நாடாளுமன்றத்துக்குச் சமூகமளிக்காத நிலையில், 1983 அக்டோபர் 22 இல் சூசைதாசன் மன்னார்த் தொகுதிக்கான நாடாளுமன்ற இருக்கைகயை இழந்தார்.

சூசைதாசன் தமிழ்த் தேசியக் கூட்டமைப்பு வேட்பாளராக வன்னி மாவட்டத்தில் 2010 தேர்தலில் போட்டியிட்டார். ஆனாலும் இவர் கூட்டமைப்புப் பட்டியலில் ஆறாவதாக வந்ததனால் நாடாளுமன்றத்துக்குத் தெரிவாகவில்லை.


</doc>
<doc id="195679" url="https://ta.wikipedia.org/wiki?curid=195679" title="திலோனியா">
திலோனியா

திலோனியா என்பது வட இந்தியாவின் ராஜஸ்தான் மாநிலத்தில் உள்ள அஜ்மேர் மாவட்டத்தில் உள்ள ஓர் கிராமம் ஆகும்.
இங்கு பேர்பூட் கல்லூரி பங்கர் ராய் அவர்களால் தொடங்கப்பட்டது. இக்கிராமம் பிற பின்தங்கிய கிராமங்களுக்கு பொருளாதார மற்றும் சமூக முன்னேற்றத்திற்கு ஒரு முன்னுதாரணமாய் உள்ளது.

இக்கிராமத்தில் பகலில் இயங்கும் கல்விச் சாலைகள் மூன்று உள்ளன.



</doc>
<doc id="195680" url="https://ta.wikipedia.org/wiki?curid=195680" title="அஜ்மீர் மாவட்டம்">
அஜ்மீர் மாவட்டம்

அஜ்மீர் மாவட்டம் (Ajmer district) இந்தியாவின் ராஜஸ்தான் மாநிலத்தில் அமைந்துள்ளது. அஜ்மீர் நகரம் இம்மாவட்டத்தின் தலைநகர் ஆகும். இங்கு இந்து, இசுலாம், சமணம் ஆகிய மதத்தைச் சேர்ந்தவர்கள் வசிக்கின்றனர்.

இம்மாவட்டத்தின் மொத்த மக்கட் தொகை 21,80,526 ஆகும்.

அஜ்மீர் மாவட்டம் 8,481 சதுர கிலோமீட்டர்கள் பரப்பளவு கொண்டது. இது ராஜஸ்தான் மாநிலத்தின் மையப்பகுதியில் அமைந்துள்ளது. வடக்கே நாக்பூர் மாவட்டமும், கிழக்கே ஜெய்ப்பூர் மற்றும் டோங் மாவட்டங்களும் தெற்கே பில்வாரா மாவட்டமும், மேற்கே பாலி மாவட்டமும் எல்லைகளாக அமைந்துள்ளது.



</doc>
<doc id="195681" url="https://ta.wikipedia.org/wiki?curid=195681" title="தனிமதிப்புச் சார்பு">
தனிமதிப்புச் சார்பு

கணிதத்தில் தனிமதிப்புச் சார்பு ("Absolute value function") என்பது தரப்படும் உள்ளீடுகளுக்கு அவற்றின் தனி மதிப்புகளை வெளியீடாகத் தருகின்ற சார்பு. தனி மதிப்பு அல்லது மட்டு அல்லது எண்ணளவு என்ற கருத்துரு மெய்யெண்களுக்கு வரையறுக்கப்பட்டு, சிக்கலெண்கள், வளையங்கள், களங்கள் மற்றும் திசையன் வெளிகளுக்கு நீட்டிக்கப்படுகிறது. 

ஏதேனுமொரு மெய்யெண் "x" இன் தனிமதிப்பு: 

ஏதேனுமொரு சிக்கலெண் formula_2 ("x", "y" மெய்யெண்கள்) இன் தனிமதிப்பு:

மெய்யெண்களின் தனிமதிப்புச் சார்பு எங்கும் ஒரு தொடர்ச்சியான சார்பு. பூச்சியம் தவிர்த்த அனைத்து மெய்யெண்களுக்கும் இச்சார்பு வகையிடத்தக்கது. (−∞, 0] இடைவெளியில் ஓரியல்பாகக் குறையும் சார்பாகவும் [0, ∞) இடைவெளியில் ஓரியல்பாகக் கூடும் சார்பாகவும் அமையும். ஒரு மெய்யெண்ணின் தனிமதிப்பும் அம்மெய்யெண்ணின் எதிர் மெய்யெண்ணின் தனிமதிப்பும் சமம் என்பதால் மெய்யெண்ணின் தனிமதிப்புச் சார்பு ஓர் இரட்டைச் சார்பு. எனவே இச்சார்பு நேர்மாற்றத்தக்கதல்ல. மேலும் இச்சார்பு துண்டுவாரி நேரியல் சார்பு மற்றும் குவிவுச் சார்பு.

மெய் மற்றும் சிக்கலெண் தனிமதிப்புச் சார்புகள் தன்னடுக்கானவை. (formula_4)

தனிச் சார்பு ஒரு மெய்யெண்ணின் மதிப்பை மட்டுமே தருகிறது; குறியினை விட்டுவிடுகிறது. ஆனால் குறிச் சார்பு மதிப்பை விட்டுவிட்டு குறியை மட்டுமே தருகிறது. இவ்விரு சார்புகளுக்கு இடையேயுள்ள தொடர்பு:

 ஐத்தவிர மற்ற அனைத்து மெய்யெண்களுக்கும் தனிமதிப்புச் சார்பு வகையிடத்தக்கது. இல் இதன் வகைக்கெழு படிச்சார்பாக கிடைக்கும்.

  இன் "x" ஐப் பொறுத்த இரண்டாம் வகைக்கெழு எங்கும் (பூச்சியத்தைத் தவிர) பூச்சியமாக இருக்கும்.

தனிமதிப்புச் சார்பின் எதிர்வகைக்கெழு:

இங்கு C, தொகையீட்டுக் காரணி.



</doc>
<doc id="195682" url="https://ta.wikipedia.org/wiki?curid=195682" title="டோங் மாவட்டம்">
டோங் மாவட்டம்

டோங் (Tonk) மாவட்டம் இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். டோக் நகரம் இம்மாவட்டத்தின் தலைநகர் ஆகும். இம்மாவட்டம் ஜெய்ப்பூரில் இருந்து 100 கிலோ மீட்டர்கள் தொலைவில் அமைந்துள்ளது.

இம்மாவட்டத்தில் எல்லைகளாக கிழக்கே சவாய் மதோபூர் மாவட்டமும், தென்கிழக்கே கோட்டா மாவட்டமும், வடக்கே ஜெய்ப்பூர் மாவட்டமும், தெற்கே புந்தி மாவட்டமும், தென்மேற்கே பில்வாரா மாவட்டமும், மேற்கே ஆஜ்மீர் மாவட்டமும் அமைந்துள்ளது.

2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 14,21,711 ஆகும். இது சுவிசர்லாந்து நாட்டின் மக்கட்தொகைக்குச் சமமாகும். அல்லது அமெரிக்காவின் ஹவாய் மாகாணத்தின் மக்கட் தொகைக்குச் சமமாகும். இங்கு மக்கள் அடத்தி 198 பேர் ஒரு சதுர கிலோமீட்டருக்கு எனும் வீதத்தில் உள்ளது. கல்வியறிவு 62.46% ஆகும்.


</doc>
<doc id="195683" url="https://ta.wikipedia.org/wiki?curid=195683" title="ஆளுகைக்குட்பட்ட கடற்பரப்பு">
ஆளுகைக்குட்பட்ட கடற்பரப்பு

கடல் சட்டம் குறித்த ஐக்கிய நாடுகள் மாநாடு (1982) இல் வரையறையின் படி, ஆளுகைக்குட்பட்ட கடற்பரப்பு ("territorial waters") என்பது ஒரு நாட்டின் கடல் அடித்தள மட்டத்திலிருந்து 12 கடல் மைல் (அதாவது 22.2 கிமீ, 13.8 மைல்) வரை உள்ள கடற்பரப்பாகும். ஆளுகைக்குட்பட்ட கடற்பரப்பு என்பது ஒரு நாட்டின் இறையாண்மை எல்லை ஆகும், மேலும் ஒரு நாட்டின் இறைமை ஆளுகைக்குட்பட்ட கடற்பரப்பு உள்ளடக்கிய வான்பகுதி மற்றும் கடற்படுகைக்கும் பொருந்தும்.



</doc>
<doc id="195684" url="https://ta.wikipedia.org/wiki?curid=195684" title="பில்வாரா மாவட்டம்">
பில்வாரா மாவட்டம்

பில்வாரா (Bhilwara) மாவட்டம் இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். பில்வாரா நகரம் இம்மாவட்டத்தின் தலைநகர் ஆகும்.

இம்மாவட்டத்தின் மொத்தப் பரப்பளவு 10,455 சதுர கிலோமீட்டர்கள் ஆகும். இம்மாவட்டம் கைத்தறி ஆலைகளுக்குப் பெயர் பெற்றது.மேலும் இம்மாவட்டம் 7 துணை மாவட்டங்களாகவும் பிரிக்கப்பட்டுள்ளது.
2011 ஆம் ஆண்டின் மக்கட் தொகைக் கணக்கெடுப்பின்படி இம்மாவட்டத்தில் 24,10,459 பேர் வசிக்கின்றனர். இது குவைத் நாட்டின் மக்கட்தொகைக்குச் சமமாகும். அல்லது அமெரிக்காவின் நியூ மெக்சிகோ மாகாணத்தின் மக்கட்தொகைக்குச் சமமாகும். இம்மாவட்டத்தின் மக்கள் அடர்த்தி சதுர கிலோமீட்டருக்கு 230 பேர் எனும் வீதத்தில் உள்ளது. கல்வியறிவு 62.71% ஆகும்.


</doc>
<doc id="195686" url="https://ta.wikipedia.org/wiki?curid=195686" title="கடல் எல்லை">
கடல் எல்லை

கடல் எல்லை ("Maritime boundary") என்பது கடற்பரப்பின் மீது நிலவியல் மற்றும் அரசியல் சார்ந்து மனிதனால் உருவாக்கப்பட்ட இரு நாடுகளுக்கிடையேயான பிரிவாகும். கடல் எல்லை ஒரு நாட்டின் கடல்சார் உயிர் மற்றும் கனிம வளங்களின் மீதும், கடற்பரப்பின் மீதான சட்டங்களுக்கும் உரிய அந்நாட்டின் உரிமையை நிலை நாட்டுகிறது. கடல் எல்லை ஆனது ஒரு நாட்டின் ஆளுகைக்குட்பட்ட கடற்பரப்பு, அண்மை கடற்பரப்பு, பொருளாதார தனியுரிமை பகுதி மற்றும் கண்டத் திட்டு என்று நான்கு பகுதிகளாக வரையறுக்கப்படுகிறது.

கடல் சட்டம் குறித்த ஐக்கிய நாடுகள் மாநாடு (1982) இல் வரையறையின் படி, ஆளுகைக்குட்பட்ட கடற்பரப்பு (territorial waters) என்பது ஒரு நாட்டின் கடற்கரை அடித்தள மட்டத்திலிருந்து 12 கடல் மைல் (அதாவது 22.2 கிமீ, 13.8 மைல்) வரை உள்ள கடற்பரப்பாகும். ஆளுகைக்குட்பட்ட கடற்பரப்பு என்பது ஒரு நாட்டின் இறையாண்மை எல்லை ஆகும், மேலும் ஒரு நாட்டின் இறைமை ஆளுகைக்குட்பட்ட கடற்பரப்பு உள்ளடக்கிய வான்பகுதி மற்றும் கடற்படுகைக்கும் பொருந்தும்.

அண்மை கடற்பரப்பு (contiguous zone) என்பது ஆளுகைக்குட்பட்ட கடற்பரப்பின் வெளிப்புறத்திலிருந்து அடுத்த 12 கடல் மைல் (அதாவது ஒரு நாட்டின் கடற்கரை அடித்தள மட்டத்திலிருந்து 24 கடல் மைல்) உள்ள கடல் நீர்ப்பரப்பாகும். அண்மை கடற்பரப்பில் ஒரு நாடு அதன் சுங்க, நிதி வரவு, குடியமர்தல் மற்றும் சுகாதார சட்ட மற்றும் விதிமுறை மீறல்களை தடுக்கவும், கண்காணிக்கும் வரையறை பெற்றுள்ளது.

பொருளாதார தனியுரிமை பகுதி (Exclusive Economic Zone - EEZ) ஒரு நாட்டின் கடற்கரை அடித்தள மட்டத்திலிருந்து அதிகபட்சமாக 200 கடல் மைல் தூரம் வரை பரவியுள்ள கடற்பரப்பாகும். இஃது அண்மை கடற்பரப்பையும் உள்ளடக்கியுள்ளது. இப்பகுதியின் மீன் வளம், கனிம வளம், பெட்ரோலிய ஆய்வு போன்ற அனைத்து வளங்கள் மீதான உரிமைகளையும் மற்றும் இவ்வளங்கள் சார்ந்த கழிவு மேலாண்மையையும் அந்த நாடே கட்டுப்படுத்துகிறது. எனினும் இப்பகுதியின் வழியாக வேறு நாட்டின் கப்பல்கள் பயணிக்கவோ அல்லது ஐக்கிய நாடுகளின் விதிகளுக்குட்பட்டு இக்கடற்பரப்பில் வேறு நாடுகள் கழிவுகளை கொட்டாவோ தடை செய்யும் அதிகாரம் இல்லை.




</doc>
<doc id="195691" url="https://ta.wikipedia.org/wiki?curid=195691" title="சரோஜினி வரதப்பன்">
சரோஜினி வரதப்பன்

சரோஜினி வரதப்பன், தமிழகத்தைச் சேர்ந்த சமூக சேவகி. தமிழக முன்னாள் முதல்வர் பக்தவத்சலத்தின் மகளாவார்.

சரோஜினி செப்டம்பர் 21, 1921-ம் ஆண்டு பக்தவத்சலம், ஞானசுந்தராம்பாள் ஆகியோருக்கு மகளாகப் பிறந்தார். ஒன்பதாம் வகுப்பு வரை லேடி சிவசாமி பெண்கள் பள்ளியில் படித்த இவர், அதன் பிறகு படிப்பை கைவிட்டார். இவர் தனி ஆசிரியர் மூலமாக இந்தியில் விசாரத் பயின்றார். இவர் இந்திய தேசிய காங்கிரசு அமைப்பிலும் காங்கிரசு சேவை தளத்திலும் தன்னுடைய ஆரம்ப காலத்தில் இருந்தார்.

சிறிய வயதிலேயே தன்னுடைய உறவினரான வரதப்பன் என்பவரை மணந்தார்.

சரோஜினி தன்னுடைய திருமணத்திற்குப் பிறகு மைசூர் பல்கலைக்கழகம் வாயிலாக அரசறிவியல் துறையில் முதுகலை பயின்றார். சென்னைப் பல்கலைக்கழகத்தில் வைஷ்ணவத்திலும் முதுகலைப் பட்டம் பெற்றார். தன்னுடைய 80-வது அகவையில் "சமூக சேவை மற்றும் நாராயணன் இயக்கம்" என்ற தலைப்பில் முனைவர் பட்டத்திற்கான முன்மொழிவை வைத்தார்.

சரோஜினி, பாரூர் சுந்தரம் ஐயர் என்பவரிடம் இசையை முறையாக பயின்றார். இவர் காங்கிரசு கூட்டங்களில் வாழ்த்துப் பாடல்களை பாடியுள்ளார். இவர் சத்ரிய பாடங்களையும், தமிழ்ப் பாடங்களையும் மைலாப்பூர் கவுரி அம்மாவிடமும், பாரதியார் பாடல்களை கிருஷ்ணா ஐயரிடமும், இந்தி பஜன்களை வீனா விசாலாக்‌ஷியிடமும் பயின்றார்.

தன்னுடைய சிறிய வயதிலிருந்தே சமூக சேவையில் ஈடுபாடு கொண்டிருந்தார். இவருடைய தாயார் ஞானசுந்தராம்பாள் வுமன்ஸ் இந்தியா அசோசியேசன் (Women's India Association (WIA)) என்ற அமைப்பில் இருந்ததால் சரோஜினியும் அவருடன் இணைந்து கொண்டார். அவ்வமைப்பின் தலைவராக உயர்ந்தார். சரோஜினியின் தலைமையில், இவ்வமைப்பின் கிளை நான்கிலிருந்து எழுபத்தியாறாக உயர்ந்தது. இவர் மைலாப்பூர் அகாதமியின் தலைவராகவும் இருந்தார்.

சரோஜினி, இந்திய செஞ்சிலுவைச் சங்கத்தில் 35 வருடத்திற்கு மேலாக இருந்தார். மாரி சன்னா ரெட்டி ஆளுநராக இருந்தபோது இவர் இச்சங்கத்தின் தலைவராக நியமிக்கப்படார். அதுவரையில் ஆளுநர்களின் மனைவியரே அப்பதவியை ஏற்றுவந்தனர்; சன்னா ரெட்டியின் மனைவியும் சரோஜினிக்கு ஆதரவு தெரிவித்தார்.

சரோஜினிக்கு, 1973-ம் ஆண்டு பத்ம ஸ்ரீ விருது வழங்கப்பட்டது. 2004-ம் ஆண்டிற்கான ஜானகிதேவி பஜாஜ் விருது, 2009-ம் ஆண்டு, பத்ம பூசன் ஆகியவை இவருடைய சமூக சேவையை பாராட்டி வழங்கப்பட்டது.

உடல்நலக்குறைவு காரணமாக தன்னுடைய 92-வது அகவையில், 2013-ம் ஆண்டு அக்டோபர் 17-ம் நாள் இறந்தார்.


</doc>
<doc id="195695" url="https://ta.wikipedia.org/wiki?curid=195695" title="சன்மார்க்க போதினி (இதழ்)">
சன்மார்க்க போதினி (இதழ்)

சன்மார்க்க போதினி என்பது இலங்கை, யாழ்ப்பாணத்தில் இருந்து தமிழில் வெளிவந்த ஒரு மாத இதழாகும். இவ்விதழ் 1884 ஆம் ஆண்டு முதல் ச. தம்பிமுத்து (1857-1937) என்பவரால் அச்சுவேலியில் அச்சிடப்பட்டு வெளிவந்தது. 47 ஆண்டுகள் இவ்விதழ் வெளிவந்தது.

சன்மார்க்க போதினியில் சுவாமி ஞானப்பிரகாசர் தொடராக எழுதிய சில கட்டுரைகள் பின்னர் "யாழ்ப்பாண வைபவ விமரிசனம்" என்ற பெயரில் நூலாக வெளியிடப்பட்டது.


</doc>
<doc id="195700" url="https://ta.wikipedia.org/wiki?curid=195700" title="சவாய் மாதோபூர் மாவட்டம்">
சவாய் மாதோபூர் மாவட்டம்

சவாய் மதோபூர் மாவட்டம் (Sawai Madhopur district) இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். சவாய் மாதோபூர் நகரம் இம்மாவட்டத்தின் தலைநகர் ஆகும். இந்தியாவிலுள்ள மிகவும் பிற்ப்படுத்தப்பட்ட 640 மாவட்டங்களில் இதுவும் ஒன்றாகும்.

இம்மாவட்டத்தின் எல்லைகளாக வடக்கே டெளசா மாவட்டமும், வடகிழக்கே கரெளலி மாவட்டமும் மேற்கே சம்பல் நதியும், தென்மேற்கே கோட்டா மாவட்டமும், தென்கிழக்கே புந்தி மாவட்டமும் கிழக்கே டோங் மாவட்டமும் அமைந்துள்ளது. 
சவாய் மதோபூர் மாவட்டம் 8 வருவாய் வட்டங்களாக (தாசில்கள்) பிரிக்கப்பட்டுள்ளது.:
2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 13,38,114 ஆகும். இது மொரீசியஸ் நாட்டின் மக்கள் தொகைக்குச் சமமாகும். மக்கள் அடர்த்தி ஒரு சதுர கிலோமீட்டருக்கு 297 எனும் வீதத்தில் உள்ளது. கல்வியறிவு 66.19% ஆகும்.


</doc>
<doc id="195702" url="https://ta.wikipedia.org/wiki?curid=195702" title="கோட்டா மாவட்டம்">
கோட்டா மாவட்டம்

கோட்டா மாவட்டம் (Kota) இந்தியாவின் ராஜஸ்தான் மாநிலத்தில் அமைந்துள்ள ஒரு மாவட்டமாகும். கோட்டா நகரம் இம்மாவட்டத்தின் தலைநகரம் ஆகும்.

இம்மாவட்டத்தின் எல்லைகளாக வடக்கே புந்தி மாவட்டமும், கிழக்கே பரான் மாவட்டமும், தெற்கே ஜலாவார் மாவட்டமும், மேற்கே சித்தோர்கார் மாவட்டமும் அமைந்துள்ளது. 

2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 19,50,491 ஆகும்., இது அமெரிக்காவின் நியூ மெக்சிகோ மாகாணத்தின் மக்கட் தொகைக்குச் சமமாகும். மக்கள் அடர்த்தி சதுர கிலோமீட்டருக்கு 374 எனும் வீதத்தில் உள்ளது.கல்வியறிவு 77.48% ஆகும்.


</doc>
<doc id="195703" url="https://ta.wikipedia.org/wiki?curid=195703" title="பூந்தி மாவட்டம்">
பூந்தி மாவட்டம்

புந்தி மாவட்டம் (Bundi) இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். பூந்தி நகரம் இம்மாவட்டத்தின் தலைமையிடம் ஆகும்.

இம்மாவட்டத்தின் மொத்தப் பரப்பளவு 5550 சதுர கிலோமீட்டர்கள். மக்கட்தொகை 11,13,725 ஆகும்
இம்மாவட்டத்தில் எல்லைகளாக கிழக்கே கோட்டா மாவட்டமும், வடக்கே [டோங் மாவட்டம்|டோங்]] மாவட்டமும், தெற்கே புந்தி மாவட்டமும், தென்மேற்கே சித்தோர்கார் மாவட்டமும், மேற்கே பில்வாரா மாவட்டமும் அமைந்துள்ளது.
2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 11,13,725 ஆகும்.இது சைப்ரசு நாட்டின் மக்கட்தொகைக்குச் சமமாகும். இங்கு மக்கள் அடத்தி 193 பேர் ஒரு சதுர கிலோமீட்டருக்கு எனும் வீதத்தில் உள்ளது.கல்வியறிவு 62.31% ஆகும்.


</doc>
<doc id="195704" url="https://ta.wikipedia.org/wiki?curid=195704" title="சித்தோர்கார் மாவட்டம்">
சித்தோர்கார் மாவட்டம்

சித்தோர்கார் மாவட்டம் (Chittorgarh) இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். வரலாற்றுச் சிறப்புமிக்க சித்தோர்கார் நகரம் இம்மாவட்டத்தின் தலைநகர் ஆகும்

இமாவட்டத்தின் மொத்தப் பரப்பளவு 10,856 சதுர கிலோமீட்டர்கள் ஆகும். இந்தியாவின் பிற்படுத்தப்பட்ட 640 மாவட்டங்களுள் இம்மாவட்டமும் ஒன்றாக வகைப்படுத்தப்பட்டுள்ளது.

இம்மாவட்டத்தின் எல்லைகளாக கிழக்கே ராட்லம் மாவட்டமும், மேற்கே நீமுச் மற்றும் மாண்சவுர் மாவட்டமும், தெற்கே பிரதாப்கார் மாவட்டமும், வடக்கே பில்வாரா மாவட்டமும் அமைதுள்ளது.
2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கள் தொகை 15,44,392 ஆகும். இது அமெரிக்காவின் ஹவாய் மாகாணத்தின் மக்கட் தொகைக்குச் சமமாகும். மக்கள் அடர்த்தி சதுர கிலோமீட்டருக்கு 193 எனும் வீதத்தில் உள்ளது. கல்வியறிவு 62.51% ஆகும்.



</doc>
<doc id="195705" url="https://ta.wikipedia.org/wiki?curid=195705" title="பாரான் மாவட்டம்">
பாரான் மாவட்டம்

பரான் மாவட்டம் (Baran) இந்தியாவின் ராஜஸ்தான் மாநிலத்தில் அமைந்துள்ள ஒரு மாவட்டமாகும். பரான் நகரம் இம்மாவட்டத்தின் தலைநகரம் ஆகும்.
இம்மாவட்டத்தில் பருவமழைக் காலங்களைத் தவிர்த்து மற்ற நேரங்களெல்லாம் வறண்ட வானிலையே காணப்படும். ஜூன் முதல் செப்டம்பர் வரையிலான காலம் பருவமழைக் காலமாகும். சராசி மழையளவு 895.2 மில்லிமீட்டர்களாகும். சனவரி மாதஹ்ம் மிக்குளிரான மாதமாகும் . அந்த நேரத்தில் வெப்பநிலை குறைந்த பட்சமாக 10.6 டிகிரி செல்சியஸாகவும் ஆகவும் அதிகபட்ச வெப்பநிலை 24.3 டிகிரி செல்சியஸாகவும் இருக்கும்.
இம்மாவட்டத்திற்கு அருகிலுள்ள விமான நிலையங்கள்,
போன்றவை ஆகும்.
இம்மாவட்டம், 
அமைந்துள்ளது. 
இம்மாவட்டத்தில் செப்டம்பர் முதல் மார்ச் வரையிலான மாதங்கள் சுற்றுலாவுக்கு ஏற்ற மாதங்களாகக் கருதப்படுகிறது.


</doc>
<doc id="195708" url="https://ta.wikipedia.org/wiki?curid=195708" title="ஜாலாவார் மாவட்டம்">
ஜாலாவார் மாவட்டம்

சலாவார் மாவட்டம் (Jhalawar-ஜலாவார்) இந்தியாவின் ராஜஸ்தான் மாநிலத்தில் அமைந்துள்ள 33 மாவட்டங்களில் ஒரு மாவட்டமாகும். வரலாற்றுச் சிறப்புமிக்க ஜலாவார் நகரம் இம்மாவட்டத்தின் தலைநகரம் ஆகும்.

இம்மாவட்டத்தின் எல்லைகளாக வடமேற்கே கோட்டா மாவட்டமும், வடகிழக்கே பரான் மாவட்டமும், கிழக்கே குணா மாவட்டமும், தெற்கே ராஜ்கார் மர்றும் ஷாஜாபூர் மாவட்டமும் அமைந்துள்ளது. 
இம்மாவட்டம்,
ஆகிய ஆறு தாலுகாக்களாகப் பிரிக்கப்பட்டுள்ளது.
2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 14,11,327 ஆகும்.இது சுவிட்ஸர்லாந்து நாட்டின் மக்கட் தொகைக்குச் சமமாகும். மக்கள் அடர்த்தி சதுர கிலோமீட்டருக்கு 227 எனும் வீதத்தில் உள்ளது.கல்வியறிவு 62.13% ஆகும்.

இம்மாவட்டத்தில் பல பழங்குடியின மக்கள் வசித்து வருகின்றனர். அவர்களுள் மீனாஸ் மற்றும் பில்ஸ் எனும் பழங்குடி இனத்தவர் பெரும்பான்மையினாராய் உள்ளனர்.


</doc>
<doc id="195709" url="https://ta.wikipedia.org/wiki?curid=195709" title="குற்ற ஒப்புதல் பக்கம்">
குற்ற ஒப்புதல் பக்கம்

குற்ற ஒப்புதல் பக்கங்கள் ("Confession Pages") பேஸ்புக் போன்ற சமூக வலைத்தளங்களில் பிரபலமடைந்து வருகின்றன. 
பெரும்பாலும் கல்வி நிலையங்களில் பயிலும் அல்லது பயின்ற மாணவர்கள் தங்கள் அடையாளத்தை வெளிப்படுத்தாமல் குற்ற ஒப்புதல் புரிய இவை பயன்படுத்தப்படுகின்றன. மாணவர்கள் தங்கள் மனத்தைத் திறந்து இவ்வாறு செய்வது ஒரு புறம் வரவேற்கப்பட்டாலும் அவற்றில் உபயோகப்படுத்தும் மொழிநடை மற்றும் தனிநபர் தாக்குதல்களால் பல்வேறு தரப்புகளில் இருந்து எதிர்ப்பு கிளம்பியுள்ளது.


</doc>
<doc id="195712" url="https://ta.wikipedia.org/wiki?curid=195712" title="அன்னக்கிளி">
அன்னக்கிளி

அன்னக்கிளி பெயரில் உள்ள கட்டுரைகள்:



</doc>
<doc id="195713" url="https://ta.wikipedia.org/wiki?curid=195713" title="அன்னக்கிளி (நூல்)">
அன்னக்கிளி (நூல்)

அன்னக்கிளி, வல்லிக்கண்ணன் எழுதி, இமயப்பதிப்பகத்தால் வெளியிடப்பட்ட நாட்டுடைமையாக்கப்பட்ட நூலாகும். இந்நூல் 1962-ம் ஆண்டு டிசம்பர் மாதம் வெளியிடப்பட்டது.

இது ஒரு வரலாற்று கற்பனைக் கதையாகும். இக்கதை சிங்கப்பூரில் உள்ள தமிழ் முரசு என்னும் பத்திரிக்கையில் வெளியான தொடர் கதையாகும்.



</doc>
<doc id="195714" url="https://ta.wikipedia.org/wiki?curid=195714" title="குனா மாவட்டம்">
குனா மாவட்டம்

குனா மாவட்டம் (Guna) இந்தியாவின் மத்தியப் பிரதேசம் மாநிலத்தில் அமைந்துள்ள 50 மாவட்டங்களுள் ஒன்று ஆகும். இதன் தலைமையகம் குனா என்னும் நகரத்தில் உள்ளது. இம்மாவட்டத்திலிருந்து சில பகுதிகள் 2003 ஆம் ஆண்டு ஆகஸ்டு மாதம் 15 ஆம் நாள் அசோக்நகர் மாவட்டம் என பிரிக்கப்பட்டது.

இம்மாவட்டம் 6485 சதுர கிலோமீட்டர்கள் பரப்பளவு கொண்டது. இம்மாவட்டத்தில் எல்லைகளாக
அமைந்துள்ளன.

இம்மாவட்டம் 4 தாலுகாக்களாகப் பிரிக்கப்பட்டுள்ளது.

2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 12,40,938 ஆகும். மக்கள் அடர்த்தி சதுர கிலோமீர்டருக்கு 194 என்ற விகிதத்தில் உள்ளது. கல்வியறிவு 65.15% ஆகும்.



</doc>
<doc id="195715" url="https://ta.wikipedia.org/wiki?curid=195715" title="அசோக்நகர் மாவட்டம்">
அசோக்நகர் மாவட்டம்

அசோக்நகர் மாவட்டம் (Ashoknagar, இந்தி:अशोकनगर जिला) மாவட்டம் இந்தியாவின் மத்தியப் பிரதேசம் மாநிலத்திலுள்ள மாவட்டங்களுள் ஒன்று ஆகும். இம்மாவட்டத்தின் தலைநகரம் அசோக்நகர் ஆகும். இம்மாவட்டமானது 2003 ஆம் வருடம் ஆகஸ்டு மாதம் 15 ஆம் தியதி குனா மாவட்டத்திலிருந்து பிரிக்கப்பட்டது.

இம்மாவட்டம் புந்தேல்கண்ட் புவியியல் பகுதியில் அமைந்துள்ளது

இம்மாவட்டத்தின் மொத்த பரப்பளவு 4773.94 சதுர கிலோமீட்டர்கள் ஆகும். இம்மாவட்டத்தின் மேற்கே சிந்து நதியும், கிழக்கே பேட்வா ஆறும் ஓடுகிறது.

2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 6,88,920 ஆகும்.

இம்மாவட்டமானது 2003 ஆம் வருடம் ஆகஸ்டு மாதம் 15 ஆம் தியதி குணா மாவட்டத்திலிருந்து பிரிக்கப்பட்டது. பண்டையக் காலத்தில் இப்பகுதியானது சிந்தியா குடும்பத்தினரால் ஆளப்பட்டது. இது குவாலியர் பகுதிக்கு உட்பட்டிருந்தது. அசோகர் உஜ்ஜயினி வெற்றிக்குப் பிறகு இரவு இங்கே தங்கியதால் இவ்விடத்திற்கு அசோக்நகர் எனப் பெயர் வந்தது.

இம்மாவட்டத்தின் சராசரி வெப்பநிலை கோடைக்காலத்தில் 47 டிகிரி செல்சியசாகவும் குளிர்காலத்தில் 4 டிகிரி செல்சியசாகவும் இருக்கும்.

இந்த மாவட்டத்தை வட்டங்களாகப் பிரித்துள்ளனர். அவை அசோக்நகர், சன்தேரி, முங்காவ்லி, இசாகட் ஆகியன.

இந்த மாவட்டம் மத்தியப் பிரதேச சட்டமன்றத்துக்கு மூன்று தொகுதிகளின் மூலம் முன்னிறுத்தப்படுகிறது.


</doc>
<doc id="195716" url="https://ta.wikipedia.org/wiki?curid=195716" title="தமிழகம்.வலை">
தமிழகம்.வலை

தமிழகம்.வலை (thamizhagam.net ) என்பது தமிழகம் ஊடக நிறுவனத்தின் இணைய தளமாகும். தமிழைப் பாதுகாக்கவும், பயன்படுத்தவும் உலகத் தமிழர்களை ஓர் இயக்கமாக ஒருங்கிணைக்கவும், தமிழர்களின் குமுக, பொருளியல் வாழ்க்கை, கல்வெட்டு முதல் கணினி வரைத்தொடரும் தமிழின் ஓட்டத்தில், இணையதளத்தில் தமிழின் மேம்பாட்டிற்கும், உலக அளவிலுள்ள தமிழ் இணையங்களின் ஒருங்கிணைப்பிற்கும் பாலமாகத் திகழவும் இத்தளம் பயன்படுகிறது.

இத்தளம் அறிவியல் விழிப்புணர்வு, சூழியல், இயற்கை வேளாண்மை, தமிழ் மருத்துவம், மாந்த உரிமைகள், தமிழின் தொன்மையான கலை, இலக்கியங்களை உலக அளவில் திரட்டி போன்றவற்றைக் கொண்டுள்ளது.



</doc>
<doc id="195729" url="https://ta.wikipedia.org/wiki?curid=195729" title="க. தா. லிங்கநாதன்">
க. தா. லிங்கநாதன்

கந்தர் தாமோதரம்பிள்ளை லிங்கநாதன் ("Kanthar Thamotharampillai Linganathan") இலங்கைத் தமிழ் அரசியல்வாதியும், மாகாண சபை உறுப்பினரும் ஆவார்.

லிங்கநாதன் வவுனியா மாவட்டம் நெடுங்கேணியில் வேளாண்மைக் குடும்பம் ஒன்றில் பிறந்தவர். அன்றைய ஈழப்போர்ச் சூழலில் இவர் 1983 ஆம் ஆண்டில் தமிழீழ மக்கள் விடுதலைக் கழகத்தில் (புளொட்) விசு என்ற பெயரில் சேர்ந்து ஆயுதப் போராட்டத்தில் இணைந்து கொண்டார்.

பல போராட்ட அமைப்புகள் சனநாயக அரசியலுக்குத் திரும்பிய வேளையில் லிங்கநாதனும் 1994 ஆம் ஆண்டில் வவுனியா நகரசபைத் தலைவராகத் தேர்ந்தெடுக்கப்பட்டார். இரண்டாவது தடவையாகவும் நகரசபை உறுப்பினராகத் தேர்தெடுக்கப்பட்டார். பின்னர் சிறிது காலம் அரசியலில் இருந்து ஒதுங்கியிருந்தார்.

லிங்கநாதன் 2013 வட மாகாண சபைத் தேர்தலில் தமிழீழ மக்கள் விடுதலைக் கழகத்தினால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக வவுனியா மாவட்டத்தில் போட்டியிட்டு 11,901 விருப்பு வாக்குகள் பெற்று வட மாகாண சபை உறுப்பினரானார். இவர் 2013 அக்டோபர் 14 ஆம் நாள் மாகாண சபை உறுப்பினராக புளொட் அமைப்பின் செயலாளர் முன்னிலையில் வவுனியாவில் பதவியேற்றுக் கொண்டார்.


</doc>
<doc id="195731" url="https://ta.wikipedia.org/wiki?curid=195731" title="பேட்வா ஆறு">
பேட்வா ஆறு

பேட்வா ஆறு (Betwa River) வட இந்தியாவில் ஓடும் ஆறு ஆகும். இது யமுனை நதியின் கிளை ஆறு ஆகும். இதன் மறு பெயர் வெட்ராவதி (Vetravati) ஆறு ஆகும். இது மத்தியப் பிரதேசத்தில் உள்ளது. இந்த ஆறானது கடைசியில் கென் ஆற்றுடன் இணைகிறது.

சமஸ்கிருதத்தில் பேட்வா என்றால் "வெட்ராவதி" என்று பொருள். இந்த ஆற்றைப் பற்றி மகாபாரதத்தில் குறிப்புகள் உள்ளன. வெறாவதி என்பதற்கு "சுக்திமதி" என்று பொருள். இந்த நதிக் கரையானது இடம்பெயரும் நீர்ப் பறவைகளுக்கு முக்கிய நீர் நிலையாக விளங்குகிறது.

இந்த ஆறானது மொத்தம் 590 கிலோமீட்டர்கள் நீளமுடையது. இதில் 232 கிலோமீட்டர்கள் மத்தியப் பிரதேசத்திலும் மீதி 358 கிலோமீட்டர்கள் உத்திரம் பிரதேசத்திலும் ஓடுகிறது. உத்திரப் பிரதேசம் மற்றும் மத்தியப் பிரதேசம் அரசுகளுக்கு இடையேயான உடன்படிக்கையின் படி 1973 ஆம் ஆண்டு பேட்வா நதிநீர் வாரியம் அமைக்கப்பட்டது.

மத்தியப் பிரதேச மாநிலத்தின் நதிகள் இணைப்புத் திட்டத்தின் கீழ் இந்த ஆறானது கென் ஆற்றுடன் இணைக்கப்பட்டது. இதில் கட்டப்பட்டுள்ள மடாடிலா அணையானது மத்தியப் பிரதேசம் மற்றும் உத்திரப் பிரதேசம் ஆகிய மாநிலங்களின் நிருவாகத்தின் கீழ் வருகிறது.

இந்த ஆற்றின் குறுக்கே,
ஆகிய அணைகள் கட்டப்பட்டுள்ளன.


</doc>
<doc id="195733" url="https://ta.wikipedia.org/wiki?curid=195733" title="சில்லுனு ஒரு சந்திப்பு">
சில்லுனு ஒரு சந்திப்பு

சில்லுனு ஒரு சந்திப்பு, பிப்ரவரி 14 2013 அன்று வெளியான இந்தியத் தமிழ் திரைப்படம். இதனை ரவி நல்லின் இயக்கினார்.



</doc>
<doc id="195736" url="https://ta.wikipedia.org/wiki?curid=195736" title="வெள்ளாவி (புதினம்)">
வெள்ளாவி (புதினம்)

வெள்ளாவி நாவல் எழுத்தாளர் விமல் குழந்தைவேலால் எழுதப்பட்டது. இந்நூலின் முதல் பதிப்பு 2004 ஆம் ஆண்டு ஜூலை மாதம் வெளியானது. உயிர்மை பதிப்பகம் இந்நூலை வெளியிட்டிருந்தது. இந்நூல் 216 பக்கங்களைக் கொண்டது.

இந்நூலுக்கு "மண்ணிலிருந்து மரங்கள் முளைக்கின்றன..." எனும் தலைப்பில் முன்னுரை எழுதப்பட்டுள்ளது. அதில்,

எனக் குறிப்பிடுகிறார்.


</doc>
<doc id="195851" url="https://ta.wikipedia.org/wiki?curid=195851" title="கிருஷ்ணகுடியில் ஒரு பிரணயகாலத்து">
கிருஷ்ணகுடியில் ஒரு பிரணயகாலத்து

இது 1997ல் வெளியான மலையாளத் திரைப்படம். ஜெயராம், மஞ்சு வார்யர் ஆகியோர் முதன்மை வேடங்களில் நடித்துள்ளனர். 


கிரீஷ் புத்தஞ்சேரி எழுதிய பாடல்களுக்கு வித்யாசாகர் இசையமைத்துள்ளார். 


</doc>
<doc id="195853" url="https://ta.wikipedia.org/wiki?curid=195853" title="மாரி சன்னா ரெட்டி">
மாரி சன்னா ரெட்டி

முனைவர். மாரி சன்னா ரெட்டி ("Marri Channa Reddy", 1919–1996) இந்தியாவின் பல மாநிலங்களில் முனைப்பாக இயங்கிய இந்திய தேசிய காங்கிரசு கட்சியைச் சேர்ந்த ஓர் அரசியல்வாதி ஆவார். உத்திரப் பிரதேசம் (1974–1977), பஞ்சாப் (1982–1983), இராசத்தான் (பெப்ரவரி 1992 - மே 1993) மாநில ஆளுநராகப் பணியாற்றி 1993ஆம் ஆண்டு முதல் தமது மரணம் வரை தமிழக ஆளுநராக பணியாற்றியவர். ஆந்திரப் பிரதேச முதல்வராக 1978 முதல் 1980 வரையும் மீண்டும் 1989 முதல் 1990 வரையும் பணியாற்றியுள்ளார்.

1960களில் ஆந்திரப் பிரதேசத்தில் தெலுங்கானா இயக்கத்தில் பங்கேற்ற முன்னோடிகளில் இவரும் ஒருவர்.


</doc>
<doc id="195856" url="https://ta.wikipedia.org/wiki?curid=195856" title="மோனிகா (நடிகை)">
மோனிகா (நடிகை)

மோனிகா (பிறப்பு ரேகா மருதைராஜ்; 25 ஆகஸ்டு 1987) என்பவர் ஒரு இந்தியா நடிகையாவார். இவர் தன்னுடைய திரை வாழ்க்கையை தமிழ் மொழிப் படங்களில் துவங்கினார். 1990களில் குழந்தை நட்சத்திரமாகவும், 2000ல் திரைப்படங்களில் முக்கிய கதாபாத்திரத்திலும் நடித்தார். அழகி திரைப்படம் மூலமாக புகழ்பெற்ற நடிகையானார். அதையடுத்து "இம்சை அரசன் 23ம் புலிகேசி" மற்றும் "சிலந்தி" ஆகிய படங்களிலும் நடித்து புகழ்பெற்றார். சமீபத்தில் தன்னுடைய பெயரை பார்வனா என்று மாற்றம் செய்தார்; ஆனால் 5/30/2014 அன்று இவர் இசுலாம் மதத்துக்கு மாறியுள்ளதால் தன் பெயரை ரகிமா என மாற்றிக் கொண்டார். 


</doc>
<doc id="195860" url="https://ta.wikipedia.org/wiki?curid=195860" title="அரசறிவியல்">
அரசறிவியல்

அரசறிவியல் ("political science") என்பது நாடு, அரசாங்கம், அரசியல் மற்றும் அரசுக் கொள்கைகள் போன்றவற்றைப் பயிலும் ஒரு சமூக அறிவியல் கற்கை நெறி ஆகும். இது குறிப்பாக அரசியல் கொள்கை, மற்றும் நடைமுறை, அரசாட்சி முறைமைகளைப் பற்றிய ஆலசல், அரசியல் போக்கு, கலாசாரம் போன்றவற்றைப் பற்றி விரிவாக ஆராய்கிறது. அரசறிவியல் பொருளியல், சட்டம், சமூகவியல், வரலாறு, மானிடவியல், பொது நிர்வாகம், பன்னாட்டு உறவுகள், உளவியல், மற்றும் அரசியல் தத்துவம் போன்ற பல நெறிகளுடன் பிணைந்துள்ளது. இது ஒரு நவீன கற்கையாக விளங்குகின்ற போதிலும் இதன் தோற்றத்தை பண்டைய கிரேக்கத்தின் வரலாற்றிலிருந்தே அறிந்து கொள்ள முடிகின்றது. அரசியலின் ஆங்கிலப் பதமான பாலிடிக்ஸ் ("politics") என்பது கிரேக்கப் பேரரசு நிலவிய காலத்தில் நகர அரசு எனும் பொருளுடைய ‘பொலிஸ்’ (Polis) எனும் பதத்திலிருந்தே தோன்றியதாகும்.

ஆரம்பகால கிரேக்கத்தின் அரசியல் ஒழுங்கமைப்பின் அடிப்படை அலகுகளாகவும், சமூக வாழ்வின் சுயதேவைப் பூர்த்தியுடைய அலகுகளாகவும் காணப்பட்ட இந் நகர அரசுகள் மனித வாழ்வின் மேம்பாட்டிற்கான சிறந்த ஒழுங்கமைப்பாகவும் கருதப்பட்டது. நில அளவால் மிகச் சிறியனவாகக் காணப்பட்ட இந் நகர அரசுகளை அக்கால சமுதாயத்திலிருந்தும் வேறுபடுத்திப் பார்க்க முடியவில்லை. அதாவது இவை அரசுகளாக மட்டுமன்றி சமுதாயமாகவும் விளங்கியதால் மக்களின் பொதுநடத்தையையும், தனி நடத்தையையும், அரசியல் நடத்தையையும் வேறுபடுத்திப் பார்க்க முடியவில்லை. ஏதோ ஒரு வகையில் இந் நகர அரசுகளில் வாழ்ந்த மக்களின் நடத்தைகள் யாவும் அரசியல் சம்பந்தப்பட்டதாகவே அமைந்திருந்தன.

ஆரம்ப காலங்களில் அரசு பற்றிய விஞ்ஞானம் என்றும், அரசின் கடந்தகால – நிகழ்கால – எதிர்கால நிலை பற்றியும் அவ்வரசு சார்ந்த அமைப்புகள், நிறுவனங்கள், கோட்பாடுகள் பற்றிய கல்வியே அரசறிவியல் என்றும் அரசினை முன்னிலைப்படுத்தி அரசறிவியலுக்கு விளக்கங்கள் முன்வைக்கப்பட்டன. இவ்வாறு அரசினை முதன்மைப்படுத்தி கூறும் விளக்கத்தினை அரசியலறிஞர்களான பிளன்ற்சிலி (Bluntchili), கார்ணர் (Garner), கெட்டல் (Gettal), பிராங்குட்நோவ் (Frankgutnov), பொலொக் (Pollock), ஸ்ட்ரோங் (Strong) முதலானோர் ஆதரிக்கின்றனர்.

19ம் 20ம் நூற்றாண்டுக் காலப்பகுதிகளில் அமெரிக்கா, பிரித்தானியா ஆகிய நாடுகளின் அரசியற் கல்வியில் அரசு நிலை சார்ந்த இக் கருத்துநிலைகள் கூடிய செல்வாக்குப் பெற்றனவாகத் திகழ்ந்தன.
Guy
அரசியலானது அரசுடன் தொடர்புடைய எல்லா அம்சங்களையும் குறிப்பதாக அமைகின்ற போதிலும் அரசியலும், அரசியல் விஞ்ஞானமும் ஒரே கருத்துடையவையாகா. அவை ஒன்றிலிருந்து ஒன்று தம்மிடையே வேறுபட்டவை. அரசியல் என்பது அரசு, அரசாங்கம் என்பவற்றுடன் தொடர்புடைய நாளாந்த நடவடிக்கைகளை மட்டும் குறிப்பிடுகின்றது. ஆனால் அரசியல் விஞ்ஞானம் என்பது அரசியலோடு தொடர்புடைய யாவற்றையும் ஆராய்கின்றது. அதாவது அரசியல்வாதி எனப்படுபவர் நாளாந்த அரசியல் நடவடிக்கைகளில் ஈடுபடுபவராவார். பொதுவாக அவர் குறிப்பிட்ட கட்சி ஒன்றை சார்ந்தவராகவோ அல்லது சட்டமன்ற உறுப்பினராகவோ இருக்க முடியும். ஆனால் அரசியல் விஞ்ஞானி என்பவர் அரசுடன் தொடர்புடைய சரித்திரம், சட்டம், கோட்பாடு, நடைமுறை போன்ற யாவற்றையும் ஆராய்கின்ற ஒருவராவார். அதே வேளை அரசியல் விஞ்ஞானிகளும் நேரடியாக அரசியலில் ஈடுபட்ட சந்தர்ப்பங்களையும் எடுத்துக் காட்டலாம்.

J.W. கார்ணர் (Garner) என்பவர் மிகச் சுருக்கமாக “அரசியல் விஞ்ஞானத்தின் தொடக்கமும் முடிவும் அரசு” என்கிறார்.
அவ்வாறெனின் அரசு என்பது யாது எனின், ஒரு மனித குழு ஒரு சமூகமாக இயங்குவதற்கு தனது நடத்தைகளையும் தொடர்புகளையும் உறவுகளையும் ஏற்றக் கொள்ளப்பட்ட கோட்பாடுகளின் அடிப்படையில் ஒழுங்கமைப்பதற்குரிய நபர்களை வேண்டி நிற்கின்றது. இந்நபர்களையும் இணைத்த வகையில் ஒழுங்கமைக்கப்பட்ட அச் சமூகம் அரசு என வர்ணிக்கப்படலாம். அதில் நடத்தைகளை ஒழுங்கமைப்பதற்குரிய விதிகள் அல்லது கோட்பாடுகள் சட்டம் எனப்படலாம். அச் சட்டத்தினை நடைமுறைப்படுத்தும் நபர்களை அரசாங்கம் எனலாம். எனவே அரசு என்பதை மிகச் சுருக்கமாக கூறின் - “ஒழுங்கமைக்கப்பட்ட சமூகம்” என்று குறிப்பிடலாம்.

அரசியல் சிந்தனையில் அரசின் தோற்றம் தொடர்பாக பல்வேறு சிந்தனைகள் காணப்படுகின்றன.

இவ்வாறான கோட்பாடுகளில் முக்கியத்துவம் பெறுவது சமூக ஒப்பந்தக் கோட்பாடாகும். அதாவது அரசானது சமூகத்தில் செய்துகொள்ளப்பட்ட ஒப்பந்தத்தின் விளைவாகவே தோற்றம் பெற்றது என்பதை அடிப்படையாகக் கொண்டு இக் கோட்பாடு முன்வைக்கப்படுகின்றது. சமூக ஒப்பந்தக் கோட்பாடு தொடர்பில் பல்வகை விளக்கங்கள் முன்வைக்கப்பட்ட போதிலும் தோமஸ் ஹொப்ஸ் (Thomas Hopes), ஜோன் லொக் (John Lock), ரூசோ (Ruso) போன்றோரே சமூக ஒப்பந்தவாதிகளில் சிறப்பானவர்களாகும்.

அரசாங்கம் அரசின் ஒரு பகுதியும், அரசின் பொதுக் கொள்கைகளைத் தீர்மானிப்பதற்கும், பொது விவகாரங்களை நடைமுறைப்படுத்துவதற்குரிய கருவியுமாகும். அரசாங்கம், அரசின் நலன்களை மேம்படுத்துவதற்காகவும், காப்பதற்காகவும், அதன் பிராந்திய எல்லைகளை பாதுகாப்பதற்காகவும் அரசின் பெயரால் இயங்குகின்ற ஒரு முகவர் ஆகும்.

=அரசின் மூலக்கூறுகள்=
மக்கள் அற்ற நிலப்பகுதிகள் அரசு எனக் கூறப்படுவதில்லை. ஏனெனில் மக்கள் இன்றி அரசு தோற்றம் பெற முடிவதில்லை. ஒரு அரசு தோற்றம் பெறுவதற்கு மக்கள் தொகை அவசியமானது என்பது அறிஞர் கருத்தாகும். எனினும் அளவு வேறுபாட்டைக் கொண்டு பல்வேறு கருத்துக்கள் முன்வைக்கப்படுகின்றன.
அரிஸ்ரோட்டில், ரூசோ போன்றவர்கள் மக்கள் தொகை வரையறுக்கப்பட்டதாகவும், சிறியதாகவும் இருத்தல் வேண்டும் எனக் கருதினர். ரூசோ மக்கள் தொகையை நிர்ணயம் செய்கின்றபோது அதனை பத்தாயிரமாக எல்லைப்படுத்தியுள்ள அதேவேளை அரிஸ்ரோட்டில் சுயதேவைப் ப+ர்த்தி, சிறந்த அரசாங்கம் என்பவை அமையக் கூடியவகையில் மக்கள் தொகை இருத்தல் வேண்டும் என்கிறார்.

அரசறிவியலில் மிகவும் அடிப்படையான எண்ணக்கருவாக இறைமை விளங்குகின்றது. எனினும் அதன் பண்புகளைத் தெளிவாக்குவதிலும், வரையறுத்துக் கொள்வதிலும் பல்வேறு சிக்கல்களும் வேறுபாடுகளும் நிலவிவருகின்றன. இறைமை என்பது ‘உயர்ந்த அதிகாரம்’, ‘மேலான அதிகாரம்’ எனும் கருத்தினைத் தருகின்றது. இது அரசிற்கு அதனுடன் தொடர்புடைய எல்லா விடயங்களின் மீதும் காணப்படும் வரம்பற்ற அதிகாரத்தை குறிப்பதுடன், வெளிவாரியாக ஏனைய காரணிகளின் கட்டுப்பாட்டிற்கு உட்படாதிருக்கும் அதிகாரத்தையும் குறிக்கும்.

நிலப்பரப்பும் அரசின் மூலக்கூறுகளில் ஒன்றாகும். ஒரு மக்கள் கூட்டம் தம்மை ஒரு அரசாக ஒழுங்கமைத்துக் கொள்வதற்கு குறிக்கப்பட்ட நிலப்பரப்பில் அவர்கள் நிரந்தரமாக வாழ்தல் அவசியமானதாகும். ஒரு நாடோடிக் கூட்டம் தம்மை அரசாகப் பிரகடனப் படுத்திக் கொள்ள முடியாது. 

அரசின் மூலக்கூறுகளில் மேலும் ஒரு அங்கமாக சர்வதேச அங்கீகாரத்தையும் முன்வைப்பர். சர்வதேச சமுதாயத்தின் வளர்ச்சிநிலை, போக்கு என்பவற்றின் காரணமாக நாடுகள் ஒன்றுடன் ஒன்று தங்கியிருக்க வேண்டியதும், உறவுகளைப் பேணிக்கொள்ள வேண்டியதும் அவசியமாக உள்ளவிடத்து, அவை ஏனைய நாடுகளினால் அங்கீகரிக்கப்பட வேண்டியதும் அவசியமாகின்றது.




</doc>
<doc id="195877" url="https://ta.wikipedia.org/wiki?curid=195877" title="அவசர போலீஸ் 100 (திரைப்படம்)">
அவசர போலீஸ் 100 (திரைப்படம்)

அவசர போலீஸ் 100 என்ற திரைப்படம் பாக்யராஜ் இயக்கி நடித்த தமிழ்ப்படமாகும். இந்தத் திரைப்படத்தில் எம். ஜி. ஆர் முக்கிய கதாப்பாத்திரத்தில் வந்தார். 1990களில் வெளிவந்த இந்தத் திரைப்படத்தில், 1977ல் எம். ஜி. ஆரை கதாநாயகனாக வைத்து சி வி சீறிதர் இயக்கிய அண்ணா நீ என் தெய்வம் படத்தின் ஏறக்குறைய 4000 அடி திரைப்படம் காட்சிப்படுத்தப்பட்டது. அதற்கு தக்கவாறு பாக்யராஜ் கதைக்களம் அமைத்திருந்தார்.

இந்தத் திரைப்படத்திற்கு ம. சு. விசுவநாதன் இரு பாடல்களுக்கு இசையமைத்திருந்தார். அத்துடன் ம. கோ. இராமச்சந்திரன் படத்தில் நடித்த மா. நா. நம்பியார், சங்கீதா (நடிகை) மற்றும் வி. எஸ். ராகவன் மற்றும் சிலர் புதிய திரைப்படத்திலும் நடித்திருந்தார்கள். இந்தத் திரைப்படம் 1994ல் இந்தியில் கோபி கிருஷ்ணா என்ற பெயரில் சுனில் ஷெட்டியால் எடுக்கப்பட்டது. 


</doc>
<doc id="195887" url="https://ta.wikipedia.org/wiki?curid=195887" title="பாஞ்ச் இ அஸர் (திரைப்படம்)">
பாஞ்ச் இ அஸர் (திரைப்படம்)

"பாஞ்ச் இ அஸர்"' (ஆங்கிலம்:At Five in the Afternoon, அட் பைவ் இன் தி ஆப்டர்நூன், பாரசீக மொழி: பாஞ்ச் இ அஸர்) ஒரு ஈரானியத் திரைப்படம் ஆகும். இப்படத்தின் கதையை எழுதியவர் மோசன் மக்மால்பஃப் ஆவார். இத்திரைப்படத்தை இயக்கியவர் சமீரா மக்மால்பஃப். இத்திரைப்படமானது தாலிபான்களின் வீழ்ச்சிக்குப் பின் கல்வி கற்க விரும்பும் ஒரு பெண்ணின் கதையைச் சொல்லுகிறது.
நேட்டோ படைகள் காபூலில் நுழைந்த பிறகு காபூலில் படம் பிடிக்கப்பட்ட முதல் திரைப்படம் இதுவாகும். இத்திரைப்படம் ஈரானிய மற்றும் பிரெஞ்சு கூட்டுத் தயாரிப்பாகும். ஈரானின் மோசன் மக்மால்பஃப் புரொடக்சன்ஸ் நிறுவனமும் பிரான்ஸின் பேக் பிலிம்ஸ் மற்றும் வைல்டு பன்ச் நிறுவனமும் இணைந்து இத்திரைப்படத்தைத் தயாரித்தனர். இத்திரைப்படம் 2003 ஆம் ஆண்டு கான்ஸ் திரைப்பட விழாவில் விருது பெற்றது.
சமீராவின் தங்கை ஹனா மக்மால்பஃப் "அட் பைவ் இன் தி ஆப்டர்நூன்" திரைப்படம் எடுப்பதை ஒரு ஆவணப்படமாக "ஜாய் ஆப் மேட்னஸ் (Joy of Madness) எனும் பெயரில் எடுத்தார்.


</doc>
<doc id="195888" url="https://ta.wikipedia.org/wiki?curid=195888" title="சமீரா மக்மால்பஃப்">
சமீரா மக்மால்பஃப்

சமீரா மக்மால்பஃப் (Samira Makhmalbaf) ஈரானைச் சார்ந்தவர். இவர் திரைப்பட இயக்குனர், திரைக்கதையாசிரியர் ஆவார்.இவர் பிப்ரவரி 15 ஆம் தியதி 1980 ஆம் ஆண்டு பிறந்தவர். இவர் மோசன் மக்மால்பஃப் அவர்களின் மகள் ஆவார். ஈரானின் புதிய தலைமுறை திரைப்பட இயக்குனர்களில் சமீரா குறிப்பிடத்தக்கவர். இவரது தங்கை ஹனா மக்மால்பஃப் ஆவார்.

தனது 14 வது வயதில் பள்ளியை விட்டு விலகி தனது தந்தையுடன் இணைந்து 5 வருடங்கள் திரைப்படங்கள் பற்றித் தெரிந்து கொண்டார். இரண்டு காணொளிகளைத் தயாரித்த பின்னர் தனது 17 ஆம் வயதில் "தி ஆப்பிள்" எனும் திரைப்படத்தை சமீரா இயக்கினார்.
2000 ஆம் வருடம் மாஸ்கோவில் நடந்த 22 வது சர்வதேச திரைப்பட விழா நடுவர்களுள் ஒருவராகப் பொறுப்பு வகித்தார்.


</doc>
<doc id="195889" url="https://ta.wikipedia.org/wiki?curid=195889" title="அடுப்பு">
அடுப்பு

அடுப்பு () என்பது விறகு, நிலக்கரி, சமையல் வாயு போன்ற எரிபொருள்கள் கொண்டு நெருப்பு உண்டாக்கப் பயன்படும் இடமாகும். வீட்டில் சமையல் தேவைகளுக்கும் தொழிற்சாலைகளிலும் இது பயன்படுத்தப்படுகின்றது. காற்று மாசைக் குறைக்க அடுப்புகளின் வடிவமைப்பு தொடர்ந்து மேம்படுத்தப்படுகிறது.

மூன்று கண் அடுப்பு, வாயு அடுப்பு, கனல் அடுப்பு, மண்ணெண்ணை அடுப்பு எனப் பல வகையாக சமையல் அடுப்பைப் பிரிக்கலாம். பெரும்பாலும் கிராமங்களில் தமது வேலைகளுக்கு மூன்று கண் அடுப்பையும் நகரங்களில் சமையல்வாயு பயன்படுத்தும் அடுப்புக்களையும் உபயோகிக்கின்றனர்.





</doc>
<doc id="195890" url="https://ta.wikipedia.org/wiki?curid=195890" title="ராத் வான் ஜஸ்டிஸ்">
ராத் வான் ஜஸ்டிஸ்

ராத் வான் ஜஸ்டிஸ் என்பது ஒல்லாந்தர் கால உயர் நீதிமன்றமாகும். இலங்கையில் கொழும்பு, யாழ்ப்பாணம், காலி ஆகிய இடங்களில் ஒல்லாந்தர் காலத்தில் ராத் வான் ஜஸ்டிஸ் என்ற பெரிய நீதிமன்றங்கள் நிறுவப்பட்டன. இங்கு பாரதூரமான குற்ற வழக்குச்செயல்கள் பற்றி விசாரணை செய்யப்பட்டன. இவை தவிர மற்றைய நீதிமன்றங்களிலிருந்து வரும் வழக்குகளும் இங்கே விசாரணைக்கு எடுத்துக்கொள்ளப்பட்டன.


</doc>
<doc id="195891" url="https://ta.wikipedia.org/wiki?curid=195891" title="அலெக்சாண்டிரா கொலோண்டை">
அலெக்சாண்டிரா கொலோண்டை

அலெக்சாண்டிரா கொலோண்டை (உக்குரேனிய மொழி: Олександра Михайлівна Коллонтай, ரசிய மொழி : Александра Михайловна Коллонтай - née Domontovich, Домонтович) (மார்ச் 31 1872 - மார்ச் 9, 1952) ஒரு ரஷிய பெண் கம்யூனிஸ்ட் புரட்சியாளர். இவர் லெனினின் மந்திரி சபையில் இருந்த ஒரே பெண்மணி .

அலெக்சாண்டிரா கொலோண்டை ஒரு ரஷ்ய ஜெனரலுக்கும் , பின்லாந்தை சார்ந்த ஒரு பெரும் நிலச்சுவான்தாரின் மகளுக்கும் , 1872ம் ஆண்டு பிறந்தார். மகள் ‘தேவையற்ற விரும்பத்தகாத போக்கினால்’ பாதிக்கப்பட்டு விடக்கூடாது என்பதற்க்காக உயர்கல்வி பயில கொலோண்டையை அவரது பெற்றோர் அனுமதிக்கவில்லை . 

தனது திருமணம் குறித்த பிரச்சினை வரும்போது, அலெச்சாண்டிரா தனது பெற்றோரின் மரபு ரீதியான அணுகுமுறைக்கு எதிராய் கலகம் செய்தார். அவரது மூத்த சகோதரிக்கு, பத்தொன்பது வயது இருக்கும் போது, சமூகத்தில் நல்ல அந்தஸ்தில் உள்ள எழுபது வயதுகாரருக்கு திருமணம் செய்து வைக்கப்பட்டது. மரபுரீதியாக பணத்துக்காக செய்து வைக்கப்படும் இந்த திருமணத்தை அலெக்சாண்டிரா வெறுத்தார். தான் காதல் திருமணம் செய்து கொள்ள வேண்டும் எனவும், அதில் தனது பெற்றொர்களின் பேச்சைக் கேட்பது இல்லை எனவும் உறுதியாய் முடிவெடுத்தார்.

1893ம் ஆண்டு, தனது இருபத்தோராம் வயதில், விளாடிமிர் கொலோண்டை என்ற தனது மாமா மகனை அவர் திருமணம் புரிந்து கொண்டார். விளாடிமிர் ஒரு பொறியாளர் என்றாலும், காசு கையில் இல்லாதவர். திருமணம் செய்து கொள்ள பணம் தேவையில்லை, காதல்தான் அவசியம் என அலெக்சாண்டிரா தனது பெற்றோர்களுக்குப் புரிய வைப்பதற்காக, அவர்களின் விருப்பத்திற்கு மாறாக விளாடிமிரை த் திருமணம் புரிந்து கொண்டார். அவர்களுக்கு ஒரு ஆண் குழந்தை பிறந்தது. அலெக்சாண்டிரா தனது கணவனை உயிருக்கும் மேலாய் நேசித்தார் என்பது உண்மைதான் என்றாலும் அந்த காதல் ஒரு எல்லையை கடந்து, அவர் பெண் என்ற வகையில் பெரும் தியாகத்தை செய்ய வேண்டும் என்று எதிர்பார்த்து நின்றது. அது கொலோண்டைக்குள் பெரும் கலகத்தை தூண்டிக் கொண்டே இருந்தது. அவர் நேசித்து திருமணம் செய்து கொண்டவரை விட்டு வெளியே வராமல் அவருடன் அண்டி இருந்தால், தனது சுயம் என்ற அம்சமே இல்லாது ஒழியும் அபாயம் உள்ளது என்பதை அலெக்சாண்டிரா புரிந்து கொண்டார். தனது சுயம் என்ற அம்சம் இழந்து, காதல் என்ற சிறைக்குள் அவர் சிக்கிக் கொள்ள விரும்பவில்லை. அந்த காதல் அவரது முழு சக்தியையும் கிரகித்துக் கொண்டு, அவரை சமூகத்திற்கு ஒரு பயனற்ற சக்கையாகதான் தரும் என்பதும் அலெக்சாண்டிராவின் கருத்து.

1896ல் அலெக்சாண்டிரா தனது கணவரையும் மகனையும் விட்டு விட்டு, சூரிச் சென்று அங்குள்ள பல்கலைகழகத்தில் பேராசிரியர் ஹுன்ரிச் ஹெர்க்னரிடம் அரசியல் பொருளாதாரம் கற்றார். அப்போது அவர் பிளெக்னேவ், ரோசா லக்சம்பர்க், கார்ல் கௌட்சிகி போன்றோர்கள் எழுதியவற்றை படித்து தன்னை தயார் செய்து கொண்டார். தனது வாழ்க்கையை பாட்டாளி வர்க்க இயக்கத்தின் புரட்சிகர நடவடிக்கைக்காக அர்பணிப்பது என்று முடிவு எடுத்துக் கொண்டார். அப்போது கொலோண்டை லண்டனுக்கு சென்று, அங்கு தொழிலாளர்கள் வரலாறு குறித்து நிபுணத்துவம் பெற்றிருந்த, சிட்னி வெப் மற்றும் பெட்ரிச் வெப் போன்றோர்களை சந்தித்தார். அவர்களது பேபியன் சீர்திருத்த கருத்துகளை ஏற்றுக் கொள்ள முடியாமல், அவர்களை வெறுத்தொதுக்கினார்.

1895ம் வருடம் 12000 பேர் பணிபுரியும் கிரென்கோல்ம் நெசவுத் தொழிற்சாலைக்கு கொலோண்டை சென்றார். அதிகமான பெண் பாட்டாளிகளை கொண்ட அந்த தொழிற்சாலையில், பெண்கள் 12 முதல் 18 மணி நேரம் தினமும் பணிபுரிய வேண்டும். தொழிற்சாலைக்குள்ளேயே சிறைப்படுத்தப்பட்டுள்ள அவர்கள், அங்குள்ள துயிற்கூடத்திலேயே தூங்கி காலத்தை கழிக்க வேண்டியதுதான். அவர் அந்த தொழிற்சாலையை சுற்றி பார்க்கும் போது, ஒரு இளம்பெண்ணின் குழந்தை இறந்து போனது. ஆனால் எதுவும் நடக்காதது போல், எல்லாம் அங்கு வழக்கம் போல் நடந்து கொண்டிருந்தது.இந்த தெழிலாளிகளுக்கு எதாவது செய்ய வேண்டும் என அலெக்சாண்டிரா நினைத்தார். அவர் மார்க்சிய இயக்கத்தில் சேர்ந்து, இந்த தொழிலாளர்களின் நலனுக்காக பாடுபட முனைந்தார்.
1899ல் அவர் படிப்பு முடிந்து ரஷ்யா திரும்பினார். செயிண்ட் பீட்டஸ்பர்க் திரும்பிய கொலோண்டை, அங்குள்ள சட்டபூர்வமற்ற ரஷ்ய சமூக ஜனநாயக கட்சியில் சேர்ந்தார். அதன் கொள்கை பரப்பாளாராயும், எழுத்தாளாராயும் பணிபுரிந்தார்.
அந்த காலகட்டத்தில், பின்லாந்தின் சுதந்திரம் ஜாரின் பிற்போக்குத்தனமான கொள்கைனால் அச்சத்திற்கு உள்ளாயிருந்தது. கூடவே தாத்தாவின் வீட்டில் வசித்த காலத்தில், அலெக்சாண்டிரா பின்லாந்து குறித்த நேரடி அனுபவமும் பெற்றிருந்தார். ஆகவே அவர் பின்லாந்தின் தேசிய விடுதலைக்காக உறுதியான ஆதரவு தெரிவித்தார். பின்லாந்து தொழிற்சாலைகளை வைத்து பார்க்கும் போது, பின்லாந்து பாட்டாளிகளின் வாழ்க்கை தரம் மட்டும் பணிபுரியும் சூழல் எப்படியுள்ளது என்று நேரடியான ஆராய்ந்து, முழுமையான ஒரு அரசியல் பொருளாதார ஆய்வை கொலோண்டை மேற்கொண்டார். அந்த ஆய்வுப் புத்தகம் 1903ம் ஆண்டு வெளியானது.

அடுத்து அவர் பெண் பாட்டாளிகளை திரட்டும் போராட்டத்தில் தீவிரமாய் ஈடுபட்டார். அப்போது சமூக மாற்றத்தை கொண்டுவர, பெண் பாட்டாளிகளை எப்படி திரட்டுவது என்பது குறித்து, சரியான மார்க்சிய செயல்திட்டம் இல்லை. குருப்ஷ்கயா அவர்கள் 1900ம் ஆண்டு வெளியிட்ட, ‘பெண் பாட்டாளிகள்’ என்ற 24 பக்க துண்டுபிரசுரம் மட்டும்தான் ரஷ்ய சமூக ஜனநாயக கட்சியிடம் பெண் பாட்டாளிகள் குறித்து கைவசம் உள்ள ஒரே ஆவணம்.
1905ல் புகழ்பெற்ற முதல் ரஷ்ய புரட்சியில் ஆற்றிய பணிகளின் மூலந்தான், பெண்கள் பிரச்சினையை எப்படி கையாளுவது என்ற படிப்பினையை அலெக்சாண்டிரா கொலோண்டை கற்றுக் கொண்டார்.


</doc>
<doc id="195894" url="https://ta.wikipedia.org/wiki?curid=195894" title="கடத்தூர்">
கடத்தூர்

இது பக்கவழி நெறிப்படுத்தல் பக்கம்:



</doc>
<doc id="195895" url="https://ta.wikipedia.org/wiki?curid=195895" title="கே. சக்கரை">
கே. சக்கரை

சக்கரைச் செட்டியார், சென்னை தொழிலாளர் சங்கத்தை தோற்றுவிப்பதில் முதன்மையாக விளங்கியவர். காங்கிரஸ் கட்சியிலும், பின்னர் நீதிக்கட்சியிலும் உறுப்பினராக இருந்தார்.

1878 ஆம் ஆண்டு டிசம்பர் மாதம் 12-ஆம் நாள் சென்னையில் பிறந்தார். இவரது தந்தையார் கேசவலு செட்டியார்; தாயார் ஆண்டாள் அம்மாள். சென்னை கிறித்துவக் கல்லூரி உயர்நிலைப் பள்ளியில் பயின்றார். கிறித்துவக் கல்லூரியில் சேர்ந்து பயின்று பி. ஏ. பட்டம் பெற்றார். கல்லூரியில் படிக்கும் போது கல்லூரி மாணவர் தலைவராகவும் செயல்பட்டார். கிறித்துவ போதனைகளால் கவர்ந்து ஈர்க்கப்பட்ட சக்கரை செட்டியார் கிறித்துவ மதத்தைத் தழுவினார். ஆங்கிலத்தில் புலமை பெற்று விளங்கினாலும், தாய் மொழியாகிய தமிழ் மீது பற்றுக் கொண்டு, தமிழாசிரியர் 'பரிதிமாற் கலைஞரிடம்' தமிழ் பயின்றார். இரண்டு ஆண்டுகள் பெண்கள் பள்ளியொன்றில் ஆசிரியராகப் பணியாற்றினார். பின்னர், 1902 ஆம் ஆண்டு சட்டக்கல்லூரியில் சேர்ந்து பட்டம் பெற்றார். சிறிது காலம் வழக்குரைஞராகப் பணியாற்றினார்.

சூரத்தில் 1907ஆம் ஆண்டு நடைபெற்ற காங்கிரஸ் மாநாட்டில், வ.உ.சி, மகாகவி பாரதியார், சுப்பிரமணிய அய்யர் ஆகியோரோடு சென்று கலந்து கொண்டார். இந்த மாநாட்டில்தான், காங்கிரசின் தலைவரைத் தேர்ந்தெடுப்பதில் மிதவாதிகளுக்கும், தீவரவாதிகளுக்கும் கருத்து வேறுபாடு ஏற்பட, திலகரின் தலைமையில் அணிதிரண்ட தீவரவாதிகள் பிரிவினரோடு, சக்கரை செட்டியார் சேர்ந்தார். காந்தியடிகளின் ஒத்துழையாமை இயக்கத்தில் இணைந்தும் பணியாற்றினார். ரௌலட் சட்டத்திற்கு எதிரான போராட்டம், ஜாலியன் வாலாபாக் படுகொலையைக் கண்டித்து நடைபெற்ற போராட்டம், வேல்ஸ் இளவரசர் வருகையைப் புறக்கணிப்பதற்கான போராட்டம் ஆகியவற்றைச் சென்னையில் நடத்துவதில் முக்கிய பங்காற்றினார் சக்கரை செட்டியார். தொழிற்சங்கத் தலைவராகவும் அவர் இருந்ததால், ஒத்துழையாமை இயக்கத்திற்கு ஆதரவாகத் தொழிலாளர்களை அணிதிரட்டினார்.

'சென்னை தொழிலாளர் சங்கம்' 27-04-1918 அன்று துவக்கப்பட்டது. பி.பி. வாடியா தலைவராகவும், திரு.வி.க., சக்கரை செட்டியார் இருவரும் துணை தலைவர்களாகவும், செல்வபதி செட்டியார், ராமானுஜூலு ஆகியோர் செயலாளர்களாகவும் பொறுப்பேற்றனர். பர்மா ஆயில் கம்பெனியைச் சார்ந்த மண்ணெண்ணை தொழிலாளர்களின் வேலை நிறுத்தப் போராட்டம் 1927 ஆம் ஆண்டு நடைபெற்றது. அப்போராட்டத்தில் பதினொரு தொழிலாளர்கள் துப்பாக்கிச் சூட்டில் பலியானார்கள். அப்போது, சென்னை மாநகராட்சி உறுப்பினராக சக்கரை செட்டியார் இருந்தார். பாதிக்கப்பட்ட குடும்பங்களுக்கு மாநகராட்சி நிதியிருந்து உதவிகள் வழங்கிட ஏற்பாடு செய்தார். சக்கரை செட்டியார், முதல் மத்திய தொழிற்சங்க அமைப்பான ‘அகில இந்திய தொழிற் சங்க காங்கிரஸ் (ஏ. ஐ. டி. யு. சி) யின் தமிழ் மாநிலத் தலைவராக 1943 முதல் 1945 வரையிலும், மீண்டும் 1951 முதல் 1956 வரையிலும் பொறுப்பு வகித்தார். 1948-1949 ஆம் ஆண்டுகளில் தொழிற்சங்கங்கள் தடைசெய்யப்பட்டன. 

1922 ஆம் ஆண்டு வெளியிடப்பட்ட பாரதியின் பாடல் தொகுப்பான ‘சுதேச கீதங்கள்’ என்னும் நூலுக்கு, சக்கரை செட்டியார் முன்னுரை எழுதியுள்ளார்.

சக்கரை செட்டியார் 1958 ஆம் ஆண்டு ஜூன் மாதம் 14-ஆம் தேதி மறைந்தார்.


</doc>
<doc id="195896" url="https://ta.wikipedia.org/wiki?curid=195896" title="கன்னிக் கனியமாதல்">
கன்னிக் கனியமாதல்

கன்னிக் கனியமாதல் ("parthenocarpy", கன்னிப் பழம் என்பது பொருள்) என்பது இயற்கை மற்றும் செயற்கை முறையில் சூல்வித்து உதவியின்றி பழங்களை உற்பத்தி செய்யத் தூண்டும் முறையாகும். இதனால் பழங்கள் விதையற்றுக் காணப்படும். கன்னிக் கனியமாதல் முறை வெளிபப்டையான விதையற்ற பழங்களை உற்பத்தி செய்தாலும், விதைகள் உண்மையில் சிறியதாக இருக்கும்போது சிதைவுற்றுவிடுகின்றன. கன்னிக் கனியமாதல் முறை இயற்கைளில் மாறுபாடாக எப்போதாவது சிலவேளைகளில் ஏற்படுகிறது. ஆனால் இதன் தாக்கம் ஒவ்வொரு பூவிலும் ஏற்பட்டு, தாவரம் பாலியல்சார் உற்பத்தியை ஏற்படுத்த முடியாதாயினும் தாவர வளர்ச்சி இனப்பெருக்கத்திற்கு உதவலாம்.



</doc>
<doc id="195898" url="https://ta.wikipedia.org/wiki?curid=195898" title="கனா மக்மால்பஃப்">
கனா மக்மால்பஃப்

கனா மக்மால்பஃப் (Hana Makhmalbaf) ஈரானைச் சேர்ந்த திரைப்பட இயக்குனர். இவர் செப்டம்பர் மாதம் 3 ஆம் தேதி 1988 ஆம் ஆண்டு பிறந்தார். 
இவர் ஈரானின் திரைப்பட இயக்குனர் மோசன் மக்மால்பஃபின் மகளும் ஈரானிய இயக்குனர் சமீரா மக்மால்பஃபின்ன் தங்கையும் ஆவார்.
இவரின் முதல் குறும்படமான "ஜாய் ஆப் மேட்னஸ்" (Joy of Madness) 2003 ஆம் ஆண்டில் வெளியானது. இத்திரைப்படமானது இவரது சகோதரி சமீரா மக்மால்பஃப் இயக்கிய அட் பைவ் இன் தி ஆப்டர்நூன் திரைப்பட உருவாக்கம் பற்றியது. இவரது இளவயது காரணமாக இத்தாலியின் விதிகளின்படி இத்திரைப்படம் வெனிஸ் திரைப்பட விழாவில் பங்கு இயலவில்லை.

இவரது முதல் திரைப்படமான "புத்தா கொலாப்ஸ்டு அவுட் ஆப் ஷேம்" (Buddha Collapsed out of Shame) 2007 ஆம் ஆண்டு கனடாவில் விருது பெற்றது. மேலும் இத்திரைப்படத்திற்கு ஸ்பெயினில் நடந்த சான் செபாஸ்டியன் சர்வதேசத் திரைப்பட விழாவில் இரண்டு விருதுகள் கிடைத்தது.
இவரது இரண்டாவது திரைப்படமான "க்ரீன் டேஸ்" (Green Days) ரொறன்ரோ திரைப்பட விழாவில் திரையிடப்பட்டது.


</doc>
<doc id="195900" url="https://ta.wikipedia.org/wiki?curid=195900" title="புத்தா அசாரம் ஃபொரு ரிக்ட் (திரைப்படம்)">
புத்தா அசாரம் ஃபொரு ரிக்ட் (திரைப்படம்)

புத்தா அசாரம் ஃபொரு ரிக்ட் (ஆங்கிலம்: Buddha Collapsed Out of Shame) 2007-ல் வெளிவந்த ஈரானியத் திரைப்படம் ஆகும். இப்படத்தை இயக்கியவர் கனா மக்மால்பஃப் ஆவார்.

இத்திரைப்படத்தின் கதையானது ஆப்கானிஸ்தானில் தாலிபான்களின் வீழ்சிக்குப் பிறகு நடப்பதாக உள்ளது. 5 வயது ஆப்கான் பெண் "பக்தே" (Bakhtay) கல்வி கற்க ஆசைப்பட்டு அதற்காகப் போர், வறுமை மற்றும் ஆணாதிக்கம் ஆகியவற்றைச் சந்திப்பதைப் பற்றிய திரைப்படம் இது."பக்தே"வாக "நிக்பாகத் நெளருஸ்" (Nikbakht Noruz) நடித்துள்ளார்.


</doc>
<doc id="195904" url="https://ta.wikipedia.org/wiki?curid=195904" title="இலினோர் காட்டன்">
இலினோர் காட்டன்

இலினோர் காட்டன் (Eleanor Catton) (பிறப்பு: 24 செப்டம்பர் 1985) என்பவர் நியூசிலாந்து நாட்டைச் சேர்ந்த புதின எழுத்தாளர் ஆவார். இவரின் தி லுமினரிஸ் என்ற புதினம் 2013ம் ஆண்டுக்கான மான் புக்கர் பரிசைப் பெற்றது.



</doc>
<doc id="195909" url="https://ta.wikipedia.org/wiki?curid=195909" title="வழி (ஆங்கிலத் திரைப்படம்)">
வழி (ஆங்கிலத் திரைப்படம்)

வழி (The Way) என்பது 2010இல் வெளியான ஓர் அமெரிக்க வாழ்க்கைப் பதிவு திரைப்படம் ஆகும். இப்படத்தைப் புகழ்பெற்ற நடிகர் மார்ட்டின் ஷீன் என்பவர் தம் மகன் எமீலியோ எஸ்தேவெஸ் என்பவரோடு இணைந்து உருவாக்கியுள்ளார்.

எசுப்பானியா நாட்டில் பிரபலமான "சந்தியாகோ திருப்பயணம்" ("Camino de Santiago") என்பதை அனைவருக்கும் அறிமுகம் செய்வதற்காக இப்படத்தை உருவாக்கியதாக மார்ட்டின் ஷீன் கூறியுள்ளார். இப்படம் மக்களுக்காக, மனித வாழ்வைப் போற்றுவதற்காக உருவாக்கப்பட்டதே தவிர, எதையும் எதிர்ப்பதற்காக அல்ல என்றும் அவர் குறிப்பிட்டுள்ளார்.

கி.பி. 11ஆம் நூற்றாண்டிலிருந்தே கிறித்தவர்கள் திருப்பயணமாகச் செல்கின்ற ஒரு "வழி" ஐரோப்பாவில் எசுப்பானிய நாட்டில் உள்ளது. அது "El Camino de Santiago" (Way of St. James) என அழைக்கப்படுகிறது. ஆண்டுதோறும் திருப்பயணியர் எசுப்பானியாவின் வட மேற்குக் கடற்கரையில் அமைந்துள்ள சந்தியாகோ நகர முதன்மைக் கோவிலுக்குத் திருப்பயணமாகச் சென்று அங்கு அடக்கம் செய்யப்பட்டுள்ள புனித யாக்கோபு (சந்தியாகு, சந்தியாகப்பர்) என்னும் இயேசுவின் திருத்தூதருக்கு வணக்கம் செலுத்துவது வழக்கம்.

திரைப்படத்தில், தாமசு ஏவ்ரி ("Thomas Avery") என்னும் அமெரிக்க கண் மருத்துவர் பிரான்சு நாட்டுக்குச் செல்கின்றார். எசுப்பானியாவையும் பிரான்சையும் பிரிக்கின்ற இயற்கை எல்லையாகிய பிரன்னீய மலைப் பகுதியில் ஒரு புயலில் சிக்கி இறந்துபோன தம் மகன் டேனியலின் உடலை மீட்டுக் கொணர்வதே அவருடைய பயணத்தின் குறிக்கோள். 

அவருடைய மகன் டேனியல் ஒரு திருப்பயணத்தை மேற்கொண்டிருந்தார். எசுப்பானியாவின் வடமேற்குக் கடற்கரையில் புனித யாக்கோபுக்கு அர்ப்பணிக்கப்பட்ட கோவிலுக்கு கால்நடையாகச் சென்று ஓர் ஆன்மிக முயற்சி நிறைவேற்ற விரும்பிய அவர் பிரன்னீய மலைப் பகுதியில் வீசிய கொடும் புயலில் சிக்கி உயிர்துறந்தார். மகனை இழந்த துயரம் தாளாத தாமசு ஏவ்ரி வேதனையால் உள்ளம் உடைந்திருந்த போதிலும், தம் மகன் டேனியல் தொடங்கி நிறைவேற்ற முடியாத பயணத்தைத் தாமே தொடர்ந்து நிறைவேற்றி விடுவதாக உறுதி கொள்கின்றார். இறந்த தம் மகனுடைய சாம்பல் அடங்கிய பெட்டியையும் எடுத்துக்கொண்டு மகனின் கனவை நிறைவேற்றவும் தமது வாழ்வின் பொருளைக் கண்டுகொள்ளவும் நடந்து போகின்றார். 

திருப்பயண "வழி"யில் நடக்கத் தொடங்கிய தாமசு தனிப் பயணியாகச் செல்லவில்லை. வழியில் அவர் உலகெங்கிலுமிருந்து வந்த பல திருப்பயணிகளைச் சந்திக்கின்றார். அவர்கள் ஒவ்வொருவரும் தம் வாழ்க்கையின் பொருள் என்னவென்று கண்டுபிடிக்கும் வகையில் பயணத்தை மேற்கொண்டவர்கள் என்பதை அறிகின்றார் தாமசு. 

குறிப்பாக மூன்று பயணிகள் தாமசோடு சேர்ந்துகொள்கிறார்கள். ஒருவர் பெயர் யோஸ்ட். ஆம்ஸ்டர்டாம் நகரிலிருந்து வந்த யோஸ்ட் மிகவும் கனமான மனிதர். அவர் நீண்டதொரு கால்நடைப் பயணத்தை மேற்கொண்டு தமது எடையைக் குறைக்க விரும்புகிறார். அவருடைய தம்பியின் திருமணத்தில் கலந்துகொள்வதற்குத் தமது எடையைக் குறைக்க விரும்புவதாகவும், அப்போது தமது மனைவியும் தம்மை அதிகமாக விரும்புவார் என்றும் தாம் எதிர்பார்ப்பதாக யோஸ்ட் கூறுகிறார். கலகலப்பான மனிதரான யோஸ்ட் தான் முதன்முதலாக தாமசோடு சேர்ந்து நடக்கத் தொடங்குகிறார்.

தாமசோடு சேர்ந்துகொள்கிற இரண்டாம் நபர் பெயர் சேரா ("Sarah"). கானடா நாட்டவரான சேரா புகைபிடிக்கும் பழக்கம் கொண்டவர். அவருடைய கணவரின் கொடுமை தாளாமல், அவரும் சந்தியாகு நகருக்குக் கால்நடைப் பயணமாகச் சென்று தனது புகைபிடி பழக்கத்தைக் கைவிட விரும்புவதாகக் கூறுகிறார். 

திருப்பயணத்தின்போது தாமசை சந்திக்கின்ற மூன்றாவது ஆள் பெயர் ஜேக் ("Jack"). அவர் அயர்லாந்து நாட்டவர். ஒரு புகழ்பெற்ற எழுத்தாளராக வேண்டும் என்பது சிறுவயதிலிருந்தே ஜேக்கின் ஆசை. வில்லியம் பட்லர் யீஸ்ட் போன்றோ ஜேம்ஸ் ஜாய்ஸ் போன்றோ தாமும் ஒரு தலைசிறந்த எழுத்தாளராக மாறவேண்டும் என்று கனவு கண்ட ஜேக் தமது கனவு புதினத்தை ஒருபோதுமே எழுதவில்லை. ஒரு படைப்பாளியாக எப்படி மாறுவது என்பது ஜேக்கின் மனத்தை உறுத்திக்கொண்டே இருக்கிறது. 

தாமசு, யோஸ்ட், சேரா, ஜேக் ஆகிய நால்வரும் ஒரு சிறு குழுவாக, திருப்பயணத்தைத் தொடர்ந்து "வழி"நடக்கின்றனர். வழியில் அவர்கள் வேறு சில பயணிகளைச் சந்திக்கின்றனர். இருவர் பிரஞ்சு நாட்டவர்; ஒருவர் இத்தாலிய இளைஞர்; இன்னொருவர் வயதில் முதிர்ந்த கத்தோலிக்க குரு தந்தை பிராங்க். அவருடைய சொந்த இடம் நியூயார்க். நடந்து செல்லும் வேளையில் தாமசின் கண்முன் அவருடைய மகனின் உருவம் பயணியர் நடுவே தெரிவதுபோல் ஒரு பிரேமை. 

வழிநடக்கும் திருப்பயணியருக்குப் பல அனுபவங்கள் ஏற்படுகின்றன. ஒருமுறை தாமசு தமது முதுகுப் பையை இறக்கிவைத்துவிட்டு சற்றே அகன்றதுதான் சரி, புலம்பெயர் இனத்தைச் சார்ந்த ஓர் இளைஞன் அவருடைய பையைத் திருடிக்கொண்டு ஓடிவிடுகிறான். சிறிது நேரத்திற்குப் பின் அந்த இளைஞனின் தந்தை அவனைக் கைப்பிடியாக இழுத்துக்கொண்டு வந்து, தாமசிடம் மன்னிப்புக் கேட்டுக்கொண்டு அவருடைய பையைத் திருப்பிக் கொடுக்கின்றார். மகனின் குற்றத்திற்குப் பரிகாரமாக அவர் தாமசின் குழுவோடு சேர்ந்து விருந்துண்ண ஒத்துக்கொள்கிறார்.

வாழ்க்கை என்பது வாழ்வு அனுபவங்களின் தொகுப்பு மட்டுமல்ல, வாழ்க்கையை எவ்விதத்தில் முன்கொண்டு செல்வது என்பதே திருப்பயணம் என்னும் "வழி" என்பதை இத்திரைப்படம் காட்டுகிறது. 


இத்திரைப்படத்தின் பின்னணியாகச் சில உண்மை நிகழ்ச்சிகள் உள்ளன. எமீலியோ எஸ்தேவெசின் மகன் டைலர் சந்தியாகு நகருக்குத் திருப்பயணமாகச் சென்றிருந்தார்.2003இல் ஒரு திட்டமாகத் தொடங்கப்பட்ட வேளையில் டைலருக்கு வயது 19. கூடவே, டைலரின் பாட்டனாரான மார்ட்டின் ஷீன் அப்போது சந்தியாகு நகருக்குத் திருப்பயணமாகப் போனார். திரைப்படத்தின் துணை இயக்குநராகச் செயல்பட்ட டைலர் சந்தியாகு நகருக்குத் திருப்பயணமாகச் சென்றபோது அவருடைய பாட்டனாரான ஷீனோடு பயணப்பாதையின் முழு தூரத்தையும் வாகனப் பாதையில் கடந்தார். பயண வழியில் அவர் சந்தித்த ஒரு பெண்தான் பின்னர் அவருடைய மனைவி ஆனார். இவ்வாறு டைலருக்கு "வழி" என்னும் திரைப்படம் சொந்த வாழ்வோடு இணைந்த ஓர் அனுபவமாயிற்று.

திருப்பயணம் முடிந்த பின் ஷீன் தம் மகனோடு "வழி" என்னும் திரைப்படம் உருவாக்குவது பற்றி கலந்துரையாடினார்.
குறைந்த செலவில் படத்தைத் தயாரிக்கவே ஷீன் எண்ணியிருந்தார். ஆனால் எஸ்தேவெஸ் அவ்வாறு நினைக்கவில்லை. "வழி" என்னும் திரைப்படம் பெரிய அளவில் உருவாகி, மக்களுக்கு ஆழ்ந்த அனுபவத்தை வழங்கவேண்டும் என்ற அவருடைய கருத்தின்படியே படப்பிடிப்பு தொடங்கியது.

எஸ்தேவெசின் திராட்சைத் தோட்டமும் "வழி" திரைப்படத்திற்கு ஓர் தூண்டுதலாக இருந்தது. காசா டூமெட்ச் ("Casa Dumetz") என்ற அத்தோட்டத்தில்தான் திரைப்படத்திற்கான உரையாடலை எஸ்தேவெஸ் எழுதினார். மனித வாழ்வில் நிகழும் இழப்பும், குழு உணர்வோடு எழுகின்ற நட்பும் அதனால் விளையும் ஆதரவும், ஒருவர் ஒருவர் மீது கொள்ளுகின்ற நம்பிக்கையும் வாழ்க்கையைத் தூக்கிப் பிடித்து, அதற்குப் பொருள் வழங்குகின்றன என்ற கருத்தை இத்திரைப்படம் வெளிக்கொணர்கிறது. இதில் "ஆஸ் நாட்டு மந்திரவாதி" ("The Wizard of Oz") என்னும் கதையில் வரும் சிறுமி டாரதி மேற்கொண்ட பயணமும் அப்பயணத்தின்போது அவள் சந்திக்கும் ஆள்களும் அவர்களுக்கு ஏற்பட்ட அனுபவங்களும் எதிரொளிப்பதைக் காணலாம். திரைக்கதை வசனத்தின் முதல் வரைவு உருவாக ஆறு மாதங்கள் பிடித்தன.

இத்திரைப்படத்திற்குத் தூண்டுதலாக இருந்த மற்றொரு படைப்பு ஜேக் ஹிட் என்பவர் எழுதிய "Off the Road: A Modern-Day Walk Down The Pilgrim's Route Into Spain" ஆகும். 

படப்பிடிப்பு 2009, செப்டம்பர் 21இல் தொடங்கி 40 நாள்களில் நிறைவுற்றது. பட ஆக்குநர்களும் நடிகர்களும் "வழி" படப்பிடிப்பின்போது சந்தியாகு பயணப் பாதையில் சுமார் 350 கிலோமீட்டர் நடக்க வேண்டியிருந்தது. எஸ்தேவெசோடு சென்ற படப்பிடிப்பாளர் மிகச் சிலரே ஆவர். மலை வழி ஆதலால் பகலில் சூரிய ஒளியும், இரவில் திரி எரித்து உருவான ஒளியும், தீ மூட்டி உருவான ஒளியுமே படப்பிடிப்புக்குக் கிடைத்தது. சந்தியாகு செல்லும் மலைப் பாதை அப்பகுதிவாழ் மக்களுக்குத் தனிப்பட்ட பொருளுடைத்தது ஆதலால் படக் காட்சிகளை இயல்பு வகையில் துல்லியமாகக் காட்டவேண்டிய தேவையும் இருந்தது.

திரைப்படத்தின் முக்கிய காட்சிகளில் ஒன்று, திருப்பயணிகள் சந்தியாகு நகர கோவிலுக்குள் சென்று வழிபாட்டில் கலந்துகொள்வது ஆகும். ஆனால் படப்பிடிப்புக்காகக் கோவிலில் நுழைவதற்கு கோவில் அதிகாரிகளிடமிருந்து அனுமதி உடனே கிடைக்கவில்லை. எஸ்தேவஸ் கடவுள்மீது சுமையைப் போட்டுவிட்டு, மக்களிடம் இறைவேண்டல் செய்யுமாறு கேட்டுக்கொண்டார். அவர் எதிர்பார்த்தபடியே படப்பிடிப்புக்கு ஏற்பாடான நாளுக்கு 48 மணி நேரத்திற்கு முன் அனுமதி கிடைத்தது. கோவிலுக்குள் படப்பிடிப்பும் நிகழ்ந்தது.

படத்தின் மைய நடிகராக மைக்கிள் டக்ளஸ் அல்லது மெல் கிப்சன் என்பவரை அமர்த்தலாம் என்றுதான் மார்ட்டின் ஷீன் முதலில் ஆலோசனை வழங்கினார். ஆனால் தன் தந்தையாகிய மார்ட்டின் ஷீனுக்கு என்றே தாம் கதைவசனத்தை எழுதியதாக எஸ்தேவெஸ் கூறிவிட்டார்.

முக்கிய நடிகர்களைத் தவிர, படத்தில் வருகின்ற திருப்பயணிகர் எல்லாருமே உண்மையிலேயே சந்தியாகு நகர் நோக்கித் திருப்பயணம் சென்றுகொண்டிருந்தவர்கள்தாம். ஒரு காட்சியில் புலம் பெயர் மக்கள் தோன்றுவதும் உண்மையாகவே நிகழ்ந்ததே. அம்மக்கள் எசுப்பானியாவின் பூர்கோசு நகரைச் சார்ந்தவர்கள்.

"வழி" என்னும் திரைப்படத்தை உருவாக்க அதிக நிதி தேவைப்பட்டது.முதன்முறையாக 2010 செப்டம்பர் மாதம் டொரோன்டோ நகர் பன்னாட்டு திரைப்பட விழாவில் திரையிடப்பட்டது.ஷீனும் எஸ்தேவெசும் பேருந்துப் பயணம் மேற்கொண்டு தம் திரைப்படத்திற்கு அமெரிக்காவிலும் கனடாவின் சில பகுதிகளிலும் விளம்பரம் செய்தார்கள்.

அமெரிக்காவில் திரையிடப்பட்ட முதல் நாள்களில் $110,418 பிரிந்தது. 2012 பெப்ருவரி அளவில் $4,416,962 மொத்தமாகப் பிரிந்தது.

"வழி" திரைப்படத்திற்கு நல்ல வரவேற்பு இருந்தது. "இப்படம் கொஞ்சம் மெதுவாகச் செல்வதாகத் தோன்றலாம். ஆனால் உள்ளத்து உணர்வை நன்முறையில் வெளிக்கொணர்ந்து, விறுவிறுப்பான வாழ்க்கை நிகழ்ச்சிகளோடு இணைத்துச் செல்வதில் வெற்றிகண்டுள்ளது."



</doc>
<doc id="195919" url="https://ta.wikipedia.org/wiki?curid=195919" title="வாய்ஸ் ஆஃப் அமெரிக்கா">
வாய்ஸ் ஆஃப் அமெரிக்கா

வாய்சு ஆஃப் அமெரிக்கா - ஐக்கிய அமெரிக்க கூட்டரசுக்கு சொந்தமான ஒரு பன்னாட்டு ஒளிபரப்பு நிறுவனம். 

அமெரிக்காவின் ஒளிபரப்பு வாரிய ஆளுநர்கள் அமைப்பின் (BBG) கீழ் இயங்கி வரும் இந்நிறுவனம் அமெரிக்காவுக்கு வெளியே 45 மொழிகளில் பல்வேறு வானொலி, தொலைக்காட்சி சேவைகளை வழங்கி வருகிறது. 

வாய்சு ஆஃப் அமெரிக்கா உலகளவில் செய்தி, பிற நிகழ்ச்சிகளை கிழமைதோறும் 1500 மணி நேரம் ஒலி/ஒளிபரப்புவதை ஏறக்குறைய 123 மில்லியன் பார்வையாளர்கள் பார்க்கின்றனர்.

வாய்ஸ் ஆஃப் அமெரிக்கா தற்போது 45 மொழிகளில் ஒலி/ஒளிபரப்பப்பட்டு வருகின்றன. (தொலைக்காட்சி அலைவரிசைகள் விண்மீன் சின்னத்துடன் அடையாளப்படுத்தப்பட்டுள்ளன):

ஆங்கிலம் சரியாக தெரியாதவர்களுக்கு உதவும் வகையில், குறைந்த வேகத்தில் வார்த்தைகளை நன்கு தெளிவாக உச்சரிக்கும் சிறப்பு ஆங்கில (Special English) நிகழ்ச்சிகள் 1959 அக்டோபர் 19-ம் தேதி முதல் ஒலிபரப்பத் தொடங்கியது. 

இந்த முறையில் செய்திகள் வாசிக்கும்போது செய்தி வாசிப்பாளர்கள் வழக்கத்தைவிட குறைந்த வேகத்தில் செய்திகளை படிப்பதோடு கடுமையான சொற்களை தவிர்த்து 1500 அடிப்படை சொற்களை மட்டுமே பயன்படுத்துவர். 

ஆங்கிலம் பயில்வோருக்கு இந்நிகழ்ச்சி உதவிகரமாக இருக்கும். இந்தியாவில் டிசிட்டல் செட் டாப் பாக்சு மூலம் கேபிள் டி.வி. நிகழ்ச்சிகளை பார்ப்பவர்களுக்கு வாய்சு ஆஃப் அமெரிக்காவின் சிறப்பு ஆங்கில நிகழ்ச்சிகளை தொலைக்காட்சி பெட்டியின் மூலமும் கேட்க முடியும்.


</doc>
<doc id="195920" url="https://ta.wikipedia.org/wiki?curid=195920" title="நிலையில்லாப் புகழ் - இந்தியாவும் அதனுடைய முரண்பாடுகளும் (நூல்)">
நிலையில்லாப் புகழ் - இந்தியாவும் அதனுடைய முரண்பாடுகளும் (நூல்)

நிலையில்லாப் புகழ் - இந்தியாவும் அதனுடைய முரண்பாடுகளும் (Uncertain Glory: India and its Contradictions) அமர்த்தியா சென், ஜீன் ட்ரஸ் ஆகிய இருவராலும் எழுதப்பட்ட 433 பக்கங்களைக் கொண்ட ஆங்கில நூல் .இந்நூலில் இந்திய பொருளாதார வளர்ச்சி குறித்தும் இந்திய அரசு கடைபிடித்து வரும் பொருளாதார கொள்கை, குறிப்பாக 1991லிருந்து அமலாக்கப்பட்டு வரும் நவீன தாராளமய பொருளாதாரக் கொள்கை குறித்தும் விமர்சனப் பூர்வமாக ஆய்வு செய்யப்பட்டுள்ளது.கடந்த 20 ஆண்டுகளில்(1991-2011) இந்தியாவை விட பொருளாதார வளர்ச்சி குறைவாக உள்ள பல நாடுகளை இந்திய வளர்ச்சியுடன் ஒப்பிட்டு ஏன் சமூக நல குறியீடுகளில் இந்தியாவில் வளர்ச்சியில்லை என்பதை ஆய்வு செய்திருக்கிறார்கள்.
"வறுமை என்ற துயரத்தின் கோபுரம் இந்தியாவின் இருதயத்தை அழுத்திக் கொண்டிருப்பதற்கு அடிப்படைக் காரணம் கல்லாமை என்றே நான் கருதுகிறேன்" என சோவியத் யூனியனுக்கு சென்று வந்த பிறகு மகாகவி தாகூர் கல்வி பற்றி மேற்கண்டவாறு கூறியுள்ளதை நூலாசிரியர்கள் மேற்கோள் காட்டியுள்ளனர்.12 ஆவது ஐந்தாண்டுத் திட்டத்தில் உயர்கல்வியிலும் பள்ளிக் கல்வியிலும் அரசு மற்றும் தனியார் கூட்டுமுயற்சி தேவை என்ற கொள்கையை மத்திய அரசு முன்வைத்துள்ளது. நவீன தாராளமயப் பொருளாதாரக் கொள்கை அமலாக்கம் தொடங்கிய பிறகு உயர்கல்வியில் நாடு முழுவதும் சுயநிதி கல்வி நிலையங்களும் நிகர்நிலைப் பல்கலைக்கழகங்களும் உருவாகியுள்ளன. இத்தகைய கல்வி நிலையங்களில் நகர்ப்புற, கிராமப்புற ஏழை குடும்பங்களைச் சார்ந்த மாணவர்கள் சேர இயலாது. நடுத்தர மக்கள் பகுதியில் கூட உயர் நடுத்தர பகுதியினரே லட்சக் கணக்கில் செலவு செய்து தங்கள் பிள்ளைகளை சுயநிதி கல்வி நிலையங்களில் சேர்க்க முடியும்.இந்தியாவில் சாதிய ரீதியிலும், மத ரீதியிலும், பாலின ரீதியிலும் உயர்கல்வி பெறும் வாய்ப்பில் பெரும் ஏற்றத் தாழ்வு நீடிக்கிறது. பழங்குடி மக்களும் பின்தங்கியுள்ளனர், இத்தகைய ஏற்றத்தாழ்வை போக்காத வரையில், ஏழை எளிய குடும்பங்களைச் சார்ந்தவர்களுக்கு அவர்கள் படிக்க விரும்புகிற வேலைவாய்ப்புள்ள உயர் கல்வி கிடைக்காது. இதன் விளைவாக சமூகவள மேம்பாட்டில் இந்தியா மற்ற ஏழை நாடுகளை விடவும் பின்தங்கியே இருக்கும்.கல்வி அளிக்கும் பொறுப்பை (பள்ளிக் கல்வி மற்றும் உயர்கல்வி) அரசு தனியாருக்கு விடுவது கல்வித்துறையில் மேம்பாடு அடைய உதவாது என்பதை நூலாசிரியர்கள் அழுத்தமாக வலியுறுத்துகிறார்கள். 
சுகாதார வசதி இந்தியாவில் பெருமளவிற்கு தனியார்மயமாக்கப்பட்டுவிட்டது என நூலாசிரி யர்கள் ஆதாரத்துடன் விளக்குகிறார்கள். ஐரோப்பிய நாடுகளில் சுகாதாரத்திற்கு ஆகும் செலவில் அரசின் பங்கு 70-85 சதவிகிதம், அமெரிக்காவில் 50 சதவிகிதம், உலக சராசரி 63 சதவிகிதம். ஆனால் இந்தியாவில் அரசின் பங்கு 29 சதவிகிதம் மட்டுமே. 

அத்தியாயம் 7 வறுமை ஒழிப்பு பற்றி விளக்குகிறது. இந்தியாவில் அமலாக்கப்பட்டு வரும் பொதுவிநியோகமுறைத் திட்டத்தை மேலும் பலப்படுத்திட வேண்டுமென்று நூலாசிரியர்கள் வாதிடுகின்றனர். வறுமைக்கோட்டு எல்லைக்கு கீழே வாழும் மக்களின் எண்ணிக்கையை கணக்கிடுவதிலும் சரியான அணுகுமுறையை கடைப்பிடிக்க வேண்டுமெனக் குறிப்பிடுகிறார்கள். மத்திய அரசு கொண்டு வந்துள்ள உணவுப் பாதுகாப்புச் சட்டத்தைப் (நூல் வெளியாகிற போது மசோதா வடிவத்தில் இருந்தது) பற்றியும் நூலில் குறிப்பிடப்பட்டுள்ளது.பொதுவிநியோக முறையில் நேரடி பணப்பட்டுவாடா முறை கூடாது என்றும் இதற்கு மாறாக, ஏற்கனவே அமலில் உள்ள பொது விநியோக முறையை பலப்படுத்திட வேண்டும் என்கிறார்கள். 

மலைக்கும் மடுவுக்கும் உள்ள வித்தியாசத்தைப் போல் இந்தியாவில் பொருளாதார ஏற்றத் தாழ்வு உள்ளது என்பதைச் சுட்டிக்காட்டி இத்தகைய ஏற்றத்தாழ்வே, ஏற்றத்தாழ்வு தொடர்ந்து நீடிப்பதற்கு காரணமாகிவிடும் என சுட்டிக் காட்டுகிறார்கள். 


</doc>
<doc id="195926" url="https://ta.wikipedia.org/wiki?curid=195926" title="சாதத் ஹசன் மண்ட்டோ">
சாதத் ஹசன் மண்ட்டோ

சாதத் ஹசன் மண்ட்டோ ("Saadat Hassan Manto", 11 மே 1912 – 18 சனவரி 1955) என்பவர் பாக்கித்தானைச் சேர்ந்த உருது மொழி எழுத்தாளர் ஆவார். இவர் சிறுகதைகள், புதினம், கட்டுரைகள், நாடகங்கள் போன்றவற்றை எழுதியுள்ளார்.

சாதத் ஹசன் மண்ட்டோ 1912-ம் ஆண்டு மே மாதம் 11ம் தேதி பஞ்சாப் மாகாணம் லூதியானா மாவட்டம் சாம்ராலா வட்டாரத்தின் பாப்ரோடி கிராமத்தில் பிறந்தவர். காஷ்மீர் முஸ்லிம் குடும்பத்தைச் சார்ந்த இவரது தந்தை அதிகாரத் தோரணையோடு வாழ்ந்தவர். தாயோ மிகவும் இளகிய மனம் படைத்தவர். இரண்டு முரண்பட்ட சக்திகளுக்கிடையில் சிக்கி உருப்பெற்றவர் தான் மண்ட்டோ.உருது இலக்கியத்தில் முத்திரை பதித்த மண்ட்டோ மெட்ரிக் தேர்வில் உருது மொழிப் பாடத்தில் தேர்ச்சியடையவில்லை என்பது வேடிக்கையான உண்மையாகும். ஆங்கிலத்தில் வெளி வந்த ரஷ்ய, ஃபிரெஞ்சு இலக்கியங்களை வாசிப்பதில் மிகுந்த ஆர்வம் கொண்டு செகாவ், மாக்சிம் கார்க்கி, விக்டர் ஹியூகோ, ஆஸ்கர் ஓயில்ட் ஆகியோரின் புதினங்களால் கவரப்பட்டார். 

அவரது தொடக்க கால இலக்கியப் பணியானது மொழி பெயர்ப்பாகவே அமைந்தது.1936-ம் ஆண்டு இந்திய முற்போக்கு எழுத்தாளர் சங்கத்தில் உறுப்பினராகச் சேர்ந்தார்.பேச்சு மொழி பஞ்சாபி என்றாலும் இலக்கியத்தை கடைசி வரை உருது மொழியிலேயே படைத்தார்.இந்திய - பாகிஸ்தான் பிரிவினையும் அதையொட்டி நடந்த மரணங்களும் பாலியல் வன்கொடுமைகளும் மண்ட்டோவைத் துடிக்க வைத்தன.


</doc>
<doc id="195935" url="https://ta.wikipedia.org/wiki?curid=195935" title="அருணாசல தேசிகர்">
அருணாசல தேசிகர்

அருணாசல தேசிகர் இலங்கையின் சைவ சித்தாந்த வளர்ச்சியில் பெரும் பங்கு வகித்த அறிஞராவார். இவர் கிழக்கிலங்கையின் மட்டக்களப்பு மாவட்டத்தில் பிறந்தார். 

காசிநாத சாஸ்திரியார் - சின்னப்பிள்ளை அம்மையார் என்போரின் மகனாவார். இவருக்கு தேசிகமணி, சைவமெயப்போதகர், சைவசித்தாந்தமணி முதலான பெயர்களும் உள்ளன. 

பெற்றோரிடம் முதற்கல்வியைப் பெற்ற இவர், ஆரம்பக் கல்வியை ஆனைப்பந்திக் கோயில் திண்ணைப்பள்ளியில் தந்தையிடம் கற்றார். பின்னர் புளியந்தீவு மகிழடித் தெருவில் இருந்த சைவப் பள்ளியில் கற்றார். தொடர்ந்து மட்டக்களப்பு அரசடியில் இருந்த மெதடிஸ்த மிஷன் பாடசாலையில் பயின்றார். இளமையிலேயே திறமை வாய்ந்த மாணவராக விளங்கினார்.

இளமைக் காலத்தில் மட்டக்களப்பு சைவ சமயம் சார்பான சுதேச இயக்கத்தின் பங்காளராக விளங்கினார். ஐரோப்பியர்கள் மட்டக்களப்பினை கைப்பற்றியதன் விளைவாகத் தோன்றிய இச் சுதேச இயக்கத்தில் இணைந்து அழியும் நிலையில் சென்று கொண்டிருந்த இந்து சமயத்தை மீட்டு கிறிஸ்தவ சமயத்தவரின் மதமாற்ற நடவடிக்கைகளை எதிர்த்தார்.

தேசிகர் மட்டக்களப்பின் அரசடி மெதடிஸ்த ஆசிரியர் பயிற்சிக் கல்லூரியில் பயிற்சியில் ஈடுபட்டார். ஆனால் இறுதிப் பரீட்சைக்குத் தோன்றுவதற்கும் சான்றிதழ் பெறுவதற்கும் மதம்மாற வேண்டும் எனும் வற்புறுத்தலுக்குப் பணியாது ஆசிரியர் பயிற்சியை இடைநிறுத்தினார்.

மட்டக்களப்பின் புகழ்பெற்ற சொற்பொழிவாளராகத் திகழ்ந்தார். தமது 15வது வயதிலிருந்து 65 ஆண்டுகளுக்கும் மேலாகவும் இவரது சொற்பொழிவுகள் நிகழப்பெற்றன. எடுக்கின்ற எந்தப் பொருளிலும் ஆழ்ந்து பேசக் கூடிய திறமை கொண்டிருந்தார். பொதுமக்களை கவரக்கூடிய இனிய தமிழில் நகைச்சுவை ததும்ப உணர்ச்சியோடு பேசுபவர்.

ஒரு சைவ சமயி அகவாழ்விலும் புறவாழ்விலும் எவ்வாறு நடந்துகொள்ள வேண்டும் என்பதையே பொதுவாகத் தன் சொற்பொழிவுகளின் பொருளாகக் கொண்டார். மேலும், மட்டக்களப்பில் ஆகம வழிபாட்டு முறைக்கு விளக்கம் கொடுத்தும், கோயில் அமைப்பு, நித்திய நைமித்திய பூசை முறைகள், வழிபாட்டு முறைகள் முதலான பல்வேறு தலைப்புக்களிலும் பேசியுள்ளார்.

மட்டக்களப்பு மக்களிடையே ஆலய வழிபாட்டின் அவசியம், சைவப் பண்பாட்டைக் கடைப்பிடிக்க வேண்டியதன் அவசியம் என்பவற்றை வலியுறுத்தி பல்வேறு பிரசங்கங்களை ஆற்றினார். மட்டக்களப்பு ஆனைப்பந்தி ஆலயத்தில் வெள்ளிக் கிழமைகள் தோறும் தவறாது பிரசங்கம் செய்துவந்தார். தம்மைத் தொடர்ந்து பிரசங்கம் நிகழ்த்தெவன மாணவர் பரம்பரை ஒன்றையும் உருவாக்கினார். சீ. நாகையா ஆசிரியர், வ. சித்திவிநாயகம் ஆசிரியர், பண்டிதர். த. கிருஷ்ணபிள்ளை போன்றோர் அவ்வாறு குறிப்பிடத்தக்கோராவர்.

சிறந்த சைவ சமய பேச்சாளர்கள் உருவாவதற்கு பல்வேறு ஆலோசனைகளை கூறினார்

இளமைக் காலந்தொட்டே ஆசிரியப் பணியிலும், சொற்பொழிவுகள் செய்வதிலும் ஈடுபட்ட போதிலும் தமது 60 வயதின் பின்னரேயே நூல்களை எழுதுவதில் ஈடுபட்டார். அவ்வாறு பன்னிரண்டு நூல்கள் இவரால் எழுதப்பட்டவை ஆகும்.
இப்பன்னிரு நூல்களும் சைவசமயக் களஞ்சியம் எனப்படுகின்றன.


</doc>
<doc id="195936" url="https://ta.wikipedia.org/wiki?curid=195936" title="தௌண்டியா கேரா தங்கப் புதையல் சோதனை">
தௌண்டியா கேரா தங்கப் புதையல் சோதனை

தௌண்டியா கேரா தங்கப் புதையல் சோதனை உத்தரப் பிரதேசம் மாநில உன்னோ மாவட்டத்தில் சங்கரம்பூர்(பழைய பெயர் தௌண்டியா கேரா) கிராமத்தில் 2013ம் ஆண்டு நடைபெற்றது. சோபன் சர்க்கார் என்ற சாதுவின் கனவில் 1000 டன் மதிப்புள்ள தங்கம் ராஜா ராவ் ராம் பக்சிங் கோட்டையில் இருப்பதாகக் கண்டார் என்று கூறப்படுகிறது.அவர் நேராக இந்தியத் தொல்லியல் ஆய்வகத்திடம் செல்லாமல் , மத்திய அமைச்சர் சரண் தாஸ் மஹந்தை அனுகினார் . அதன் பிறகு சுரங்கத்துறை அமைச்சகம் மற்றும் இந்தியத் தொல்லியல் ஆய்வகம் ஆகிய அமைப்புகளுக்குத் தகவல் அனுப்பப்பட்டு அவற்றின் ஒப்புதலுடன் 18 அக்டோபர் 2013ல் அகழாய்வுகள் தொடங்கப்பட்டன.

தௌண்டியா கேரா கிராமம் ஒரு பழமையான பகுதியாகும். இந்தியத் தொல்லியல் ஆய்வக நிறுவனர் சர் அலெக்சாண்டர் கன்னிங்காம் என்பவரால் தௌண்டியா கேரா மற்றும் ஹயமுக ஆகிய தொல்லியல் இடங்கள் கண்டுபிடிக்கப்பட்டது. ஏழாம் நூற்றாண்டில் சீனப் பயணியான சுவான்சாங் ஹயமுக பகுதிக்கு வந்து ஐந்து புத்தக் கோவில்களின் பட்டியல்களையும் ஆயிரக்கணக்கான புத்தப் பாடசாலைகளையும் பதிவுசெய்துள்ளார். கன்னிங்காம் கூற்றின் படி தௌண்டியா கேரா பகுதி பழைய இந்து போராளி சமூகமான பைஸ் ராஜபுத்திரர்களின் தலை நகரமாக இருந்துள்ளது

18 அக்டோபர் 2013 அன்று 12 சிறிய குழுக்களுடன் இந்தியத் தொல்லியல் ஆய்வகம் அகழாய்வுகளை நடத்தத் தொடங்கியது. இந்திய ஊடகங்களின் கவனம் ஒரே நாளில் இக்கோட்டைக்கும், இப்பகுதிக்கும் கிடைத்துள்ளது. மேலும் அகழாய்வுகளைக் காணப் பலர் இங்கு கூடுகின்றார்கள் இப் பணியை நீதிமன்றம் கண்காணிக்க கோரி தொடுக்கப்பட்ட பொதுநலன் வழக்கில் உச்சநீதிமன்றம் உடனடியாக எந்த முடிவையும் எடுக்க இயலாது என்று கூறியது. அகழ்வாய்வின்படி, 2013 அக்டோபர் 27-ம் தேதி வரை சுமார் 4000 கோடி இந்திய ரூபாய் மதிப்புள்ள தங்கம் மற்றும் கனிமங்கள் இருப்பதாக நம்பப்படுகிறது.


</doc>
<doc id="195938" url="https://ta.wikipedia.org/wiki?curid=195938" title="மிதவை (புதினம்)">
மிதவை (புதினம்)

மிதவை என்பது எழுத்தாளர் நாஞ்சில் நாடன் எழுதிய புதினம் ஆகும். இந்நூலின் முதற்பதிப்பு 1986-ல் அன்னம் பதிப்பகத்தாரின் வெளியீடாக வந்தது. இந்நாவலின் முகப்பு அல்லடை ஓவியம் ஓவியர் ஜீவா.

இந்நூலுக்கான முன்னுரையில் நாஞ்சில் நாடன்,

இந்நாவல் பற்றிய எழுத்தாளர் நகுலனின் கருத்து பின்னட்டையில் ஆங்கிலத்தில் வெளியாகியுள்ளது. அதில், 


</doc>
<doc id="195941" url="https://ta.wikipedia.org/wiki?curid=195941" title="வெற்றி முழக்கம் (புதினம்)">
வெற்றி முழக்கம் (புதினம்)

வெற்றி முழக்கம் எனும் இந்நூல் நா.பார்த்தசாரதியால் எழுதப்பட்டது ஆகும். 320 பக்கங்கள் கொண்ட இந்நூல் ஸ்ரீசெண்பகா பதிப்பகத்தாரால் வெளியிடப்பட்டுள்ளது. முதற்பதிப்பு 1961-ல் வெளிவந்தது. பாஸ கவியின் சொப்பன வாசவதத்தா, கொங்குவேளின் பெருங்கதை மற்றும் உ.வே.சா. ஐயரவர்கள் எழுதியுள்ள உதயணன் சரிதச் சுருக்கம் ஆகியவற்றை தழுவி இந்நூல் எழுதப்பட்டுள்ளது.
நா.பார்த்தசாரதி எழுதிய முன்னுரையில்,
என்கிறார்.



</doc>
<doc id="195942" url="https://ta.wikipedia.org/wiki?curid=195942" title="பொன் விலங்கு (புதினம்)">
பொன் விலங்கு (புதினம்)

பொன் விலங்கு எனும் இந்நூல் நா.பார்த்தசாரதி எழுதிய புதினம் ஆகும். 544 பக்கங்கள் கொண்ட இந்நூல் ஸ்ரீஇந்து பதிப்பகத்தாரால் வெளியிடப்பட்டுள்ளது. சமூக நாவல் என இந்நூலை பதிப்பகத்தார் வகைப்படுத்தியுள்ளனர்.


</doc>
<doc id="195944" url="https://ta.wikipedia.org/wiki?curid=195944" title="துவாரகை">
துவாரகை

துவாரகை அல்லது துவாரகா இந்தியாவின் குசராத்து மாநிலத்தின் தேவபூமி துவாரகை மாவட்டத்தில் அரபுக்கடற் கரையில் அமைந்த பண்டைய நகரம் ஆகும். யது குல அரசர்கள் ஆண்ட ஆனர்த்த நாட்டின் தலைநகரான துவாரகையை, ஸ்ரீகிருஷ்ணர் புதிதாக அமைத்ததாக நம்பப்படுகின்றது. முக்தி தரும் ஏழு நகரங்களில் துவாரகை நகரம் ஒன்றாக உள்ளது. 108 வைணவத் திருத்தலங்களில் ஒன்றான திருத்துவாரகை இங்கு அமைந்துள்ளது குறிக்கத்தக்கது. ஆதிசங்கரர் நிறுவிய நான்கு பீடங்களில் ஒன்றான துவாரகை மடம் இங்கு அமைந்துள்ளது.
மேலும் துவாரகை சிந்துவெளி நாகரீக தொல்லியல் களங்களில் ஒன்றாக உள்ளது. 

துவாரகையை "துவாரவதி" என்றும் அழைப்பர். "துவாரகை" என்பதற்கும் "துவாராவதி" என்பதற்கும் சமஸ்கிருத மொழியில் பல நுழைவாயில்கள் கொண்ட நகரம் என்று பொருள். மகாபாரதத்தில் துவாரகை, யது குலத்தின் ஒரு பிரிவான விருஷ்ணிகள் ஆண்ட ஆனர்த்த இராச்சியத்தின் தலைநகராக இருந்தது என்று குறிப்பிடப்பட்டுள்ளது. 


1963ல் இந்தியத் தொல்லியல் ஆய்வகம், துவாரகையின் கடற்கரையிலும், கடலிலும் தொல்லியல் அகழ்வாய்வுப் பணிகள் மேற்கொண்டதில் பழம்பெரும் நகரத்தின் தொல்பொருட்களை கண்டெடுத்து ஆய்வு செய்தது. கடல் பகுதியில் இரண்டு இடத்தில் தொல்லியல் அகழ்வாய்வு செய்ததில் பண்டைய இந்தியாவின் மத்திய கால இராச்சியங்களில் ஒன்றான துவாரகை நகரமும், துறைமுகமும் மண் அரிப்பால் கடலில் மூழ்கியிருந்தது உறுதிப்படுத்தப்பட்டது. வல்லபியை தலைநகராக் கொண்டு, ஆனர்த்த இராச்சியத்தை ஆண்ட மன்னர் "சிம்மாதித்தியன்" கிபி 574ல் வெளியிட்ட செப்புப் பட்டயத்தில் துவாரகை நகரத்தை குறித்துள்ளது. துவாரகை அருகே உள்ள பேட் துவாரகை இந்துக்களின் புனிதத் தலமாகவும், கிமு 1570 காலத்திய, பிந்தைய அரப்பா தொல்லியல் களங்களில் ஒன்றாக உள்ளது. 

சௌராஷ்டிர தீபகற்பத்தில் புதிதாக துவக்கப்பட்ட தேவபூமி துவாரகை மாவட்டத்தின், கட்ச் வளைகுடாவின் கழிமுகத்தில், கோமதி ஆற்றின் வலது கரையில் துவாரகை நகரம் அமைந்துள்ளது.

துவாரகையின் சாலைகள், தொடருந்து நிலையம் நாட்டின் அனைத்துப் பகுதிகளையும் இணைக்கிறது. அருகில் உள்ள விமான நிலையம், துவாரகையிலிருந்து 131 கிலோ மீட்டர் தொலைவில் உள்ள ஜாம்நகர் விமான நிலையம் ஆகும்.

2001ஆம் ஆண்டு மக்கட்தொகை கணக்கெடுப்பின்படி துவாரகை நகரத்தின் மக்கள் தொகை 38,873 ஆகும்.). மக்கள் தொகையில் ஆண்கள் 53%; பெண்கள் 47%. மொத்த எழுத்தறிவு 72%. அதில் பெண்கள் எழுத்தறிவு 55%. மொத்த மக்கள் தொகையில், ஆறு வயதிற்குரிய குழந்தைகள் எண்ணிக்கை 13% ஆகும்.





</doc>
<doc id="195945" url="https://ta.wikipedia.org/wiki?curid=195945" title="சிம்பொனி 5 (பீத்தோவன்)">
சிம்பொனி 5 (பீத்தோவன்)

சிம்பொனி 5 இசைக் குறிப்புகள் பீத்தோவனால் 1804 முதல் 1808 வரையிலான காலகட்டத்தில் எழுதப்பட்டவை. செவ்வியல் இசையில் சிம்பொனி 5 மிகவும் பிரபலமான ஒன்றாகும். மேலும் அடிக்கடி இசைக்கப்படும் இசைக்குறிப்பும் ஆகும். முதலில் 1808-ல் வியென்னாவில் இக்குறிப்பு இசைக்கப்பட்டது.

ஈரானிய திரைப்பட இயக்குனர் மோசன் மக்மால்பஃப் தனது தி சைலன்சு திரைப்படத்தின் இறுதிக் காட்சியில் இதைப் பயன்படுத்தியுள்ளார். இத்திரைப்படத்தில் பயன்படுத்தப்பட்ட பீத்தோவனின் சிம்பொனி 5 ன் சிறு பகுதி ()
சிம்பொனி 5 இசைக்கோவையின் சிறு பகுதி <score>{\clef treble \key c \minor \time 2/4 {r8 g'8 [ g'8 g'8 ] | ees'2\fermata | r8 f'8 [ f'8 f'8 ] | d'2 ( | d'2\fermata ) | } }</score>

சிம்பொனி 5 முழு இசையும் நான்கு குறிப்புகளாகக் கொண்டது. அவை கீழே கொடுக்கப்பட்டுள்ளது.


</doc>
<doc id="195949" url="https://ta.wikipedia.org/wiki?curid=195949" title="குத்தாலம் பி. கல்யாணம்">
குத்தாலம் பி. கல்யாணம்

குத்தாலம் பி.கல்யாணம் ஓர் தமிழக அரசியல்வாதி ஆவார். இவர் தி.மு.க வின் தலைமை தேர்தல் பணிக்குழு செயலாளர் ஆவார். இவர் 1984, 1989, 1991 ஆகிய ஆண்டுகளில் நடந்த மக்களவை தேர்தலில், மயிலாடுதுறை மக்களவைத் தொகுதியில் தி.மு.க சார்பில் போட்டியிட்டவர். இவர் நாகை வடக்கு மாவட்ட திமுக செயலாளராகவும் இருந்துள்ளார். 1996 ஆம் ஆண்டு நடந்த சட்டமன்றத் தேர்தலில், குத்தாலம் தொகுதியிலிருந்து, தமிழக சட்டபேரவை உறுப்பினராக தேர்ந்தெடுக்கப்பட்டவர். இவருக்கு 2018ஆம் ஆண்டு திமுக முப்பெரும் விழாவில் கலைஞர் விருது வழங்கப்பட்டது. . இவரது மகன் குத்தாலம் க. அன்பழகனும் 1996ல் குத்தாலம் தொகுதியிலிருந்து, தமிழக சட்டபேரவை உறுப்பினராக தேர்ந்தெடுக்கப்பட்டுள்ளார். இவர் திமுக கொள்கை பரப்புகுழு துணைச் செயலாளராக உள்ளார்.


</doc>
<doc id="195950" url="https://ta.wikipedia.org/wiki?curid=195950" title="மூன்றாம் பவுல் (திருத்தந்தை)">
மூன்றாம் பவுல் (திருத்தந்தை)

அலெக்சாண்டார் பெர்னேஸ் என்பவரை, 1534 நவம்பர் 3- ஆம் நாளில் புதிய பாப்புவாகத் தேர்ந்தெடுத்தனர். இவர் தமது இருபதாவது வயதிலேயே கர்தினாலக பணியாற்றியவர். பாப்புவானபோது வயது 60. இவரது வாழ்க்கை உலகார்ந்தது. பாப்பு என்பதைவிட, ஒர் அரசராகவே ஆளுகை புரிந்தார் பவுல்! ஜெர்மானியப் பேரரசரின் உதவியுடன் ஒரு பொது சங்கத்தைக் கூட்டினார். திரிதெந்தீன் பொதுச்சங்கம் என்று நாம் அழைக்கும் அந்த சங்கம், 1545 டிசம்பர் 14-ல் ஆஸ்திரியாவில், திரிதெந்து நகரில் கூடியது இந்தப் பொது சங்கம் 1563 வரை நீடித்தது. இந்த பொதுச் சங்கத்தில் தான் சீர்திருத்த சபையினைருக்கு எதிர்ப்பு - திருச்சபைச் சீர்திருத்தம் என்ற கோட்பாடுகள் வரையறுக்கப்பட்டன. 
பொதுச் சங்கம் நடைபெற்றுக் கொண்டிருக்கும்போதே, 1549 நவம்பர் 10ல் உரோமையில் காலமானார்


</doc>
<doc id="195952" url="https://ta.wikipedia.org/wiki?curid=195952" title="மூன்றாம் ஜூலியுஸ் (திருத்தந்தை)">
மூன்றாம் ஜூலியுஸ் (திருத்தந்தை)

புதிய பாப்புவைத் தேர்ந்தெடுக்க, கர்தினால்களுக்கு பத்து வாரம் தேவைப்பட்டன. இங்கிலாந்து கர்தினாலான ரெஜினால்ட் போல் என்பவரை புதிய பாப்புவாக தேர்ந்தெடுக்க விரும்பினர்.
ஆனால் அவர் மிகுந்த தாழ்மையுடன், தம்மைப் பாப்புவாக தேர்தெடுக்க வேண்டாம் என்று கேட்டுக் கொண்டார். எனவே, இத்தாலிய கர்தினால் ஜான் மோன்டி என்பவரை புதிய பாப்புவாகத் தேர்தெடுத்தனர். 1550 பிப்ரவரி 22இல் பணியேற்றபோது, மூன்றாம் ஜீலியஸ் என்று பெயர் சூடிக்கொண்டார்.

அரசன் 8-ஆம் ஹென்றி இறந்தபின், அவரின் மகள் மேரி, இங்கிலாந்தின் அரசியானார். கேண்டர்பரியின் பேராயராக கர்தினால் போல் ஐ பாப்பு நியமித்தார். இவர்தான் கேண்ட்ர்பரியின் கடைசி பேராயர். இங்கிலாந்து திருச்சபையில் ஏற்பட்ட பிளவினால் புதிதாக உருவான 'புரொட்டஸ்டான்ட்' என்ற பிரிவினைச் சபையையும் கத்தோலிக்கத் திருசபையையும், இவரால் சமரசப்படுத்த முடியவில்லை.

எதையும் சாதிக்க முடியாத நிலையில், ஐந்தாண்டுப் பணிப் பொறுப்பிற்குப்பின் 1555 மார்ச் 25ல் ஜீலியஸ் பாப்பு காலமானார்


</doc>
<doc id="195953" url="https://ta.wikipedia.org/wiki?curid=195953" title="இரண்டாம் மர்செல்லுஸ் (திருத்தந்தை)">
இரண்டாம் மர்செல்லுஸ் (திருத்தந்தை)

புதிய பாப்புவாக 1555ல் மார்செலஸ் தேர்ந்தெடுக்கப்பட்டார். இவரின் தேர்வில் அனைவரும் மகிழ்ச்சியடைந்தனர். திருசபையில் ஏற்பட்டுள்ள பிரச்சனைகள், நெருக்கடிகளைச் சமாளித்து புத்துயிர் ஊட்டக்கூடிய துடிப்புள்ள இவரைப் போன்ற ஒருவருக்குதான் திருசபைக் காத்திருந்தது. 'திருத்தந்தையர்களின் வரலாற்றில் மிகவும் உன்னதமான பாப்பு' என்று இவர் போற்றப்பட்டார். ஆனால் துரதிஷ்டவசமாக, பணிப் பொறுப்பேற்ற 22 நாள்களுக்குள், 1555 மே மாதம் முதல் நாள் இறைபதம் சேர்ந்தார்


</doc>
<doc id="195957" url="https://ta.wikipedia.org/wiki?curid=195957" title="துளைத்தல்">
துளைத்தல்

துளைத்தல் ("drilling") என்பது திடப்பொருட்களில் துறப்பணவலகு கொண்டு வட்டங்களைத் துளையிடும் முறையாகும். துறப்பணவலகு என்பது ஒரு சுழலும் பன்முனை வெட்டுங்கருவி ஆகும். பிட், நிமிடத்திற்கு நூறு முதல் ஆயிரக்கணக்கான சுழற்சிகள் விகிதத்தில், பணிக்கருவிக்கு எதிராக சுழற்றி அழுத்தப்படும். இந்த விசை பணிக்கருவிக்கு எதிராகச் செயல்பட்டு, உலோகத் துண்டுகளை வெட்டி எடுக்கும்.
விதிவிலக்காக, சிறப்பாக வடிவமைக்கப்பட்ட பிட்கள் அல்லாத வட்ட குறுக்கு பிரிவில் துளைகளிட முடியும்;சதுர, குறுக்கு பிரிவும் சாத்தியமே.

துளைகள் நுழைவு பக்க மற்றும் முன்னிலையில் தங்கள் கூர்மையான முனை மூலமாக வகைப்படுத்தப்படும் மேலும், துளை உள்ளே நீள்வட்ட வடிவ உராய்வு குறிப்புகள் உள்ளன.
தோண்டுதல் குறைந்த எஞ்சிய அழுத்தங்கள் உருவாக்குவதன் மூலம் பணிக்கருவியின் இயந்திர பண்புகளை பாதிக்கலாம். இது பணிக்கருவியின் மீது அரிப்பை ஏற்படுத்துவதற்கான வாய்ப்புகளை அதிகமாக்குகிறது.ஒரு மேல் பூச்சு செயல்முறை அரிப்பை தவிர்க்க உதவுகிறது .துத்தநாக முலாம் அல்லது 14 முதல் 20 மைக்ரோமீட்டர் மற்ற வழக்கமான பூச்சு செயல்முறை எந்த வகையான அரிப்பையும் தவிர்க்க உதவும். 

குழல்வடிவ பயிற்சி துணுக்குகளில் , எல்லா சில்லுகளும் குழல் வழியாக நீக்கப்படுகின்றன. பொருள், செயல்முறை அளவுருக்களைப் பொறுத்து, சில்லுகள் நீண்ட சுருள் அல்லது சிறிய செதில்களாக இருக்கும் [3] உருவாக்கப்பட்ட சில்லுகள் பொருளின் கடைசல் இணக்க சுட்டிக்காட்டியாக செயல்படும். துளையப்படும் பொருளில் நீண்ட சில்லுகள் வருமானால் அப்பொருளின் கடைசல் இணக்கம் குறையும்.

முடிந்தவரை பணிக்கருவி மேற்பரப்பில் துளைகள் செங்குத்தாக அமைய வேண்டும். இது துறப்பணவலகின் போக்கைக் குறைக்கிறது. இதனால் துளை தவறான இடத்தில் இடப்படுகிறது. அதிக நீள - விட்ட விகிதத்தில் துறப்பணவலகின் போக்கு அதிகரிக்கிறது.
ஒரு மையமாக குறி அல்லது அம்சம் நிறுவுவதில்:
மையத்தில் துளையிடல்
புள்ளி நோக்குதல்

மேற்பரப்பு பூச்சு 32 முதல் 500 நுண்ணங்குலங்கள் வரை இருக்கலாம். பூச்சு வெட்டுக்கள் 32 நுண்ணங்குலங்கள் அளவில் பரப்புகளை உருவாக்கும், மற்றும் உரைவு 500 நுண்ணங்குலங்கள் அருகே இருக்கும்.

வெட்டுங்கருவியைக் குளிர்விக்க, கருவியின் வாழ்வை அதிகரிக்க, வேகத்தைக் கூட்ட, மேல்பூச்சை அதிகரிக்க வெட்டும் திரவம் பொதுவாக பயன்படுத்தபடுகிறது. இந்த திரவங்களின் பயன்பாடு பொதுவாக பணிக்கருவி மீது ஒரு ஸ்ப்ரே மூடுபனி கொடுப்பதனால் செய்யப்படுகிறது.

எந்த துளையிடுங்கருவியைப் பயன்படுத்துவது என்பதைத் தீர்மானிப்பதில், அவரவர் பணியின் தேவைகள் பெரும் பங்கு வகிக்கிறது. வெவ்வேறு நோக்கங்களுக்கென்று வெவ்வேறு துளையிடும் பாணிகள் உள்ளன. சப்லேன்ட் பயிற்சி ஒன்றுக்கு மேற்பட்ட விட்டங்களைத் துளையிடும் திறன் உள்ளது. மண்வெட்டி துரப்பணம் பெரிய துளை அளவுகள் துளைக்கப் பயன்படுத்தப்படுகிறது. அட்டவணையிட்ட துளைக்கருவி சில்லுகளை நிர்வகிப்பதில் பயனுள்ளதாக இருக்கும்.

ஸ்பாட் துளைத்தலின் நோக்கம் முதல் துளை ஒரு வழிகாட்டியாக செயல்பட்டு இறுதி துளையைத் துளையிடுவது ஆகும். அது அடுத்த துளைத்தல் பணியில் தொடக்கத்தில் வழிகாட்டும் பயன்படுத்தப்படுகிறது, ஏனெனில் துளை மட்டுமே பணிக்கருவி ஒரு பகுதியாக வழி துளையிட்டு.

சென்டர் துளைத்தலின் நோக்கம் சாத்தியமுள்ள பின்வரும் நடவடிக்கைகளின் மூலம் சுழற்சி மையமாக செயல்படவேண்டும் என்பதே ஆகும். சென்டர் துளைத்தல் பொதுவாக மையத் துளைக்கருவி எனும் சிறப்பு வடிவக் கருவி கொண்டு செயல்படுத்தப்படுகிறது.

ஆழமான குழி துளைத்தல் என்பது, ஆழம் விட்டத்தை விட ஐந்து முறை அதிகமாய் இருக்க வேண்டுமென வரையறுக்கப்படுகிறது. இந்த வகையான ஓட்டைகளின் செவ்வை மற்றும் சகிப்புகளைப் பராமரிக்க சிறப்பு உபகரணங்கள் தேவைப்படுகின்றன. மற்ற பரிந்துரைகள் வட்டணிப்பு மற்றும் மேற்பரப்பு பூச்சு ஆகும்.

ஆழமான குழி துளைத்தல் பொதுவாக ஒரு சில கருவி முறைகள் உடன் சாதிக்கக் கூடியது. இது குளிர் நுழைவு முறை (உட்புறம் அல்லது வெளிப்புறம்) மற்றும் துணுக்கு அகற்றும் முறை (உட்புறம் அல்லது வெளிப்புறம்) காரணமாக மாறுபடுகிறது. தேவையான செவ்வை சகிப்புகளை அடைய ஒரு சுழலும் கருவி மற்றும் எதிர் சுழலும் பணிக்கருவி போன்ற பொது நுட்பங்கள் பயன்படுத்தப்படுகின்றன.

மேல் நிலை கருவி முறைகள் ட்ரெப்பாநிங்க், ஸ்கைவிங், பர்னிஷிங், இழு போரிங், குடுவை போரிங் ஆகியவைகளை உள்ளடக்கியுள்ளன. இறுதியாக, துளைத்தல் தொழில்நுட்பத்தின் புதிய வகையான இந்த சிக்கலை எதிர்கொள்ள உள்ளது : அதிர்வு துளைத்தல் இந்த தொழில்நுட்பம் ஒரு சிறிய கட்டுப்பாட்டு அச்சு அதிர்வு மூலம் சில்லுகளை உடைக்கின்றது. எனவே சிறிய சில்லுகள் எளிதாக ஒரு புல்லாங்குழலின் துரப்பணம் மூலம் நீக்கப்படும்.

ஒரு உயர் தொழில்நுட்ப கண்காணிப்பு அமைப்பு சக்தி , முறுக்கு , அதிர்வு , மற்றும் ஒலி மாசு ஆகியவைகளை கட்டுப்படுத்த பயன்படுத்தப்படும் அதிர்வு, ஆழமான குழி துளைத்தலில் ஒரு முக்கிய குறைபாடாக கருதப்படுகிறது. சிறப்பு குளிர்விப்பான் பொதுவாக துளைத்தலில் உதவும்.

தோண்டுதல் நடவடிக்கையின் மற்றொரு வகை துப்பாக்கி துளைத்தல் என அழைக்கப்படுகிறது. இந்த முறை முதலில் துப்பாக்கி பீப்பாய்கள் மற்றும் சிறிய விட்டம் - ஆழமான துளையிடுதலில் பொதுவாக பயன்படுத்தப்பட்டது. இந்த ஆழம்-விட்டம் விகிதம் 300:1 விட அதிகமாக முடியும். துப்பாக்கி துளைத்தலின் முக்கிய அம்சம் பிட்கள் சுய மையமாக உள்ளது ஆகும்; இது ஆழ்ந்த துல்லியமான துளைகளை அனுமதிக்கிறது. இந்த பிட்கள் சுழலும் இயக்கத்தை உபயோகிக்கின்றன. துப்பாக்கி துளைத்தல், பொதுவாக உயர் வேகங்கள் மற்றும் குறைந்த வேக விகிதத்தில் செய்யப்படுகிறது.

ட்ரெப்பானிங் பொதுவாக ஒரு நிலையான துறப்பணவலகு சாத்தியமில்லாத அல்லது பொருளாதார அல்ல பெரிய விட்டம் ஓட்டைகள் ( வரை) உருவாக்க பயன்படுத்தப்படுகிறது. ட்ரெப்பானிங் ஒரு பணியாற்றி போன்ற திட வட்டு வெட்டி மூலம் விரும்பிய விட்டம் நீக்குகிறது. ட்ரெப்பானிங் தாள் உலோக, கிரானைட் கர்லிங் கல் , தட்டுகள், அல்லது கட்டமைப்பு உறுப்பினர்கள் மீது பயன்படுத்தப்படுகிறது.

நுண் துளைத்தல் விட குறைவாக துளைகள் துளைத்தலைக் குறிக்கிறது. இந்த சிறிய விட்டம் உள்ள துளைகள் துளைத்தல் குளிர் ஊட்டி பயிற்சிகளை பயன்படுத்த முடியாது மற்றும் உயர் சுழல் வேகம் தேவை என்பதால் அதிக பிரச்சினைகள் அளிக்கிறது. 10,000 RPM ஐ தாண்ட என்று உயர் சுழல் வேகம் கூட சீரான கருவியின் பயன்பாடு தேவைப்படுகிறது.

அதிர்வு துளைத்தல் முதல் வேலை Pr. 1950 இல் தொடங்கியது (VN Poduraev, மாஸ்கோ Bauman பல்கலைக்கழகம்). முக்கிய கொள்கை சில்லுகள் பிராக்சனேடட் ஆகும் மற்றும் எளிதில் குறைப்பு மண்டலம் அகற்றப்படும் என்றும் கருதுதல் ஆகும்.

ஒரு அதிர்வு துளைத்தல் இரண்டு முக்கிய தொழில்நுட்பங்களை கண்டுபிடிக்க முடியும்: சுய பராமரித்து அதிர்வுகளை அமைப்புகள் மற்றும் கட்டாய அதிர்வுகளை அமைப்புகள். மிகவும் அதிர்வு துளைத்தல் தொழில்நுட்பங்கள் இன்னும் ஆராய்ச்சி கட்டத்தில் உள்ளன. வெட்டு போது கருவி ஐகன் அதிர்வெண் அது இயற்கையாகவே அதிர்வுகளை ஏற்படுத்தும் வகையில் பயன்படுத்தப்படுகிறது; கருவியின் அதிர்வுகள் ஒரு வெகுஜன-வசந்த கணினி மூலம் சுய பராமரிக்கப்பட்டு வருகின்றன

மற்ற படைப்புகள் அதிர்வுகளை உருவாக்க மற்றும் கட்டுப்படுத்த, ஒரு அழுத்த மின் அமைப்பு பயன்படுத்த ஆகும். இந்த அமைப்புகள், சிறிய அளவில் அதிக அதிர்வு அதிர்வெண்கள் (வரை 2 கிலோஹெர்ட்ஸ்) (ஒரு சில மைக்ரோமீட்டர்கள் வரை) அனுமதிக்கின்றன; அவர்கள் குறிப்பாக சிறிய துளைகள் துளைத்தல் பொருந்தும். இறுதியாக அதிர்வுகளை இயந்திர அமைப்புகள் உருவாக்கும்: அதிர்வெண் சுழற்சி வேகம் மற்றும் சுழற்சி ஒன்றுக்கு அலைவு (சுழற்சி ஒன்றுக்கு ஒரு சில ஏற்றத்தாழ்வுகளை) எண்ணிக்கை கலவை மூலம் வழங்கப்படும் அளவில் 0.1 மிமீ ஆகும்.

இந்த கடைசி தொழில்நுட்பம் முழுவதும் ஒரு தொழில்துறையாக உள்ளது. அதிர்வு துளைத்தல் ஆழமான குழி துளைத்தல், பல பொருள் அடுக்குகள் துளைத்தல் (வானியல்) அல்லது உலர் துளைத்தல் (உயவு இல்லாமல்) போன்ற பிரச்சினைகளை எதிர்கொள்ள ஒரு உகந்த தீர்வு ஆகும். பொதுவாக நம்பகத்தன்மை மற்றும் தோண்டுதல் நடவடிக்கையின் கட்டுப்பாட்டை அதிகரிக்க அனுமதிக்கிறது.

சுற்றுப்பாதை தோண்டுதல் எனப்படும் வட்டத்தை இடைக்கணிப்பிடுதல், இயந்திரம் வெட்டிகளை பயன்படுத்தி துளைகள் உருவாக்கும் ஒரு செயல்முறை ஆகும்.

சுற்றுப்பாதை துளைத்தல் ஒரு சுழலும் விசையை அடிப்படையாக கொண்டது. வெட்டுங்கருவி அதன் சொந்த அச்சை சுற்றி ஒரே நேரத்தில் வெட்டுங்கருவி அச்சிலிருந்து சுழல்கிறது.
ஆஃப்செட் சரிசெய்வதன் மூலம், ஒரு குறிப்பிட்ட விட்டம் உள்ள ஒரு வெட்டு கருவி வெவ்வேறு விட்டம் கொண்ட துளைகள் துளைக்கப் பயன்படுத்த முடியும். இந்த வெட்டுங்கருவியின் மூலம் சரக்கு கணிசமாக குறைக்க முடியும் என்று தெரிகிறது.

சுற்றுப்பாதை துளைத்தல் என்ற வார்த்தை, துளையின் மையத்தை சுற்றி சுற்றுப்பாதை இடுவதானால் உருவானது. இயந்திரத்தனமாக சுற்றுப்பாதை துளைத்தலை வழக்கமான துளைத்தலுடன் ஒப்பிடும்போது பல நன்மைகள் உள்ளன. உலோகங்களைத் துளையிடும் போது, ஒரு குறைந்த உந்துதல் சக்தியின் முடிவாக பர்-குறைந்த துளை ஏற்படுத்தப்படுகிறது. கூட்டுப் பொருட்களின் மீது துளையிடும்போது, டிலாமினேஷன் அகற்றப்படுகிறது.

குறைத்து விளிம்புகள் துளையில் இருந்து சில்லுகளை வெளிப்புறமாக தள்ளி இயக்கத்தைத் மேலும் சில்லு உற்பத்தியைத் தொடர்கின்றன. சில்லுகள் மிகவும் இறுக்கமாக இருப்பதால் இது வெற்றி அடைகிறது. துளையிடும் திரவம் சில நேரங்களில் இந்த பிரச்சனையை எளிதாக்க, குளிர்விப்பு மற்றும் முனை மற்றும் சிப் , மசகு மூலம் கருவியை வாழ்க்கை நீடிக்க பயன்படுத்தப்படுகிறது. துப்பாக்கி பயிற்சி பயன்படுத்தும் போது குளிர் திரவம் துளைகள் வழியாக அறிமுகப்படுகிறது. குறிப்பாக, அலுமினியம் வெட்டும் போது வெட்டு திரவம் துளை இடும் செயல்பாட்டின்போது ஒரு மென்மையான மற்றும் துல்லியமான துளையை உறுதி உதவுகிறது. பித்தளையைத் துளையிடும்போது, இன்னொரு மெல்லிய உலோகத்தை வைக்காவிட்டால், துளைக்கருவி, துளையிடுவதற்கு பதில் உலோகத்தைக் கிழிக்கும். எனினும், துரப்பணத்தை விட்டு உலோகம் தள்ளப்படும். இந்த உயர் உராய்வு மற்றும் மிகவும் சூடான ஸ்வார்ஃப் போன்றவற்றை உருவாக்குகிறது.

கனரக ஓடைகள் மற்றும் ஒப்பீட்டளவில் ஆழமான துளைகளுடன் எண்ணெய் துளையிடுதலைப் பயன்படுத்தலாம். ஒரு வழக்கமான அழுத்தித் துளையிடல் ஏற்பாடு எண்ணெய் துளை துளைத்தலில் பயன்படுத்தப்படுகிறது, ஆனால் இது மிகவும் பொதுவாக தானியங்கி துளைத்தல் எந்திரங்களில் காணப்படுகிறது.

CNC, தோராயமாக துளை ஆழம் பயிற்சி விட்டம் விட மூன்று மடங்கு அதிகமாக இருக்கும் போது கட்டி இருந்து வைக்க பயன்படுத்தப்படுகிறது . பெக் தோண்டுதல், பணிக்கருவி மூலம் பயிற்சி வழி பகுதியாக துரப்பணம் ஐந்திற்கும் குறைவான முறை விட்டம் இருந்தால், பின்னர் மேற்பரப்பில் பின்வாங்கும். துளை முடிவடையும் வரை இந்த முறை திரும்பத்திரும்ப செய்யப்படும். அதிவேக பெக் துளைத்தலில், துளையிடும் கருவி உள்ளே இழுக்கப்படுகிறது. இந்த செயல்முறை வேகமாக உள்ளது, ஆனால் அதிகமான சூட்டின் காரணமாக மிதமான நீண்ட துளைகளில் மட்டும் பயன்படுத்தப்படுகிறது. சில்லுகள் உடைக்கவும் இது பயன்படுத்தப்படுகிறது.

மரப்பலகை மிகவும் உலோகங்கள் விட மென்மையான இருப்பதால் மரத்தில் துளையிடுவது உலோக துளைத்தலை விட கணிசமாக எளிதாக மற்றும் வேகமாக உள்ளது. கட்டிங் திரவங்கள் பயன்படுத்தப்படுத்தத் தேவை இல்லை. வெளியேறும் துளைகள் உத்தரவாதம் மற்றும் எரியும் தன்மை ஆகியவை முக்கிய பிரச்சனைகள் ஆகும். எரிவதைத் தடுக்க கூர்மையான பிட்கள் மற்றும் பொருத்தமான வெட்டுங்கருவி தேவை. துளையின் மேலும் கீழும் மரத்தின் சில்லுகளை வெட்டுங்கருவி கிழித்தெடுக்கும்.

உலோக வேலைகளில் பயன்படுத்தப்படும் பயிற்சி துணுக்குகள் மரப்பலகையில் நன்றாக வேலை செய்கின்றன. சில நேரங்களில்,மூர்க்கத்தனமான துளைகள் இருக்கும்போது, துளை தரத்தைப் பற்றிக் கவலைப்படத் தேவையில்லை. மரத்தில் சலித்து சுத்தமான துளைகள் இட சிறப்பு பயிற்சி பிட்கள் பல வகையான பிராட் புள்ளி துணுக்குகள், உட்பட, உருவாக்கப்பட்டுள்ளன. துண்டு வெளியேறும்போது, பலகை உடையாமல் இருக்க இன்னொரு மரப்பலகையை அதன் பின்னால் வைக்க வேண்டும். துளைகளை மரத்தில் தொடங்க எளிதாக இருக்கும். பிட் இதனால் சிறிது அலையும்.

பின்வரும் அடிக்கடி துளைத்தல் உடன் சில தொடர்புடைய முறைகள்:

இந்த செயல்முறை ஒரு பெரிய விட்டம் உள்ள துளை ஒரு பகுதியாக ஒரு சிறிய விட்டம் உள்ள துளையை உருவாக்குகிறது.

இந்த செயல்முறை துளைமெலிதல் போன்றது, ஆனால் துளை உள்ள படி கூம்பு வடிவத்தில் உள்ளது.

துல்லியமாக அலுப்பூட்டுவதற்காக ஒரு புள்ளியில் கட்டர் பயன்படுத்தி ஏற்கனவே உள்ள துளையைப் பெரிதாக்குகின்றது.

வெப்பம் மற்றும் அழுத்தத்தின் காரணமாக நெகிழித்தன்மையினால் துளை இடுகிறது.



</doc>
<doc id="195971" url="https://ta.wikipedia.org/wiki?curid=195971" title="ஆவேசம்">
ஆவேசம்

ஆவேசம் என்பது ஒரு தனிமனிதரை அவர் விருப்பமற்றச் செயலை தொடர்ந்து செய்யத் துண்டுவதால், அச்செயல் மீது அதீத வெறுப்புணர்வு தோன்றி, அதனை எதிர்ப்பதற்காக செய்யத் தூண்டுபவர் மீது எதிர்மறையான உணர்வுகளை வெளிப்படுத்துவது. இது ஒவ்வொரு மனிதனின் தன்மைக்கு ஏற்ப மாற்றம் கொண்டது. எடுத்துக்காட்டாக ஒரு தனிமனிதரின் வாழும் சூழலைப் பொறுத்து இதன் வெளிப்பாடு வெவ்வேறாக அமையும்.


</doc>
<doc id="195975" url="https://ta.wikipedia.org/wiki?curid=195975" title="ஆதி (நடிகர்)">
ஆதி (நடிகர்)

ஆதி () (பிறப்பு: டிசம்பர் 14, 1982) இந்திய திரைப்பட நடிகராவார். இவர் பெரும்பாலும் தமிழ் மற்றும் தெலுங்குத் திரைப்படங்களிலும் நடிக்கின்றார். 

தமிழ் திரைப்பட உலகில் மிருகம் படத்தின் மூலம் அறிமுகமானார். பின்பு ஷங்கரின் தயாரிப்பில் உருவான ஈரம் படம் புகழைத் தேடித்தந்தது.


</doc>
<doc id="195985" url="https://ta.wikipedia.org/wiki?curid=195985" title="அலை எண்">
அலை எண்

அலை எண் (Wave number) என்பது ஒரு மீட்டரில் காணப்படும் அலைகளின் மொத்த எண்ணிக்கை ஆகும். மின்காந்த அலைகளின் திசைவேகம்,

C = νλ ஆகும்.

இங்கு λ என்பது அலை நீளமாகும். இதன் அலகு m என்று கொடுக்கப்படுகிறது. ν என்பது அதிர்வெண்ணாகும். எனவே 1/λ என்பது ஒரு மீட்டரில் உள்ள அலைகளின் எண்ணாகும். இது ν என்று எழுதலாம்.

E = hν. எனவே E ஃபோட்டானின் ஆற்றலைக் குறிக்கும்.

E = hc/λ. 

இதுவே E= hcν ஆகும்.

இச்சமன்பாடு, ஒளியனின் ஆற்றல், பிளாங்க் மாறிலி, அலை எண் இவைகளுக்குள்ள தொடர்பினைக் காட்டுகிறது.


</doc>
<doc id="195987" url="https://ta.wikipedia.org/wiki?curid=195987" title="எக்ஸ்எம்எம்-நியூட்டன்">
எக்ஸ்எம்எம்-நியூட்டன்

எக்ஸ்எம்எம்-நியூட்டன் ("XMM-Newton"), அல்லது எக்சு-கதிர் பலகண்ணாடி திட்டம் - நியூட்டன் ("X-ray Multi-Mirror Mission - Newton") என்பது சுற்றுப் பாதையில் சுழலும் ஒரு எக்சு-கதிர் வான் ஆய்வுக்கூடம் ஆகும். "ஆரியான் 5" ராக்கட் ஒன்றின் மூலம் 1999 டிசம்பர் இல் ஐரோப்பிய விண்வெளி நிறுவனம் (ESA) இதனை ஏவியது. இந்த செயற்கைக்கோள் ஐசாக் நியூட்டனைச் சிறப்பிக்கும் பொருட்டு அவருடைய பெயரால் அழைக்கப்படுகிறது.

ஆரம்பத்தில் இது "மிகை உற்பத்தி எக்ஸ்ரே நிறமாலை திட்டம்" (High Throughput X-ray Spectroscopy Mission) என்று அழைக்கப்பட்டது. 40° இல் ஒரு விசித்திரமான 48 மணி நீள்வட்டப் பாதையில் இது நிலை நிறுத்தப்பட்டுள்ளது. இதன் புவிச்சேய்மைநிலை சுமார் 114,000 கிமீ (71,000 மைல்) ஆகவும் அண்மைப்புள்ளி வெறும் 7000 கிமீ (4,300 மைல்) ஆகவும் உள்ளது.

இந்த செய்மதி 3,800 கிலோ கிராம்கள் எடை கொண்டது(8,400 பவுண்டுகள்). 10 மீட்டர் (33 அடி) நீளமும் சூரிய மின் தகடுகள் நீட்டப்பட்டால் 16 மீட்டர் (52 அடி) அகலமும் உடையது. இச் செய்மதியில் மூன்று எக்ஸ்-கதிர் தொலைநோக்கிகள் இருக்கின்றன. இவை மீடியா லாரியோ என்கிற இத்தாலிய நிறுவனத்தால் வடிவமைக்கப்பட்டவை. இவை ஒவ்வொன்றிலும் 58 வோல்டர்-வகை குவிக்கப்பட்ட கண்ணாடிகள் இருக்கின்றன. இவற்றின் மொத சேகரிப்பு பரப்பு 4,300 சென்டிமீட்டர் அடுக்கு ரெண்டு ஆகும். இந்த மூன்று ஐரோப்பிய ஒளித்துகள் படமாக்கு கருவிகளும்(EPIC) சக்தி எல்லை 0.2 கேவ்லிருந்து 12 கேவ் வரை படம்பிடிக்கும் சக்தி கொண்டவை. இவற்றை தவிர இச்செய்மதியில் இரண்டு துருவும் அலைகருவிகளும் (grating spectrometers) உள்ளன. இவை ~2 கேவ்விற்கும் கீழ் உணர்வுதன்மை கொண்டவை. மேலும் 30 சென்டிமீட்டர்(12 இஞ்சுகள்) ஆரத்தில் ரிட்சே செரிடியன் ஒளி/புறஊதாக்கதிர்கள் தொலைநோக்கி ஒன்றும் உண்டு இந்த செய்மதியில். 

இத்திட்டம் 1984ஆம் ஆண்டு முன்மொழியப்பட்டு 1985ஆம் ஆண்டு ஒப்புதல் அளிக்கப்பட்டது. 1993 ஆண்டு ஒரு திட்டக் குழு அமைக்கப்பட்டது. 1996ஆம் ஆண்டு ஒரு தயாரிப்பு பணிகள் துவக்கப் பட்டன. இந்த செய்மதி 1997ஆம் ஆண்டு மார்ச்சு மாதம் உருவாக்கப்பட்டு 1999ஆம் ஆண்டு செம்படம்பர் வரை சோதித்துப் பார்க்கப்பட்டது. 


</doc>
<doc id="195988" url="https://ta.wikipedia.org/wiki?curid=195988" title="மிருகம் (திரைப்படம்)">
மிருகம் (திரைப்படம்)

மிருகம் திரைப்படம் சாமி இயக்கிய தமிழ்த் திரைப்படமாகும். இத்திரைப்படத்தில் ஆதி கதாநாயகனாக நடித்தார். அவருக்கு இணையாக பத்மபிரியா நடித்தார்.

இப்படத்தின் தயாரிப்பாளர் கார்த்திகேயன் ஆவார்.

இத்திரைப்படத்தின் படப்பிடிப்பில் இயக்குனர் சாமி நடிகை பத்மபிரியாவை அறைந்துவிட்டதாக கூறப்பட்டது. அதன் காரணமாக இயக்குனருக்கு ஓராண்டு காலம் திரைப்படத்தினை இயக்க தடைவிதிக்கப்படாலும், இரு தரப்பும் சமாதானமாகி திரைப்படம் குறித்த நேரத்தில் வெளி வந்தது.


</doc>
<doc id="195991" url="https://ta.wikipedia.org/wiki?curid=195991" title="டைம் ஆப் லவ் (திரைப்படம்)">
டைம் ஆப் லவ் (திரைப்படம்)

நோபட் இ அசிகி/டைம் ஆப் லவ் (பாரசீக மொழி: نوبت عاشقي‎ ஆங்கிலம்:Time of Love) என்ற திரைப்படம் 1990 ல் வெளிவந்தது. ஈரானிய இயக்குனர் மோசன் மக்மால்பஃப் அவர்கள் இயக்கிய திரைப்படம் இது. இத்திரைப்படத்திற்கான கதை மோசன் மக்மால்பஃப் எழுதியது. இத்திரைப்படம் மூன்று பகுதிகளைக் கொண்டது. மூன்று பகுதிகளும் கிட்டத்தட்ட ஒரே கதையமைப்பை ஒத்தது. இந்த‌ ஈரானியத் திரைப்படம் துருக்கி மற்றும் இஸ்தான்புல் ஆகிய இடங்களில் படமாக்கப்பட்டது. இத்திரைப்படத்தின் வசனங்கள் துருக்கிய மற்றும் பாரசீக மொழியில் இருக்கும். இத்திரைப்படம் 1995 ஆம் ஆண்டு கான்ஸ் திரைப்பட விழாவில் திரையிடப்பட்டது.

ஒரே திரைப்படம் மூன்று பகுதிகளை அடக்கியது. அதே நடிகர்கள் அதே கதாப்பாத்திரம். குசால் என்ற ஒரு பெண்ணும், இரண்டு இளவயது ஆண்களும் என இத்திரைப்படத்தில் மூன்று முக்கிய கதாப்பாத்திரங்கள். இரு ஆண்களில் ஒருவர் கறுப்பு முடியும், மற்றொருவர் செம்பட்டை முடியும் உடையவர். இத்திரைப்படத்தின் ஒவ்வொரு பகுதியிலும் குஸால் இந்த இரு இளைஞர்களில் ஒருவரை மணக்கிறார்; மற்றொருவருடன் ரகசியக் காதலில் இருக்கிறார். இத்திரைப்படத்தில் வரும் ஒரு கிழவர் ஒவ்வொருமுறையும் அந்தப் பெண்ணின் தகாத உறவை அறிந்தவராக இருக்கிறார். மேலும் அப்பெண்ணின் கணவனிடம் அந்த விஷயத்தைச் சொல்கிறார்.


</doc>
<doc id="195995" url="https://ta.wikipedia.org/wiki?curid=195995" title="தி சைக்கிளிச்டு (திரைப்படம்)">
தி சைக்கிளிச்டு (திரைப்படம்)

பைசைக்கிளிரான்/ தி சைக்கிளிச்டு (ஆங்கிலம்:The Cyclist, பாரசீக மொழி:بايسيكل‏ران) என்ற திரைப்படம் 1987 ல் வெளிவந்தது. ஈரானிய இயக்குனர் மோசன் மக்மால்பஃப் அவர்கள் இயக்கிய திரைப்படம் இது.
மரண‌த்தருவாயில் இருக்கும் தன் மனைவியின் அறுவை சிகிட்சைக்குப் பணம் வேண்டி ஈரானில் வசிக்கும் ஆப்கான் அகதி ஒருவர் அங்குள்ள ஒரு சதுக்கத்தில் 7 இரவுகள் 7 பகல்கள் இடைவிடாது மிதிவண்டியை ஓட்டுகிறார். ஆப்கான் அகதிகள் ஈரானில் துயரப்படுவதையும் அவரர்களால் இச்சிக்கல்களிலிருந்து மீள முடியாது எனவும் இத்திரைப்படத்தைப் பற்றி விமரிசகர் ஒருவர் குறிப்பிடுகிறார்.

ஹவாய் திரைப்பட விழாவில் இத்திரைப்படம் விருது பெற்றது.


</doc>
<doc id="195999" url="https://ta.wikipedia.org/wiki?curid=195999" title="தி ஆக்டர் (திரைப்படம்)">
தி ஆக்டர் (திரைப்படம்)

கோனர்பிச்சே/ ஆக்டர் (ஆங்கிலம்:Actor, பாரசீக மொழி:هنرپیشه) 1993-ல் வெளிவந்த ஈரானியத் திரைப்படம் ஆகும். இப்படத்தை இயக்கியவர் மோசன் மக்மால்பஃப் ஆவார்.

மிகச்சிறந்த‌ நடிகராக வேன்டும் என்ற கனவுடன் இருக்கும் ஒருவர் தன் வாழ்வின் கஷ்டங்களுடன் போராடுவது இத்திரைப்படத்தின் கதை ஆகும்.




</doc>
<doc id="196017" url="https://ta.wikipedia.org/wiki?curid=196017" title="வாகர்சபாத்">
வாகர்சபாத்

வாகர்சபாத் (ஆர்மேனியம்: Վաղարշապատ ஆங்கிலம்:Vagharshapat), பொதுவாக எச்மியாட்சின் (ஆர்மேனியம்: Էջմիածին) என்று அழைப்பர். இது ஆர்மீனியாவின் நான்காம் பெரிய நகரம் ஆகும். ஆர்மீனியாவின் வரலாறு மிக்க நகரங்களுள் இதுவும் ஒன்றாகும். இது ஆர்மேனியர்களின் ஆன்மீக நடுவங்களில் ஒன்றாகும். இந்நகரம் ஆர்மவிர் மாகாணத்திலேயே பெரும் மக்கட்தொகை கொண்டதாகும்.

எச்மியாட்சின் தலைக்கோயில் வரலாற்று சிறப்புமிக்கது.


</doc>
<doc id="196031" url="https://ta.wikipedia.org/wiki?curid=196031" title="முதலக்கம்பட்டி">
முதலக்கம்பட்டி

தமிழகத்தின் தேனி மாவட்டம், பெரியகுளம் ஒன்றியத்தில் உள்ள முதலக்கம்பட்டி ஊராட்சி. இந்த ஊராட்சியில் வைகை அணை உள்ளது.

பண்டைய காலத்தில் முதலக்கம்பட்டியில் கள்ளிச்செடிகளும், மரங்களும் அடர்;ந்து காணப்பட்ட பகுதியாகும். அப்போது முயல் வேட்டைக்குச் சென்ற காமு என்பவர் அந்தப்பகுதியில் புலியை கண்டார். உடனே அந்த புலியை கொன்று அந்தப்பகுதியில் குடியேறினார். (புலிக்கு தெலுங்கில் முதவா என்று பெயர்) அந்தப் பகுதியை சுத்தம் செய்து அங்கேயே காமு என்பவரும் அவருடைய உறவினர்களும் குடியேறி உள்ளார்கள். புலியைக் கொன்றதால் காமு நாயக்கரை முதவா காமு நாயக்கர் என்று அழைத்தனர். முதவா காமு நாயக்கருக்கு பெண் கொடுத்தவர் பெண்ணுக்கு துணைக்கு அனுப்ப ஆள் இல்லாததால் ஊர்காவலன் என்னும் காவல்தெய்வத்தை பெண்ணுக்கு காவலாக அனுப்பி வைத்துள்ளார். மேற்கண்ட காவல்தெய்வமான ஊர்காவலன் அந்தப்பகுதி பெண்களுக்கு ஆற்றிலிருந்து தண்ணீர் எடுத்து வருவது, சிறு குழந்தைகளுடன் விளையாடுவது போன்ற வேலைகளை செய்து வந்ததாக செவி வழிச்செய்தி இப்பகுதி மக்களால் நம்பப்பட்டு வருகிறது. தவறு செய்தால் இவர் தண்டனை தருவார் என்று நம்புகின்றனர். 


</doc>
<doc id="196032" url="https://ta.wikipedia.org/wiki?curid=196032" title="புறநகர் மறைமாவட்டங்கள்">
புறநகர் மறைமாவட்டங்கள்

புறநகர் மறைமாவட்டங்கள் () என்பது உரோமை நகரின் அருகே புறநகர் பகுதியில் அமைந்துள்ள ஏழு மறைமாவட்டங்களைக் குறிக்கும். இம்மறைமாவட்டங்களின் பட்டம் சார்ந்த ஆயர்களும், உரோமைத் தலைமைக்குருவால் கர்தினால் குழாமின் உறுப்பினர்களாக்கப்பட்ட கீழைச் சபைகளின் மறைமுதுவர்களும் மட்டுமே கர்தினால் குழாமின் மிக உயரிய அணியான "ஆயர்கள் அணி"யினை சேர்ந்தவர்கள் ஆவர்.

இம்மறைமாவட்டங்களின் எல்லைகளும் பெயர்களும் காலப்போக்கில் மாறுபட்டாலும் தற்போது பின்வருவன புறநகர் மறைமாவட்டங்கள் என கருதப்படுகின்றது:

கர்தினால் குழு முதல்வர் ஏற்கனவே தாம் கொண்டுள்ள மற்றொரு ஆலயத்தின் உரிமைத் தகுதியுடன், ஒஸ்தியா மறைமாவட்டத்தின் உரிமைத் தகுதியைக் கொண்டுள்ளார். 1914 வரை, கர்தினால் குழு முதல்வர் தாம் கொண்டுள்ள ஆலயத்தின் உரிமைத் தகுதிக்கு பதிலாக ஒஸ்தியா மற்றும் வெல்லட்ரி மறைமாவட்டத்தின் உரிமைத் தகுதியை பெற்றார். ஆயினும் 1914இல் ஒஸ்தியா மற்றும் வெல்லட்ரி இரண்டாக பிரிக்கப்பட்டது.

திருத்தந்தைக்கு அவரது பணிகளில் உதவுவது இக்கர்தினால் ஆயர்களின் பெரும் பணியாதலால், இவர்கள் தங்கள் மறைமாவட்டத்தை ஒரு துனை ஆயரால் ஆட்சிசெய்வது ஒரு காலத்தில் வழக்கில் இருந்தது. குறிப்பாக ஒஸ்தியா மற்றும் வெல்லட்ரி மறைமாவட்டங்களில் நூற்றாண்டுகளாக இது வழக்கில் இருந்தது. 1910இல் திருத்தந்தை பத்தாம் பயஸ் இதனை எல்லா புறநகர் மறைமாவட்டங்களுக்கும் கட்டாயமாக்கினார். 1962இல் திருத்தந்தை இருபத்திமூன்றாம் யோவான் இவைகளின் உரிமைத் தகுதியினை பட்டம் சார்ந்த (titular bishops) ஒன்றாக மாற்றி இம்மறைமாவட்டங்களுக்கு சொந்த ஆயர்களை நியமித்தார். மறைமாவட்ட ஆயர்களே இம்மறைமாவட்டங்களை நிர்வகிக்கின்றனர் என்றாலும், கார்தினால் ஆயர்கள் இன்றும் தங்களின் ஆலயத்தின் உரிமைத் தகுதியினை சட்டப்படி நிகழும் சடங்கில் ஏற்கின்றனர்.


</doc>
<doc id="196037" url="https://ta.wikipedia.org/wiki?curid=196037" title="பாக்பேன் (திரைப்படம்)">
பாக்பேன் (திரைப்படம்)

"தி கார்டனர்" (The Gardener) (பாரசீக மொழி: باغبان ) என்று பரவலாக அறியப்பட்ட பாரசீக மொழித் திரைப்படமான பாக்பேன், மோசன் மக்மால்பஃப் இயக்கிய ஈரானியத் திரைப்படம் ஆகும். இத்திரைப்படம் ஆசியா, ஐரோப்பா மற்றும் வட அமெரிக்காஆகிய இடங்களின் திரைப்பட விழாக்களில் பங்கு பெற்றுள்ளது. மேலும் ஒரு ஈரானிய இயக்குனரால் இஸ்ரேலில் தயாரிக்கப்பட்ட முதல் திரைப்படம் இதுவாகும். இத்திரைப்படம் இதுவரை 20 ற்கும் மேற்பட்ட திரைப்பட விழாக்களில் பங்கு பெற்று சிறந்த கலைப்படம் என்ற விருதை குரோசியாவின் திரைப்பட விழாவில் வென்றது. பெய்ருட் திரைப்படவிழாவில் விருது பெற்றது. "நியூயார்க் க்ரிட்டிக் சர்கிள்" அமைப்பால் பாராட்டப்பட்தது. மும்பைத் திரைப்பட விழாவில் சிறந்த 10 திரைப்படங்களுள் இதுவும் ஒன்று என பாராட்டப்பட்டது.

இத்திரைப்படமானது "உலகில் மதத்தின் தாக்கம் பற்றி அறிந்து கொள்ள" ஈரானிய இயக்குனர் ஒருவர் தனது மகனுடன் இஸ்ரேல் சென்று வருகிறார். இதை ஒட்டி எடுக்கப்பட்டதே இத்திரைப்படமாகும்.


இப்படத்தினால் ஏற்பட்ட சர்ச்சைகள் பெரிய அளவில் உலகெங்கும் பேசப்பட்டன.

இப்படத்தைச் சுற்றி பல்வேறு சர்ச்சைகள் எழுந்தன. பிபிசி தொலைக்காட்சி நிறுவனம் மக்மல்பஃப்-ன் சர்ச்சைக்குரிய படம் இது என குறிப்பிட்டது.

அதிகாரபூர்வமாகவும் அதிகாரபூர்வமற்றும் ஈரானிய ஊடகங்கள் இத்திரைப்படத்தைப் பற்றிய செய்தியை வெளியிட்டன. அவரை "சர்ச்சைக்குரிய இயக்குனர்" (fugitive filmmaker) என விமர்சித்தன. பத்திரிகை மற்றும் தொலைக்காட்சி ஊடகங்கள் மக்மால்பஃப் நடுவராக இருந்த திரைப்பட விழாச் செய்திகளில் மக்மால்பஃப்-ன் பெயரைச் சொல்லாமல் எதிர்ப்பைத் தெரிவித்தன. தன்னை மேற்குலக சக்திகளிடம் விற்றுவிட்டார் (பணத்திற்காக விலை போனார்) எனக் குற்றம் சாட்டின.

ஈரானியர்கள் இஸ்ரேலுக்குச் செல்ல அனுமதி இல்லை. மீறிச் சென்றால் 5 வருட சிறைத் தண்டனை. ஆனால் மக்மல்பஃப் எதிர்ப்பையும் மீறி இஸ்ரேல் சென்று திரைப்பட விழாவில் இத்திரைப்படத்தைத் திரையிட்டார். ஈரானில் அவருக்கு ஆதரவைவிட எதிர்ப்பே அதிக அளவில் இருந்தது. ஆனால் இஸ்ரேலிய ஊடகங்கள் அவரது வருகைக்கு வாழ்த்து தெரிவித்திருந்தனர். அத்திரைப்பட விழாவில் அவரது திரைப்படத்தின் பிரதிகள் அனைத்தும் விற்றுத் தீர்ந்தன. பிபிஸி தொலைக்க்காட்சிப் பேட்டியில் மக்மால்பஃப், "புறக்கணிப்பு ஒருபோதும் மக்களின் மனதை மாற்றாது. பேசுவது தான் ஒருவரை ஒருவர் புரிந்து கொள்ளும் வழி" என்றார்.

மக்மால்பஃப் இஸ்ரேல் சென்றதால் இவரின் அனைத்துப் படங்களும் ஈரான் திரைப்பட அருங்காட்சி ஆவணத் தொகுப்பிலிருந்து அகற்றப்பட்டன.

இத்திரைப்படம்,
ஆகியவற்றில் சிறப்பு கவனமும் விருதுகளையும் பெற்றது.


</doc>
<doc id="196047" url="https://ta.wikipedia.org/wiki?curid=196047" title="பிறழ்ச்சியில்லாப் புறப்பரப்பு">
பிறழ்ச்சியில்லாப் புறப்பரப்பு

பிறழ்ச்சியிலாப் புறப்பரப்பு ("aplanatic surface") என்பது ஒளியியல் தொடர்புடைய ஒரு பரப்பாகும். இவ்வாறான பரப்புகளுக்கு இரு "பிறழ்ச்சியில்லாக் குவியங்கள்" ("aplanatic points") உள்ளன. ஒரு தொகுதியின் ஒளியச்சிலுள்ள ஒரு புள்ளியிலிருந்து புறப்படும் ஒளிக்கதிர்கள் மற்றொரு புள்ளியில் குவியவோ அல்லது அப்புள்ளியிலிருந்து விரிந்து பரவுவது போல் தோன்றுவோ செய்யுமாயின் அப்புள்ளிகள் பிறழ்ச்சியில்லாக் குவியங்கள் எனப்படும். ஒரு நீள் வட்டத்தினை அதன் அச்சில் சுழற்றும் போது தோன்றும் நீள்வட்ட திண்மத்தின் குவியங்கள் இத்தகைய புள்ளிகளாகும். 

"பிறழ்ச்சியில்லா வில்லைத் தொகுதி" (Aplanatic lens system) என்பது 
என்ற சமன்பாட்டிற்கு இசைவாக வரும் ஒரு வில்லைத் தொகுதி ஆகும். இச்சமன்பாட்டில் மேலொட்டு இடப்படாதவை பொருள் உள்ளப் பக்கத்தையும் மேலொட்டு இடப்பட்டவை படிமத்தின் பக்கத்தையும் குறிக்கும் அளவுகளாகும்.
இங்கு முதலில் குறிப்பிட்ட சமன்பாடு "ஆப்பே சைன்" சமன்பாடாகும்.


</doc>
<doc id="196054" url="https://ta.wikipedia.org/wiki?curid=196054" title="அரோசி- ஏ கெளபான் (திரைப்படம்)">
அரோசி- ஏ கெளபான் (திரைப்படம்)

அரோசி- ஏ கெளபான் என்பது பாரசீக மொழித் திரைப்படமாகும். மேரேஜ் ஆஃப் பிலஸ்டு (Marriage of the Blessed) என்ற ஆங்கிலப் பெயருடன் வெளியானது. இத்திரைப்படத்தை ஈரானிய திரைப்பட இயக்குனர் மோசன் மக்மால்பஃப் இயக்கியிருந்தார். 
ஈரான்- ஈராக் போருக்குப்பின் மருத்துவமனையிலிருந்து வெளியே வரும் ராணுவவீரர் ஒருவர் சமூகத்துடன் ஒன்றமுடியாமல் தவிப்பதைக் குறித்த திரைப்படம் இது.


</doc>
<doc id="196056" url="https://ta.wikipedia.org/wiki?curid=196056" title="பேகாட் (திரைப்படம்)">
பேகாட் (திரைப்படம்)

பேகாட் எனும் பாரசீக மொழித் திரைப்படம் ஈரானிய திரைப்பட இயக்குனர் மோசன் மக்மால்பஃப் இயக்கிய திரைப்படம் ஆகும். இத்திரைப்படம் "பாய்காட்" (ஆங்கிலம்: Boycott) எனும் பெயரில் வெளியானது. ஈரானின் மற்றுமொரு புகழ் பெற்ற இயக்குனர் மசித் மசிதி இத்திரைப்படத்தில் நடித்திருந்தார். இத்திரைப்படம் 1985 ஆம் ஆண்டு வெளியானது.
இத்திரைப்படமானது கம்யூனிஸ்டு நடவடிக்கைகளுக்காக மரண தண்டனை விதிக்கப்பட்ட இளைஞனைப் பற்றியது. இத்திரைபடம் மோசன் மல்மாக்பஃப்-ன் வாழ்க்கையின் ஒரு பகுதி என பரவலாக நம்பப்படுகிறது.



</doc>
<doc id="196059" url="https://ta.wikipedia.org/wiki?curid=196059" title="கர்தினால் குழு முதல்வர்">
கர்தினால் குழு முதல்வர்

கர்தினால் குழு முதல்வர் (; ) என்பவர் கத்தோலிக்க திருச்சபையின் கர்தினால்கள் குழாமின் தலைவர் ஆவார். இப்பதவி 12ம் நூற்றாண்டில் நிருவப்பட்டது ஆகும். இப்பணிப்பொருப்பில் இருப்பவர் தலைவர் என அழைக்கப்பட்டாலும் மற்றக் கர்தினால்கள் மீது எவ்வித ஆட்சி உரிமையும் இவருக்கு கிடையாது; இவர் "சரிநிகரானவர்கள் நடுவில் முதலிடம் பெறுபவர்" என கருதப்படுகின்றனர்.
கர்தினால் குழு முதல்வராக தேர்வு செய்யப்படுபவருக்கு அவர் ஏற்கனவே கொண்டுள்ள மற்றொரு ஆலயத்தின் உரிமைத் தகுதியுடன், ஒஸ்திபா மறைமாவட்டத்தின் உரிமைத் தகுதியும் அளிக்கப்படும். இதலால் முதல்வர் கர்தினால் ஆயர் அணியின் உறுப்பினராவார்.

பொதுவாக நீண்ட நாள் கர்தினால் பணிபுரிந்தவரே முதல்வராக தேர்வு செய்ப்பட்டாலும், இவ்வாறு தேர்வு செய்யப்பட எவ்வித கட்டாயமும் இல்லை. வழக்கப்படி புறநகர் மறைமாவட்டங்கலில் நீண்ட நாள் கர்தினால் பணிபுரிந்தவரே முதல்வராக தேர்வு செய்யப்படுவார். இது திருத்தந்தை ஆறாம் பவுலினால் 1917இல் சட்டமாக்கப்பட்டு 1965 வரை நடப்பில் இருந்தது. ஆயினும் இது இரண்டாம் அருள் சின்னப்பரால் நீக்கப்படு பின்வரும் பமுறை கடை பிடிக்கப்படுகின்றது.

முதல்வரின் பதவியிடம் காலியானால், புறநகர் ஆலய உரிமைத் தகுதி பெற்ற கர்தினால்கள் மட்டுமே, தங்கள் குழுவைச் சார்ந்த ஒருவரைக் குழாமின் முதல்வராகச் செயல்படத் தேர்ந்தெடுக்க முடியும்; இத்தேர்தலுக்குத் துணைமுதல்வர் இருந்தால் அவரோ அல்லது அவர்களில் வயதால் மூத்தவரோ தலைமை ஏற்பார்; தேர்ந்தெடுக்கப்பட்டவரின் பெயரை திருத்தந்தையிடம் தெரிவித்து அனுமதி பெற வேண்டும். இம்முறைப்படியே துணைமுதல்வர் ஒருவரும் தேர்ந்தெடுக்கப்படுவார்.

இப்பதவியில் இருப்பவர் தனது மரணம் வரையோ அல்லது பணி துறப்பு வரையோ கர்தினால் குழு முதல்வராக இருக்கலாம். இதிலிருந்து ஓய்வு பெற கட்டாய வயது வரம்பு இல்லை.

திருத்தந்தையாகத் தேர்ந்தெடுக்கப்பட்டவர் ஆயராக இல்லாதிருப்பின், அவருக்கு ஆயர்பட்டம் அளிப்பது கர்தினால் முதல்வருக்கு உரிய உறிமையாகும்.

கர்தினால் குழு முதல்வராக பணிபொறுப்பு வகிக்கும் போது திருத்தந்தையாக எட்டுபேர் தேர்வாகி உள்ளனர். அவர்கள்: நான்காம் அனஸ்தாசியுஸ், மூன்றாம் லூசியஸ், ஒன்பதாம் கிரகோரி, நான்காம் அலெக்சாண்டர், ஆறாம் அலெக்சாண்டர், மூன்றாம் பவுல், நான்காம் பவுல், பதினாறாம் பெனடிக்ட்.


</doc>
<doc id="196061" url="https://ta.wikipedia.org/wiki?curid=196061" title="நசீருத்தீன் சா ஆக்டர்- இ சினிமா (திரைப்படம்)">
நசீருத்தீன் சா ஆக்டர்- இ சினிமா (திரைப்படம்)

நசீருத்தீன் சா ஆக்டர்- இ சினிமா (Nasseroddin Shah Actor-e Cinema‎ ) எனும் பாரசீக மொழித் திரைப்படம் ஈரானிய இயக்குனர் மோசன் மக்மால்பஃப் இயக்கியது. இத்திரைப்படம் "ஒன்ஸ் அப்பான் அ டைம், சினிமா" (Once Upon a Time, Cinema) எனும் ஆங்கிலப் பெயருடன் வெளியானது. இத்திரைப்படம் 1992 ஆம் ஆண்டு வெளியானது. இப்படத்தை எழுதி இயக்கியவர் மோசன் மக்மால்பஃப் ஆவார்.

இது ஒரு நகைச்சுவைத் திரைப்படமாகும். இத்திரைப்படத்தில் பழைய ஈரானியத் திரைப்படங்களின் காட்சிகள் இடம் பெற்றிருக்கும். இது கருப்பு- வெள்ளைத் திரைப்படமாகத் தயாரிக்கப்பட்டது. இத்திரைப்படம் 1991 ஆம் ஆண்டில் வெளியானது.

இத்திரைப்படம்,
ஆகிய இரு விருதுகளைப் பெற்றது.


</doc>
<doc id="196074" url="https://ta.wikipedia.org/wiki?curid=196074" title="செயற்கை உரம்">
செயற்கை உரம்

தொழிற்சாலைகளில் வணிக முறையில் தயாரிக்கப்பட்டு, தாவர ஊட்டப்பொருள்களாகப் பயன்படுத்தப்படும் வேதிப்பொருள்கள் செயற்கை உரங்கள் ஆகும். இவை நைட்ரஜன், பாஸ்பரஸ், பொட்டாசியம் போன்றவற்றை அளிக்கின்றன. நல்ல உடல் வளர்ச்சி கொண்ட ஆரோக்கியமான நோயற்ற தாவரங்களை உருவாக்குவதற்கு இவை பயன்படுத்தப்படுகின்றன.


</doc>
<doc id="196076" url="https://ta.wikipedia.org/wiki?curid=196076" title="சொர்ணமால்யா (நடிகை)">
சொர்ணமால்யா (நடிகை)

சொர்ணமால்யா தென்னிந்திய திரைப்பட மற்றும் தொலைக்காட்சி நடிகையாவார். இவர் பரதநாட்டிய கலைஞரும் ஆவார். இவருடைய தந்தை பண்டிதர் சேதுராமன். 

சன் தொலைக்காட்சியின் இளமைப் புதுமை (தொலைக்காட்சி நிகழ்ச்சி) மூலம் தொலைக்காட்சியில் அறிமுகமானார். மணிரத்தினம் இயக்கத்தில் வெளிவந்த அலைபாயுதே திரைப்படத்தின் மூலமாக திரைத்துறைக்கு அறிமுகமானார். 


</doc>
<doc id="196089" url="https://ta.wikipedia.org/wiki?curid=196089" title="மதுரை திரவியம் தாயுமானவர் இந்துக் கல்லூரி, திருநெல்வேலி">
மதுரை திரவியம் தாயுமானவர் இந்துக் கல்லூரி, திருநெல்வேலி

மதுரை திரவியம் தாயுமானவர் இந்துக் கல்லூரி ("The Madurai Diraviyam Thayumanavar Hindu College") தமிழ்நாட்டில் திருநெல்வேலியில் உள்ள ஒரு கல்வி நிறுவனம். இதனை ம. தி. தா. இந்துக் கல்லூரி எனச் சுருக்கமாக அழைப்பர். இக்கல்லூரியின் வாயிலில் ஞானவிநாயகர் என்ற பெயரினைக் கொண்ட விநாயகர் சிலை அமைக்கப்பட்டுள்ளது.

இக்கல்லூரி முதலில் தமிழையும், அன்றைய பிரிட்டிஷ் ஆட்சியாளர்கள் மொழியான ஆங்கிலத்தையும் ஒருங்கிணைந்து கற்றுக் கொடுப்பதற்காக ஏற்படுத்தப்பட்ட ஆங்கிலோ வெர்னாகுலர் பள்ளி (Anglo Vernacular School). இது 1854ல் சிறு பள்ளியாக துவங்கியது. 

இயல், இசை மற்றும் நாடகம் என்ற முத்தமிழையும் போற்றி வளர்த்தது இக்கல்லூரியாகும். தமிழ் சிறுகதைச் சிற்பி புதுமைப்பித்தன், புதினங்களின் முன்னோடியான அ.மாதவையா, அறிவியலைத் தமிழில் அறிமுகம் செய்த பெ.நா.அப்புசாமி, தமிழ்ப்பண்ணை அமைத்த இரசிகமணி டி.கே.சிதம்பரம், ஆராய்ச்சிமணி வையாபுரிப்பிள்ளை ஆகியோரால் இக்கல்லூரி ஏற்றம் பெற்றது.தமிழில் அமைந்த கவிதை நாடகம் என்ற பெருமையுடைய “மனோன்மணியம்” படைத்து அளித்த பெருமையும், இந்து உயர்நிலைப் பள்ளியினை இந்துக் கல்லூரியாக மாற்றி பின்னாளில் அதன் முதல்வராகவும் பணியாற்றிய பேராசிரியர் சுந்தரம்பிள்ளை அவர்களைச்சாரும். தமிழ்த்தாய்க்கு வாழ்த்துப் பாடி தமிழை மனோன்மணியம் சுந்தரனார் போற்றி வளர்த்தார்.

இக்கல்லூரியின் குறிக்கோள் “ஏஜ் கோடு அஜிஸ் (Age quod agis)" என்பதாகும். இது ஓர் இலத்தின் வாக்கியம். இதன் பொருள் “செய்வன திருந்தச் செய்” ஆகும். (whatever you do, do it perfectly).

இராமலிங்கஅடிகளார் எழுதிய

ஒருமையுடன் நினது திருமலரடி நினைக்கின்ற<br>
உத்தமர்தம் உறவு வேண்டும்<br>
உள்ளொன்று வைத்துப் புறமொன்று பேசுவார்<br>
உறவு கலவாமை வேண்டும்<br>
பெருமை பெறு நினது புகழ் பேச வேண்டும்<br> 
பொய்மை பேசாதிருக்க வேண்டும்<br>
பெருநெறி பிடித்தொழுக வேண்டும் மதமானபேய்<br>
பிடியாதிருக்க வேண்டும்<br>
மதி வேண்டும் நின் கருணை நிதி வேண்டும்<br>
நோயற்ற வாழ்வில் நான் வாழ வேண்டும்<br>
சண்முகத் துய்யமணி உண்முகச் சைவமணி<br>
சண்முகத் தெய்வமணியே<br>

எனும் பாடலாகும். இப்பாடல் ஒருவன் எவ்வாறு வாழ வேண்டும் என்றும் எப்பண்புகளைக் கடைப்பிடிக்க வேண்டும் என்பதனைக் கூறுகிறது.


</doc>
<doc id="196099" url="https://ta.wikipedia.org/wiki?curid=196099" title="தமிழகத்தின் அடிமை முறை (நூல்)">
தமிழகத்தின் அடிமை முறை (நூல்)

தமிழகத்தின் அடிமை முறை நூல் , பொற்காலம் என்று புகழப்பட்ட அந்தக் காலத்திலிருந்து 21ம் நூற்றாண்டின் காலம் வரையிலும் தமிழ்நாட்டில் நிலவிய அடிமைமுறையை கல்வெட்டுகள், செப்பேடுகள், ஓலைச்சுவடிகள், காகித ஆவணங்கள், இலக்கியம் ஆகியவற்றின் துணையுடன் ஆராய்கிறது. இந் நூலின் ஆசிரியர் ஆ.சிவசுப்பிரமணியன் .

இந்நூலின் முன்னுரையிலேயே தமிழ்ச் சமுதாயத்தில் நிலவி வந்த கொத்தடிமை முறையினைப் பற்றி சொல்லுகிறபோது, அமிஞ்சி, அடிமை, அடியான், மூப்படியான், படியான், பண்புசாலியான், குடிப்பறையன், கொத்தடிமை என பல்வேறு பெயர்களில் தமிழர்களில் ஒரு பிரிவினர் அடிமைகளாய் அல்லல்பட்டு ஆற்றாது அழுது மடிந்த துயர நிகழ்ச்சிகள் மறக்க முடியாத வரலாற்றுண்மைகளாகும் என்கிறார். இத்தகைய வரலாறு இன்னும் முடிந்து போகவில்லை. இன்றும் புதிய வடிவில் பல்வேறு தொழில்களில் அடிமைநிலை நீக்கமற நின்று நிலவுகிறது என்கிறார்.
ஆதி பொதுவுடமை சமுதாயத்தில் கிடைத்த உணவை இனக்குழுக்கள் சமமாகப் பகிர்ந்து உண்டன; பட்டினி என்றாலும் பகிர்ந்து கொண்டனர். அன்று உற்பத்தி முறை மிகக் கீழாக இருந்த காலம். ஆகவேதான் ஆதி பொதுவுடமை சமுதாயத்தில் ஒரு இனக்குழு மற்றொரு இனக்குழு மீது போர் தொடுத்த போது, தோற்றுவிட்ட போர்க் கைதிகளைக் கொன்று போட்டார்கள்.உற்பத்தி முறையில் மாற்றம் வந்தபோதுதான் தேவைக்கு அதிகமான உபரி உற்பத்தி மெல்ல மெல்ல வளர்ச்சியுற்ற போதுதான் போர்க் கைதிகளைக் கொல்லுவதற்கு பதிலாக அவர்களை உற்பத்தியில் ஈடுபட வைத்து, உபரி உற்பத்தியை மேலும் மேலும் பெருக்கினார்கள். போர்க் கைதிகள் அடிமைகள் ஆக்கப்பட்டார்கள்.வேதகால இந்தியாவில் "தயூ" அல்லது "தா" என்ற சொல் முதலில் பகைவரையும், பின்னர் "தாஸர்" என்ற சொல் அடிமையையும் குறித்தது என்கிறார்.

சேரன் செங்குட்டுவன் கனக விசயர் தலையில் கல்லேற்றி கொண்டு வந்ததை தமிழர்களின் வீரத்தின் விளை நிலத்திற்கு அடையாளம் என்று பேசினாலும், தோற்றவர்களை அடிமைகளாக்கி அவர்களைக் கொண்டு தமிழகத்தில் கற்கோவில் கட்டியதும், காவற் கோட்டை கட்டியதும், அணை கட்டியதும் அன்றைய சமூகத்தின் அவசியமாக இருந்தது .உற்பத்தி சக்திகள் உயராத, வளராத அன்றைய சமுதாயம் இயங்க, வளர அடிமை முறை தேவைப்பட்டது. அத்தியாவசியமாக இருந்தது; இந்த அடிமைக்களும் உற்பத்திக் கருவிகளாகவே, பேசும் கருவிகளாகவே கருதப்பட்டார்கள்.தமிழகத்தில் அன்றைய நிலையில் சிறை பிடித்து கொண்டு வரப்பட்ட பெண்களைப் பற்றி குறிப்பிடுகிற பட்டினப் பாலை ஆசிரியர் அவர்களை "கொண்டி மகளிர்" என்று சொல்கிறார்.கொண்டி என்பதற்கு கொள்ளை என்று பொருள். கொண்டு, பிறர் நாட்டில் கொள்ளையிட்டுக் கொணர்ந்த பெண்டிர்கள் என்பதற்கு கொண்டி மகளிர் என்று அர்த்தப்படும். இந்தப் பெண்கள் காவிரிப் பூப்பட்டினத்திலுள்ள அம்பலங்களில் விளக்கேற்றும் பணி செய்தவர்கள்.சங்க காலத்தில் வாணிபம் செழித்து வளர்ந்த நெய்தல் பகுதிகளிலும், உணவு உற்பத்தி செய்து வாழ்ந்த மருத நிலப் பகுதிகளிலும் உபரி உற்பத்தியைக் பெருக்க இன்றையது போல் இயந்திரங்கள் வளரா அக்கலாத்தில் அடிமைகளைப் பயன்படுத்தியது தவிர்க்க முடியாத சமூக விளைவாக இருந்தது. அன்றைய தமிழகத்திலும், கேரளத்தில் பெரும்பகுதியும் மூவேந்தர்களாலும், பல குறுநில மன்னர்களாலும் ஆளப்பட்டது என்பதனை நினைவில் கொண்டால், பிறர் நாடு என்பது பெரும்பாலும் தமிழகத்தின் ஏதாவது ஒரு பகுதியினையே குறிக்கும். எனவே, போரில் தோற்ற தமிழ் மன்னர்களின் மனைவியர்களும், அந்நாட்டு மகளிரும் அடிமைகளாகப் பகைவர் நாட்டில் பணி புரிந்துள்ளது தெளிவு என நூலாசிரியர் ஆ.சிவசுப்ரமணியம் குறிப்பிடுகிறார்.

தமிழர் வீடுகளிலும் வீட்டடிமை முறை இருந்தது என்பதை முல்லைக் கலியில் ஒரு பாடலைக் காட்டி நூலாசிரியர் விளக்குகிறார்.தலைவன் (காதலன்) தலைவியிடம் (காதலியிடம்) தன்னுடைய நெஞ்சை இருப்பிடமாகக் கொடுத்து அங்கே அவளுக்கு அடிமையாக தஞ்சம் அடைந்து விட்டதாகக் கூறுகிறானாம். அதற்கு தலைவி அவனிடம் கேட்கும் கேள்விகள்
சமூக விஞ்ஞானப்படி, இதை எப்படிப்பார்க்க வேண்டும் என்பதை நூலாசிரியர் சிறப்பாக விவரிக்கிறார். மேய்ச்சல் நில வாழ்க்கையில் தனிச் சொத்துரிமை உருவாகிறது என்ற சமூகவியல் உண்மையின் அடிப்படையில் மேற்கூறிய வரிகளை நோக்கினால் தனிச் சொத்துரிமையின் துணைப்படையாக அடிமைமுறை உருவாகியுள்ளதை நாம் உணரலாம் என்கிறார்.

இரும்பு விலங்குகளால் பூட்டப்பட்ட கால்களை உடையவர்களாக அடிமைகள் விளை நிலத்தில் தொழில் புரிவர் என்று நாலடியார் கூறுவதாகவும், அதே நூலில் பெண்ணடிமைகளை "தொழுத்தை" என்று குறிப்பிட்டுள்ளதாகவும் ஆதாரம் காட்டுகிறார்.திவாகர நிகண்டு அடிமைகளின் மறு பெயர்களை ஆளும், தொழும்பும் அடிமை யாகும் என்று குறிப்பிடுவதையும், விலைக்கு வாங்கப்பட்ட அடிமை என்ற பொருளில் விலையாள் என்று பெரிய திருமொழியில் குறிப்பிடுவதையும் ஆசிரியர் ஆதாரமாகக் காட்டுகிறார்.

சோழர் கால ஆட்சியில் அடிமைமுறை பற்றிய ஏராளமான தகவல்களை கல்வெட்டுச் சான்றுகள் தெரிவிக்கின்றன.காரணம் கி.பி. பத்தாம் நூற்றாண்டு முதல் பதிமூன்றாம் நூற்றாண்டு வரை உள்ள காலம் பிற்கால சோழர்கள் ஆதிக்கம் செலுத்திய காலம். நிலவுடமை முறை இறுக்கமடைந்த காலம். சோழர் ஆட்சி விரிவடைந்த காலம்.அடிமையை வாங்கும் போதோ, விற்கும் போதோ எழுதப்படும் அடிமைப் பத்திரத்தைக் குறிக்க ஆளோலை என்ற சொல்லைச் சோழர் காலத்தில் வாழ்ந்த சேக்கிழாரும் பயன் படுத்தியுள்ளார் என்பதை நூலாசிரியர் குறிப்பிட்டுள்ளார்.
சுந்தரமூர்த்தி நாயனாரின் வாழ்வோடு சம்பந்தப்பட்ட வழக்கையை ஆய்வு செய்து கீழ்க்கண்ட முடிவுக்கு வருகிறார்.

தமிழகத்தில் அடிமைகள் இருந்தார்கள். ஆனால், அடிமைச் சமுதாயம் இருத்தில்லை என முடிவுக்கு வருகிறார்.


</doc>
<doc id="196100" url="https://ta.wikipedia.org/wiki?curid=196100" title="திருத்தந்தை நாடுகள்">
திருத்தந்தை நாடுகள்

திருத்தந்தை நாடுகள் என்பது இத்தாலிய தீபகற்பத்தில் 500 முதல் இருந்து 1870 வரை திருத்தந்தையின் நேரடி ஆட்சியில் இருந்த பகுதிகளை குறிக்கும். 1861இல் பேய்துமோன்ட்-சார்தீனியா பேரசால் ஒன்றிணைக்கப்படும் வரை தற்போதிய இத்தாலியில் இருந்த பெரும் அரசுகளில் இதுவும் ஒன்று. 1861க்குப்பின் இந்த நாட்டின் எல்லைகள் லாசியோ வரை சுறுங்கினாலும் 1870 வரை இந்த நாடு நிலைத்திருந்தது. இதன் வலிமையின் உச்சியில் இது லாசியோ, மார்ச், உம்பிரியா மற்றும் ரோமாங்னாவையும், எமிலியாவின் சில பகுதிகளையும் உள்ளடக்கியிருந்தது.

இவ்விடங்களின் மீது திருத்தந்தைக்கு இருந்த அதிகாரம் உலகியல் சார்ந்ததாக கருதப்பட்டது. இது உலகம் முழுதும் அவருக்கு இருந்த ஆன்மீக அதிகாரத்திலிருந்து வேறுபடுத்தியே பாற்கப்படுகின்றது.


</doc>
<doc id="196116" url="https://ta.wikipedia.org/wiki?curid=196116" title="சலாம் சினிமா (திரைப்படம்)">
சலாம் சினிமா (திரைப்படம்)

சலாம் சினிமா (பாரசீக மொழி: Salaam Cinema‎) என்பது பாரசீக மொழித் திரைப்படம் ஆகும். இதை ஈரானிய இயக்குனர் மோசன் மக்மால்பஃப் இயக்கினார். இத்திரைப்படம் "ஹலோ சினிமா" (Hello Cinema) எனும் ஆங்கிலப் பெயரில் வெளியானது. இத்திரைப்படம் ஏப்ரல் மாதம் 14 ஆம் தியதி 1995 ஆம் ஆண்டு வெளியானது. கான்ஸ் திரைப்பட விழாவில் இத்திரைப்படம் விருது வழங்கிக் கவுரவிக்கப்பட்டது. இத்திரைப்படம் உலகில் திரைப்படம் தோன்றி 100 ஆண்டுகள் ஆனதைக் குறிக்கும் வகையில் தயாரிக்கப்பட்டது. முதல் நகரும் கேளிக்கைத் திரைப்படம் 1885 ஆம் ஆண்டு தயாரித்து திரையிடப்பட்டது. இத்திரைப்படத்தைப் படமாக்குவதற்கு 100 நடிகர்கள் தேவைப்பட்டதால் அதற்காக மோசன் மக்மால்பஃப் பத்திரிகையில் விளம்பரம் செய்திருந்தார். மக்மால்பஃப் திரைப்படத்தில் நடிக்கும் ஆவலில் ஆயிரக்கனக்கானோர் திரண்டிருந்தனர்.


</doc>
<doc id="196123" url="https://ta.wikipedia.org/wiki?curid=196123" title="கெர்மா (இயற்பியல்)">
கெர்மா (இயற்பியல்)

கெர்மா (KERMA-Initial Kinatic Energy Released per unit MAss ) என்பது மின்காந்த கதிர்வீச்சினை அளவிடப் பயன்படுத்தப்படும் ஓர் அலகாகும். ஒரு பொருளில் (அது வளிம நிலையிலோ அல்லது திண்ம நிலையிலோ இருக்கக் கூடும்) கதிர் வீச்சு விழும்போது, அதன் விளைவாகத் தோற்றுவிக்கப்படும் மின்னூட்டத் துகள்களின் ஆரம்ப இயக்க ஆற்றலின் மொத்த அளவாகும். 

கெர்மாவின் அலகு கிரே (Gy) அல்லது ஜூல்/கிலோகிராம் (J/kg) ஆகும்.


</doc>
<doc id="196124" url="https://ta.wikipedia.org/wiki?curid=196124" title="கேப்பே (திரைப்படம்)">
கேப்பே (திரைப்படம்)

கேப்பே ("Gabbeh") ஈரானிய இயக்குனர் மோசன் மக்மால்பஃப் இயக்கியத் திரைப்படம் ஆகும். இத்திரைப்படம் 1996 ஆம் ஆண்டு கான்ஸ் திரைப்பட விழாவில் திரையிடப்பட்டது. இத்திரைப்படம் 1996 ஆம் ஆண்டு ஜூன் மாதம் 22 ஆம் தியதி வெளியானது.





</doc>
<doc id="196127" url="https://ta.wikipedia.org/wiki?curid=196127" title="கீசே காயே கிசு (திரைப்படம்)">
கீசே காயே கிசு (திரைப்படம்)

கிச்சே காயே கிசு (ஆங்கிலம்: Tales of Kish, பாரசீக மொழி: Ghessé hayé kish‎) எனும் ஈரானியத் திரைப்படத்திற்கு "கிஷ் டேல்ஸ்" (Kish Tales) எனவும் ஆங்கிலப் பெயர் உண்டு. இத்திரைப்படம் 1999 ஆம் ஆண்டு வெளியானது. இத்திரைப்படத்தை எழுதி இயக்கியவர்கள் மோசன் மக்மால்பஃப், அஃபோல்பாஸி ஜலிலி மற்றும் நாசர் தாக்வாய் ஆகியோர் ஆவர். இத்திரைப்படம் 1999 ஆம் ஆண்டு கான்ஸ் திரைப்பட விழாவில் திரையிடப்பட்டது. 




</doc>
<doc id="196135" url="https://ta.wikipedia.org/wiki?curid=196135" title="முக்குளம்">
முக்குளம்

முக்குளம்(ஆங்கிலம்:mukkulam), இந்தியாவின் தமிழ்நாடு மாநிலத்தில் அமைந்துள்ள விருதுநகர் மாவட்டம், திருச்சுழி வட்டம், நரிக்குடி ஊராட்சி ஒனறியத்தில் இருக்கும் ஒரு கிராமம் ஆகும் . சிவகங்கை சமசுதானத்தின் அரசர் முத்துவடுகநாதத் தேவரின் படைத் தளபதிகள் மருதுசகோதரர்கள் பெரிய மருது பாண்டியர், சின்ன மருது பாண்டியர் பிறந்த ஊர். . 

இந்திய 2001 மக்கள் தொகை கணக்கெடுப்பின்படி 21,589 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். திருப்புவனம் மக்களின் சராசரி கல்வியறிவு 81.92% ஆகும். இது இந்திய தேசிய சராசரி கல்வியறிவான 75% விட கூடியதே. திருப்புவனம் ம]]க்கள் தொகையில் 13.74% ஆறு வயதுக்குட்பட்டோர் ஆவார்கள்.




</doc>
<doc id="196136" url="https://ta.wikipedia.org/wiki?curid=196136" title="சிவகங்கை">
சிவகங்கை

சிவகங்கை (ஆங்கிலம்:Sivaganga), இந்தியாவின் தமிழ்நாடு மாநிலத்தில் அமைந்துள்ள சிவகங்கை மாவட்டத்தில் இருக்கும் ஒரு நகராட்சி ஆகும்.சிவகங்கையில் உள்ள பிரபல கோவில்கள்

=புவியியல்=
இவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 102 மீட்டர் (334 அடி) உயரத்தில் இருக்கின்றது.

2001 ஆம் ஆண்டின் இந்திய மக்கள் தொகைக் கணக்கெடுப்பின்படி 40,129 பேர் இங்கு வசிக்கின்றார்கள். இவர்களில் 50% ஆனோர் ஆண்களும் 50% ஆனோர் பெண்களும் ஆவர். சிவகங்கை மக்களின் சராசரி கல்வியறிவு 82% ஆகும். இதில் ஆண்களின் கல்வியறிவு 86% உம் பெண்களின் கல்வியறிவு 77% உம் ஆகும். இது இந்திய தேசிய சராசரி கல்வியறிவான 59.5% ஐ விடக் கூடியதே. சிவகங்கை மக்கள் தொகையில் 11% ஆனோர் ஆறு வயதுக்குட்பட்டோர் ஆவார்கள்.. இந்த வட்டத்தின் தலைமையகமாக சிவகங்கை நகரம் உள்ளது.



</doc>
<doc id="196137" url="https://ta.wikipedia.org/wiki?curid=196137" title="திருப்புவனம் வட்டம்">
திருப்புவனம் வட்டம்

மானாமதுரை வட்டத்தின் 43 வருவாய் கிராமங்களைக் கொண்டு 9 மே 2012 அன்று திருப்புவனம் வட்டம் நிறுவப்பட்டது.

இந்த வட்டத்தின் கீழ் திருப்புவனம், கொந்தகை]], திருப்பாச்சேத்தி என 3 உள்வட்டங்களும் 43 வருவாய் கிராமங்களும் உள்ளன. 


</doc>
<doc id="196140" url="https://ta.wikipedia.org/wiki?curid=196140" title="தூதை">
தூதை

தூதை(ஆங்கிலம்:Thoothai), இந்தியாவின் தமிழ்நாடு மாநிலத்தில் அமைந்துள்ள சிவகங்கை மாவட்டத்தில் திருப்புவனம் ஊராட்சி ஒன்றியத்தில் இருக்கும் 40வது கிராம ஊராட்சியும், திருப்புவனம் வட்டத்தின் 33வது வருவாய் கிராமமாகும் ஆகும்.

கொச்சி-மதுரை-இராமேசுவரம் தேசிய நெடுஞ்சாலை எண்-49 இல் திருப்புவனத்திலிருந்து சுமார்-15 கி.மீ தூரத்திலும் வைகை ஆற்றின் தென் கரையிலும் அமைந்துள்ள கிராமமுமாகும்

இந்திய 2001 மக்கள் தொகை கணக்கெடுப்பின்படி 2,589 மக்கள் இங்கு வசிக்கின்றார்கள்.. இந்த வட்டத்தின் தலைமையகமாக திருப்புவனம் நகரம் உள்ளது. இந்த வட்டத்தின் கீழ் 43 வருவாய் கிராமங்கள் உள்ளன. இவர்களில் 50% ஆண்கள், 50% பெண்கள் ஆவார்கள். தூதை மக்களின் சராசரி கல்வியறிவு 81.92% ஆகும். இது இந்திய தேசிய சராசரி கல்வியறிவான 75% விட கூடியதே. தூதை மக்கள் தொகையில் 13.74% ஆறு வயதுக்குட்பட்டோர் ஆவார்கள்.




</doc>
<doc id="196147" url="https://ta.wikipedia.org/wiki?curid=196147" title="பிரித்தானிய அருங்காட்சியக நூலகத்தில் உள்ள தமிழ் நூற்களின் நூற்பட்டியல் (ஆங்கில நூல்)">
பிரித்தானிய அருங்காட்சியக நூலகத்தில் உள்ள தமிழ் நூற்களின் நூற்பட்டியல் (ஆங்கில நூல்)

பிரித்தானிய அருங்காட்சிய நூலகத்தில் உள்ள தமிழ் நூற்களின் நூற்பட்டியல் (A catalogue of the Tamil books in the library of the British Museum) என்பது 1909 ஆம் ஆண்டு பிரித்தானிய அருங்காட்சியகத்தால் வெளியிடப்பட்ட ஒரு தமிழ் நூற்பட்டியல் ஆகும். இந்த நூலை ஜி. யு. போப் அவர்கள் முதலில் தொகுத்தார். அவர் இறந்த பின், அவரது பணியை எல். டி. ஃபார்நெற் (L. D. Barnet) தொடர்ந்து இந்த நூலை வெளியிட்டார். இதில் தமிழின் அரிய பல்துறை நூல்கள் பற்றிய தகவல்கள் கிடைக்கின்றன. இந்த நூலில் தமிழ் நூலின் தலைப்புகள் பெரும்பாலும் தமிழிலும், சில இடங்களில் அர்வி தமிழ் எழுத்துமுறையிலும் தரப்பட்டுள்ளன. 

இந்த நூல் இணைய ஆவணகத்தால் ஆவணப்படுத்தப்பட்டு, இலவசமாகப் படிக்க, தரவிறக்க கிடைக்கிறது. இதன் பதிப்புரிமை காலவதியாகிவிட்டதால், பொதுவில் உள்ள ஓரு படைப்பு ஆகும்.



</doc>
<doc id="196153" url="https://ta.wikipedia.org/wiki?curid=196153" title="திரக்ஃசு.காம்">
திரக்ஃசு.காம்

திரக்ஃசு.காம் (Drugs.com) என்பது இணைய தற்கால அறிவியல் மருந்துகள் கலைக்களஞ்சியம். ஏறத்தாழ 24,000 மருந்துகளைப்பற்றி, பெரும்பாலும் அமெரிக்காவில் மருந்து உட்கொள்வோர்களுக்காகவும் நலத்துறைத் தொழிலியர்களுக்காகவும் குறிப்புகளும் விளக்கங்களும் தரும் இணையத்தளம்.

"Drugs.com" (திரக்ஃசு.காம்) என்னும் இணையத்தள முகவரி முதலில் பான்னி நாய்பெக்கு (Bonnie Neubeck) பெயரில் 1994 இல் பதிவுசெய்யப்பட்டது. "டாட்காம்" என்றழைக்கப்பட்ட இணையத்தள நிறுவனங்களின் விரைந்த எழுச்சியின் உச்ச காலகட்டத்தில், 1999 காலப்பகுதியில் எரிக்கு மெக்கைவர் (Eric MacIver) நாய்பெக்கிடம் இருந்து விலைக்கு வாங்கும் உரிமையைப் பெற்றார். 1999 ஆம் ஆண்டு ஆகத்து மாதம் மெக்கைவர் இந்த இணையத்தள தொமைன் பெயரை (domain name) அமெரிக்க $823,666 உக்கு ஏலம் விட்டு "வென்ச்சர் ஃபிராகிசு" (Venture Frogs) என்னும் நிறுவனத்துக்கு விற்றார். இது ஓரு புதுத்தொடக்கத் தொழில் வளர்ப்பகம் (நாற்றகம், incubator); இதனை தோனி இசீ (Tony Hsieh) என்பாரும், ஆல்ஃபிரடு இலின் (Alfred Lin) என்பாரும் நடத்தி வந்தனர். இவர்கள் இலிங்க்-எக்ஃசுச்சேஞ்சு (LinkExchange), பின்னர் ஃசாப்போசு.காம் (Zappos.com) ஆகிய நிறுவங்களோடு தொடர்புடையவர்கள். வெஞ்ச்சர் ஃபிராகிசு நிறுவனம் சூன் 2001 இல் திரக்ஃசு.காம் பெயரை தனியார் நிறுவனம் ஒன்றிற்கு விற்றுவிட்டார்கள்.

இப்பொழுது திரக்ஃசு.காம் வலைத்தளம் திரக்ஃசைட்டுட் டிரசுட்டு (Drugsite Trust) என்னும் நிறுவனத்துக்குச் சொந்தம், அவர்களே இதனை நடத்துகின்றார்கள். இது நியூசிலாந்து மருந்தாளர்களா நடத்தப்படும் ஒரு தனியார் நிறுவனம், ஆனால் அமெரிக்காவில் வெச்சீனியா மாநிலத்தில் தரவுத்த்ளம் அமைத்து இயங்குகின்றது ref></ref>

செப்டம்பர் 200மில் திரக்ஃசு.காம் (Drugs.com) வலைத்தளம் தொடங்கப்பெற்றது. இத்தளத்தில் கீழ்க்காணும் நிறுவனங்களில் இருந்து மருந்துகள் பற்றிய தரவுகளுக்கான குறிப்புகள் உள்ளன செர்னெர் மல்ட்டம் (Cerner Multum), மைக்குரோமெடிக்ஃசு (Micromedex), வோல்ட்டெர்சு குளூவர் ஃகெல்த்து (Wolters Kluwer Health), அமெரிக்க உணவு மற்றும் மருந்து நிர்வாகம் ( U.S. Food and Drug Administration), மருத்துவர் பெரு உசாத்துணை )Physicians' Desk Reference), ஏ.டி.ஏ.எம் (A.D.A.M)., இசுட்டெடுமனின் மருத்துவ அகரமுதலி (Stedman's Medical Dictionary), அமெரிக்க நல அமைப்பு மருந்தாளர் குமுகம் (American Society of Health-System Pharmacists, AHFS), ஆர்வர்டு மருத்துவப் பீட வெளியீடுகள் (Harvard Medical School Health Publications), வட அமெரிக்க தொகுப்புகள் ஃபார்ம்லைவ் (North American Compendiums, PharmaLive]] மற்றும் ஃகெல்த்துடே (Healthday).

மார்ச்சு 2008 இல் திரக்ஃசு.காம் (Drugs.com) மெடுநோட்ஃசு (Mednotes) வெளியீட்டை அறிவித்தது—இது இணையவழி கூகுள்-ஃகெல்த்து (Google Health) உடன் தொடர்பு கொண்ட தனிமாந்த மருந்துகொள்ளும் பதிவேடு (சனவரி 1, 2012 இல் அன்று கூகுள் ஃகெல்த்தை மூடுவதாக கூகுள் நிறுவனம் சூன் 24, 2011 தெரிவித்தது).

மே 2010 இல், அமெரிக்க உணவு மற்றும் மருந்து நிர்வாகம் திரக்.சு.காம் உடன் சேர்ந்து மருந்து எடுத்துக்கொள்வோருக்கான இற்றைப்படுத்தப்பட்ட தரவுகளை வலைத்தளத்திலும் கைக்கருவிகளிலும் கிடைக்கச்செய்யும் என்று அறிவித்தது.

திரக்ஃசு.காம் தளம் நலம் சம்பந்தமான வலைகளில் 8.2 மில்லியன் தனித்தனி வருகையாளர்கள் கொண்ட ஒன்பதாவதாக வரிசையில் நிற்கும் தளம் என்று திசம்பர் 2012 இல் காம்சுக்கோர் (comScore) நிறுவனம் தெரிவித்தது, ஆனால் குவான்ட்காசுட்டு (Quantcast) நிருவனம் அமெரிக்காவில் உள்ள எல்லா வலைத்தளங்களிலுமாகச் சேர்த்து 217 ஆவது தளமாக அறிவித்தது 



</doc>
<doc id="196155" url="https://ta.wikipedia.org/wiki?curid=196155" title="கெப்லர்-56">
கெப்லர்-56

கெப்லர்-56 ("Kepler-56") என்பது சிக்னசு விண்மீன் குழுவில் உள்ள ஒரு விண்மீன் ஆகும். இது நமது சூரியனை விட சற்று எடை கூடியது. இதன் இரண்டு கோள்கள் 2012 ஆம் ஆண்டில் கண்டுபிடிக்கப்பட்டன. ஒன்று நமது நெப்டியூன் கோளை விட சற்று சிறியதும், மற்றையது சனியை விட சற்று சிறியதும் ஆகும்.

2012 ஆம் ஆண்டில் கெப்லர் -56 இன் கோள் தொகுதி இடைவழி முறை ("transit method") மூலம் கண்டுபிடிக்கப்பட்டு, பின்னர் உறுதிப்படுத்தப்பட்டது. கெப்லர்-56பி, கெப்லர்-56சி ஆகிய இரண்டு கோள்களினதும் சுற்றுப்பாதை அவற்றின் விண்மீனின் நிலநடுக் கோட்டில் இருந்து ஏறத்தாழ 45° சரிந்துள்ளது.



</doc>
<doc id="196159" url="https://ta.wikipedia.org/wiki?curid=196159" title="த பழூர்">
த பழூர்

த பழூர் (T. Palur)இந்தியாவின் தமிழ்நாடு மாநிலத்தில் அமைந்துள்ள அரியலூர் மாவட்டம், உடையார் பாளையம் வட்டம், த பழூர் ஊராட்சி ஒன்றியத்திலுள்ள ஊர் ஆகும்.



</doc>
<doc id="196170" url="https://ta.wikipedia.org/wiki?curid=196170" title="காதல் பறவை">
காதல் பறவை

காதல் பறவை ("lovebird") என்பது கிளி இனத்தைச் சார்ந்த பறவையாகும். இதில் ஒன்பது வகைகளுள்ளன. ஆப்ரிக்காவிலும் மடகாசுகரிலும் அதிகம் காணப்படுகின்றன. அவைகளின் அழகான நிறத்திற்காகவும் அவைகள் இணைந்தே இருக்கும் பான்மைக்காகவும் செல்லப் பறவைகளாக விரும்பி வளர்க்கப்படுகின்றன. 10 முதல் 16 செ.மீட்டர் வரை வளரும். குட்டையான வாலைக்கொண்டது. சிவப்பு வண்ண அலகினையும் கண்களைசுற்றி எடுப்பான வெள்ளை வளையத்தினையும் கொண்டுள்ளன. ஆண்பறவையும் பெண்பறவையும் ஒரே மதிரி உள்ளன. வனங்களில் கொட்டைகளைத் தின்று வாழும் இப்பறவைகள் பயிர்களுக்கு சேதத்தினை உண்டாக்கும். பழக்குவதற்கு கடினம், ஆனாலும் மனித குரலினைப் போல் பேசப் பழக்கமுடியும். நீண்ட வாழ்நாளைக் கொண்ட, சண்டைக்குணமுடையன. மற்ற பறவைகளை அருகில் அண்ட விடாது.

சில இனங்கள் செலல்ப்பிராணிகளாக வளர்க்கப்படுகின்றன. இவற்றின் வாழ்நாள் கிட்டத்தட்ட 10 முதல் 15 வரை உள்ளது.



</doc>
<doc id="196171" url="https://ta.wikipedia.org/wiki?curid=196171" title="கூட்டுத் தொலைபேசி அழைப்பு">
கூட்டுத் தொலைபேசி அழைப்பு

கூட்டுத் தொலைபேசி அழைப்பு ("conference call") என்பது தொலைபேசி அழைப்பு ஒன்றை அழைப்பவர் ஒன்றுக்கு மேற்பட்ட நபர்களுடன் ஒரே நேரத்தில் பேசவும் அழைக்கப்பட்ட நபர்களும் பேச்சில் பங்கேற்கவும் உதவும் ஒரு முறை ஆகும். இந்தக் கூட்டு அழைப்பு அழைக்கப்பட்டவர்களும் பங்கேற்கும் படியாகவோ அல்லது அழைப்பவர் பேசுவதை மட்டும் கேட்கும் படியாகவோ தேவைக்கேற்ப வடிவமைக்கப்பட்டிருக்கும். அது சில சமயம் தொலைக் கூட்ட ஒலி ("ATC", Audio Tele-Conference) என்று குறிப்பிடப்படுகிறது.

கூட்டு அழைப்புகள் அழைக்கப்படுபவர்கள் அனைவரையும் அழைப்பில் இணத்துக்கொள்ளும்படி வடிவமைக்கப்பட்டிருக்கும். இருப்பினும், பங்கேற்பவர்கள் தாங்களாகவே கூட்டு அழைப்பில் இணைந்து பேசவும் வாய்ப்புள்ளது. அதற்கு அவர்கள் "கான்ஃப்ரன்ஸ் பிரிட்ஜ்" (conference bridge) என்ற குறிப்பிட்ட கருவியின் மூலம் குறிப்பிட்ட தொலைபேசி எண்ணை சுழற்றி தங்களை இணைத்துக் கொள்ளலாம்.

கூட்டு அழைப்பில் பங்கேற்கும் அனைவரையும் இணைக்கும் கூட்டுப் பாலத்தை (conference bridge) செவ்வனே கவனிக்க நிறுவனங்கள் ஒரு குறிப்பிட்ட நபரை பயன்படுத்திக் கொள்கின்றனர். இவர் அழைப்பில் பங்கேற்பவர்களின் தொலைபேசி எண்கள் மற்றும் தபால் பெட்டி எண்கள் ஆகியவற்றை தந்து கூட்டு அழைப்பு நடத்த உதவுவார். 

மிகக் குறைவாக "மூன்று வழி அழைப்புகள்" (Three-way calling) என்பது அதிகப்படியான கட்டணத்தில் வீட்டு தொலைபேசிகளையோ அல்லது அலுவலகத் தொலைபேசிகளையோ இணைக்க உதவுகிறது. இந்த மூன்று வழி அழைப்பிற்கு, முதலில் அழைக்கப்பட்டவரின் எண் சுழற்றப்படுகிறது. பிறகு ஹுக் ஃப்ளாஷ் பொத்தான் (அல்லது மறு அழைப்புப் பொத்தான்) அழுத்தப்படுகிறது. பிறகு மற்றொரு நபரின் தொலைபேசி எண் சுழற்றப்படுகிறது. அந்த அழைப்பு மணி ஒலிக்கும் போதே ஃப்ளாஷ் பொத்தானை மீண்டும் அழுத்தவேண்டும். அப்பொழுதுதான் மூன்று நபர்களின் தொலைபேசிகளும் ஒன்றுடனொன்று இணைக்கப்படும். இது ஏற்கனவே இணைக்கப்பட்டுள்ள ஒரு அழைப்பிற்கு இரண்டாவது வெளிச் செல்லும் அழைப்பை அனுமதிக்கிறது.


</doc>
<doc id="196172" url="https://ta.wikipedia.org/wiki?curid=196172" title="மூன்றாம் அலெக்சாண்டர் (திருத்தந்தை)">
மூன்றாம் அலெக்சாண்டர் (திருத்தந்தை)

திருத்தந்தை மூன்றாம் அலெக்சாண்டர் (சுமார் 1100/1105 – 30 ஆகஸ்ட் 1181), என்பவர் கத்தோலிக்க திருச்சபையின் திருத்தந்தையாக 7 செப்டம்பர் 1159 முதல் 1181இல் தனது இறப்பு வரை இருந்தவர் ஆவார். நோட்ரே டேம் டி பாரிஸ் பேராலயத்தின் அடிக்கல்லை நாட்டியவர் இவர் என்பது குறிக்கத்தக்கது.

இவர் இத்தாலியின் சியென்னா நகரில் ரோனால்தோ பிறந்தார். ஒரு பொது நிலையினராக, சியென்ன பல்கலைக்கழகத்தில் சட்டம் கற்றுக் கொடுதார், 1150-ல் திருத்தந்தை மூன்றாம் யூஜினால் உரோமைக்கு அழைக்கப்பட்டார் பாப்பு அதிரியான் காலத்தில், பேரரசன் பார்ப்ரோவுக்கு எதிராகத் துணிந்து நின்றரார் இவர். பாப்பு அதிரியான் இறந்ததும் பேரரசனுக்குச் சார்பாக பாப்புவை தேர்ந்தெடுக்குமாறு கையூட்டு கொடுத்தான், அதற்க்கு மூன்று கர்தினாக்கள் மயங்கினர். அந்த மூவர் தவிர மற்ற 22 கர்தினால்கள் கூடி 1159 செப்டம்பர் 7-ல் கர்தினால் ஆர்லென்டோவை புதிய பாப்புவாக தேர்தெடுத்தனர், மூன்றாம் அலெக்சாண்டர் என்று பெயர் சூட்டிகொண்டார். கையூட்டு பெற்ற மூன்று கர்தினால்கள் தங்களை எதிர்பாப்புவாக்கி கொண்டு நான்காம் விக்டர் என்று அழைத்தனர். இரு ஆட்சிக்குள் குறுக்கிட்டு பாப்புக்களை சமரசப்படுத்த முயன்றான் பார்பரோசா, பாப்பு நகரைவிட்டு வெளியேறி பேரரசனையும், எதிர்பாப்புவையும் திருச்சபைக்கு புறம்பாக்கி ஆணை வெளியிட்டார். அதன்பின் மூன்றாம் பாஸ்கல், மூன்றாம் கலிஸ்டஸ், மூன்றாம் இன்னோனசென்ட், போன்ற எதிர்பாப்புகள் உருவாகினர் 1176-ல் நடைபெற்ற போரில் தோல்வியடைந்து பாப்புவின் முன் சரணடைந்தான் பேரரசன் பார்பரோசா.அதன் பின் அரசர் ஹென்றியுடன் சமரச உடன்படிக்கை செய்து இழந்த உரிமைகளை மீட்டுக் கொடுத்து திருச்சபைக்கு புத்துயிர் ஊட்டினார்.

1179 ம் ஆண்டு லாத்தரன் பொதுச்சங்கத்தைக் கூட்டினார், பாப்புவின் தேர்தலில் மூன்றில் இரண்டு பங்கு வாக்குப் பெறவேண்டும் மென்ற சட்டம் கொண்டுவரப்பட்டது. 1189 ஆகஸ்ட் 3ம் நாள் காலமானார்.


</doc>
<doc id="196175" url="https://ta.wikipedia.org/wiki?curid=196175" title="பதினைந்தாம் கிரகோரி (திருத்தந்தை)">
பதினைந்தாம் கிரகோரி (திருத்தந்தை)

திருத்தந்தை பதினைந்தாம் கிரகோரி (; 9/15 ஜனவரி 1554 – 8 ஜூலை 1623), என்பவர் கத்தோலிக்க திருச்சபையின் திருத்தந்தையாக 9 பெப்ரவரி 1621 முதல் 1623இல் தனது இறப்புவரை இருந்தவர் ஆவார்.

கர்தினால் அலெக்சாண்ரோ, மடல்கள் எழுதுவதில் பேருவகை கொள்வார். 1621 பிப்ரவரியில் புதிய பாப்புவாக தேர்தெடுக்கப் படும்போதே நோயுற்றவராயிருந்தார். இதனால், பாப்புக்குரிய பணியாற்றும் நிலையில் அவர் இல்லை. எனினும் புதிய பாப்புவாக தேர்தெடுப்பது பற்றிய சில ஆனைகளைப் பிறப்பித்தார். திருச்சபை அமெரிக்கா, ஆசியா, மற்றும் ஆப்ரிக்க நாடுகளில் பரவி வந்தது. இந்த நாடுகளில் திருமறைப் பரப்புபணியாற்றுவதற்காக புதிய அமைப்புகளை நிறுவினார். 

திருச்சபையின் பெரும் புனிதர்களுல் சிலரான அவிலாவின் புனித தெரேசா, பிரான்சிஸ் சவேரியார், லொயோலா இஞ்ஞாசி, பிலிப்பு நேரி ஆகியோருக்கு புனிதர் பட்டமும் அலோசியுஸ் கொன்சாகாவுக்கு அருளாளர் பட்டமும் அளித்தவர் இவர். 1623 ஜீலை 8 ம் நாள் இறைவனடி சேர்ந்தார்.


</doc>
<doc id="196176" url="https://ta.wikipedia.org/wiki?curid=196176" title="எட்டாம் அர்பன் (திருத்தந்தை)">
எட்டாம் அர்பன் (திருத்தந்தை)

திருத்தந்தை எட்டாம் அர்பன் (; திருமுழுக்கு நாள் 5 ஏப்ரல் 1568 – 29 ஜூலை 1644), என்பவர் கத்தோலிக்க திருச்சபையின் திருத்தந்தையாக 6 ஆகஸ்ட் 1623 முதல் 1644இல் தனது இறப்புவரை இருந்தவர். கலீலியோ கலிலியின் பிணக்குகளின் போது திருத்தந்தையாக இருந்தவர் இவர் என்பது குறிக்கத்தக்கது.

கர்தினால் பர்பெரினி, பதினைந்தாம் கிரகோரியின் மருமகன், திறமையானவர் என்பதால் பாப்புவாக தேர்தெடுத்தனர். இரத்த சம்மந்தமான உறவினர்களை இவரால் தவிர்க்க முடியவில்லை. இவர் குடும்பத்தை சார்ந்தவர்கள் உரோமையில் பேரும் புகழும் பெறவும், திருச்சபை சொத்தில் பங்குபெறவும் முயன்றனர், சிலரை கர்தினால்களாக உயர்த்தினார், திருச்சபை பணத்தை அள்ளி கொடுத்தார். இவர் கலிலியோவின் ரசிகர். நீதி மன்ற விசாரனைக்குட்பட்ட கலிலியோவை காப்பாற்றியவரும் இவர் தான். கலிலியோ இறந்த போது தமது சிறப்பு தூதுவரை அனுப்பி ஆசி வழங்கினார்
கோடைகாலத்தில் சொகுசாக வாழ்வதற்க்கு காஸ்டல் கொண்டோல்போவில் ஒரு மாளிகையை உருவாக்கினார் பூங்கவனத்தை மேலும் பெரிதாகுவதில் கவன்ம் செலுதினார் அதிகம் செலவு செய்து நிதி நிலைமையை வெறுமையாக்கி விட்டார்

திருசபைக்கும் எழைஎளியவர்களுக்கு அவர் செய்தது சொற்பம்.1644 ஜுலை 29ல் காலமானார்.


</doc>
<doc id="196180" url="https://ta.wikipedia.org/wiki?curid=196180" title="அலிஃபே- இ ஆஃப்கான் (திரைப்படம்)">
அலிஃபே- இ ஆஃப்கான் (திரைப்படம்)

அலிஃபே- இ ஆஃப்கான் (பாரசீக மொழி: الفبای افغان‎, Alefbay-e afghan) எனும் பாரசீக மொழித் திரைப்படம் "தி ஆஃப்கான் ஆல்பபட்" (The Afghan Alphabet) எனும் ஆங்கிலப் பெயரிலும் வெளியிடப்பட்டது. இத்திரைப்பட தலைப்பின் பொருள் "ஆப்கானிய எழுத்து" ஆகும். இப்பாரசீக மொழித் திரைப்படம் 2002 ஆம் ஆண்டு வெளியானது. இத்திரைப்படம் ஆவணப்படம் வகையைச் சார்ந்தது. ஈரானிய இயக்குனர் மோசன் மக்மால்பஃப் ஆல் இயக்கப்பட்டது இத்திரைப்படம்.
ஈரான் எல்கைக்கு அருகில் இருக்கும் ஆஃப்கான் கிராமம் ஒன்றின் குழந்தைகளின் வாழ்க்கையைச் சித்தரிக்கிறது இத்திரைப்படம். தாலிபான்களால் அவர்களின் வாழ்க்கை மற்றும் கலாச்சாரம் எவ்வாறு பாதிக்க்கப்பட்டது என்பதைப் பற்றியது இத்திரைப்படம்.

2002 ஆம் ஆண்டில் கிட்டத்தட்ட 30,00,000 ஆஃப்கான் அகதிகள் ஈரானில் வசித்தனர். அவர்களில் 7,00,00 பேர் குழந்தைகள். இக்குழந்தைகள் சட்டவிரோதமாக ஈரானில் தங்கியிருப்பதால் அவர்கள் கல்வி கற்க பள்ளிக்கு அனுமதிக்கப்படவில்லை. இத்திரைப்படம் வெளியான பின்பு இந்த விசயம் சர்ச்சைக்குரிய விசயமாக ஈரானில் பேசப்பட்டது. இறுதியாக இக்குழந்தைகள் கல்வி கற்கலாம் எனும் சட்ட வரைவு ஏற்படுத்தப்பட்டு அதன் விளைவாய் 5,00,000 குழந்தைகள் கல்வி பெற்றனர். 




</doc>
<doc id="196184" url="https://ta.wikipedia.org/wiki?curid=196184" title="அப்பிள்ளை">
அப்பிள்ளை

அப்பிள்ளை புகழ்பெற்ற வைணவ உரையாசிரியர். பிரணாதார்த்திகரர் எனும் இயற்பெயருடைய இவர் வைணவ ஆச்சாரியனாகிய மணவாள மாமுனிகளின் மாணவராவார்.

அப்பிள்ளார் மற்றும் அப்பிள்ளை ஆகியோர் தலயாத்திரையாக திருவரங்கம் வந்தடைந்த நேரமும், மணவாள மாமுனிகளின் புகழ் எங்கும் பரவதொடங்கிய காலமும் ஒத்திருந்தது. மாமுனிகளின் புகழை கேள்வியுற்றும் அவர்மீது பெரிய அபிமானம் ஏதும் கொள்ளாது அப்பிள்ளை தன் குழாத்தோடு திருவரங்கத்திலேயே சிறிதுகாலம் வீற்றிருந்தார். அச்சமயத்தில் மிகுந்த ஞானவான்களான கந்தாடையண்ணன், எறும்பியப்பா போன்றோர்கள் மாமுனிகளுக்கு சீடர்களானது அப்பிள்ளைக்கும் அப்பிள்ளார்க்கும் மிகுந்த வியப்பைக் கொடுத்ததோடு இல்லாமல் மாமுனிகளைக் காணவேண்டும் என்ற ஆவலை தூண்டியது. எறும்பியப்பா அப்பிள்ளார்க்கு மிகுந்த பரிச்சயமானவர் என்பதால் அவரைக் காணும் விதமாக திருவரங்க மடத்தை அடைந்த அப்பிள்ளார் எறும்பியப்பா மூலமாக மாமுனிகளின் பெருமைகளை உணர்ந்ததோடு வானமாமலை சீயர் மூலமாக மாமுனிகளிடம் தன் குழாத்தோடு சீடரானார். பின்னாளில் மாமுனிகளால் அமைக்கப்பெற்ற அஷ்ட திக் கஜம் எனும் எட்டுப்பேர் அடங்கிய குழுவில் அப்பிள்ளையும் ஒருவரானார்.



மணவாளமாமுனிகளுக்கு அந்தரங்க சீடராகவும் மாமுனிகளின் பல வியாக்யானங்களில் உறுதுணையாகவும் விளங்கிய அப்பிள்ளை அவர்களை போற்றும் வடமொழி தனியன்:


</doc>
<doc id="196185" url="https://ta.wikipedia.org/wiki?curid=196185" title="விப்லவகாரிகள்">
விப்லவகாரிகள்

﻿
விப்லவகாரிகள் என்பது நீலா புரொடக்சனின் பெயரில் பி. சுப்பிரமணியம் தயாரித்த மலையாளத் திரைப்படம். இந்தப் படம் 1968 சனவரி 12 ல் கேரளத்தில் வெளியானது





</doc>
<doc id="196189" url="https://ta.wikipedia.org/wiki?curid=196189" title="வெளுத்த கத்ரீனா">
வெளுத்த கத்ரீனா

முட்டத்துவர்க்கியுடைய ”வெளுத்த கத்ரீனா” என்ற நாவலினை முதன்மைப்படுத்தி, திரைக்கதையும் வசனமும் எழுதி, வி.பி. கே. மேனன் தயாரித்த மலையாளத் திரைப்படம். இது1968 நவம்பர் 29-ல் கேரளத்தில் வெளியானது






</doc>
<doc id="196190" url="https://ta.wikipedia.org/wiki?curid=196190" title="செக்சோ ஓ பால்சாஃபே (திரைப்படம்)">
செக்சோ ஓ பால்சாஃபே (திரைப்படம்)

செக்சோ ஓ பால்சாஃபே எனும் பிரஞ்சு-ஈரானிய-தஜிக் திரைப்படம் "செக்ஸ் & பிலாஸபி" (Sex & Philosophy) எனும் ஆங்கிலப் பெயரில் வெளிவந்தது. இந்த பிரஞ்சு-ஈரானிய-தஜிக் (French-Iranian-Tajik ) திரைப்படம் 2005 ஆம் ஆண்டில் வெளியிடப்பட்டது. இத்திரைப்படத்தை ஈரானிய இயக்குனர் மோசன் மக்மால்பஃப் இயக்கியிருந்தார். இத்திரைப்படம் தஜிகிஸ்தான் நாட்டில் படம் பிடிக்கப்பட்டது.

இத்திரைப்படம் மாண்ட்ரீல் திரைப்பட விழாவில் 2005 ஆம் ஆண்டு திரையிடப்பட்டது. தென் கொரியா, சிங்கப்பூர், துருக்கி, இத்தாலி மற்றும் ரஷ்யா ஆகிய நாடுகளில் வெளியிடப்பட்டது. தஜிகிஸ்தான் அரசால் 78 வது அகெடமி விருதுக்காக இத்திரைப்படம் தேர்ந்தெடுக்கப்பட்டது. ஆனால் ஆங்கில மொழிபெயர்ப்புச் சொற்கள் (English subtitles) இணைக்கப்படாததால் இத்திரைப்படம் அனுமதிக்கப்படவில்லை. 
40 வயது நடன ஆசிரியர் தனது நான்கு காதலிகளையும் ஒரே இடத்திற்கு ஒரே நேரத்தில் வரச் சொல்லி அவரது நிலையை விளக்குகிறார். தனது செயல்பாடுகள், அவர்களை முதன் முதலில் எதனால் காதலித்தார் என விளக்குகிறார். பின்னர் அவரது நான்கு காதலிகளுள் ஒருவர் நடன ஆசிரியரைத் தவிர வேறு மூன்று பேரைக் காதலித்திருக்கிறார். அவரும் அவரது காதலர்களை அழைத்து எதனால் முதலில் அவர்களைக் காதலித்தார் என தனது நிலையை விளக்குகிறார்.


</doc>
<doc id="196201" url="https://ta.wikipedia.org/wiki?curid=196201" title="யட்சி (திரைப்படம்)">
யட்சி (திரைப்படம்)

﻿﻿
யட்சி என்பது எம். ஒ. ஜோசப் தயாரிப்பில் வெளியான மலையாளத் திரைப்படம். மலையாற்றூர் ராமகிருஷ்ணன் இதே பெயரில் எழுதிய நாவலினை முதன்மைப்படுத்தி, தோப்பில் பாசி திரைக்கதையும் வசனமும் எழுதினார். இது 1968 ஜூன் 30-ல் வெளியானது.






</doc>
<doc id="196206" url="https://ta.wikipedia.org/wiki?curid=196206" title="மது (நடிகர்)">
மது (நடிகர்)

﻿

மாதவ நாயர் என்று அறியப்படும் நடிகர் மது ஒரு சிறந்த பன்முக கலைஞர் . இவர் கதை ,வசனம் ,இயக்கம் மட்டுமல்ல 
சிறந்த படங்களை தயாரித்து வெளியிட்டரும் கூட . இவர் 1970 ஆண்டு முதன் முதலான இயக்கிய ப்ரியா என்ற படம் தேசிய அளவில் விருதையும், நன்மதிப்பையும் பெற்றுத் தந்தது 

நடிகர் மது என்ற மாதவ நாயர் 1933 செப்டம்பர் 23 இல் திருவனந்தபுரத்தில் உள்ள கௌரிசப்பட்டம் என்ற இடத்தில் பிறந்தார் .
இவர் திருவனந்தபுரத்தில் நகரமேயராக இருந்த ஆர் .பரமேஸ்வரன் தந்தைக்கும் ,கமலம்மா என்ற தாய்க்கும் தலை மகனாய் பிறந்தவர் ஆவார் .
இவர் உடன் பிறந்த சகோதரிகள் நால்வர் .ஆரம்ப கல்வியை திருவனந்தபுரம் குண்ணுக்குழியில் உள்ள எல் .பி.பள்ளியிலும் ,புகுமுக வகுப்பை 
எம் .ஜி .கல்லூரியிலும் , பட்டம் மற்றும் ஹிந்தியை திருவனந்தபுரம் பல்கலைக்கழக கல்லூரியிலும் கற்றார் .பின்னர் ஹிந்தி முதுநிலை படிப்பை 
பனாரஸ் பல்கலை கழகத்தில் படித்து பட்டம் பெற்றார் 

இவர் நாகர்கோவிலில் எஸ் . டி .ஹிந்து கல்லூரியில் ஹிந்தி விரிவுரையாளராக பணியாற்றினார் .அவ்வமயம் திருவனந்தபுரம்நேஷனல் ஸ்கூல் ஆப் டிராமா என்ற நிறுவனத்தில் நடிப்பு பயிற்சி பெறுவதற்காக வேலையை உதறி விட்டார் . அங்கு தான் அவர் ராமு காரியட் டை சந்தித்தார் . அப்போது தயாரிப்பில் இருந்த மூடுபடம் திரைப்படத்தில் முதன் முதலாய் நடித்தார் . ஆனால் சற்று தாமதித்தே அப்படம் 1963 இல் வெளிவந்தது . இவர் நடிப்பில் வெளி வந்த முதல் மலையாள திரைப்படம் " நினமணிஞ்ச கல்பா துகள் "

1964 இல் வெளிவந்த பார்கவி நிலையம் என்ற திகில் படம் இவருக்கு நல்ல பெயர் வாங்கி தந்தது . என்றாலும் இந்த காலகட்டத்தில் 
பிரேம் நசீர் ,சத்தியன் இவர்களே மலையாள படத்தை ஆண்டு கொண்டிருந்தனர் ..எனவே இவர் பல படங்களில் இரண்டாம் கதாநாயகனாகவே 
வலம் வந்தார் .. 
இந்நிலையில் சி .ராதாகிருஷ்ணன் எழுதிய "' தேவி டிஸ்சி" என்ற நாவலை அடிப்படையாக கொண்டு விபச்சாரிகள் வரலாற்று 
படமாக இயக்கினார். அதில் இவரே வில்லத்தனமான கதாநாயகன் . படத்தின் பெயர் ப்ரியா . இதில் வங்காள நடிகை லில்லி சக்கரவர்த்தி கதாநாயகியாகவும் , ஜெயபாரதி துணை நடிகையாகவும் நடித்திருந்ததார் இந்த படம் மும்பையில் சிவப்பு விளக்கு பகுதியிலும் படமாக்கப்பட்டது . இப்படம் ராஜகோபால் ,பெஞ்சமின் ,ராமச்சந்திரா,மற்றும் எல் .சி .கபூர் ஆகிய நான்கு ஒளிப்பதிவாளர்களால் படமாக்க பட்டு கேரளா அரசின் விருதையும் , இந்திய அளவில் இரண்டாவது சிறந்த படம் என்று 1970 இல் அறிவிக்கப்பட்டது 

மதுவின் வாழ்க்கையில் மறக்கமுடியாத இன்னொரு படம் செம்மீன் .இதில் காதலில் தோல்வியுற்றது போன்ற நடிப்பில் சபாஷ் பெற்றார் .. கதாநாயகனை விஞ்சிய நடிப்பாற்றலால் , இதில் மது பங்களித்திருந்தார் .இந்த திரைப்படம் எட்டு லக்ஷம் செலவில் தயாரிக்கப்பட்டது .கேரளா பிலிம் கார்ப்பரேஷன் 6 லட்சமும் ,மீதியை நண்பர்களிடமும் வசூல் செய்து இது முடிக்கப்பட்டது .சத்தியன் ரூ 12000 மது ரூ 2000 என்று பங்களித்திருந்தனர். இப்படம் 40 லட்ச ரூபாய் வசூல் ஈட்டியது 

1969 இல் மது ,அமிதாப் பச்சனோடு சாட் ஹிந்துஸ்தானி திரைப்படத்தில் நடித்துள்ளார் 
தமிழில் மூன்று படங்கள் .சிவாஜிகணேசனுடன் " பாரதவிலாஸ்" ரஜினியுடன் " தர்மதுரை "
மற்றும் ஒரு பொண்ணு ஒரு பையன் 2007 

2013 ஆம் ஆண்டு பத்மசிறீ விருது பெற்றுள்ளார்.


http://www.thehindu.com/features/cinema/old-is-gold-priya-1970/article3387630.ece


</doc>
<doc id="196207" url="https://ta.wikipedia.org/wiki?curid=196207" title="அசுட்டட்டைன்">
அசுட்டட்டைன்

அசுட்டட்டைன் "(Astatine)" என்பது At என்ற மூலக்கூற்று வாய்ப்பாடு கொண்ட ஒரு தனிமமாகும். இதனுடைய அணுவெண் 85 ஆகும். பூமியில் இயற்கையாகத் தோன்றும் மிகவும் அரிய தனிமங்களில் இதுவும் ஒன்றாகும். பல கன உலோகங்கள் கதிரியக்கச் சிதைவின் போது கதிரியக்க வேதியியல் தனிமமாக இது உற்பத்தியாகிறது. இதன் ஓரிடத்தான்கள் அனைத்தும் குறுகிய அரைவாழ்வுக் காலம் உடையவையாகும். அவற்றில் அதிக நிலைப்புத்தன்மை கொண்ட ஐசோடோப்பாக அசுட்டட்டைன்-210 அதிகமாக 8.1 மணிநேரம் அரைவாழ்வுக் காலம் கொண்டுள்ளது. தூய அசுடட்டைன் மாதிரி எதுவும் இதுவரை திரட்டப்படவில்லை. ஏனெனில் எவ்வளவு பெரிய மாதிரியாகத் திரட்டினாலும் அதனுடைய கதிரியக்க வெப்பத்தினாலேயே அது ஆவியாகிவிடுகிறது.
இத்தனிமம் ஆலசன் குழுவில் உள்ள ஒன்றாக அறியப்பட்டாலும் இதன் வேதியியல் பண்புகள் எதுவும் இன்னும் அறியப்படவில்லை. ஆனால் தனிமவரிசை அட்டவணையில் இது இடம்பெற்றிருக்கும் இடத்தைப் பொறுத்து அயோடினை அடுத்த கன உலோகமெனக் கருதி பல பண்புகள் மதிப்பீடு செய்யப்பட்டுள்ளன. புளோரின், குளோரின், புரோமின் மற்றும் அயோடின் என்பன இத்தனிமம் இடம்பெற்றுள்ள குழுவில் உள்ள பிற தனிமங்களாகும். பளபளக்கும் ஒளி கொண்ட தோற்றத்தில் அல்லது கருப்பு நிறத்தில் ஒரு குறைக்கடத்தியாக அல்லது ஒரு தனிமமாக அசுட்டட்டைன் இருக்கலாம் என கருதப்படுகிறது. அயோடினைக் காட்டிலும் இது அதிக உருகுநிலையைக் கொண்டிருக்கலாம். அசுட்டடைனின் பல எதிர்மின் அயனிச் சேர்மங்கள் அறியப்படுகின்றன மற்றும்
இதன் பல்வேறு சேர்மங்கள் அயோடினின் சேர்மங்களை ஒத்துள்ளன. இலேசான ஆலசன்கள் போல இல்லாமல் அசுட்டட்டைன் நிலையான ஓரணு நேர்மின் அயனியாக உருவாதல் உள்ளிட்ட சில உலோகப் பண்புகளை இது வெளிப்படுத்துகிறது. 

டேல் ஆர் கார்சன், கென்னத் ரோசு மெக்கன்சி மற்றும் எமிலோ கி செகிர் ஆகியோர் பெரிக்லியில் உள்ள கலிபோர்னியா பல்கலைக்கழகத்தில் 1940 ஆண்டு அசுட்டட்டைனை முதன் முதலாகத் தொகுத்தனர். நிலைப்புத்தன்மை அற்றது என்ற பொருள் கொண்ட கிரேக்கச் சொல்லில் இருந்து இவர்கள் அசுட்டட்டைன் என்ற பெயரை தருவித்து இதற்கு சூட்டினர். அசுட்டட்டைனின் நான்கு ஐசோடோப்புகள் அடுத்தடுத்து கண்டறியப்பட்டன். இருப்பினும் இவை ஒரு கிராமுக்கும் குறைவான அளவிலேயே பூமியில் எக்காலத்திலும் இருப்பதாக மதிப்பிடப்பட்டுள்ளது. அதிக நிலைப்புத்தன்மை கொண்ட ஐசோடோப்பாகக் கருதப்படும் அசுட்டட்டைன்-210 மற்றும் மருத்துவப் பயன் கொண்ட அசுட்டட்டைன்-211 ஆகிய இரண்டும் கூட இயற்கையில் தோன்றுவதில்லை. வழக்கமாக இவை பிசுமத் 209 ஐசோடோப்பை ஆல்பா துகள்கள் கொண்டு தாக்குவதால் செயற்கையாகத் தோற்றுவிக்கப்படுகின்றன. 

அசுட்டட்டைன் மிகவும் கதிரியக்கத் தன்மை மிக்க தனிமம் ஆகும். இதனுடைய அனைத்து ஐசோடோப்புகளும் 8.1 மணி நேரம் அல்லது அதற்குக் குறைவான குறுகிய அரை ஆயுட்காலத்தைக் கொண்டுள்ளன. அவை கதிரியக்கச் சிதைவடைந்து பிசுமத், பொலோனியம் அல்லது ரேடான் போன்ற மற்ற அசுட்டட்டைன் ஐசோடோப்புகளாக மாறுகின்றன. அதன் ஐசோடோப்புகளில் பெரும்பாலானவை ஒரு நொடி மற்றும் அதற்கு குறைவாக உள்ள அரை வாழ்வைக் கொண்டு மிகவும் நிலையற்றவையாக உள்ளன.
தனிமவரிசை அட்டவணையின் முதல் 101 தனிமங்களில் பிரான்சியம் மட்டுமே குறைந்த நிலைப்புத்தன்மை கொண்ட தனிமமாக உள்ளது. செயற்கை தயாரிப்பு அல்லது இயற்கைத் தோற்றம் எதுவாயினும் அசுட்டட்டைனின் அனைத்து ஐசோடோப்புகளும் பிரான்சியத்தைக் காட்டிலும் அதிக நிலைப்புத்தன்மை கொண்டவையாக உள்ளன. அசுட்டட்டைனின் பண்புகளில் பெரும்பகுதியானவை எந்த உறுதியின் அடிப்படையிலும் இறுதி செய்யப்படவில்லை.
ஆராய்ச்சிகளும் இதன் குறுகிய அரை வாழ்வுக் காலத்தால் கட்டுப்படுத்தப்படுகின்றன.

எடைகாணும் அளவுக்கு அசுட்டட்டைன் உருவாக்கப்படுவதையும் இந்த அரை ஆயுட்காலம் தடுக்கிறது. கண்ணால் காணும் அளவுக்கு தயாரிக்கப்படும் அசுட்டட்டைனும் உடனடியாக ஆவியாகி விடுகிறது. ஏனெனில் தீவிரமான கதிரியக்கம் காரணமாக அது உருவாக்கும் வெப்பம் அசுட்டட்டைனை உடனடியாக ஆவியாகச் செய்கிறது. ஒருவேளை போதுமான அளவுக்கு குளிர்விக்கப்பட்டால் பெரிய மூலக்கூறு அளவிற்கு அசுட்டட்டைனை ஒரு மெல்லிய படலமாகக் காணமுடியும்.ஓர் அலோகம் அல்லது ஓர் உலோகப்போலி என்று அசுட்டட்டைனை வகைப்படுத்துகிறார்கள். உலோக உருவாக்கம் என்றும் இதை முன் கணித்துள்ளார்கள்.

தனிமங்களுடன் சேர்ந்து அசுட்டட்டைன் சில சேர்மங்களை மட்டுமே கொடுக்கிறது. இவை அசுட்டடைடுகள் எனப்படுகின்றன. சோடியம் அசுட்டடைடு, பல்லேடியம் அசுட்டடைடு, வெள்ளி அசுட்டடைடு, தாலியம் அசுட்டடைடு, ஈய அசுட்டடைடு என்பன இதற்கு உதாரணங்களாகும்.




</doc>
<doc id="196208" url="https://ta.wikipedia.org/wiki?curid=196208" title="காத்ரீன் திரீசா">
காத்ரீன் திரீசா

காத்ரீன் திரீசா ஒரு திரைப்பட நடிகை. இவர் மலையாளம், தெலுங்கு, கன்னடம் ஆகிய மொழித் திரைப்படங்களில் நடித்துள்ளார்.



</doc>
<doc id="196213" url="https://ta.wikipedia.org/wiki?curid=196213" title="கிறித்தவ வழிபாட்டு முறை">
கிறித்தவ வழிபாட்டு முறை

கிறித்தவ வழிபாட்டு முறை ("Christian liturgy") என்பது கிறித்தவ சபைகள் தம் சமயச் சடங்குகளை நிகழ்த்தும்போது வழக்கமாகக் கடைப்பிடிக்க வேண்டும் என்றோ, கடைப்பிடிப்பது சிறப்பானது என்றோ நிர்ணயித்திருக்கின்ற முறை ஆகும். 

"வழிபாடு" ("liturgy") என்னும் சொல் கிறித்தவத்தில் பொது வழிபாட்டைக் குறிக்கும் என்றாலும், பிசான்சிய வழிபாட்டு முறையில் அச்சொல் "நற்கருணை வழிபாட்டை" குறிக்கின்றது.

வெவ்வேறு கிறித்தவ சபைகளும் குழுக்களும் வெவ்வேறு வழிபாட்டு முறைகளைப் பயன்படுத்திவந்துள்ளன.


சில புரட்டஸ்தாந்து சபைகள் நிர்ணயிக்கப்பட்ட வழிபாட்டு முறைகளைக் கடைப்பிடிப்பதில்லை. ஆனால் பிற புரட்டஸ்தாந்து சபைகள் வழிபாட்டு முறைகளைக் கொண்டுள்ளன.




</doc>
<doc id="196217" url="https://ta.wikipedia.org/wiki?curid=196217" title="எதிர் இருமடி விதி">
எதிர் இருமடி விதி

இயற்பியலில் எதிர் இருமடி விதி ("Inverse-square law") என்பது எந்தவொரு இயற்பொருளின் செறிவும் மூலத்திலிருந்து அதன் தொலைவின் இருமடிக்கு (வர்க்கம்) எதிர்விகிதத்தில் அமையும். 

இவ்விதியின் சமன்பாட்டு வடிவம்:

குறிப்பாக, புள்ளி அளவுள்ள ஓர் ஒளிமூலம், மின்காந்த கதிர் மூலம் (Source of EM Rays), காந்த முனை அல்லது மின்னூட்டம் இவைகளின் செறிவு அளவிடப்படும் புள்ளிக்கும் மூலத்திற்கும் உள்ள தொலைவின் இருமடிக்கு எதிர் விகிதத்தில் இருக்கும். அதாவது: 

இதுவே எதிர் இருமடி விதியாகும்.


</doc>
<doc id="196226" url="https://ta.wikipedia.org/wiki?curid=196226" title="கிறித்தவமும் பிற மதங்களும்">
கிறித்தவமும் பிற மதங்களும்

கிறித்தவமும் பிற மதங்களும் ("Christianity and other religions") என்னும் தலைப்பின் கீழ் கிறித்தவ சமயத்திற்கும் பிற சமயங்களுக்கும் இடையே உள்ள உறவு, ஒற்றுமை வேற்றுமைகள் ஆராயப் படுகின்றன.

பல சமயங்கள் உலகத்தில் நிலைகொண்டுள்ளன என்பது விவிலியத்திற்கு முரணாகும் என்று கிறித்தவர்கள் செவ்விய காலத்தில் கருதினார்கள். சில கிறித்தவர்கள், பல சமயங்கள் உலகில் இருப்பது முரண்பாடு என்றனர். எல்லா சமயங்களும் உண்மையானவையே என்று ஏற்க இயலாது என்று அவர்கள் கருதுகின்றனர்.

உரோமன் கத்தோலிக்க திருச்சபை, கடவுளின் முழுமையான வெளிப்பாடும் மீட்புச் செய்தியும் தன்னகத்தே உள்ளது என்று கூறினாலும், பிற கிறித்தவ சபைகளிலும் அந்த வெளிப்பாட்டுக் கூறுகள் உள்ளன என்று ஏற்கிறது.




</doc>
<doc id="196235" url="https://ta.wikipedia.org/wiki?curid=196235" title="ஹல்க் (கதாப்பாத்திரம்)">
ஹல்க் (கதாப்பாத்திரம்)

ஹல்க் என்பது மார்வெல் காமிக்ஸ் என்ற படக்கதையில் உள்ள வீரதீர நாயகன் ஆவான். இந்த கதாப்பாத்திரத்தை ஸ்டான் லீ, ஜாக் கிர்பி ஆகியோர் உருவாகினர். தி இன்கிரடிபிள் ஹல்க் 1 என்ற கதையில் இவன் அறிமுகமானான். இந்த படக்கதை முழுவதும், இவன் பெரிய உருவமும், பச்சை நிறமுள்ள மனிதனாகவும், அதீத பலம் மிகுந்தவனாகவும் காணப்படுகிறான். கோபப்படுகையில் அதிக ஆற்றல் பெறுகிறான். தனிமையில் வாழும் புருஸ் பன்னர் என்ற அறிவியலாளர் மன அழுத்தத்தின் காரணமாக ஹல்க் என்னும் இராட்சத மனிதனாக மாறுகிறார். ஹல்க்காக மாறியபின், தனது மெய் உருவமான பன்னரை வெறுக்கிறான். இந்தக் கதாப்பாத்திரத்தை நாயகனாகக் கொண்ட திரைப்படங்களும், அசைவூட்டத் தொடர்களும் வெளிவந்துள்ளன.


</doc>
<doc id="196238" url="https://ta.wikipedia.org/wiki?curid=196238" title="ஹல்க்">
ஹல்க்

ஹல்க் என்ற பெயரில் உள்ள கட்டுரைகள் கீழே தரப்பட்டுள்ளன.


</doc>
<doc id="196240" url="https://ta.wikipedia.org/wiki?curid=196240" title="ஹர்ஷ் மந்தேர்">
ஹர்ஷ் மந்தேர்

ஹர்ஷ் மந்தேர் என்பவர் ஒரு சமூக சேவகரும், எழுத்தாளரும் ஆவார். ஆதரவற்ற குழந்தைகளுக்கு ஆதரவாகவும், பசி, வன்முறை ஆகியனவற்றிற்கு எதிராகவும் எழுதுகிறார். சமவாழ்வியல் மையத்தின் இயக்குனராகவும், உணவிற்கு உரிமை தொடர்பான வழ்க்கில் சிறப்பு கமிஷணராகவும் நியமிக்கப்பட்டுள்ளார். சமூக நல்லிணக்கம், பழங்குடியினர்,மாற்றுத் திறனாளி ஆகியோரின் உரிமைகள், தொழிலாளர் நலன் ஆகியன தொடர்பில் இவரது எழுத்தும், இயக்கமும் உள்ளன.




</doc>
<doc id="196244" url="https://ta.wikipedia.org/wiki?curid=196244" title="ஹவுஸ்புல்">
ஹவுஸ்புல்

﻿
ஹவுஸ் புல் என்பது லின்சன் ஆன்டணி இயக்கத்தில் 2013-ல் வெளியான மலையாளத் திரைப்படம். டினி டாம், ஜோதிர்மயி ஆகியோர் முதன்மை வேடங்களில் நடித்துள்ளனர். ஜோமோன் ஆன்டணி இதை தயாரித்துள்ளார்.



</doc>
<doc id="196250" url="https://ta.wikipedia.org/wiki?curid=196250" title="கிறித்தவ ஒன்றிப்பு">
கிறித்தவ ஒன்றிப்பு

கிறித்தவ ஒன்றிப்பு ("Ecumenism") என்பது பிளவுபட்டு நிற்கின்ற கிறித்தவத் திருச்சபைகள் தமக்குள்ளே அதிக ஒற்றுமை நிலையை அடையவும் ஒன்று சேர்ந்து செயல்படவும் மேற்கொள்ளப்படுகின்ற முயற்சிகளைக் குறிக்கும். கொள்கை, வரலாறு, நடைமுறை போன்றவற்றில் பிளவுபட்டிருக்கின்ற திருச்சபைகள் ஒன்றிணைந்து வருவது இங்கே குறிக்கப்படுகிறது.

உலகில் பரவியிருக்கின்ற பல்வேறு சமயங்கள் தமக்குள்ளே ஒற்றுமையையும் ஒத்துழைப்பையும் வளர்ப்பதற்காக எடுக்கப்படுகின்ற முயற்சிகள் "பல்சமய உரையாடல்" ("interfaith dialogue/cooperation") என்று அழைக்கப்படுகிறது.

"கிறித்தவ ஒன்றிப்பு" என்பதற்கு ஈடான "ecumenism" என்ற ஆங்கிலச் சொல்லின் கிரேக்க மூலம் "oikoumene" () என்பதாகும். இச்சொல் "மக்கள் வாழ்கின்ற பரந்த உலகம்" என்று பொருள்படும். வரலாற்றில், உரோமைப் பேரரசின் பரப்பை இச்சொல் குறித்தது.

இறையியல் கருத்துப்படி, கிறித்தவ ஒன்றிப்பு என்பது அனைத்துத் திருச்சபைகளும் ஒரே திருச்சபையாக வளர்வதை (காண்க: எபேசியர் 4:3) மட்டுமன்றி, "உலகமனைத்தும்" (மத்தேயு 24:14) ஒன்றுபடுவதையும் குறிக்கின்றது.

கிறித்தவத்தில் "ecumenical" என்னும் அடைமொழி "பொதுச்சங்கங்கள்" ("ecumenical councils"), "பொது மறைமுதல்வர்" ("ecumenical patriarch") என்னும் சொல்லாக்கங்களிலும் வருகிறது. இங்கே திருச்சபையின் ஒரு பகுதி தொடர்பான நிலையன்றி, அனைத்துல திருச்சபையின் நிலையும் உள்ளடங்குமாறு பொருள்கொள்ளப்படுகின்றது. இப்பொருளில், ஒருநாள் எல்லா திருச்சபைகளும் நிலையான ஒன்றிப்பைக் காண வேண்டும் என்னும் நம்பிக்கை வெளிப்படுகின்றது.

கிறித்தவ சபைகள் ஒன்றுபட்டு, கொள்கை, செயல்பாடு, அமைப்புமுறை ஆகியவற்றில் ஒத்த பார்வை கொண்டு, உலகிற்கு கிறித்துவின் நற்செய்தியை அறிவிப்பது கிறித்தவ ஒன்றிப்பின் நோக்கம்.

பல்சமய உரையாடல் என்பது கிறித்தவ ஒன்றிப்பிலிருந்து வேறுபட்டது. உலகில் பரவியிருக்கின்ற பல்வேறு சமயங்களும் தமக்குள்ளே உரையாடலில் ஈடுபட்டு, ஒன்றையொன்று மதித்து, சகிப்புத் தன்மையோடு ஒத்துழைப்பையும் வளர்ப்பது பல்சமய உரையாடலின் குறிக்கோள் ஆகும். இங்கே நல்லுறவும் நல்லிணக்கமும் சமயங்களிடையே வளர்வதற்கான முயற்சி மேற்கொள்ளப்படுகிறது.

எல்லாக் கிறித்தவ சபைகளும் தமது வேறுபாடுகளைக் களைந்து ஒரே கொள்கை நோக்கத்தை நோக்கி பயணம் செய்யவும் தமக்குள்ளே ஒத்துழைக்கவும் வேண்டும் என்னும் கருத்து உரோமன் கத்தோலிக்க திருச்சபையால் முன்வைக்கப்பட்டது. இரண்டாம் உலகப் போர் ஐரோப்பாவிலும் உலகிலும் பேரிழப்பை ஏற்படுத்தியதோடு பல மாற்றங்கள் ஏற்படவும் தூண்டுதலாயிற்று. போரின் கொடுமையால் பாதிக்கப்பட்ட ஐரோப்பிய மக்களுக்கு கிறித்தவ சபைகள் பெரிதும் உதவி செய்தன.

1948ஆம் ஆண்டு சில புரட்டஸ்தாந்து சபைகள் ஒன்றுகூடி "உலக திருச்சபைகள் குழு" ("World Council of Churches") என்ற அமைப்பை உருவாக்கின.

போரினால் பாதிக்கப்பட்ட மானிட இனத்திற்கு எல்லா வகையிலும் உதவி செய்வது கிறித்தவ சபைகளின் கடமை என்பது உணரப்பட்டது. கிறித்தவ சபைகள் தமக்குள்ளே பிளவுபட்டுக் கிடந்தாலும், அவை ஒன்று கூடிவந்து மக்களுக்கு உறுதுணை நல்கவும், உலகில் அமைதியையும் நம்பிக்கையையும் வளர்க்க உதவமும் முடியும் என்ற கருத்து உருவாகியது. கிறித்தவ ஒன்றிப்பு இயக்கம் திருச்சபைகள் உலக அளவில் ஒத்துழைக்க வேண்டும் என்பதை வலியுறுத்தியது.






</doc>
<doc id="196252" url="https://ta.wikipedia.org/wiki?curid=196252" title="அரபுத் தமிழ் எழுத்துமுறை">
அரபுத் தமிழ் எழுத்துமுறை

அரபுத் தமிழ் எழுத்துமுறை (لسان الأروي) அல்லது அர்வி எனப்படுவது அரபு எழுத்துக்களைப் பயன்படுத்தி தமிழ் மொழியை எழுதப் பயன்படுத்தப்படும் முறை ஆகும். இந்த முறை இலங்கையிலும் இந்தியாவிலும் தமிழ் முஸ்லிம்களால் பரந்து பயன்படுத்தப்பட்டது. ஆனால் இன்று இதன் பயன்பாடு அருகிவிட்டது.

இஸ்லாம் மார்க்கத்தின் மொழி அரபி. ‘அரபி’ என்பதற்குப் ‘பண்பட்டது’ என்று பொருள் என இஸ்லாமியத் தமிழ்க் கலைக்களஞ்சியம் சொல்கிறது. அரபு மூதாதையர் தமிழை ‘அரவம்’ என அழைத்துள்ளனர். முஸ்ஸீம் அறிஞர்கள், தாங்கள் எழுதிய இஸ்லாம் பற்றிய தமிழ் நூல்களில் தமிழ் மொழியை ‘அற்விய்யா’ எனக் குறிப்பிட்டுள்ளனர். அறிவையும், அறத்தையும் பற்றிய இலக்கியங்கள் தமிழல் அதிகமாக இருந்தமையால் ‘அற்விய்யா’ என்ற சொல் கையாளப்பட்டது.

அரபு என்ற சொல்லே ‘அறவிய்யா' என மாறியது. ‘அறவு’ என்ற சொல்லில் ‘ப’ வுக்கு சமமான எழுத்து இல்லை. ‘ப’ விற்கு ‘வ’ என்ற எழுத்தைப் பயன்படுத்தி, ‘அறபு’- ‘அறவு’- ‘அறவிய்யா’ என்று தோன்றியுள்ளது. அறவிய்யா என்ற அரபுத் தமிழுக்கு மற்றொரு பெயருமுண்டு, ‘லைசானுல்அற்விய்யா’ ஆகும். அரபுத் தமிழை சோனகத்தமிழ் , முஸ்ஸீம்தமிழ் என்றும் கூறுவர்.

தமிழ்நாட்டில் குடியேறிய அரபிகள் தமிழைக் கற்றுக் கொண்டதுடன் அதனை அரபி எழுத்துக்களினாலும் எழுதினர். இதுவே அரபுத் தமிழ் எனப் பெயர் பெறலாயிற்று. தமிழில் உள்ள ள, ழ, ண, ட போன்ற எழுத்துக்களுக்கு அரபியில் ஒலி இல்லாததால் அவற்றிற்கு சற்று முன்பின் சம ஒலியுள்ள அரபி எழுத்துக்களுக்கு சில அடையாளங்களை அதிகப்படியாகச் சேர்த்து அவ்வொலிகள் இதில் ஏற்படுத்தப்பட்டுள்ளன.

தமிழில் 247 எழுத்துக்கள் இருக்கின்றன. ஆனால் அரபுத் தமிழிலோ அரபி எழுத்துக்கள் 28 உடன் 8 எழுத்துக்கள் மேற்கொண்டும் சேர்க்கப்பட்டுள்ளன.
அரபுத் தமிழுக்கு முன்னோடியாக இருப்பது அரபு வங்காள மொழியாகும். இதைப் பற்றி இப்னு கல்தூனும் தம்முடைய உலக வரலாற்று நூலில் குறிப்பிடுகிறார். இதற்கு முன்னர்த் தென் கிழக்கு ஆப்ரிக்காவில் தன்சானியா நாட்டில் சுவாஹிலி மொழி, அரபி எழுத்துக்களினாலும் எழுதப்பட்டது.
மலேசியாவிலும் "ஜாவி" மொழி அரபி எழுத்துக்களால் தாம் எழுதப்பட்டு வருகிறது. துருக்கி மொழி துவக்கத்தில் அரபி லிபியில் தான் எழுதப்பட்டு வந்தது, பின்னர் முஸ்தபா கமால் காலத்திலயே அதனை உரோம லிபியில் எழுதும் பழக்கம் புகுத்தப்பட்டது. உஸ்பெக் மொழியும் அரபி லிபியிலயே எழுதப்பட்டு வந்தது. இப்போது ரோம லிபியில் எழுதப்பட்டு வருகிறது. கேரளத்திலும் அரபு மலையாளத்தில் பல நூல்கள் வெளியாகி உள்ளன. இந்திய மொழியான ஹிந்தியை அரபி எழுத்துக்களில் எழுதத் துவங்கியதன் விளைவாகவே உருது தோன்றியது.

அரபு தமிழில் ஏறத்தாழ நூற்று ஐம்பதுக்கு மேற்பட்ட சமய நூல்கள் வெளிவந்துள்ளன. திருக்குரானுக்கு தமிழில் விளக்கவுரை எழுதக்கூடாது என மார்க்க விற்பன்னர்கள் பெரிதும் வற்புறுத்தி வந்ததன் காரணமாக அரபுத் தமிழில் தப்சீர்களும், ஏனைய இஸ்லாமிய நூல்களும் வெளிவரலாயின.
குர்ஆனின் அரபுத் தமிழ் விரி உரைகளான தப்சீர் பத் ஹுல்கரீம், தப்சீர் பத் ஹுல் ரஹீம், புதூ ஹாதூர் ரஹ்மானியா பீதப்சீரி கலாமிர் ராப்பானியா ஆகியவை பிரசித்தி பெற்ற நூலாகும். இவை காயல்பட்டனத்திலிருந்து வெளிவந்தவை. காயல்பட்டணம் ஷாம் சிஹாபுதீன் வலி அவர்கள் அரபுத் தமிழில் பல பாமாலைகள் இயற்றியுள்ளனர். கி. பி.1889 ஆம் ஆண்டில் "கஷ்பூர் ரான் பீ கல்பில் ஜான்" என்ற ஒரு வார ஏடும், கி பி 1906 ஆம் ஆண்டில் சென்னையிலிருந்து "அஜாயிபுல் அக்பர் (செய்தி வினோதம்) என்று ஒரு வார ஏடும் வெளிவந்துள்ளன.

பொதுவாக ஆண்களைவிட பெண்கள்தாம் இவ்வரபுத் தமிழை அதிகமாக எழுதப் படிக்க தெரிந்திருந்தனர். அக்காலத்தில் கடிதங்கள் கூட அரபுத் தமிழில் எழுதப்பட்டு வந்தன. தமிழ்நாட்டிலும், இலங்கையிலும் இது பிரபல்யமாக இருந்தது. தமிழ்நாட்டில் இதில் பல பாரிசி, உருது சொற்கள் கலந்து விட்ட பொழுது இலங்கையில் இது தன் நிலைகுலையாது இருந்தது. கி.பி 8 ஆம் நூற்றாண்டு முதல் 19 ஆம் நூற்றாண்டு வரை அரபுத் தமிழ் சிறப்புற்று விளங்கியது. அச்சுப் பொறி வந்த பின் இதன் மதிப்பு மங்கலாயிற்று. மேலும் இதில் பயன்படுத்தப்பட்ட சொற்கள் பேச்சு வழக்கில் உள்ள சாதாரண சொற்களாக இருந்ததாலும் இதனுடைய நடையும், பழங்காலத்தாயிருந்ததாலும் இருபதாம் நூற்றாண்டின் துவக்கத்தில் சில முஸ்லிம் தமிழ் எழுத்தாளர்கள் இதனை வன்மையாகத் தாக்கினர். இழித்தும் கூறினார். அதன் காரணமாகவும் அரபி மதராசாக்களில் இது வழகொழிந்ததால் தமிழ்நாட்டில் முஸ்லிம் பொது மக்களிடத்திலும், பெண்களிடத்திலும் இந்நூல்களைப் படிக்கும் ஆர்வம் அற்று போய் விட்டது. எனினும் இலங்கை வாழ் முஸ்லிம்களிடம் இது இன்றும் மதிப்புடன் விளங்குகிறது." அரபுத் தமிழ் எங்கள் அன்புத் தமிழ்" என்று இதனை அங்குள்ள முஸ்லிம்கள் போற்றுகின்றனர். அங்கு தோன்றிய செய்கு முஸ்தபா ஆலிம் வலி " பதுகுர் ரஹ்மான் பி தப்சீர் இல் குரான்" என்ற பெயருடன் அரபுத் தமிழில் திருக்குரானுக்கு ஒரு விரிவுரை எழுதி உள்ளார். அதில் ஐந்து அத்தியாயங்களே அச்சில் வெளிவந்துள்ளன.

பல்லாயிரக்கணக்கான ஆண்டுகளுக்கு முன்னரே கடல்வழி வணிகத்துக்குத் தமிழகம் வந்த முஸ்லீம் வணிகர்கள் இஸ்லாம் தோன்றிய காலத்திலேயே தமிழகத்தின் பெருவழி என்றழைக்கப்பட்ட பாதையில் கள்ளிக்கோட்டையில் இருந்து புலிகட் வரை பரவி வாழ்ந்து தமிழக வ்ணிகமும் இஸ்லாமியக் கொள்கைகளும் கிழக்காசியாவில் பரவக் காரணமாக இருந்தார்கள். அவர்களே அரபிக் தமிழ் வரிவடிவத்தை உருவாக்கித் தென் தமிழகத்திலும் இலங்கையிலும் எட்டாம் நூற்றாண்டின் தொடக்கத்திலிருந்து போற்றி வளர்த்து பள்ளிகளின் இளஞ் சிறார்களுக்கும் சிறூமிகளுக்கும் கற்பித்து வந்ததாக இணைப்பில் உள்ள ஆய்வறிக்கை தெரிவிக்கிறது.

1.எம்.ஆர்.எம்.அப்துற்றஹீம்,இஸ்லாமிய கலைக்களஞ்சியம், முதற்பாகம்.

</doc>
<doc id="196256" url="https://ta.wikipedia.org/wiki?curid=196256" title="மைக்கோபாக்டீரியம் இலெப்ரே">
மைக்கோபாக்டீரியம் இலெப்ரே

மைக்கோபாக்டீரியம் இலெப்ரே (Mycobacterium leprae) அல்லது ஃகான்சனின் காக்கசு இசுப்பைரில்லி (Hansen’s coccus spirilly), என்பது வெப்பமண்டலப் பகுதிகளில் காணப்படும் தொழுநோயை உண்டாக்கும் பாக்டீரியம். . தொழுநோய் ஃகான்சனின் நோய் (Hansen's disease) என்றும் அறியப்படுகின்றது. இந்த நுண்ணுயிரி மாறும் அளவும், காடியால் குலையாத நிறத்தன்மையும் கொண்ட வகையானது. மை.இலெப்ரே ("M. leprae") நுண்ணுயிரானது உயிர்வளி தாங்கும் குச்சி வடிவ பாக்டீரியாக்கள். மைக்கோபாக்டீரியாவுக்கே உரித்தான மெழுகுபோன்ற பூச்சு கொண்டவை. அளவிலும் வடிவிலும் இவை காசநோய் (TB) நுண்ணுயிரி (மைக்கோபாக்டீரியம் தியூபர்குளோசிசு) போன்றதே. தடித்த மெழுகுபோன்ற பூச்சால், "மை. இலெப்ரே" வழக்கமாக ஏற்கும் கிராம் சாயம் (Gram stain) ஏற்காமல் கார்பல் ஃபூக்சின் சாயம் (carbol fuchsin) ஏற்கின்றது. வளர்ப்பூடகத்தில் முதிர்ச்சி அடைய பல கிழமைகள் ஆகின்றன. 

ஒளி நுண்ணோக்கிவழிக் கண்டால் மை. இலெப்ரே ("M. leprae") பாக்டீரியா உருண்டை உருண்டையாகவோ பக்கம் பக்கமாகக் குச்சிகளாகவோ, ஏறத்தாழ 1 முதல் 8 மைக்குரோமீட்டர் நீளமும் (μm), 0.2-0.5 மைக்குரோமீட்டர் குறுக்களவும் கொண்ட குச்சிகளாகக் காணப்படுகின்றன.

இவ் நுண்ணுயிரியை நோர்வே மருத்துவர் கெரார்டு ஆர்மவுர் ஃகான்சன் (Gerhard Armauer Hansen) 1873 இ கண்டுபிடித்தார், இவர் அப்பொழுது தொழுநோய் உற்றவர்களின் தோல் கொப்புளங்களில் குறிப்பாகத் தேடிக்கொண்டிருந்தார். மாந்தர்களில் தொழுநோயை உண்டாக்கும் நுண்ணுயிரியாகக் கண்டுபிடிக்கப்பட்ட முதல் நுண்ணுயிரி இதுதான்

இந்த நுண்ணுயிரியை செய்களச் சாலையில் செயற்கையான வளர்ப்பூடகத்தில் ஒருபொழுதும் வளர்க்க முடிந்ததில்லை. ஆனால் எலியின் கால் பாதத்திலும், அண்மையில் ஒன்பது-பட்டை நல்லங்கு (அர்மடில்லோ) என்னும் விலங்கிலும் வளர்க்க முடிந்தது, ஏனெனில் மாந்தர்கள் போலவே இவையும் தொழுநோய்க்கு உள்ளாகும். இந்த நுண்ணுயிரியை வளர்ப்பூடகத்தில் வளர்க்க இயலாமல் இருப்பதற்குக் காரணம் இந் நுண்ணுயிரிகளின் உயிர்வாழ்வுக்குத் தேவையான அடிப்படைப் பொருள்கள் (மரபணுக்கள் சில) பிற உயிர்களில் இருந்துதான் கிடைக்கின்றன. மைக்கோபாக்டீரிய வகையைச் சேர்ந்த இந்த நுண்ணுயிரியின் உயிரணுவைச் சூழ்ந்திருக்கும் படலத்தின் தனித்தன்மையாலும் மிக மிக மெதுவாகவே எண்ணிக்கைப் பெருக்கம் செய்வதாலும், இவற்றை அழிப்பது கடினமாக உள்ளது. 

மைக்கோபாக்டீரியாவுக்கேயான தனித்தன்மை வாய்ந்த இவற்றின் உயிரணுக்களை மூடியிருக்கும் படலத்தில் காணப்படும் மைக்கோலிக்குக் காடியால் (mycolic acid) இவற்றின் மேற்புறம் மெழுகுபோன்ற பூச்சு கொண்டிருக்கும். 


</doc>
<doc id="196259" url="https://ta.wikipedia.org/wiki?curid=196259" title="லினக்சு மின்டு வெளியீடுகள்">
லினக்சு மின்டு வெளியீடுகள்

லினக்சு மின்டு என்ற அழைக்கப்படும் இயக்குதளம், உலக அளவில் அதிக நபர்களால் பயன்படுத்தும் ஒரு குனூ/லினக்சு இயங்குதளம் ஆகும். இது ஒவ்வொரு வருடமும், இரு பதிப்புகளாக வெளிவருகிறது. வெளியிடப்படும் ஒவ்வொரு பதிப்பும், தனிப்பட்ட எண்களையும், குறியீட்டுப்பெயர்களையும் கொண்டுள்ளது. அக்குறியீட்டுப்பெயர் ஒரு பெண்ணின் பெயராகவும், அப்பெயரின் இறுதியெழுத்து a என்றும் கொண்டிருக்கும். (எ.கா) லினக்சு மின்டு 13 மாயா (Linux mint 13 Maya). இதன் உபன்டு இயக்குதளத்தின் கட்டகங்களில் இருந்து உருவாக்கப்பட்டுள்ளது.

"* குநோம் 2 சிறப்புகள் அடங்கியது"

"** மின்டு குநோம் 3 கருனி நீட்சி(providing a desktop environment similar to குநோம் 2)"

"*** குநோம் கருனியின் சிறப்புகள் அடங்கியது"

"(x.y.z)*" – இந்நிரல்பொதிகளை நாமே நிறுவிக் கொள்ள வேண்டும். இயல்பிருப்பு நிலையில் நிறுவப்பட்டிருக்காது. 
x.y** – அனைத்துப் பதிப்புகளும் நிலையற்ற, சமீப வெளியீட்டை ஒத்ததாகும்.


</doc>
<doc id="196260" url="https://ta.wikipedia.org/wiki?curid=196260" title="நற்கருணை ஆசீர்">
நற்கருணை ஆசீர்

நற்கருணை ஆசீர் () என்பது கிறித்தவ பக்தி முயற்கிகளுள் ஒன்றாகும். இதில் ஒரு குருவோ அல்லது திருத்தொண்டரோ நற்கருணை ஆராதனையின் முடிவில் கதிர்ப்பாத்திரத்தில் உள்ள நற்கருணையினைக் கொண்டு மக்களுக்கு ஆசீ வழங்குவார். இவ்வழக்கம் கத்தோலிக்க திருச்சபையின் இலத்தீன் வழிபாட்டுமுறை, சில ஆங்கிலிக்க மற்றும் லூதரனிய திருச்சபைகள் மற்றும் சில மரபுவழி சபைகளில் உள்ளது.

1973இல் "Rite of Eucharistic Exposition and Benediction" என்னும் ஆவணம் இயற்றப்படும் வரை எவ்வகை சட்டமும் இவ்வழிபாட்டினைக்குறித்து இல்லை. எனினும் திருத்தந்தை பன்னிரண்டாம் கிளமெண்டின் ஆட்சியில் ரோமை மறைமாவட்ட முதன்மை குரு புரோஸ்பேரோ லாம்பெர்தினியால் (பின்னாளில் திருத்தந்தை பதினான்காம் பெனடிக்ட்) வெளியிட்ட வழிகாட்டுதல்கள் கடைபிடிக்கப்பட்டன.

நற்கருணை ஆசீருக்கு முன்பு நிகழும் ஆராதணையில் ""மாண்புயர்"" அல்லது அதனை ஒத்த ஒரு பாடல் பாடப்படுவது வழக்கம்.

தற்போது நடப்பில் உள்ள வழக்கப்படி நற்கருணை ஆசீருக்கு முன் தூபமிடுவதும் அதற்குறிய உடைகளை அணிவதும் குருக்களுக்கும் திருத்தொண்டர்களுக்கும் கட்டாயமாக்கப்படுள்ளது. மேலும் குருக்களையும் திருத்தொண்டர்களையும் தவிர பிறர், நற்கருனையினை ஆராதணைக்காக அதனை வெளிக்காட்ட சிறப்பு அனுமதி பெற்றிருப்பினும், நற்கருணை ஆசீர் அளிக்க இயலாது. நற்கருணை ஆசீர் முடிந்தவுடன் நற்கருணை, நற்கருணை பேழையில் வைக்கப்பட வேண்டும்.


</doc>
<doc id="196261" url="https://ta.wikipedia.org/wiki?curid=196261" title="கிறித்தவக் குறியீடு">
கிறித்தவக் குறியீடு

கிறித்தவக் குறியீடு ("Christian symbolism") என்பது கிறித்தவ சமயத்தில் உள்ள தொல் உருவகம், செயல், கலைப் பொருள், நிகழ்வு ஆகியவற்றைச் சுட்டிக்காட்டுகின்ற அடையாளங்களின் பயன்பாடு ஆகும். பொருள்கள், செயல்கள் போன்றவற்றிற்கு கிறித்தவ கருத்துகளின் அடிப்படையிலான உட்பொருளை கிறித்தவக் குறியீடு இணைத்துக் காட்டுகிறது.

தொடக்க காலக் கிறித்தவத்தில் பயன்பட்ட குறியீடுகள் உட்குழுவினருக்கும், தீட்சை பெற்றவர்களுக்குமே புரியும் வகையில் இருந்தன. நான்காம் நூற்றாண்டில் கிறித்தவம் ஏற்றுக்கொள்ளப்பட்ட சமயமாக மாறியதிலிருந்து, பொதுவாக எல்லாராலும் புரிந்துகொள்ளும் விதத்தில் கிறித்தவக் குறியீடுகள் அமைந்தன. கிறித்தவத்தில் வழங்கும் பல குறியீடுகள் சூழமை கலாச்சாரங்களிலிருந்தும், பிற சமயங்களிலிருந்தும் பெறப்பட்டவை ஆகும்.

பொதுவாக, கிறித்தவம் சமயக் கருத்துகளையும் உண்மைகளையும் கலை வடிவில் வெளிப்படுத்துவதற்குத் தயங்கியதில்லை. மாறாக, யூத சமயத்தில் சிலை வழிபாடு கூடாது என்னும் விவிலியக் கட்டளையைப் பின்பற்றி, கடவுளையோ சமயக் கருத்துகளையோ எவ்வகையிலும் கலை முறையில் வெளிப்படுத்துவது தவறு எனக் கருதப்பட்டது. பிசான்சியப் பகுதியிலும் நடுக் காலத்தில் கிறித்தவக் கலை வடிவத்திற்கு எதிர்ப்பு இருந்தது. புரட்டஸ்தாந்து சபைகள் சிலவும் இவ்வாறே கருதிவந்துள்ளன.

சிலுவை என்னும் குறியீடு இன்று உலகெங்கும் பரவலாக அறியப்பட்ட சமயக் குறியீடாக, கிறித்தவத்தின் அடையாளமாக உள்ளது. இவ்வாறே திருச்சபையின் தொடக்க காலத்திலிருந்து இருந்தும் வந்துள்ளது.

கி.பி. இரண்டாம் நூற்றாண்டின் இறுதியில் மினூசியுசு ஃபேலிக்சு ("Minucius Felix") எழுதிய ஒரு நூலில் ஒரு கிறித்தவர் தமது சமய நம்பிக்கை குறித்து தன்விளக்கம் அளிக்கும் போது சிலுவை என்னும் குறியீடு கிறித்தவர்களுக்குப் பொருள்வாய்ந்ததாக உளதை எடுத்துக் கூறுகிறார்.

கி.பி. மூன்றாம் நூற்றாண்டின் தொடக்கத்தில் சிலுவை என்னும் அடையாளம் கிறித்தவ நம்பிக்கையோடு எவ்வளவு நெருக்கமாக இணைந்துவிட்டிருந்தது என்றால், புனித அலெக்சாந்திரியா கிளமெந்து என்னும் கிறித்தவ எழுத்தாளர் சிலுவையை "ஆண்டவரின் சின்னம்" ("the Lord's sign" - ) என்றே குறிப்பிடுகின்றார்.

அதற்கு முன்னரே, "பர்னபாசின் திருமுகம்" என்னும் நூலில் ஒரு குறிப்பு வருகிறது. அதாவது, பழைய ஏற்பாட்டு தொடக்க நூல் 14:4இல் ஆபிராம் 318 ஆள்களைச் சேர்த்து ஒரு படையை உருவாக்கினார் என்று வருகிறது. அதில் குறிக்கப்படுகின்ற 318 என்னும் எண் இயேசு பிற்காலத்தில் உயிர்துறந்த சிலுவையை அடையாளமாகக் குறித்தது என்னும் கருத்து கூறப்படுகிறது. கிரேக்க எண்வரிசையில் 318 என்னும் எண் "ΤΙΗ" என வரும். அதில் முதல் எழுத்தாகிய "T" என்பது சிலுவையின் நேர்த்துண்டைக் குறிக்கிறது. அந்த எண் "300"; "IH" என்னும் இரு எழுத்துக்களும் "இயேசு" என்னும் பெயரின் முதல் இரு எழுத்துகளாக கிரேக்கத்தில் வரும் (ΙΗΣΟΥΣ). அவை "18" என்னும் எண்ணைக் குறிக்கும். இவ்வாறு, பழைய ஏற்பாட்டிலேயே "இயேசு சிலுவையில் அறையப்படுவார்" என்னும் முன்னறிவிப்பு குறிப்பாக உள்ளது என்னும் கருத்து இவண் தெரிவிக்கப்படுகிறது.

பண்டைய கிறித்தவ ஆசிரியரான தெர்த்தூல்லியன் (கி.பி. 160-225) என்பவரும் கிறித்தவ மறைக்கும் சிலுவைக்கும் உள்ள தொடர்பை விவரிக்கிறார். அவர் கிறித்தவர்களை "சிலுவை பக்தர்கள்" என்று அடையாளம் காட்டுகிறார். இலத்தீனில் அவர் குறிப்பிடுகின்ற "crucis religiosi" என்னும் சொல்லாக்கத்திற்கு அதுவே பொருள் ("devotees of the Cross").

மேலும், தெர்த்தூல்லியன், கிறித்தவர்கள் தம் நெற்றியில் சிலுவை அடையாளம் வரைந்துகொண்டதைக் குறிப்பிடுகிறார்.

சிலுவை என்னும் குறியீடு மிகப் பழங்காலத்திலிருந்தே கிறித்தவத்தோடு தொடர்புபடுத்தப்பட்டது. ஆனால் இயேசு தொங்கி இறந்ததாகக் காட்டப்படுகின்ற "பாடுபட்ட சுருபம்" ("Crucifix") ஐந்தாம் நூற்றாண்டிலிருந்தே கிறித்தவ குறியீடாகப் பயன்படத் தொடங்கியதாகத் தெரிகிறது.

பண்டைய கிறித்தவர்கள் பயன்படுத்திய சமயக் குறியீடுகளுள் "மீன்" குறியீடு முதன்மையான சிறப்பிடம் வகித்ததாகத் தெரிகிறது. "மீன்" குறியீடு கிறித்தவர் நடுவே சிறப்பிடம் பெற்ற வரலாறு சுவையானது. கிரேக்க மொழியில் "மீன்" என்பதற்கு இணையான சொல் "இக்துஸ்" என்பதாகும். அது உரோமை எழுத்தில் "ichthys" எனவும் கிரேக்க பெரிய எழுத்தில் "ἸΧΘΥΣ" எனவும் தோற்றம் தரும். இச்சொல்லானது இயேசு கிறித்துவின் இயல்பைக் குறிப்பிடுகின்ற ஐந்து சொற்களின் முதல் எழுத்துகளைச் சேர்த்துக் கூட்டும்போது உருவாகும். அது கீழ்வருமாறு:

Ἰ = Ἰησοῦς = Iēsous = இயேசு
Χ = Χριστός = Christos = கிறிஸ்து
Θ = Θεοῦ = Theou = கடவுளின்
Υ = Υἱός = Huios = மகன்
Σ = Σωτήρ = Sōtēr = மீட்பர்
எனவே, "மீன்" குறியீட்டு (ichthys) சொல்லின் ஐந்து கிரேக்க எழுத்துகளை முறையே முதலெழுத்தாகக் கொண்டு உருவாக்கப்படுகின்ற ஐந்து சொற்களும் இவ்வாறு பொருள்தரும்: இயேசு கிறித்து கடவுளின் மகன், மீட்பர்.

இந்த விளக்கத்தைப் புனித அகுஸ்தீனார் எழுதிய "கடவுளின் நகரம்" ("The City of God") என்னும் நூலிலும் காணலாம்.அகுஸ்தீன் மேலதிகமாக ஒரு விளக்கத்தையும் தருகிறார். அதாவது, "இயேசு கிறித்து கடவுளின் மகன், மீட்பர்" என்னும் பொருள்தருகின்ற கிரேக்கச் சொற்றொடராகிய Ίησοῦς Χρειστός Θεοῦ Υἱός Σωτήρ 27 எழுத்துகள் வருகின்றன. அவை மூன்றை மூன்றால் பெருக்கி, மீண்டும் மூன்றால் பெருக்கும்போது கிடைக்கும் மொத்தம். மூன்று என்னும் எண் முழுமையைக் குறிக்கும். மூன்றை மூன்றால் பெருக்கி, மீண்டும் மூன்றால் பெருக்குவது கடவுளின் வல்லமையைக் குறிக்கும். இவ்வாறு எனத் தோன்றும் மீன் அடையாளம் கிறித்தவக் குறியீடாக, இயேசு கிறித்துவின் இயல்பை விளக்குவதாயிற்று.

விவிலியத்தின் இறுதி நூலான "திருவெளிப்பாடு" என்னும் ஏட்டில் இயேசு தம்மைத் தாமே கடவுள் நிலையில் நிறுத்தி, "முதலும் இறுதியும்" என அறிமுகம் செய்கிறார்.
"அகரமும் னகரமும், முதலும் இறுதியும், தொடக்கமும் முடிவும் நானே" (திருவெளிப்பாடு 22:13

திருவெளிப்பாடு நூலில் 1:8 மற்றும் 21:6 பகுதிகளும் இதோடு தொடர்புடையன.

கிரேக்க எழுத்து வரிசையில் முதல் எழுத்து "ஆல்ஃபா" ("Alpha"), இறுதி எழுத்து "ஓமெகா" ("omega") என்பன. அந்த முதல் எழுத்தும் இறுதி எழுத்தும் முறையே α அல்லது Α, ω or Ω என்று தோற்றமளிக்கும். இந்த இரு எழுத்துகளையும் என்று குறிப்பிட்டு இயேசுவைச் சுட்டும் குறியீடாக கிறித்தவர்கள் பயன்படுத்தினர்.

சிலுவைக் குறியீடு கிரேக்கத்தில் "ஸ்தவுரோகிராம்" ("Staurogram") என்று அழைக்கப்படுகிறது. அதன் பொருள்: "சிலுவை (என்னும்) அடையாளம்". Stauros "(ΣTAΥPOΣ) என்னும் சொல் "சிலுவை" என்று பொருள்தரும்.

இக்குறியீட்டில் இரண்டு கிரேக்க எழுத்துகள் இணைத்துக் காட்டப்படுகின்றன. அவை Tau-Rho என்பவை. இதிலிருந்து இக்குறியீட்டை "டாவு-ரோ" ("Tau-Rho") என்றும் குறிப்பிடுவதுண்டு. ஏனென்றால் Rho (Ρ அல்லது ρ)என்னும் எழுத்தின் மீது Tau (Τ அல்லது τ)என்னும் எழுத்து பதிந்தால் அக்குறியீடு தோன்றும்.

இயேசு கிறித்துவைக் குறிக்க பயன்படுத்தப்பட்ட இச்சுருக்கக் குறியீடு கிறித்தவத்தின் தொடக்கத்திலேயே காணக்கிடக்கிறது. பழைய கிரேக்க ஏட்டுச் சுவடித் துண்டுகளான பைப்பரசு 66 (P66), பைப்பரசு 45 (P45), பைப்பரசு 75 (P75) ஆகியவற்றைச் சான்றாகக் காட்டலாம். அங்கே இக்குறியீடு "திருப்பெயர்" என்னும் நிலை பெறுகிறது.

இக்குறியீட்டுக்கு இன்னும் ஆழமாக விளக்கங்களைத் தொடக்க காலத் திருச்சபையில் காண முடிகிறது. எடுத்துக்காட்டாக, கி.பி. நான்காம் நூற்றாண்டைச் சார்ந்த புனித எபிரேம் ("Ephrem the Syrian") இக்குறியீட்டுக்கு "சிலுவை மீட்பளிக்கிறது" என்னும் விளக்கத்தைத் தருகிறார். அவ்விளக்கத்தின்படி, tau என்னும் கிரேக்க எழுத்து சிலுவைக்கு அடையாளம். Rho என்னும் எழுத்து "துணை, உதவி" எனப் பொருள்படுகின்ற "போஏதியா" ("Βoηθια") என்னும் சொல்லுக்கு அடையாளம். அச்சொல்லில் வரும் எழுத்துகளின் எண்ணிக்கைப் பொருள் "100" என்னும் எண்ணைத் தரும். Rho என்னும் எழுத்தும் அதுபோலவே "100" என்னும் எண்ணைக் குறிக்கும். இவ்வாறு சிலுவைக் குறியீடு "சிலுவை மீட்பளிக்கிறது" என்னும் பொருளைத் தரும்.

மேலும், tau மற்றும் rho என்னும் எழுத்துகள் தனித்தனியாகவும் கிறித்தவக் குறியீடாக பண்டைய கிறித்தவ மீபொருள் பெட்டகங்களில் பொறிக்கப்பட்டிருக்கக் காணலாம்.

கிரேக்க எழுத்தாகிய Tau மீட்பின், விடுதலையின் சின்னமாகப் பழைய ஏற்பாட்டுக் காலத்திலேயே கருதப்பட்டது. எடுத்துக்காட்டாக எசேக்கியேல் 9:4 பகுதியைக் காட்டலாம்:
"பின் ஆண்டவர் அவரை நோக்கி, 'நீ எருசலேம் நகரெங்கும் சுற்றிவந்து அதனுள் செய்யப்படும் எல்லா அருவருக்கத்தக்க செயல்களுக்காகவும் பெருமூச்சு விட்டுப் புலம்பும் மனிதர்களுக்கு நெற்றியில் அடையாளம் இடு' என்றார்."

Tau என்னும் எழுத்து மற்றொரு விவிலிய பாடத்தை நினைவூட்டுகிறது. இசுரயேல் மக்களை வாக்களிக்கப்பட்ட நாட்டுக்கு வழிநடத்திச் சென்ற மோசே ஓரிடத்தில் மக்கள் போரில் வெற்றிபெறும் பொருட்டு கடவுளிடம் வேண்டுதல் நிகழ்த்துகிறார். அப்போது அவர் எபிரேய முறைப்படி, தம் கைகளை சிலுவை வடிவில் உயர்த்தி விரித்து இறைவனை வேண்டினார்:

"மோசே தம் கையை உயர்த்தி இருக்கும்போதெல்லாம் இசுரயேலர் வெற்றியடைந்தனர்; அவர் தம் கையைத் தளர விட்டபோதெல்லாம் அமலேக்கியர் வெற்றியடைந்தனர்."

மேலும் Rho என்னும் எழுத்தும் இயேசு கிறித்துவைச் சுட்டுகின்ற குறியீடு ஆனது. அதன் விளக்கம் இதோ: இயேசுவை மெசியாவாகக் கிறித்தவர்கள் கருதுகின்றனர். அந்த மெசியாவுக்கு அடையாளமாகப் பழைய ஏற்பாட்டில் இருந்தவர் ஆபிரகாம். ஆபிரகாமுக்கு 100 வயது ஆனபோது கடவுள் அவருக்கு ஈசாக்கு என்னும் மகன் பிறக்கப்போவதாக வாக்களித்தார். Rho என்னும் கிரேக்க எழுத்தின் எண்மதிப்பும் 100 தான்.

காலப்போக்கில் இச்சிலுவைக் குறியீடு Chi Rho என்னும் குறியீட்டின் ஒரு சிறப்பு வடிவமாகக் கொள்ளப்பட்டது. அவ்வாறே ஐரோப்பாவில் கி.பி. 5-6 நூற்றாண்டுகளில் மக்களிடையே பரவியது.

இக்குறியீடு கிரேக்க மொழியின் இரு பெரிய எழுத்துகளை இணைத்து, ஒன்றின்மேல் மற்றதை எழுதி உருவாகிறது. அவ்வெழுத்துக்களின் பெயர் "Chi" (= Χ), "Rho" (Ρ) ஆகும். இவ்விரு எழுத்துகளும் "கிறிஸ்து" என்னும் பெயரின் தொடக்க எழுத்துகள் ஆகும். கிரேக்கத்தில் "கிறிஸ்தோஸ்" என்பது ΧΡΙΣΤΟΣ (= Christos) "திருப்பொழிவு பெற்றவர்" என்னும் பொருளைத் தந்து, இயேசுவைக் கடவுள் திருப்பொழிவு செய்து உலக மீட்பராக அனுப்பினார் என்னும் பொருளைத் தருகிறது.

இந்தக் குறியீடு பண்டைய கிறித்தவத்தில் மிகப் பரவலாக வழக்கத்தில் இருந்தது. இக்குறியீட்டைத்தான் உரோமைப் பேரரசன் கான்ஸ்டன்டைன் தமது கொடியில் சின்னமாகப் பொறித்திருந்தார்.

கிரேக்கத்தில் இயேசு என்னும் பெயரின் முதல் இரு எழுத்துகளும் அவற்றின் பெரிய வடிவில் "IH" என்று இருக்கும். சில வேளைகளில் அந்த இரு எழுத்துகளையும் ஒன்றின்மேல் ஒன்றாக அமைப்பதும் உண்டு. முதல் எழுத்தின் பெயர் "அயோட்டா", இரண்டாம் எழுத்தின் பெயர் "ஏட்டா". இந்த இரு எழுத்துகளையும் இணைத்து உருவாக்கக்படும் குறியீடு இயேசுவைக் குறித்தது. இதுவும் பண்டைக் காலத்திலிருந்தே பரவலான ஒரு குறியீடு ஆகும்.இக்குறியீட்டினை புனித அலெக்சாந்திரியா கிளமெந்தும் பர்னபாசின் திருமுகமும் ஏற்கனவே விளக்கியிருந்தன.

இயேசுவைக் குறிக்கும் பிற குறியீடுகளுக்கு: காண்க: கிறிஸ்து பெயராக்கம்

பண்டைய கிறித்தவக் குறியீடுகளுள் இயேசு கிறித்துவின் பெயரைக் குறிக்க பயன்பட்ட ஓர் அடையாளம் கிரேக்கத்தில் இயேசு என்னும் பெயரின் முதல் எழுத்தையும், கிறித்து என்னும் பெயரின் முதல் எழுத்தையும் ஒன்றின்மேல் ஒன்றாக இணைத்து உருவாக்கப்பட்டது. கிரேக்க "அயோட்டா" எழுத்தின் பெரிய வடிவமும், "கி" எழுத்தின் பெரிய வடிவமும் இந்த எழுத்துகள் ஆகும். அவை "IX" என்று அமையும். இந்தக் குறியீடு "இயேசு கிறித்து" எனப் பொருள்படும்.

இக்குறியீட்டுக்கு சற்றே விரிவான விளக்கத்தை புனித இரனேயு ("St. Ireneaus") அளித்துள்ளார். கிரேக்க மொழியில் "அயோட்டா" ("I") எழுத்தின் எண் மதிப்பு 10 ஆகும். "கி" என்னும் எழுத்து XPEIΣTOΣ ("கிறிஸ்து") என்னும் எண்ணெழுத்துப் பெயரின் முதல் எழுத்தாகும். இந்த இரு எண் மதிப்புகளையும் ஒன்றோடொன்று தொடர்புபடுத்தி 888 என்னும் எண் பெறப்படுகிறது. அதாவது, ((10x8)x10)+((10x8)+8) என்று கூட்டி அந்த மொத்தம் 888 என வருகிறது. அதே நேரத்தில் "இயேசு" என்னும் ஆறெழுத்து கொண்ட கிரேக்க பெயரின் வடிவம் எண் மதிப்புப்படி 888 என்னும் எண்ணைத் தரும். அந்த எண் (10+8+200+70+400+200) ஆகும்.

இவ்வாறு "இயேசு கிறித்து" என்னும் பொருள் மேற்கூறிய குறியீட்டில் இருப்பது விளக்கப்படுகிறது.

உரோமை நகரில் பண்டைய கிறித்தவ கல்லறைச் சுரங்கங்களில் காணப்படுகின்ற குறியீடுகளுள் இயேசுவைக் குறிக்கும் ஒரு பரவலான அடையாளம் "நல்ல ஆயன்" ஆகும். ஓர் ஆயன் தம் தோளின்மீது ஓர் ஆட்டினைச் சுமப்பதுபோல் அமைந்த அந்த அடையாளம் நற்செய்தியில் வருகின்ற நல்ல ஆயன் உவமையை நினைவூட்டுகிறது. காணாமற்போன ஆட்டினைத் தேடிச் சென்று கண்டுபிடிக்கும் நல்ல ஆயன் உருவகம், தவறிப்போன மனிதரைத் தேடிக் கண்டுபிடிக்கின்ற இயேசுவுக்கு உருவகமாயிற்று.

தொடக்கத்தில் ஒரு சமயக் குறியீடாக இருந்த இந்த சித்தரிப்பு, காலக் கட்டத்தில் இயேசுவைச் சித்தரிக்கும் தரமாக்கப்பட்ட படிமம் ஆகி, ஆயனின் தலையைச் சுற்றி ஒரு ஒளிவட்டமும், உடலைப் போர்த்துகின்ற ஆடம்பர உடையும் பெற்றது.

புறா என்னும் குறியீடு பண்டைக் காலத்திலிருந்தே ஒரு கிறித்தவக் குறியீடாக இருந்துவந்துள்ளது.நற்செய்திக் குறிப்பின்படி, இயேசு திருமுழுக்குப் பெற்றபோது அவர்மீது புறா வடிவில் தூய ஆவி இறங்கி வந்தார் (காண்க: மத்தேயு 3:16):
"இயேசு திருமுழுக்குப் பெற்றவுடனே தண்ணீரை வெட்டு வெளியேறினார். உடனே வானம் திறந்ததையும் கடவுளின் ஆவி, புறா இறங்குவது போலத் தம்மீது வருவதையும் அவர் கண்டார்."

இவ்வாறு தூய ஆவியின் குறியீடாக "புறா" என்னும் அடையாளம் வழக்கத்தில் வந்தது. மேலும் திருமுழுக்கைக் குறிக்கவும் புறா குறியீடானது. இன்னொரு பொருள், தூய ஆவியின் உறைவிடமான ஆன்மா இவ்வுலக வாழ்வை நீத்து விண்ணுலகு ஏகுவது புறா வடிவில் சித்தரிக்கப்பட்டது.புறா வடிவில் நற்கருணைப் பேழையை அமைப்பதும் உண்டு. இது குறிப்பாக கீழைத் திருச்சபையில் வழக்கம்.

புறா குறியீட்டுக்குப் பழமையான விளக்கம் அது கிறித்துவைக் குறிக்கிறது என்பதாகும். இப்பொருளில் விளக்குவோரில் ஒருவர் புனித இரனேயு ("St. Irenaeus") ஆவார். அவர் கிரேக்க எழுத்துகளின் எண் மதிப்பின் அடிப்படையில் இந்த விளக்கத்தைத் தருகிறார். அதன்படி, புறா என்பது கிரேக்கத்தில் "பெரிஸ்தேரா" (περιστερα) என்பதாகும். அச்சொல்லில் வருகின்ற எழுத்துகளின் எண்மதிப்பைக் கூட்டினால் அது 801 என வரும். அதே எண் மதிப்பு "ஆல்ஃபா", "ஓமெகா" என்னும் இரு எழுத்துகளின் எண் மதிப்பும் ஆகும். இயேசுவைக் குறிக்கின்ற குறியீடுகளுள் ஒன்று ஆல்ஃபா - ஓமெகா அடையாளம் என்பதால் "புறா" என்னும் குறியீடு இயேசுவைக் குறிப்பதாக விளக்கம் தரப்பட்டது.

மேலும், பழைய ஏற்பாட்டில் ஏற்பட்ட வெள்ளப்பெருக்கின் போது கடவுள் நோவாவையும் அவருடைய குடும்பத்தாரையும் காப்பாற்றிய போது, வெள்ளம் வற்றியதைக் குறிக்கும் வகையில் புறாவொன்று தன் அலகில் ஓர் ஒலிவக் கிளையைக் கொணர்ந்த வரலாறு உள்ளது (காண்க: தொடக்க நூல் 8:1-12). பண்டைய கிறித்தவ ஆசிரியர்கள் இந்த நிகழ்ச்சியை இயேசுவின் வரலாற்றோடு இணைத்துப் பொருள் கூறினர். அதன்படி, புறாவொன்று ஒலிவக் கிளையைக் கொண்டுவந்து வெள்ளப் பெருக்கு முடிந்ததை அறிவித்ததுபோல, இயேசு தம் சிலுவைச் சாவின் வழியாக மனிதரை அழிவிலிருந்து காத்து மீட்பளித்தார். எனவே புறா என்னும் குறியீடு இயேசுவுக்குப் பொருத்தி உரைக்கப்பட்டது.

பிற்காலத்தில் புறா குறியீடு அமைதியைக் குறிக்கும் அடையாளமாக விளக்கப்பட்டது. ஒலிவக் கிளையை அலகில் ஏந்திவருகின்ற புறா, நோவா கதையில் வருவது போல, இன்று அமைதியைக் குறிக்கும் அடையாளமாயிற்று.

பண்டைக்கால மக்கள் நம்பிக்கையின்படி, மயிலின் உடல் சாவுக்குப் பின்னும் அழிவதில்லை. எனவே அது சாகாமைக்கு குறியீடு ஆயிற்று. இந்தக் குறியீட்டைக் கிறித்தவம் தனதாக்கி, சாகாமையைக் குறிக்க பயன்படுத்தியது. பண்டைய கிறித்தவ படிமங்களில் மயில் சித்தரிக்கப்பட்டு சாகாமையைக் குறிக்கிறது.

இயேசு சாவிலிருந்து உயிர்பெற்றெழுந்து உலகத்தாருக்கு நிலைவாழ்வு அளித்தார் என்னும் கிறித்தவ நம்பிக்கை அடிப்படையில் மயில் என்னும் குறியீடு குறிப்பாக இயேசுவின் உயிர்த்தெழுதலோடு இணைத்துப் பொருள் உரைக்கப்படுகிறது. இது குறிப்பாக கீழைத் திருச்சபையில் இன்றளவும் நிலவும் வழக்கமாகும்.




</doc>
<doc id="196265" url="https://ta.wikipedia.org/wiki?curid=196265" title="நற்கருணை பேழை">
நற்கருணை பேழை

நற்கருணை பேழை அல்லது நற்கருணை பாதுகாத்து வைக்கப்பட்டுள்ள திருப்பேழை () என்பது கிறித்தவத்தில் திருப்பலி முடிந்த பின்பு மீதமுள்ள நற்கருணையினை பாதுகாத்து வைக்கும் இடமாகும். இவ்வழக்கம் கத்தோலிக்க திருச்சபை, கிழக்கு மரபுவழி திருச்சபை மற்றும் சில ஆங்கிலிக்கம் மற்றும் லூதரனிய சபைகள் சிலவற்றிலும் உள்ளது. இப்பேழையானது வழக்கமாக அசைக்க முடியாததாகவும், உறுதியானதாகவும், ஒளி ஊடுருவாத பொருளால் (பொதுவாக உலோகம், கல் அல்லது மரம்) செய்யப்பட்டதாகவும் இருக்கும். இறைநிந்தனை தவிர்க்கப்படும் வண்ணம் இது பூட்டிவைக்கப்பட்டிருக்கும்.

நோயுற்றோருக்கும் இறக்கும் ஆபதில் இருப்போருக்கும் நற்கருணையினை எடுத்து செல்ல ஒரு பேழையில் அதனை பாதுகாகும் வழக்கம் கிறுத்தவத்தின் துவக்க காலம் முதலே இருந்து வந்தது. குறிப்பாக மேற்கத்திய கிறித்தவத்தில் நற்கருணை பேழையே தியானம் மற்றும் இறைவேண்டலின் மையமாக இருகின்றது.

ஒவ்வொரு ஆண்டும் பெரிய வியாழனன்று திருப்பலி தொடங்கும் முன் நற்கருணைப் பேழை வெறுமையாக்கப்படும். புனித சனியின் நள்ளிரவுத்திருப்பலியின் போதே அதில் மீண்டும் நற்கருணை வைக்கப்படும் என்பது குறிக்கத்தக்கது.

இயேசுவை தன்னுள் தாங்கியதால் தூய கன்னி மரியாவை "நற்கருணை பேழை" என உருவகமாக அழைக்கும் வழக்கம் கத்தோலிக்க திருச்சபை மற்றும் மரபுவழி சபைகளில் உண்டு.

தமிழில் "பேழை" என்று இது அழைக்கப்படாலும் இது பெரும்பான்மையான மொழிகளில் "கூடாரம்" என்னும் பொருள்படும் வகையிலேயே அழைக்கப்படுகின்றது. ஆங்கிலத்தில் TABERNACLE எனப்படுகிறது (இலத்தீன் மொழியிலிருந்து பிறந்த இச்சொல்லுக்கு கூடாரம் என்று பொருள்). பழங்காலத்தில் நற்கருணை பேழைகள் சிறிய கூடாரம் போன்றே வடிவமைக்கப்பட்டன. பழைய ஏற்பாட்டில் கடவுளின் கூடாரத்தை நினைவுறுத்துவதவும், புதிய ஏற்பாட்டில் 'வார்த்தை மனு உருவானார். நம்மிடையே குடிகொண்டார்' (யோவா 1:14) என்னும் விவிலிய வாக்கை நினைவுறுத்தவும் இவ்வழக்கம் எழுந்ததாக நம்பப்படுகின்றது. இதனாலேயே இன்றளவும் நற்கருணை பேழையினை துனியால் மூடிவைக்கும் வழக்கம் இருக்கின்றது.

ஒரு கத்தோலிக்க ஆலயத்தின் மையமும் காரணமுமாக இருப்பது நற்கருணை பேழையாம். திருச்சபைச் சட்டதின்படி நற்கருணை பேழையினை வழக்கமாக ஓர் ஆலயம் அல்லது செபக்கூடத்தில் மட்டும் பாதுகாத்து வைக்கவேண்டும். நற்கருணை பாதுகாத்துவைக்கப்பட்டுள்ள பேழையினை தெளிவாகத் தெரிகின்ற, அழகுடன் அணிசெய்யப்பட்டுள்ள, இறைவேண்டல் செய்வதற்குப் பொருத்தமான ஒரு பகுதியில் வைக்கப்படவேண்டும். ஆலயம் அல்லது செபக்கூடத்தின் பொறுப்பைக் கொண்டவர் நற்கருணை பாதுகாத்து வைக்கப்பட்டுள்ள திருப்பேழையின் திறவுகோல் மிகுந்த கவனமுடன் பாதுகாக்கப்படுவதைக் கவனித்துக்கொள்ளவேண்டும்.

நற்கருணை பாதுகாத்து வைக்கப்பட்டுள்ள பேழைக்குமுன் கிறிஸ்துவின் உடனிருப்பைக் குறித்துக்காட்டவும் மகிமைப்படுத்தவும் ஒரு சிறப்பு விளக்கு எப்பொழுதும் எரியவேண்டும்.

நற்கருணை, திருப்பேழைக்கு உள்ளே இருந்தால் அதனை கடந்து செல்லும் போது ஒரு முழங்கால் மண்டியிடுவதும் பேழைக்கு வெளியே இருந்தால் இரு முழங்கால்களும் மண்டி இடுவதும் பல நூற்றாண்டுகளாக திருச்சபையில் இருக்கும் ஒழுங்கு ஆகும்.


</doc>
<doc id="196267" url="https://ta.wikipedia.org/wiki?curid=196267" title="ஹர்த்தால்">
ஹர்த்தால்

ஹர்த்தால் (குஜராத்தி હડતાળ) என்ற சொல் தெற்காசிய மொழிகள் பலவற்றில் காணப்படுகிறது. தங்கள் எதிர்ப்பைத் தெரிவிக்க, வேலை நிறுத்தம் அல்லது கடையடைப்பு செய்வர். இதை இச்சொல் கொண்டு குறிக்கின்றனர். முதன்முதலில், இந்திய விடுதலைப் போராட்டத்தின்போது இச்சொல் பயன்படுத்தப்பட்டது. அரசின் முடிவிற்கு எதிர்ப்புத் தெரிவித்து அல்லது தங்கள் எதிர்ப்பை வெளிக்காட்ட, பெருமளவில் தங்கள் நிறுவனங்கள், அமைப்புகள், அலுவலகங்கள் ஆகியவற்றை மூடுவர். இச்சொல்லின் மூலம் குசராத்தி மொழியின் ஹட்தால் என்பதாகும். கோரிக்கையை நிறைவேற்றக் கோரி, தங்கள் அலுவலகங்களை மூடுதல் என்பது இதன் பொருள். குசராத்தியைத் தாய்மொழியாகக் கொண்ட காந்தி, பிரித்தானிய அரசிற்கு எதிராக இச்சொல்லை அதிகம் பயன்படுத்தினார். இது பின்னர்,மற்ற தெற்காசிய மொழிகளிலும் பரவியது.

இவ்வகையான வேலைநிறுத்தம் வங்காளதேசம், பாக்கிசுத்தான், இந்தியா, இலங்கை ஆகிய நாடுகளில் பரவலாக கடைபிடிக்கப்படும் போராட்ட உத்திகளில் ஒன்று. 

கடையடைப்பு


</doc>
<doc id="196272" url="https://ta.wikipedia.org/wiki?curid=196272" title="இந்தக் கோடையை எப்படிக் கழித்தேன் (திரைப்படம்)">
இந்தக் கோடையை எப்படிக் கழித்தேன் (திரைப்படம்)

இந்த கோடையை எப்படிக் கழித்தேன் (, கக் யா பிரவியோல் ஏத்திம் லியெத்தம், "How I Ended This Summer") என்பது 2013 ஆம் ஆண்டு வெளியான உருசியத் திரைப்படம். அலெக்சி போப்போகிரேப்சுகியின் இயக்கத்தில் உருவானது. அறுபதாவது பன்னாட்டுத் திரைப்பட விழாவில் தங்கக் கரடி ("Golden Bear") விருதுக்குப் பரிந்துரைக்கப்பட்டது.

தனித்திருக்கும் ஆர்க்டிக் தீவில், வானியல் ஆய்வுக் கழகத்தில், செர்கி என்ற மேல்நிலைப் பணியாளரும், அவரின் கீழ் பாவெல் என்பவரும் வேலை செய்கின்றனர். செர்கி மீன்பிடிக்கச் சென்ற சமயம், பாவெல்லுக்கு, செர்கியின் குடும்பத்தினர் விபத்தில் உயிரிழப்பதாகத் தகவல் வெளியாகிறது. இதை சொல்லியாக வேண்டிய சூழ்நிலையிலும் சொல்லாதிருக்கிறான். 


</doc>
<doc id="196277" url="https://ta.wikipedia.org/wiki?curid=196277" title="கிரிகோரி டோபிரிகின்">
கிரிகோரி டோபிரிகின்

கிரிகோரி டோபிரிகின் என்பவர் ஒரு ரசியத் திரைப்பட நடிகர் ஆவார். பிளாக் லைட்னிங் என்ற திரைப்படத்தின் நாயகனாக, திமா மேகோவ் என்ற பெயரில் நடித்துப் புகழ்பெற்றார். பின்னர், வெளியான, ஹவ் ஐ எண்டட் திஸ் சம்மர் என்ற திரைப்படத்தின் மூலம் உலகப் புகழ்பெற்றார்.




</doc>
<doc id="196278" url="https://ta.wikipedia.org/wiki?curid=196278" title="செர்கி புசுகிபலிசு">
செர்கி புசுகிபலிசு

செர்கி புசுகிபலிசு என்பவர் இரசியத் திரைப்பட நடிகர் ஆவார். புரொஸ்டியே வெஸ்சி, அஹ்வ் ஐ எண்டட் திஸ் சம்மர் ஆகிய திரைப்படங்களின் மூலன் விருதுகள் பெற்றார்..



</doc>
<doc id="196280" url="https://ta.wikipedia.org/wiki?curid=196280" title="புக்குசிமா அணுவுலைப் பேரழிவு">
புக்குசிமா அணுவுலைப் பேரழிவு

ஃபுகுசிமா அணு உலைப் பேரழிவு என்பது ஜப்பான் கடல் பகுதியில் 11 மார்ச் 2011 அன்று ஏற்பட்ட சுனாமியால் ஃபுகுசிமா அணு உலை பெரிய அளவில் பாதிக்கப்பட்டதைக் குறிக்கும். இது 1986ல் ஏற்பட்ட செர்னோபில் விபத்தின் கதிர்வீச்சு போல் கிட்டத்தட்ட 14 மடங்கு அதிகப் பேரழிவை ஏற்படுத்தும் என்று அறிவியலாளர்கள் கூறினர்.

இந்த உலை சுனாமியால் பாதிக்கப்பட்ட போது, தொழிலாளர் சம்பளம் 20 சதவீதம் தரப்படவில்லை, 1,800 தொழிலாளர்கள் வேலை இழந்தனர். 1,973 பேருக்கு தைராய்டு கதிர்வீச்சின் விளைவாகப் புற்றுநோய் பாதிப்பு ஏற்பட்டது.

உலக அணுசக்தி வரலாற்றிலேயே இதுவரை செய்யப்படாத ஒரு மீட்புப் பணி, ஜப்பானில் சிதைந்து கிடக்கும் ஃபுகுஷிமா அணு உலையில் ஆரம்பிக்கப்பட உள்ளது. அணு உலை வளாகத்தில் நான்காம் உலையில் எரிபொருள் குச்சிகள் இன்னமும் மேற்கூரை இல்லாமல், செயல்படும் படி உலகை அச்சத்தில் ஆழ்த்தியுள்ளது.
நீரை விட்டு வெளியே குச்சிகள் எடுக்கப்பட்டால் காற்றில் பட்டதும் தீப்பிடிக்கக் கூடியவை, இது பெரும் கதிர்வீச்சை சீனா முதல் மேற்கு அமெரிக்கா வரை பாதிப்பை ஏற்படுத்தக்கூடியது. 15 அடி நீளத்தில், 30 கிலோ எடை கொண்ட 1,331 குச்சிகள் இங்கு தண்ணீருக்குள் வைக்கப்பட்டுள்ளது. இந்த உலையின் உரிமையாளர்கள் ‘டெப்கோ’ என்ற நிறுவனத்தினராவர் நவம்பர் மாதம் மீட்பு பணியை செய்ய உள்ளனர்.

அணு உலை வளாகத்தை சுத்தம் செய்ய 40 ஆண்டுகள் ஆகும். இதற்கான செலவு 11 பில்லியன் டாலர்கள் தேவைப்படும். 


</doc>
<doc id="196283" url="https://ta.wikipedia.org/wiki?curid=196283" title="மம்மியூர் கிருஷ்ணகுட்டி நாயர்">
மம்மியூர் கிருஷ்ணகுட்டி நாயர்

﻿﻿
மம்மியூர் கிருஷ்ணகுட்டி நாயர் என்பவர் கேரளத்தில் சுவர் ஓவியங்களில் வரையும் கலைஞர்களில் ஒருவர், கோயில்களில் சுவரோவிங்களை வரைந்துள்ளார். சித்திரைத் திருநாளினது படத்தையும் வரைந்துள்ளார். குருவாயூர் தேவஸ்தம் மியூரல் பெயிண்டிங் இன்ஸ்டிடியூட்டை நிறுவியவர். .

குருவாயூர்க்கு அருகில் உள்ள மம்மியூரில் பிறந்தார். இத்தேஹத்தினது மேல்னோட்டத்தில் குருவாயூர் கோயில் கழகம் தொடங்கிய சுவர்பட கேந்திரம் என்ற கழகத்திற்கு சுவர்படங்கள் குறித்த ஆலோசனை வழங்கினார். மம்மியூர் சிவன் கோயில் மீண்டும் புனரமைக்கப்பட்ட போது, இவரும் இவரது சீடர்களும் கோயில் சுவர்களில் வண்ணப் படங்கள் வரைந்துள்ளனர்.





</doc>
<doc id="196298" url="https://ta.wikipedia.org/wiki?curid=196298" title="அலெக்சி போப்போகிரேப்சுகி">
அலெக்சி போப்போகிரேப்சுகி

அலெகிசி போப்போகிரேப்சுகி என்பவர் உருசியத் திரைப்பட இயக்குனர் ஆவார். இவர் இயக்கிய இந்த கோடைக்காலத்தை எப்படிக் கழித்தேன் என்ற திரைப்படம் 60வது பன்னாட்டுத் திரைப்பட விழாவில் கோல்டன் பியர் விருதிற்கு பரிந்துரைக்கப்பட்டது. . 2010 ஆம் ஆண்டு லண்டன் திரைப்படவிழாவில் சிறந்த திரைப்படத்திற்கான விருதினைப் பெற்றது 



</doc>
<doc id="196302" url="https://ta.wikipedia.org/wiki?curid=196302" title="பாஞ்ச்சிர் மாகாணம்">
பாஞ்ச்சிர் மாகாணம்

பாஞ்ச்சிர் (த‌மிழில் "ஐந்து சிங்க‌ங்க‌ள்" பாரசீக மொழி:پنجشیر) என்பது ஆப்கானிஸ்தானின் 34 மாகாணங்களில் ஒன்று.இம்மாகாண‌ம் 512 கிராம‌ங்க‌ளை உள்ள‌ட‌க்கிய‌து. இம்மாகாணத்தின் மொத்த மக்கட்தொகை 2013 ஆம் ஆண்டில் கிட்டத்தட்ட 1,46,100 ஆகும். இங்கு வசிப்பவர்களில் பெரும்பாலோனர் தஜிக், ஹஸாரா, பாஸி, நூரிஸ்தானி, ஹில்ஸாய் பஷ்தூன் மேலும் சில சிறுபான்மையினார் உள்ளனர். டாரி பெர்சியன் என்பது முக்கிய மொழி ஆகும். அதற்குப்பின் பாரசீக மொழி முக்கியமான ஒன்றாகும். சுன்னி இன மக்கள் அதிக அளவில் இருக்கின்றனர்.





</doc>
<doc id="196319" url="https://ta.wikipedia.org/wiki?curid=196319" title="ஒசாமா (திரைப்படம்)">
ஒசாமா (திரைப்படம்)

"'ஒசாமா" (ஆங்கிலம்: Osama, பாரசீக மொழி: (اسامه‎) என்பது பாரசீக மொழித் திரைப்படம் ஆகும். இத்திரைப்படம் 2003 ஆம் ஆண்டு ஆஃப்கானிஸ்தான் இயக்குனர் சித்திக் பார்மாக் என்பவரால் இயக்கப்பட்டது. இத்திரைப்பட இருவாக்கத்திற்கு ஈரானிய இயக்குனர் மோசன் மக்மால்பஃப் உதவி புரிந்தார்.
ஆப்கானிஸ்தானை தலிபான்கள் ஆட்சி செய்த போது பெண்கள் வேலைக்குச் செல்வது தடை செய்யப்பட்டிருந்தது. இச்சூழ்நிலையில் மூன்று பெண்களை மட்டுமே கொண்ட குடும்பம் ஒன்று வாழ்க்கையை நடத்த சிரமப்பட்டது. பாட்டி, அம்மா, மகள் ஆகியோரைக் கொண்ட குடும்பம் அது. பாட்டியின் கணவரும், அம்மாவின் கணவரும் ஆஃப்கானில் சோவியத் ஊடுருவல் போரின் போது கொல்லப்பட்டனர். சிறுமியான மகள் ஆண் வேடமிட்டு வேலைக்குச் செல்கிறார். தாலிபான்கள் தங்களின் படைக்கு ஆட்கள் தேர்வு செய்யும் போது சிறுமியைப் பெண் எனக் கண்டு பிடித்து அவளை ஏற்கனவே மூன்று மனைவிகள் உள்ள ஒரு முதியவரைத் திருமணம் செய்து கொள்ளுமாறு தண்டனை வழங்குகின்றனர்.

திரைப்பட விழாக்களில் பல விருதுகளைப் பெற்றது.


</doc>
<doc id="196323" url="https://ta.wikipedia.org/wiki?curid=196323" title="கதிர்ப்பாத்திரம்">
கதிர்ப்பாத்திரம்

கதிர்ப்பாத்திரம் () என்பது கத்தோலிக்க திருச்சபை, பழைய கத்தோலிக்கம் மற்றும் ஆங்கிலிக்கம் ஆகிய சபைகளில் அருள்பொழிவு செய்யப்பட்ட நற்கருணையினை நற்கருணை ஆராதனைக்காகவோ அல்லது நற்கருணை ஆசீரின் போதோ மக்களுக்கு காட்ட பயன்படுத்தப்படும் ஒரு வகை திருப்பாத்திரம் ஆகும். நடுக் காலத்தில் புனிதர்களின் அருளிக்கங்களை மக்களுக்கு காட்ட இவ்வகை பாத்திரங்கள் பயன்பட்டன. ஆயினும் தற்காலத்தில் இவை பெரிதும் நற்கருணையினைக் காட்டவே பயன்படுத்தப்படுகின்றன. இது ஆங்கிலத்தில் "Monstrance" என அழைக்கப்படுகின்றது. இதன் மூலச்சொல்லான "monstrare" என்னும் இலத்தீன் சொல்லுக்கு "காட்டுதல்" என்று பொருள்.


</doc>
<doc id="196324" url="https://ta.wikipedia.org/wiki?curid=196324" title="கோதாபயன்">
கோதாபயன்

கோதாபயன், கோத்தபயா, கோதாபய, கோதாபயா போன்ற பெயர்கள் இலங்கையில் உள்ள சிங்கள மக்களுக்கு வைக்கப்படும் பெயராகும். இது முன்னொட்டுப் பெயராகவும் வருவதுண்டு.



</doc>
<doc id="196325" url="https://ta.wikipedia.org/wiki?curid=196325" title="கவுரி ருக்மிணி பாயி">
கவுரி ருக்மிணி பாயி

﻿

ஆயில்யம் திருநாள் கவுரி ருக்மிணி பாயி ஆற்றிங்கல் அரசி (1815 - 
1837). திருவிதாங்கூர் அரசின் அரசியாவார். சங்கனாச்சேரி லட்சுமிபுரம் கொட்டாரத்தில் ராஜ ராஜவர்மா வலிய கோயித்தம்புரானின் மூத்த மகளாகப் பிறந்தார். சங்கீதத்தினது சக்கரவர்த்தியும் அரசரும் ஆன சுவாதித் திருநாள் ராமவர்மா இவருடைய இளைய சகோதரன் ஆவார்.


</doc>
<doc id="196331" url="https://ta.wikipedia.org/wiki?curid=196331" title="நற்கருணை சிமிழ்">
நற்கருணை சிமிழ்

நற்கருணை சிமிழ் () என்பது ஒரு சிறிய வட்டவடிவான கொள்கலன் ஆகும். இது கத்தோலிக்கம், பழைய கத்தோலிக்கம் மற்றும் ஆங்கிலிக்கம் ஆகிய சபைகளில் அருள்பொழிவு செய்யப்பட்ட நற்கருணையினை நோயாளிகளுக்கோ அல்லது இறக்கும் தருவாயில் இருப்பவருக்கோ எடுத்து செல்ல பயன்படும் ஒரு பாத்திரம் ஆகும். இது பொதுவாக உள்ளங்கை அளவானதாகவும், குறைந்த எடை உடையதாகவும் இருக்கும். இதனைப்பயன்படுத்த எடுத்து செல்லும் போது இதனை ஒரு சிறிய பையில் இட்டு குருவின் கழுத்தில் கயிறினால் தொங்கவிடுவர். தவறுதலாக நற்கருணையினை தொலைக்காமல் இருக்க இவ்வாறு செய்யப்படுகின்றது. நற்கருணை பேழையிலிருந்து இது அளவிலும் பயன்பாட்டிலும் வேறுபட்டதாகும்.

இது ஆங்கிலத்தில் "Pyx" என அழைக்கப்படுகின்றது. இதன் மூலச்சொல்லான "pyxis" என்னும் இலத்தீன் சொல் கிரேக்க சொல்லான "πυξίς"இல் இருந்து ஒலிபெயர்க்கப்பட்டது. பாக்ஸ் மர கொள்கலன் என்பது இதன் பொருள்.

பண்டைய காலத்தின் பிற்பகுதியில் கிழக்கில் நற்கருணையினை புறா வடிவ கலனில் தொங்கவிடும் வழக்கில் இருந்து இக்கலம் உருவானது என்பர். இது பிரான்சு நாட்டில் வழக்கில் இருந்தது என்பதற்கு பல ஆதாரங்கள் உள்ளன.


</doc>
<doc id="196332" url="https://ta.wikipedia.org/wiki?curid=196332" title="பார்வதி பாயி">
பார்வதி பாயி

அரசி பரணி திருநாள் பார்வதி பாயி (பிறப்பு:1850). ஆற்றிங்கல் அரசி ஆவார். 
மாவேலிக்கரை உற்சவ மடம் கொட்டாரத்தில் பரணித் திருநாளின் இரண்டாவது மகளாக, 1850 ஆம் ஆண்டு பிறந்தார்.


</doc>
<doc id="196334" url="https://ta.wikipedia.org/wiki?curid=196334" title="உமாகேரளம்">
உமாகேரளம்

உமாகேரளம் என்பது ﻿﻿மகாகவி உள்ளூர் பரமேசுவர அய்யரின் எழுதிய காவியம். திருவிதாங்கூரின் வரலாற்றுடன் தொடர்புடைய நிகழ்வுகளை கொண்ட கதை இதில் 19 சருக்கங்களும் இரண்டாயிரத்திற்கும் மேற்பட்ட சுலோகங்களும் உள்ளன. 1913 ஆம் ஆண்டு முதன்முதலாக நூல்வடிவில் வெளியானது கருமாரப்சொல்ட் வாசுதேவன் நம்புதிரிப்பாடு 1981-ல் இதற்கு உரை எழுதியுள்ளார். 


</doc>
<doc id="196336" url="https://ta.wikipedia.org/wiki?curid=196336" title="ஹலோ எப். எம்">
ஹலோ எப். எம்

ஹலோ எப்.எம் (106.4 MHz) (ஆங்கிலம் : Hello FM) என்பது தமிழகத்தின் பல்வேறு பகுதிகளில் இருந்து ஒலிபரப்படும் பண்பலை வானொலி நிலையம் ஆகும். இது சென்னையைச் சேர்ந்த மலர் பதிப்பகம் நிறுவனத்தால் நடத்தப்படுகிறது. அதிர்வெண் பட்டை 106.4 MHz ஐ பயன்படுத்த அனுமதிக்கப்பட்டுள்ளது. 2006 ஆம் ஆண்டு முதல் சென்னை மற்றும் கோயம்புத்தூரில் இருந்து நிகழ்ச்சிகள் ஒலிபரப்பப்படுகிறது. 2007 ஆம் ஆண்டில் புதுச்சேரி மற்றும் தமிழகத்தின் மற்ற நகரங்களான மதுரை, திருச்சி, திருநெல்வேலி, மற்றும் தூத்துக்குடியிலும் இதன் சேவையை விரிவுப்படுத்தியது. 




</doc>
<doc id="196337" url="https://ta.wikipedia.org/wiki?curid=196337" title="ஷாகித் (திரைப்படம்)">
ஷாகித் (திரைப்படம்)

﻿
ஷாகித் என்பது 2012 ஆம் ஆண்டு வெளியான இந்தித் திரைப்படம் ஆகும். கொல்லப்பட்ட ஷாகித் ஆசுமி என்பவரது கதையை மையப்படுத்தி எடுக்கப்பட்டது. ஹன்சல் மேத்தா இயக்கியுள்ளார் ரொறன்றோ பன்னாட்டுத் திரைப்பட விழாவிலும், சிட்டி டூ சிட்டி பிரோக்ராம்-2012 ஆகியவற்றிலும் பங்கெடுத்துள்ளது. இது அக்டோபர் 18, 2013 அன்று வெளியானது 

தன்னைச் சுற்றி நடக்கும் அவலங்களைக் காணப் பொறுக்காத ஒரு ஏழை இஸ்லாமிய இளைஞன் தான் இந்த ஷாஹித். ஒரு நாள் தன் வீட்டருகில் நடக்கும் கலவரத்தைக் கண்டு அலரும் ஷாஹித் வீட்டைவிட்டு ஓடி ஒரு தீவிரவாத இயக்கத்தில் சேர்கிறான். அங்கு நடக்கும் கோர நிகழ்வுகளைக் கண்டு திரும்பத் தன் வீட்டிற்கு வர அவனை ஒரு தீவிரவாதியென முத்திரை குத்துகிறது இந்த சமுதாயம். அதனால் ஏழு வருட கடுங்காவல் திகார் ஜெயிலில்.

ஜெயிலில் கிடைத்த நல்ல நண்பரின் (கே.கே.மேனன்) உதவியுடன் சட்டத்துறையில் பட்டம் பெற்று சட்ட வல்லுனராகிறான். சிறை வாசம் அவரது வாழ்க்கைப் பாதையை மாற்றியமைக்கிறது. வசதியில்லாதவர்களின் சட்டத் தேவைகளை ஆதாயமின்றி எடுத்து நடத்துகிறார்.

நாட்டில் ஏற்படும் தொடர் குண்டுவெடிப்பு சம்பவங்களில் தன்னைப் போன்ற அப்பாவிகள் தீவிரவாதிகள் என சித்தரிக்கப்படுவதை எதிர்த்து அவர்களுக்காக போராடும் நாயகன். இதனால் எதிர்ப்புகள், கொலை மிரட்டல்கள் என பல்வேறு ஆபத்துகளை எதிர் கொள்கிறார். தான் விரும்பி மணந்த மனைவியுடனும் சந்தோஷமாக வாழ்க்கை நடத்த நேரமில்லாது சட்டத்தை சவாலாக எடுத்து வாழ முயற்சித்து தன் வாழ்க்கையை தொலைக்கிறார் இந்த ஷாஹித்.



</doc>
<doc id="196338" url="https://ta.wikipedia.org/wiki?curid=196338" title="மிகிந்தலை">
மிகிந்தலை

மிகிந்தலை ("Mihintale", ), இலங்கையில் உள்ள எச்சக்குன்றுகளில் ஒன்றாகும். ஆயிரக்கணக்கான ஆண்டுகளாக தொடர்ந்து ஏற்படும் இயற்கை அனர்த்தங்களினால் மண் உள்ளீர்க்கப்பட்டு, இத்தகைய எச்சக்குன்றுகள் உருவாகின்றன. மகிந்த தேரரின் வருகைக்குப் பின் இந்த எச்சக்குன்றுகள் புண்ணிய இடமாக மாற்றம் பெற்றன. இதனால், வரலாற்றுச் சிறப்பு மிக்க நினைவுச் சின்னங்கள், புதை பொருட்கள் என்பன இங்கு காணப்படுகின்றன. இவை அனுராதபுரக் காலப்பகுதிக்கு உரியவையாகும். வரலாற்றுச் சிறப்பு மிக்க மிகிந்தலை ஒரு சரணாலயம் ஆகும். இது அநுராதபுரத்திலிருந்து 8 கிலோ மீற்றர் கிழக்கு நோக்கி அமைந்துள்ளது. இதன் அமைவிடம் வடக்கில் 80 பாகை ஆகவும் அநுராதபுரம் மாவட்டத்தில் உள்ள தனிமையான மலைக்குன்றுப் பகுதியாகவும் காணப்படுகின்றது. இதில் மிகிந்தலை மலை, எத்வெகர மலை, ஆனைக்குட்டி மலை மற்றும் ராஜகலலென மலை ஆகிய நான்கு மலைகள் உள்ளடங்கியுள்ளன. ஆயினும், பண்டைய காலத்தில் 'மிஸ்ஸக்க பவ்வ' என்ற பொதுப்பெயரால் இது அழைக்கப்பட்டிருந்தது. இந்த மலை 1,000 அடிகளைவிடக் குறைந்தது. மலையின் அனைத்துப் பகுதிகளிலும் கற்பாறைகள், கற்குன்றுகள் போன்றவை காணப்படுகிண்றன. இந்த மலைத் தொடர்ச்சி வடகிழக்குத் திசையை நோக்கிச் செல்கின்றது.

பொசென் போயா தினத்தன்று அசோகச் சக்கரவர்த்தியின் மகனான மஹிந்த தேரர் இலங்கைக்கு வந்ததாகவும் தேவநம்பிய தீசன் மான் வேட்டைக்குச் சென்றபோது மஹிந்த தேரரை இங்கு வைத்தே சந்தித்ததாகவும் அதன் பின் சிறிது நேரம் நடந்த போதனையின் பின்பிலிருந்து இலங்கையில் பௌத்த மதத்தை தேவநம்பியதீச மன்னனிடம் அறிமுக்கப்படுத்தியதாகவும் மகாவம்சம் கூறுகின்றது.
அநுராதபுரம் ஒரு சமவெளி நிலப்பகுதியாகும். இவ்வாறான பகுதியில் தனிமையான மலைப்பகுதி உருவாவதற்கு உள்ளீர்க்கப்படும் இயற்கை மாறுபாடுகளே காரணமாகின்றன. இங்கு பலவிதமான பாறை வகைகள் அடங்கியுள்ளன. கருங்கல், படிகக்கல் மற்றும் தீப்பாறை என்பன இந்தப் பாறை வகைகளில் சிலவாகும். மேலும், "சந்திரகாந்தம்" என்ற பாறை வகை இங்குள்ள பாறை வகைகளில் மிகவும் சிறப்பு மிக்கதாகும். இந்தப் பாறை வகையானது, பெல்ஸ்பார் கனிமத்தால் உருவானதாகும். பொதுவாக கருங்கல்லுடன் கலந்து பெல்ஸ்பார் கனிமம் காணப்படுகிண்றது. அத்துடன் இந்தமலைப்பகுதியில் குகைகள் அதிகமாகவே காணப்படுகின்றன. பாறைகளில் ஏற்படும் இயற்கை மாறுதல்களாலேயே, இவ்வாறான குகைகள் உருவாகின்றன.

உலர் வலயங்களுக்குரிய தாவர வகைகளையே இங்கு காணக்கூடியதாக உள்ளது. அதற்கமைய, சிறிய இலைகளைக் கொண்ட உயரமற்ற மற்றும் முட்புதர்கள், கள்ளித் தாவரங்கள் இங்கு அதிகம் வளர்கின்றன. அத்துடன், பல்வேறு விதமான மரங்களையும் மிகிந்தலைக் குன்றுப்பகுதியில் அதிகமாகக் காணக்கூடியதாகவுள்ளது. முன்னர் இப்பகுதி அடர்ந்த காட்டுப்பகுதியாகவே இருந்துள்ளது. அக்காலகட்டங்களில் மாமரங்கள் அதிகம் காணப்பட்டதால், இப்பகுதி 'அம்பஸ்தலய' என்று அழைக்கப்பட்டது.

உலர் வலயத்திற்கே உரிய விலங்குகள் இங்கு வசிக்கின்றன. மிகிந்தலையை சூழவுள்ள வனாந்தரப்பகுதி மிகிந்தலை சரணாலயப்பகுதிக்குச் சொந்தமானதாகும். யானைகள், மான்கள், மரைகள், காட்டுப்பன்றிகள் எலி இனங்கள், மயில்கள், முயல்கள் மற்றும் சிறுத்தைகள் ஆகிய விலங்கினங்கள் இங்கு அதிகமாக வாழ்கின்றன. தேவநம்பியதீச மன்னன் மான் வேட்டைக்காக இக்காட்டுப் பகுதிக்குச் சென்றதாகவும், அப்போதே மகிந்த தேரரைச் சந்தித்ததாகவும் வரலாறு கூறுகின்றது.




</doc>
<doc id="196342" url="https://ta.wikipedia.org/wiki?curid=196342" title="ஹாரி">
ஹாரி

ஹாரி என்னும் பெயரில் உள்ள கட்டுரைகள் கீழே தரப்பட்டுள்ளன.


</doc>
<doc id="196343" url="https://ta.wikipedia.org/wiki?curid=196343" title="ஜஸ்டின்">
ஜஸ்டின்

ஜஸ்டின் என்ற பெயரில் உள்ள கட்டுரைகள்:


</doc>
<doc id="196344" url="https://ta.wikipedia.org/wiki?curid=196344" title="ஜாக்">
ஜாக்

ஜாக் என்ற பெயரில் தொடங்கும் கட்டுரைகள்:


</doc>
<doc id="196349" url="https://ta.wikipedia.org/wiki?curid=196349" title="ஜான் டேவிஸ்">
ஜான் டேவிஸ்



</doc>
<doc id="196358" url="https://ta.wikipedia.org/wiki?curid=196358" title="குறிச் சார்பு">
குறிச் சார்பு

கணிதத்தில் குறிச் சார்பு ("sign function" or "signum function") என்பது மெய்யெண்களின் மீது வரையறுக்கப்பட்ட ஒரு ஒற்றைச் சார்பு. இச்சார்பு இதற்கு உள்ளீடாகத் தரப்படும் மெய்யெண்ணுக்கு வெளியீடாக அதன் குறியைத் (+1 அல்லது -1) தருகிறது. குறிச் சார்பு பெரும்பாலும் sgn எனக் குறிக்கப்படுகிறது.

"x" என்பது ஒரு மெய்யெண் எனில் குறிச் சார்பின் வரையறை:


"x" ஏதேனுமொரு மெய்யெண் எனில்,

எனவே "x" பூச்சியமற்ற மெய்யெண் எனில்,


குறிச் சார்பை சிக்கலெண்களுக்குப் பொதுமைப்படுத்தலாம்.
for any "z" ∈ formula_6 

தரப்பட்ட சிக்கலெண் "z" இன் குறிச் சார்பின் சார்பலன் சிக்கலெண் தளத்தில் அலகு வட்டத்தின் மீது "z" க்கு மிக அருகாமையில் அமையும் ஒரு புள்ளி. 

"z" ≠ 0 எனில்,
"z" = 0 க்கு குறிச் சார்பு பின்வருமாறு வரையறுக்கப்படுகிறது: 



</doc>
<doc id="196360" url="https://ta.wikipedia.org/wiki?curid=196360" title="ஜான்">
ஜான்

ஜான் என்ற பெயரில் தொடங்கும் கட்டுரைகள்:


</doc>
<doc id="196362" url="https://ta.wikipedia.org/wiki?curid=196362" title="பாவ்லோ பிரையர்">
பாவ்லோ பிரையர்

பாவ்லோ பிரையர் ("Paulo Freire") ஒரு பிரேசிலியக் கல்வியாளர், மெய்யியலாளர். கற்பிக்கும்கலையில் நுண்ணாய்வுடைய திறனுடன் பல புத்தகங்கள் எழுதியுள்ளர். ஒடுக்கப்பட்டவர்களின் விடுதலைக்கான கல்வி முறை என்கிற புத்தகம் அவரது சிறந்த படைப்பாக கருதப்படுகிறது. இப்புத்தகமே ஒடுக்கப்பட்டவர்களின் விடுதலைக்கான கல்வி முறை இயக்கத்தின் அடித்தளமாகவும் அமைந்தது.

பாவ்லோ பிரையர் 1921 ஆம் ஆண்டில் பிரேசிலில் பிறந்தார். உலகத்தின் மிகப்பெரும் பொருளாதார மந்தம் 1930களில் ஏற்பட்ட நேரம் இவரது குடும்பத்தையும் பாதித்தது . அந்த நேரம் கடும் பசியும் பட்டினியும் பாவ்லோ பிரையரை வாட்டியது. இந்த வறுமையின் காரணமாக அவரது படிப்பு நான்கு ஆண்டுகள் தாமதப்பட்டது. அந்த நேரத்தில் அவர் அருகாமையில் இருந்த சேரியில் வசிக்கும் சிறுவர்களுடன் கால்பந்து விளையாடியபடியே கழித்தார். இந்த சேரியில் இருக்கும் சிறுவர்களுடன் அவர் மிகுந்த நட்புடன் இருந்த காலத்தில் தான் அவர் ஏராளமான விஷயங்களை கற்றார். கற்றல் என்பது வேறு படிப்பு என்பது வேறு என்பதை அங்கு உணர்கிறார் பாவ்லோ பிரையர்.பசிக்கும் படிப்புக்கும் உள்ள தொடர்புகளைப் பற்றி சிந்திக்கும் பாவ்லோ பிரையர் , வகுப்பறையில் ஒருவன் பட்டினியாக அமர்ந்திருந்தால், நிச்சயமாக அவனுக்கு அங்கு நடத்தப்படும் பாடங்கள் புரியாது, அது புரியாததற்கு காரணம் அவன் மந்தமானவனோ, அல்லது படிப்பில் ஆர்வம் குறைவானவனோ என்பது அல்ல என்கிறார் பாவ்லோ பிரையர்.
1943ல் பாவ்லோ பிரையர் சட்டம் பயின்றார். 1946ல் அவர் சமூகப் பணி - கல்வித் துறையின் இயக்குநராக நியமிக்கப்பட்டார். 1961ல் கலாச்சாரத்துறையின் இயக்குநரானார். 1964ல் அங்கு நடந்த ராணுவ ஆட்சியின் போது 70 நாட்கள் சிறையில் அடைக்கப்பட்டார். அதன் பின் சிறிது நாட்கள் பொலிவியாவில் இருந்து விட்டு பிறகு சிலியில் கிரிஸ்துவ ஜனநாயக விவசாய சீர்திருத்த இயக்கம் மற்றும் ஐக்கிய நாடுகள் சபையின் உணவு மற்றும் விவசாய அமைப்பு ஆகியவற்றில் ஐந்து ஆண்டுகள் வேலை செய்தார்.
1967ல் விடுதலையின் ஆயுதமான கல்வி (Education as the Practice of Freedom) என்கிற அவரது முதல் நூல் வெளியானது. 1968ல் அவரது ஒடுக்கப்பட்டவர்களின் விடுதலைக்கான கல்வி (Pedagogy of the Oppressed) நூல் வெளியானது. போர்த்துகீசிய மொழியில் வெளியான இந்த நூல் 1970ல் தான் ஆங்கிலத்தில் மொழியாக்கம் செய்யப்பட்டது.

பாவ்லோ பிரையர் மே 2, 1997 இல் இதய கோளாறு காரணமாக இறந்தார்.





</doc>
<doc id="196363" url="https://ta.wikipedia.org/wiki?curid=196363" title="ஜார்ஜ்">
ஜார்ஜ்

ஜார்ஜ் (அல்லது ஜியார்ஜ்) என்னும் பெயரில் தொடங்கும் கட்டுரைகள்:


</doc>
<doc id="196370" url="https://ta.wikipedia.org/wiki?curid=196370" title="உயிர் உரம்">
உயிர் உரம்

உயிர் உரம் (Biofertilizer) என்பது உயிருள்ள நுண்ணுயிரிகளை கொண்ட மண் ஊட்டப்பொருள் ஆகும், இதை மண், விதை மற்றும் தாவரங்களில் பயன்படுத்தினால், மண்ணின் வேர் உயிர்கோளம் (ரைஸோஸ்பியர்) அல்லது தாவரத்தின் உட்பகுதிகளில் குடியேற்றம் செய்ய்யும். மேலும் இவ்வுயிருரம் தாவரங்களுக்கு முதன்மை ஊட்டச்சத்தை அளிக்கிறது (அல்லது), ஊட்டச்சத்து கிடைக்கும் தன்மையை அதிகரித்து வளர்ச்சியை ஊக்குவிக்கிறது. 

உயிர் உரங்கள் தழைச்சத்தை (நைட்ரஜன்) வேர்முடிச்சில் பொருத்துதல், மணிச் சத்தைக் கரைத்தல் (பாஸ்பரஸ் solubilizing), ஆகிய இயற்கை முறைகள் மூலம் சத்துக்களைச் சேர்க்கும், மற்றும் வளர்ச்சி ஊக்குவிக்கும் பொருட்களை உருவாக்கி அதன் மூலம் தாவர வளர்ச்சியைத் தூண்டும். இரசாயன உரங்கள் பயன்பாட்டை உயிர் உரங்கள் குறைக்குமென்பது உறுதி. உயிர் உரங்களிலுள்ள நுண்ணுயிர்கள் மண் இயற்கை ஊட்டச்சத்து சுழற்சியை மீட்டு மற்றும் மண் கரிமபொருட்களை அதிகரிக்கும். 

உயிர் உரங்கள் பயன்பாடு மூலம், செடிகள் ஆரோக்கியமாக வளரும், அதே சமயம் பேண்தகைமை மற்றும் மண் சுகாதாரம் அதிகரிக்கும். அவைகளுக்கு பற்பல உபயோகங்கள் இருப்பதால், இது போன்ற நன்மை விளைவிக்கும் பாக்டீரியாக்களுக்கு தகுந்த அறிவியல் பெயர் "தாவர வேர் வளர்ச்சி ஊக்குவிக்கும் பாக்டீரியாக்கள் (அ) ரைசோபாக்டீரியா (rhizobacteria) ஆகும். எனவே, அவை மண் வளத்தை மெருகேற்றவும் மற்றும் நுண்ணுயிர் மற்றும் அவற்றின் துணைப்பொருட்களினால் கரிம சத்து அளிப்பதன் மூலம் தாவர ஊட்டச்சத்து தேவைகளை நிறைவேற்ற மிகவும் சாதகமானதாக இருக்கின்றன. ஆகவே, உயிர் உரங்கள் மண்ணை கெடுக்கும் எந்த இரசாயன பொருட்களையும் கொண்டிருக்காது.

உயிர் உரங்கள் சூழல் நட்பு மிக்க கரிம விவசாய உள்ளீட்டை வழங்கும் மற்றும் ரசாயன உரம்களை விட குறைந்த செலவாகும். உயிர் உரங்களான ரைசோபியம், அஸோடோபாக்டர், அசோஸ்பைரில்லம் மற்றும் நீல பச்சை பாசி (நீபபா) ஆகியவை பல காலமாக உபயொகத்தில் உள்ளன. ரைசோபியம் இனோக்குலண்ட் முடிச்சு பயிர்களுக்கு பயன்படுத்தப்படுகிறது. அஸோடோபாக்டர் கோதுமை, சோளம், கடுகு, பருத்தி, உருளைக்கிழங்கு மற்றும் இதர காய்கறி பயிர்களுக்கு பயன்படுத்தலாம். அசோஸ்பைரில்லம் inoculations பெரும்பாலும் சோளம், கம்பு, சோளம், கரும்பு, கோதுமை ஆகியவற்றிற்கு பரிந்துரைக்கப்படுகிறது. 

பொது நீலநுண்ணுயிர் பேரினமாகிய, நாஸ்டாக் (Nostoc), அனபீனா (Anabaena), டோலிபொத்ரிக்ஸ் (Tolypothrix), அலொசிரியாவை (Aulosira) சேர்ந்த நீலப் பச்சைப் பாசி, வளிமண்டல நைட்ரஜனை பொறுத்தமட்டும் மேட்டுநில மற்றும் தாழ்வுநில சூழ்நிலையில் வளர்ந்த நெற்பயிர் சாகுபடியை ஊட்டம் செய்யப்பயன்படுகின்றன. அனபீனா (Anabaena) தண்ணீர் பன்னம் அசோலாவுடன் இணைந்து 60 கிலோ / ஹெக்டர் / பருவம் வரை நைட்ரஜன் அளிப்பதுடன் மண்ணிற்கு உயிர்ம பொருட்களை மிகுதிபடுத்துகிறது . [1]

"பான்சியா அக்லொமெரான்ஸ்" ("Pantoea agglomerans") திரிபு P5 அல்லது "சூடோமோனாஸ் புட்டிடா" திரிபு P13 என அழைக்கப்படும் பாஸ்பேட்டை கரைக்கும் பாக்டீரியாக்களால் கரிம மற்றும் கனிம பாஸ்பேட் ஆதாரங்களில் இருந்து கரையாத பாஸ்பேட்டை கரைக்க முடியும்.. உண்மையில், Fe, Al, Ca அவைகளின் தாதுக்கள் அல்லது கரிம அமிலங்கள், மண்ணில் கிடைக்கும் பாஸ்பேட்டை முடக்கி அதன் விகிதத்தை (பி) தாவரங்களின் தேவையின் கீழே குறைத்து விடுகின்றன. கூடுதலாக, இரசாயன பி உரங்களும் முடக்கபடுகின்றன. இதனால் தாவரங்கள் 20%க்கு குறைவான உரத்தையே உறிஞ்சிக்கொள்கின்றன. எனவே, பி குறைபாட்டின் காரணமாகவும், ரசாயன பாஸ்பரஸ் பயன்படுத்துவதினால் ஏற்படும் சுற்றுச்சூழல் பாதிப்பின் காரணமாகவும் புது விதமான பாஸ்பேட் உரங்களை உலகம் நாடுகிறது. இவைகளை பாஸ்பேட்களைக் கரைக்கும் பாக்டீரியா (அ) பாஸ்பேட் உயிர் உரம் என்றும் அழைக்கிறோம்.

உயிர் உரம் பின்வரும் நன்மைகளை வழங்குகிறது: 
உயிரி உரங்களின் சில முக்கிய பிரிவுகள் 

= பயன்படுத்தும் விதம் =
சாதாரணமாக 20 கிலோ விதைகளுக்கு 200 கிராம் ரைசோபியத்தை சோற்றுக்கஞ்சியுடன் கலந்து விதை நேர்த்தி செய்து ஒரு நாள் கழித்து விதைக்க வேண்டும். இப்படி செய்வதன் மூலம் அதிக மகசூல் கிடைக்கிறது. மேலும் 3-ல் ஒரு பங்கு உரத் தேவையும் குறைகிறது.





தொடர்ந்து 4 பருவங்களுக்கு இந்த பாசியை வயலில் இட்டால் தானாக வளர்ந்து பெருகத் தொடங்கி விடும். இதன் மூலம் 25 சதவீதம் ரசாயன உரத்தை சேமிக்கலாம். அதில் தழைச்சத்து மட்டுமின்றி அமினோ அமிலங்கள், வைட்டமின்கள் போன்றவையும் உள்ளன. மேலும் மணிச் சத்தை கரையச் செய்து நெற்பயிருக்கு அளிக்கிறது.

உயிர் உரங்கள் விநியோகம்: உழவர்கள் இந்த உயிர் உரங்களை பரிந்துரைகளின்படி பயன்படுத்தினால் தழை, மணி போன்ற சத்துகள் கொண்ட ரசாயன உரங்களின் தேவையை குறைத்து அதிக மகசூல் பெறலாம்.

= கிடைக்குமிடம் =
அனைத்து வேளாண்மை விரிவாக்க மையங்களிலும் இந்த வகை உயிர் உரங்கள் அந்தந்த சாகுபடி பயிர்களின் தேவைக்கேற்ப இருப்பு வைத்து விநியோகிக்கப்படுகிறது. சிலவகை உயிர் உரங்களுக்கு 50 சதவீத மானியமும் வழங்கப்படுகிறது. இதைத்தவிர பெங்களூரில் உள்ள இந்திய வேளாண்மை ஆராய்ச்சிக் கழகத்தின் கீழ் இயங்கும் என்.பி.ஏ.எம். யில் பெறலாம்.

Endophyte
Microbial inoculanthttps




</doc>
<doc id="196400" url="https://ta.wikipedia.org/wiki?curid=196400" title="எஸ். ஆர். கனகநாயகம்">
எஸ். ஆர். கனகநாயகம்

சுப்பையா இரத்தினசிங்கம் கனகநாயகம் ("Suppiah Ratnasingham Kanaganayagam", 16 மே 1904 – 15 மே 1989) இலங்கைத் தமிழ் அரசியல்வாதியும், வழக்கறிஞரும், இலங்கை செனட் சபையின் முன்னாள் உறுப்பினரும் ஆவார்.

கனகநாயகம் 1904 மே 16 இல் பிறந்தவர். இவர் இலங்கையின் யாழ்ப்பாணக் குடாநாட்டில் சங்கரத்தை என்ற ஊரில் பிறந்தவர். தனது ஆரம்பக் கல்வியை வட்டுக்கோட்டை இந்து ஆங்கிலப் பாடசாலை, சுழிபுரம் விக்டோரியா கல்லூரி, யாழ்ப்பாணக் கல்லூரி ஆகியவற்றில் பயின்றார். பாடசாலைக் காற்பந்தாட்ட அணியில் இடம்பெற்றவர். பள்ளிப் படிப்பை முடித்து இலங்கைப் பல்கலைக்கழகக் கல்லூரியில் இணைந்து இளங்கலைப் பட்டம் பெற்றார். சிறிது காலம் கொழும்பு ஆனந்தா கல்லூரியில் ஆசிரியராகப் பணியாற்றினார். பின்னர் இலங்கை சட்டக் கல்லூரியில் பயின்று வழக்கறிஞர் ஆனார். இவர் 1933 ஏப்ரல் 10 இல் வழக்குரைஞர் சபையில் (Bar) இல் சேர்த்துக் கொள்ளப்பட்டு யாழ்ப்பாணத்தில் பணியாற்றினார். கனகநாயகம் இந்துக் கல்விச் சபைக்கு பணிப்பாளராகவும், பிரதித் தலைவராகவும் இருந்தவர். 1953 ஆம் ஆண்டில் இவர் சிமித் முண்ட் புலமைப்பரிசில் பெற்று அமெரிக்கா சென்று படித்தார்.

கனகநாயகம் சத்தியம்மா செல்வதுரை என்பவரைத் திருமணம் புரிந்தார். இவர்களுக்கு சாவித்திரி தேவி, கனக ஈசுவரன், மகேஸ்வரன் என மூன்று பிள்ளைகள்.

கனகநாயகம் யாழ்ப்பாண இளைஞர் காங்கிரஸ் உட்படப் பல அமைப்புகளில் உறுப்பினராக இருந்தார். 1947 ஆம் ஆண்டில் ஐக்கிய தேசியக் கட்சியில் இணைந்தார். 1949 ஆம் ஆண்டில் இலங்கை செனட் சபைக்கு உறுப்பினராகத் தேர்ந்தெடுக்கப்பட்டார். தனிச் சிங்களச் சட்டத்தை ஐக்கிய தேசியக் கட்சி ஆதரித்ததை எதிர்த்து அக்கட்சியில் இருந்து விலகினார். பின்னர் அகில இலங்கைத் தமிழ்க் காங்கிரஸ் கட்சியில் சேர்ந்து அக்கட்சியின் யாழ்ப்ப்பாணக் கிளையின் தலைவராக இறக்கும் வரை பணியாற்றினார்.

கனகநாயகம் திருநெல்வேலியில் இந்து அனாதை விடுதி ஒன்றுக்குப் பொறுப்பாளராக இருந்து சேவையாற்றினார். யாழ்ப்பாணப் பல்கலைக்கழகப் பேரவை உறுப்பினராகவும் பணியாற்றினார்.

ஈழப்போரில் பாதிப்படைந்து யாழ் நகரில் இருந்து 1984 இல் தனது பிறந்த ஊரான சங்கரத்தைக்குச் சென்று வாழ்ந்து வந்தார். பின்னர் இவர் புலம் பெயர்ந்து ஆஸ்திரேலியாவில் சிட்னி நகரில் தனது மகளுடன் வாழ்ந்து வந்தார். இவர் 1989 மே 15 இல் சிட்னியில் காலமானார்.



</doc>
<doc id="196405" url="https://ta.wikipedia.org/wiki?curid=196405" title="போரியம்">
போரியம்

போரியம் ("Bohrium"), குறியீடு Bh கொண்ட ஓர் தனிமமாகும். இதன் அணுவெண் 107, டேனிய இயற்பிலாளர் நீல்சு போர் இன் பெயரில் பெயரிடப்படுள்ளது. இது ஒரு செயற்கைத் தனிமமாகும் (இயற்கையாக இல்லாத தனிமம்); கதிரியக்கதனிமம்; இதன் ஓரிடத்தான், Bh, அதிகபட்சமாக 61 விநாடிகள் அரைவாழ்வுக் காலம் கொண்டுள்ளது.

கிடைக்குழு 7 தனிமங்களுள் ஒன்று. நெடுங்குழு 7 தனிமங்களுள் ஒன்றாகும். மற்ற நெடுங்குழு 7 தனிமங்களைப் போலவே இத்தனிமமும் உள்ளது.


</doc>
<doc id="196407" url="https://ta.wikipedia.org/wiki?curid=196407" title="செயற்கை எரிவளி">
செயற்கை எரிவளி

செயற்கை எரிவளி (செயற்கை எரிவாயு; Syngas) என்பது நீரியம், கார்பன் மோனாக்சைடு, மற்றும் சிறிதளவு கார்பன்-டை-ஆக்சைடு ஆகியவை கலந்த ஒரு எரிவளிக் கலவையாகும். இயற்கை எரிவளியின் மாற்றை உருவாக்கும் செயல்முறையில் ஓர் இடைப்பட்ட பொருளாகப் பயன்படும் ஒன்று. அதோடு அம்மோனியா, மெத்தனால் போன்றவற்றை உருவாக்கவும் பயன்படும் ஒன்று. இயற்கை எரிவளியின் ஆற்றல் அடர்த்தியில் ஒரு பாதி தான் இருக்கும் என்றாலும், இந்த எரிவளியை உள் எரிப்பு எந்திரங்களிலும் எரிபொருளாகப் பயன்படுத்தலாம்.

செயற்கை எரிவளியை உருவாக்கும் வழிகள் சில: 


</doc>
<doc id="196408" url="https://ta.wikipedia.org/wiki?curid=196408" title="மகிந்தன்">
மகிந்தன்

மகிந்தன் அல்லது மகிந்தர் ("Mahinda", ; மகேந்திரா, பிறப்பு: கிமு 3ம் நூற்றாண்டு), இந்தியாவின் மகத நாட்டைச் சேர்ந்த புத்த மதகுரு ஆவார். இவர் மவுரியப் பேரரசர் அசோகருக்கும் அவரது முதல் மனைவி தேவிக்கும் பிறந்த இரட்டையர்களில் மூத்தவர். மற்றையவர் சங்கமித்தை. மகிந்த தேரரே இலங்கைக்கு பௌத்த மதத்தை முதன் முதலில் அறிமுகப்படுத்தினார்.

பேரரசர் அசோகர் இவருக்கு மகேந்திரா (உலகத்தை வென்றவன் என்ற பொருளில்) பெயர் வைத்தார். ஆனால் மகேந்திரன் தனது அன்னையின் வழிநடத்தலில் பௌத்த மதகுருவானார்.

இலங்கையின் பண்டைய வரலாற்றைக் கூறும் தீபவம்சம், மகாவம்சம் ஆகிய இரண்டிலும் மகிந்த தேரர் இலங்கைக்குப் பயணம் மேற்கொண்டதையும், தேவநம்பிய தீசன் என்ற மன்னனை பௌத்தத்துக்கு மதம் மாற்றியமை குறித்தும் எழுதப்பட்டுள்ளன. இவை இரண்டுமே மகிந்தரின் வாழ்வு மற்றும் ஆவணங்களின் முதன்மை ஆதாரங்களாகும். கல்வெட்டுகள் மற்றும் இலக்கிய ஆதாரங்கள் இலங்கையில் கிமு 3 ஆம் நூற்றாண்டில் மகிந்தரின் காலத்தில் இலங்கையில் பௌத்த சமயம் பரவியதைக் காட்டுகின்றன.

அசோகரின் புதல்வரான மகிந்தர் இலங்கைக்கு வந்ததாகவும், அசோகரின் புதல்வி சங்கமித்தை பௌத்த துறவியாகி இலங்கைக்கு போதி மரத்தைக் கொண்டு வந்ததாகவும் மகாவம்சம் கூறுகிறது. ஆனாலும், அசோகர் இதனைக் குறிப்பிடவில்லை, அத்துடன் சிங்களக் கலையில் ஆரம்பகால ஓவியங்கள் அல்லது சிற்பங்களில் இவர்களைப் பற்றிய குறிப்பு எதுவும் இல்லை.

மகிந்தர் இலங்கை அரசரை மதம் மாற்றிய வரலாற்றுக் குறிப்புகள் கேள்விக்குள்ளாக்கப்பட்டிருக்கின்றன. புத்தரைப் பற்றி பல ஆய்வுகளை எழுதியவரும், பாளி மொழியில் இருந்து பல நூல்களை மொழிபெயர்த்தவருமான செருமனியைச் சேர்ந்த இந்தியவியலாளர் பேராசிரியர் எர்மன் ஓல்டென்பர்க் மகிந்தரின் கதையை ஒரு "தூய கண்டுபிடிப்பு" எனக் கூறியுள்ளார். அசோகரும் இந்தியாவின் ஆரம்ப வரலாறும் என்ற நூலை எழுதிய வி. ஏ. சிமித் என்பவர் இதனை அபத்தம் எனக் கூறியுள்ளார். தனது மகன் மகிந்தவை பௌத்த மதப்பரப்புனராக கோவிலுக்கு அர்ப்பணிப்பது பற்றியும், இலங்கை அரசரை மதம் மாற்றுவதில் மகிந்தரின் பங்கு பற்றியும் அசோகரின் கல்வெட்டுகளில் கூறப்படவில்லை என இவர்கள் வாதிடுகின்றனர்.

மகிந்தர் தனது தாயாருடன் விதிசா என்ற இடத்தில் வசித்து வந்தார். தந்தையின் ஆன்மிகக் குரு மொகாலிபுத்த தீசர் என்பவருடன் சேர்ந்து தனது 20வது அகவையில் மதகுருவானார். மொகாலிபுத்த தீசர் இவரை வழிநடத்தி புத்தரின் போதனைகளைக் கொண்ட திரிபிடகம் என்ற நூலைக் கற்பித்தார். இவரின் பரிந்துரையின் படி, மூன்றாம் பௌத்தப் பேரவை அமர்வை அடுத்து மகிந்தரும் அவருடன் உடன் பயின்ற இத்தியன், உத்தியன், சம்பாலா, பத்தசாலன், சாமநேர சுமணன் (சங்கமித்தையின் மகன்), பங்குகன் ஆகியோரும் பௌத்த மதத்தைப் பரப்புவதற்காக இலங்கைக்கு அனுப்பப்பட்டனர். இக்குழுவினர் வேதசாகிரி விகாரையில் இருந்து (இன்றைய சாஞ்சி) இலங்கை நோக்கிப் பயணமாயினர்.

மகாவம்சம், தீபவம்சம் ஆகியவற்றின் படி, மகிந்தரும் அவரது குழுவினரும் பூரணை நாளன்று இலங்கை வந்து சேர்ந்தனர். அந்நாளன்று இலங்கை மன்னன் தேவநம்பிய தீசன் மிகிந்தலை குன்றுகளில் வேட்டையாடுதலில் ஈடுபட்டிருந்தான். தேவநம்பிய தீசன் ஏற்கனவே அசோகப் பேரரசரை அறிந்திருந்தான் எனவும் இருவரும் பரிசுப் பொருட்களைப் பரிமாறியவர்கள் என்றும் நம்பப்படுகிறது. பௌத்த குருமார்களை மிகிந்தலையில் கண்ட மன்னன் அவர்களை வணக்கத்துடன் வரவேற்று அவர்களைப் பற்றி அறிந்து கொண்டான். மகிந்த தேவநம்பிய தீசனுக்கு பௌத்தத்தைப் போதித்து அவனை மதம் மாற்றினார். இவர்கள் பின்னர் தலைநகர் அனுராதபுரத்திற்கு அழைத்துச் செல்லப்பட்டனர். மகிந்தர் மன்னரின் அரண்மனையில் பொது மக்களுக்கு இரண்டு ஆன்மிக உரைகளை நிகழ்த்தினார். மகிந்தரும் குழுவினரும் தங்கியிருந்த அரசுப் பூங்கா பிற்காலத்தில் மகாவிகாரை என அழைக்கப்பட்டது. இதுவே இலங்கையின் ஆரம்பகால பௌத்தக் கலாசாரக் கல்விக் கழகமாகவிருந்தது.

இலங்கைப்[ பெண்களும் தமது மடப்பள்ளியில் இணைய விரும்பியதை அடுத்து மகிந்தர் தனது தங்கை சங்கமித்தையை இலங்கைக்கு வரவழைத்தார். அத்துடன் புத்த காயாவில் உள்ள மூல மரத்தின் கிளை ஒன்றையும் இலங்கைக்குத் தருவித்து மகாவிகாரையில் நட்டார். இம்மரம் தற்போதும் அங்கு உள்ளதாக நம்பப்படுகிறது.

ஒரு மாதம் வரையில் தலைநகரில் தங்கியிருந்த மகிந்தர் பின்னர் மிகிந்தலைக்குச் சென்று அங்கு வசிக்கலானார். இதன் பயனாக அங்கு இரண்டாவது பௌத்த பீடம் ஒன்று உருவானது. மௌரியப் பேரரசில் இருந்து கௌதம புத்தரின் எச்சம் ஒன்றும் கொண்டுவரப்பட்டு அங்கு வைக்கப்பட்டது.

தேவநம்பிய தீசனின் இறப்புக்குப் பின்னரும் மகிந்தர் வாழ்ந்து தனது 80வது அகவையில் இலங்கையில் காலமானார். அப்போது மன்னனாகவிருந்த உத்தியன் (தேவநம்பிய தீசனின் உடன் பிறந்தவன்) அரச மரியாதைகளுடன் மகிந்தரின் இறுதி நிகழ்வுகளை நிகழ்த்தி, அவரது எச்சங்களைப் பாதுகாப்பதற்காக மிகிந்தலையில் தூபி ஒன்றையும் நிறுவினான்.




</doc>
<doc id="196426" url="https://ta.wikipedia.org/wiki?curid=196426" title="சென்னை வானிலை ஆய்வு மையம்">
சென்னை வானிலை ஆய்வு மையம்

சென்னை வானிலை ஆய்வு மையம் இந்திய வானிலை ஆய்வு மையத்தின் கீழ் செயல்பட்டு வரும் ஏழு மண்டல வானிலை ஆய்வு மையங்களில் ஒன்று. தென்னிந்திய தீபகற்பத்தைச் சேர்ந்த ஆந்திரப் பிரதேசம், கருநாடகம், கேரளம் மற்றும் தமிழகம் ஆகிய மாநிலங்களிலும், இலட்சத்தீவுகள் மற்றும் புதுச்சேரி ஆகிய யூனியன் பிரதேசங்களிலும் வானிலை சம்மந்தப்பட்ட செயற்பாடுகளை இது கவனித்து கொள்கிறது. மற்ற மண்டல மையங்களின் தலைமையகம் கொல்கத்தா, குவஹாத்தி, மும்பை, நாக்பூர், மச்சிலிப்பட்டணம் மற்றும் புது தில்லியில் உள்ளன.

18ஆம் நூற்றாண்டின் பிற்பகுதியில் ஏற்படுத்தப்பட்ட சென்னை வானிலை ஆய்வு மையம் கிழக்கில் உள்ள முக்கியமான மையமாக கருதப்படுகிறது.

சென்னை, வானிலை ஆய்வு மையமானது நுங்கம்பாக்கத்தில் கல்லூரிச்சாலையில் குட் செப்பர்ட் பள்ளி மற்றும் கிறித்துவ பெண்கள் கல்லூரி ஆகியவற்றுக்கிடையில், பழைய எண் 50 (புதிய எண்.6) என்ற இடத்தில் அமைந்துள்ளது. தென்னிந்தியாவில், ஐதராபாத், பெங்களூரு மற்றும் திருவனந்தபுரம் ஆகிய இடங்களில் அமையப்பெற்றுள்ள மூன்று வானிலை ஆய்வு மையங்கள் சென்னையில் உள்ள மண்டல வானிலை ஆய்வு மையத்தின் நிர்வாகக் கட்டுப்பாட்டில் உள்ளன. இந்த வானிலை ஆய்வு மையங்கள் ஆந்திரா, தெலுங்கானா, கர்நாடகா மற்றும் கேரளா ஆகிய மாநிலங்களுக்கு சேவையாற்றி வருகின்றன.


</doc>
<doc id="196427" url="https://ta.wikipedia.org/wiki?curid=196427" title="பிதர் (திரைப்படம்)">
பிதர் (திரைப்படம்)

பிதர் ("Pedar", பாரசீக மொழி: "پدر ") என்பது 1996 ஆம் ஆண்டு வெளி வந்த ஈரானியத் திரைப்படம் ஆகும். இதற்கு தமிழில் "தந்தை" என்று பொருள். இத்திரைப்படத்தை மசித் மசிதி இயக்கியுள்ளார். இது பல்வேறு திரைப்பட விழாக்களில் விருதுகளை வாங்கியுள்ளது. ஈரானிலும் சர்வதேச அளவிலும் விருதுகளைப் பெற்ற திரைப்படம் இது.

14 வயது "மெஹ்ருல்லா" தனது தந்தையின் மரணத்திற்குப் பின் குடும்பத்தைக் காப்பாற்ற நகரத்திற்கு வேலைக்குச் செல்கிறான். பின்னர் ஒரு நாள் திரும்பி வரும் போது, மெஹ்ருல்லாவின் தாய் ஒரு காவலரைத் திருமணம் செய்து கொண்டு பெரிய வீடொன்றுக்குக் குடி பெயர்ந்துவிட்ட செய்தியை அவனுடைய நண்பன் "லத்தீஃப்" சொல்கிறான். மெஹ்ருல்லாவால் அவனது வளர்ப்புத் தந்தையை ஏற்க முடியவில்லை. மேலும் அன்னையின் மீதும் கோபம் கொள்கிறான்.
மெஹ்ருல்லா தனது பழைய வீட்டில் போய் வசிக்க ஆரம்பிக்கிறான். அவனது சகோதரிகளையும் அவனுடன் வைத்துக் கொள்கிறான். மெஹ்ருல்லா உடல் நலம் சரியிலாத போது லத்தீப் மெஹ்ருல்லாவின் வளர்ப்புத் தந்தையிடம் விஷயத்தைச் சொல்கிறான். அவர் மெஹ்ருல்லாவை வீட்டிற்கு அழைத்துச் சென்று கவனித்துக் கொள்கிறார். உடல் நலம் சரியானதும் அவரின் துப்பாக்கியைத் திருடிக்கொண்டு மெஹ்ருல்லா, லத்தீப் இருவரும் நகரத்திற்குச் செல்கின்றனர். மெஹ்ருல்லாவின் வளர்ப்புத் தந்தை அவரது மோட்டார் வண்டியில் நகரத்திற்கு வந்து இருவரையும் கைது செய்கிறார். லத்தீபை பேருந்தில் அனுப்பிவிட்டு மெஹ்ருல்லாவை அவரது மோட்டார் வண்டியில் வீட்டிற்குக் கூட்டிச் செல்கிறார். வழியில் மோட்டார் வண்டி பழுதாகிறது. இருவரும் பாலைவனத்தில் தனியாக நிற்கின்றனர். மெஹ்ருல்லா அவனது வளர்ப்புத் தந்தையை முதன்முறையாகப் புரிந்து கொள்கிறான். அவரின் மேலும் அம்மாவின் மேலும் உள்ள கோபம் இல்லாமலாகிறது.





</doc>
<doc id="196440" url="https://ta.wikipedia.org/wiki?curid=196440" title="கையாத் (திரைப்படம்)">
கையாத் (திரைப்படம்)

ஹையாத் (Hayat ) எனும் பாரசீக மொழித் திரைப்படம் 2005 ஆம் ஆண்டு வெளியானது. இத்திரைப்படத்தினை ஈரானிய இயக்குனர் கோலாம் ரேஸா ரமீஸானி (Gholam Reza Ramezani) இயக்கியுள்ளார். இத்திரைப்படத்திற்கான கதையை "கோலாம் ரேஸா ரமீஸானியும், மோஜ்தாபா கோஷ்க்தாமனும் எழுதியுள்ளனர்.

ஹயாத், 12 வயது சிறுமி. ஈரானின் கிராமம் ஒன்றில் வசிக்கிறார். மிகக் கடினமாக பள்ளித் தேர்வுக்காக தயாராகிக் கொண்டிருக்கிறாள். தேர்வுக்கு முதல் நாள் இரவில் அவளது தந்தைக்கு உடல் நலம் சரியில்லாமல் மருத்துவமனையில் அனுமதிக்கப்படுகிறார். வீட்டில் இருக்கும் கைக்குழந்தையை பார்த்துக் கொள்ளும் பொறுப்பு ஹையாத்துக்கு. ஆனால் ஹையாத் தேர்வு எழுதவே விரும்புகிறார். மிகக் கடின போராட்டத்திற்குப் பிறகு சற்று தாமதமாக தேர்வு எழுதச் செல்கிறார் ஹையாத். ஹையாத் எனும் பாரசீகச் சொல்லுக்கு "வாழ்க்கை" என்று பொருள்.





</doc>
<doc id="196441" url="https://ta.wikipedia.org/wiki?curid=196441" title="கோலாம் ரேசா ரமீசானி">
கோலாம் ரேசா ரமீசானி

கோலாம் ரேஸா ரமீஸானி (Gholam Reza Ramezani) ஈரானைச் சேர்ந்த திரைப்பட இயக்குனர் ஆவார். இவர் 1960 ஆம் ஆண்டு ஈரானில் பிறந்தவர். இவர் 1983 ஆம் வருடம் உதவி இயக்குனராகவும், திரைக்கதை ஆசிரியராகவும் தனது சினிமா வாழ்வைத் தொடங்கினார். இயக்குனர் "அமிர் நாதிரிடம்" உதவி இயக்குனராக "தி ரன்னர்" (The Runner) திரைப்படத்தில் பணி புரிந்தார். இவர் பல குறும்படங்களை இயக்கியுள்ளார். இவரின் இரண்டாவது திரைப்படமான "தி கார்ட்" (The Cart) சர்வதேச அளவில் பல்வேறு விருதுகளைப் பெற்றது. இவரது திரைப்படமான கையாத் குறிப்பிடத்தக்க ஒன்று. இத்திரைப்படம் குழந்தைகள் திரைப்பட விழாக்களில் பல விருதுகளைப் பெற்றுள்ளது.







</doc>
<doc id="196443" url="https://ta.wikipedia.org/wiki?curid=196443" title="எறும்பியப்பா">
எறும்பியப்பா

சுவாமி மணவாளமாமுனிகளின் புகழ்பெற்ற சீடர்களில் ஒருவரான எறும்பியப்பா சோழசிம்மபுரம் (தற்போதைய சோளிங்கர்) அருகில் உள்ள எறும்பி எனும் சிற்றூரில் ஐப்பசி மாதம் ரேவதி நட்சத்திரத்தில் தேவராஜன் எனும் இயற்பெயரோடு பிறந்தார். மணவாளமாமுனிகள் வைணவ நெறிகளை கற்பிக்கவும், பாதுகாக்கவும் ஏற்படுத்திய "அஷ்டதிக் கஜங்கள்" எனும் எட்டு பெயர் அடங்கிய குழுவில் இவரும் ஒருவர்.

வைணவத்தின் இரண்டாம் பொற்காலம் எனப்போற்றப்படும் மணவாள மாமுனிகள் காலத்தில், மாமுனிகளின் புகழைக் கேள்வியுற்று அவரைக் காண எறும்பியப்பா திருவரங்கம் வந்தடைந்தார். அங்கே மடத்தில் நுழைகையில் மாமுனிகள் திருவாய்மொழியின் முதல் பாடலான "உயர்வற உயர்நலம்..." எனும் பாடலுக்கு விளக்கமளித்துக் கொண்டிருந்தார். வேதம் மற்றும் வேதாந்தத்தின் உட்பொருளை இப்பாடலுடன் இணைத்து மாமுனிகள் கூறிய பொருட்செறிவு மிகுந்த விளக்கம் கேட்டு மெய்மறந்தார் எறும்பியப்பா. ஆயினும் தன்னுடன் உண்ணுமாறு மாமுனிகள் விடுத்த விண்ணப்பத்தை நிராகரித்து ஊருக்கு திரும்பினார். மறுநாள் வழக்கம்போல் தன் நித்யகடமைகளை முடித்து கோயிலாழ்வாரை (வழிபாட்டறை என்பதின் வைணவச் சொல்)திறக்க பலவாறு முயன்றும் முடியாது போக, பெருத்த வருத்தமுற்று அன்றுமுழுதும் உண்ணாது பொழுதைக் கழித்தார். அன்றைய இரவுக் கனவில் அவரின் கோயிலாழ்வாரில் குடிகொண்டுள்ள, அவரால் தினமும் வணங்கப்படும் இராமன் தோன்றி கோயிலாழ்வார் திறவாததற்கு காரணமும், இளையாழ்வாரின்(ஆதிசேடன், இராமனுசன்) மறுஅவதாரமே மணவாள மாமுனிகள் என்றும் அவரை குருவாக ஏற்கும்படியும் ஆணையிட்டு மறைந்தார். மறுநாள் திருவரங்கம் மீண்டும் வந்து கோயில்கந்தாடையண்ணன் மூலமாக மாமுனிகளுக்கு மாணவனாகியதோடு அஷ்டதிக் கஜங்களிலும் ஒருவரானார்.






இவரின் புதல்வரான பெரியவப்பா என்பவரே இவரின் முதல் சீடர்.சேனாபதி ஆழ்வான் இவரின் இரண்டாம் சீடராவர்.

கீழ்க்கண்ட வடமொழி தனியன் இவரின் மேன்மையை பறைசாற்றுகிறது.


</doc>
<doc id="196447" url="https://ta.wikipedia.org/wiki?curid=196447" title="முள்ளக்குறும்பர்">
முள்ளக்குறும்பர்

முள்ளக்குறும்பர் என்போர் கேரளத்தில் வாழும் இனக்குழுவினர் ஆவர். இவர்கள் வேடராஜாக்களின் பின்முறைக்காரான் ஆவர். இவர்கள் பேசும் மொழி மலையாளம் ஆகும்.

வயநாட்டில் உள்ள பூதாடி என்ற ஊர் தங்களது பூர்விகம் என்கின்றனர். சிவன் கிராதன் என்னும் வடிவெடுத்து அருள்புரிந்ததால், கிராதனை தங்கள் குல தெய்வமாக வணங்குகின்றனர். கிராதனை, பூதாடி தெய்வம் என அழைக்கின்றனர். பாக்கந்தெய்வம், புள்ளிக்கரிங்காளி, மகள் காளி ஆகிய கடவுள்களையும் வணங்குகின்றனர். சிவனது கிராதரூபத்தை, பாக்கந்தெய்யம் என்னும் கலை நிகழ்த்தும்போது காணலாம். பாக்கந்தெய்யத்தை இன்றும் நிகழ்த்துகின்றனர். மற்றைய பழைய ஆசாரங்களும் இப்பொழுது கடைபிடிக்கப்படுவதில்லை.
வில்லிப்பகுலம், காதியகுலம், வேங்கட குலம், வடக்க குலம் ஆகிய நான்கு குலங்களைக் கொண்டுள்ளனர். 'குடி' எனப்படும் வைக்கோல் வேய்ந்த வீடுகளில் வாழ்கின்றனர்.


</doc>
<doc id="196449" url="https://ta.wikipedia.org/wiki?curid=196449" title="விருதன் சங்கு">
விருதன் சங்கு

﻿﻿
விருதன் சங்கு, பி.கே. சத்யபால் தயாரிப்பில் உருவான மலையாளத் திரைப்படம். இது 1968 ஏப்பிரல் 11ல் கேரளத்தில் வெளியானது.




</doc>
<doc id="196454" url="https://ta.wikipedia.org/wiki?curid=196454" title="இலக்சபான நீர்வீழ்ச்சி">
இலக்சபான நீர்வீழ்ச்சி

இலக்சபான அருவி ("Laxapana Falls") அல்லது இலக்சபான நீர்வீழ்ச்சி என்பது இலங்கையில் உள்ள அருவிகளில் எட்டாவது பெரியதும், 126 மீட்டர் உயரமானதுமான நீர்வீழ்ச்சி ஆகும். இது உலகில் 625 ஆவது பெரிய அருவிகளில் ஒன்றுமாகும். இது இலங்கையின் மத்திய மாகாணத்தின் நுவரெல்லியா மாவட்டத்தில், அட்டன் நகரில் அமைந்துள்ளது. மஸ்கெலிய ஓயா, கெஹெல்கமுவை ஓயா சங்கமிக்கும் இடத்திற்கு அருகே மஸ்கெலியா ஓயா பெருக்கெடுத்து பள்ளத்தாக்கை நோக்கிப் பாய்வதனூடாக, இந்த அருவி தோன்றியுள்ளது. நோர்ட்டன் பிரிட்ஜ்-மஸ்கெலிய வீதியில் அமைந்துள்ள இலக்சபான நீர் மின் நிலையம் 50 மெகாவாட் மின்சாரத்தையும், புதிய இலக்சபான நீர்மின் நிலையம் 100 மெகவாட் மின்சாரத்தையும் உற்பத்தி செய்யவல்லன.



</doc>
<doc id="196455" url="https://ta.wikipedia.org/wiki?curid=196455" title="ஆல்மரம்">
ஆல்மரம்

ஆல்மரம் என்பது டி. கே. பரீக்குட்டியின் தயாரிப்பில் உருவான மலையாளத் திரைப்படம். எச்.வி. சகசிரநாமம், 1956-ல் முதன்மை வேடத்தில் நடித்த "குலதெய்வம்" என்ற தமிழ் திரைப்படத்தின் மறு ஆக்கமாகும். இந்தப் படம் 1969 சனவரி 31 அன்று வெளியானது. 






</doc>
<doc id="196457" url="https://ta.wikipedia.org/wiki?curid=196457" title="கிருஷ்ண சைதன்யா">
கிருஷ்ண சைதன்யா

கிருஷ்ண சைதன்யா பிறப்பில் கிருஷ்ணபிள்ளை கிருஷ்ணன்குட்டி நாயர் அல்லது கே. கே. நாயர் (நவம்பர் 24, 1918 - சூன் 5, 1994) என்பவர் மலையாள இலக்கியவாதி, மதிப்புரைஞர், இசையறிஞர், நிழற்படக்கலைஞர் ஆவார். கலை, இலக்கியம், மெய்யியல், கல்வி எனப் பலதுறைகளில் ஏறத்தாழ நாற்பது நூல்களை எழுதியுள்ளார்.

இவர் திருவனந்தபுரத்தில் பிறந்தவர். மலையாள இலக்கியத்தைப் பற்றி "எ ஹிஸ்டரி ஆப் மலையாளம் லிற்றேச்சர்" என்ற நூலை ஆங்கிலத்தில் எழுதியுள்ளார். "ரூபலேகா" என்ற மாத இதழின் ஆசிரியராகவும் பணியாற்றினார். 




</doc>
<doc id="196465" url="https://ta.wikipedia.org/wiki?curid=196465" title="இரிங்கல் நாராயணி">
இரிங்கல் நாராயணி

இரிங்கல் நாராயணி என்பவர் மலையாள நாடக, திரைப்பட நடிகை ஆவார். ஜோன் எபிரகாமினது 'அம்மை அறியான்' என்ற திரைப்படத்தில், அம்மா, கே. ஜி. ஜோர்ஜ்ஜினது மேளயில், குள்ளன் கதாபாத்திரத்தினது அம்மா உட்பட்ட்ட வேடங்களில் நடித்துள்ளார். வானொலி நிகழ்ச்சிகளிலும் பங்கெடுத்துள்ளார். சில நாடகங்கை இயக்கியும் உள்ளார். 

பதினாறாம் வயதில், சி. கே. வைத்தியருடைய 'காஞ்சனை' என்ற நாடகத்தின் மூலம் நடிப்புத் துறைக்கு வந்த நாராயணி, முந்நூறுக்கும் அதிகமான நாடகங்களில் நடித்திருக்கிறார். காலடி கோபியுடைய ”ஏழுராத்திரிகள்” என்ற நாடகத்தில், ”சட்டுகாலி மறியம்”, ”கிரோசு பெல்ட்”டில் பிராந்தி பவானி என்ற வேடங்களில் நடித்துள்ளார்.



</doc>
<doc id="196466" url="https://ta.wikipedia.org/wiki?curid=196466" title="காந்தியடிகள் நற்பணிக் கழகம்">
காந்தியடிகள் நற்பணிக் கழகம்

காந்தியடிகள் நற்பணிக் கழகம், குருசாமி பாலசுப்பிரமணியன் என்பவரால் 1975-ம் ஆண்டு கும்பகோணத்தில் தொடங்கப்பட்டு, நடத்தப்பட்டுவரும் காலை மற்றும் மாலை வேலைகளில் இயங்கும் பள்ளிக்கூடம் ஆகும்.

மளிகைக்கடை வைத்திருக்கும் குருசாமி பாலசுப்பிரமணியன், வேலைக்குச் செல்லும் மாணவர்களுக்கு காலை 6 முதல் 8 வரையிலும், மாலை 6 முதல் 9 வரையிலும் இலவசமாக பாடங்களைக் கற்றுத்தர ஏற்பாடு செய்துள்ளார். 1975-ம் ஆண்டு முதல் இப்பள்ளி இயங்கி வருகிறது. ஆரம்பத்தில் வாடகைக் கட்டடத்தில் இது இயங்கியது.

குருசாமி பாலசுப்ரமணியன் தனது 3 நண்பர்களுடன் இணைந்து, காந்தியடிகள் நற்பணி மன்றம் என்ற இலவச கல்வி மையத்தை உருவாக்கினார். பொதுமக்களின் நன்கொடை உதவியுடன் 12 வகுப்பறைகள் கட்டப்பட்டு, இங்கு கல்விச் சேவை வழங்கப்பட்டு வருகிறது.

இங்கு பயிலும் மாணவர்களுக்கு கல்விக் கட்டணம் வசூலிக்கப்படுவதில்லை; இங்கு பயிற்றுவிக்கும் ஆசிரியர்களும் ஊதியம் பெறுவதில்லை. இங்கு பணிபுரியும் ஆசிரியர்களில் பலர் ஏற்கெனவே இங்கு படித்து, அரசுப் பணி உள்ளிட்ட பணிகளில் சேர்ந்தவர்களாவர். அவர்கள் தங்களுடைய ஓய்வு நேரத்தில் இங்கு வகுப்புகளை நடத்தி வருகின்றனர்.

காந்தியடிகள் நற்பணிகழகத்தில் இந்தி வகுப்புகளும், போட்டித் தேர்வுகளை எதிர் கொள்ள பயிற்சிகளும் அளிக்கப்படுகின்றன.



</doc>
<doc id="196470" url="https://ta.wikipedia.org/wiki?curid=196470" title="அம்மை அறியான்">
அம்மை அறியான்

﻿﻿

1986 ல் ஜோன் அபிரகாமினது இயக்கத்தில் மலையாளத்தில் வெளியான திரைப்படம். அம்ம அறியான். ஒரு நக்சலைட் இளைஞரின் இறப்பிற்குப் பின்னர் நிகழ்பவற்றைப் பற்றியது இக்கதை. இது ஒரு ஆவணத் திரைப்படமாகும்.





</doc>
<doc id="196471" url="https://ta.wikipedia.org/wiki?curid=196471" title="கே. ஜி. ஜார்ஜ்">
கே. ஜி. ஜார்ஜ்

﻿

கே. ஜி. ஜார்ஜ் ஒரு மலையாள திரைப்பட இயக்குனர் ஆவார். கே. ஜி. ஜோர்ஜ் என்பது குளக்காட்டில் கீவர்கீசு ஜார்ஜ் என்பதைக் குறிக்கும். 1946 ல் கோட்டயம் மாவட்டத்தில் சங்கனாச்சேரியில் பிறந்தவர். 1968-ல் கேரளப் பல்கலைக்கழகத்தில் பட்டம் பெற்றவர். 1971-ல் பிலிம் இன்சிடிடியூட்டில் டிப்ளமா பட்டம் பெற்றார். ராமு கார்யாட்டினது உதவியாளராகப் பணியாற்றியவர். நிகழ்கால தேசிய பிரச்சனைகளை முதன்மைப்படுத்திய கதைகளை திரைப்படமாக்கியவர்.




</doc>
<doc id="196473" url="https://ta.wikipedia.org/wiki?curid=196473" title="அடிமைகள் (திரைப்படம்)">
அடிமைகள் (திரைப்படம்)

﻿﻿
அடிமைகள் என்பது எம்.ஒ ஜோசப் தயாரித்த மலையாளத் திரைப்படம். இது 1969 ஏப்பிரல் 5-ல் கேரளத்தில் வெளியானது





</doc>
<doc id="196480" url="https://ta.wikipedia.org/wiki?curid=196480" title="பாதுக் (திரைப்படம்)">
பாதுக் (திரைப்படம்)

பாதுக் (பாரசீக மொழி: بدوک ‎) எனும் ஈரானியத் திரைப்படம் 1992 ஆம் ஆண்டு வெளியானது. இத்திரைப்படம் ஈரானிய இயக்குனர் மஜித் மஜிதி இயக்கியது. பாதுக் எனும் பாரசீக மொழிச் சொல், சட்ட விரோத பொருள்களைக் எல்லை தாண்டி நடந்தே கொண்டு செல்லும் குழந்தைகளைக் குறிக்கிறது. இத்திரைப்படமானது பலுசிஸ்தான் பகுதியில் படமாக்கப்பட்டது. இயக்குனர் மஜித் மஜிதி அவரது தொடக்ககால ஆவணப்படங்களுக்குப் பின் இயக்கிய முதல் திரைப்படம் இதுவாகும்.

"ஜாபர்" மற்றும் அவனது சகோதரி "ஜமால்" இருவரும் பெற்றோரின் மறைவுக்குப் பின் கடத்தப்பட்டு அடிமைகளாக விற்கப்படுகின்றனர். ஜமாலை சவுதி இளவரசருடன் அனுப்பி விடுகிறார்கள். ஜாபர் பாக்கிஸ்தான் மற்றும் ஈரான் இடையே சட்டவிரோதமாக பொருட்களைக் கடத்திச் செல்லும் வேலைக்கு அனுப்பப்படுகிறான். ஜாபர் அவனுடைய நண்பன் நூர்தீநுடன் இணைந்து அவனது சகோதரியை மீட்கிறான்.


இத்திரைப்படம் 1992 ஆம் ஆண்டு ஈரான் தலைநகர் தெஹ்ரானில் நடைபெற்ற திரைப்படவிழாவில் திரையிடப்பட்டது. இத்திரைப்படத்தின் தணிக்கை தொடர்பாக மஜித் மஜிதி பல்வேறு சிக்கல்களைச் சந்தித்தார். மேலும் இத்திரைப்படம் கான்ஸ் திரைப்பட விழாவிலும் திரையிடப்பட்டது.




</doc>
<doc id="196489" url="https://ta.wikipedia.org/wiki?curid=196489" title="யான்டெக்ஸ்">
யான்டெக்ஸ்

யாண்டெக்ஸ் ("Tandex", () என்பது உருசிய நாட்டின் இணைய உலாவியாகும். இது உலக உலாவி சேவையில் 4 ஆம் இடத்தில் உள்ளது. உக்ரைன், கசக்ஸ்தான், பெலருஸ் போன்ற நாடுகளிலும் யான்டெக்ஸ் உலாவியின் பயன்பாடு அதிகம் காணப்படுகிறது.


</doc>
<doc id="196496" url="https://ta.wikipedia.org/wiki?curid=196496" title="மோல் நாள்">
மோல் நாள்

மோல் நாள் ("Mole Day") என்பது வேதியியலாளர்களும், வேதியியல் மாணவர்களும் ஆண்டு தோறும் அக்டோபர் 23 ஆம் நாளன்று காலை 06:02 மணிக்கும் மாலை 06:02 மணிக்கும் இடையில் அதிகாரபூர்வமற்ற நிலையில் எடுத்துக் கொள்ளும் ஒரு விடுமுறை நாள் ஆகும். இந்நாளை அவர்கள் அமெரிக்க முறையில் 6:02 10/23 எனக் குறிக்கிறார்கள். நேரம், நாள் ஆகியன அவகாதரோ மாறிலியைக் (6.02×10) கொண்டு குறிக்கப்பட்டது. அவகாதரோ மாறிலி என்பது ஒரு மோல் வேதிப் பொருளில் காணப்படும் துணிக்கைகளின் (அணுக்கள் அல்லது மூலக்கூறுகள்) எண்ணிக்கை ஆகும்.

1980களில் "த சயன்சு டீச்சர்" என்ற இதழில் வெளிவந்த ஒரு கட்டுரையில் முதற்தடவையாக மோல் நாள் பற்றிய கருத்து வெளியிடப்பட்டது. இக்கட்டுரையினால் ஈர்க்கப்பட்ட மோரிசு ஓலெர் என்ற விஸ்கொன்சின் மாநில வேதியியல் ஆசிரியர் 1991 மே 15 ஆம் நாள் தேசிய மோல் நாள் நிறுவனத்தை ("National Mole Day Foundation" NMDF) ஆரம்பித்தார்.

அமெரிக்க ஐக்கிய நாடு, தென்னாப்பிரிக்கா, ஆஸ்திரேலியா, கனடா ஆகிய நாடுகளில் உயர்நிலைப் பள்ளிகளில் வேதியியல் அல்லது மோல் தொடர்பான பல்வேறு நிகழ்வுகள் இந்நாளில் ஒழுங்கு செய்யப்படுகின்றன. பல பாடசாலைகள் இக்காலப்பகுதியை மோல் வாரமாகவும் கொண்டாடுகின்றன. அமெரிக்க வேதியியல் குமுகம் தேசிய வேதியியல் வாரமாகக் கொண்டாடுகின்றது.




</doc>
<doc id="196503" url="https://ta.wikipedia.org/wiki?curid=196503" title="நீராவிய மறுவாக்கம்">
நீராவிய மறுவாக்கம்

நீராவிய மறுவாக்கம் (Steam reforming) என்பது இயற்கை எரிவளி போன்ற ஐதரோகார்பன் எரிபொருள்களில் இருந்து ஐதரசன் போன்ற பயனுள்ள பொருள்களை உருவாக்கும் ஒரு முறையாகும். மறுவாக்கி என்னும் ஒரு கலனில் உயர் வெப்பநிலையில் நீராவியையும் எரிபொருளையும் சேர்த்து வினை நிகழ்த்துவதன் மூலம் இதனைச் செயல்படுத்தலாம். நீராவி-மெத்தேன் மறுவாக்கி என்பது ஐதரசன் தயாரிக்க அதிகம் பயன்படுத்தப்படும் ஒன்று. எரி கலன்களில் பயன்படுத்தத் தேவையான ஐதரசனை உற்பத்தி செய்யவும் அதே நுட்ப அடிப்படையில் சிறு மறுவாக்கி அலகுகளை உருவாக்குவதிலும் தற்போது அதிக ஆர்வம் காணப்படுகிறது. எரிகலன் பயன்பாட்டிற்கு மறுவாக்கி கொண்டு ஐதரசன் தயாரிப்பது பெரும்பாலும் இன்னும் ஆய்வு நிலையிலேயே இருக்கின்றது. பொதுவாக மெத்தனால், இயற்கை எரிவளி ஆகியவற்றைப் பயன்படுத்தும் முயற்சிகள் மேற்கொள்ளப் படுகின்றன என்றாலும், புரொப்பேன், பெட்ரோல், டீசல், எத்தனால் போன்ற பிறவற்றையும் பயன்படுத்தும் முயற்சிகளும் தென்படுகின்றன .

ஆலைப் பயன்பாட்டிற்குத் தேவையான ஐதரசன் வளியைப் பெருமளவில் தயாரிப்பதற்கு நீராவி மறுவாக்கச் செயல்முறையே பயன்படுத்தப் படுகிறது. இதற்கு ஆரம்பப் பொருள்களாக இயற்கை எரிவளி அல்லது செயற்கை எரிவளி பயன்படுத்தப் படுகிறது. இது சில சமயம் நீராவி-மெத்தேன் மறுவாக்கி என்றும் அழைக்கப்படும். இது செலவு குறைந்த ஒரு வழிமுறையுமாகும். உயர் வெப்ப நிலையிலும் (700 – 1100 °C), ஒரு மாழைய வினையூக்கியின் (நிக்கல்) முன்னிலையிலும், நீராவியானது மெத்தேனோடு வினை புரிந்து கார்பன் மோனாக்சைடு மற்றும் ஐதரசன் ஆகியவற்றை உருவாக்கும். இயல்பில் இது ஒரு மீளுரு வினையாகும். 

உற்பத்தி செய்த கார்பன் மோனாக்சைடு உடன் சற்றே குறைந்த வெப்ப நிலையில் நீராவி கொண்டு வினை நிகழ்த்திக் கூடுதல் ஐதரசனைப் பெறலாம். 

மேற்படி வினையைக் கீழ்க்கண்ட வகையில் குறிக்கலாம். 

இதில், முதல் வினையானது வெப்பம் கவர் வினை ஆகும். இரண்டாவது வினை மிதமான வெப்பம் விடு வினை ஆகும். 

அமெரிக்க நாட்டில், இயற்கை எரிவளியை நீராவி மறுவாக்கம் செய்வதன் மூலம், ஓராண்டிற்கு ஒன்பது மில்லியன் டன் ஐதரசன் உற்பத்தி ஆகிறது. நீராவி மறுவாக்கம் என்பது நெய்தையைத் திருத்தும் வினையூக்கி மறுவாக்கம் என்பதிலிருந்து முற்றிலும் மாறுபட்டது. 

இச்செயல்முறையின் செய்திறன் 65% to 75% ஆகும்.



</doc>
<doc id="196524" url="https://ta.wikipedia.org/wiki?curid=196524" title="வட மாகாண அரசு">
வட மாகாண அரசு

வட மாகாண அரசு ("Government of the Northern Province") என்பது இலங்கையின் வட மாகாணத்தை ஆளும் மாகாண அரசைக் குறிக்கும். இலங்கை அரசமைப்புச்சட்டத்தின் படி நாட்டின் ஒன்பது மாகாணங்களும் வேளாண்மை, கல்வி, சுகாதாரம், வீடமைப்புத் திட்டம், உள்ளூராட்சிகள், சாலைவழிப் போக்குவரத்து, சமூக சேவை போன்றவற்றின் நிருவாகங்களைக் கவனிக்கும். இவற்றை விட காவல்துறை அதிகாரம், காணி போன்றவற்றுக்கும் அரசியலமைப்பின் படி இவற்றுக்கு அதிகாரங்கள் உள்ளன, ஆனாலும் நடுவண் அரசு இவற்றுக்கான அதிகாரங்களை மாகாண அரசுக்கு வழங்க மறுத்து வருகின்றது. வட மாகாண அரசின் சட்டவாக்கம் வட மாகாண சபைக்குக் கீழும், நிறைவேற்று அதிகாரம் ஆளுநருக்குக் கீழும் அமைச்சரவைக்குக் கீழும் அடங்கும்.

ஈழப்போரை முடிவுக்குக் கொண்டு வரும் பொருட்டு, 1987 சூலை 29 இல் கையெழுத்திடப்பட்ட இலங்கை-இந்திய ஒப்பந்தத்தின் படி அதே ஆண்டு நவம்பர் 14 இல் இலங்கை நாடாளுமன்றம் தனது அரசியலமைப்பில் 13வது திருத்தம் மற்றும் மாகாணசபைச் சட்டம் இல. 42 (1987) ஆகியவற்றை அறிவித்தது. இதன் படி, 1988 பெப்ரவரி 3 இல் ஒன்பது மாகாணசபைகள் உருவாக்கப்பட்டன. இந்த ஒன்பது மாகாணசபைகளில் இலங்கை-இந்திய ஒப்பந்தத்தின் படி கிழக்கு மற்றும் வடக்கு மாகாணங்கள் ஒன்றிணைக்கப்பட்டு ஒரு மாகாண அரசின் கீழ் கொண்டுவர இணக்கம் காணப்பட்டது. இவ்விணைப்பு நிரந்தர இணைப்பாக இருப்பதற்கு கிழக்கு மாகாணத்தில் பொது வாக்கெடுப்பு நடத்தப்பட வேண்டும் எனவும் தீர்மானிக்கப்பட்டது. 1988 செப்டம்பர் 2 இல் இரு மாகாணங்களும் வடக்கு கிழக்கு மாகாண சபை என்ற பெயரில் இணைக்கப்பட்டன. இந்த இணைந்த மாகாணசபைக்கான முதலாவது தேர்தல் 1988 நவம்பர் 19 இல் நடத்தப்பட்டது. இந்தியாவின் ஆதரவில் இயங்கிய ஈழமக்கள் புரட்சிகர விடுதலை முன்னணி இத்தேர்தலில் வெற்றி பெற்றது. தமிழர் விடுதலைக் கூட்டணி இத்தேர்தலில் பங்கேற்கவில்லை.

1990, மார்ச்சு 1 அன்று, இந்திய அமைதி காக்கும் படையினர் இலங்கையை விட்டுப் புறப்படும் தறுவாயில், வடகிழக்கு மாகாணசபையின் முதலமைச்சர் அ. வரதராஜப் பெருமாள் மாகாணசபைக் கூட்டத்தில் தமிழீழத்தைப் பிரகடனப்படுத்தி விட்டு நாட்டை விட்டு வெளியேறினார். இதனை அடுத்து அன்றைய அரசுத்தலைவர் பிரேமதாசா வட-கிழக்கு மாகாணசபையைக் கலைத்து, நடுவண் அரசின் நேரடி ஆட்சியைக் கொண்டு வந்தார்.

வட-கிழக்கு இணைப்புத் தொடர்பான பொது வாக்கெடுப்பு நடத்தப்படாமல் ஒவ்வோர் ஆண்டும் அரசுத்தலைவர்களால் தற்காலிக இணைப்பாக நீடிக்கப்பட்டு வந்தது. இவ்விணைப்பு சட்டவிரோதமானது என 2006 அக்டோபர் 16 இல் உச்சநீதிமன்றம் தீர்ப்பு வழங்கியதை அடுத்து 2007 சனவரி 1 இல் வடகிழக்கு மாகாணசபை இரண்டாகப் பிரிக்கப்பட்டது. கிழக்கு மாகாணசபைக்கு 2008 மே 10 இல் முதலாவது தேர்தல் நடைபெற்றது. வட மாகாணசபைக்கு முதற்தடவையாக 2013 செப்டம்பர் 21 இல் தேர்தல்கள் இடம்பெற்றன.

இலங்கை அரசமைப்புச் சட்டத்தின் 9வது அட்டவணையில் பட்டியல் 1 இல் கொடுக்கப்பட்ட சட்டங்களை மாகாண சபைகள் இயற்றலாம். இப்பட்டியலில் வேளாண்மை, கல்வி, சுகாதாரம், வீடமைப்பு, உள்ளூராட்சி, திட்டமிடல், வீதி அபிவிருத்தி, மற்றும் சமூக சேவை ஆகியவை உள்ளடங்கும். காவல்துறை, மற்றும் காணி தொடர்பான சட்டங்களை இயற்றுவதற்கான அதிகாரங்கள் வழங்கப்படவில்லை. மாகாண சபைகள் 9ம் அட்டவணையில் மூன்றாவது பட்டியலில் உள்ளவற்றுக்கும் நாடாளுமன்றத்தின் ஒப்புதலுடன் சட்டமியற்றலாம். இவை: தொல்லியல் களங்கள், வேலை வாய்ப்பு, சுற்றுச்சூழல் பாதுகாப்பு, மீன்பிடித்துறை, உயர் கல்வி, விலைக் கட்டுப்பாடு, சுற்றுலாத்துறை ஆகியவையாகும். மாகாண சபை இயற்றுகின்ற சட்டத்தை உயர் நீதிமன்றத்திற்கு ஆற்றுப்படுத்த அரசியலமைப்புச் சட்டம் இடமளிப்பதால் அரசுத்தலைவர் அந்நியதிச் சட்டங்களை உயர்நீதிமன்றத்திற்கு ஆற்றுப்படுத்தி உயர்நீதிமன்றத்தின் அனுமதியும் கிடைத்தாலே சட்டமாக வரும்.

வட மாகாண சபைக்கு 38 உறுப்பினர்கள் விகிதாசாரப் பிரதிநிதித்துவத் தேர்தல் முறையில் தேர்ந்தெடுக்கப்படுகின்றனர். முதலாவது தேர்தல் 2013 செப்டம்பர் 21 இல் நடைபெற்றது. தமிழ்த் தேசியக் கூட்டமைப்பு (ததேகூ), 30 இடங்களைக் கைப்பற்றியது.

மாகாண சபையின் காலம் அதன் முதலாவது அமர்வு இடம்பெற்ற நாளில் இருந்து ஆகக்கூடியது ஐந்து ஆண்டுகள் ஆகும்.

மாகாண சபை அறிமுகப்படுத்தும் சட்டவாக்கங்களை செயல்படுத்தும் அதிகாரம் ஆளுநரிடம் உள்ளது. இவர் தமது அதிகாரத்தை அமைச்சரவையூடாக செயல்படுத்துவார்.

ஆளுனர் இலங்கை அரசுத்தலைவரால் ஐந்து ஆண்டு காலத்திற்கு நியமிக்கப்படுவார். மாகாணசபையை ஒத்திவைக்கவோ அல்லது கலைக்கவோ ஆளுனருக்கு அதிகாரம் வழங்கப்பட்டுள்ளது. மாகாண சபையில் ஆகக்கூடிய உறுப்பினர்களைக் கொண்டிருக்கக்கூடிய கட்சி ஒன்றின் பரிந்துரையின் படி சபை உறுப்பினர்களில் ஒருவரை முதலமைச்சராக ஆளுனர் நியமிப்பார். முதலமைச்சரின் ஆலோசனையின் பேரில் அமைச்சரவை உறுப்பினர்களை ஆளுனர் நியமிப்பார்.

வட மாகாண சபையின் தற்போதைய ஆளுனர் ஜி. ஏ. சந்திரசிறி அரசுத்தலைவர் மகிந்த ராசபக்சவினால் 2009 சூலை 12 இல் நியமிக்கப்பட்டார். மேஜர் ஜெனரல் சந்திரசிறி இலங்கை இராணுவத்தின் யாழ்ப்பாணப் பிராந்தியத் தலைவராகப் பணியாற்றியவர். சந்திரசிறியின் இராணுவப் பின்புலமும், ஐக்கிய மக்கள் சுதந்திரக் கூட்டணிக்கு அவர் வழங்கும் ஆதரவும் காரணமாக, ததேகூ, ஐதேக ஆகிய கட்சிகள் இராணுவப் பின்புலமில்லாத ஒருவரை ஆளுனராக நியமிக்கும் படி கேட்டு வருகின்றன.

மாகாண சபையின் அமைச்சரவை முதலமைச்சரையும், ஆகக் கூடுதலாக மேலும் நான்கு உறுப்பினர்களையும் கொண்டதாக இருக்கும். ஆளுனர் தமது நிறைவேற்றதிகாரங்களைச் செயல்படுத்த அமைச்சரவை உறுப்பினர்களின் ஆலோசனையைப் பெற்றுக் கொள்வார். வட மாகாண சபைக்கு 2013 செப்டம்பரில் தேர்தல்கள் நடைபெறும் வரை இச்சபைக்கு அமைச்சரவை இருக்கவில்லை.


</doc>
<doc id="196544" url="https://ta.wikipedia.org/wiki?curid=196544" title="தனிமக்குழுக்களின் பட்டியல்">
தனிமக்குழுக்களின் பட்டியல்

தற்போது 118 தனிமங்கள் உள்ளன. IUPAC இன்படி தனிமக் குழுக்கள்:

மேலும் சில குழுக்கள்:


</doc>
<doc id="196553" url="https://ta.wikipedia.org/wiki?curid=196553" title="உலக அதிசயம்">
உலக அதிசயம்



</doc>
<doc id="196554" url="https://ta.wikipedia.org/wiki?curid=196554" title="இர்சாத் (நடிகர்)">
இர்சாத் (நடிகர்)

இர்சாத் என்பவர் மலையாளத் திரைப்பட நடிகரும், தொலைக்காட்சித் தொடர் நடிகரும் ஆவார். 

திருச்சூர் மாவட்டத்தில் கேச்சேரி அப்து, நபீசா ஆகியோரின் ஐந்து மக்களில் மூன்றாவதாகப் பிறந்தவர். கல்வி கற்றப் பருவத்தில் பல நாடகங்களில் நடித்திருக்கிறார். 1998-ல் பிரணயவர்ணங்கள் என்ற திரைப்படத்தில் நடித்து திரையுலகிற்குள் நுழைந்தார். துணை நடிகராக நடிக்கிறார். பக்தசனங்களுடைய சிரத்தய்க்கு என்ற திரைப்படத்தில் கதாநாயகனாக நடித்தார். டி.வி. சந்திரன், பி.டி. குஞ்சுமுகமது, பிரியனந்தனன், டோ. பிஜு, மது கைதபிரம் ஆகியோருடன் நடித்துள்ளார். 


மாதவம் என்ற திரைத் தொடரில் நடித்தமைக்காக, கேரள அரசினது சிறந்த டி.வி. நடிகருக்கான விருது கிடைத்தது. கிரிட்டிக்‌சு அவார்ட் போன்ற விருதுகளையும் பெற்றுள்ளார்.


</doc>
<doc id="196558" url="https://ta.wikipedia.org/wiki?curid=196558" title="பல்லாத்த பகையன்">
பல்லாத்த பகையன்

﻿﻿
பல்லாத்து பகையன் என்பது டி.எச். முத்தய்யா இயக்கிய மலையாளத் திரைப்படம்.
இந்தப் படம் 1969 பிப்பிருவரி 27-ன் வெளியானது






</doc>
<doc id="196564" url="https://ta.wikipedia.org/wiki?curid=196564" title="நூலடைவு">
நூலடைவு

ஒரு குறிப்பிட்ட எழுத்தாளர் அல்லது துறை பற்றிய நூற்களின் அல்லது படைப்புக்களின் பட்டியல் நூலடைவு (bibliography) எனப்படுகிறது. ஒரு படைப்பின் இறுதியில் அந்தப் படைப்புக்கு உசாத்துணைகளாக விளங்கிய நூற்களைப் பட்டியிடுதலையும் நூலடைவு என்பர். பொதுவாக, நூற்பட்டியலுடன் ஒப்புடுகையில் நூலடைவு சிறிய பரப்பில் ஆழமாகாச் சென்று மீதரவுகளைத் தொகுத்து தரும். 


</doc>
<doc id="196571" url="https://ta.wikipedia.org/wiki?curid=196571" title="காலம் மாறுன்னு">
காலம் மாறுன்னு

﻿
காலம் மாறுன்னு, என்பது 1955-ல் வெளியான மலையாளத் திரைப்படம். கே. கே நாராயணன் தயாரிப்பில், ஆர். வேலப்பன் இயக்கத்தில் உருவானது. இந்தப் படம் 1955 ஏப்பிரல் 21 அன்று வெளியானது.


கே. சுலோசனா



</doc>
<doc id="196574" url="https://ta.wikipedia.org/wiki?curid=196574" title="ராபர்ட் ஷில்லர்">
ராபர்ட் ஷில்லர்

ராபர்ட் ஜேம்ஸ் "பாப்" ஷில்லர் (பிறப்பு மார்ச் 29, 1946) என்பவர் அமெரிக்க கல்வியாளரும், பொருளாதார வல்லுனரும், மற்றும் எழுத்தாளரும் ஆவார். யேல் பல்கலைக்கழக பேராசிரியராக பணியாற்றும் இவர், இப்போது யேல் மேலாண்மைக்கலூரியின் பன்னாட்டு நிதி மைய உறுப்பினரும் ஆவார். 1980 முதல் இவர் தேசிய பொருளாதார ஆய்வு பணியகத்தில் ஆய்வாளராக உள்ளார். இவர் 2005ஆம் ஆண்டு அமெரிக்க பொருளாதார அமைப்பின் தலைவராகவும், 2006முதல் 2007 வரை கிழக்கு பொருளாதார அமைப்பின் தலைவராகவும் பணியாற்றினார். MacroMarkets LLC என்னும் முதலீட்டு மேலாண்மை நிறுவனத்தின் இணை நிறுவனரும் அதன் தலைமை பொருளாதார அதிகாரியும் ஆவார்.

ஷில்லர் உலகின் மிகவும் செல்வாக்குள்ள 100 பொருளாதார நிபுணர்களுல் ஒருவராக கருதப்படுகின்றார். 14 அக்டோபர் 2013இல் "அறிவியல்பூர்வமாக சந்தை நடைமுறைகளை ஆய்வுசெய்தமைக்காக" இவருக்கு யூஜின் ஃபாமா மற்றும் லார்ஸ் பீட்டர் ஹான்சென் ஆகியோரோடு இணைந்து 2013 ஆம் ஆண்டின் பொருளியலுக்கான நோபல் நினைவுப் பரிசு வழங்கப்பட்டது.


</doc>
<doc id="196578" url="https://ta.wikipedia.org/wiki?curid=196578" title="லார்ஸ் பீட்டர் ஹான்சென்">
லார்ஸ் பீட்டர் ஹான்சென்

லார்ஸ் பீட்டர் ஹான்சென் (பிறப்பு அக்டோபர் 26, 1952) என்பவர் அமெரிக்காவின் சிக்காகோ பல்கலைக்கழக பொருளியல் பேராசிரியரும், உலகின் குறிக்கத்தகு பருப்பொருளியலாளரும் ஆவார். யூஜின் ஃபாமா மற்றும் ராபர்ட் ஷில்லர் ஆகியோருடைய பொருளாதாரக் கோட்பாடுகளைப் புள்ளிவிவர அடிப்படையில் பகுப்பாய்வு செய்து முதலீட்டுத் திட்டங்களைத் தீர்மானிக்கும் வகையில் வழிமுறையை இவர் கண்டுபிடித்தார்.

14 அக்டோபர் 2013இல் "அறிவியல்பூர்வமாக சந்தை நடைமுறைகளை ஆய்வுசெய்தமைக்காக" இவருக்கு யூஜின் ஃபாமா மற்றும் ராபர்ட் ஷில்லர் ஆகியோரோடு இணைந்து 2013 ஆம் ஆண்டின் பொருளியலுக்கான நோபல் நினைவுப் பரிசு வழங்கப்பட்டது.


</doc>
<doc id="196579" url="https://ta.wikipedia.org/wiki?curid=196579" title="சுதந்திர சதுக்கம், கொழும்பு">
சுதந்திர சதுக்கம், கொழும்பு

சுதந்திர சதுக்கம் என்பது கொழும்பு, டொரிங்டன் எனும் இடத்தில் அமைந்துள்ள இலங்கையின் தேசிய நினைவுச்சின்னங்களில் ஒன்றாகும். 1949 ஆம் ஆண்டு பெப்ரவரி மாதம் 4 ஆம் திகதி கொண்டாடப்பட்ட இரண்டாவது சுதந்திர தினத்தின் போது, மேற்படி சுதந்திர சதுக்கத்தின் நிர்மாணப்பணிகள் ஆரம்பமாயின.




</doc>
<doc id="196581" url="https://ta.wikipedia.org/wiki?curid=196581" title="யூஜின் ஃபாமா">
யூஜின் ஃபாமா

யூஜின் பிரான்சிசு "ஜீன்" ஃபாமா ("Eugene Fama", ; பிறப்பு பெப்ரவரி 14, 1939) என்பவர் அமெரிக்க கல்வியாளரும், பொருளாதார வல்லுனரும், சிக்காகோ பல்கலைக்கழக பூத் வணிக பள்ளியின் பொருளாதார பேராசிரியராக பணிபுரிபவரும் ஆவார். 14 அக்டோபர் 2013இல் "அறிவியல்பூர்வமாக சந்தை நடைமுறைகளை ஆய்வுசெய்தமைக்காக" இவருக்கு ராபர்ட் ஷில்லர் மற்றும் லார்ஸ் பீட்டர் ஹான்சென் ஆகியோரோடு இணைந்து 2013 ஆம் ஆண்டின் பொருளியலுக்கான நோபல் நினைவுப் பரிசு வழங்கப்பட்டது.


</doc>
<doc id="196582" url="https://ta.wikipedia.org/wiki?curid=196582" title="இல்டன் சகோதரிகள்">
இல்டன் சகோதரிகள்

இல்டன் சகோதரிகள் ("Hilton Sisters") அல்லது டெய்சி மற்றும் வயலெட் ஹில்டன் ("Daisy Hilton and Violet Hilton", 5 பெப்ரவரி 1908 – 4 சனவரி 1969) பிறப்பிலேயே உடல்ரீதியில் ஒட்டிப் பிறந்த இரட்டையராவர். இருவருக்கும் ஒரே குருதிச் சுற்றோட்டத் தொகுதியும், நரம்புத் தொகுதியும் இருந்தது. இதன் காரணமாக, வேதனைகளையும் சந்தோசங்களையும் அவர்கள் ஒன்றாகவே உணர்ந்து கொண்டனர். தாயாரின் பொருளாதார நிலைமை காரணமாக, இவர்கள் இருவரும் இளவயதிலேயே வேறொரு பெண்ணுக்கு விற்கப்பட்டனர். அப்பெண் இவர்களைக் கொண்டு நிகழ்ச்சிகள் நிகழ்த்திப் பணம் ஈட்டினார்.



</doc>
<doc id="196583" url="https://ta.wikipedia.org/wiki?curid=196583" title="கோக்தெபெல் (திரைப்படம்)">
கோக்தெபெல் (திரைப்படம்)

கோக்தெபெல் (உருசியம்: Коктебель) என்பது 2003 ஆம் ஆண்டும் வெளியான ரசிய மொழித் திரைப்படம். இதை அலெக்சி போப்போகிரேப்சுகி, போரிசு கிலெபுனிக்கோவ் ஆகியோர் இயக்கியுள்ளனர்.


</doc>
<doc id="196608" url="https://ta.wikipedia.org/wiki?curid=196608" title="நாட்டாமை">
நாட்டாமை

நாட்டாமை என்பது ஒரு புவியியல் சார்ந்த மக்கட்குழுவின் சமூக நிர்வாக அமைப்பின் தலைவராவார். பொதுவாக பரம்பரைப் பரம்பரையாக கிராமங்களில் நிர்வாக அதிகாரத்தில் இருப்பவரை நாட்டாமை என்று அழைக்கப்படுகிறார். கிராமங்களில் நடக்கும் சண்டை சச்சரவு, பிரச்சனைகளைத் தீர்த்து வைப்பது, நீர்நிலைகளை கண்காணித்தல், வளர்ச்சித் திட்டங்கள் வகுப்பது போன்று அப்பகுதியை ஆளும் பணிகள் நாட்டாமைக்குரியதாகும். 

இந்தியா சுதந்திரம் அடைந்த பின்னர் படிப் படியாக நாட்டாமையின் அதிகாரங்கள் வலுயிழந்து, மக்களாட்சி முறையில் தேர்வு செய்யப்படும் ஊராட்சி மன்றம் மூலம் கிராமங்களில் நிர்வாகம் நடைபெறுகின்றன. தற்போதும் சில இடங்களில் நாட்டாமையின் அதிகார வரம்பு சுருக்கப்பட்டு, சில கிராமங்களில் சாதிரீதியான குழுக்களுக்கு மட்டும் தலைவராக இருக்கிறார்கள். 


</doc>
<doc id="196609" url="https://ta.wikipedia.org/wiki?curid=196609" title="தேவி பாகவத புராணம்">
தேவி பாகவத புராணம்

தேவி பாகவத புராணம் (சமசுகிருதம், n., देवी भागवतपुराण, "") என்பது இந்து சமயத்தில் பிற்பாடு இணைந்த தேவி வழிபாடான சாக்தத்தின் முக்கிய நூலாகும். சீறிமத் தேவி பாகவதம் என்றும் தேவி பாகவதம் என்றும் அறியப்படுகிறது. அத்துடன் தேவி பாகவதம் உப புராணங்களில் ஒன்றாகப் போற்றப்படுகிறது. இது 

இப்புராண நூலில் தேவியின் பல்வேறு வடிவங்களும், அவற்றுக்கான மந்திரங்களும் குறிப்பிடப்பட்டுள்ளன.




</doc>
<doc id="196613" url="https://ta.wikipedia.org/wiki?curid=196613" title="சேமக்கலம் (பொறியியல்)">
சேமக்கலம் (பொறியியல்)

பொதுவாகப் பொறியியலில், சேமக்கலம் (accumulator) என்பது மின்சக்தியைச் சேமித்துப் பிறகு பயன்படுத்த உதவுகிறது. இதன் முதல் வடிவமைப்பு பிளாண்டே என்பவரால் செய்யப்பட்டதாகும். நீரழுத்தச் சேமக்கலம் (Hydraulic accumulator) என்பது சுருங்கா நீரழுத்தத் திரவத்தை ஒரு வெளிப்பொருளினால் அழுத்தங்கொடுக்கும்படியாத ஓர் அழுத்தச் சேமிப்புத் தேக்கம் ஆகும். அந்த வெளிப்பொருளானது சுருள்வில், உயர்ந்த எடை அல்லது அழுத்தப்பட்ட வாயு ஆகியவையாகும். 

தற்காலத்தில் இரண்டு முக்கிய சேமக்கலங்கள் பயன்படுத்தப்படுகிறது. அவை பின்வருமாறு:

இந்த வகை சேமக்கலத்தில் இரு காரீயத் தகடுகளை கந்தக அமிலம் நிறைந்த பாத்திரத்தில் வைக்கப்பட்டு, மின்னோட்டத்தை அதன் வழியே செலுத்தும் பொழுது ஒரு தகடு காரீயமாகவும், மற்றொரு தகடு காரீயடைஆக்சைடாக மாறி, மின்சாரத்தை சேமிக்கிறது. சராசரியாக இதன் மின்னழுத்தம் 2 வோல்டாக இருக்கும்.

இதில் பொட்டாசியம் ஹைட்ராக்‌சைடு கரைசலுக்குள் நிக்கல் ஹைட்ரேடு தகடையும், இரும்பு ஆக்சைடு தகடையும் வைத்திருப்பர். இந்த தகடுகள் நிக்கல் டை ஆக்சைடாகவும், இரும்பாகவும் மாறி அதன் வழியிலே மின்னோட்டம் செல்லுகின்றன. சராசரியாக இதன் மின்னழுத்தம் 1.4 வோல்டாக இருக்கும்.


</doc>
<doc id="196615" url="https://ta.wikipedia.org/wiki?curid=196615" title="மூவேந்தர் (திரைப்படம்)">
மூவேந்தர் (திரைப்படம்)

சுராஜ் இயக்கத்தில் 1998ம் ஆண்டு வெளிவந்த மூவேந்தர் திரைப்படம் முழுநீள நகைச்சுவைத் திரைப்படமாகும். இந்தப்படத்தில் சரத்குமார் கதாநாயகனாகவும், தேவயானி கதாநாயகியாகவும் நடித்திருந்தார்கள். எம் என் நம்பியார் சிறப்புக் கதாபாத்திரத்தில் நடித்திருந்தார்.



</doc>
<doc id="196617" url="https://ta.wikipedia.org/wiki?curid=196617" title="தேவதர்சினி">
தேவதர்சினி

தேவதர்சினி, ஒர் இந்தியத் தமிழ்த் திரைத்துறை நடிகையாவார். இவர் பல தமிழ்த் திரைப்படங்களில் நடித்திருந்தாலும், தொலைக்காட்சித் தொடர்களின் வழியாக பரவலாக அறியப்படுகிறார்.
சோடி நம்பர் ஒன் என்னும் நிகழ்ச்சியில் போட்டியாளராக கலந்து கொண்டார்.

தொலைக்காட்சி நடிகரான சேத்தனை திருமணம் செய்து கொண்டார்.

குணச்சித்திர, காமெடி வேடங்களுக்குப் பெயர்போன அவர் அறிமுகமானது தொலைக்காட்சி நிகழ்ச்சித் தொகுப்பாளினியாக. 1997-ல் எத்திராஜ் கல்லூரியில் பி.காம் படித்துக்கொண்டிருந்தவர் ஜெ.ஜெ டி.வி, சன் டி.வி-களின் நிகழ்ச்சிகளைத் தொகுக்கத் தொடங்கினார். சென்னையில் இருப்பவர்களே, 'என்னது நடிக்கப்போறியா..?' என ஆச்சர்யமாகக் கேட்கும் காலம் அது. எத்திராஜ் கல்லூரிப் பெண்கள் இதில் கொஞ்சம் முன்னேறிப் பொதுச் சமூகக் கட்டுகளை உடைத்து வெளியே வரத் தொடங்கினார்கள். 

சன் டி.வி-யில் நிகழ்ச்சிகளைத் தொகுத்த உமா பத்மநாபன் இவரது புகைப்படம் கேட்கவும் கொடுத்திருக்கிறார். கவிதாலயா கிருஷ்ணன் இவரது புகைப்படம் பார்க்க, 'கனவுகள் இலவசம்' வாய்ப்புக் கிடைத்திருக்கிறது. 'மர்மதேசம்' சீரியல் இவரது திரைப் பயணத்துக்கான திறவுகோல். பள்ளி, கல்லூரியில் முதல் மாணவியாகத் திகழ்ந்தவர் ஆடிட்டர் கனவைத் தள்ளிப் போட்டுவிட்டு சின்னத்திரையில் தடம் பதிக்கத் தயாரானார். தந்தை கல்லூரி முதல்வர், தாய் பள்ளி முதல்வர் என ஓரளவுக்கு பிரச்னை இல்லாத சூழல் என்பதால் கனவை நோக்கிய பயணம் தெளிந்த நீரோடையைப் போல் ஆனது. ஆடிட்டர் கனவை எப்போதும் எட்டலாம் என நடிக்கத் தொடங்கியவர், இப்போது சைக்காலஜி படித்திருக்கிறார். நடிப்புக்குப் பிறகு ஆடிட்டிங்கில் இறங்கும் எண்ணமும் இருக்கிறதாம். 

கனவுகள் இலவசம்' தொடர் சிறியது என்பதால் விடுமுறை நாள்களில் நடிப்பதே போதுமானதாக இருந்திருக்கிறது. ஆனால், 'மர்மதேசம்' ஒன்றரை ஆண்டு தொடரும் சீரியல். கல்லூரி முடித்ததும் மாலை வேளைகளில், கல்லூரி விடுமுறை நாள்களில் நடிக்க ஆரம்பித்தவர், பிறகு நடிப்பை முதன்மையாக்கி தொலைநிலைக் கல்வியில் எம்.காம் படிக்கும் நிலை உருவானது. ஆரம்ப காலத்தில் ஃப்ரேம் பொசிஸனுக்குள் நிற்கத் தெரியாது... ஸ்க்ரீன் ப்ரெசன்ஸ் சரியாக வராது... டயலாக் டெலிவரியை மட்டுமே கையில் இருக்கும் அம்பாக நினைத்துத் திரைநாணேற்றினார்.  அத்தனையையும் கற்றுக்கொண்டது அதன்பிறகுதான்.

நடிக்கப் போவது, அலுவலகத்துக்கு தினமும் வேலைக்குப் போவதைப்போல அத்தனை எளிதானதொன்றுமில்லை. திரையுலகின் மீதான ப்ரியம் எல்லாவற்றையும் தாங்க வைத்தது. 'மர்மதேசம்' ஷூட்டிங்கில் பார்த்த நடிகர் சேத்தனை 2002-ல் கரம்பிடித்தார். இவரின் பயணத்திற்குப் பின்னே இவரது கணவரும் உடன் நிற்கிறார். 'சின்ன பாப்பா பெரிய பாப்பா' நகைச்சுவைத் தொடரில் பார்வையாளர்களின் விருப்பத்திற்குரிய நடிகையானார். தேவதர்ஷினி என்றாலே கலகலப்பான பாத்திரமாக ரசிகர்களின் மனதில் பதிந்து போனது. வீட்டிலிருக்கும் பெண்கள் தேவதர்ஷினியைத் தங்களுடைய பிம்பமாகவே பார்க்கத் தொடங்கினார்கள். சின்னத்திரையில் மின்னிய காலத்தில் சினிமா வாய்ப்புகள் வந்தாலும், நேரமின்மையால் தள்ளிப்போட்டவருக்கு 'பார்த்திபன் கனவு' திரைப்படம் அடித்தளமாகிறது. முதல் படத்திற்கே தமிழ்நாடு அரசின் விருது பெறுகிறார். 'காக்க காக்க', எனக்கு 20 உனக்கு 18' எனச் சில படங்களிலும் கமிட் ஆகிறார். சினிமாவில் நிகழ்கிற ஒரு துன்பியல் உண்மை... ஒரு வருடம் எந்தப் படத்திலும் நடிக்காமல் இருந்தாலே போதும்... 'அவங்க இப்போ நடிக்கிறதையே விட்டுட்டாங்களே' எனக் கிளப்பிவிட்டு விடுவார்கள். அவற்றையெல்லாம் கடந்துவந்து தன்னை நிரூபிக்க நிறையப் போராட வேண்டியிருக்கும். இதோ 20 வருடங்கள் நிறைவடைந்துவிட்டன. இப்போதும், சின்னத்திரையில் காமெடி ஷோவில் தொடர்ந்து கலக்கிக்கொண்டிருக்கிறார். திரைப் பயணத்தையும், வாழ்க்கைப் பயணத்தையும் திறம்ப்டக் கையாண்டு வாள் சுழற்றுகிறார். 

ஒரு ப்ரேக்குக்குப் பிறகு, 2010-ல் 'காஞ்சனா' திரைப்படம். கோவை சரளாவோடு காமெடி வொர்க்-அவுட் ஆனது. ஆச்சி மனோரமா, கோவை சரளாவுக்குப் பிறகு காமெடி ரோலின் ரிலே குச்சியை நெடுந்தூரம் எடுத்துச்செல்ல யாருமில்லை. அண்ணி, அக்கா கேரக்டர்களில் நடித்தபடி காமெடியை கெட்டியாகப் பிடித்துக் கொண்டிருக்கிறார். சமீபத்தில் அறிவிக்கப்பட்ட தமிழ்நாடு அரசின் திரைப்பட விருதுகளில் 'காஞ்சனா' திரைப்படத்தில் நடித்ததற்காக 'சிறந்த நகைச்சுவை நடிகை' விருது பெறுகிறார். பல ஆண்டுகளுக்குப் பிறகு விருதுகள் அறிவிக்கப்பட்டிருக்கின்றன. இந்த விருது அவருக்கு இன்னும் உத்வேகத்தைக் தரக்கூடும். இவரது கணவர் சேத்தனும் தமிழ்நாடு அரசின் விருதைப் பெறவிருப்பது ஒன் ப்ளஸ் ஒன் ஆஃபர். ஆண் காமெடி நடிகர்களைப் போலப் பெண்களுக்குத் தொடர்ச்சியாகப் பட வாய்ப்புகள் வருவதில்லை. கிடைக்கும் ஒன்றிரண்டு திரைப்படங்களில் தலைகாட்டிக் காணாமல்போகும் நடிகைகள் என நிறைய பேரை உதாரணமாகச் சொல்லலாம். இந்த நிலை மாறி, நகைச்சுவை கேரக்டர்களுக்காக நடிகைகளுக்கும் ஸ்கோப் கிடைக்கவேண்டும் என நினைக்கிறார் தேவதர்ஷினி.

வாய்ப்புகள் எப்போதாவதுதான் தேடிவரும்... கிடைக்கிற வாய்ப்பைக் கெட்டியாகப் பிடித்து மேலேறினால் வெளிச்சம். கண்கூசும் வெளிச்சத்திற்குத் தாக்குப்பிடித்து நிலைபெறுவது அவரவர் திறமை. பயிற்சியும், முயற்சியும் இருந்தால் எல்லாமே சாத்தியம் என்பதுதான் இவரது அனுபவங்கள் சொல்லும் பாடம். 


3. https://cinema.vikatan.com/tamil-cinema/news/96800-cinema-career-of-actress-devadharshini--kodambakkam-thedi-series-part-15.html - Vignesh C Selvaraj - Vikatan,com


</doc>
<doc id="196618" url="https://ta.wikipedia.org/wiki?curid=196618" title="கெட்டிசுபெர்க்கு, பென்சில்வேனியா">
கெட்டிசுபெர்க்கு, பென்சில்வேனியா

கெட்டிசுபெர்க்கு ("Gettysburg") ஐக்கிய அமெரிக்காவின் பென்சில்வேனியா மாநிலத்தில் அமைந்துள்ள ஓர் பரோ ஆகும். இது ஆடம்சு கவுண்டியின் தலைநகராகவும் விளங்குகிறது. 1863ஆம் ஆண்டு நிகழ்ந்த கெட்டிசுபெர்க்கு சண்டைக்காகவும் அப்போதையக் குடியரசுத் தலைவர் ஆபிரகாம் லிங்கனின் கெட்டிசுபெர்க்கு உரைக்காகவும் இந்நகரம் அறியப்படுகிறது. இங்குள்ள கெட்டிசுபெர்க்கு தேசிய சண்டைக்களம், தேசிய இராணுவப் பூங்கா ஆகியவற்றிற்கு பெருந்திரளாக சுற்றுலாப் பயணிகள் வருகின்றனர். 2010 அமெரிக்கக் கணக்கெடுப்பின்படி இதன் மக்கள்தொகை 7,620 ஆகும்.
அயர்லாந்தில் பிறந்த ஜேம்சு கெட்டிசு (1759-1815) என்பவரால் 1786ஆம் ஆண்டு இங்கு குடியிருப்பு ஏற்படுத்தப்பட்டது; தம்மால் நிறுவப்பட்ட குடியேற்றத்திற்கு கெட்டிசுடவுன் எனப் பெயரிட்டார். 1800இல் இது கெட்டிசுபெர்க்கு என மறுபெயரிடப்பட்டது. மேலும் இப்பகுதி ஆடம்சு கவுண்டி எனப் பெயரிடப்பட்டது.
இந்தவிடத்தில்தான் அமெரிக்க உள்நாட்டுப் போரின் அறுதிச் சண்டைகளில் ஒன்றாக 1863ஆம் ஆண்டில் சூலை 1 முதல் 3 வரை பெரும் சண்டை நிகழ்ந்தது. ஏறத்தாழ 6000 பேர் உயிரிழந்தனர்; 27,000க்கும் மேலானோர் காயமுற்றனர். நவம்பர் 19, 1863 அன்று அமெரிக்கக் குடியரசுத் தலைவர் ஆபிரகாம் லிங்கன் புதிய கல்லறையை துவக்கி விழாவின் இறுதியில் ஏறக்குறைய மூன்று நிமிடங்களுக்கு உரையாற்றினார்; கெட்டிசுபெர்க்கு உரை என இன்று அறியப்படும் இந்த உரை அமெரிக்க வரலாற்றில் மிகச்சிறந்த உரைகளில் ஒன்றாக கருதப்படுகிறது. 

இங்கு நடைபெற்ற சண்டையின் ஐம்பதாவதாண்டு விழா 1913இல் கொண்டாடப்பட்டது. சூலை 3, 1938இல் 75ஆம் ஆண்டுவிழாக் கொண்டாட்டங்களில் கலந்துகொண்ட அமெரிக்கக் குடியரசுத் தலைவர் [ பிராங்க்ளின் டெலனோ ரூசவெல்ட்டு 250,000 பார்வையாளர்கள் முன்னிலையில் "மங்கா ஒளி அமைதி நினைவகத்தை" திறந்து வைத்தார்.

மற்றொரு அமெரிக்கக் குடியரசுத் தலைவரான டுவைட் டி. ஐசனாவர் தமது ஓய்வுக்கால வசிப்பிடமாக கெட்டிசுபெர்க்கில் பண்ணை ஒன்றை 1950இல் வாங்கியுள்ளார். சோவியத் ஒன்றியத் தலைவர் நிக்கிட்டா குருசேவ் 1959இல் இங்கு வருகை புரிந்தார்.



</doc>
<doc id="196623" url="https://ta.wikipedia.org/wiki?curid=196623" title="வட மாகாண முதலமைச்சர்">
வட மாகாண முதலமைச்சர்

வட மாகாண முதலமைச்சர் ("Chief Minister of North Eastern Province") என்பவர் மாகாண மட்டத்தில் இலங்கையின் வட மாகாணத்தில் பல்வேறு நிறைவேற்று அதிகாரங்களைக் கொண்ட தேர்ந்தெடுக்கப்பட்ட தலைவர் ஆவார். வட மாகாண அரசின் நிறைவேற்று சபையின் தலைவராக ஆளுனர் உள்ளார். வட மாகாண சபையில் அதிக உறுப்பினர்களைக் கொண்ட கட்சியினால் முதலமைச்சராகப் பரிந்துரைக்கப்பட்ட உறுப்பினரை ஆளுனர் அப்பதவிக்கு நியமிப்பார்.

மாகாண பிரதம செயலாளருக்கு உத்தரவிடும் அதிகாரம் நடுவண் அரசின் பொதுச் சேவை ஆணைக்குழுவுக்கே உண்டு என்றும், அவ்வதிகாரம் மாகாண முதலமைச்சருக்கு இல்லை என்றும் இலங்கை உயர்நீதிமன்றம் 2014 ஆகத்து 4 இல் தீர்ப்பளித்தது. வட மாகாண முதலமைச்சர் சி. வி. விக்னேசுவரனுக்கு எதிராக மாகாண செயலாளர் விஜயலட்சுமி ரமேஸ் இவ்வழக்கைத் தொடுத்திருந்தார்.



</doc>
<doc id="196625" url="https://ta.wikipedia.org/wiki?curid=196625" title="கன்னிப்பிறப்பு">
கன்னிப்பிறப்பு

கன்னிப்பிறப்பு அல்லது கன்னிவழிப் பிறப்பு ("Parthenogenesis") எனப்படுவது கருக்கட்டல் நிகழாமல் முளையமாக மாறி, வளர்ச்சியடையும் கலவியற்ற இனப்பெருக்க வடிவமாகும். விலங்குகளில் கன்னிப்பிறப்பு என்பது இனப்பெருக்கமற்ற முட்டைக்கருவில் இருந்து முளைய வளருதலையும், இனக்கலப்பிலா படிமுறையையும் குறிக்கும்.

கன்னிப்பிறப்பு இயற்கையாக பல தாவரங்களிலும் முதுகெலும்பிலிகளில் உருளைப்புழு, நீர்த்தெள்ளு, சில தேள்கள், செடிப்பேன்கள், சில அந்தோபிலாக்கள்,சில குளவி இனங்கள் மற்றும் முதுகெலும்பிகளான சில மீன் இனங்கள், நீர்நில வாழ்வன, ஊர்வன மற்றும் மிக அரிதாகச் சில பறவைகளில் காணப்படுகின்றன.



</doc>
<doc id="196626" url="https://ta.wikipedia.org/wiki?curid=196626" title="விதையற்ற பழம்">
விதையற்ற பழம்

விதையற்ற பழம் என்பது முதிர்ச்சியில்லாத விதைகளைக் கொண்டு வளர்ச்சியடைந்த பழத்தைக் குறிக்கும். விதையற்ற பழங்களை நுகர்தல் பொதுவாக இலகுவானதும் வசதியானதுமாக இருக்கின்றது. அவை வணிப பெறுமதியுள்ளவையாகவும் கருதப்படுகின்றன. 

அதிக வணிப ரீதியாக உற்பத்தி செய்யப்பட்ட விதையற்ற பழங்கள் பழத்தின் சதைப்பகுதியில் அதிக எண்ணிக்கையான மற்றும் கடினமான விதைகளையுடைய பழங்கள் கொண்ட தாவரங்களில் இருந்து உற்பத்தி செய்யப்படுகின்றன.


</doc>
<doc id="196629" url="https://ta.wikipedia.org/wiki?curid=196629" title="தினேஷ் குமார">
தினேஷ் குமார



</doc>
<doc id="196632" url="https://ta.wikipedia.org/wiki?curid=196632" title="ஆலத்தூர், கடலூர் மாவட்டம்">
ஆலத்தூர், கடலூர் மாவட்டம்

ஆலத்தூர் (ஆங்கிலம்:Alathur, Thittakudi) இந்தியாவின் தமிழ்நாடு மாநிலத்தில் அமைந்துள்ள கடலூர் மாவட்டம் திட்டக்குடி வட்டத்தின் கீழ்வரும் 130 வருவாய் கிராமங்களில் இதுவும் ஒன்றாகும்.

ஆலத்தூர் இக்கிராமம் இதன் வட்டமான, திட்டக்குடி நகரத்தில் இருந்து 13 கிலோ மீட்டர் தூரத்தில் அமைந்துள்ளது. மற்றும் இதன் மாவட்டமானர் கடலூர் முதுநகர் (Old Town) 97.1 கிலோ மீட்டர் தூரத்தில் அமைந்துள்ளது. மேலும் 231 கிலோ மீட்டர் தொலைவில் இதன் தலைநகரான சென்னை நகரம் அமைந்துள்ளது.


</doc>
<doc id="196634" url="https://ta.wikipedia.org/wiki?curid=196634" title="லியுதேத்தியம்">
லியுதேத்தியம்

லியுதேத்தியம் (Lutetium) குறியீடு Lu மற்றும் அணு எண் 71 கொண்ட ஓர் தனிமம் ஆகும். இது வெள்ளி போன்ற நிறமுடைய உலோகம். அரிமாணம் . இலந்தனைடு குழுமத்தில் இதுவே கடைசித் தனிமம். அரிய பூமித் தனிமங்களுள் ஒன்றாக கருதப்படுகிறது.



</doc>
<doc id="196654" url="https://ta.wikipedia.org/wiki?curid=196654" title="சவுல்">
சவுல்

சவுல் ("Saul"; ((lang-he|שָׁאוּל}}; ; ; ) (ஏறக்குறைய கி.மு 1079 – 1007) என்பவர் ஒன்றிணைந்த இசுரவேல் அரசின் முதலாவது அரசன் ஆவார். இவர் இறைவாக்கினர் சாமுவேலினால் அரசனாக நியமிக்கப்பட்டு, கீபாவிலிருந்து அரசாட்சி செய்தார். கில்போ மலையில் நடைபெற்ற போரில் பிலிஸ்தியர்களிடம் பிடிபடுவதைத் தவிர்க்க வாள் மீது வீழ்ந்து தற்கொலை செய்து கொண்டார். இப்போரில் அவருடைய மூன்று மகன்களும் கொல்லப்பட்டனர். இவரைத் தொடர்ந்து அவரின் மகன் இசபோத் மற்றும் அவருடைய மருமகன் தாவீது ஆகியோர் ஆட்சி செய்தனர். சவுலின் வாழ்வு, ஆட்சி பற்றிய விபரங்கள் சாமுவேல் நூலில் காணப்படுகின்றது.



</doc>
<doc id="196656" url="https://ta.wikipedia.org/wiki?curid=196656" title="புரோடாக்டினியம்">
புரோடாக்டினியம்

புரோடாக்டினியம் (Protactinium) குறியீடு Pa மற்றும் அணு எண் 91 கொண்ட தனிமம் ஆகும். இதன் ஆக்சிசனேற்ற எண் +5. ஆனால் +4, +2 அல்லது +3 நிலைகளிலும் சேர்மம்கள் இருக்கின்றன.



</doc>
<doc id="196659" url="https://ta.wikipedia.org/wiki?curid=196659" title="முகத்துவாரம் (கொழும்பு)">
முகத்துவாரம் (கொழும்பு)

முகத்துவாரம் ("Modara", மோதரை, "Mutwal") என்பது இலங்கையின் தலைநகர் கொழும்பு மாநகரின் ஒரு புறநகர் ஆகும். இது "கொழும்பு 15" என்ற அஞ்சல் குறியீட்டுடன் அழைக்கப்படுகிறது. களனி கங்கை இதன் அருகே ஓடுகிறது.




</doc>
<doc id="196663" url="https://ta.wikipedia.org/wiki?curid=196663" title="காட்டுக்கொல்லை">
காட்டுக்கொல்லை

காட்டுக்கொல்லை என்பது ஒரு சிற்றூர். தமிழ் நாடு மாநிலம் கடலூர் மாவட்டம் குறிஞ்சிப்பாடி வட்டத்தில் உள்ளது. வடலூர்
பேரூராட்சியில் அடங்கியுள்ளது.
இந்த ஊரில் சுமார் 75 குடும்பங்கள் உள்ளன. 
வடலூர் சத்திய ஞான சபைக்கு வடக்கே ஒரு கிலோ மீட்டர் தொலைவில் காட்டுக்கொல்லை அமைந்துள்ளது. கடலூர் மாவட்டத்தில் புன்செய் நிலத்தை கொல்லை என அழைப்பது வழக்கம். ஒருகாலத்தில் காட்டுக்கு அருகில் இருந்த நிலத்தை காட்டுக்கொல்லை என அழைத்திருக்ககூடும். பிற்காலத்தில் அங்கு வீடுகட்டி குடியேறி மக்கள் வாழந்த போது அந்த ஊர் காட்டுகொல்லை என்றே பெயர் நிலைத்திருக்கும் என எண்ணத் தோன்றுகிறது. இந்த ஊரின் மேற்கில் சுமார் 100 மீட்டர் தொலைவு தூரம் வரை நெய்வேலி பழுப்பு நிலக்கரி சுரங்கம் வெட்டப்பட்டுள்ளது.

இங்கு வாழும் மக்கள் விவசாயத்தை மேற்கொண்டு வாழ்ந்து வந்தனர். இவ்வூரின் நிலத்திற்கு அடியில் பழுப்பு நிலக்கரி இருப்பதை அறிந்த என். எல். சி நிறுவனம் அவர்களின் நிலத்தை கையகப்படுத்திக்கொண்டது. அதற்கு இழப்பீடும் கொடுத்தது. அதனால் விவசாயத்தை நம்பி வாழ்ந்த மக்கள் கூலி வேலை செய்து வாழும் நிலைக்குத் தள்ளப்பட்டுள்ளனர். இவ்வூரின் தெற்கில் வடலூர் தொடர் வண்டி நிலையம் உள்ளது. ரயில் மூலம் நிலக்கரியைக் கொண்டு செல்ல நிலக்கரி சேமிப்பு கிடங்கு இங்கு அமைக்கப்பட்டுள்ளது.


</doc>
<doc id="196665" url="https://ta.wikipedia.org/wiki?curid=196665" title="பெரிய நம்பி">
பெரிய நம்பி

ஆளவந்தாரின் முதன்மை சீடர்களுள் ஒருவராய், அவருக்கு அடுத்தபடியாக விசிஷ்டாத்வைத சமயத்தின் ஆச்சாரியானாக மடத்தை அலங்கரித்தவர் பெரியநம்பிகள் ஆவார். இவரி மார்கழி மாதம் கேட்டை நட்சத்திரத்தில் திருவரங்கத்தில் மகாபூரணர் எனும் இயற்பெயரில் பிறந்தார்.இராமானுசரின் ஐந்து ஆச்சாரியர்களில் ஒருவரும் இவரே.

ஆளவந்தாரின் சீடர்களில் ஒருவரான மாறநேரி நம்பி, தன்னுடைய ஆசிரியருக்கு இருந்த ராஜபிளவை நோயை தனக்கு வாங்கிக் கொண்டார். அதனால் இறுதிகாலத்தில் யாருமற்ற குடிசையில் மடிந்தார். அவர் தாழ்ந்த குலத்தவர் என்பதால் யாரும் இறுதிக்கடன்களை செய்ய முடியவில்லை. பெரிய நம்பி முன்வந்து மாறநேரி நம்பிக்கு இறுதிக் கடன்களை வைணவ முறைப்படி செய்தார். இதற்காக திருவரங்க வைணவர்கள் அவரை சாதியிலிருந்து தள்ளி வைத்தனர். இதனால் திருவரங்க உற்சவரான நம்பெருமாளிடம் பெரிய நம்பியின் மகள் அத்துழாய் முறையிட்டாள். நம்பெருமாள் பெரிய நம்பியின் மீது தவறில்லை எனக்கூறியமையால் அங்கிருந்த வைணவர்கள் அதனை ஏற்றனர். 




வைணவத்திற்காகவும் , இராமானுசருக்காகவும் தன் கண்களையும் உயிரையும் இழந்த பெரிய நம்பிகள் தன்னுடைய நூற்றைந்தாவது அகவையில் ஜோதிஷ்குடி எனப்படும் காளையார்கோயிலில் தன் ஆச்சாரியன் திருவடி (உயிர்நீத்தல் என்பதின் வைணவச்சொல்)அடைந்தார். அவ்வாச்சாரியரின் புகழ்பாடும் வடமொழி தனியன் இதோ:


</doc>
<doc id="196667" url="https://ta.wikipedia.org/wiki?curid=196667" title="பற்றவைத்த இணைப்பு">
பற்றவைத்த இணைப்பு

பற்றுவைத்த இணைப்பு ("Welding joint") என்பது இரண்டு ஒரே மாதிரியான அல்லது வெவ்வேறு வகையான உலோகங்களை குறிப்பிட்ட வெப்பநிலைக்கு மேலே வெப்பப்படுத்தி இணைப்பது. இணைப்பு பயன்பாட்டிற்கு தகுந்தவாறு இணைப்பின்போது அழுத்தம் தரப்படுகிறது.


ஒரே தளத்தில் அல்லது கிட்டத்தட்ட ஒரே தளத்தில் இரண்டு பொருட்களை இணைப்பது முட்டிணைப்பு ஆகும். இது 5 வகைப்படும். 

பற்றவைப்பு செய்யபட வேண்டிய தட்டின் தடிமன் 5 மிமீ வரை இருக்கும்போது சதுர முட்டிணைப்பு செய்யப்படுகிறது. தட்டின் தடிமன் குறைவாக இருப்பதால் இணைப்பதற்கு முன் விளிம்பு உருவாக்கம் ( Edge Preparation ) செய்யத் தேவையில்லை.

பற்றவைப்பு செய்யப்பட வேண்டிய தட்டின் தடிமன் 5 மிமீ முதல் 25 மிமீ வரை இருக்கும்போது V வடிவ முட்டிணைப்பு செய்யப்படுகிறது. தட்டின் தடிமனுக்கு ஏற்றவாறு இரண்டு தட்டின் விளிம்புகளும் மழுக்கப்பட்டு இணைப்பதற்கு முன் விளிம்பு உருவாக்கம் (Edge Preparation) செய்யப்படுகிறது. இந்த இணைப்பு ஒரு பக்கத்தில் மட்டும் நடைபெறுவதால் இது ஒற்றை V வடிவ முட்டிணைப்பு (Single V-Butt Joint) எனவும் அழைக்கப்படுகிறது.

பற்றவைப்பு செய்யபட வேண்டிய தட்டின் தடிமன் 20 மிமீ க்கு மேல் இருக்கும்போது U வடிவ முட்டிணைப்பு செய்யப்படுகிறது. தட்டின் தடிமனுக்கு ஏற்றவாறு இரண்டு தட்டின் விளிம்புகளும் மழுக்கப்பட்டு இணைப்பதற்கு முன் விளிம்பு உருவாக்கம் (Edge Preparation) செய்யப்படுகிறது. இந்த இணைப்பு ஒரு பக்கத்தில் மட்டும் நடைபெறுவதால் இது ஒற்றை U வடிவ முட்டிணைப்பு (Single U-Butt Joint) எனவும் அழைக்கப்படுகிறது.

பற்றவைப்பு செய்யபட வேண்டிய தட்டின் தடிமன் 30 மிமீ க்கு மேல் இருக்கும்போது இரட்டை V வடிவ முட்டிணைப்பு செய்யப்படுகிறது. தட்டின் தடிமனுக்கு ஏற்றவாறு இரண்டு தட்டின் விளிம்புகளும் மழுக்கப்பட்டு இணைப்பதற்கு முன் விளிம்பு உருவாக்கம் (Edge Preparation) செய்யப்படுகிறது. இந்த இணைப்பு இரண்டு பக்கத்திலும் நடைபெறுவதால் இது இரட்டை V வடிவ முட்டிணைப்பு (Double V-Butt Joint) என அழைக்கப்படுகிறது.

கசிவு ஏற்படுவதை தடுப்பதற்கு இந்த பற்ற வைப்பு உதவுகிறது. இங்கு உதவுபட்டையானது இரும்பு அல்லது தாமிரம் பொருளால் ஆனது.

செங்குத்து தளம் அல்லது இரண்டு பொருட்களும் ஒன்றுக்கொன்று செங்குத்தாக இருக்குமாறு இணைப்பது முட்டிணைப்பு ஆகும். இது இரண்டு வகைப்படும். அவையாவன:


இணைப்பு செய்யப்படும் திசைக்கு குறுக்குநிலை அல்லது செங்குத்தான திசையில் விசை செயல்பட்டால் அது குறுக்கு நிலை இடைப்பட்டை இணைப்பு எனப்படும். இது இரண்டு வகைப்படும்.
அவையாவன:

இணைப்பு செய்யப்படும் திசைக்கு நேரான அல்லது கிடைத்தள திசையில் விசை செயல்பட்டால் அது இணைநிலை இடைப்பட்டை இணைப்பு எனப்படும். இது இரண்டு வகைப்படும்.
அவையாவன:


</doc>
<doc id="196684" url="https://ta.wikipedia.org/wiki?curid=196684" title="அண்டோனியோ கிராம்ஷி">
அண்டோனியோ கிராம்ஷி

அண்டோனியோ கிராம்ஷி [ ; 22 ஜனவரி 1891 - ஏப்ரல் 27, 1937] ஒரு இத்தாலிய எழுத்தாளர், அரசியல்வாதி, அரசியல் நிபுணர், தத்துவவாதி, சமூகவியல், மற்றும் மொழியியலாளர். அவர் இத்தாலிய கம்யூனிஸ்ட் கட்சியின் நிறுவன உறுப்பினர் மற்றும் அக்கட்சியின் தலைவராக ஒரு முறை பதவிவகித்தார். பெனிட்டோ முசோலினியால் சிறையில் அடைக்கப்பட்டார்.கிராம்ஷி 20 ஆம் நூற்றாண்டின் மிக முக்கிய மார்க்சிய சிந்தனையாளர்களில் ஒருவராவார். கலாச்சார மற்றும் அரசியல் தலைமையை பகுப்பாய்வு செய்துள்ள அவரது எழுத்துக்களில் பண்பாட்டு மேலாதிக்க கோட்பாடுகளை முன் வைக்கின்றார். முதலாளித்துவ சமூகத்தில் , பண்பாட்டு மேலாதிக்கத்தின் மூலம் அரசுகள் அதிகாரத்தை எவ்வாறு தக்க வைத்துக் கொள்கின்றன , என்பதை விளக்குகிறார் .

ஆளுகிற முதலாளித்துவ வர்க்கங்கள் பொருளாதாரத்தில் தங்களது சுரண்டல் ஆதிக்கத்தை நிலைநிறுத்த முயற்சிப்பதோடு நின்று விடுவதில்லை.மக்களின் அன்றாட வாழ்க்கை சார்ந்த கருத்துக்கள்,சிந்தனைமுறை அனைத்திலும் தங்களது மேலாதிக்கத்தை நிலைநிறுத்த இடையறாது முயற்சிக்கின்றனர்.இதனையொட்டி,கிராம்ஷி,தனது பிரசித்திபெற்ற "கருத்து மேலாண்மை"(Hegemony) , "குடியுரிமை சமுகம்" "பொதுபுத்தி" , போன்ற கருத்தாக்கங்களை உருவாக்கினார்.அரசு செயல்படும் விதம்,அதன் கட்டமைப்பு,ஆட்சி நடைபெறும் தன்மை,அரசியல் இயக்கங்களின் தன்மைகளும்,செயல்பாடுகளும் என பல வகையில் ஆராய்ச்சியை மேற்கொண்டு மார்க்சிய அரசியல் தத்துவத்தைக் கிராம்ஷி உருவாக்கினார். சோசலிச சமுகம் பற்றியும்,அந்த சமுகத்தை வென்றடைவதற்கான வழிமுறை உத்திகளும் ஒருசேர ஆராய்ந்தார்,கிராம்ஷி.

வன்முறை வழியில் ஒடுக்கும் அரசு நிறுவனங்களுக்கும்,கருத்து மேலாண்மை செலுத்தும் நிறுவனங்களுக்கும் இடையிலான சமநிலை அல்லது ஒற்றுமைதான் அரசு எனப்படுவது என்பது கிராம்ஷியின் பார்வை.
ஆளும் வர்க்கங்கள் வன்முறை சார்ந்த அதிகாரத்தை மட்டும் நம்பியிருப்பதில்லை. அடக்கி ஒடுக்கப்படும் மக்களிடையே “கருத்து  மேலாண்மை” செலுத்தி அவர்களின் “சம்மதத்தை” செயற்கையாக நிறுவி,தங்கள் அதிகாரத்தை தக்க வைத்துக் கொள்கின்றனர்.இதுதான் இத்தாலியில் நிகழ்ந்தது.இதனால்தான் புரட்சிகர சூழலை மாற்றி நீண்ட தூரம் பின்னோக்கிய பாசிசப் பாதையில் இத்தாலியை கொண்டு செல்ல ஆளும் வர்க்கங்களால் முடிந்தது.
தற்போது அதிகாரம் செலுத்தும் முதலாளித்துவம் இந்த அதிகாரத்தை எளிதாகப் பெற்றிடவில்லை.தொடர்ந்த,உணர்வுப்பூர்வமாகத் திட்டமிடப்பட்ட அரசியல் செயல்பாடுகளால்தான் இந்த அதிகார ஆதிக்க  நிலையை அடைந்துள்ளது.எனவே ஒரு வர்க்கம் தனது பொருளியல் ரீதியான தேவை சார்ந்த எல்லைகளோடு நின்றிடாமல் அரசியல் மேலாண்மைக்கு முயற்சிக்க வேண்டும் என்ற முக்கிய முடிவுக்கு கிராம்ஷி வந்தடைகின்றார்.

கிராம்சி சிறையில் இருந்த காலத்தில் இத்தாலியின் வரலாறு, கல்வி, பொருளாதாரம் தொடர்பான தம் கொள்கைகளையும் 
எண்ணங்களையும் 3000 பக்கங்கள் கொண்ட 32 குறிப்பேடுகளில் எழுதினார். அக்குறிப்புகள் சிறையிலிருந்து மீட்கப் பட்டு இத்தாலியில் 
வெளியிடப்பட்டன.


</doc>
<doc id="196691" url="https://ta.wikipedia.org/wiki?curid=196691" title="பாஸ்லி ஆண்டு">
பாஸ்லி ஆண்டு

ஒரு பாஸ்லி (உருது: فسلى, அரபு: فصلى) ஆண்டு என்பது ஆங்கில வருடத்தில் ஜூலை 1 ஆரம்பித்து ஜூன் 30 அன்று முடியும். இந்த ஒரு வருடத்தில் இரண்டு விவசாய பருவ காலங்கள் இருக்கும் - ஒன்று காடைப் பருவம் (Kharif) எனப்படும் குறுவை சாகுபடி மற்றொன்று குளிர்காலம் (Rabi). இந்த இரண்டு விவசாயக் காலங்களிலும் என்னென்ன பொருட்கள், எந்த அளவில் உற்பத்தி செயப்பட்டன என்பதை அறிந்து அவற்றின் அடிப்படையில் அந்த வருட நிலவரி வசூலிக்கப்படும்.


</doc>
<doc id="196693" url="https://ta.wikipedia.org/wiki?curid=196693" title="லிவர்மோரியம்">
லிவர்மோரியம்

லிவர்மோரியம்(Livermorium) ஒரு வேதியியல் தனிமம் ஆகும். அதன் குறியீடு Lv. தனிம அட்டவணையில் லிவர்மோரியத்தின் அணுவெண் 116. இதன் வாழ்நாள் 47 மில்லிவிநாடிகள் மட்டுமே. 2000 ஆம் ஆண்டில் இத்தனிமம் கண்டுபிடிக்கப்பட்டது.முதலில் "உனுன்ஹெக்சியம்" (Uuh) என்றே பெயரிடப்பட்டது, பின்னர் மே 30, 2012 அன்று பன்னாட்டு தனி மற்றும் பயன்பாட்டு வேதியியல் ஒன்றியம் பெயரினை லிவர்மோரியம் என்று மாற்றியது.



</doc>
<doc id="196701" url="https://ta.wikipedia.org/wiki?curid=196701" title="பிளெரோவியம்">
பிளெரோவியம்

பிளெரோவியம்(Flerovium) ஒரு கதிரியக்க தனிமம் ஆகும். இதன் குறியீடு Fl ஆகும். இத்தனிமம் அணு எண் 114 கொண்டுள்ளது. ஒரு யுரேனியப் பின் தனிமம் ஆகும்.

பிளெரோவியம் இயற்கையாக இருக்கும் தனிமம் அன்று. இது ஒரு செயற்கைத் தனிமமாகும். புளுட்டோனியம் மற்றும் கல்சியம் இடையே நடக்கும் அணுக்கருத்தாக்கம் மூலம் தயாரிக்கப்படுகிறது.

பிளெரோவியம் பன்னாட்டு தனி மற்றும் பயன்பாட்டு வேதியியல் ஒன்றியத்தால் கொடுக்கப்பட்ட தற்காலிக தனிமப் பெயராகும். எதிகாலத்தில் புதிய பெயரும் குறியீடும் தரப்படும் என எதிர்பார்க்கப்படுகிறது.

இதுவரையில் இத்தனிமம் அதிகளவில் தயாரிக்கப்படாத்தால் அதன் வேதியியல் பண்புகள் உறுதி செய்யப்படவில்லை. மென்மையான, அடர்த்தியான உலோகமென கணிக்கப்பட்டுள்ளது. குறைந்த உருகுநிலை (200 °C) இருக்கும் என்று எதிர்பார்க்கப்படுகிறது.

புளுட்டோனியம்-244 அணுவை கல்சியம்-48 அயனிகளுடன் மோதியடித்து பிளெரோவியம் தயாரிக்கப்படுகிறது.



</doc>
<doc id="196705" url="https://ta.wikipedia.org/wiki?curid=196705" title="ஐபேடு ஏர்">
ஐபேடு ஏர்

ஐபேடு ஏர் (iPad Air) என்பது ஆப்பிள் நிறுவனம் தயாரித்த ஐ-பேடு வரிசையில் 5ஆம் தலைமுறை கைக்கணினி ஆகும். இதைக் கடந்த அக்டோபர் மாதம் 22 அன்று அந்நிறுவனத்தின் ஊடக விழாவில் அறிமுகப்படுத்தியது. ஆப்பிள் நிறுவனம் இந்த கைக்கணினியை வருகிற நவம்பர் 1 அன்று வெளியிடத்திட்டமிட்டுள்ளது. ஐப்பாடு மினி போன்ற மெல்லிய வடிவமைப்பில் காணப்படும் இந்த ஐப்பாடு ஆர், ஐ.ஓயெஸ் 7 மற்றும் ஏ7 ஆப்பிள் செயலியையும் கொண்டு இயங்குகிறது.

ஐ-பேடு ஏர் 2013, அக்டோபர் 22 அன்று எர்பா பியூனா செண்டர் பார் த ஆர்ட்ஸ் என்னும் இடத்தில் அறிமுகப்படுத்தப்பட்டதாகும்.



</doc>
<doc id="196706" url="https://ta.wikipedia.org/wiki?curid=196706" title="நிகோனியம்">
நிகோனியம்

நிகோனியம் ("Nihonium", நிஹோனியம், குறியீடு: Nh) என்பது அணு எண் 113 ஐக் கொண்டுள்ள ஒரு தனிமம் ஆகும். இது கதிரியக்கத்தை அதிகமாகக் கொண்டுள்ள ஒரு செயற்கைத் தனிமம் (இயற்கையில் கிடைக்காதது, ஆய்வுகூடத்தில் மட்டும் உருவாக்கக்கூடியது) ஆகும். நிகோனியம்-286 என்பது நிகோனியத்தின் நிலைத்தன்மை கொண்ட ஓரிடத்தான் ஆகும். இதன் அரைவாழ்வுக் காலம் 20 செக்கன்கள். நிகோனியம் எகா-தாலியம் அல்லது தனிமம்-113 எனவும் அழைக்கப்படுகின்றது. இத்தனிமம் முதல் தடவையாக 2003 ஆம் ஆண்டில் உருசியாவில் தூப்னா நகரில் உள்ள அணுக்கரு ஆய்வுக்கான ஒருங்கிணைந்த கல்விக்கழகத்தில் கண்டுபிடிக்கப்பட்டதாக அறிவிக்கப்பட்டது. 2015 திசம்பரில், பன்னாட்டு தனி மற்றும் பயன்பாட்டு வேதியியல் ஒன்றியம் (ஐயூபிஏசி) இத்தனிமத்தை அங்கீகரித்தது. 2016 நவம்பரில், ஐயூபிஏசி இதற்கு "நிஹோனியம்" என அதிகாரபூர்வமாகப் பெயரிட்டது.. இது யப்பானிய மொழியில் யப்பான் நாட்டைக் குறிக்கும் பெயராகும். 2016 நவம்பர் 28 இல் இப்பெயர் அதிகாரபூர்வமானது.

தனிம அட்டவணையில், இது p-வலய அதி-பார தனிமம் ஆகும். இது 7வது வரிசையில் போரான் குழுமத்தில் வைக்கப்பட்டுள்ளது. இதன் இயல்புகள் போரான், அலுமினியம், காலியம், இண்டியம், தாலியம் ஆகியவற்றை ஒத்துள்ளதோடு, குறை மாழையாகத் தொழிற்படுகிறது.



</doc>
<doc id="196707" url="https://ta.wikipedia.org/wiki?curid=196707" title="புற்றுக்கு மட்டும் புரோட்டான் மருத்துவம்">
புற்றுக்கு மட்டும் புரோட்டான் மருத்துவம்

புற்றுக்கு மட்டும் புரோட்டான் மருத்துவம் ("conformal proton RT") என்பது எக்சு-கதிர்களுக்குப்ப் பதிலாக புரோட்டான்களைப் பயன்படுத்தி திருந்திய செறிவுடன் கதிர் மருத்துவம் மேற்கொள்வதாகும். புரோட்டான்களைப் பயன்படுத்துவதால் புற்றுநோய்கண்ட திசுக்களுக்கு அதிக ஏற்பளவினைக் கொடுக்கமுடியம். இதற்கு முக்கிய காரணம் புரோட்டான்கள் எக்சு கதிர்களைப் போல் பத்து மடங்கு அதிக உயிரியல் விளைவுகளைத் தோற்றுவித்தலே ஆகும்.



</doc>
<doc id="196717" url="https://ta.wikipedia.org/wiki?curid=196717" title="தி குட் ரோடு">
தி குட் ரோடு

தி குட் ரோடு என்பது 2013 ஆம் ஆண்டு வெளியான குசராத்தி மொழித் திரைப்படம். இதை கியான் கோரியா எழுதி, இயக்கியுள்ளார். இந்தியா சார்பாக, சிறந்த வேற்று மொழித் திரைப்படத்திற்கான அகாதமி விருதுக்கு இப்படம் பரிந்துரைக்கப்பட்டது.


சிறந்த குசராத்தி மொழித் திரைப்படத்திற்கான விருதைப் பெற்றது. 


</doc>
<doc id="196719" url="https://ta.wikipedia.org/wiki?curid=196719" title="நெப்டியூனியம்">
நெப்டியூனியம்

நெப்டியூனியம்(Neptunium) ஒரு வேதியியல் தனிமமாகும். தனிம அட்டவணையில் இதன் குறியீடு Np ஆகும் . அணுவெண் 93 கொண்டுள்ளது. அதாவது 93 நேர்மின்னிகளும் எதிர்மின்னிகளும் தனது அணுவில் கொண்டுள்ளது. யுரேனசு கோளின் பின் யுரேனியம் பெயரிடப்பட்ட மாதிரியே நெப்டியூன் கோளின் பின் இத்தனிமம் பெயரிடப்பட்டுள்ளது.
1940 ஆம் ஆண்டில் கண்டுபிடிக்கப்பட்டது. இது ஒரு கதிரியக்கத் தனிமமாகும். இதன் உருகுநிலை 637 செல்சியசு மற்றூம் கொதிநிலை 4000 செல்சியசு.



</doc>
<doc id="196721" url="https://ta.wikipedia.org/wiki?curid=196721" title="சட்டம்பிக்கவல">
சட்டம்பிக்கவல

﻿
சட்டம்பிக்கவல என்பது 1969 ஆம் ஆண்டு வெளியான மலையாளத் திரைப்படம். இதை பி. சுப்பிரமணியம் இயக்கியுள்ளார். 





</doc>
<doc id="196722" url="https://ta.wikipedia.org/wiki?curid=196722" title="மருத்துவமனை கதிர் விபத்துகள்">
மருத்துவமனை கதிர் விபத்துகள்

மருத்துவமனை கதிர்வீச்சு விபத்துகள் (radiation accidents in hospitals) என்பது கதிர் மருத்துவத் துறையில் பல்வேறு காரணங்களால் ஏற்பட்ட விபத்துக்களைக் குறிக்கும். இத்தகைய இரு விபத்துகள் கீழே தரப்பட்டுள்ளன:

1996 ல் இவ்விபத்து நடந்தது. கோஸ்டரிக்கா நாட்டில் 1996 ல் நடந்த நிகழ்வாகும். அங்குள்ள மருத்துவ மனையில் அல்சியான்2 கதிர் மருத்துவக் கருவியில் ஏற்பட்டது. கோபால்ட் 60 கதிர் மூலமுடைய கருவியில் பயன்பாட்டிற்கு முந்தைய அளவீடுகளை மேற்கொண்ட போது ஏற்பட்ட தவறு காரணமாக
நிகழ்ந்தது. இதனால் ஆகஸ்ட்-செப்டம்பர் 1996 ல் 114 பேர் அதிக கதிர் வீச்சிற்கு ஆளாகினர். 13 பேர் மரணமுற்றனர். பழைய கோபால்ட் மூலத்தினை மாற்றும் போது தவறு ஏற்பட்டதால் இவ்விபத்து நிகழ்ந்தது. 

1990-டிசம்பர் மாதத்தில் இசுபெயின் நாட்டிலுள்ள சரகோசா மருத்துவமனையின் கதிர்மருத்துவத் துறையில் விபத்து ஏற்பட்டது. இதில் 27 நோயாளிகளாவது அதிக கதிர்வீச்சிற்கு ஆளாகினர். இதில் 11 பேர் இறக்க நேர்ந்தது. இது பன்னாட்டு அணு ஆற்றல் முகமையின் (IAEA) தகவல் ஆகும். 24 லட்சம் யுரோ இழப்பீடாக வழங்கப்பட்டது. 


</doc>
<doc id="196723" url="https://ta.wikipedia.org/wiki?curid=196723" title="கண்டத்தில் வர்கீசு மாப்பிள்ளை">
கண்டத்தில் வர்கீசு மாப்பிள்ளை

கண்டத்தில் வர்கீசு மாப்பிள்ளை என்பவர் ﻿மலையாள மனோரமா என்ற மலையாள நாளிதழின் நிறுவனரும், தலைமையாசிரியரும் ஆவார். 

இவர் பத்தனந்திட்டா மாவட்டத்தில் திருவல்லாவில், ”நிரணத்து கறுத்தநல்லூர் ஈப்பன்”, ”அயிரூர் சிறுகரை குடும்பத்தில் எசாறாம்மை” ஆகியோர்க்கு மகனாகப் பிறந்தார். ஆங்கிளிக்கன் சபை நடத்திய தோலச்சேரி பளியில் சேர்ந்து, ஆங்கிலம் கற்றார். பின்னர், கோட்டயத்து சி.எம்.எச் பள்ளியில் பயின்றார். திருவனந்தபுரத்து இன்டர்மீடியட்டரியில் படித்தார். வில்வவட்டத்து ராகவன் நம்பியாரிடம் சமசுகிருதம் பயின்றார். 1881 சனவரி 1 ல் கொச்சியில் தேவ்ஜி பீம்ஜி என்ற குஜராத்துகாரர் தொடங்கிய கேரளமித்ரம் வார இதழின் ஆசிரியராக இரண்டு ஆண்டுகள் இருந்தார். 1884ல் வட்டாட்சியர் அலுவலகத்தில் பணியில் சேர்ந்தார். 

1888 மார்ச்சு 14-ல், மலையாள மனோரமா என்ற பெயரில் இதழைத் தொடங்கினார். 

மலையாள எழுத்துகளில், சந்திரக்கலை என்ற எழுத்ததை (தமிழில் உள்ள புள்ளிக்கு நிகரானது) பயன்பாட்டிற்கு கொண்டுவந்தவர் இவரே.



</doc>
<doc id="196737" url="https://ta.wikipedia.org/wiki?curid=196737" title="மின்னூட்டத் துகள்">
மின்னூட்டத் துகள்

இயற்பியலில், மின்னூட்டத் துகள் (Charged particle) என்பது மின்மம் அல்லது மின்னூட்டத்துடன் உடைய துகளைக் குறிக்கும். இது ஒரு அணுவகத் துகளாகவோ அல்லது அயனியாகவோ இருக்கும். பொதுவாக, துகள்கள் என்பது நேர்மின்மம் அல்லது எதிர்மின்மம் கொண்டு அன்றி மின்னூட்டமற்று காணப்படும்.

எதிர் மின்சாரத்தின் மின்னூட்டத் துகள்களின் எண்ணிக்கையானது 1.6 X 10 கூலும் ஆக கணக்கிடப்பட்டுள்ளது. அதாவது ஒரு மின்னணுவில் (மின்னியில்) உள்ள மின்துகளின் எண்ணிக்கையாகும். அதே போன்று ஒரு கூலும்மில் உள்ள மின்னணுக்களின் எண்ணிக்கை 6 X 10என்பதாகும். இதேப் போன்று ஒரு 1 ஆம்பியர் மின்சாரம் என்பது 1 கூலும் துகள்கள் ஒரு நொடிக்கும் செலுத்தப்படுவதாகும். எனவே 1 ஆம்பியர் மின்சாரத்தில் 6 X 10மின்னணுக்கள் ஒரு நொடிக்கு செலுத்தப்படுகிறது எனலாம். 

ஒற்றை அயனிய துகள்களில் மின்னணுக்களின் எண்ணிக்கையும், மின்னூட்டின் எண்ணிக்கையும் ஒன்றாக இருக்கும். ஆனால், இரட்டை அயனிய துகள்களில் மின்னணுக்களின் எண்ணிக்கையை விட இரண்டு மடங்காக மின்னூட்டின் எண்ணிக்கை இருக்கும். இது அயனியின் மின்னூட்டம் எதிராக இருந்தால் அது மின்னணுவின் மின்னூட்டுடைய இடைவெட்டு பெருக்கத்தொகையாகவே அயனியின் மின்னூட்டு காணப்படுவதினால் ஆகும். 


</doc>
<doc id="196739" url="https://ta.wikipedia.org/wiki?curid=196739" title="நற்பிட்டிமுனை">
நற்பிட்டிமுனை

நற்பிட்டிமுனை ("Natpiddimunai") இலங்கையின் கிழக்கே அம்பாறை மாவட்டத்தில் அமைந்து உள்ள ஒரு கிராமம் ஆகும். இங்கு தமிழ், முசுலிம் மக்கள் இணைந்து வாழ்கின்றனர்.

இவ்வூர் 3500 வாக்காளர்களையும், சுமார் 6000 இக்கும் மேற்பட்ட மக்கள்தொகையையும் கொண்டிருக்கின்றது. இக் கிராமம் பல்வேறுபட்ட பெயர்களைத் தன்னகத்தே கொண்டு காணப்படுவது முக்கிய அம்சமாகும். அந்த வகையில் பசுக்களின் வாடிகள் பல காணப்பட்டதனால் போடிமார்களினால் நெய் விளையும் பூமி "நெய்பட்டிமுனை" என்றும், நன்றி உடையோரை நயமாய் நயக்க "நாய்ப்பட்டிமுனை" என்றும், நெல் விளையும் பூமி காணப்பட்டதாலும் "நெற்பட்டிமுனை" என்றும், மாரி காலங்களில் ஊர்கள் பல வெள்ளத்தால் மூழ்கும் போது இவ்வூர் மட்டும் மிதக்கும் என்பதினால் "நற்பிட்டிமுனை" எனவும் கொண்டனர்.



</doc>
<doc id="196748" url="https://ta.wikipedia.org/wiki?curid=196748" title="சாமுவேல்">
சாமுவேல்

சாமுவேல் (ஆங்கிலம்:"Samuel"; ; ; "Samouēl"; ; அரபு மொழி: "Ṣamawal"; Strong's: "Shemuwel") என்பவர் எபிரேய விவிலியத்தின் சாமுவேல் நூல் குறிப்பிடும் பண்டைய இசுரேலின் தலைவர் ஆவார். இவர் குரானில் பெயர் குறிப்பிடாமல் இறைவாக்கினராக குறிப்பிடப்பட்டுள்ளார்.

யூத போதக இலக்கியத்தின்படி இவர் கடைசி எபிரேய நீதித்தலைவரும், இசுரேல் நாட்டினுள் இறைவாக்குரைத்த முதலாவது பெரிய இறைவாக்கினரும் ஆவார். சாமுவேல் நூலின்படி, இவர் முதலிரு இசுரேலிய அரசர்களான சவுலையும் தாவீதையும் அரசர்களாக எண்ணை பூசி அருட்பொழிவு செய்தார்.


</doc>
<doc id="196750" url="https://ta.wikipedia.org/wiki?curid=196750" title="இரோயன்ட்கெனியம்">
இரோயன்ட்கெனியம்

இரோயன்ட்கெனியம்(Roentgenium) (, ) ஒரு வேதியியல் தனிமம் ஆகும். இது ஒரு தாண்டல் உலோகமாகும். இதன் குறியீடு Rg அணுவெண் 111. செருமானிய இயற்பியலாளர் வில்லெம் ரோண்ட்கனிற்குப் பிறகு பெயரிடப்படுள்ளது.

இயற்கையாக இத்தனிமம் இருப்பதில்லை. இதுவரையில் இத்தனிமத்திற்கு 7 ஓரிடத்தான்கள் இருப்பது உறுதிபடுத்தப்படுள்ளது. அவை அனைத்தும் கதிரியக்க ஓரிடத்தான்களாகும். இவற்றின் அரை-வாழ்வுக்காலம் 1.6 மில்லிநொடிகளிலிருந்து 26 விநாடிகள் வரை உள்ளன. இத்தனிமம் தங்க நிறம் இருக்கும் என்று கருதப்படுகின்றது.



</doc>
<doc id="196753" url="https://ta.wikipedia.org/wiki?curid=196753" title="பெர்க்கிலியம்">
பெர்க்கிலியம்

பெர்க்கிலியம்(Berkelium) (IPA: ) ஒரு வேதியியல் தனிமம் ஆகும். இதன் குறியீடு Bk அணு எண் 97. இத்தனிமம் ஒரு கதிரியக்க உலோகம் ஆகும். ஆக்டினைடு குழுமத்தில் ஒருதனிமம் ஆகும்.



</doc>
<doc id="196757" url="https://ta.wikipedia.org/wiki?curid=196757" title="இலங்கையின் சட்டமா அதிபர்">
இலங்கையின் சட்டமா அதிபர்

இலங்கையின் சட்டமா அதிபர் ("Attorney General of Sri Lanka") என்பவர் இலங்கை அரசின் தலைமை சட்ட ஆலோசகரும், இலங்கை மீயுயர் நீதிமன்றத்தில் இலங்கை அரசின் முதன்மை வழக்கறிஞரும் ஆவார். இவரே சட்டமா அதிபர் திணைக்களத்தின் தலைவர்ம் ஆவார். இப்பதவிக்குத் தகுந்தவரை ஆளும் கட்சியே நியமனம் செய்கிறது. இலங்கையின் தற்போதைய சட்டமா அதிபர் பாலித்த பெர்னாண்டோ ஆவார். இலங்கையின் அரசுத்தலைவருக்கு சட்டமா அதிபருக்கு ஆணைகள் வழங்க எந்த அதிகாரமும் இல்லை.

சட்டமா அதிபருக்கு செயலாட்சி அதிகாரம் எதுவும் இல்லை. இவ்வதிகாரம் நீதி அமைச்சருக்கே உள்ளது. சட்டமா அதிபருக்குத் துணை புரிய அரசுத் தலைமை வழக்குரைஞர் (சொலிசிட்டர் ஜெனரல்) மற்றும் கூடுதல் தலைமை வழக்குரைஞர் (Additional Solicitor Generals) பலர் உள்ளனர்.




</doc>
<doc id="196767" url="https://ta.wikipedia.org/wiki?curid=196767" title="உணவு பதப்படுத்தல்">
உணவு பதப்படுத்தல்

உணவு பதப்படுத்தல் ("food preservation") பொதுவாக பாக்டீரியா, பூஞ்சை (மதுவங்கள் போன்றவை) மற்றும் பிற நுண்ணிய உயிரினங்களின் வளர்ச்சியைத் தடுக்கும் முறைகளைக் குறிக்கிறது. அத்துடன் கொழுப்புகள் முடைநாற்றத்தை ஏற்படுத்துவதற்குக் காரணமாக இருக்கும் ஆக்சிசனேற்றத்தைக் குறைக்கும் முறைகளையும் குறிக்கும். வெட்டப்பட்ட ஆப்பிள்களை சிறிது நேரம் வெளியில் வைத்திருந்தால், அவற்றில் பழுப்பு நிறம் தோன்றுவதைக் காணலாம். இது போன்ற நிகழ்வுகளைத் தடுப்பதற்காக உணவு தயாரிப்பின் போது கடைபிடிக்கப்படும் செயல்முறைகளையும் உணவு பதப்படுத்தலின் கீழ் சேர்க்க முடியும்.

நாம் கடைபிடிக்கும் பல உணவு பாதுகாப்பு முறைகளில், குறிப்பிடத்தக்க அளவு உணவு பதப்படுத்தல் செயல்முறைகள் அடங்கியுள்ளன. எடுத்துக்காட்டாக பழங்களை ஜாமாக ( Fruit Jam) மாற்றுவதை எடுத்துக்கொண்டால், அது கொதிக்க வைத்தல், சர்க்கரை சேர்த்தல் மற்றும் காற்றுப் புகாத ஜாடியினுள் வைத்தல் முதலிய உணவு பதப்படுத்தல் முறைகளை கொண்டுள்ளது. ஆற்றல் உள்ளீடுகள் மற்றும் கரியமில தடம் (carbon footprint) ஆகியவற்றை குறைக்கும் வகையில் நிறைய பாரம்பரிய உணவு பாதுகாத்தல் முறைகள் உள்ளன.

பராமரிப்பது அல்லது ஊட்டச்சத்துக்கள் உருவாக்கி, அமைப்பு முறை மற்றும் சுவை, உணவு பதனச்சரக்கின் ஒரு முக்கிய அம்சம், சில முறைகளில் கடுமையாக உணவு பாதுகாக்கப்படுவதால் அதன் தன்மையே மாறிவிடுகிறது. சீஸ், தயிர் மற்றும் பொதுவான எடுத்துக்காட்டுகள் இருப்பது ஊறுகாய்களாகவும் தயாரிக்கப்படுகிறது. வெங்காயம் - பல சந்தர்ப்பங்களில் இந்த மாற்றங்கள் விரும்பத்தக்க குணங்களாகக் காணப்படுகிறது, பால்கட்டி மற்றும் இன்தயிர் பொதுவான எடுத்துக்காட்டாக கூறலாம்.

பாக்டீரிய வளர்ச்சி தண்ணீரில் அதிகமாக இருப்பதால், உணவில் உள்ள தண்ணீரைக் குறைக்கும் முறையாகும், மிகப் பழமையான உணவு பாதுகாப்பு நுட்பங்களில் ஒன்றாகும்.

பேஸ்ச்சிரய்சேஷன் திரவ உணவு பாதுகாப்பின் ஒரு செயல்முறை ஆகும். அதை முதலில் ஒயின்கள் விரிசல் விழ எதிர்த்துப் பயன்படுத்தப்பட்டது. இப்போதெல்லாம் அது முக்கியமாக பாலுக்குப் பயன்படுத்தப்படுகிறது. இந்த முறையில், பாக்டீரியாக்களைக் கொல்லப் பாலை 70° செல்சியஸ்க்கு சூடேற்றப்படுகிறது மீதியுள்ள பாக்டீரியாக்களை வளராமல் தடுக்க விரைவாக 10° செல்சியஸ்க்கு குளிர்விக்க வேண்டும்.பால் பின் குளிர்ந்த இடங்களில் பாட்டில்கள் அல்லது பைகளில் சேமிக்கப்படுகிறது. இந்த முறை 1862 ல் லூயிஸ் பாஸ்டரால் கண்டுபிடிக்கப்பட்டது.

குளிர்பதனம் மைக்ரோ உயிரினங்கள் வளர்ச்சி மற்றும் இனப்பெருக்கத்தின் வேகத்தைக் குறைப்பது மற்றுமல்லாமல் உணவில் வட்டத்தை ஏற்படுத்தும் நொதிகளின் நடவடிக்கையைக் குறைக்கிறது. வர்த்தக மற்றும் உள்நாட்டு குளிர்சாதனப்பெட்டிகளின் அறிமுகம், புதிய பழங்கள், சாலடுகள், மற்றும் பால் பொருட்கள் ஆகிய உணவுகள், குறிப்பாக வெப்பமான வானிலை போது, நீண்ட காலத்துக்கு பாதுகாப்பாக சேமித்து வைக்க பயன்படுகிறது. இதனால் மேற்கத்திய உலகின் பல உணவு முறைகளில் முன்னேற்றம் காணப்பட்டது. 

உறைபனியும் மிகப் பொதுவாக உபயோகபடுத்தப்படும் முறை ஆகும். தயார் நிலையில் முடக்கம் இல்லாமல் தயாரிக்கப்பட்ட உணவு பொருட்கள் மற்றும் பரவலான உணவுகளும் கெடாமல் பாதுகாக்க உதவுகிறது. எடுத்துக்காட்டாக, உருளைக்கிழங்கு வாஃபிள்ஸ் உறைவிப்பானில் சேமிக்கப்படுகிறது, ஆனால் உருளைக்கிழங்கு பல மாதங்கள் 'சேமிப்பை உறுதிப்படுத்த குளிர்ந்த இருண்ட இடம் தேவைப்படுகிறது. குளிர் கடைகள், பல நாடுகளில் தேசிய அவசரகால வழக்கு நடைப்பெற்றதால் மூலோபாய உணவு பங்குகளுக்கு பெரிய அளவு, நீண்ட கால சேமிப்பு அளிக்கும்.

பொதுவாகக் காற்று புகாதப் பை அல்லது பாட்டிலில் உணவுகளை சேமித்து வெய்ப்பது தான் வெற்றிட வரிந்து கட்டல் ஆகும். வெற்றிட சூழலில் பிராணவாயு குறைவாக உள்ளத்தால் பாக்டீரியாக்களால் உயிர் வாழ இயலாது.ஆதலால் உணவை கெடமால் பாதுகாக்கலாம். வெற்றிட-வரிந்துகட்டல் பொதுவாக முந்திரி போன்றவற்றை சுவைக் குறையாமல் சேமிக்கப் பயன்படுகிறது. 

எண்ணெய் மற்றும் வினிகர் உணவைக் கெடுக்கும் நுண்ணுயிர்களின் வளர்ச்சியைத் தடுக்கிறது . பழங்கள் மற்றும் காய்கறிகள் பெரும்பாலும் இந்த முறையில் பாதுகாக்கப்படுகின்றன.

உப்பிலிடுதல் சவ்வூடுபரவல் என்ற செயல்முறை மூலம் இறைச்சியில் இருந்து ஈரப்பதம் ஈர்க்கிறது. இறைச்சியை, உப்பு அல்லது சர்க்கரை, அல்லது இரண்டும் சேர்தது உபயோகப்படுத்திக் குணப்படுத்தலாம். [ [ நைட்ரேட் ] ] மற்றும் அமில் அடிக்கடி இறைச்சியை குணப்படுத்துவதற்க்கும் பண்பு இளஞ்சிவப்பு நிறம் பங்களிக்க மற்றும் க்ளோஸ்ட்ரிடியும் botulinum தடுப்புப் பங்களிக்க பயன்படுத்தப்படுகின்றன.

சர்க்கரை பழங்களை பாதுகாக்க உதவுகிறது .ஆது ஆப்பிள் மற்றும் ப்ளம்ஸ், சர்க்கரை பாதாமி போன்ற பழங்களை பானகம் ஆகவோ அல்லது கட்டி ஆகவோ மாற்றப்பட்டு காய்ந்த நிலையில் அடுக்கி வைக்கப்படுகிறது .இதே முறையில் இஞ்சி,சிட்ரஸ் பழங்கள் (தலாம் கேண்டி), ஆஞ்சலிகா போன்ற பழங்களின் தோள்களும் பயன்படுத்தப்படுகிறது. .

புகை போடுதல், அழியக் கூடிய உணவு பொருட்களின் அடுக்கு வாழ்க்கையை நீளமாக்கப் பயன்படுத்தப்படுகிறது. இந்த விளைவு விறகுப் போன்ற தாவர பொருட்களை எரிப்பதான் மூலம் வரும் புகையை உணவின் மீது பட வைப்பதின் மூலம் பதப்படுத்தப்படுகிறது. பொதுவாக சுத்தம் செய்யப்ப்பட்ட இறைச்சிகள் மற்றும் மீன்களை பாதுகாக்கப் பயன்படுகிறது. பழங்கள் மற்றும் சிவப்பு மிளகு போன்ற காய்கறிகள் ,பாலாடைக் கட்டிகள்,மசாலாகள் மற்றும் பானங்களின் சேர்வையுருபுக்களான மால்ட் மற்றும் தேநீர் இலைகளும் இவ்வாறு புகையில் ஊட்டப்படுகின்றன. ஆனால் இவை பெரும்பாலும் சமைக்கவும் வாசனைக்காகவும் பயன்படுத்தப்படுகின்றன. இது அநேகமாக தீயால் சமைக்கும் வளர்ச்சிக்கு பின்னர் எழுந்த பழமையான உணவு பாதுகாப்பு முறைகளில் ஒன்றாகும்.

செயற்கை உணவு சேர்க்கைகள் நுண்ணுயிர் கொல்லிகளாக இருக்கலாம்.இவை பாக்டீரியா,மற்றும் பூஞ்சை (மோல்ட்), ஆக்சிஜனேற்றத் தடுப்பான் உட்பட(ஆக்சிஜன் உறிஞ்சுபவை) வளர்ச்சியைத் தடுக்கும். பொதுவான நுண்ணுயிர் கொல்லி பதனச்சரக்குகளில் [ [ கால்சியம் ப்ரொபியோனேட் ] ] , [ [ சோடியம் நைட்ரேட் ] ] கள் (சல்பர் டை ஆக்சைடு, [ [ சோடியம் பைசல்பைட் ] ], [ [ பொட்டாசியம் ஹைட்ரஜன் சல்பைட் ] ] ,) மற்றும் டை சோடியம் [ [ EDTA ] ] முதிலியன உள்ளடங்கும் {3சல்பைட் . [ [ BHA ] ] மற்றும் பிஹெச்டி ஆக்சிஜெனேற்றத்தடுப்பான்களில் உள்ளடங்கும். மற்ற பதனச்சரக்குகளில் பார்மாலிஹைட் (வழக்கமாக தீர்வு), குளுட்டரால்டிஹைடு (நிறையும் பூச்சிகள்), எத்தனால் மற்றும் {14மீதைல் குளோரோஐசோதியாசோலினோன் உள்ளடங்கும்.

ஊறுகாய்த்தல் என்ற முறை உண்ணத்தக்க நுண்ணுயிர் கொல்லி திரவத்தில் உணவை பதப்படுத்துதலாகும். ஊறுகாய்த்தலை இரசாயன ஊறுகாய்த்தல் மற்றும் நொதித்தல் ஊறுகாய்த்தல் என்று இரண்டு வகைகளாகப் பிரிக்கலாம்.

இரசாயன ஊறுகாய்த்தலில், உணவு பாக்டீரியா மற்றும் மற்ற நுண்ணிய உயிரினங்களின் வளர்ச்சியைத் தடுக்கும் அல்லது கொல்லும் ஒரு உண்ணத்தக்க திரவத்தில் வைக்கப்படுகிறது. பொதுவான ஊறுகாய்த்தல் கர்த்தாக்களில் உப்பு நீர்(அதிக அளவு உப்பு),காடி, மது மற்றும் காய்கறி எண்ணெய், குறிப்பாக ஆலிவ் எண்ணெய் அதுமட்டுமின்றி வேறு பல எண்ணெய்களும் உள்ளடங்கும். பதப்படுத்தப்படும் உணவு ஊறுகாய்த்தல் கர்தாவால் நிரம்ப ,வெப்பமயமாக்குதல் அல்லது கொதிக்கவைத்தல் போன்றவற்றை பல இரசாயன ஊறுகாய்த்தல் செயல்முறைகள் ஈடுபடுகின்றன. இதனால் பதப்படுத்தப்படும் உணவு ஊறுகாய் கர்த்தாக்களினால் முழுமையாக நனைக்கப்படுகிறது. பொதுவான இரசாயன ஊறுகாய்த்த உணவுகளில் வெள்ளரிக்காய்,மிளகு,சோள மாட்டுமாமிசம்,ஹெர்ரிங் மற்றும் முட்டைகள்,பிக்கலில்லி போன்றக் கலவை காய்கறிகள் ஆகியவை உள்ளடங்கும்.

நொதித்தல் ஊறுகாய்த்தலில், உணவு, லாக்டிக் அமிலத்தை உருவாக்கும் செயல்முறை மூலம் தானாகவே பதப்படுத்தும் கர்த்தாவை உருவாக்கும். நொதித்த ஊறுகாய்களில் சார்க்ராட், நுகாசுக்கே , கிமிச்சி , சுர்ஸ்ட்ராமிங் , மற்றும் கர்டிடோ ஆகியவை உள்ளடங்கும்.சில ஊறுகாய்த்த வெள்ளரிகளும் நொதிக்கபடுகின்றன.

சோடியம் ஹைட்ராக்சைடு பக்டீரியா வளர முடியாத அளவிற்கு உணவை காரமாக்குகிறது. உணவின் சுவை மற்றும் நெசவு மாறுமளவிற்கு கடுங்காரநீர் உணவில் உள்ள கொழுப்புகளை மாற்றிவிடும் லூட்பிச்க் சில ஆலிவ் சமையல் செய்ய, அதன் தயாரிப்பு படு பயன்படுத்துகிறது.சில ஆலிவ் உணவு வகைகளை போல லுட்பிஸ்கும் கடுங்கார நீரை அதன் ஆக்கத்தில் பயன்படுத்தும். நூற்றாண்டின் முட்டைகளின் நவீன சமையல்களில் கூட கடுங்காரனீர் தேவைப்படுகிறது.

பதப்படுத்துதல் என்பது உணவை சமைத்து கிருமி நீக்கப்பட்ட பாட்டில்/ஜாடிகளில் அடைத்து, அவற்றை,மீதமுள்ள பாக்டீரியாக்களை கொல்ல அல்லது வலு இழக்க செய்ய, அடைப்பாகளை நன்கு கொதிக்க வைப்பது ஆகும்.(இது ஒரு விதமான கிருமி நீக்கும் முறை ஆகும்) கிருமி உணவுகள் கெடுவதிலிருந்து இயற்கையாகப் பாதுகாத்துக்கொள்ளும் தன்மை வேறுபட்டது மற்றும் அதன் கடைசி செயல்முறை அழுத்த சமைப்பானில் நடைப்பெறுவது தேவையானதாக இருக்கலாம். அது நிக்கோலா அப்பேர்டால் கண்டுபிடிக்கப்பட்டது. [13] அதிக அளவில் அமிலங்களைக் கொண்ட ஸ்ட்ராபெரி போன்ற பழ வகைகளுக்கு பதனபொருட்கள் தேவையில்லை:குறுகிய கொதிக்கும் சுழற்சி மட்டுமே தேவைப்படும் ஆனால் தக்காளி போன்ற பழங்களுக்கு அதிக நேர கொதிப்பும் மற்ற அமிலங்களும் தேவைப்படுகிறது. அமில அளவு குறைவாக உள்ள காய்கறி மற்றும் இறைச்சிகளுக்கு அழுத்தப்பதப்படுதல் தேவையாகும். புட்டியில் பதப்படுத்தப்பட்ட உணவுப் பொருட்கள்,புட்டி திறந்தால் உடனடியாக கெட்டுப்போகும் ஆபத்தில் உள்ளன.
தரக்கடுப்பாட்டின் குறைவினால் நீரும் நுண்ணுயிர்களும் பதனப் பெட்டிக்குள் செல்லக்கூடும். பெரும்பாலான இத்தகைய தோல்விகளினால் ஏற்படும் உட்சிதைவு வாயுக்களை தயாரிப்பதனால் புட்டி பெருத்து வெடித்துவிடுவதனால் அவற்றை எளிதில் கண்டறிய முடியும். எனினும்,தரக்குறைவான உற்பத்தியின் காரணத்தினால் (குறைவான செயலாக்கம்) பதனப்படுத்தப்பட்ட உணவில் காற்றில்லா உயிரினமான குளோஸ்ற்றிடயும் போட்டு லீனியும் நச்சு உண்டாக்கி கடுமையான நோய் அல்லது மரணத்தை உண்டாக்கிய உதாரணங்கள் உள்ளன. இவ்வுயிரினம் எந்த வாயுவோ அல்லது சுவையோ தயாரிப்பதில்லை.அதை சுவையாலும் நாற்றத்தினாலும் கண்டுப்பிடிக்க இயலாது. அதன் நச்சு சமைப்பதினால் செயலிழந்துவிடுகிறது. சமைத்த காளான்களை , மோசமாக கையாண்டப் பின்னர் பதப்படுத்தினால் ச்டப்ய்லோகோச்கிஸ் ஆரஐஷ் என்ற நுண்ணுயிரின் வளர்ச்சியை அதிகரிக்கும் இது பின்னர் கொதிக்கவெய்ப்பதினாலும் பதப்படுதுவதினாலும் அழிக்கமுடியாத ஒரு நச்சுப்பொருளை உண்டாக்கும். 

சர்க்கரை பாகு போல் பதப்படுத்துதல் உணவுப் பொருட்களை கெட்டிப்படுத்தினால் ஜெல்லாக மாறக்கூடிய பொருட்களில் பதனப்படுதலாம். [ [ ஜெலட்டின் ] ] , [ [ அகர் ] ], [ [ மக்காச்சோளம் மாவு ] ], மற்றும் கிழங்குவகை மாவு ஆகியவை இவ்வகையான பொருட்களில் அடங்கும். சீன மக்கள் குடியரசின் ஃபுஜியன் மாகாணத்தில் இருக்கும் ஜியாமெனில் ஒரு சுவையாக இருக்கும் ஈல்ஸ் மற்றும் எல்வெர்ஸ் , மற்றும் சிபுன்குலிட் புழுக்கள், போன்ற உணவுப்பொருட்களை சமைத்தால் இயற்கையாகவே ஒரு புரதஜெல் உருவாகின்றன. பாகு போல் பதப்படுத்தப்பட்ட ஈல்ஸ் லண்டன் கிழக்கு பகுதியில் ஒரு சுவையான உணவு ஆகும். அவர்கள் அதை வேக வைத்து பிசைந்த உருளைக்கிழங்குடன் சாப்பிடுகிறார்கள். இறைச்சி கலந்த மசியல் உள்ள தொட்டியில் வளர்க்கப்படும் இந்த இன இறைச்சிகள், 1950 வரை இனிய வெட்டுக்கள் பிரிட்டனில் இறைச்சி பரிமாறும் ஒரு பொதுவான வழி இருந்தன.

பாதுகாத்தல் இறைச்சி ஒரு பாரம்பரிய பிரிட்டிஷ் வழியில் (குறிப்பாக இறால்) ஒரு தொட்டியில் அதை அமைத்து மற்றும் ஒரு அடுக்கு கொழுப்பு அதன் மேல் வைத்து அடைத்துவைக்கப்படும். 

இறைச்சி, ஒரு மூடப்பட்ட மண் பாண்டம் குடத்தில் வைக்கப்படுவதன்மூலம் பாதுகாக்கும் செயல்முறை ஜுக்கிங் ஆகும். இந்த முறையில் பாதுகாக்கப் பட வேண்டிய இறைச்சியை துண்டுகளாக வெட்டி உப்பு அல்லது குழம்புடன் இறுக்கமான சீல் குடத்தில் வைத்து சுண்டவைக்கப்படுகிறது. சிவப்பு ஒயின் மற்றும் / அல்லது விலங்குகளின் இரத்தத்தை சமையலின் போது சேர்த்துக்கொள்ளலாம். ஜுக்கிங் 20 ஆம் நூற்றாண்டின் மத்தியில் வரை இறைச்சிகளை பாதுகாக்கும் ஒரு பிரபலமான முறையாக இருந்தது.

உணவு கதிர்வீச்சு என்பது [19] உணவுகளை அயனாக்கற்கதிர்ப்பில் வெளிக்காட்டுதல் ஆகும்; துரிதப்படுத்திகள் காமா கதிர்கள் (கோபால்ட் -60 அல்லது சீசியம் -137 என்ற கதிரியக்க ஆதாரங்களில் இருந்து வெளிப்படுவது) இருந்து உயர் ஆற்றல் எலக்ட்ரான் கள் அல்லது [ [ X-கதிர்கள் ] ] ஒன்று. இந்த சிகிச்சை [ [ பாக்டீரியா ] ], [ [ அச்சுகள் ] ] , மற்றும் பூச்சிகளை அழிப்பது , பழுப்பதை மற்றும் பழங்கள் கெடுவதை குறைக்கும் , மற்றும் மலடு தூண்டுப்படுவது அதிக அளவுவின் உட்பட விளைவுகளாகும். இந்த தொழில்நுட்பம் பேஸ்ச்சிரய்சேஷன் ஒப்பிடலாம்;அதனால் இதை குளிர் பேஸ்ச்சிரய்சேஷன் என்று அழைக்கலாம். ஆனால் இது அடிப்படையாக பேஸ்ச்சிரய்சேஷன் அல்ல, வெப்ப சிகிச்சை ஒரு குறைந்தபட்ச வெப்பநிலை மற்றும் வெளிப்பாடு குறைந்தபட்ச கால கவனிப்பு கருத்தில் கீழ் நுண்ணுயிரிகள் நீக்குதல் உறுதி அதேசமயம் அது அதிகரிக்கும் (மடக்கை) நடவடிக்கை மூலம் நுண்ணுயிர் சுமை குறைகிறது.
கதிரியக்க செயல்முறை அணு ஆற்றல் தொடர்பில்லாமல் இருக்கிறது, ஆனால் அது [ [ அணு ] ] உலைகள் உற்பத்தியில்லிருந்து வரும் கதிரியக்க நூக்லைட்டில்லிருந்து இருந்து உமிழப்படும் கதிர்வீச்சை பயன்படுத்தலாம். அயனாக்கற்கதிர்ப்பு வாழ்க்கைக்கு கேடு விளைவிக்கும். இந்த காரணத்திற்காக, கதிரியக்க வசதிகள் செயல்முறை ஒரு பெரிய பாதுகாப்பான அறையினுள் நடத்தப்படுகிறது. கதிர்வீச்சு பாதுகாப்பு நடைமுறைகள் போன்ற வசதிகளால் தொழிலாளர்கள் மற்றும் சூழலில் உள்ள உயிரிணங்களுக்கு பாதிப்பு இல்லாமல் தடுக்கலாம்.. கதிரியக்கப்பட்ட உணவு கதிரியக்கம் உடைய உணவாக மாறிவிடாது. இது தேசிய மற்றும் சர்வதேச நிபுணர்களால் அறிவிக்கப்பட்டது. தேசிய மற்றும் சர்வதேச நிபுணர்கள் கதிரியக்கப்பட்ட உணவு ஆரோக்கிகரமானது என்று அறிவித்துள்ளார்கள். WHO மற்றும் FAO போன்ற ஐ.நா. அமைப்புக்கள் உணவு கதிரியக்க பயன்படுத்துவதில் ஒப்புதலில் உள்ளன. சர்வதேச சட்டம் கதிரியக்கப்பட்ட உணவு பயன்படுத்துதலின் பற்றி உலகளவில் பொதுவாக எந்த சட்டமும் அமைக்கப்படவில்லை. உலகின் சில இடங்களில் அது தடைசெய்யப்பட்டுள்ளது மற்றிடங்களில் தடையில்லை. கதிர்வீச்சு குறைந்த தரத்திலான அல்லது அசுத்தமான உணவுப்பொருளை விற்பனை செய்ய கூடியதாக மாற்றுகிறது. 

சுமாராக 40 நாடுகளில் ஒரு வருடத்தில் 500,000 டன்கள் உணவு கதிர்வீச்சினால் பாதுகாக்கப்பட்டு பின் உபயோகபடுதப்படுகிறது. இதில் அதிகத் தொகை உணவுகள் மசாலா மற்றும் ஊறுகாய் போன்ற பொருட்களாகும்.

துடிப்பு [ [ மின்புலம் ] ] எலக்ட்ரோபோரேஷன் ஒரு வலுவான மின்புலம் மூலம் செல்கள் செயல்படுத்தும்போது ஒரு முறை உள்ளது. PEF செயல்முறையில்,அந்த பொருள் இரண்டு மின் வாய்க்கு இடையில் வைக்கப்பட்ட பின் துடிப்பு மின்சார துறையில் பயன்படுத்தப்படும் இடையே வைக்கப்படுகிறது. அந்த மின்புலம் செல் அணுச்சவ்வுனுள் உள்ள ஓட்டைகளை பெரியதாக்கி,அதனுள் இருந்தவற்றை வெளியிட்டு அதனை கொன்றுவிடும். இந்த தொழில்நுட்பத்தை வளர்க்க இதில் ஆராய்ச்சி செய்யப்பட்டு வருகிறது.

உணவை சுற்றியுள்ள வளிமண்டலத்தில் மாற்றம் ஏற்படுத்துவதின் மூலம் உணவை பாதுகாக்கலாம்.Winnipeg, June 1992, Caspit Press, Jerusalem, pp 71-83.</ref> பாதுகாப்பது மிகக் கடினமாக இருக்கும் வேளையில் அந்த உணவை பாதுகாக்க பிரானவாயு(O) மற்றும் கார்பன் டை ஆக்சைடின் செறிவுனை மாற்றி ஒரு பையினுள் தொகுக்கப்படுவதன் மூலம் அந்த உணவை பாதுகாக்கலாம். இதன் மூலம் நம்மால் காய்கறிகளின் தோற்றம் மற்றும் நெசவு மாறாமல் பாதுகாக்கலாம் அனால் அந்த காய்கறியில் உள்ள ஊடச்சத்தினை தக்க வைக்கமுடியாது.
தானியங்கள், கீழ்வரும் முறையின் மூலம் பாதுகாக்கலாம்: [ [ கார்பன் டை ஆக்சைடை ] ] ஒரு சிலின்டரின் மூலம் வெளியேற்றி பாதுகாக்கலாம்.

கார்பன் டை ஆக்சைடு, பூச்சிகள் தானியங்களுக்கு சேதம் விளைவிக்காமல் தடுக்கிறது. இந்த வழியில் சேமித்து தானியங்கள் ஐந்து ஆண்டுகல் வரை சேதம் இல்லாமல் பாதுகாக்கலாம். 

98% அல்லது அதிக செறிவு உள்ள [ [ நைட்ரஜன் வாயு ] ] (N) ஹைபாக்சியா மூலம் தானியத்தில் உள்ள பூச்சிகளை கொல்ல பயன்படுத்தப்படுகிறது. [30] கார்பன் டை ஆக்சைடு [ [ hypercarbia ] ] மூலம் உயிரிணங்களை கொலை செய்கிறது மேலும் அதன் செறிவை பொருத்து [ [ hypoxia ] ] மூலம் கொல்லும் திறன் உடையது..இந்த ரசவாத முத்திரை பராமரிக்க முடியாது சூழ்நிலைகளில், கார்பன் டை ஆக்சைடு [ [ fumigation ] ] என்ற முறையில் பயன்படுத்தப்படுகிறது. 

கட்டுப்படுத்தப்பட்ட வளிமண்டல சேமிப்பு (CA): "CA சேமிப்பு என்பது இரசாயன செயல்முறை ஆகாது. இந்த முறையில் சீல் அறைகளில் ஆக்சிஜன் நிலைகளை நாம் 21 சதவிகிதத்தில் இருந்து, 1 சதவீதம் அல்லது 2 சதவிகிதம் வரை குறைக்கவேண்டும். வெப்பநிலை ஒரு நிலையான 32 டிகிரி பாரன்ஹீட்டில் இருந்து 36 டிகிரி பாரன்ஹீட்வரை வைக்கப்படுகின்றன. ஈரப்பதம் 95 சதவீதத்தில் தக்க வைக்கப்படுகிறது மற்றும் கார்பன் டை ஆக்சைடின் சதவீதம் நம் கட்டுப்பாட்டினுள் இருக்க வேண்டும். அறைகளில் சரியான நிலைமைகள் வெவ்வேறு விதமான ஆப்பிள்களை பொருத்து அமைக்கப்படுகிறது. ஆராய்ச்சியாளர்கள் சிறந்த தரத்தை அடைவதற்கு ஒவ்வொரு வகையான உணவுக்கும் அதற்கேற்ற சுற்றுப்புற நிலைமையை கண்டறிவார்கள். கணினிகள் நிலைமைகளை தொடர்ந்து வைத்திருக்க உதவும்.

காற்று புகாத சேமிப்பில்(சில நேரங்களில் ரசவாத சேமிப்பு என்று அழைக்கப்படும்) பூச்சிகள் மற்றும் பூஞ்சைகளின் சுவாசம் மூடப்பட்ட வளிமண்டலத்தை மாற்றிவிடுவதன் மூலம் தானியங்கள் சேதம் இல்லாமல் பாதுகாக்கப்படுகிறது. முறையின் வெற்றி சீல், தானிய ஈரப்பதம், மற்றும் வெப்பநிலை சரியான கலவையை நம்பியுள்ளது. [34]

இந்த செயல்முறை ஹீலியம் அல்லது நைட்ரஜன் போன்ற ionised வாயு மூலக்கூறுகள் ஒரு 'நெருப்பு' உணவு மேற்பரப்பில் பாடங்கள். இந்த முறை மைக்ரோ உயிரினங்களை உணவின் மேற்பரப்பில் அழித்துவிடும். 
உயர் அழுத்த உணவு பதனச்சரக்கு 

உயர் அழுத்த உணவு பதனச்சரக்கு அல்லது [ [ pascalization ] ] என்பது உயர் அழுத்தத்தை பயன்படுத்தும் ஒரு உணவை பாதுகாக்கும் தொழில் நுட்பமாகும். 2005 இல் இந்த செயல்முறை பல்வேறு வகையான பொருட்களை பாதுகாக்க வழிவகுத்தது உதாரணத்திற்கு ஆரஞ்சு சாறு,guacamole... 

நிலத்தில் புதைத்தல் 

உணவு அடக்கம் பல காரணிகளினால் அதை பாதுகாக்க முடியும்: ஒளி பற்றாக்குறை, பிராணவாயு பற்றாக்குறை, மண்ணில் குளிர் வெப்பநிலை, pH அளவு. அடக்கம், உப்பிலிடுதல் அல்லது நொதித்தல் போன்ற மற்ற முறைகளோடு இணைந்து செயல்படுத்தலாம். பெரும்பாலான உணவுகள் அதிகமான உப்பு அல்லது மிகவும் வரண்டுபோன மண்ணில் புதைத்து வைத்து பாதுகாக்கலாம். 

பல வேர் காய்கறிகள் கெடாமல் இருப்தற்கான எதிர்ப்புத்தன்மை அதிகம் ஆதலால் அவற்றை இருண்ட குளிர்ந்த இடத்தில் சேமித்தாலே நீண்ட நாள் கெடாமல் இருக்கும்.

பாலாடைக்கட்டி , சாராயம் போன்றவை நீண்ட நாள் கெடாமல் இருக்கும் ஏனென்றால் அவை தயாரிக்கும் பொழுதே சில குறிப்பிட்ட நுண்ணுயிரினங்கள் சேர்க்கப்படுகிறது அவை இது கெடாமல் பாதுகாக்கின்றன. இந்த நுண்ணிய உயிரினங்கள் தன்னை சுற்றி நச்சு சூழலை ஏற்படுத்திக்கொள்வதினால் எல்லாக்கிருமிகளையும் அழித்துவிடும்.

உயிரியப் பதப்படுத்துதல் என்பது ஆண்டிமைக்ரோபயல்களை கட்டுப்படுத்தி உணவை பாதுகாத்தல் ஆகும். பயனுள்ள பாக்டீரியா அல்லது நொதித்தலின் தயாரிப்புகள் உணவை கெடாமல் வைப்பதர்க்கும் உணவில் உள்ள கிருமிகளை கட்டுப்பாட்டுக்குள் வைத்திருக்க உதவுகிறது. மக்களுக்கு இந்த முறையின் மேல் உள்ள கவனம் அதிகரித்து வருகிறது. It is a benign ecological approach which is gaining increasing attention.. [48] 

லாக்டிக் அமிலம் பாக்டீரியா: லாக்டிக் அமிலம் பாக்டீரியாகளுக்கு விரோத பண்புகள் உள்ளதால் அவை உயிரியப்பதனச்சரக்காக பயன்படுத்தப்படுகிறது. லாக்டிக் அமிலம் பாக்டீரியா சத்துக்காக போட்டியிடும் போது, அவற்றின் உயிரின கழிவுகளில் பெரும்பாலும் லாக்டிக் மற்றும் அசிட்டிக் அமிலம், [ [ ஹைட்ரஜன் பெராக்சைடு ] ], மற்றும் பெப்டைட் பாக்டீரியோசின் கள் போன்ற ஆண்டிமைக்ரோபயல்கள் அடங்கும். சில லாக்டிக் அமிலம் பாக்டீரியாகள் நுண்ணுயிர் nisin, உற்பத்தி செய்யும்,இது பயனுள்ள பதனச்சரக்கு ஆகும்.. [49] [50]

இந்த நாட்களில்,லாக்டிக் அமிலம் பாக்டீரியா பாக்டீரியோசின்கள் தடை தொழில்நுட்பத்தில் பயன்படுத்தப்படுகின்றது. மற்ற பாதுகாக்கும் நுட்பங்களை இணைந்து அவற்றை பயன்படுத்தினால் எளிமையாக கெட்டுப்போவதற்கு காரணமான பாக்டீரியா மற்றும் கிருமிகளை கட்டுப்பாட்டுக்குள் வைத்துக்கொள்ளலாம் மேலும் பல்வேறு வகையான நுண்ணிய உயிரினங்களின் நடவடிக்கையை தடுத்து உணவு கெடாமல் பாதுகாக்கலாம்.

தடை தொழில்நுட்பம் என்பது ஒன்றுக்கு மேற்பட்ட உணவு பதப்படுத்தும் முறைகளை பயன்படுத்தி உணவிணை கெட்டு போகமல் பாதுகாக்கும் தொழில் நுட்பமாகும். அணுகுமுறை இணைப்பதன் மூலம் எல்லாக் கிருமிகளின் வெளியேற்றத்தை உறுதி செய்வதே ஆகும். இந்த அணுகுமுறையின் படி கிருமி சில தடைகளை கடந்தால் தான் உணவில் சுறுசுறுப்பாக இருக்க முடியும். தடைகளை சரியான சேர்க்கையில் அமைத்தால் தான் அனைத்து நோய்க்கிருமிகளும் இறுதி விளைப்பொருளில் வெளியேற்றப்படும்.[53]

தடை தொழில்நுட்பம் நுண்ணுயிர் பாதுகாப்பு மற்றும் ஸ்திரத்தன்மை, அத்துடன் organoleptic மற்றும் ஊட்டச்சத்து தரம் மற்றும் உணவு தயாரிப்பு களின் பொருளாதார நிலைத்தன்மையைப் பாதுகாப்பாக அந்த தடைகளை அறிவார்ந்த சேர்க்கைப் போன்று Leistner (2000) வரையறுத்துள்ளார். [54] organoleptic உணவுத் தரமானது அதன் தோற்றம், சுவை, மணம், மற்றும் கட்டமைபைக் குறிக்கின்றது.

உணவு தயாரிக்கும் பொழுது அதிக வெப்பநிலையை தக்கவைத்துக்கொள்வது, குறைந்த வெப்பநிலை உள்ள இடத்தில் சேமித்து வைப்பது, தண்ணீர் செயல்பாடு அல்லது ரெடொக்ஸ் திறனை குறைப்பது, அமிலத்தன்மையை அதிகரிப்பது இவையெல்லாம் கிருமிகளை சுறுசுறுப்பாக இருக்க விடாமல் செய்யும் தடைகளாகும்.

நோய்க்கிருமிகளின் வகை மற்றும் அதன் அபாயத்தைப் பொருத்து தேவையான தடைகளை பயன்படுத்தி அவற்றை உணவை கெடவிடாமல் தடுக்கலாம்.


</doc>
<doc id="196774" url="https://ta.wikipedia.org/wiki?curid=196774" title="சீபோர்கியம்">
சீபோர்கியம்

சீபோர்கியம்(Seaborgium) ஒரு வேதியியல் தனிமம் ஆகும். இதன் குறியீடு Sg, அணு எண் 106. சீபோர்கியம் கதிரியக்கத் தனிமம் ஆகும். இதன் ஓரிடத்தான் Sg ஆகும். சீபோர்கியம்-271 இன் அரைவாழ்வுக் காலம் 2.4 மணித்துளிகள். 

இத்தனிமம் யுரேனியப் பின் தனிமங்களுள் ஒன்றாகும். திமீத்ரி மெண்டெலீவ் சீபோர்கியம் இருக்கும் என்று கணித்தார். தனிம அட்டவணையில் தங்குதன் கீழே இருப்பதால் எகா-தங்குதன் என்று அழைத்தார்.



</doc>
<doc id="196775" url="https://ta.wikipedia.org/wiki?curid=196775" title="டாடா எஸ்ஐஏ ஏர்லைன்ஸ்">
டாடா எஸ்ஐஏ ஏர்லைன்ஸ்

டாடா எஸ்ஐஏ ஏர்லைன்ஸ் என்பது டாடா நிறுவனம் இந்தியாவில் தொடங்கும் இரண்டாவது விமான சேவை ஆகும். இதற்கு முன்னர் மலேசியாவைச் சேர்ந்த ஏர் ஏசியா நிறுவனத்துடன் ஒப்பந்தம் செய்துள்ளது. இந்நிறுவனத்தின் தலைமையிடம் டெல்லி ஆகும். 

10 கோடி டாலர் செலவில் டாடா நிறுவனத்துக்கு 51 சதவீத பங்குகளும், சிங்கப்பூர் ஏர்லைன்சுக்கு 49 சதவீத பங்குகளும் கொண்டிருக்கும். இந்நிறுவனம் உள்நாடு மற்றும் வெளிநாட்டு விமான சேவை அளிக்க முடிவு செய்துள்ளது.


</doc>
<doc id="196779" url="https://ta.wikipedia.org/wiki?curid=196779" title="மெண்டலீவியம்">
மெண்டலீவியம்

மெண்டலீவியம்(Mendelevium) ()) ஒரு வேதியியல் தனிமம் ஆகும். இதன் குறியீடு Md (முன்னர் Mv), அணு எண் 101. இது ஒரு கதிரியக்க உலோகம் ஆகும். யுரேனியப் பின் தனிமங்களுள் ஒன்றாகும். ஆக்டினைடுகளில் ஒன்றாகும். திமீத்ரி மெண்டெலீவ்வின் பின் பெயரிடப்படுள்ளது.



</doc>
<doc id="196781" url="https://ta.wikipedia.org/wiki?curid=196781" title="லட்சுமி மேனன் (நடிகை)">
லட்சுமி மேனன் (நடிகை)

லட்சுமி மேனன் (பிறப்பு: மே 26, 1996) கேரளாவைப் பூர்வீகமாகக் கொண்ட இந்தியத் திரைப்பட நடிகை ஆவார். இவர் தமிழ் மற்றும் மலையாளத் திரைப்படங்களில் நடித்துள்ளார். முதலில் மலையாளத்தில் வெளிவந்த ரகுவிண்டெ சுவந்தம் ரசியா (2011) என்ற திரைப்படத்தில் நடித்தார். வணிகரீதியான வெற்றியைத் தேடித்தந்த, சுந்தர பாண்டியன் மற்றும் கும்கி திரைப்படங்களின் மூலமாக தமிழ்த் திரைப்படவுலகில் பெயர் பெற்றார்.

"லட்சுமி மேனன்" துபாய் கலைஞரான 'ராமகிருஷ்ணன்' மற்றும் நடன ஆசிரியர் 'உஷா' ஆகியோரின் மகள் ஆவார்.

2011ம் ஆண்டு தொலைக்காட்சியில் ஒளிபரப்பான பரத நாட்டிய நிகழ்ச்சியைப் பார்த்த மலையாள இயக்குநர் "வினையன்", ரகுவிண்டெ சுவந்தம் ரசியா என்ற மலையாளப் படத்தில் வாய்ப்பு கொடுத்தார். பின்னர் அலி அக்பர் இயக்கிய திரைப்படத்தில் வினித்துடன் நடித்தார். தமிழில் சசிக்குமாரின் சுந்தர பாண்டியனில் அறிமுகமான இவர், பின்னர் பிரபு சாலமனின் படமான கும்கி யில் விக்ரம் பிரபுவுடன் இணைந்து நடித்தார்.
2014ஆம் ஆண்டு வெளியான நான் சிகப்பு மனிதன் படத்தில் நடிகர் விஷாலுடன் உதட்டு முத்தக்காட்சியில் நடித்து பரபரப்பை கூட்டினார். திறமையான இளம் நடிகையாக வலம் வருகிறார்.


</doc>
<doc id="196787" url="https://ta.wikipedia.org/wiki?curid=196787" title="துகள்">
துகள்

துகள் (Particle) என்பது கனவளவு, திணிவு போன்ற இயல் மற்றும் வேதிப் பண்புகளை தரக்கூடிய ஒரு சிறிய உள்ளக இயல் பொருளாகும். இதன் பொதுவான பொருள் இதுவாக இருந்தால், இச்சொல்லை பல துறைகளில் பல்வேறு விதங்களாக பயன்படுத்தப்படுகிறது. பொதுவாக, துகள் என்பது பொருட்களின் சிறிய பகுதிகளாகும். துகள் என்பது விளகி ஒன்றிணையாத துகள்களைக் குறித்தாலும், துகள்களை உள்ளடக்கிய ஒன்றைத் தூள் (particulate) என அழைக்கப்படுகிறது.

துகளின் மற்றொரு சொற்பொருள், "பிற சுற்றுச்சூழலுடன் தொடர்புடைய ஒரு இயல் பொருளின் தனித்த சிறு பகுதி" எனவும் கூறப்படுகிறது.


</doc>
<doc id="196789" url="https://ta.wikipedia.org/wiki?curid=196789" title="இசட்8 ஜிஎன்டி 5296">
இசட்8 ஜிஎன்டி 5296

இசட்8_ஜிஎன்டி_5296 ("Z8_GND_5296"), 2013 இல் கண்டுபிடிக்கப்பட்ட, ஏற்றுயர் தொலைவிலுள்ள, ஆரம்பகால விண்மீன் பேரடையாகும். இதன் தூரம் நிறமாலையியல் மூலம் உறுதிப்படுத்தப்பட்டது.


</doc>
<doc id="196792" url="https://ta.wikipedia.org/wiki?curid=196792" title="ஒழுகினசேரி">
ஒழுகினசேரி

ஒழுங்கனச்சேரி என்பது தமிழ்நாட்டின் தென்மாவட்டமான கன்னியாகுமரியின் தலைநகர் நாகர்கோவிலின் ஒரு பகுதியாகும். பழையாற்றின் கரையில் இது அமைந்து உள்ளது. நகைச்சுவை நடிகரும் சீர்திருத்தக் கருத்தும் கொண்ட என். எஸ். கிருட்டிணன் பிறந்த ஊர். அருகிலேயே நாகர்கோவிலுக்கு அப்பெயர் வரக் காரணமான நாகராஜா கோவில் உள்ளது. ஆற்றின் கீழ்கரையினை அடுத்து பெரிய காய்கறிச் சந்தை இயங்கி வருகிறது.


</doc>
<doc id="196796" url="https://ta.wikipedia.org/wiki?curid=196796" title="ரகுவிண்டெ சுவந்தம் ரசியா">
ரகுவிண்டெ சுவந்தம் ரசியா

﻿ரகுவிண்டெ சுவந்தம் ரசியா (, "ரகுவிற்கு ரசியா சொந்தம்") என்பது 2011 ஆம் ஆண்டு வெளியான மலையாளத் திரைப்படம். வினயனின் இயக்கத்தில், ஆர். ஹரிகுமார் தயாரிப்பில் உருவானது. திலகன். சாருகாசன், மேக்னா ராஜ், லட்சுமி மேனன் ஆகியோர் நடித்துள்ளனர். 


</doc>
<doc id="196798" url="https://ta.wikipedia.org/wiki?curid=196798" title="வினயன்">
வினயன்

வினயன், மலையாளத் திரைப்பட இயக்குனர் ஆவார்.

வினயன், பிரபல மலையாள நடிகர்களான மம்மூட்டி ("தாதா சாஹிப்", "ராட்சசராஜாவ்"), சுரேஷ் கோபி ("பிளாக்யாட்"), ஜெயராம் ("தைவத்தினது மகன்"), பிருத்விராஜ் ("சத்யம்", "வெள்ளிநட்சத்திரம்"), திலீப் ("வார் & லவ்"), கலாபவன் மணி ("வாசந்தியும் லக்‌ஷ்மியும் பின்னெ ஞானும்", "கருமாடிக்குட்டன்") ஆகியோரைக் கொண்டு திரைப்படங்களை இயக்கியுள்ளார். \

2005-ல் "அற்புத தீவு" என்ற பெயரில் 300 குள்ளர்களைக் கொண்டு திரைப்படம் இயக்கினார். இது தமிழிலும் வெளியானது. வினயனது "ஊமைப்பெண்ணின் உரியாடாபய்யன்" என்ற திரைப்படமும், தமிழில் மறு ஆக்கம் செய்யப்பட்டது. இவர் இயக்கிய ஆகாசகங்கை என்ற பேய்த் திரைப்படம் சிறந்த பேய்ப்படங்களில் ஒன்று.


</doc>
<doc id="196802" url="https://ta.wikipedia.org/wiki?curid=196802" title="நஸ்ரியா நசீம்">
நஸ்ரியா நசீம்

நஸ்ரியா நசீம் () என்பவர் மலையாளம் மற்றும் தமிழ்த் திரைப்படங்களில் நடிக்கும் ஒரு இந்தியத் திரைப்பட நடிகை ஆவார். இவர் முதலில் தொலைக்காட்சி நிகழ்ச்சித் தொகுப்பாளராக இருந்து பின்னர் நடிகையானார். மலையாளத் திரைப்படங்களில் குழந்தை நட்சத்திரமாக நடித்துள்ளார்.

நஷ்ரியா நசீம் 1994, திசம்பர் 20 ஆம் நாளில் நசீமுதீன், பேகம்பீனா ஆகியோருக்கு திருவனந்தபுரத்தில் பிறந்தார். இவர் இளமைப்பருவத்தில் திருவனந்தபுரத்தில் உள்ள கிறித்துவப் பள்ளி ஒன்றில் படிப்பைத் துவங்கினார். பின்னர் 2013 ம் ஆண்டு வணிகவியல் இளங்கலைப் பிரிவில் தனது கல்லூரிக் கல்வியைத் தொடங்கியவர் திரைப்படங்களின் படப்பிடிப்புகளால் கல்லூரிப் படிப்பை நிறுத்திவிட்டார். இவரின் குடும்பம் ஐக்கிய அரபு அமிரகத்திலிருந்து குடிபெயர்ந்தவர்கள் ஆவர்.

மலையாள முன்னணி இயக்குநரான பாசில் என்பவரின் மகனும் மலையாள நடிகருமான பஹத் பாசிலுடன் நஸ்ரியா திருமணம் 2014ம் ஆண்டு ஆகஸ்ட் மாதம் நடைபெற்றது.


</doc>
<doc id="196808" url="https://ta.wikipedia.org/wiki?curid=196808" title="அமெரிக்க நடுவண் அரசின் முடக்க நிலை, 2013">
அமெரிக்க நடுவண் அரசின் முடக்க நிலை, 2013

அமெரிக்க நாட்டின் பட்ஜெட் ஆண்டு அக்டோபரில் தொடங்கி செப்டம்பரில் முடியும். 2013ல் செப்டம்பரில் பட்ஜேட் ஆண்டு முடிந்தது.ஆனால், மீண்டும் அக்டோபர் முதல் புதிய பட்ஜெட் ஆண்டு தொடங்க முடியவில்லை. அக்டோபர் மாதம் முதல் தேதியில் இருந்து 16 நாட்கள் அமெரிக்க மத்திய அரசாங்கம் பெருமளவில் இழுத்து மூடப்பட்டது. 8 இலட்சம் ஊழியர்கள் ஊதியமில்லா கட்டாய விடுப்பில் அனுப்பப்பட்டனர். இதுவே 2013 அமெரிக்க மத்திய அரசாங்க முடக்க நிலை என்று ஊடகங்களால் கூறப்பட்டது. கிளிண்டன் ஜனாதிபதியாக இருந்த 1995 - 96ம் ஆண்டுகளிலும் இதே போன்று அரசாங்கத்தில் இரு முறை முடக்க நிலை ஏற்பட்டுள்ளது.

அமெரிக்க நாடாளுமன்றத்தில் உள்ள இரு அவைகளில், செனட் அவை ஆளும்கட்சியான ஜனநாயக் கட்சியின் கட்டுப்பாட்டிலும், பிரதிநிதிகள் அவை எதிர்க் கட்சியான குடியரசுக் கட்சியின் கட்டுப்பாட்டிலும் இருக்கின்றன. குடியரசுக் கட்சி 2014ஆம் நிதி ஆண்டிற்கான ஜனாதிபதி ஒபாமாவின் பட்ஜெட் முன்மொழிவினை நிராகரித்ததுடன் மட்டுமல்லாமல், புதிய பட்ஜெட் நிறை வேறும் வரை அரசின் கைகளில் இருக்கும் பணத்தைத் தவிர வேறு எங்கும் கை வைக்க இயலாத நிலைமையினையும் தோற்றுவித்தது.இது தவிர ஏற்கனவே அனுமதிக்கப்பட்ட கடன் உச்ச வரம்பினைத் தாண்டுவதற்கான ஒத்துழைப்பினையும் எதிர்க்கட்சி மறுத்து விட்டது. அமெரிக்காவின் இன்றைய கடன் உச்சவரம்பு 16.7 டிரில்லியன்(ஒரு டிரில்லியன் = ஒரு லட்சம் கோடி) டாலர். அக்டோபர் மாத மத்தியில் இந்த உச்சவரம்பினையும் அரசு தொட்டு விடும் என்ற நிலையில் நெருக்கடி கடுமையாகி விட்டது. ஒபாமாவின் மருத்துவக் காப்பீட்டுத் திட்டத்தினை ஓராண்டு தள்ளிப் போட்டால் மட்டுமே ஒத்துழைக்க முடியும் என்று குடியரசுக் கட்சி முன் வைத்த நிபந்தனையினை ஆளும் கட்சி ஏற்க மறுத்து விட்ட நிலையிலேயே நெருக்கடி தொடங்கியது. எனினும், அக்டோபர் 16ம் தேதி இரு கட்சிகளுக்கும் இடையில் ஏற்பட்ட சமரசத்தின் விளைவாக, சகஜ நிலை திரும்பியது.

அமெரிக்காவில் அதன் வரலாற்றின் தொடக்கம் முதலே, அரசின் கடன் உச்ச வரம்பு மொத்த உள்நாட்டு உற்பத்தி(GDP)யில் சதவீதம் என்று இல்லாமல், முழுத் தொகையாகவே இருந்து வருகிறது. ஒவ்வொரு ஆண்டும் நாடாளுமன்றத்தின் ஒப்புதல் பெற்ற பின்னரே அரசு புதிய கடன்களை எழுப்ப முடியும். ஒரு கடனை வாங்கி மற்றொரு கடனை அடைப்பது தான் அமெரிக்காவின் வழக்கம். ஆனால், பழைய கடனைத் தீர்ப்பதற்குத் தான் எனினும், புதிய கடன் வாங்குவதால் உச்ச வரம்பு மீறப்படும் எனில் அந்தக் கடனுக்குக் கூட அனுமதி இல்லை. அமெரிக்கச் சட்டம் அந்த அளவிற்கு இறுக்கமானது.

2013இல், இந்தக் கடனில் பெரும் பகுதி ஒபாமாவின் மருத்துவக் காப்பீட்டுத் திட்டத்திற்கே போய்விடும் என்பதால் அந்தத் திட்டத்தினை கை விடவேண்டும், பயன்களின் அளவினைக் குறைத்துக் கொள்ள வேண்டும் அல்லது குறைந்த பட்சம் ஒரு வருடத்திற்குத் தள்ளியாவது போட வேண்டும். மருத்துவக் காப்பீட்டுத் திட்டத்தை மட்டுமல்ல, ஏழைமக்களுக்கான உணவு ஸ்டாம்ப் திட்டத் திற்கான செலவுகளையும் குறைக்கவேண்டும். கடன் வாங்கக் கூடாது எனில்,வரி விதிப்பின் மூலமாவது, அரசு தனது வருமானத்தினைச் சரிக்கட்டிக் கொள்ளலாமா என்றால், வரியினையும் விதிக்கக் கூடாது. அது மட்டுமல்ல தனி நபர் வருமான வரி, கார்ப்பரேட் வருமான வரி விகிதங்களைக் குறைக்கவும் வேண்டும்.

கடன் உச்சவரம்பு தொகை குறிப்பிடப் படாமல் 2017 வரை தொடரலாம் என நாடாளுமன்றம் ஒப்புதல் அளித்திருக்கிறது. பட்ஜெட் குறித்து முடிவு செய்வதற்காக கமிட்டி ஒன்று அமைக்கப்பட்டிருக்கிறது. டிசம்பர் மத்திக்குள் அந்தக் கமிட்டி தனது பட்ஜெட் அறிக்கையினைச் சமர்ப்பிக்கும் என ஏற்றுக் கொள்ளப்பட்டிருக்கிறது.


</doc>
<doc id="196810" url="https://ta.wikipedia.org/wiki?curid=196810" title="நூலக விபரப்பட்டியல்">
நூலக விபரப்பட்டியல்

நூலக விபரப்பட்டியல் என்பது ஒரு நூலகத்தில் அல்லது பல்வேறு இடங்களில் அமைந்துள்ள நூலக வலையமைப்பு ஒன்றைச் சேர்ந்த நூலகங்களில் சேகரித்து வைக்கப்பட்டுள்ள உசாத்துணை உருப்படிகள் தொடர்பான பதிவு ஆகும். நூல்கள், கணினிக் கோப்புகள், வரைபடங்கள், நிலப்படங்கள் போன்ற, நூலகத் தொடர்புடைய, தகவல் சார்ந்த பொருட்களே உசாத்துணை உருப்படிகள் எனப்படுகின்றன.

அட்டை நூல்விபரப் பட்டியல்கள் பல தலைமுறைகளாகவே நூலகப் பயனாளிகளுக்குப் பழக்கமானவை. ஆனால், அண்மைக் காலத்தில் இவ்வாறான அட்டைப் பட்டியல்களுக்குப் பதிலாக இணையவழிப் பொது அணுக்க விபரப்பட்டியல் புழக்கத்துக்கு வந்துள்ளது. இணையவழிப் பொது அணுக்க விபரப்பட்டியல் வசதி கொண்ட நூலகங்கள் சில இன்னும் அட்டை விபரப்பட்டியலையும் பயன்படுத்துகின்றன. எனினும், இவற்றுட் பல நூலகங்களில் அட்டை விபரப் பட்டியல்கள் இரண்டாம் நிலை வளங்களாகவே பயன்படுகின்றன என்பதுடன், பெரும்பாலும் அவை இற்றைப்படுத்தப்படுவதும் இல்லை. இவ்வாறான நூலகங்களில், அட்டை விபரப்பட்டியல்களைக் கடைசியாக இற்றைப்படுத்திய ஆண்டு குறித்த அறிவிப்பையும் வைத்துள்ளன. அட்டை நூல்விபரப் பட்டியலைப் பயன்படுத்தாமல் விடுவதன் மூலம் இடம் மிச்சப்படுவதால், நூலகத்தின் பிற தேவைகளுக்கு இடவசதி கூடுதலாகக் கிடைக்கிறது. 

உசாத்துணை முறைமை ஒன்றின் நோக்கங்களைக் குறித்து 1876 ஆம் ஆண்டில் முதன் முதலாக எடுத்துரைத்தவர் சார்லசு ஆம்மி கட்டர் (Charles Ammi Cutter) என்பவர். அவரது "அச்சிட்ட அகரமுதலி விபரப்பட்டியலுக்கான விதிகள்" (Rules for a Printed Dictionary Catalog) என்னும் நூலில் இது குறித்து எழுதியுள்ளார். கட்டருடைய கூற்றின்படி நூல்விபரப்பட்டியல்களில் நோக்கங்கள் பின்வருமாறு.
20 ஆம் நூற்றாண்டின் பல காலகட்டங்களிலும் உருவாக்கப்பட்ட நவீன வரைவிலக்கணங்களிலும் மேற்படி நோக்கங்களை இனங்கண்டுகொள்ள முடிகிறது. 1960/61 காலப்பகுதியில், "லுபெட்சுக்கி" (Lubetzky) என்பவராலும், பாரிசில் இடம்பெற்ற பட்டியலாக்கக் கொள்கைகள் மீதான மாநாட்டிலும் கட்டரின் நோக்கங்களில் திருத்தங்கள் செய்யப்பட்டன. நூல்விபரப்பட்டியலின் நோக்கங்கள், செயற்பாடுகள் என்பவற்றை விளக்குவதற்கான மிக அண்மைக்கால முயற்சி 1998 ஆம் ஆண்டில், "உசாத்துணைப் பதிவுகளுக்கான செயற்பாட்டுத் தேவைகள்" (Functional Requirements for Bibliographic Records) என்னும் மாதிரி உருவாக்கத்தினூடாக மேற்கொள்ளப்பட்டது. இதன்படி, ஒரு நூலகப் பயனாளியின் செயற்பாடுகள் தேடுதல், அடையாளங்காணல், தெரிவுசெய்தல், பெற்றுக்கொள்ளல் என்னும் நான்கும் ஆகும்.

நூலகம் ஒன்றில் என்னென்ன உசாத்துணை உருப்படிகள் இருக்கின்றன என்பதைக் காட்டும் ஒரு பதிவாக அல்லது கணக்கு வைப்பாகவும் நூல்விபரப்பட்டியல்கள் அமைகின்றன. நூல் விபரப்பட்டியலில் ஒரு நூல் பற்றிய பதிவு இல்லை என்றால், அந்த நூலகத்தில் அந்த நூல் இல்லை என்றே பொருள்படும். எனவே விபரம் அறிந்த நூலகத் திருடர்கள், தாம் பிடிபடக்கூடிய வாய்ப்புக்களைக் குறைப்பதற்காக, நூலைத் திருடும்போது, விபரப்பட்டியல் அட்டையையும் திருடிச் செல்வது உண்டு.

நூல் விபரப்பட்டியல் ஒன்றில் ஒரு நூல் குறித்த என்னென்ன விபரங்கள், என்ன வடிவில் பதியப்பட வேண்டும் என்பதற்கான தரமுறைகள் உள்ளன. பொதுவாகப் பின்வரும் தகவல்கள் ஒரு நூலின் விபரப்பட்டியல் பதிவில் காணப்படும்.

நூல் விபரப்பட்டியல்களில் பல்வேறு வகைகள் உள்ளன. அவற்றுள் பின்வருவன அடங்கும்.



</doc>
<doc id="196811" url="https://ta.wikipedia.org/wiki?curid=196811" title="ராஜா ராணி">
ராஜா ராணி

ராஜா ராணி என்ற பெயரில் உள்ள கட்டுரைகள்:


</doc>
<doc id="196817" url="https://ta.wikipedia.org/wiki?curid=196817" title="ராஜா ராணி (விளையாட்டு)">
ராஜா ராணி (விளையாட்டு)

ராஜா ராணி என்பது சிறுவர் விளையாட்டுகளில் ஒன்று. துண்டுச் சீட்டுகளில் ராஜா, ராணி, அமைச்சர், திருடன், போலிசு என்று எழுதுவர். சீட்டுகளை மடித்து, குலுக்கிப் போடுவர். ஒவ்வொருவரும் ஒவ்வொரு துண்டுச் சீட்டை எடுக்க வேண்டும். ராஜா, ராணி, அமைச்சர் ஆகியோருக்கு தரவரிசையில் அதிகம் புள்ளிகள் கிடைக்கும். போலிசு என்று எழுதிய சீட்டு வந்தவர், திருடன் யாரென்று கண்டறிய வேண்டும். சரியாகக் கண்டறிந்தால் அவருக்கு அதிகப் புள்ளிகள். தவறாக இருந்தால் திருடனுக்கு அதிகப் புள்ளிகள். தொடர் ஆட்டங்களில் குறைந்த புள்ளிகளைப் பெற்றவர் தோற்றவராகக் கருதப்படுவார். அதிகப் புள்ளிகள் பெற்றவர் வென்றவர் ஆவார்.


</doc>
<doc id="196830" url="https://ta.wikipedia.org/wiki?curid=196830" title="எண்முறை மின்னணுவியல்">
எண்முறை மின்னணுவியல்

எண்முறை மின்னணுவியல் (digital electronics) அல்லது எண்முறை மின்னணு சுற்றுகள் (digital electronic circuits) என்பது தொடர் எண்ணுரு மதிப்புகளை வடிவாக்குதல் போலல்லாமல் ஒப்புமை மட்டங்களின் தனித்த பட்டைகளால் குறிகைகளை வடிவாக்குதல் ஆகும். 

பெருமபாலான சமயங்களில், இது இரண்டு தனித்த மட்டங்களை கொண்டுள்ளது. மேலும் அவை இரண்டு மின்னழுத்த பட்டைகளால் வடிவாக்கம் செய்யப்படுகிறது. எண்முறை கட்டகங்கள் எண்முறை வடிவாக்கத்தில் உள்ள வெவ்வேறு புறநிலை மதிப்புகளைச் செயலாக்கம் செய்கிற கருவிகள் கொண்டவையாகும். எண்முறை தொழினுட்பங்கள் மற்றும் கட்டகங்கள் வடிவமைக்க மிகவும் எளிதானதாக இருக்கின்றன. இது உயர் துல்லியமும், நிரலாக்கத்தன்மையும், இரைச்சல் எதிர்ப்புத்தன்மையும், எளிதான தரவு சேமிப்பும், தொகுப்புச் சுற்று வடிவாக புனைய எளிதாகவும் அமைந்துள்ளன. இது மிகச் சிறிய வடிவில் மிக கடினமான செயல்களை செய்யக்கூடிய கருவிகளை தயாரிக்க வழிவகை செய்கிறது.


</doc>
<doc id="196835" url="https://ta.wikipedia.org/wiki?curid=196835" title="கங்காரு எலி">
கங்காரு எலி

கங்காரு எலி ("Kangaroo rat") என்பது வட அமெரிக்காவின் மேற்குப் பகுதியில் வளரக்கூடிய சிறிய வகைக் கொறிணி ஆகும். இவற்றின் பொதுவான பெயர் இவைகளின் இருகால் வடிவத்தில் இருந்து பெறப்பட்டது. எனினும் இவை அவுஸ்திரேலிய உலர் சமவெளிப் பகுதிக்குரிய பெரிய கங்காரு போன்று இல்லை. எனினும் பார்க்க எலி போன்று இருப்பதனால் இவ்வாறு அழைக்கப்படுகின்றன. கங்காரு எலிகளை அரிசோனா மற்றும் கொலராடோ பகுதிகளிலும் காணலாம். உலகெங்கும் 22 வகையான கங்காரு எலிகள் வாழ்கின்றன. அவற்றுள் மிகவும் பெரியது "டிப்போடொமைசு" இனம் ஆகும். மழைவீழ்ச்சி மற்றும் ஈரப்பதம் குறைந்த இடங்களே இவற்றின் வாழிடமாக உள்ளது. 

பொதுவாக கங்காரு எலிகளின் நீளம் 10 தொடக்கம் 12 சென்ரி மீற்றர்கள் ஆகும், அத்துடன் இவற்றின் நிறை 35 தொடக்கம் 180 கிராம்கள் ஆகும். இவற்றின் வால் உடலையும், தலையையும் பார்க்க நீளமானதாகும். அத்துடன் கங்காரு எலிகளில் மற்றுமொரு குறிப்பிடத்தக்க விடயம் உள்ளது, அதாவது இவற்றின் கன்னத்திலே உரோமத்துடன் கூடிய சிறுபைகள் (cheek pouches) காணப்படுகின்றன. இப்பைகள் உணவை சேமித்துவைக்கப் பயன்படுத்தப்படுகின்றன.

கங்காரு எலிகள் இருகால் நகர்வு முறையையே பின்பற்றுகின்றன. இவை அடிக்கடி ஆறு அடி நீளம் பாயக்கூடியவை. இவை பாய்ச்சல்கள் மூலம் தாம் சென்றுகொண்டிருக்கும் திசையை திடீரென மாற்றக்கூடியவை. 


</doc>
<doc id="196841" url="https://ta.wikipedia.org/wiki?curid=196841" title="யோனா">
யோனா

யோனா ("Jonah" / "Jonas" ; ' / '; கிரேக்கம்/இலத்தீன்: "Ionas") எனப்படுபவர் கி.மு. 8ம் நூற்றாண்டில் வாழ்ந்த தென் இசுரவேல் அரசின் இறைவாக்கினர் என எபிரேய விவிலியம் குறிப்பிடுகின்றது. யோனா நூலில் இவரைப் பற்றிக் குறிப்பிடுகின்றது. இதில் இவர் மீனால் அல்லது திமிங்கிலத்தினால் விழுங்கப்பட்டது முக்கிய நிகழ்வாகும். யோனா பற்றிய விவிலியக் கதை சிறு வேறுபாடுகளுடன் குரானில் திரும்பவும் எழுதப்பட்டுள்ளது.



</doc>
<doc id="196843" url="https://ta.wikipedia.org/wiki?curid=196843" title="சிவப்புக் கங்காரு">
சிவப்புக் கங்காரு

சிவப்புக் கங்காரு, கங்காரு இனத்திலேயே பெரிய விலங்கு ஆகும். இது ஆஸ்திரேலியாவில் உள்ள மிகப் பெரிய முலையூட்டி ஆகும்.

வயிற்றில் பையுடைய பாலூட்டி இன வகைகளில் இதற்கே மிகப் பெரிய வயிற்றுப்பை உள்ளது. இவை ஆஸ்திரேலியாவின் தென் பகுதியில் உள்ள செழுமையான பகுதிகள், கிழக்குப் பகுதியில் உள்ள கரையோரப்பகுதி, மற்றும் வட பகுதியில் உள்ள மழைக்காட்டுப் பகுதி தவிர்ந்த மற்றைய பகுதிகள் அனைத்திலும் பரந்து காணப்படுகின்றன. இவை சிறிய பற்றைச் செடிகளையும், காட்டுத்தாவரங்களையும் உண்டு வாழ்கின்றன. இவற்றின் மலம் உலர்ந்ததாகவே கானப்படுகிறது. இதன் உடலில் நீர் சேமிப்பதற்கான ஓர் உபாயமாகவே இது கருதப்படுகிறது. எனினும், வியர்வையால் இதன் உடலில் இருந்து நாளாந்தம் சிறிதளவு நீர் வெளியேற்றப்படுவதனால், இந்த சிவப்புக் கங்காருக்கள் நாளாந்தம் நீர் தேடி அப்பகுதிகளிலுள்ள சிறிய ஏரிகளை நாடுகின்றன.


</doc>
<doc id="196847" url="https://ta.wikipedia.org/wiki?curid=196847" title="சகாரா மணல் விரியன்">
சகாரா மணல் விரியன்

சகாரா மணல் விரியன் என்பது ஒரு பாம்பாகும். இப்பாம்பு இனம் பாதுகாப்பாக மணல்களுக்குள் ஊர்ந்து சென்று வாழும் தன்மை கொண்டது. மணல் பகுதிகளுக்குள் மறைந்திருந்து திடீரெனத்தாக்கி இரையைப் பிடித்துக்கொள்ளும் ஆற்றலையும் கொண்டது. இதன் உயிரியற் பெயர் "Cerastes vipera" என்பதாகும். இது வடக்கு ஆபிரிக்காவிற்கு சொந்தமான உயிரினம், இதனை சினாய் தீபகற்பத்திலும் காணலாம்.






</doc>
<doc id="196852" url="https://ta.wikipedia.org/wiki?curid=196852" title="கிலா அரக்கப் பல்லி">
கிலா அரக்கப் பல்லி

கிலா அரக்கப் பல்லி என்பது பயங்கரமான தோற்றத்தைக் கொண்ட ஓணான் இனமாகும். இது பொந்துகளுக்குள் பதுங்கி வாழும் தன்மையுடையது. திடீரென்று தாக்குதல்களை நடத்தி பறவைக் குஞ்சுகளை பிடித்து உண்ணும். கடினத்தன்மை கொண்ட அதன் வால்ப்பகுதியில் கொழுப்பு சேகரிக்கப்படுகிறது. வேட்டையாடும் போது, இதன் வால்ப்பகுதி அதற்கு உதவி புரிகின்றது. இதனால் வேகமாக இரைகளை இறுக்கமாக பிடித்துக் கடிக்க முடியும், எனினும் மனிதனைக் கொல்ல முடியாது. இதன் பொதுவான உணவு கொறித்துண்ணும் பிராணிகள், சிறு பறைவைகள், மற்றும் முட்டைகள் போன்றவையாகும். இதனால் வாலில் உணவையும் சேகரித்துக்கொள்ள முடியும். 2005 இல் இவற்றினுடைய உமிழ் நீரில் இருந்து நீரிழிவு நோய்க்கு மருந்து கண்டுபிடிக்கப்பட்டது. 



</doc>
<doc id="196863" url="https://ta.wikipedia.org/wiki?curid=196863" title="லோக் மான்ய திலக்-காரைக்கால்-சிறப்பு விரைவுத் தொடருந்து">
லோக் மான்ய திலக்-காரைக்கால்-சிறப்பு விரைவுத் தொடருந்து

லோக் மான்ய திலக்-காரைக்கால்-சிறப்பு விரைவுத் தொடருந்து அல்லது காரைக்கால்-லோக் மான்ய திலக்-சிறப்பு விரைவுத் தொடருந்து (வண்டி எண்: 01017) (ஆங்கிலம்: Mumbai LTT - Karaikal Special Express) என்பது மும்பை லோக் மான்ய திலக் சந்திப்பு தொடருந்து நிலையத்திலிருந்து காரைக்காலுக்கும், காரைக்காலிலிருந்து மும்பை லோக் மான்ய திலக் சந்திப்புக்கும் (வண்டி எண்: 01018) (ஆங்கிலம்: Karalkal - Mumbai LTT Special Express) என்று இரு வழித்தடங்களில் இயங்கும் வாராந்திர ஒரு சிறப்பு விரைவுத் தொடருந்தாகும். இத்தொடருந்து 1632 கி.மீ பயணத் தொலைவு கொண்ட இந்தத் தொடருந்துச் சேவை அக்டோபர் 27, 2013 முதல் அறிமுகம் செய்யப்பட்டு நாள்தோறும் இயங்கிக் கொண்டிருக்கிறது. இந்தத் தொடருந்து நான்கு மாநிலங்களில் பயணிக்கும் பயண நேரம் 31 மணியும் 35 நிமிடங்களாகும். தானே, கல்யாண், லோனாவிலா, புனே, சோலாப்பூர் வரை மகாராட்டிர மாநிலத்திலும், குல்பர்கா, வாடி, யாத்கிர், ராய்ச்சூர் வரை கர்னாடகா மாநிலத்திலும், மந்த்ராலயம்சாலை, குண்டக்கல், ஹுட்டி, தாடிபட்ரி, யேரகுண்டலா, கடப்பா, ரேணிகுண்டா வரை ஆந்திர மாநிலத்திலும், அரக்கோணம், சென்னை எழும்பூர், தாம்பரம், செங்கல்பட்டு, விழுப்புரம், திருப்பாதிப் புலியூர், சிதம்பரம், சீர்காழி, மயிலாடுதுறை, திருவாரூர், நாகப்பட்டினம், நாகூர், காரைக்கால் வரை தமிழ்நாட்டிலும், உள்ள ஊர்களின் வழியே 291 சிறு நிலையங்களைக் கடந்து 28 முக்கிய நிறுத்தங்களைக் கொண்டுள்ளது. இந்தத் தொடருந்து 17 பெட்டிகளில் குளிர்சாதன இரண்டு அடுக்கு படுக்கை, குளிர்சாதன 3 அடுக்கு படுக்கை, மற்றும் இரண்டாம் வகுப்பு படுக்கை, இரண்டாம் வகுப்பு இருக்கை போன்றவைகளை உள்ளடக்கமாகக் கொண்டு 1,240 பயணயிடங்களைக் கொண்டுள்ளது.



</doc>
<doc id="196865" url="https://ta.wikipedia.org/wiki?curid=196865" title="புனித அந்தோனியார் ஆலயம் கறுக்காக்குளம்">
புனித அந்தோனியார் ஆலயம் கறுக்காக்குளம்

புனித அந்தோனியார் ஆலயம் இலங்கையின் வட மாகாணத்தில் மன்னார் மாவட்டத்தில் கறுக்காக்குளம் என்ற இடத்தில் அமைந்துள்ளது. இது ரோமன் கத்தோலிக்க தேவாலயம் ஆகும். பல ஆண்டுகள் பழமையான இத்தேவாலயம் கத்தோலிக்கரின் புனித வழிபாட்டுத் தலமாக விளங்குகின்றது. ஆனி மாதத்தில் இடம்பெறும் இவ்வாலயத்தின் வருடாந்த உற்சவத்தில் பல மக்கள் கலந்து கொள்வர். ஈழப்போர் தொடங்கியதில் இருந்து இவ்வாலயம் தொடர்ச்சியாக பலத்த எறிகணை வீச்சினால் பலத்த சேதத்துக்குள்ளாகியது. இதனால் அங்கு மக்கள் அனைவரும் வேறு பாதுகாப்பான இடத்தை நோக்கி இடம்பெயர்ந்தனர். தற்போது இவ்வாலயம் மீண்டும் கட்டப்படு புதுப்பொலிவுடன் விளங்குகின்றது.


</doc>
<doc id="196867" url="https://ta.wikipedia.org/wiki?curid=196867" title="இரட்டைச் சார்பு">
இரட்டைச் சார்பு

கணிதத்தில் இரட்டைச் சார்பு ("even functions"), என்பது கூட்டல் நேர்மாறைப் பொறுத்து சமச்சீர் உறவுகளுடைய சார்பு ஆகும். 

தனது ஆட்களத்திலும் வீச்சிலும் கூட்டல் நேர்மாறுடைய சார்புகளுக்கு மட்டுமே ஒற்றை மற்றும் இரட்டைத்தன்மை வரையறுக்கப்படுகிறது. கூட்டல் குலங்கள், வளையங்கள், களங்கள் ஆகியவை இத்தகைய கணங்களாக அமையும். இரட்டைச் சார்பு மெய்யெண்களில் வரையறுக்கப்பட்ட மெய்மதிப்புச் சார்பாக இருக்கும்.

"f"("x") , மெய்யெண் மாறியில் வரையறுக்கப்பட்ட ஒரு மெய்மதிப்புச் சார்பு, இரட்டைச் சார்பு எனில் பின்வருமாறு வரையறுக்கப்படுகிறது:

"f" இன் ஆட்களத்திலுள்ள அனைத்து "x" களுக்கும்,

இரட்டைச் சார்பின் வரைபடம் "y"-அச்சைப் பொறுத்து சமச்சீரானது.

எடுத்துக்காட்டுகள்:



விளக்கம்:

அனைத்து மெய்யெண்களுக்கும் வரையறுக்கப்பட்ட சார்பு formula_10 எனில் அதனை பின்வருமாறு எழுதலாம்:

இதில் 



அனைத்து மெய்மதிப்புச் சார்புகளின் திசையன் வெளிகளும் இரட்டை மற்றும் ஒற்றைச் சார்புகளின் நேரியல் உள்வெளிகளின் நேரிடைக் கூடுதலாக (Direct Sum) அமைகின்றன.

எந்தவொரு சார்பு "f"("x") ஐ இரட்டை மற்றும் ஒற்றைச் சார்புகளின் தனித்ததொரு கூடுதலாகப் பின்வருமாறு எழுதலாம்:

எடுத்துக்காட்டாக, "f" படிக்குறிச் சார்பு எனில், "f" என்பது cosh ஆகவும் "f" என்பது  sinh ஆகவும் இருக்கும்.



</doc>
<doc id="196868" url="https://ta.wikipedia.org/wiki?curid=196868" title="ஒற்றைச் சார்பு">
ஒற்றைச் சார்பு

கணிதத்தில் ஒற்றைச் சார்பு ("odd functions") என்பது கூட்டல் நேர்மாறைப் பொறுத்து சமச்சீர் உறவுகளுடைய சார்பு ஆகும். 

தனது ஆட்களத்திலும் வீச்சிலும் கூட்டல் நேர்மாறுடைய சார்புகளுக்கு மட்டுமே ஒற்றை மற்றும் இரட்டைத்தன்மை வரையறுக்கப்படுகிறது. கூட்டல் குலங்கள், வளையங்கள், களங்கள் ஆகியவை இத்தகைய கணங்களாக அமையும். இரட்டைச் சார்பு மெய்யெண்களில் வரையறுக்கப்பட்ட மெய்மதிப்புச் சார்பாக இருக்கும்.

மெய்யெண் மாறியில் வரையறுக்கப்பட்ட ஒரு மெய்மதிப்புச் சார்பு "f"("x"), ஒற்றைச் சார்பு எனில் பின்வருமாறு வரையறுக்கப்படுகிறது:

"f" இன் ஆட்களத்திலுள்ள அனைத்து "x" களுக்கும்,

அல்லது

ஒற்றைச் சார்புகளின் வரைபடம் ஆதிப்புள்ளியைப் பொறுத்து சமச்சீர் சுழற்சி கொண்டிருக்கும். அதாவது ஆதிப்புள்ளியைப் பொறுத்து 180 பாகைகள் சுழற்றப்படும்போது ஒற்றைச் சார்புகளின் வரைபடத்தில் எந்தவித மாற்றமும் இருக்காது.

எடுத்துக்காட்டுகள்:


விளக்கம்:

அனைத்து மெய்யெண்களுக்கும் வரையறுக்கப்பட்ட சார்பு formula_11 எனில் அதனை பின்வருமாறு எழுதலாம்:

இதில் 



அனைத்து மெய்மதிப்புச் சார்புகளின் திசையன் வெளிகளும் இரட்டை மற்றும் ஒற்றைச் சார்புகளின் நேரியல் உள்வெளிகளின் நேரிடைக் கூடுதலாக அமைகின்றன.

எந்தவொரு சார்பு "f"("x") ஐயும் இரட்டை மற்றும் ஒற்றைச் சார்புகளின் தனித்ததொரு கூடுதலாகப் பின்வருமாறு எழுதலாம்:

எடுத்துக்காட்டாக, "f" படிக்குறிச் சார்பு எனில், "f"என்பது  cosh ஆகவும் "f" என்பது  sinh ஆகவும் இருக்கும்.



</doc>
<doc id="196870" url="https://ta.wikipedia.org/wiki?curid=196870" title="சிவசுப்பிரமணியர் கோயில், குவாத்ரே போர்ன்">
சிவசுப்பிரமணியர் கோயில், குவாத்ரே போர்ன்

கோவில் மொண்டானே எனப்படும் சிவசுப்பிரமணியர் திருக்கோயில், மொரிசீயசின் குவாத்ரே போர்ன் பகுதியில் உள்ளது. இது கார்ப்சு தி கார்டே என்ற மலையில் கட்டப்பட்டது. இது ஒரு நூற்றாண்டிற்கு முன்னர் கட்டப்பட்டது.
விநாயகர், மாரியம்மன், முருகன், கிருஷ்ணர், அனுமன், இடும்பன், முனீசுவரன் ஆகியோருக்கான தனித்தனி மண்டபங்கள் உள்ளன. மலையின் மேல் முருகன் கோயில் உள்ளது. முருகனுக்கான விழாக்கள் அனைத்தையும் சிறப்பாக கொண்டாடுகின்றனர்.

http://www.kaumaram.com/aalayam/index_mru_1385.html


</doc>
<doc id="196874" url="https://ta.wikipedia.org/wiki?curid=196874" title="சென்னை முத்துக்குமாரசுவாமி கோவில்">
சென்னை முத்துக்குமாரசுவாமி கோவில்

சென்னை முத்துக்குமாரசுவாமி கோவில் அல்லது கந்தகோட்டம் என்பது சென்னையில் பாரிமுனை அருகிலுள்ளது. இது வள்ளலார் பாடிய தலமாகும். இது 1000 வருடங்களுக்கு மேல் பழமையான கோவில் என்று கூறப்படுகிறது. 

திருபோரூர் திருகோயிலின் வரலாற்றினை முதன் முதலாக அக் கோயிலின் குருக்களான சோமாசி குருக்கள் என்பவர் தம் மனைவிக்கு எடுத்துக் கூறினார். அதை உடனிருந்து கேட்டிருந்த சபாபதி குருக்கள் அந்த வரலாற்றினைப் பத்து விருத்தங்களாக எழுதி அவற்றை தமது பேரனான சோமாஸ்கந்த குருக்களிடம் கொடுத்தார் .சோமாஸ்கந்த குருக்கள் அவ்வரலாற்றினை நன்கு கற்று தமக்கு ஏற்பட்ட ஐயப்பாடுகளுக்கு வேதகிரி குருக்கள் என்பவர் முலம் விளக்கம் பெற்றார் .சோமாஸ்கந்த குருக்கள் தம்முடைய மாணாக்கரான குளத்தூர் கோயில் கிருஷ்ணப்ப செட்டியாரை அழைத்து அவருக்கு ஆகமங்கள் ,புராணங்கள் ,சமயனுல்கள் , சாத்திரங்கள் முதலியவற்றை கற்பித்து பின்பு தம் பாட்டனார் தமக்கு தந்த கந்தப்பெருமான் வரலாற்றைப் பற்றிய பத்து விருத்தப்பாக்கலையும் அவரிடம் தந்தார்.அப்பாடல்களில் அமைந்துள்ள வரலாறுகள் எல்லோருக்கும் விளங்கும்படி வரகவி - கோயில் கிருஷ்ணப்ப செட்டியார் 206 விருத்தப்பாக்களில் சென்னை கந்தப்பெருமான் திருகோயிலின் தலபுராணத்தைப் பாடினார்.



கோவில் அமைவிடம் https://www.google.com/maps/place/Kandhakottam+Temple/@13.0859894,80.2769728,17z/data=!3m1!4b1!4m5!3m4!1s0x3a526f55ae087f47:0x92eea08e9b07a5e5!8m2!3d13.0859842!4d80.2791615?hl=en-US
கோவில் வலைத்தளம் http://www.kandhakottam.tnhrce.in/


</doc>
<doc id="196878" url="https://ta.wikipedia.org/wiki?curid=196878" title="நிக்கோலாய் ஒஸ்திரோவ்ஸ்க்கி">
நிக்கோலாய் ஒஸ்திரோவ்ஸ்க்கி

நிக்கோலாய் ஒஸ்திரோவ்ஸ்க்கி ("Nikolai Alexeevich Ostrovsky", , 29 செப்டம்பர் 1904 – 22 திசம்பர் 1936) சோவியத்து எழுத்தாளர். உருசிய உள்நாட்டுப் போரைக் களமாகக் கொண்டு தான் எழுதிய "எப்படி எஃகு பதப்பட்டது" என்னும் பொருள்படும் தலைப்பில் Как закалялась сталь (ஒலிப்பு: "காக்(கு) (இ)சக்கல்யலசு (இ)சிட்டால்") என்ற புதினத்தால் நன்கறியப்பட்டவர்.

இவர் 1904-ம் ஆண்டு செப்டெம்பர் 29 ஆம் தேதி, உக்கிரேனில் உள்ள விலியா என்னும் ஊரில் ஒரு கூலித்தொழிலாளரான தந்தைக்கும், சமையற்காரரான தாய்க்கும் பிறந்தார். இவர் 32 வயது வரை மட்டுமே வாழ்ந்தவர். தனது 13 ஆவது வயதிலேயே போல்செவிக் கட்சியில் சேர்ந்து இயங்கினார். போர் முனையில் படுகாயமுற்றதால் தன் வாழ்வின் கடைசி 12 ஆண்டுகளை பார்வையில்லாமல் கழித்துள்ளார். 1931-ல் வீரம் விளைந்தது ("எப்படி எஃகு பதப்பட்டது") என்கிற நூலை எழுதி முடித்தார். இந்நாவலின் முதல் வாசகருமாகவும் இருந்து, அவருக்கு கடைசிவரை ஆதரவும் தந்தவர் புகழ்பெற்ற எழுத்தாளர் மாக்சிம் கார்கி ஆவார். இதன் பின்னர் ஆசிரியர் உக்குரேன்-சோவியத்து ஒன்றியத்துகிடையே நடந்த போரின் அடிப்படையில் "புயலின் மூலம் தோன்றியவர்கள்" (Рождённые бурей (ஒலிப்பு: (உ)ரோழ்தொன்யி பு'ரே (Rozhdonnyye burey) ) எனும் நூலை எழுதத் தொடங்கினார். ஆனால் அந்நூலை எழுதி முடிக்கும் முன்பே இறந்துவிட்டார்.

”இந்நாவலை எழுதி முடித்ததும், என்னைச் சுற்றிவளைத்திருந்த இரும்பு வளையமொன்றிலிருந்து விடுபட்ட உணர்வு பெற்றேன். அசைய முடியாமை என்ற துன்பத்தை வென்றேன். மறுபடியும் போர்வீரர்களில் ஒருவனாக மாறிவிட்டேன்.” 
என "எப்படி எஃகு பதப்பட்டது" நூலை முடித்தவுடன் நிக்கொலாய் ஒஸ்திரோவ்ஸ்க்கி கூறியுள்ளார்.

உருசியாவின் மாசுகோ நகரின், முக்கிய வீதிகளில் ஒன்றான கோர்க்கி வீதியில் அவர் வாழ்ந்த 14-ம் எண் வீடு அருங்காட்சியகமாக மாற்றப்பட்டுள்ளது. அதில் "எப்படி எஃகு பதப்பட்டது" நூலின் பன்னாட்டுப் பதிப்புகளும் சேகரித்து காட்சிக்கு வைக்கப்பட்டுள்ளன.


</doc>
<doc id="196879" url="https://ta.wikipedia.org/wiki?curid=196879" title="ஹெர்பர்ட்">
ஹெர்பர்ட்

ஹெர்பர்ட், ஹெர்பெர்ட் என்ற பெயரில் உள்ள கட்டுரைகள்:


</doc>
<doc id="196891" url="https://ta.wikipedia.org/wiki?curid=196891" title="நானோமின்னணுவியல்">
நானோமின்னணுவியல்

நானோமின்னணுவியல் (nanoelectronics) என்பது நானோ தொழில்நுட்பத்தைப் மின்னணு உறுப்புகளில் பயன்படுத்துவதாகும். இது மின்னணுக் கருவிகளின் தேவையினால் உருவான ஒரு தொழில்நுட்பம் ஆகும்.

இதை நோக்கிய தொழில்நுட்ப வளர்ச்சி வெற்றியடைந்ததற்கு அதனை இயக்கக்கூடிய நானோமீட்டர் அளவிற்கு வேதிப்படலங்களை உருவாக்க முடிவதினால் ஆகும். நானோமின்னணுவியல் பல வகைகளில் வளர்ந்து பல கிளைத் தொழில்நுட்பங்களாக பிரிந்துள்ளன. 


</doc>
<doc id="196892" url="https://ta.wikipedia.org/wiki?curid=196892" title="கெட்டிசுபெர்க்கு சண்டை">
கெட்டிசுபெர்க்கு சண்டை

கெட்டிசுபெர்க்கு சண்டை ("Battle of Gettysburg", 1863ஆம் ஆண்டு சூலை 1 முதல் சூலை 3 வரை பென்சில்வேனியா மாநிலத்தின் கெட்டிசுபெர்க்கு நகரிலும் அருகாமையிலும் நடைபெற்றது. இதுவே அமெரிக்க உள்நாட்டுப் போரில் மிகவும் கூடுதலான தீநிகழ்வுற்றவர்களைக் கொண்ட சண்டையாகும். அமெரிக்க உள்நாட்டுப் போரில் முதன்மையான திருப்புமுனையாக கெட்டிசுபெர்க்கு கருதப்படுகிறது. ஒன்றியப் படைகள் தளபதி ஜார்ஜ் கார்டன் மீடு தலைமையிலும் கூட்டமைப்புப் படைகள் தளபதி ராபர்ட் ஈ. லீ தலைமையிலும் மோதின. இச்சண்டை லீயின் வடக்குமுக ஆக்கிரமிப்பைத் தடுத்தது.


</doc>
<doc id="196898" url="https://ta.wikipedia.org/wiki?curid=196898" title="மின்னூட்டமிலாப் பொருள் மின்பிரிகை">
மின்னூட்டமிலாப் பொருள் மின்பிரிகை

மின்னூட்டமிலாப் பொருள் மின்பிரிகை (Dielectrophoresis) என்பது மின்னூட்டமிலாத் துகள்கள் தூண்டு விசையினால் ஒரு சீரற்ற மின்புலத்தில் பிரிந்து செல்லுதலை குறிப்பதாகும். அந்த செலுத்தத்தின் பருமனும், திசையும் அந்த மின்னூட்டமிலாப் துகளைச் சுற்றியுள்ள பரப்பினைப் பொருத்தும், அந்த பொருளின் மீது தூண்டப்பட்ட மின்புலத்தை பொருத்தும் மாறுபடும்.

ஹெர்பெர்ட் போல் (Herbert Pohl) என்பவரே 1950ல் முதல் முறையாக துகள் மின்னியக்க விசையியலைப் பற்றி படித்தவர் ஆவார். குறிப்பாக, சீரற்ற மின்புலத்தில் முனைவாக்கக்கூடிய துகள்களைப் பற்றியதாகும். அவரே Dielectrophoresis என்னும் சொல்லை பயன்படுத்தியவர். மின்னூட்டமிலாப் பொருள் மின்பிரிகை, ஆரம்ப காலங்களில் மைக்ரோ மீட்டர் அளவுகளில் உயிர்மிகளையும், துகள்களையும் செயலாக்கப் பயன்படுத்தினர். 1990களில் நானோ தொழில்நுட்பம் தொடங்கிய பொழுது புரத மூலக்கூறுகளையும், தீநுண்மங்களையும், டி.என்.ஏக்களையும் செயலாக்கத் தொடங்கினர்.


</doc>
<doc id="196899" url="https://ta.wikipedia.org/wiki?curid=196899" title="கெட்டிசுபெர்க்கு உரை">
கெட்டிசுபெர்க்கு உரை

கெட்டிசுபெர்க்கு உரை ("Gettysburg Address") அமெரிக்கக் குடியரசுத் தலைவர் ஆபிரகாம் லிங்கனால் கெட்டிசுபெர்க்கு தேசியக்கல்லறைத் தோட்டத்தில் ஆற்றிய புகழ்பெற்ற உரையாகும். இது அமெரிக்க வரலாற்றிலேயே தலைசிறந்த உரைகளில் ஒன்றாகக் கருதப்படுகிறது. அமெரிக்க உள்நாட்டுப் போரின் போது கெட்டிசுபெர்க்கு போர்க்களத்தில் அமெரிக்க ஒன்றியப் படைகள் பிரிவினைப் படைகளான கூட்டமைப்புப் படைகளை முறியடித்து நான்கரை மாதங்கள் கழித்து, நவம்பர் 19, 1863 அன்று கெட்டிசுபெர்க்கு தேசிய கல்லறைத் தோட்டத்தை நாட்டுக்குப் படைக்கும் நிகழ்ச்சியில் இந்த உரையாற்றினார்.

பல மணி நேரம் நடந்த நிகழ்ச்சியில் சில நிமிடங்களில் வாழ்த்துரை சொல்ல இரண்டாம் நிலைப் பேச்சாளராக அழைக்கப் பட்டிருந்த அதிபர் லிங்கன் மிகவும் அக்கறையுடன் செதுக்கிய இந்தப் பேச்சு, அமெரிக்க நாட்டின் அடிப்படை நோக்கம் பற்றி எடுத்துரைக்கும் பேருரைகளில் தலையாயனவற்றில் ஒன்றாகக் கருதப்பட்டு இன்றும் மக்களை வழிநடத்தும் பேச்சாகப் போற்றப்படுகிறது. இரண்டே நிமிடங்களில் லிங்கன் ஐக்கிய அமெரிக்காவின் விடுதலைப் பறைசாற்றத்தில் வலியுறுத்தப் பட்டிருக்கும் மாந்த சமத்துவக் கொள்கைகளை வலியுறுத்தினார். மேலும் நாட்டை அலைக்கழிக்கும் பிரிவினைச் சக்திகளுக்கு எதிராக ஒன்றியத்தைக் காக்கவே உள்நாட்டுப்போர் புரிய வேண்டியதென்று முழங்கினார். இந்தச் சிக்கலில் எட்டிய வெற்றி அனைத்து குடிமக்களுக்கும் உண்மையான சமத்துவத்தை நிலைநாட்டும்"ஒரு புதிய விடுதலைக்கு," வித்திட்டுள்ளதாக அறிவித்தார். லிங்கன் மேலும் உள்நாட்டுப் போர் அமெரிக்க ஒன்றியத்தைக் காப்பாற்ற நிகழ்ந்த போராட்டமல்லாது மாந்த சமத்துவக் கொள்கைக்கான போராட்டமாகவும் விவரித்தார்.

1776 ஆம் ஆண்டின் அமெரிக்கப் புரட்சிப் போரை நினைவுக்கூறுமுகமாக — தற்போது புகழ்பெற்ற சொற்களாக விளங்கும் "நான்கு இருபதுடன் ஏழாண்டுகளுக்கு முன்பு"("Four score and seven years ago") என்ற முதற்சொற்களுடன் இந்த உரை தொடங்குகிறது. இதில் உள்ள "ஸ்கோர்" ("score") என்ற ஆங்கிலச் சொல் "இருபது" என்பதற்கானப் பழைய ஆங்கிலச்சொல். இந்த உரையில் ஐக்கிய அமெரிக்காவின் நிறுவற் கோட்பாடுகளை உள்நாட்டுப் போரின் சூழமைவில் தொடர்புபடுத்தி ஏன் அப்போது நடந்து கொண்டிருந்த உள்நாட்டுப்போரால் அந்தக் கோட்பாடுகள் நசிந்து போகக்கூடும் என்று அவையோருக்கு நினைவூட்டினார். அந்தக் கோட்பாடுகளைக் காக்கப் போராடி கெட்டிசுபெர்க்குப் போர்க்களத்தில் உயிரிழந்தவர்களின் தியாகத்தைப் போற்றினார். மேலும் கேட்போரிடம் அமெரிக்காவின் சார்பாளர் மக்களாட்சி தழைத்திருந்து உலகிற்கு ஒளிவிளக்காக விளங்கத் தொடர்ந்து போராட வேண்டுமென்று வலியுறுத்தினார். பத்தே சொற்றொடர்கள் கொண்ட உரைக்கு முத்தாய்ப்பாய் 
போர்க்களத்தில் உயிர்துறந்தவர்கள் வீணாக மடிந்திராமலிருக்க - இந்த நாடு, கடவுளின் திருவடியில், புதியதொரு வீடுபேறு பெற்று - மக்களுக்கான, மக்களால் தேர்ந்தெடுக்கப்பட்ட, மக்களின் அரசு அழியாது என்றும் புவிமிசை இருக்கும் (that these dead shall not have died in vain — that this nation, under God, shall have a new birth of freedom — and that government of the people, by the people, for the people, shall not perish from the earth) என்று கூறிப் பேச்சை நிறைவு செய்தார். அந்தக் கடைசிச் சொற்கள் இன்றும் மக்களாட்சிக் கோட்பாட்டின் அடிநாதமாய் உலகெங்கும் மேற்கோள் காட்டப்படுகிறது என்பதே அதன் தனிச்சிறப்பு.

 கெட்டிசுபெர்க்கு போர்க்களத்தில் ஜூலை 1 முதல் 3 வரை நடந்த சண்டைக்குப் பிறகு, களத்தில் வீழ்ந்த ஒன்றியப் படைவீரர்களை மீண்டும் புதைக்கும் பணி அக்டோபர் 17 அன்று தொடங்கியது. நவம்பர் 19, 1863 அன்று கெட்டிசுபெர்க்கு தேசிய கல்லறைத் தோட்டத்தை நாட்டுக்குப் படைக்கும் நிகழ்ச்சியை ஏற்பாடு செய்திருந்த குழு நிகழ்ச்சியில் சொற்பொழிவாற்றும் பொறுப்பை எட்வர்டு எவரெட் என்பாருக்குக் கொடுத்தது. குழுவின் உறுப்பினர் டேவிட் வில்ஸ் அமெரிக்க அதிபர் லிங்கனை நிகழ்ச்சிக்கு அழைத்தார் : "பேருரைக்குப் பின்னர் நாட்டின் குடியரசுத் தலைவர் என்ற முறையில் கல்லறைத் தோட்டத்தைப் படைவீரர்களைப் புதைக்கும் புனிதப் பணிக்கென்று வழங்க நீங்கள் தக்க கருத்துகள் சிலவற்றை உரைக்க வேண்டும் என்ற விருப்பம் இருக்கிறது."லிங்கனுக்கு முன் சொற்பொழிவாற்றிய எட்வர்டு எவரெட், அந்த நிகழ்ச்சியைப் பற்றி 1864 இல் எழுதிய நூலில் லிங்கனின் பேச்சின் ஒரு படியையும் சேர்த்தார். 

தலைநகர் வாஷிங்டனிலிருந்து தொடர்வண்டியில் கெட்டிசுபெர்க்குக்கு வரும்போதே அதிபர் லிங்கனுக்கு உடல்நலம் இல்லாமல் இருந்திருக்கிறது. அப்போது அவருக்கு மிதமான அம்மை நோய் தொற்றியிருக்கலாம் என்று அவர் உடல் அறிகுறிகளை மற்றவர்களும் பதிவு செய்ததை வைத்துத் தற்கால ஆய்வாளர்கள் கருதுகின்றனர். 

கல்லறைத்தோட்டப் படையல் விழாக்குழுவின் நிகழ்ச்சி நிரல் பின்வருமாறு:
இசை, பர்க்ஃபெல்டு இசைக்குழு ("Homage d'uns Heros" by Adolph Birgfeld)
இறைவணக்கம், ரெவரெண்டு தாமசு ஸ்டாக்டன், இறையியல் முனைவர்
இசை, அமெரிக்க மெரைன் பாண்டு வாத்தியக் குழு ("Old Hundred"), directed by Francis Scala
சொற்பொழிவு மாண். எட்வர்டு எவரெட் ("கெட்டிசுபெர்க்கு போர்க்களச் சண்டைகள்")
இசை, இறைவாழ்த்து ("நேர்த்திக்கடன் மந்திரம் "Consecration Chant") இயற்றியவர்: பி. பி. பிரெஞ்ச், இசையமைப்பு: வில்லியம் ஹோர்னர், பாடல்: பால்டிமோர் கிளீ குழு
வழங்கல் உரை, அமெரிக்கக் குடியரசுத் தலைவர்
இரங்கற்பா ("Oh! It is Great for Our Country to Die", இயற்றியவர் ஜேம்ஸ் பெர்சிவல், இசை ஆல்பிரெட் டிலானி, பாடியவர்கள் தேர்ந்தெடுக்கப் பட்ட கொயர் இசைக்குழு
வாழ்த்துரை ரெவரெண்டு ஹென்றி பாகர், இறையியல் முனைவர்

கெட்டிசுபெர்க்கில் லிங்கன் ஆற்றிய உரையை ஆங்கிலப் பொதுக்கூட்டப் பேருரைகளின் சிறப்பு வாய்ந்த ஒன்றாக இன்று எல்லோரும் கொண்டாடினாலும் நிகழ்ச்சியில் இரண்டு மணி நேரம் சொற்பொழிவாற்ற அழைக்கப்பட்டவர் மாண்பு மிகு எட்வர்டு எவரெட் தான். அவருடைய 13,607 சொற்கள் கொண்ட சொற்பொழிவு புத்தக வடிவில் கிடைத்தாலும் அதைப் படிப்பவர்கள் வெகு சிலரே.

அந்தக் காலத்தில் கல்லறைத்தோட்டத்துப் படையல் நிகழ்ச்சிகளில் அவ்வளவு பெரிய சொற்பொழிவுகள் வழக்கமாக இருந்தன. அப்படிப்பட்ட சொற்பொழிவுகள் பெரும்பாலும் ஒன்றியத்தின் குறிக்கோள்களையும் கல்லறைத்தோட்டத்தையும் பிணைத்துப் பேசின.

கெட்டிசுபெர்க்கில் லிங்கன் என்ற நூலில் கேரி வில்ஸ் லிங்கனின் பேச்சுக்கும் பண்டைய கிரேக்க மரபினரான பெரிக்ளிசின் பெலோபொன்னீசியன் போரின் இரங்கற் பேருரைகளுக்கும் பல ஒற்றுமைகளைச் சுட்டிக்காட்டுகிறார். பெரிக்ளிசின் பேச்சும் லிங்கனின் பேச்சைப் போலவே:

ஆனால், ஆதாம் காப்நிக் நியூயார்க்கர் இதழில் இதை மறுக்கிறார். லிங்கனுக்கு முன் பேசிய எவரெட்டின் சொற்பொழிவு நேரடியாகவே ஐரோப்பிய மரபிலக்கியத்தைச் சுட்டிப் பேசியது போல் லிங்கனின் பேச்சு மரபிலக்கியத்தைத் தொடவேயில்லை என்கிறார். லிங்கனின் மற்றப் பேச்சுகளிலும் ஐரோப்பிய மரபிலக்கியத் தொடர்புகளைக் காண்பது அரிது. ஆனால், லிங்கனின் பேச்சுகள் விவிலியத்தில் தோய்ந்திருக்கும். ஜேம்ஸ் மன்னரின் விவிலியத்தின் மொழியை லிங்கன் கரைத்துக் குடித்திருந்தார். அரசமைப்புச் சட்டத்தின் நுட்பமான கருத்தையும் விவிலியத்தோடு தொடர்பு படுத்திப் பேச வல்லவர் லிங்கன்.

மக்களாட்சி பற்றி லிங்கன் சொன்ன "மக்களுக்கான, மக்களால் தேர்ந்தெடுக்கப்பட்ட, மக்களின் அரசு" என்ற கருத்தின் மூலத்தைப் பற்றிப் பல ஆய்வாளர்களர் எண்ணற்ற கருதுகோள்களை முன் வைத்திருக்கிறார்கள். ஆனால், எவ்வளவு தேடிப்பார்த்தாலும் இந்தக் கருத்து விவிலியத்தின் 1384 ஆங்கில மொழிபெயர்ப்பில் இல்லை என்பது உறுதி.

ஆனால், அடிமை முறையை அழித்தொழிக்கப் போராடிய மாசச்சூசெட்ஸ் கிறித்தவப் போதகர் தியடோர் பார்க்கரின் எழுத்துகளில் இதே கருத்து இருந்திருக்கிறது.



</doc>
<doc id="196900" url="https://ta.wikipedia.org/wiki?curid=196900" title="மிருகாபதி">
மிருகாபதி

மிருகாபதி பெருங்கதை, என்பவள் பெருங்கதை இலக்கியத்தில் வரும் கதை-மாந்தர்களில் ஒருவர். சேடகன் என்னும் அரனின் மகள். பெருங்கதைக் காப்பியத் தலைவன் உதயணனின் தாய்.

சேடகனின் பத்தாவது மகன் விக்கிரமன், தன் தந்தையும் அண்ணன்மாரும் தவம் இயற்றுதைத் தங்கை மிருகாபதிக்கும், அவளது கணவன் சதானிகனுக்கும் தெரிவித்தான். தங்கை மிருகாபதி மயற்கையுற்றாள் (பித்தானாள்). கணவன் அவளைப் பல இடங்களுக்குச் சென்று வேடிக்கைக் காட்டித் தேற்றி அவளுடன் வாழ்ந்துவந்தான். மிருகாபதி கருவுற்றாள். கருப்பம் நிரம்பியது. அப்போது ஒருநாள் மேல்மாட முற்றத்தில் உறங்கிக்கொண்டிருந்தாள். அப்போது அவளும் அவளது தோழிமாரும் செந்நிற ஆடை அணிந்திருந்தனர். மிருகாபதி செந்நிற ஆடை ஒன்றால் தன்னைப் போர்த்திக்கொண்டிருந்தாள். சாதிலிங்கள் முதலான செந்நிற மணப்பொருள்களையும், செந்நிற மலர்களையும் சுற்றிலும் தூவியிருந்தனர். அப்போது அவ்வழியே பறந்து சென்ற சரயு என்னும் பல் வலிமை கொண்ட பறவை மிருகாபதியை புலராத தசைப்பிண்டம் எனக் கருதி இருக்கையுடன் தூக்கிச் சென்றது. சேடக முனிவன் தவம் செய்துகொண்டிருந்த விபுலகிரியில் வைத்துத் தின்னத் தொடங்கியது. அப்போது மிருகாத்தி விழுத்துக்கொண்டாள். கொண்டுவந்தது பெண் என உணர்ந்த பறவை உண்ணாமல் பறந்து சென்றுவிட்டது. மிருகாபதி வேற்றிடம் என அறிந்து கலங்கினாள். அஞ்சினாள். வருத்தம் மிகுதியால் குழந்தை சூரியன் உதிக்கும்போது பிறந்தது. ஆண்குழந்தை. 


</doc>
<doc id="196901" url="https://ta.wikipedia.org/wiki?curid=196901" title="சேடகன்">
சேடகன்

சேடகன் பெருங்கதை, என்பவன் பெருங்கதை இலக்கியத்தில் வரும் கதை மாந்தர்களில் ஒருவன். வைசாலி என்னும் ஊரைத் தலைநகராகக் கொண்டு சேதி நாட்டை ஆண்ட மன்னன். ஏயர்(கேகயர்) குலத்தவன். இவனுக்குப் பிள்ளைகள் பத்துப் பேர். கார்காலத்தில் மேகம் தோன்றி அழிவதைத் வாழ்க்கையோடு ஒப்பிட்டுப் பார்த்து துறவு மேற்கொள்ள விரும்பித் தன் மூத்த மகனை அழைத்து ஆட்சிப் பொறுப்பை ஏற்றுக்கொள்ள வேண்டும் என்றான். அவனும் துறவு பூண விரும்புவதாகச் சொல்லி ஆட்சியை ஏற்க மறுத்துவிட்டான். பின்னர் அவனது தம்பியரும் அண்ணனைப் போலவே கூறி மறுத்துவிட்டனர். கடைசியில் இளையவன் விக்கிரமனை வற்புறுத்தி அவனிடம் நாட்டை ஒப்படைத்துவிட்டு தந்தையும் ஒன்பது மகன்களும் தவம் இயற்றினர்.


</doc>
<doc id="196902" url="https://ta.wikipedia.org/wiki?curid=196902" title="சதானிகன்">
சதானிகன்

சதானிகன் என்பவன் பெருங்கதை பெருங்கதை என்னும் இலக்கியத்தில் வரும் கதை மாந்தர்களில் ஒருவன். கௌசம்பி (கோசம்பி ) நகரைத் தலைநகராகக் கொண்டு வத்தவ நாட்டை ஆண்ட அரசன். இவனது மனைவி மிருகாபதி. பெருங்கதை காப்பியத் தலைவன் உதயணின் தந்தை. மிருகாபதி தன் தந்தை சேடகன் மிருகாபதியின் அண்ணன்மார் ஒன்பதின்மருடன் துறவு பூண்டு காட்டுக்குச் சென்று தவம் செய்யும் செய்தியை அறிந்து மயக்குற்றாள். பித்தானாள். பித்தான தன் மனைவியை இயற்கை வளம் நிறைந்த பல்வேறு இடங்களுக்கு அழைத்துச் சென்று காட்டிப் பரிவுடன் நடத்தியவன். 

மிருகாபதியைச் சரபப்புள் தூக்கிச் சென்தை அறியாமல், மனைவியைப் பல இடங்களிலும் தேடி அலைந்தான். காணமுடியவில்லை. வருத்தத்துடன் நாடாண்டுவந்தான். நீண்ட காலத்துக்குப் பிறகு சுவ்ருவர் என்னும் முனிவரைக் கண்டு மனைவியைக் காணாத தன் குறையை எடுத்துரைத்தான். அவர் சதானிகனின் மகன் உதயணனாக வைசாலி நகரில் இருந்துகொண்டு நாடாண்டுவருவதை ஞானத்தால் உணர்ந்து மன்னனுக்குக் கூறினார். சதானிகன் வைசாலி நகருக்குச் சென்று மனைவியையும், மகனையும் கண்டு மகிழ்ந்து அவர்களுடன் சில காலம் தங்கியிருந்தார். பின்னர் தன் மனைவியை அழைத்துக்கொண்டு தன் நாட்டுக்குத் திரும்பி மகிழ்வுடன் தன் நாட்டை ஆண்டுவந்தான். 

அக்காலத்தில் மிருகாபதிக்கு மேலும் இரண்டு ஆண்மக்கள் பிறந்தனர். பிங்கலன், கடகன் என்பன அவர்களின் பெயர்கள். 

பின்னர் சதானிகன் ஆட்சியை வெறுத்தான். துறவு பூண்டு தவம் இயற்ற விரும்பினான். வைசாலியில் இருந்துகொண்டு சேதி நாட்டை ஆண்டுவந்த தன் மூத்த மகன் உதயணனைக் கோசம்பி நகருக்கு அழைத்துவந்து வத்தவ நாட்டு ஆட்சிப் பொறுப்பையும் அவனிடம் ஒப்படைத்துவிட்டுத், தன் விருப்பம் போல் காட்டுக்குச் சென்று தவம் செய்யலானான். 


</doc>
<doc id="196903" url="https://ta.wikipedia.org/wiki?curid=196903" title="உதயணன்">
உதயணன்

உதயணன் பெருங்கதை இலக்கியத்தின் காப்பியத் தலைவன். இவனது தந்தை சதானிகன். தாய் மிருகாபதி. காட்டில் கதிரவன் உதிக்கும் காலத்தில் பிறந்ததால் உதயணன் எனப் பெயர் சூட்டப்பட்டவன். பிரமசுந்தர முனிவர்பால் வளர்ந்தவன். கோடபதி என்னும் யாழை மீட்டித் தெய்வயானை என்னும் யானையை அடக்கித் தன் அடிமையாக அதனைக் பெற்றவன். யூகியை முதலமைச்சனாக வைத்துக்கொண்டவன். தாய்மாமன் விக்கிரமனால் சேதி நாட்டுக்கு அரசனானவன். தந்தையால் வத்தவ நாட்டு ஆட்சிப் பொறுப்பையும் ஏற்றவன். சேதி நாட்டு ஆட்சிப் பொறுப்பை யூகியிடம் ஒப்படைத்துவிட்டுத் தான் கோசம்பியில் இருந்துகொண்டு வத்தவ நாட்டை ஆண்டவன். 

உதயணனுக்குப் பிங்கலன், கடகன் என்னும் இரு தம்பியரும். வயந்தகன், உருமண்ணுவா, இடவகன் என்னும் தோழமை அமைச்சர்களும் உண்டு. வேறு சில தோழர்களும் இவனுக்கு ஆங்காங்கே உதவிவந்தனர். 


அ

அ
அ


</doc>
<doc id="196907" url="https://ta.wikipedia.org/wiki?curid=196907" title="யசூசி அகாசி">
யசூசி அகாசி

யசூசி அகாசி ("Yasushi Akashi", சப்பானியம்: 明石 康, பிறப்பு: சனவரி 19, 1931) என்பவர் சப்பானிய மூத்த தூதரும், ஐநா நிருவாகியும் ஆவார். இவர் டோக்கியோ பல்கலைக்கழகத்தில் படித்து 1954 ஆம் ஆண்டில் இளங்கலைப் பட்டம் பெற்றார். பின்னர், ஃபுல்பிறைட் புலமைப்பரிசில் பெற்று வர்ஜீனியா பல்கலைக்கழகத்தில் பட்டப்பின் படிப்பையும், பாஸ்டனில் உள்ள டஃப்ட்சு பல்கலைக்கழகத்திலும் படித்தார். நியூயார்க்கில் உள்ள ஐநா செயலகத்தில் 1957 ஆம் ஆண்டில் இணைந்தார். ஐநா அவையில் பொதுத் தகவல், ஆயுதக்குறைப்பு அலுவல்கள், மனிதநேய அலுவல்கள் திணைக்களங்களில் செயலாளராகவும், அவசர நிவாரணக் குழுவின் ஒருங்கிணைப்பாளராகவும் பணியாற்றினார்.

முன்னாள் யுகோசுலாவியாவின் போர் நடவடிக்கைகளின் போது ஐநா செயலரின் பிரதிநிதியாகப் பணியாற்றினார். கம்போடியாவில் அமைதிப் பேச்சுக்களிலும் இவர் கலந்து கொண்டார். பல அமைதி முயற்சிகளில் இவர் வெற்றி கண்டிருந்தாலும், பால்க்கனில் பிற்காலத்தின் இவரது பங்களிப்புகளாலும், சிரெபிரெனிக்காவில் இடம்பெற்ற இனப்படுகொலைகளைத் தடுக்க முடியாமையாலும் இவர் விமரிசிக்கப்படுகிறார்.

இலங்கையில் ஈழப்போர்க் காலத்தில் விடுதலைப் புலிகளுக்கும், அரசுக்கும் இடையே 2006 ஆம் ஆண்டு முதல் சமரச முயற்சிகளில் இவர் ஈடுபட்டார். பல முறை இவர் இலங்கை சென்று திரும்பியுள்ளார். ஆனால் பேச்சுவார்த்தைகள் எவையும் வெற்றி பெறவில்லை.


</doc>
<doc id="196925" url="https://ta.wikipedia.org/wiki?curid=196925" title="ஹியூக்">
ஹியூக்

ஹியூக் என்ற பெயரில் உள்ள கட்டுரைகள்:


</doc>
<doc id="196926" url="https://ta.wikipedia.org/wiki?curid=196926" title="ஹிதாயதுல் இஸ்லாம்">
ஹிதாயதுல் இஸ்லாம்

ஹிதாயதுல் இஸ்லாம் என்ற பெயரில் உள்ள கட்டுரைகள்:


</doc>
<doc id="196927" url="https://ta.wikipedia.org/wiki?curid=196927" title="ஹரோல்டு">
ஹரோல்டு

ஹரோல்டு என்ற பெயரில் உள்ள கட்டுரைகள்:


</doc>
<doc id="196932" url="https://ta.wikipedia.org/wiki?curid=196932" title="ஸ்டுவார்ட்">
ஸ்டுவார்ட்

ஸ்டுவர்ட், ஸ்டுவார்ட், ஸ்டூவர்ட் என்ற பெயர்களில் தொடங்கும் கட்டுரைகள்:


</doc>
<doc id="196938" url="https://ta.wikipedia.org/wiki?curid=196938" title="ஸ்டீவ்">
ஸ்டீவ்

ஸ்டீவ் என்ற பெயரில் தொடங்கும் கட்டுரைகள்:


</doc>
<doc id="196940" url="https://ta.wikipedia.org/wiki?curid=196940" title="ஸ்டீவன்">
ஸ்டீவன்

ஸ்டீவன் என்ற பெயரில் தொடங்கும் கட்டுரைகள்:


</doc>
<doc id="196941" url="https://ta.wikipedia.org/wiki?curid=196941" title="ஸ்டீபன்">
ஸ்டீபன்

ஸ்டீவன் என்ற பெயரில் உள்ள கட்டுரைகள்:


</doc>
<doc id="196942" url="https://ta.wikipedia.org/wiki?curid=196942" title="ஸ்டான்லி">
ஸ்டான்லி

ஸ்டான்லிஎன்ற பெயரில் உள்ள கட்டுரைகள்


</doc>
<doc id="196943" url="https://ta.wikipedia.org/wiki?curid=196943" title="ஸ்காட்">
ஸ்காட்

ஸ்காட் என்ற பெயரில் தொடங்கும் கட்டுரைகள்:


</doc>
<doc id="196944" url="https://ta.wikipedia.org/wiki?curid=196944" title="வோல்டர்">
வோல்டர்

வோல்டர் என்ற பெயரில் உள்ள கட்டுரைகள்


</doc>
<doc id="196947" url="https://ta.wikipedia.org/wiki?curid=196947" title="வைத்திலிங்கம்">
வைத்திலிங்கம்

வைத்திலிங்கம் என்ற பெயரில் உள்ள கட்டுரைகள்


</doc>
<doc id="196960" url="https://ta.wikipedia.org/wiki?curid=196960" title="ஜூலியா பஸ்ரனா">
ஜூலியா பஸ்ரனா

ஜூலியா பஸ்ரனா, சினாலோவா மாகாணத்தில் மெக்சிகோ நாட்டில் 1834 ஆம் ஆண்டு பிறந்தார். இவர் ஒரங்குட்டான் போன்ற முகமும் மனித உடலையும் கொண்டவர். இவரை மக்கள் கரடிப் பெண், வாலற்ற குரங்குப் பெண், எளிதில் வகைப்படுத்த இயலாத பெண் என்றெல்லாம் அழைத்தனர்.



</doc>
<doc id="196972" url="https://ta.wikipedia.org/wiki?curid=196972" title="முதலாம் பராக்கிரமபாகு">
முதலாம் பராக்கிரமபாகு

முதலாம் பராக்கிரமபாகு (சிங்களம்: මහා පරාක්‍රමබාහු) அல்லது மகா பராக்கிரமபாகு என்பவன் இலங்கையின் பொலன்னறுவையை ஆட்சி செய்த மன்னனாவான். பொலன்னறுவை இராச்சியத்தை கி.பி 1153 - 1186 வரை ஆண்டு வந்தான். அரசர் மானாபரணவுக்கும் அரசி ரத்னாவலிக்கும் 1123 ஆம் ஆண்டு தக்கிண தேசத்தின் கேகாலைப் பகுதியில் "புங்ககம" எனும் கிராமத்தில் பிறந்தான். இலங்கையின் முக்கிய மூன்று இராச்சியங்களையும் பராக்கிரமபாகு ஒன்றிணைத்துள்ளான். அக்காலத்திலே தலைநகரமாக விளங்கியது பொலன்னறுவை ஆகும். தன்னுடைய தலைநகரை அழகாகப் பேணல், மேற்பார்வை செய்தல் போன்ற பணிகளில் ஈடுபட்டிருந்தான். இவனின் காலத்தில் நாட்டில் விரிவாக நிர்மாணிக்கப்பட்ட நீர்ப்பாசனத் தொகுதிகள் காணப்பட்டன, நாட்டின் இராணுவப் படைகள் மறுசீரமைக்கப்பட்டன, பௌத்த மதம் வளர்க்கப்பட்டது, கலைகளும் வளர்க்கப்பட்டன. தென்னிந்தியாவுடனும், மியான்மாருடனும் பராக்கிரமபாகு இராணுவ நடவடிக்கைகளில் ஈடுபட்டுள்ளான். இவனின் காலத்தில் இலங்கை தெற்காசியாவின் தானியக் களஞ்சியம் என அழைக்கப்பட்டது. இவனே பராக்கிரம சமுத்திரத்தையும் கட்டுவித்தான். "வானிலிருந்து விழும் ஒரு துளி நீரையும் விவசாயத்திர்குப் பயன்படுத்தாது வீணே கடலைச் சென்றடைய விடமாட்டேன்" என்பது பராக்கிரமபாகுவின் புகழ்மிக்க கூற்றுக்களில் ஒன்றாகும். 

பராக்கிரமபாகு தனது இளம் வயதை தனது மாமன்மாரான கீர்த்தி சிறீ மேகன், ஸ்ரீ வல்லப போன்றோரின் அரண்மனைகளில் கழித்தான். இவர்கள் முறையே தக்கிண தேசம் மற்றும் உருகுணை இராச்சியத்தின் மன்னர்கள். அத்துடன் இராசரட்டையின் இரண்டாம் கஜபாகுவுடனும் இளமையில் நட்புறவு வைத்துள்ளான். சீனா மற்றும் மத்திய கிழக்கு நாடுகளுடனும் இம்மன்னன் வர்த்தகத் தொடர்புகளைக் கொண்டிருந்தான். இவன் தன்னுடைய ஆட்சிக்காலத்தில் மதம், விவசாயம், சுகாதாரம் போன்ற பல்வேறு தரப்பட்ட துறைகளிலும் தனது சேவைகளை மேற்கொண்டுள்ளான். 

இலங்கைத் தீவானது ஒருகாலத்தில் சோழர்களின் ஆதிக்கத்தில் இருந்தது. கி.பி. 993 இல் இலங்கையில் முதலாம் இராஜராஜ சோழ மன்னன் படையெடுப்பு நடாத்தினான். முதலாம் விஜயபாகு (1055–1100) மன்னனின் ஆட்சிக்கு முன் சோழர்களே இலங்கையை ஆதிக்கம் செய்துவந்தனர். தன்னுடைய சிறந்த ஆட்சியினாலும் படையெடுப்பாலும் சோழர்களை இலங்கையிலிருந்து விரட்டி புராதன தலைநநகரமான அனுராதபுரத்தை கைவிட்டு திட்டமிடப்பட்ட புதிய நகரமான பொலன்னறுவைக்கு (புலத்தி நகர்) தலைநகரை மாற்றிக்கொண்டான். முதலாம் விக்கிரமபாகு மன்னன் (1111–1132) இலங்கையை மூன்று பிரிவுகளாகப் பிரித்தான். அவையாவன: இராசரட்டை, உருகுணை, தக்கிண தேசம் என்பவையாகும். இருப்பினும் இம்மூன்றிலும் விக்கிரமபாகு ஆண்டுவந்த இராசரட்டையே சமய ரீதியாகவும், வரலாற்று ரீதியாகவும் முக்கியமான பிரதேசமாகக் கருத்தப்பட்டது. தக்கிண தேசத்து மன்னர்களான மானாபரண மன்னன் அவரது தம்பிமாரான ஸ்ரீ வல்லப மன்னன் மற்றும் கீர்த்தி ஸ்ரீ மேகன் போன்றோர்களுக்கும் மற்றும் உருகுணை மன்னர்களுக்கும் இராசரட்டையின் அரியணையைப் பிடிப்பதில் போட்டியிருந்தது.





</doc>
<doc id="196974" url="https://ta.wikipedia.org/wiki?curid=196974" title="இந்தியாவின் சமூக மற்றும் பொருளாதார பிரச்சனைகள்">
இந்தியாவின் சமூக மற்றும் பொருளாதார பிரச்சனைகள்

1947 ஆம் ஆண்டு இந்தியா சுதந்திரம் அடைந்ததிலிருந்து அது பல சமூக மற்றும் பொருளாதார பிரச்சினைகளை எதிர்கொண்டுள்ளது. 

அதிக மக்கள் தொகையால் இந்தியா பாதிப்படைகிறது. இந்திய மக்கள் தொகை கிட்டத்தட்ட 1.27 பில்லியன் அளவு ஆகும். இது மிகவும் அதிகமானதாகும். இந்தியா மக்கள் தொகையில் இரண்டாவது இடத்தில் இருந்தாலும், மக்கள் தொகை அடர்த்தியில் 33வது இடத்தில்தான் உள்ளது . 1970ல் இந்திரா காந்தி இந்திய பிரதமராக இருந்தபோது ஒரு கட்டாய கருத்தடை திட்டத்தை செயல்படுத்தினார். ஆனால் அத்திட்டம் தோல்வியடைந்தது. அதிகாரப்பூர்வமாக இரண்டு அல்லது அதற்கு மேற்பட்ட குழந்தைகளை கொண்ட ஆண்கள் கட்டாய கருத்தடை செய்ய வேண்டும் என்று இருந்தது, ஆனால் திருமணமாகாத பல இளைஞர்கள், அரசியல் எதிரிகள் மற்றும் அறியாமையின் பிடியிலிருந்த ஏழை ஆண்களுக்கும் இந்த திட்டத்தால் பாதிப்பு ஏற்பட்டது என்று நம்பப்படுகிறது. இதனால் இந்தியாவில் இந்த திட்டம் இன்றும் அனைவரும் குடும்ப கட்டுபாட்டை வெறுப்பதற்கு காரணமாக இருப்பதாக குற்றஞ்சாட்டப்படுகிறது. இந்த திட்டம் பல தசாப்தங்களாக அரசு திட்டங்களைத் முடக்கிக்கொண்டிருந்தது

இந்திய மக்கள் தொகையில் மூன்றில் ஒரு பங்கு (ஏறத்தாழ அமெரிக்காவின் முழு மக்கள் தொகை) வறுமை கோட்டிற்கு கீழ் உள்ளது. மேலும் இந்தியாவில் உலகின் மூன்றில் ஒரு பங்கு ஏழை மக்கள் வாழ்கின்றனர். 

உயர் வர்க்கம் சமீபத்திய சாதகமான பொருளாதார முன்னேற்றங்களால் பயன் அடைந்தாலும், இந்தியா குறிப்பிடத்தக்க அளவு வறுமையில் உள்ளது. 2005இல் பதிவு செய்யப்பட்ட தரவு அடிப்படையில் உலக வங்கியின் புதிய மதிப்பீடுகளின்படி, இந்தியாவில் 456 மில்லியன் மக்கள் புதிய சர்வதேச வறுமை கோட்டிற்கு (ஒரு நாளைக்கு $ 1.25) கீழே வாழ்கின்றனர். உலக வங்கி மேலும் ஒரு மதிப்பீட்டில் உலக ஏழைகளில் 33% இந்தியாவில் தான் வசிக்கிறார்கள் என்று வெளியிட்டுள்ளது. மேலும், இந்தியாவில் உள்ள 828 மில்லியன் மக்கள் அல்லது 75.6 சதவீத மக்களின் ஒரு நாள் வருமானம் $2க்கும் கீழ் உள்ளது. உப சகாரா ஆப்பிரிக்காவில்(Sub-Saharan Africa) இந்த எண்ணிக்கை 72.2% ஆகும்.

இந்தியாவில் செல்வத்தின் பரவல் சீரற்ற நிலையில் உள்ளது. குறிப்பாக மேல்தர 10 சதவீத மக்களின் வருமானம் இந்தியாவின் 33% வருமானம் ஆகும். குறிப்பிடத்தக்க பொருளாதார முன்னேற்றம் இருப்பினும், நாட்டின் மக்கள் தொகையில் நான்கில் ஒரு பங்கு, அரசாங்கம் குறிப்பிட்ட வறுமை கோட்டிற்கும் (ஒரு நாளைக்கு $0.40) கீழ் உள்ளது. 2004-2005 காலத்தில் உத்தியோகபூர்வமான புள்ளி நிலவரப்படி 27.5% இந்தியர்கள் தேசிய வறுமை கோட்டிற்கு கீழே வாழ்ந்து வருகின்றனர். அமைப்பு சாரா துறை தொழில் நிறுவனங்களுக்காக மாநிலத்தால் நடத்தப்பட்டு வரும் தேசிய ஆணையத்தின் (NCEUS) 2007ஆம் ஆண்டு அறிக்கைப்படி இந்தியர்களில் 25% அல்லது 236 மில்லியன் மக்கள், ஒரு நாளைக்கு 20 ரூபாய்க்கும் குறைவாக பெற்று வாழ்வதாக கண்டறியப்பட்டது. இதில் பெரும்பாலான மக்கள் "முறைசாரா தொழிலாளர் துறையில் வேலை மற்றும் சமூக பாதுகாப்பு இல்லாமல் வறுமையில் வாழ்ந்து வருகின்றனர்" 

முறையான சுகாதாரம் இல்லாதது இந்தியாவில் ஒரு பெரிய விவகாரமாகும். 2008ஆம் ஆண்டு யுனிசெப்(UNICEF) நடத்திய ஆய்வின் புள்ளிவிவரங்கள் படி இந்திய மக்கள் தொகையில் வெறும் 31% மக்கள் முறையான சுகாதார வசதிகளை பயன்படுத்துகின்றனர். இந்தியாவில் ஒவ்வொரு பத்து இறப்புகளில் ஒன்று மோசமான சுகாதாரத்தினால்தான் என்று மதிப்பிடப்பட்டுள்ளது. ஒவ்வொரு இருபது மரணங்களில் ஒன்று வயிற்றுப்போக்கு காரணமாக நடக்கிறது. 2006 ஆம் ஆண்டில் சுமார் 450,000 மரணங்கள் வயிற்றுப்போக்கினால் நடந்தது. அதில் 88% ஐந்து வயதுக்கு கீழே உள்ள குழந்தைகள் ஆகும். மோசமான சுகாதாரத்தினால் விளைவாகும் நோய்கள் குழைந்தகளின் வளர்ச்சியை பாதிக்கிறது என்று யுனிசெப்(UNICEF) ஆய்வுகள் தெரிவிக்கின்றன. 

முறையான சுகாதார வசதிகளுக்கு அணுகல் இல்லாத மக்கள் பெரும்பாலும் பொது இடங்களில் அல்லது நதிகளில் கழிவகற்றுகின்றனர். மலத்தின் ஒரு கிராம் 10 மில்லியன் வைரஸ்கள், ஒரு மில்லியன் பாக்டீரியாக்கள்,1000 ஒட்டுண்ணி நீர்க்கட்டிகள் மற்றும் 100 புழு முட்டைகள் கொண்டிருக்கும் சாத்தியம் உடையது. இந்தியாவில் கங்கை நதியில் ஒவ்வொரு நிமிடமும் 1.1 மில்லியன் லிட்டர் கழிவுநீர் அகற்றப்படுகிறது. மனித கழிவு மூலம் அதிக அளவில் மாசுபடும் ஆற்றினால், குறிப்பாக வைரஸ்களால், மிகவும் மற்றும் எளிதில் பாதிக்கப்படையக்கூடிய குழந்தைகளுக்கு காலரா போன்ற நோய்கள் பரவுகிறது மற்றும் இது மரணங்களில் முடிகிறது.
போதுமான சுகாதார குறைபாட்டினால் நாட்டிற்கு பொருளாதார இழப்புகள் ஏற்படுகிறது. நீர் மற்றும் சுகாதார திட்டம் (WSP), இந்தியாவில் குறைவான சுகாதாரம் காரணமாக ஏற்படும் பொருளாதார பாதிப்புகளை(2010) ஆய்வு செய்த போது போதிய சுகாதாரம் இல்லாததால் 2006 ல் இந்தியாவின் மொத்த உள்நாட்டு உற்பத்தியில் 6.4 சதவீதம் அளவிற்கு அதாவது அமெரிக்க $ 53,8 பில்லியன் (2.4 டிரில்லியன் ரூபாய் ) சமமான பொருளாதார இழப்புகள் ஏற்பட்டதாக காட்டியது.

முறையான சுகாதார முக்கியத்துவத்தை உணர்த்த இந்திய அரசு கிராமப்புறங்களில் அடிப்படை சுகாதார வசதிகள் மேம்படுத்தும் முயற்சியில் 1986 ஆம் ஆண்டு மத்திய ஊரக சுகாதார திட்டம் (CRSP) தொடங்கியது. இந்த திட்டம் பின்னர் புதுபிக்கப்பட்டு 1999 ல் மொத்த சுகாதார பிரச்சாரம் (TSC) தொடங்கப்பட்டது. தனிநபர் வீட்டு கழிப்பிடங்கள் (IHHL), பள்ளி சுகாதாரம் மற்றும் சுகாதாரம் கல்வி (SSHE), சமூக சுகாதார வளாகம், அங்கன்வாடி கழிப்பறைகள் போன்ற திட்டங்கள் TSC கீழ் செயல்படுத்தப்பட்டது. 

டி.எஸ்.சி மூலம், இந்திய அரசு குறைந்த அளவில் நகர்ப்புறப்படுத்தப்பட்ட பகுதிகளில் வசிப்பவர்களுக்கு தொடர்ந்து சுகாதார வசதிகள் வழங்குவதற்கு மாறாக இந்த பகுதிகளில் வசதிகள் தேவையை தூண்டுகிறது. இந்த திட்டத்தில் சம்பந்தப்பட்ட மக்கள் உரிமை எடுத்து அவர்களது சுகாதார வசதிகளை பராமரிப்பார்கள் மற்றும் அதே நேரத்தில், இந்திய அரசு கடன்கள் மற்றும் செலவுகளை குறைக்கும். இது இரண்டு பக்க உத்தியாகும். இது அரசாங்கத்தை மற்ற வளர்ச்சிக்கு வளங்களை ஒதுக்க அனுமதிக்கும். இதனால், அரசாங்கம் 2017க்கு முன்பு அனைவருக்கும் கழிவறை வசதிகள் அமைக்க நோக்குகிறது. இந்த குறிக்கோளை நிறைவேற்ற, கிராமப்புற மக்கள் தங்கள் சொந்த சுகாதார வசதிகள் அமைக்க முன் வருவதை ஊக்குவிக்க ஊக்கத்தொகை வழங்கப்படுகிறது. கூடுதலாக, அரசாங்கம் அதன் மக்கள் தொடர்பு நுட்பங்கள் மூலம் முறையான சுகாதாரத்தின் முக்கியத்துவம் மற்றும் நன்மைகள் பற்றிய விழிப்புணர்வை மக்களிடையே ஏற்படுத்த குறிக்கோள் நிர்ணயித்துள்ளது. இது ஒரு பெரிய அளவு மக்களை சென்றடைய அச்சு ஊடகங்கள் மூலமாகவும் பெரிய குழு விவாதங்கள் மூலமாகவும் தனிப்பட்ட தொடர்பு மூலம் மற்றும் விளையாட்டுகள் மூலமாகவும் செய்யப்படுகிறது.

ஊழல் இந்தியாவில் பரவலாக உள்ளது. 179 நாடுகளில் இந்தியா சர்வதேச ஊழல் குறியீட்டீன் படி 95 வது இடத்தில் உள்ளது. ஆனால் அதன் மதிப்பு 2002ஆம் ஆண்டில் 2.7இல் இருந்து 2011ஆம் ஆண்டு 3.1க்கு உயர்ந்துள்ளது. வரலாற்று ரீதியாகவே, ஊழல் இந்திய அரசியல் மற்றும் அதிகாரத்துவத்தில், ஒரு பரவலான அம்சமாக இருந்து வருகிறது.

இந்தியாவில் ஊழல் இலஞ்சம்,வரி ஏய்ப்பு,பரிமாற்றம் கட்டுப்பாடுகள், கையாடல் போன்ற வடிவத்தில் நடக்கிறது. 2005ஆம் ஆண்டில் வெளிப்படைத்தன்மை இந்தியா (Transparency international India) என்ற நிறுவனம் நடத்திய ஆய்வின் படி 50% மேற்பட்டவர்களுக்கு, லஞ்சம் செலுத்துவது அல்லது ஒரு பொது அலுவலகத்தில் வேலை செய்ய செல்வாக்கை பயன்படுத்துவது போன்றவற்றில் முதல்நிலை அனுபவம் உள்ளது என்று கூறப்படுகிறது. ஊழலால் ஏற்படும் முக்கிய பொருளாதார விளைவுகள் கருவூலத்தின் இழப்பு,ஆரோக்கியமற்ற முதலீட்டு சூழ்நிலை மற்றும் அரசு மானிய சேவைகள் செலவு அதிகரிப்பு ஆகும். ஊழலால் இந்தியாவின் கண்டுபிடிப்பு மற்றும் அறிவியல் மற்றும் தொழில்நுட்ப ஆராய்ச்சியில் பற்றாக்குறை ஏற்படுகிறது. TI இந்தியா ஆய்வு படி சுகாதாரம், நீதித்துறை,போலிஸ் மற்றும் கல்வி போன்ற அரசு வழங்கும் 11 அடிப்படை சேவைகளில் 21,068 கோடி ரூபாய்க்கு ஊழல் நடப்பதாக கணக்கிட்டுள்ளது. சுலபமான வணிகம் செய்யும் அடிப்படையில் இந்தியா இன்னும், வளரும் நாடுகளில் கீழே உள்ளது. சீனா மற்றும் பிற சிறிய அளவில் வளர்ந்த ஆசிய நாடுகளுடன் ஒரு தொடக்க ஒப்புதல் பெறுவதற்கு அல்லது திவால் செயலாக்க எடுக்கும் சராசரி நேரத்தை இந்தியாவோடு ஒப்பிடும்போது அதிகமாக உள்ளது.

இந்திய அரசியலமைப்பு சட்டம் 1949ல் முடிக்கப்பட்டதலிருந்து, கல்வி இந்திய அரசாங்கத்தின் முன்னுரிமைகளில் ஒன்றாக இருந்து வருகிறது. முதல் கல்வி அமைச்சராக மவுலானா ஆசாத் இருந்தபோது முதன்மை மட்டத்தில் இலவச கல்வி வழங்க ஒரு அமைப்பு நிறுவப்பட்டது. முதன்மை கல்வி இலவசமாக்கப்பட்டது. மேலும் 6-14 வயது குழந்தைகளுக்கு கட்டாயமாக்கப்பட்டது மற்றும் குழந்தை தொழில் தடை செய்யப்பட்டது. அரசாங்க கல்வி பெற சலுகைகள் அறிமுகப்படுத்தப்பட்டது - உதாரணமாக, பள்ளிகளில் மதிய உணவு திட்டம் அறிமுகப்படுத்தப்பட்டது. பல ஒத்த முயற்சிகள் எதிரொலித்தன.அதில் சர்வ ஷிக்ஸா அபியன் முன்வைத்த "அனைவருக்கும் கல்வி" மிகப்பெரிய முயற்சி ஆகும். இந்த வரிசையில், ஐக்கிய முற்போக்கு கூட்டணி (UPA) 2004 ஆம் ஆண்டில் தேசிய குறைந்தபட்ச பொது திட்டம் (NCMP) மூலம் தங்கள் மொத்த உள்நாட்டு உற்பத்தியில் 3%மாக இருந்த தங்களது கல்வி செலவுகளை 6%மாக அதிகரிக்க இலக்கு வைத்தது. இலவச மற்றும் கட்டாய கல்வி சட்டம் குழந்தைகளின் உரிமையாக 2009ல் விதிக்கப்பட்டது. இந்த முயற்சிகள் இருந்த போதிலும், கல்வியறிவின்மை நாட்டின் வளர்ச்சிக்கு தடையாக இருந்து வருகிறது.

கல்வி மற்றும் பொருளாதார வளர்ச்சி இடையே நேரடி தொடர்பு உள்ளது. இந்த தொடர்பு தியோடர் டபிள்யூ ஷூல்ட்ஸ் என்பவரால் வழங்கப்பட்டது. 
இங்கு உழைப்பு மிக முக்கிய பங்கு வகிக்கிறது.

பள்ளி வருமான அளவீடு அளவிடப்படுகிறது:

இதில் Y - Y* லாபமாக இருக்கிறது.

இது 1 ஆண்டுக்கு மட்டுமே

எனவே

Y - Y * / (Y * + C) x

இதில் x என்பது ஆண்டுகளின் எண்ணிக்கை

வளர்ந்த நாடுகளில் Y* வளரும் நாடுகளை விட அதிகமாகும். ஆனால் Y மற்றும் Y * வித்தியாசம் வளரும் நாடுகளில் அதிகமாக உள்ளது.
எனவே வளரும் நாடுகளில் பள்ளி வருமான விகிதம் மிகவும் அதிகமாக உள்ளது. வளரும் நாடுகளில் மனித மூலதன முதலீட்டைத் திரும்ப பெறும் விகிதம் அதிகமாக உள்ளது.

ஆண்கள் மற்றும் பெண்கள் வருமான விகிதம் இடையே ஒரு வித்தியாசம் உள்ளது.
வருமானத்தை ஒப்பிடுகையில் சிறுவர்களை விட பெண்களுக்கு வருமானம் மிகவும் குறைவாக உள்ளது. பையன்களுக்கான திரும்பப் பெறும் விகிதம் அதிகமாக உள்ளது.

இந்த கணித சூத்திரம் ப்சசரொபௌலுச்(Psacharopoulos)லால் வழங்கப்பட்டது. அவர் ஒரு கிரேக்க பொருளாதார வல்லுனர். 

பல பள்ளிகள் மோசமான உள்கட்டமைப்பு மற்றும் போதிய வசதிகள் இல்லாமல் கட்டப்பட்டுள்ளன. குறிப்பாக கிராமப்புற பகுதிகளில் உள்ள பள்ளிகள் நன்கு பாதிக்கப்பட்டன. 2009ஆம் ஆண்டில் மாவட்ட கல்வி தகவல் அமைப்புபின் (DISE) படி இந்தியாவில் உள்ள அனைத்து பள்ளிகளில் 51.5% பள்ளிகளில் மட்டுமே எல்லை சுவர்கள் உள்ளன ,16.65% பள்ளிகளில் கணினிகள் இருக்கின்றன மற்றும் 39% பள்ளிகளில் மின்சாரம் உள்ளது. இதில் 6.47% ஆரம்ப பள்ளிகள் மற்றும் 33.4% மேல் ஆரம்ப பள்ளிகளில் கணினி வசதி உள்ளது. 27.7% ஆரம்ப பள்ளிகளில் மட்டுமே மின்சாரம் உள்ளது. இப்படிப்பட்ட வசதிகள் இல்லாத பள்ளிகளில் படிப்பது தரங்குறைந்த கல்வியையே அளிக்கின்றது.

மேலும், ஆசிரியர்கள் மற்றும் மாணவர்கள் வகுப்பிற்கு வருவதைத் தவிர்க்கும் விகிதங்கள் அதிகமாக உள்ளது . கட்டாய கல்வி மற்றும் குழந்தை தொழிலாளர் தடை மீதான அரசாங்கத்தின் ஆணையை மீறி பல குழந்தைகள் இன்னும் வேலை செல்ல வகுப்புகளை இழக்கின்றனர். குழந்தைகள் பள்ளி செல்வதை தவிர்க்கும்போதுகூட அரசாங்கம் தலையிடவில்லை.

மேலும், லைப்ரரி ஒப் காங்கிரசின் மத்திய ஆராய்ச்சி பிரிவின் நாடுவாறி ஆய்வுகள் வெளியீடுகளில் 'ஆசிரியர் வராமலிருப்பதும், கற்பித்தல் பணிக்கு தகுதி இல்லாத மாற்று ஆசிரியர்களை அவ்வாசிரியர்கள் போடுவதும் சாதாரணமாக நடக்கிறதென்று' கூறப்பிடப்பட்டுள்ளது. இது தகுதியற்ற ஆசிரியர்கள் பற்றாக்குறை பிரச்சினைகளை அதிகரிக்கிறது. தற்போது, மாணவர் ஆசிரியர் விகிதம் அதிகமாக 32ஆக உள்ளது.இது 2006 ஆம் ஆண்டின் விகிதத்தை(34) ஒற்றுப்பார்க்கையில் ஒன்றும் பெரிய முன்னேற்றம் அல்ல.

பொருளாதார மற்றும் சமூக வேற்றுமைகள் கல்வி அமைப்பின் அடிப்படையை ஆட்டிப்படைக்கின்றன. குடும்ப வருமானத்திற்கு பங்களிக்க வேலை செய்யவேண்டி உள்ளதால், கிராமப்புற குழந்தைகள் குறைவாகவே கல்வி பெற முடிகிறது. 2009 கல்வி ஆண்டு நிலைமை படி, கிராமப்புற மாநிலங்களில் மாணவர்களின் சராசரி வருகை விகிதம் 75% ஆகும். இந்த விகிதம் இடத்துக்கு இடம் கணிசமாக வேறுபடுகிறது என்றாலும்,உத்தர பிரதேசம் மற்றும் பீகார் போன்ற மாநிலங்களில் தங்கள் பள்ளிகளில் ஒரு எதிர்பாராத கண்கானிப்பு வருகையின் போது 40%க்கும் மேற்பட்ட மாணவர்கள் வகுப்பில் இல்லை. இதுவே நகர்ப்புற மாநிலங்களில்,பள்ளி வருகையின் போது 90% மாணவர்கள் பள்ளிகளில் இருந்தார்கள்.

அரசியலமைப்பு படி இந்தியா ஒரு மதச்சார்பற்ற நாடு. ஆனால் பெரிய அளவிலான வன்முறை சுதந்திரம் அடைந்த காலத்தில் இந்தியாவில் நடைபெற்று வருகிறது. சமீபத்திய ஆண்டுகளில், வகுப்புவாத பதட்டங்கள் மற்றும் மதம் சார்ந்த அரசியலில் முக்கிய வன்முறையாக மாறிவிட்டன.தொடர்பு இருப்பினும் இந்து மதமும் இந்துத்துவமும் வேறுபட்டவை. இந்து மதம் ஒரு மதம்.ஆனால் இந்துத்துவம் ஒரு அரசியல் சித்தாந்தம் ஆகும். இந்துத்துவ இயக்கத்தை பெரும்பாலான இந்துக்கள் பெரும்பான்மை ஆதரிக்கவில்லை. சில பொறுமையான அல்லது "மதச்சார்பற்ற" இந்துக்கள் இந்துத்துவ இயக்கத்தின் ஆதரவாளர்களை விவரிக்க "இந்து மதம் தலிபான்" என்ற வாக்கியத்தை பயன்படுத்துவார்கள். புகுஊக(Fukuoka) ஆசிய கலாச்சாரம் பரிசு பெற்ற இந்திய சமூகவியல் மற்றும் கலாச்சார மற்றும் அரசியல் விமர்சகர் ஆஷிஸ் நந்தி "இந்துத்துவா இந்து மதம் இறுதியில் இருக்கும்." வாதிட்டார்.

ஜம்மு காஷ்மீர் மாநிலத்தில் மார்ச் 1990பதிலிருந்து 250,000 முதல் 300,000 பண்டிதர்கள் இந்திய பிரிவினைக்கு பிறகு இஸ்லாமிய அடிப்படைவாதிகள் காரணமாக காஷ்மீரை விட்டு வெளியே குடிபெயர்ந்தனர்.மதம் காரணமாக காஷ்மீரில் இருக்கும் காஷ்மீரி பண்டிட்கள் விகிதம் சில மதிப்பீடுகளின்படி 1947 இல் 15% இருந்து 0.1% குறைந்துள்ளது. பல காஷ்மீரி பண்டிட்கள் வந்தமா(Wandhama) படுகொலை மற்றும் 2000 அமர்நாத் யாத்திரை படுகொலை போன்ற சம்பவங்களில் இஸ்லாமிய பயங்கரவாதிகளால் கொல்லப்பட்டனர்.

சமீபத்திய ஆண்டுகளில் இந்து மதம் தேசியவாதிகள் இந்தியாவில் இருக்கும் கிரிஸ்துவர்கள் மீது நடத்தப்படும் வன்முறை தாக்குதல்கள் கூர்மையாக அதிகரித்து வருகிறது. தேவாலயங்களில் கலவரம் நடத்துவது,கிரிஸ்துவர்கள் மீண்டும் இந்து மதத்திற்கு மாற்றப்படுவது,அச்சுறுத்தும் இலக்கிய விநியோகம், பைபிளை எரிப்பது,அருட்சகோதரிகளை பாலியல் பலாத்காரம் செய்வது, கிரிஸ்துவர் குருக்கள் கொலை செய்யப்படுவது மற்றும் கிரிஸ்துவர் பள்ளிகள், கல்லூரிகள் மற்றும் கல்லறைகள் சேதப்படுத்துவது இந்த வன்முறை நடவைக்களில் அடங்கும் சங் பரிவார் மற்றும் தொடர்புடைய அமைப்புகள் வன்முறை மிஷினரிகள் மேற்கொள்ளப்பட்ட "கட்டாயமாக மாற்றும்" நடவடிக்கைகளுக்கு எதிரான "தன்னிச்சையான கோபம்" வெளிப்பாடு ஆகும். இது "அபத்தமானது" என்று அறிஞர்களால் நிராகரிக்கப்பட்டது. 1964 மற்றும் 1996 க்கு இடையில் கிரிஸ்துவர்களுக்கு எதிராக முப்பத்தி எட்டு வன்முறை சம்பவங்கள் நடத்தப்பட்டதாக தகவல் உள்ளது. 1997ல் இது போன்று இருபத்தி நான்கு சம்பவங்கள் நடந்தது. 2007 மற்றும் 2008 ல் ஒரிசாவில் பதட்டங்கள் அதிகரித்தன. முதலாவதாக.இந்துக்களால் பாரம்பரியமாக பயன்படுத்தப்படும் நிலத்தில் கிறுஸ்துவர்கள் ஒரு பந்தல் போட்டது. இரண்டாவதாக ஜென்மாஷ்டமி பூஜையை பார்த்துக்கொண்டிருந்த போது ஒரு இந்து குரு மற்றும் அவரது நான்கு சீடர்கள் தூண்டுதல் இல்லாமல் கொலை செய்யப்பட்டது இதை தொடர்ந்து மத்திய பிரதேசத்தில் 150 ஆண்டு பழமையான தேவாலயம் மீது தாக்குதல் நடத்தப்பட்டது மற்றும் கர்நாடகாவில் தாக்குதல்கள் நடந்தன.

நீண்ட கால பயங்கரவாத நடவடிக்கைகள் இன்றும் ஜம்மு காஷ்மீர், மத்திய இந்தியா (நக்சலிசம்) மற்றும் ஏழு சகோதரி மாநிலங்கள் (சுதந்திரம் மற்றும் சுயாட்சி இயக்கங்கள்) ஆகிய பகுதிகளில் உள்ளன. கடந்த காலத்தில் பஞ்சாப் கிளர்ச்சி, பஞ்சாப் மற்றும் தேசிய தலைநகர் தில்லி (தில்லி தொடர் குண்டு வெடிப்பு,சீக்கியர்களுக்கு எதிராக நடந்த கலவரத்தில்) ஆகிய இரண்டு மாநிலங்களிலுமே போராளி நடவடிக்கைகளுக்கு வழிவகுத்தது. 2006 ஆம் ஆண்டின்படி நாட்டின் 608 மாவட்டங்களில் குறைந்தது 232 மாவட்டங்களாவது, பல்வேறு கிளர்ச்சி மற்றும் பயங்கரவாத இயக்கங்கள் மூலம், மாறுபட்ட தாக்குதலுக்கு ஆளாகப்பட்டிருக்கின்றன.

இந்திய கம்யூனிச இயக்கத்திலிருந்து, சீன-சோவியத் பிரிவினால் வந்த ஒரு கம்யூனிச கூட்டத்திற்கு வழங்கப்படும் முறைசாரா பெயர் தான் நக்சலிசம். சித்தாந்தரீதியாக, பல்வேறு வகைகளில் அவர்கள் மாவோயிசத்தை ஒத்தவர்களாவர். ஆரம்பத்தில் இயக்கத்தின் மையமாக மேற்கு வங்கம் இருந்தது. சமீபத்திய ஆண்டுகளில், இந்திய கம்யூனிஸ்ட் கட்சி (மாவோயிஸ்ட்) போன்ற நிலத்தடி குழுக்களின் நடவடிக்கைகள் மூலம் கிராமப்புற மத்திய மற்றும் கிழக்கு இந்தியாவின் குறைந்த வளர்ச்சியடைந்த பகுதிகளில் குறிப்பாக சட்டீஸ்கர் மற்றும் ஆந்திர பிரதேசம் மாநிலங்களில் நக்சலிசம் பரவியிருக்கிறது. 
சிபிஐ (மாவோயிஸ்ட்) மற்றும் சில நக்சல் பிரிவுகளை இந்திய அரசு மற்றும் இந்தியாவின் பல்வேறு மாநில அரசாங்கங்கள், பயங்கரவாத குழுக்களாக கருதுகின்றன. 

கேர்லங்கி படுகொலை போன்ற தலித்களுக்கு எதிரான பல வன்முறை சம்பவங்கள் இந்தியாவின் பல பகுதிகளில் நடந்திருப்பது பதிவு செய்யப்பட்டுள்ளது. அதே நேரத்தில், 2006ஆம் ஆண்டு மகாராஷ்டிராவில் தலித் மக்கள் நடத்திய எதிர்ப்பு ஆர்ப்பாட்டங்கள் போன்ற பல ஆர்பாட்டங்களும் நடப்பதாக தெரிவிக்கப்படுகிறது. எம்ஐடி அமைப்புகள் விஞ்ஞானியான முனைவர் வி ஏ ஷிவா அய்யாதுரை போன்ற நிபுணர்கள் ஜாதி தொடர்பான வன்முறை இந்தியாவின் கண்டுபிடிப்பு மற்றும் அறிவியல் ஆராய்ச்சிகளைத் தடுப்பதாக குற்றம் சாட்டுகின்றனர். மேலும் பிற்போக்கு சமூக அமைப்பு நிலவும் போது முன்னேற்றம் கடினமாக இருக்கும் என்றும் குறிப்பிடுகின்றனர். 

"சமூக அல்லது கல்வியில் பின்தங்கியவர்களை அடையாளம்" காண 1979 ஆம் ஆண்டு மண்டல் கமிஷன் நிறுவப்பட்டது. மேலும் சாதி பாகுபாட்டினை நிவர்த்தி செய்யவும், ஒதுக்கீடுகள் தொடர்பான கேள்விகளை கருத்தில் எடுத்துக்கொள்ளவும் இந்த கமிஷன் நிறுவப்பட்டது. வி.பி. சிங் ஆட்சியில் 1989 ஆம் ஆண்டின் மண்டல் கமிஷன் பரிந்துரைகளை செயல்படுத்த முயன்ற போது, பெ இருந்த அர்ஜுன் சிங் கல்வி நிறுவனங்களில் ஓ.பி.சி இடஒதுக்கீட்டை அறிமுகப்படுத்திய போது அவர் சாதி அரசியல் செய்வதாக குற்றம் சாட்டப்பட்டார்.ரும் போராட்டங்கள் நாட்டில் நடைபெற்றன. அரசியல்வாதிகள் முற்றிலும் தேர்தல் நோக்கங்களுக்காக சாதி அடிப்படையிலான இட ஒதுக்கீடு கொடுக்க முயற்சித்தனர் என்று பலர் கூறினர்.

மகாராஷ்டிர காங்கிரஸ், அதன் அரசியல் வெற்றிக்கு ஓ.பி.சி. ஆதரவை நீண்ட காலம் சார்ந்திருக்கிறது. பாரதிய ஜனதா கட்சி தங்கள் கட்சி ஒரு உயர் ஜாதி கட்சி அல்ல என்பதை நிரூபிக்க அவர்களின் தலித் மற்றும் ஓ.பி.சி. தலைவர்களை பெரிதாக வெளிப்படுத்தியது. முன்னாள் பா.ஜ.க தலைவர் பங்காரு லட்சுமண்(2001-2002) ஒரு தலித் ஆவார். ஓ.பி.சி. சாதியை சேர்ந்த முன்னாள் மத்திய பிரதேச முதல்வர் சன்னியாசினி உமா பாரதி முன்னாள் பிஜேபி தலைவர் ஆவார். 2006 ஆம் ஆண்டு ஐக்கிய முற்போக்கு கூட்டணி அரசின் மனிதவள மேம்பாட்டு துறையின் அமைச்சராக


</doc>
<doc id="196976" url="https://ta.wikipedia.org/wiki?curid=196976" title="நிசங்க மல்லன்">
நிசங்க மல்லன்

நிசங்க மல்லன் அல்லது கீர்த்தி நிசங்கன் என்பவன் இலங்கையின் பொலநறுவையை ஆண்ட மன்னனாவான். இவன் இலங்கையை கி.பி. 1187–1196 வரை ஆண்டான். இவனது அரண்மனையான நிசங்கலதா மண்டபம், ஹத்ததாகே, ரன்கொத் விகாரைகள் மற்றும் வடிகாலமைப்புத் தொகுதிகள் போன்றவை இம்மன்னனது கட்டடக்கலை ஆக்கங்களுக்கு ஒரு எடுத்துக்காட்டாகும்.



</doc>
<doc id="196993" url="https://ta.wikipedia.org/wiki?curid=196993" title="2013 பாட்னா தொடர் குண்டுவெடிப்புகள்">
2013 பாட்னா தொடர் குண்டுவெடிப்புகள்

2013-ஆம் ஆண்டு அக்டோபர் 27-ஆம் நாள் , இந்தியாவின் பீகார் மாநிலத்தின் தலைநகரான பாட்னாவில் எட்டு இடங்களில் தொடர்ச்சியாக குண்டுகள் வெடித்தன. இதில் 5 பேர் பலியாயினர் மற்றும் 66 பேர் காயமுற்றனர். இந்த குண்டுவெடிப்புகளுக்கு எவரும் இதுவரை பொறுப்பு ஏற்கவில்லை
27 அக்டோபர் அன்று பாட்னா தொடர்வண்டி நிலையத்தின் பத்தாவது நடைமேடையில் ஓர் நாட்டு வெடிகுண்டு வெடித்தது. இதில் ஒருவர் பலியானார். மேலும் இரண்டு நாட்டு வெடிகுண்டுகள் செயலிழக்கப்பட்டன. 

காந்தி மைதானில் நடைபெற்ற நரேந்திர மோடியின் தேர்தல் பேரணியில் ஐந்து குண்டுகள் வெடித்தன. இதில் பலர் படுகாயம் அடைந்தனர் . இந்த மைதானத்திற்கு அருகே இருந்த திரையரங்கில் வெடித்த குண்டில் ஆறு பேர் காயமடைந்தனர். மோடி அவர்கள் பேசிய மேடையின் கீழ் வெடிக்காத குண்டு ஒன்று கைபெற்றபட்டது. மாலை ஐந்து மணி அளவில் மைதானத்தில் ஓர் குப்பை மேட்டின் கீழே மேலும் ஒரு குண்டு வெடித்தது. 


</doc>
