<doc id="298921" url="https://ta.wikipedia.org/wiki?curid=298921" title="ஆ. சிங்காரவேலு">
ஆ. சிங்காரவேலு

ஆ. சிங்காரவேலு முதலியார் (A. Singaravelu Mudaliar) (1855 - நவம்பர் 1931), ஒரு கல்வியாளர் மற்றும் கலைக்களஞ்சியத் தொகுப்பாளர் ஆவார்.. இவர் தமிழ், தெலுங்கு மற்றும் சமசுகிருத மொழிகளைப் படித்தவர். சென்னையில் உள்ள பச்சையப்பன் கல்லூரியில் தமிழ்ப் பேராசிரியராக இருந்தார். தமிழில் தோன்றிய முதற் கலைக்களஞ்சியங்களில் ஒன்றாகிய அபிதான சிந்தாமணி என்பதின் ஆசிரியர். அபிதான சிந்தாமணி தமிழின் முக்கியமான குறிப்புதவிநூல். இதில் இந்திய இலக்கியங்கள், புராணங்கள், சிந்தனைகள், ஆசாரங்கள், பழங்கதைகள், இலக்கியச் செய்திகள் ஆகியவை அகரவரிசையில் அளிக்கப்பட்டுள்ளன. ஏறத்தாழ ஆயிரத்து ஐந்நூறு பக்கம் உள்ள இந்தப் பெரிய நூலை ஆசியவியல் நிறுவனம் வெளியிட்டிருக்கிறது. அபிதான சிந்தாமணியைத் தமிழ், இந்தியத் தொல்மரபைச் சேர்ந்த ஒருவகை கலைக்களஞ்சியம் என்று சொல்லலாம்.

சமசுக்கிருதத்தில் அகரவரிசைப்படி "சொற்பொருள்" கொடுத்திருக்கும் நூல் நிகண்டு எனப்படும். அகரவரிசைப்படி கருத்துகள், செய்திகள் கொடுக்கப்பட்ட நூல் "கோசம்" என்று சொல்லப்படும். கோசம் என்பது குறுவடிவிலான ஒரு கலைக்களஞ்சியம். அபிதானசிந்தாமணி கோசம் என்ற நூல்வகையைச் சேர்ந்த பத்தொன்பதாம் நூற்றாண்டு உரைநடை நூல். அபிதான சிந்தாமணியை 1890 ஆம் ஆண்டில் இவர் தொகுக்கத் தொடங்கினார். இதன் முதற்பதிப்பு மதுரைத் தமிழ்ச்சங்க வெளியீடாக 1910 ஆம் ஆண்டு 1048 பக்கங்களுடன் வெளிவந்தது. உயர் நோக்குடன் வெளியிடப்பட்டாலும் தொழில்நுட்ப அளவில் தரம் குறைவாக இருந்தது. 1934 ஆம் ஆண்டில் இரண்டாவது பதிப்பு 1634 பக்கங்களுடன் வெளியிடப்பட்டது. சிங்காரவேலு முதலியார் தமிழ் அகராதியை வெளியிட்ட சைவ சித்தாந்தக் கழகத்துடனும் பணிபுரிந்தார்

அபிதான சிந்தாமணியின் ஆசிரியர் ஆ.சிங்காரவேலு முதலியார் 1855ல் சென்னையில் பிறந்தார். சென்னை பச்சையப்பா உயர்நிலைப்பள்ளியில் தமிழாசிரியராக பணியாற்றினார். 1890 ல் இந்நூலை உருவாக்கத் தொடங்கினார். தன்னுடைய நண்பரும் சென்னை பச்சையப்ப முதலியார் உயர்நிலைப்பள்ளித் தலைமையாசிரியருமான சி.கோபாலராயர் ஒருநாள் தன்னை அழைத்து எனமண்டாரம் வெங்கடராமய்யர் சமசுக்கிருதத்தில் எழுதிய "புராணநாம சந்திரிகை" என்ற நூலை அளித்து அதைப்போல ஒன்றைச் செய்யக்கூடாதா என்று கேட்டதாக பச்சையப்ப முதலியார் சொல்கிறார். அதை முதல்நூலாகக் கொண்டு சிங்காரவேலு முதலியார் அதையே "புராண நாமாவளி" என்று பெயரிட்டு எழுதத் தொடங்கினார்.

ஆனால் விரைவிலேயே புராணநாம சந்திரிகை போதாமைகள் மிக்க சிறிய நூலே என்று கண்டு கொண்டு மேலும் மேலும் நூல்களை வாசிக்கத் துவங்கினார். நூல்கள் மிகவும் குறைவென உடனேயே உணர்ந்தார். ஊர் ஊராகச் சென்று சிறு வெளியீடுகளையும் ஏடுகளையும் சேகரிக்கத் தொடங்கின்னார். செவிவழிக்கதைகளையும் திரட்டினார். தலபுராணங்களை ஓதுவார்களிடமிருந்து கேட்டு எழுதிக்கொண்டார். நாடோடிகளான கதைசொல்லிகள், அரிகதைச் சொற்பொழிவாளர்கள், சோதிடர்கள், மாந்திரீகர்கள், நாட்டு வைத்தியர்கள், பைராகிகள் போன்ற பலதரப்பட்ட மக்களை சந்தித்து தகவல்களை திரட்டிக்கொண்டே இருந்தார்.

இவ்வாறு பல்லாயிரம் பக்கங்கள் கையெழுத்துப்படியாக எழுதிச்சேர்த்தார் சிங்காரவேலு முதலியார். இன்றைய அபிதான சிந்தாமணி ஏறத்தாழ 1800 பக்கங்கள் கொண்டது. இரண்டு பத்திகளிலாலான மிகப்பொடிய எழுத்து. இதனைக்கொண்டு கணித்தால் கடைசிக் கைப்படி (கைப்பிரதி) 9000 பக்கங்களுக்கு இருந்திருக்க வேண்டும். தனித்தனிக்குறிப்புகளாக எழுதியவற்றை கட்டுரைகளாக ஆக்கி அவற்றை மீண்டும் அகராதி மொழிக்கு சுருக்கி எழுதினார் சிங்காரவேலு முதலியார். அதாவது மூன்றுமுறை நகல் எடுத்திருக்கிறார். அகரவரிசைப்படி இவற்றைக் கோப்பதற்கே சில மாதங்கள் ஆகினவாம்.

சிங்காரவேலு முதலியார், உயர்நிலைப்பள்ளி தமிழாசிரியராக வேலை பார்த்துக்கொண்டு தன் அன்றாட அலுவல்களுக்கு மேல் நேரம் தேடி இந்தப் பெரும்பணியைச் செய்து முடித்தார். சொற்களுக்கு நடுவே போடும் கட்டை இல்லாமல் நெருக்கி ஏறத்தாழ 1050 பக்கங்கள் அச்சுக்கோத்து ஒரு சில நகல்கள் எடுத்துக்கொண்டார். அவற்றுடன் சென்னையில் அன்றிருந்த செல்வந்தர்கள், கல்விமான்களை அணுகி அச்சிடுவதற்கு உதவி கோரினார். அவர்கள் இது அவசியப்பணி என்று சொன்னார்களே அல்லாமல் உதவ முன்வரவில்லை.

சென்னையில் இருந்தவர்களிடம் நம்பிக்கை இழந்த சிங்காரவேலு முதலியார் யாழ்ப்பாணத்தை நாடினார். யாழ்ப்பாணம் வழக்கறிஞர் கனகசபைப்பிள்ளை இதன் ஒரு பகுதியைப் பார்வையிட்டு பாராட்டிப் பொருளுதவி செய்ததுடன் சென்னை வழக்கறிஞர்களுக்கு இந்நூலை அச்சிட உதவவேண்டும் என்று ஒரு சான்றிதழும் எழுதியளித்தார். அந்தச் சான்றிதழை சிங்காரவேலு முதலியார் பேராசிரியர் சேசகிரி ராவ் என்பவரிடம் காட்டியபோது ‘நானும் இதேபோல ஒன்று எழுதிக்கொண்டிருக்கிறேன்’ என்று சொல்லி விட்டு பேசாமல் இருந்துவிட்டார். சென்னை குயுரேட்டரும் (curator) பச்சையப்பன் கல்லூரி தருமகர்த்தாவுமான வ.கிருட்டிணமாச்சாரியிடம் சென்று மன்றாடினார் சிங்காரவேலு முதலியார். அவர் சில அச்சுக்கூடத்தவர்களிடம் கேட்டுவிட்டு இதற்கு செலவு நிறைய ஆகுமே என்று சொல்லி மறுத்துவிட்டார்.

இதற்கிடையே சிங்காரவேலு முதலியார் மீது பச்சையப்பா பள்ளி மேலாளர்களுக்கு பொறாமையும் கோபமும் உண்டாயிற்று. அவர் ஆசிரியப்பணியைச் செய்யவில்லை என்று குற்றம் சாட்டப்பட்டார். உயர்கல்வித் தகுதி இருந்தும் பச்சையப்பா அறக்கட்டளையைச் சேர்ந்த பி.டி. செங்கல்வராய நாயக்கர் துவக்கப்பள்ளி, கோவிந்த நாயக்கர் துவக்கப்பள்ளி ஆகியவற்றில் கற்பிக்கும்படி நியமிக்கப்பட்டார். துவக்கப்பள்ளி ஆசிரியருக்கான மிகக்குறைவான வருமானத்தில் சென்னையில் வாழவே முடியாத நிலை.

மனம் சோர்ந்த சிங்காரவேலு முதலியார் தன் நூலை வெளியிடுவதற்கு பணம் வேண்டி இதழ்களில் ஓர் கைச்சாத்து அறிக்கையை வெளியிட எண்ணி பலரிடம் கையெழுத்து கோரினார். அக்கால வழக்கப்படி ஒரு நூலை அச்சிடும் முன் அதன் முதல் அச்சு நகலைப் பார்வையிட்டு, வெளியிடப்படும்போது அதைப் பணம் கொடுத்து வாங்கிகொள்கிறோம் என்று கையெழுத்திட்டு கொடுக்கும் வழக்கம் இருந்தது. பெரிய நூல்கள் அந்நாளில் அவ்வாறு அச்சில் வந்தன. ஆனால் பெரும்பாலானவர்கள் இது தேவையற்ற ஆடம்பர முயற்சி என்று சொல்லி ஒதுங்கினர். சிலரே கையெழுத்திட்டனர். இரண்டு அறிக்கைகளை பிரசுரித்துப் பார்த்தார். அம்முயற்சியும் வீணாயிற்று.

மனம்சோர்ந்த சிங்காரவேலு முதலியார் தன் நூலை தூக்கி போட்டுவிட்டு சலித்திருந்தார். இக்காலகட்டத்தில் பல கோசங்கள் அரைகுறையாக எழுதப்பட்டு அவசரமாக வெளியிடப்பட்டன. அவற்றில் யாழ்ப்பாணம் ஆ. முத்துத்தம்பிப்பிள்ளை எழுதிய அபிதானகோசம் மட்டுமே ஓரளவேனும் முக்கியமானது. இந்நிலையில்தான் தான் வழிபட்ட முருகக் கடவுள் தன்னைப் பார்த்து கனிந்தார் என்று சிங்காரவேலு முதலியார் எழுதுகிறார். நாலாவது மதுரைத்தமிழ்ச்சங்கத்தின் நிறுவுனரும் பாலவநத்தம் சமீந்தாருமான பாண்டித்துரை தேவர் சிங்காரவேலு முதலியாரின் இரண்டாவது அறிக்கையைப் பார்த்து மதுரையில் இருந்து தேடிவந்து சிங்காரவேலு முதலியாரைப் பார்த்தார்.

அபிதான சிந்தாமணி கைப்பிரதியைப் பார்த்ததுமே பாண்டித்துரைத்தேவர் மிகமகிழ்ச்சி அடைந்தார். மதுரைத் தமிழ்ச்சங்கம் சார்பில் அச்சிட்டு வெளியிட முன்வந்தார். கைப்பிரதியை மதுரைக்குக் கொண்டுசென்று மீண்டும் செம்மையாக்கி எழுதுவித்தார். மதுரைத் தமிழ்ச்சங்கத்துக்கு அச்சகம் இருந்தும் கூட சிங்காரவேலு முதலியாரின் வசதிக்காக அந்நூல் சென்னையிலேயே அச்சாகியது. சிங்காரவேலு முதலியார் அதன் முதல் பதிப்புக்கு மெய்ப்பு பார்த்தார். அக்கால் வழக்கப்படி தினமும் அச்சகம் சென்று பிழைதிருத்தம் செய்ய வேண்டும். பத்துமுறைக்குமேல் பிழை நோக்கப்பட்ட இந்த மாபெரும் நூலில் அச்சுப்பிழை என்பதே கிடையாது.

இந்நூலில் இருவருக்கு தனியாக நன்றி சொல்கிறார் சிங்காரவேலு முதலியார். ஒருவர் பழந்தமிழ் நூல்களை பதிப்பித்த உ.வே.சாமிநாதய்யர். சமணமதம் சார்ந்த தகவல்களைச் சொல்லித்தந்த அப்பாசாமி நயினார் இன்னொருவர். 1910ல் அபிதான சிந்தாமணியின் முதல் பதிப்பு வெளிவந்தது. பின்னர் அதில் விடுபட்டுபோன செய்திகளை குறித்துக்கொண்டே வந்த சிங்காரவேலு முதலியார் இரண்டாம் பதிப்பை தயாரித்துக்கொண்டிருக்கும்போதே 1932ல் மரணமடைந்தார். அதாவது 1890 முதல் கிட்டத்தட்ட நாற்பத்து இரண்டு வருடங்கள். ஒரு முழுவாழ்க்கையையே இதற்காகச் செலவிட்டிருக்கிறார்.

சிங்காரவேலு முதலியாரின் மைந்தர் ஆ.சிவப்பிரகாச முதலியார் இரண்டாம் பதிப்பை தந்தை மரணமடைந்தபின் வெளியிட்டார். திருவாரூர் சோமசுந்தர தேசிகர் இதன் இரண்டாம்பதிப்புக்கு பிழை திருத்தம்செய்தார். இந்நூல் சி.குமாரசாமி நாயிடு ஆன்ட் சன்ஸ் நிறுவனம் 1934ல் வெளியிட்டது. அதன்பின் நெடுநாட்கள் அபிதான சிந்தாமணி மறு அச்சு வரவேயில்லை. 1981ல் ஆசிய கல்விச் சேவை நிறுவனம் டெல்லி சிவப்பிரகாச முதலியாரின் இரண்டாம் பதிப்பை அப்படியே ஒளிநகல் எடுத்து நூலாக்கியது. அதன் 11 ஆவது மறு அச்சு 2006ல் வெளிவந்ததுது

முதன்மையாக இது ஒரு புராணக் கலைக்களஞ்சியம். இந்நூலில் அனேகமாக எல்லா புராணங்களும் அவற்றின் கதாபாத்திரங்களுக்குக் கீழே இரத்தினச் சுருக்கமாக அளிக்கப்பட்டிருக்கின்றன. பிறமொழிகளில் உள்ள புராணக் கலைக்களஞ்சியங்களில் தமிழ்ப் புராணங்கள் அனேகமாக இருப்பதில்லை. ஒட்டுமொத்த இந்திய புராணங்கள் அளவுக்கே தமிழில் தனிப்புராணங்கள் உண்டு. அவையெல்லாம் இந்நூலில் உள்ளன. இந்நூலில் உள்ள தகவல்கள் இன்னமும் இந்திய தேசிய கலைக்களஞ்சியங்களில் சேர்க்கப்படவில்லை.

இரண்டாவதாக, தொன்மையான சாத்திரநூல்கள் மருத்துவ நூல்கள் சோதிட நூல்கள் போன்றவற்றின் தகவல்களும் இந்த நூலில் அகரவரிசைப்படுத்தப்பட்டுள்ளன. இவற்றின் வழியாக தொன்மையான தமிழ் வாழ்க்கையை அறிய முற்பட்டால் நெடுக விரிவது.தமிழர் சிற்பவியல் ஆலயங்களைப்பற்றிய தகவல்கள் என இந்நூல் அளிக்கும் தகவல்கள் மிகப்பல.

மூன்றாவதாக, தொல்தமிழ் இலக்கியங்களின் தகவல்கள் இந்நூலில் சுருக்கமாக கொடுக்கபப்ட்டிருக்கின்றன. ஆசிரியர்கள் நூல்கள் குறித்த விரிவான தகவல்கள் சுருக்கமான மொழியில் இந்நூலில் உள்ளன. ஆனால் இக்காலகட்டத்தில் தமிழ்நூல் ஆய்வுகள் முதற்கட்டத்தில் இருந்தன என்பதனால் இவை விரிவாகவும் முழுமையாகவும் இல்லை.

நான்காவதாக, தமிழரின் அன்றாட வாழ்வியல் குறித்து மிக விரிவான சித்திரத்தை அளிக்கிறது அபிதான சிந்தாமணி. சாப்பாடு, திருமணச் சடங்குகள், சாவுச்சடங்குகள், சாதிகள், உட்சாதிகள், ஆசாரங்கள், நம்பிக்கைகள், வழக்காறுகள்,போன்றவை கூறப்படுகின்றன.

இதைத்தவிர அன்றைய அறிவியல்தகவல்களையும் அளித்திருக்கிறார் சிங்காரவேலு முதலியார். அவை இந்நூலில் போதாமையுடன் உள்ளன. அவற்றை முழுக்க உதாசீனம் செய்ய முடியாது. பல அறிவியல் செய்திகள் அக்காலகட்டத்தில் எப்படிப் பார்க்கப்பட்டன என்பதற்கான ஆதாரம் அவை.

இதன் தலைப்புகளைப் பார்த்தால் வியப்பூட்டும். உதாரணமாக, க வரிசையில் ககந்தன், ககபதி, ககமுகன்,ககனமூர்த்தி,ககுத்சதன்,ககுத்து,ககுத்தன்,ககுத்மி,ககுபு,ககுபை,ககுப்தேவி,ககேந்திரன்,ககோலன்,ககோளர்,ககோள விவரணம்…என்று போகிறது சொல் வரிசை. ஒரு தலைப்பின்கீழ் செய்திகளை மிகச்சுருக்கமான மொழியில் கொடுத்திருப்பதில் நவீன கலைக்களஞ்சியங்களுக்கெல்லாம் இது வழிகாட்டியாக சொல்லலாம்.

உதாரணம்: கண்ணகி என்ற தலைப்பில் இரண்டு பத்திகள். கண்ணகி- 1. பத்தினிக்கடவுள். மங்கல மடந்தை, திருமாபத்தினி ,வீரபத்தினியென்பன இவளுக்குரிய பர்யாய நாமங்கள். கோவலன் மனைவி[கோவலனைக் காண்க] 2. வையாவிக் கோப்பெரும்பேகனுக்குரியவள். இவள் ஒரு காலத்தில் இன்னாதுறக்கப்பட்டு கபிலர் பரணர் அரிசிற்கிழார் முதலியவர்களை நோக்கி அரசனைப்பாடி அரசனுடன் சேர்த்து வைக்க வேண்டியவள் [புற.நா]

கண்ணகியில் இருந்து கோவலனுக்கும் சிலப்பதிகாரத்துக்கும் இளங்கோவுக்கும் சென்றால் மிக விரிவாகவே மொத்தக் கதையும் கிடைக்கும். இத்தகைய செறிவான நூலில் இந்திரன், ஔவையார் போன்ற தலைப்புகளில் இரண்டு மூன்று பக்கங்கள் அளவுக்குக் கூட தகவல்கள் காணப்படுகின்றன.


</doc>
<doc id="298923" url="https://ta.wikipedia.org/wiki?curid=298923" title="இலங்கை பறக்கும் பாம்பு">
இலங்கை பறக்கும் பாம்பு

இலங்கை பறக்கும் பாம்பு ("Sri Lankan flying snake", "Chrysopelea taprobanica") ஒரு பறக்கும் தன்மைகொண்ட ஊர்வன வகையைச் சார்ந்த பாம்பு இனம் ஆகும். இதன் பூர்வீகம் இலங்கையாக இருந்தாலும், இந்தியா போன்ற நாடுகளிலும் காணப்படுகிறது. இது கிரிசொபியா ("Chrysopelea") என்ற குடும்பத்தின் வழித்தோன்றல் ஆகும். இவை ஓரிடத்திலிருந்து வேறு இடத்திற்கு இடப்பெயர்ச்சி அடையும்போது தன் விலா எலும்பை தட்டையாக மாற்றி பறக்க ஆரம்பிக்கிறது. பாம்பு இனங்களில் ஒன்றான இது, விசத் தன்மை குறைந்து காணப்படுகிறது.

உலகில் உள்ள பாம்பு இனங்களில் இது ஒரு அரிதானது ஆகும். இது வெப்பமண்டலப் பகுதியில் காணப்படுகிறது. தென்கிழக்காசியா பகுதியில் இலங்கை உட்பட வியட்நாம், கம்போடியா, போன்ற நாடுகளிலும், இந்தியாவில் அரிதாகவும் காணப்படுகிறது.

உடல் வாக்கில் அனைத்துப் பாம்புகளைப்போல் தோன்றினாலும் இதன் உடலின் மேல் பகுதியில் கட்டுவிரியன் பாம்பைப்போல் கருப்பு கோடுகள் காணப்படுகின்றன. தலைப்பகுதியில் வலுவான கருப்பு நிறத்தில் நல்ல பாம்பைப் போல் படம் எடுப்பதுபோன்ற தோற்றம் கொண்ட கோடுகள் உள்ளன.


</doc>
<doc id="298931" url="https://ta.wikipedia.org/wiki?curid=298931" title="பார்னகட் லைட், நியூ செர்சி">
பார்னகட் லைட், நியூ செர்சி

பார்னகட் லைட் (Barnegat Light) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.85 சதுர கிலோ மீற்றர் பரப்பளவைக் கொண்டுள்ளது. இதில் 0.73 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.12 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 574 ஆகும். பார்னகட் லைட் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 785.1 குடிமக்கள் ஆகும். 


</doc>
<doc id="298932" url="https://ta.wikipedia.org/wiki?curid=298932" title="பார்னகட் நகரியம், நியூ செர்சி">
பார்னகட் நகரியம், நியூ செர்சி

பார்னகட் நகரியம் (Barnegat Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 40.78 சதுர கிலோ மீற்றர் பரப்பளவைக் கொண்டுள்ளது. இதில் 34.38 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 6.41 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 20936 ஆகும். பார்னகட் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 609.0 குடிமக்கள் ஆகும். 


</doc>
<doc id="298933" url="https://ta.wikipedia.org/wiki?curid=298933" title="பே கெட், நியூ செர்சி">
பே கெட், நியூ செர்சி

பே கெட் (Bay Head) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.70 சதுர கிலோ மீற்றர் பரப்பளவைக் கொண்டுள்ளது. இதில் 0.58 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.12 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 968 ஆகும். பே கெட் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1,662.8 குடிமக்கள் ஆகும். 


</doc>
<doc id="299014" url="https://ta.wikipedia.org/wiki?curid=299014" title="முள்வெள்ளரி">
முள்வெள்ளரி

முள்வெள்ளரி ("CUCUMIS MELO UTILISSIMUS") ("Cucumis melo")இது ஒரு பூக்கும் தாவர வகையைச் சேர்ந்த கொடியாகும். இதன் பூர்வீகம் ஆப்பிரிக்கா, ஆசியா, மேற்கு பசிபிக் பகுதியில் காணப்படும் நாடுகள் ஆகும். தற்சமயம் இத்தாவரம் உணவிற்காக உலகம் முழுவதிலும் பயிரிடப்படுகிறது. இவற்றில் சில ரகங்கள் சமையலுக்கும் பயன்படுகிறது.


</doc>
<doc id="299015" url="https://ta.wikipedia.org/wiki?curid=299015" title="சுக்கங்காய்">
சுக்கங்காய்

சுக்கங்காய் அல்லது மிதுக்கங்காய் ("Cucumis melo var. melo") இது பூக்கும் தாவர வகையைச் சேர்ந்த கொடியாகும். இது மூலிகை மருத்துவத்திற்குப் பயன்படுகிறது. இக்கொடியிலிருந்து கிடைக்கும் காயை வற்றலாகப் பயன்படுத்துகிறார்கள்.


</doc>
<doc id="299016" url="https://ta.wikipedia.org/wiki?curid=299016" title="அ. தட்சிணாமூர்த்தி">
அ. தட்சிணாமூர்த்தி

அ. தட்சிணாமூர்த்தி (பிறப்பு 7, அக்டோபர் 1937) சங்க இலக்கியத்தில் புலமைபெற்ற முதிர்ந்த தமிழறிஞர். தமிழ்ப் பேராசிரியர், நூலாசிரியர், ஆய்வாளர், மொழிபெயர்ப்பாளர் எனப் பல பரிமாணங்கள் கொண்டவர். தமிழ் ஆங்கிலம் ஆகிய இருமொழிகளிலும் வல்லவர். சங்க இலக்கிய மொழிபெயர்ப்பு முன்னோடிகளில் ஒருவர். பாரதிதாசனின் பாடல்களை மொழிபெயர்ப்பின் மூலம் வெளியுலகுக்குக் கொண்டுசென்றவர். பழந்தமிழ் இலக்கியங்கள், இடைக்கால இலக்கியங்கள், அண்மைக்கால இலக்கியங்கள் என்று பலவற்றையும் ஆங்கிலத்தில் மொழிபெயர்த்தவர். தமிழர் நாகரிகமும் பண்பாடும் எனும் வரலாற்று நூலைப் படைத்தவர். சங்க இலக்கிய உரைகள் மற்றும் ஆராய்ச்சி நூல்களின் ஆசிரியர். 2003 -ஆம் ஆண்டிற்கான தமிழ்நாடு அரசு வழங்கும் பாரதிதாசன் விருதை வென்றவர். இந்திய அரசின் செம்மொழித் தமிழாய்வு மத்திய நிறுவனத்தின், 2015-ஆம் ஆண்டுக்கான குடியரசுத்தலைவர் விருதாகிய தொல்காப்பியர் விருதினைப் பெற்றவர்.

தட்சிணாமூர்த்தி, திருவாரூர் மாவட்டம், மன்னார்குடி அருகிலுள்ள நெடுவாக்கோட்டை என்னும் சிற்றூரில் மிக எளிய உழவர் குடும்பத்தில் பிறந்தவர். தந்தை அய்யாசாமி, தாய் இராசம்மாள். மூன்று மூத்த சகோதரிகளோடு குடும்பத்தில் கடைசி மகனாகப் பிறந்தவர். பள்ளிப்படிப்பை மன்னார்குடி பின்லே பள்ளியில் முடித்தார். பின்னர் அண்ணாமலை பல்கலைக்கழகத்தில், பி. ஏ. (ஆனர்ஸ்) - தமிழ்மொழியும் இலக்கியமும் (1961), பி. எட்., - தமிழ்மொழியும் சமூகவியலும் (1962) பயின்றார். சென்னைப்பல்கலைக்கழகத்தில் தமிழ் எம்.பில் பட்டமும் - ஐங்குறுநூற்றில் முல்லைத்திணை (1978-79), முனைவர் பட்டமும் - சங்க இலக்கியங்கள் உணர்த்தும் மனித உறவுகள் (1988) பெற்றார். அண்ணாமலைப் பல்கலைக்கழகத்தில் பேரறிஞர்கள் தெ. பொ. மீனாட்சிசுந்தரம், தண்டபாணி தேசிகர் ஆகியோரின் மாணவர் என்பது குறிப்பிடத்தக்கது. 

33 ஆண்டுகள் தமிழ் ஆசிரியராகவும் பேராசிரியராகவும் பல கல்வி நிலையங்களில் பணியாற்றினார். திருவாரூர் பள்ளி, மயிலாடுதுறை ஏ வி.சி கல்லூரி, பூண்டி புட்பம் கல்லூரி ஆகியவற்றில் பணி செய்தார். பாண்டித்துரைத்தேவர் அமைத்த நான்காம் தமிழ்ச் சங்கம் ஆகிய மதுரைத்தமிழ்ச்சங்கத்தைச்சேர்ந்த செந்தமிழ்க் கலைக்கல்லூரியின் முதல்வராகப் 1991 - இல் பொறுப்பேற்றார். நிதியின்மையால் பொலிவிழந்திருந்த சங்கத்தை சீரமைக்கும் பணியையும் மேற்கொண்டார். பல வளர்ச்சித் திட்டங்களை வகுத்து தமிழக அரசிடம் நிதிக்கோரிக்கை வைத்தார். 1996 - இல் பணிவோய்வு பெற்ற நிலையில் அம்முயற்சியில் வெற்றியும் கொண்டார். பணி ஓய்வுக்குப்பின் தஞ்சை நகரத்தில் வாழ்ந்து வருகிறார். 

1973 ஆம் ஆண்டில் தமிழர் நாகரிகமும் பண்பாடும் என்னும் வரலாற்று நூலை எழுதி வெளியிட்டார். தமிழ் நாகரிகத்தின் பண்பாட்டுக்கூறுகள் ஒவ்வொன்றும் காலப்போக்கில் வளர்ந்த வரலாற்றை ஒரே நூலில் தொடர்ச்சியாக விளக்கும் இந்த அரிய நூல் அவரைத் தமிழ் உலகுக்கு அடையாளம் காட்டியது. இந்நூல் இன்றுவரை ஆராய்ச்சி மாணவர்களுக்கும், தமிழ்ப் பெருமக்களுக்கும் பெரிதும் பயன்படுகிறது. சங்க இலக்கியங்கள் உணர்த்தும் மனித உணர்வுகள், தமிழியற் சிந்தனைகள் போன்ற ஆய்வு நூல்களையும் சங்க இலக்கியங்களாகிய ஐங்குருநூறு, பரிபாடல் ஆகியவற்றின் உரைகளையும் எழுதியுள்ளார்.

1999 - 2012 காலகட்டத்தில் 19 பழந்தமிழ் இலக்கியங்களை ஆங்கிலத்தில் முழுமையாக மொழியாக்கம் செய்தார். அவற்றில் 13 சங்க இலக்கிய நூல்களும் 6 பதினெண்கீழ்க்கணக்கு நூல்களும் அடங்கும். இவர் பெருநூலான அகநாநூற்றை முதன் முதலில் முழுமையாக ஆங்கிலத்தில்மொ ழியாக்கம் செய்தது குறிப்பிடத்தக்க ஒன்று. இதை 1999-இல் பாரதிதாசன் பல்கலைக்கழகம் வெளியிட்டது. பதினெண்கீழ்க்கணக்கு நூல்களுள் ஆறு நூல்களின் முதல் ஆங்கில மொழிபெயர்ப்பையும் தந்துள்ளார். குறுந்தொகையின் முதல் ஆங்கில மொழிபெயர்ப்பு வெளிவந்து 31 ஆண்டுகளுக்குப்பிறகு வெளிவந்த இரண்டாவது முழு மொழிபெயர்ப்பு இவருடையதாகும் .இது 2012 - ஆம் ஆண்டிற்கான நல்லி – திசையெட்டும் விருது பெற்றது. உலகத் தமிழாராய்ச்சிக் கழகம், 2001 - ஆம் ஆண்டு வெளியிட்ட இவருடை நற்றிணையின் ஆங்கில மொழிபெயர்ப்பு மூலத்துக்கு நெருக்கமான முதல் முழுபெயர்ப்பாகக் கருதப்படுகிறது. இவரது பத்துப்பாட்டின் மொழிபெயர்ப்பு, முதல் மொழிபெயர்ப்பு வெளிவந்து 67 ஆண்டுகளுக்குப் பிறகு வெளிவந்த இரண்டாவது முழு மொழிபெயர்ப்பாகும். 

பாரதியாரின் பாரதி அறுபத்தாறு, பாரதிதாசனின் புரட்சிக்கவி, சஞ்சீவிபருவதத்தின் சாரல், புரட்சிக்கவி, தமிழச்சியின் கத்தி, நல்ல தீர்ப்பு, கடல்மேல் குமிழிகள் ஆகிய அண்மைக்கால படைப்புகளையும் ஆங்கிலத்தில் மொழி பெயர்த்துள்ளார். 

இடைக்கால இலக்கியங்களான அபிராமி அந்தாதி, நீதி வெண்பா, பெருமாள் திருமொழி ஆகியவற்றையும் ஆங்கிலத்தில் மொழிபெயர்த்தார். அ. ச. ஞானசம்பந்தன் என்னும் அறிஞரின் கம்பன் -- புதிய பார்வை என்னும் நூலை இவர் ஆங்கிலத்தில் மொழி ஆக்கம் செய்து 2013 இல் சாகித்திய அகாதமி வெளியிட்டது.



https://adakshinamurthy.wordpress.com/


</doc>
<doc id="299017" url="https://ta.wikipedia.org/wiki?curid=299017" title="பெண்ணியலாளர்கள் பட்டியல்">
பெண்ணியலாளர்கள் பட்டியல்

இது பெண்ணியம் உருவாக பங்களித்தவர்களின் பட்டியல். ஒவ்வொரு காலத்துக்குமான அகரநிரல்கள் தனித்தனியாகத் தரப்பட்டுள்ளன.

இப்பட்டியலில் தம்மைப் பெண்ணியலாளர்களாகக் கருதாத ஆனால் ஆண் ஆதிக்கத்தை பெண்ணிய உணர்வோடு தம் நூல்களில் எதிர்த்தவர்களும் உள்ளனர்.

1500 க்கு முன் பிறந்தவர்கள்.
1501 முதல் 1600க்கு இடையில் பிறந்தவர்கள்
1601 முதல் 1700க்கு இடையில் பிறந்தவர்கள்.
1701 முதல் 1800 க்கு இடையில் பிறந்தவர்கள்.


</doc>
<doc id="299020" url="https://ta.wikipedia.org/wiki?curid=299020" title="2016 பிரசெல்சு குண்டுவெடிப்புத் தாக்குதல்கள்">
2016 பிரசெல்சு குண்டுவெடிப்புத் தாக்குதல்கள்

2016 பிரசெல்சு குண்டுவெடிப்புத் தாக்குதல்கள் என்பது பெல்ஜியத்தின் தலைநகர் பிரசெல்சில் மார்ச் 22, 2016 அன்று நடந்த குண்டுவெடிப்புத் தாக்குதல்களைக் குறிக்கும். இத்தாக்குதல்களில் 34 பேர் கொல்லப்பட்டனர். 261 பேர் காயமடைந்தனர். பிரசெல்சில் உள்ள சாவெந்தெம் வானூர்தி நிலையத்தில் 2 குண்டுகளும் (7.00 ஒ.ச.நே (GMT)) நகரின் மத்தியிலுள்ள மால்பீக் பகுதியிலுள்ள சுரங்க ரயில் பாதையில் ஒரு குண்டும் (9.11 ஒ.ச.நே ) வெடித்தன. 

இசுலாமிய நாடு என்னும் தீவிரவாத அமைப்பு இக்குண்டுவெடிப்புக்கு பொறுப்பேற்றது.

பெல்ஜியம் தற்போது ஈராக்கில் இசுலாமிய அரசுக்கு எதிராக நடத்தப்படும் இராணுவ நடவடிக்கைகளில் நேரடியாகப் பங்கேற்று வருகின்றது. தன்நாட்டு மக்கள்தொகையில் வேறெந்த ஐரோப்பிய நாட்டைக் காட்டிலும் கூடுதலான வெளிநாட்டுப் போராளிகளைக் கொண்டுள்ள நாடாக பெல்ஜியம் விளங்குகின்றது; சனவரி 2015 நிலவரப்படி சிரியாவிலும் ஈராக்கிலும் போராட 500 பேர் சென்றுள்ளனர். இந்த படைவீரர்கள் பெரும்பாலும் வந்தேறிகளின் வம்சாவழியினர் ஆவர். இதனால் பெல்ஜியத்தை "ஜிகாதிகளின் வளர்ப்புக்குடில்", "ஜிகாதிக்கு ஆளெடுக்கும் அச்சு" எனவும் அழைக்கின்றனர்.

இத் தாக்குதலில் இருவர் தற்கொலை போராளிகளாக செயல்பட்டுள்ளனர் என்றும் பெல்ஜிய குடிமக்களான அவர்கள் பெயர் பரகிம், காலித்-இல்-பக்ரௌயி என்றும் தெரியவந்துள்ளது. பரகிம் என்பவன் வானூர்தி நிலையத்திலும், காலித் என்பவன் ரயில் நிலையத்திலும் குண்டுவைத்தவர்கள் என அரசு வழக்கறிஞர் கூறினார். காலித்தும் பரகிமும் சகோதரர்கள். இத்தாக்குதலில் தொடர்புடைய மற்ற இருவரின் அடையாளம் இதுவரை தெரியவில்லையென்றும் அதில் ஒருவன் குண்டுவெடிப்பில் இறந்துவிட்டதாகவும் மற்றவன் தப்பிவிட்டதாகவும் அரசு தெரிவிக்கிறது. காலித், பரகிம் வீட்டை சோதனையிட்டதில் 15 கிலோ வெடிமருந்துகள் சிக்கின. தப்பிச்சென்றவனின் பெயர் நசிம் லாசரௌயி என்று பெல்ஜிய செய்திஇதழ் லா டெமிரே கூறுகிறது.



</doc>
<doc id="299021" url="https://ta.wikipedia.org/wiki?curid=299021" title="பீச் காவின், நியூ செர்சி">
பீச் காவின், நியூ செர்சி

பீச் காவின் (Beach Haven) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.32 சதுர கிலோ மீற்றர் பரப்பளவைக் கொண்டுள்ளது. இதில் 0.98 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.34 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1170 ஆகும். பீச் காவின் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1196.0 குடிமக்கள் ஆகும். 


</doc>
<doc id="299022" url="https://ta.wikipedia.org/wiki?curid=299022" title="பீச்வூத், நியூ செர்சி">
பீச்வூத், நியூ செர்சி

பீச்வூத் (Beachwood) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 2.85 சதுர கிலோ மீற்றர் பரப்பளவைக் கொண்டுள்ளது. இதில் 2.85 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.00 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 11045 ஆகும். பீச்வூத் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3878.4 குடிமக்கள் ஆகும். 


</doc>
<doc id="299024" url="https://ta.wikipedia.org/wiki?curid=299024" title="பெர்கேலே நகரியம், நியூ செர்சி">
பெர்கேலே நகரியம், நியூ செர்சி

பெர்கேலே நகரியம் (Berkeley Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 56.00 சதுர கிலோ மீற்றர் பரப்பளவைக் கொண்டுள்ளது. இதில் 42.86 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 13.13 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 41255 ஆகும். பெர்கேலே நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 962.5 குடிமக்கள் ஆகும். 


</doc>
<doc id="299025" url="https://ta.wikipedia.org/wiki?curid=299025" title="பிரிக் நகரியம், நியூ செர்சி">
பிரிக் நகரியம், நியூ செர்சி

பிரிக் நகரியம் (Brick Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 32.32 சதுர கிலோ மீற்றர் பரப்பளவைக் கொண்டுள்ளது. இதில் 25.72 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 6.60 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 75072 ஆகும். பிரிக் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2919.4 குடிமக்கள் ஆகும். 


</doc>
<doc id="299026" url="https://ta.wikipedia.org/wiki?curid=299026" title="ஈகில்சுவூத் நகரியம், நியூ செர்சி">
ஈகில்சுவூத் நகரியம், நியூ செர்சி

ஈகில்சுவூத் நகரியம் (Eagleswood Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 18.86 சதுர கிலோ மீற்றர் பரப்பளவைக் கொண்டுள்ளது. இதில் 16.06 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 2.80 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1603 ஆகும். ஈகில்சுவூத் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 99.8 குடிமக்கள் ஆகும். 


</doc>
<doc id="299027" url="https://ta.wikipedia.org/wiki?curid=299027" title="கார்வே செடார்சு, நியூ செர்சி">
கார்வே செடார்சு, நியூ செர்சி

கார்வே செடார்சு (Harvey Cedars) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 1.19 சதுர கிலோ மீற்றர் பரப்பளவைக் கொண்டுள்ளது. இதில் 0.56 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.63 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 337 ஆகும். கார்வே செடார்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 604.6 குடிமக்கள் ஆகும். 


</doc>
<doc id="299028" url="https://ta.wikipedia.org/wiki?curid=299028" title="ஐலாந்து கெய்ட்சு, நியூ செர்சி">
ஐலாந்து கெய்ட்சு, நியூ செர்சி

ஐலாந்து கெய்ட்சு (Island Heights) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.91 சதுர கிலோ மீற்றர் பரப்பளவைக் கொண்டுள்ளது. இதில் 0.61 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.30 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1673 ஆகும். ஐலாந்து கெய்ட்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2738.3 குடிமக்கள் ஆகும். 


</doc>
<doc id="299029" url="https://ta.wikipedia.org/wiki?curid=299029" title="ஜாக்சன் நகரியம், நியூ செர்சி">
ஜாக்சன் நகரியம், நியூ செர்சி

ஜாக்சன் நகரியம் (Jackson Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 100.62 சதுர கிலோ மீற்றர் பரப்பளவைக் கொண்டுள்ளது. இதில் 99.24 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.38 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 54856 ஆகும். ஜாக்சன் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 552.7 குடிமக்கள் ஆகும். 


</doc>
<doc id="299030" url="https://ta.wikipedia.org/wiki?curid=299030" title="லகே நகரியம், நியூ செர்சி">
லகே நகரியம், நியூ செர்சி

லகே நகரியம் (Lacey Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 98.53 சதுர கிலோ மீற்றர் பரப்பளவைக் கொண்டுள்ளது. இதில் 83.26 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 15.27 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 27644 ஆகும். லகே நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 332.0 குடிமக்கள் ஆகும். 


</doc>
<doc id="299031" url="https://ta.wikipedia.org/wiki?curid=299031" title="லேக்கேர்சுடு, நியூ செர்சி">
லேக்கேர்சுடு, நியூ செர்சி

லேக்கேர்சுடு (Lakehurst) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 1.01 சதுர கிலோ மீற்றர் பரப்பளவைக் கொண்டுள்ளது. இதில் 0.91 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.09 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2654 ஆகும். லேக்கேர்சுடு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2900.8 குடிமக்கள் ஆகும். 


</doc>
<doc id="299032" url="https://ta.wikipedia.org/wiki?curid=299032" title="லேக்வூத் நகரியம், நியூ செர்சி">
லேக்வூத் நகரியம், நியூ செர்சி

லேக்வூத் நகரியம் (Lakewood Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 24.98 சதுர கிலோ மீற்றர் பரப்பளவைக் கொண்டுள்ளது. இதில் 24.58 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.41 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 92843 ஆகும். லேக்வூத் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3777.7 குடிமக்கள் ஆகும். 


</doc>
<doc id="299033" url="https://ta.wikipedia.org/wiki?curid=299033" title="லாவலேட்டே, நியூ செர்சி">
லாவலேட்டே, நியூ செர்சி

லாவலேட்டே (Lavallette) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.95 சதுர கிலோ மீற்றர் பரப்பளவைக் கொண்டுள்ளது. இதில் 0.81 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.15 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1875 ஆகும். லாவலேட்டே பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2319.2 குடிமக்கள் ஆகும். 


</doc>
<doc id="299034" url="https://ta.wikipedia.org/wiki?curid=299034" title="லிட்டில் எக் கார்போர் நகரியம், நியூ செர்சி">
லிட்டில் எக் கார்போர் நகரியம், நியூ செர்சி

இக்கட்டுரையை நான் பக்ட் பைண்டர் தரவுகளிலிருந்து உருவாக்க்கியுள்ளேன். இப்பக்கத்தைத் தொகுக்கும் பயனர்கள் மாறிச் சரங்களை மாற்றாதிருக்குமாறு வேண்டுகிறோம். அவை சேதப்பட்டால் இற்றைப்படுவது தடைப்படும். மேலதிகத் தகவலுக்கு, https://ta.wikipedia.org/s/5fxa பார்க்கவும். அதே வேளை, இந்த நகரம் அல்லது நகரியம் பற்றிய கூடுதல் தகவலைத் தகுந்த ஆதாரங்களுடன் இக்கட்டுரையில் சேர்க்கலாம். இச்செய்தியையும் நீக்க வேண்டாம்.

லிட்டில் எக் கார்போர் நகரியம் (Little Egg Harbor Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 73.05 சதுர கிலோ மீற்றர் பரப்பளவைக் கொண்டுள்ளது. இதில் 47.37 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 25.69 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 20065 ஆகும். லிட்டில் எக் கார்போர் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 423.6 குடிமக்கள் ஆகும். 


</doc>
<doc id="299035" url="https://ta.wikipedia.org/wiki?curid=299035" title="லாங் பீச் நகரியம், நியூ செர்சி">
லாங் பீச் நகரியம், நியூ செர்சி

லாங் பீச் நகரியம் (Long Beach Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 22.04 சதுர கிலோ மீற்றர் பரப்பளவைக் கொண்டுள்ளது. இதில் 5.44 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 16.59 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3051 ஆகும். லாங் பீச் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 560.5 குடிமக்கள் ஆகும். 


</doc>
<doc id="299036" url="https://ta.wikipedia.org/wiki?curid=299036" title="மான்செசுடர்நகரியம், நியூ செர்சி">
மான்செசுடர்நகரியம், நியூ செர்சி

மான்செசுடர்நகரியம் (Manchester Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 82.69 சதுர கிலோ மீற்றர் பரப்பளவைக் கொண்டுள்ளது. இதில் 81.62 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.07 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 43070 ஆகும். மான்செசுடர்நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 527.7 குடிமக்கள் ஆகும். 


</doc>
<doc id="299039" url="https://ta.wikipedia.org/wiki?curid=299039" title="மண்டோலோகிங், நியூ செர்சி">
மண்டோலோகிங், நியூ செர்சி

மண்டோலோகிங் (Mantoloking) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.64 சதுர கிலோ மீற்றர் பரப்பளவைக் கொண்டுள்ளது. இதில் 0.39 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.26 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 296 ஆகும். மண்டோலோகிங் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 767.9 குடிமக்கள் ஆகும். 


</doc>
<doc id="299040" url="https://ta.wikipedia.org/wiki?curid=299040" title="ஓசன் கேட், நியூ செர்சி">
ஓசன் கேட், நியூ செர்சி

ஓசன் கேட் (Ocean Gate) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.45 சதுர கிலோ மீற்றர் பரப்பளவைக் கொண்டுள்ளது. இதில் 0.45 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.01 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2011 ஆகும். ஓசன் கேட் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 4490.3 குடிமக்கள் ஆகும். 


</doc>
<doc id="299041" url="https://ta.wikipedia.org/wiki?curid=299041" title="ஓசன் நகரியம், நியூ செர்சி">
ஓசன் நகரியம், நியூ செர்சி

ஓசன் நகரியம் (Ocean Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 32.04 சதுர கிலோ மீற்றர் பரப்பளவைக் கொண்டுள்ளது. இதில் 20.56 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 11.49 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 8332 ஆகும். ஓசன் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 405.3 குடிமக்கள் ஆகும். 


</doc>
<doc id="299042" url="https://ta.wikipedia.org/wiki?curid=299042" title="பைன் பீச், நியூ செர்சி">
பைன் பீச், நியூ செர்சி

பைன் பீச் (Pine Beach) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.62 சதுர கிலோ மீற்றர் பரப்பளவைக் கொண்டுள்ளது. இதில் 0.61 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.00 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2127 ஆகும். பைன் பீச் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3465.4 குடிமக்கள் ஆகும். 


</doc>
<doc id="299043" url="https://ta.wikipedia.org/wiki?curid=299043" title="பிளம்சுடேத் நகரியம், நியூ செர்சி">
பிளம்சுடேத் நகரியம், நியூ செர்சி

பிளம்சுடேத் நகரியம் (Plumsted Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 40.15 சதுர கிலோ மீற்றர் பரப்பளவைக் கொண்டுள்ளது. இதில் 39.71 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.44 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 8421 ஆகும். பிளம்சுடேத் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 212.1 குடிமக்கள் ஆகும். 


</doc>
<doc id="299044" url="https://ta.wikipedia.org/wiki?curid=299044" title="பாயிண்ட் பிளசண்டு, நியூ செர்சி">
பாயிண்ட் பிளசண்டு, நியூ செர்சி

பாயிண்ட் பிளசண்டு (Point Pleasant) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 4.17 சதுர கிலோ மீற்றர் பரப்பளவைக் கொண்டுள்ளது. இதில் 3.49 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.68 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 18392 ஆகும். பாயிண்ட் பிளசண்டு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 5272.1 குடிமக்கள் ஆகும். 


</doc>
<doc id="299045" url="https://ta.wikipedia.org/wiki?curid=299045" title="பாயிண்ட் பிளசண்டு பீச், நியூ செர்சி">
பாயிண்ட் பிளசண்டு பீச், நியூ செர்சி

பாயிண்ட் பிளசண்டு பீச் (Point Pleasant Beach) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 1.74 சதுர கிலோ மீற்றர் பரப்பளவைக் கொண்டுள்ளது. இதில் 1.43 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.32 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 4665 ஆகும். பாயிண்ட் பிளசண்டு பீச் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3270.1 குடிமக்கள் ஆகும். 


</doc>
<doc id="299046" url="https://ta.wikipedia.org/wiki?curid=299046" title="சீசைடு கைட்சு, நியூ செர்சி">
சீசைடு கைட்சு, நியூ செர்சி

சீசைடு கைட்சு (Seaside Heights) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.75 சதுர கிலோ மீற்றர் பரப்பளவைக் கொண்டுள்ளது. இதில் 0.62 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.13 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 2887 ஆகும். சீசைடு கைட்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 4662.9 குடிமக்கள் ஆகும். 


</doc>
<doc id="299047" url="https://ta.wikipedia.org/wiki?curid=299047" title="சீசைடு பார்க், நியூ செர்சி">
சீசைடு பார்க், நியூ செர்சி

சீசைடு பார்க் (Seaside Park) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.77 சதுர கிலோ மீற்றர் பரப்பளவைக் கொண்டுள்ளது. இதில் 0.65 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.12 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1579 ஆகும். சீசைடு பார்க் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2429.4 குடிமக்கள் ஆகும். 


</doc>
<doc id="299048" url="https://ta.wikipedia.org/wiki?curid=299048" title="சிப் பாட்டம், நியூ செர்சி">
சிப் பாட்டம், நியூ செர்சி

சிப் பாட்டம் (Ship Bottom) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 1.00 சதுர கிலோ மீற்றர் பரப்பளவைக் கொண்டுள்ளது. இதில் 0.71 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.29 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1156 ஆகும். சிப் பாட்டம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1620.6 குடிமக்கள் ஆகும். 


</doc>
<doc id="299049" url="https://ta.wikipedia.org/wiki?curid=299049" title="தெற்கு டாம்சு ரிவர், நியூ செர்சி">
தெற்கு டாம்சு ரிவர், நியூ செர்சி

மேற்கு டாம்சு ரிவர் (South Toms River) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 1.23 சதுர கிலோ மீற்றர் பரப்பளவைக் கொண்டுள்ளது. இதில் 1.17 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.06 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3684 ஆகும். மேற்கு டாம்சு ரிவர் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3146.7 குடிமக்கள் ஆகும். 


</doc>
<doc id="299050" url="https://ta.wikipedia.org/wiki?curid=299050" title="இசுடபோர்ட் நகரியம், நியூ செர்சி">
இசுடபோர்ட் நகரியம், நியூ செர்சி

இசுடபோர்ட் நகரியம் (Stafford Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 54.88 சதுர கிலோ மீற்றர் பரப்பளவைக் கொண்டுள்ளது. இதில் 45.85 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 9.03 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 26535 ஆகும். இசுடபோர்ட் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 578.8 குடிமக்கள் ஆகும். 


</doc>
<doc id="299051" url="https://ta.wikipedia.org/wiki?curid=299051" title="சேர்ப் சிட்டி, நியூ செர்சி">
சேர்ப் சிட்டி, நியூ செர்சி

சேர்ப் சிட்டி (Surf City) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.92 சதுர கிலோ மீற்றர் பரப்பளவைக் கொண்டுள்ளது. இதில் 0.75 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.17 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 1205 ஆகும். சேர்ப் சிட்டி பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1616.5 குடிமக்கள் ஆகும். 


</doc>
<doc id="299052" url="https://ta.wikipedia.org/wiki?curid=299052" title="டாம்சு ரிவர் நகரியம், நியூ செர்சி">
டாம்சு ரிவர் நகரியம், நியூ செர்சி

டாம்சு ரிவர் நகரியம் (Toms River Township) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 52.88 சதுர கிலோ மீற்றர் பரப்பளவைக் கொண்டுள்ளது. இதில் 40.49 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 12.40 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 91239 ஆகும். டாம்சு ரிவர் நகரியம் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2253.5 குடிமக்கள் ஆகும். 


</doc>
<doc id="299053" url="https://ta.wikipedia.org/wiki?curid=299053" title="தக்கேர்டன், நியூ செர்சி">
தக்கேர்டன், நியூ செர்சி

தக்கேர்டன் (Tuckerton) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் ஓசன் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 3.80 சதுர கிலோ மீற்றர் பரப்பளவைக் கொண்டுள்ளது. இதில் 3.36 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.44 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 3347 ஆகும். தக்கேர்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 995.1 குடிமக்கள் ஆகும். 


</doc>
<doc id="299059" url="https://ta.wikipedia.org/wiki?curid=299059" title="டி. பி. கஜேந்திரன்">
டி. பி. கஜேந்திரன்

டி. பி. கஜேந்திரன் ஓர் இந்தியத் திரைப்பட நடிகர் மற்றும் இயக்குநர் ஆவார். தற்போது துணை வேடங்களில் நடித்துவரும் இவர், புகழ்பெற்ற நடிகை டி. பி. முத்துலட்சுமியின் மகனாவார். விசுவின் உதவியாளராக பணியாற்றிய இவரும் விசுவைப் போலவே குடும்பக் கதைகளை மையமாகக் கொண்ட திரைப்படங்களையே இயக்கினார்.


</doc>
<doc id="299060" url="https://ta.wikipedia.org/wiki?curid=299060" title="எளிய பல்கோணம்">
எளிய பல்கோணம்

வடிவவியலில் எளிய பல்கோணம் ("simple polygon") என்பது இரண்டிரண்டாக இணைக்கப்பட்ட நேரான கோட்டுத்துண்களை இணைக்கப்பட்ட மூடிய பாதையாலான தட்டையான வடிவமாகும். இதனை உருவாக்கும் கோட்டுத்துண்டுகள் பல்கோணத்தின் பக்கங்களாகும். பல்கோணத்தின் பக்கங்கள் வெட்டிகொண்டால், அப்பல்கோணம் எளிய பல்கோணம் ஆகாது. 

இவ்வரையறையால் ஒரு எளிய பல்கோணம் பின்வரும் பண்புகளைக் கொண்டிருக்கும்:

கணிதவியலாளர்கள் கோட்டுத்துண்டுகளாலான வடிவையே "பல்கோணம்" எனக் குறிப்பிடுகின்றனர். எனினும் சிலர் கோட்டுத்துண்டுகளாலான மூடிய பாதையால் (பல்கோண வளைவரை) அடைபட்ட பகுதியைப் பல்கோணமெனக் குறிக்கின்றனர். அதாவது நடைமுறையிலுள்ள வரையறைப்படி, இந்த வரம்பானது பல்கோணத்தின் பகுதியாக இருக்கலாம் அல்லது பகுதியாக இல்லாமலும் இருக்கலாம்.

பல்கோணம் அமையும் தளத்தை பல்கோணத்தின் உட்புறம், பல்கோணத்தின் வெளிப்புறம் என்ற இரு பகுதிகளாக அப்பல்கோணம் பிரிக்கிறது என்பதை இடத்தியலின் "ஜோர்டான் வளைகோட்டுத் தேற்றத்தைக்" கொண்டு நிறுவலாம். இதனால் எளிய பல்கோணங்கள் "ஜோர்டான் பல்கோணங்கள்" எனவும் அழைக்கப்படுகின்றன. தளத்திலுள்ள ஒரு பல்கோணம் வட்டத்துடன் இடத்தியலான சமானம் (topologically equivalent) உடையதாக இருந்தால், இருந்தால் மட்டுமே, அது எளிய பல்கோணம் ஆகும். அப்பல்கோணத்தின் உட்புறம் வட்டத் தகட்டுடன் இடத்தியலான சமானம் கொண்டிருக்கும்.


</doc>
<doc id="299063" url="https://ta.wikipedia.org/wiki?curid=299063" title="காஞ்சிபுரம் கங்காவரேசுவரர் கோயில்">
காஞ்சிபுரம் கங்காவரேசுவரர் கோயில்

காஞ்சிபுரம் கங்காவரேசுவரர் கோயில் (கங்காவரேஸ்வரம்) எனப் பெயர்பெற்ற இது, காஞ்சிபுரத்திலுள்ள சிவக் கோயில்களில் ஒன்றாகும். இது, சர்வ தீர்த்தம் கிழக்கு கரையில் உள்ள மேற்கு பார்த்த சன்னதியாகும் மேலும், இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.



தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் வேலூர் செல்லும் சாலையிலுள்ள சர்வதீர்த்தத்தின் (குளத்தின்) கிழக்கு கரையில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தை கடந்து சற்று தூரம் சென்றால் இக்கோயிலை அடையலாம்.



</doc>
<doc id="299066" url="https://ta.wikipedia.org/wiki?curid=299066" title="இந்தோ-பார்த்தியப் பேரரசு">
இந்தோ-பார்த்தியப் பேரரசு

இந்தோ-பார்த்தியன் பேரரசு ("Indo-Parthian Kingdom", ஆண்ட காலம்: கி மு 12 - கி பி 130) நடு ஆசியாவிலிருந்து வந்த கோண்டபோரஸ் வமிசத்தவர்கள் தற்கால இந்திய மற்றும் பாகிஸ்தான் நாட்டின் சிந்து, பஞ்சாப், மற்றும் வடமேற்கு பகுதிகளை வெற்றி கொண்டு, ஆப்கானித்தானின், தக்சசீலா மற்றும் காபூல் நகரங்களை தலைநகராகக் கொண்டு கி மு 12 முதல் கி பி 130 வரை ஆண்ட அரசாண்டவர்கள்.

கி மு 12 இல் [[இந்தோ-பார்த்தியன் பேரரசை நிறுவியவர் முதலாம் [[கோண்டபோரஸ்]] ஆவர்.

[[பார்த்தியா]] பேரரசின் காலத்திய, இந்தோ-பார்த்திய பேரரசு தற்கால இந்திய - பாகிஸ்தான் - ஆப்கான் உள்ளடக்கிய பகுதிகளை ஆண்ட அரசாகும். இப்பேரரசின் மக்கள் [[சரத்துஸ்திர சமயம்|சரத்துஸ்திரம்]], [[பௌத்தம்]], [[இந்து சமயம்]], பண்டைய கிரேக்க சமயத்தை பின்பற்றினாலும், அரசகுலத்தினர் சரத்துஸ்திர சமயத்தையே பின்பற்றினர். மக்கள் [[அரமேயம்]], [[கிரேக்க மொழி|கிரேக்கம்]], [[பாலி மொழி|பாலி]], [[சமஸ்கிருதம்]] மற்றும் [[பிராகிருதம்|பிராகிருத]] மொழிகளை பேசினர்.




[[பகுப்பு:ஆசியாவின் முன்னாள் நாடுகள்]]
[[பகுப்பு:ஆசியாவின் முன்னாள் முடியாட்சிகள்]]
[[பகுப்பு:முன்னாள் முடியாட்சிகள்]]
[[பகுப்பு:பாக்கித்தான் வரலாறு]]
[[பகுப்பு:ஆப்கானித்தானின் வரலாறு]]

</doc>
<doc id="299068" url="https://ta.wikipedia.org/wiki?curid=299068" title="எச். ஜே. கனியா">
எச். ஜே. கனியா

எச். ஜே. கனியா (Sir Harilal Jekisundas Kania நவம்பர் 3, 1890--நவம்பர் 6, 1951) என்பவர் இந்திய உச்ச நீதிமன்றத்தின் முதன் முதலாக அமர்த்தப்பட்ட முதன்மை நீதிபதி ஆவார்.

குசராத்து மாநிலத்தில் சூரத்தில் பிறந்த இவருடைய தாத்தா ஆங்கில அரசில் வருவாய்த் துறை அதிகாரியாகவும், தந்தையார் சமசுக்கிருத பேராசிரியராகவும் இருந்தார்கள். கனியா பாவ் நகரில் உள்ள சமல்தாசு கல்லூரியில் இளங்கலைப் பட்டமும் மும்பை அரசு சட்டக் கல்லூரியில் எல். எல். பி. மற்றும் எல். எல். எம். ஆகிய சட்டக் கல்வியை முடித்தார்.
1915 இல் மும்பை உயர்நீதி மன்றத்தில் பாரிஸ்டராகத் தொழில் தொடங்கினார். 1930 இல் மும்பை உயர்நீதி மன்றத்தில் தற்காலிக நீதிபதியாகவும் பின்னர் கூடுதல் நீதிபதியாகவும் ஆனார். 1947 இல் மும்பை உயர்நீதிமன்ற முதன்மை நீதிபதியாக ஆனார்.

இந்திய நாடு 1950 சனவரி 26 ஆம் நாள் குடியரசு ஆனதும் இந்திய அரசு கனியாவை இந்திய உச்சநீதி மன்ற முதன்மை நீதிபதியாக அமர்த்தியது. குடியரசுத் தலைவர் இராசேந்திர பிரசாத் கனியாவுக்குப் பதவிப் பிரமாணம் செய்து வைத்தார். பதவியில் இருக்கும்போதே மாரடைப்பால் கனியா காலமானார்.



</doc>
<doc id="299070" url="https://ta.wikipedia.org/wiki?curid=299070" title="காஞ்சிபுரம் காசி விசுவநாதர் கோயில்">
காஞ்சிபுரம் காசி விசுவநாதர் கோயில்

காஞ்சிபுரம் காசி விசுவநாதர் கோயில் (விசுவநாதேசம்) எனப் பெயர்பெற்ற இது, காஞ்சிபுரத்திலுள்ள சிவக் கோயில்களில் ஒன்றாகும். இது, சர்வ தீர்த்தம் (குளத்தின்) மேற்குகரை மண்டபமாக தாபிக்கப்பட்டுள்ளது. மேலும், இக்கோவில் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது.



தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் வேலூர் செல்லும் சாலையிலுள்ள சர்வதீர்த்தத்தின் (குளத்தின்) மேற்கு கரையில் இக்கோவில் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தை கடந்து சற்று தூரம் சென்றால் இக்கோயிலை அடையலாம்.



</doc>
<doc id="299072" url="https://ta.wikipedia.org/wiki?curid=299072" title="முன்னுரிமைப் பங்கு">
முன்னுரிமைப் பங்கு

முன்னுரிமைப் பங்கு (preference share) என்பது குறிப்பிட்ட வட்டி மட்டும் வழங்கும் ஒரு நிறுவனப்பங்குத் தொகை. கடன் ஆவணத்திற்கும் பொதுப்பங்கிற்கும் இடைப்பட்டது. நிறுவனம் கலையும் பொழுது, கடைசியாகக் கொடுக்கப்படுவது.

முன்னுரிமைப் பங்குகள் மூன்று வகைப்படுகின்றன.

பங்காதாயம் செலுத்தப் பெறாத பங்கு.

ஒவ்வோராண்டும் போதுமான ஆதாயம் கிடைத்தாலே, இதற்குப் பங்காதாயம் கிடைக்கும்.

தன் வாழ்நாளில் ஒரு நிறுவனம் திருப்பித் தருவது.


</doc>
<doc id="299081" url="https://ta.wikipedia.org/wiki?curid=299081" title="யுரேனியம் போரைடு">
யுரேனியம் போரைடு

யுரேனியம் போரைடு "(Uranium boride)" என்பது UB என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். யுரேனியம் மற்றும் போரான் தனிமங்கள் சேர்ந்து உருவாகும் இச்சேர்மம் அதிகமான நிலைப்புத்தன்மையும், நீரில் கரையும் தன்மையற்றும் கண்ணாடியன்ன போரைடாகவும் காணப்படுகிறது.

யுரேனியம் அடிப்படையிலான கதிரியக்கக் கழிவுகளைச் செயல்நீக்கம் செய்யவும் மற்றும் நீண்ட காலத்திற்கு அதைப் பாதுகாப்பாகச் சேமித்து ஆக்கமுறையில் பயன்படுத்தவும் சரியான ஒரு முறை ஆராயப்பட்டு வருகிறது. கதிரியக்கச் சிகிச்சையின் ஒரு வகையான அண்மை சிகிச்சையில் இச்சேர்மம் சில பயன்பாடுகளைக் கொண்டுள்ளது. சிகிச்சைத் தளத்தின் மீது நேரடியாக கதிரியக்க நுண்கோளத்தைப் பதித்தும், சிகிச்சைத் தளத்திற்கு பாதிப்பு ஏதுமின்றி மேலும் காலநீட்டிப்புச் செய்து அங்கேயே வைத்திருக்கவும் இவ்வகையானப் பொருட்கள் பயன்படுத்தப்படுகின்றன.



</doc>
<doc id="299083" url="https://ta.wikipedia.org/wiki?curid=299083" title="பிரசெல்சு வானூர்தி நிலையம்">
பிரசெல்சு வானூர்தி நிலையம்

பிரசெல்சு வானூர்தி நிலையம் ("Brussels Airport", , இது ' / ' , "பிரசெல்-சாவெந்தெம்" எனவும் அழைக்கப்படுகின்றது) பெல்ஜியத்தின் தலைநகர் பிரசெல்சு நகரின் வடகிழக்கே தொலைவில் அமைந்துள்ள பன்னாட்டு வானூர்தி நிலையம் ஆகும். 2015இல் 23 மில்லியனுக்கும் மேலான பயணிகள் வந்தும் புறப்பட்டும் சென்றுள்ளனர். இது ஐரோப்பாவின் நெருக்கடிமிக்க வானூர்தி நிலையங்களில் 21ஆவது இடத்தில் உள்ளது. இது மாகெலென் புறநகர்ப் பகுதியில் பகுதி டையஜெம் பகுதியிலும் பகுதி சாவெந்தெம் பகுதியிலும் அமைந்துள்ளது. மேலும் ஓர்பகுதி பிளெமிஷ் வட்டாரத்தின் இசுடீனோக்கெர்சீல் பகுதியில் உள்ளது. இங்கு கிட்டத்தட்ட 260 நிறுவனங்கள் அமைந்துள்ளன; இவற்றில் நேரடியாக 20,000 மக்கள் பணி புரிகின்றனர். பிரசெல்சு எயர்லைன்சு, ஜெட்ஏர்பிளை, தாமசுகுக் எயர்லைன்சு போன்ற வான்வழிக் கோக்குவரத்து நிறுவனங்களின் அச்சு மையமாக விளங்குகின்றது. 

இந்நிலையத்தை இயக்கும் நிறுவனத்தின் பெயர் "பிரசெல்சு வானூர்திநிலைய நிறுவனம் என்.வி./எஸ்.ஏ." ஆகும்.அக்டோபர் 19, 2006க்கு முன்பாக இது பிரசெல்சு பன்னாட்டு வானூர்தி நிலைய நிறுவனம் என அழைக்கப்பட்டு வந்தது. 2011 முதல் இந்நிலையத்தின் உரிமையை ரொறன்ரோவின் ஒன்ராறியோ ஆசிரியர்கள் ஓய்வூதியத் திட்டம் (39%), மாக்குயரீ ஐரோப்பிய கட்டமைப்பு நிதியம் I மற்றும் மாக்குயரீ ஐரோப்பிய கட்டமைப்பு நிதியம் III (36%), பெல்ஜிய அரசு (25%) பெற்றுள்ளன.

இந்த வானூர்தி நிலையத்தில் இரண்டு முனையங்கள் உள்ளன. ஒன்று செங்கன் பரப்பிலுள்ள பறப்புகளுக்கும் மற்றொன்று செங்கன் பரப்பிற்கு வெளியிலான பறப்புக்களுக்கும் பயன்படுத்தப்படுகின்றன.



</doc>
<doc id="299089" url="https://ta.wikipedia.org/wiki?curid=299089" title="தெருவோரக் குழந்தைகளுக்கான விளையாட்டுப் போட்டிகள்">
தெருவோரக் குழந்தைகளுக்கான விளையாட்டுப் போட்டிகள்

தெருவோரக் குழந்தைகளுக்கான விளையாட்டுப் போட்டிகள் ("Carnival in Rio de Janeiro") என்பது பிரேசில் நாட்டில அமைந்துள்ள ரியோடி செனிரோ நகரில் ஆண்டுதோறும் தெருவோரம் வாழும் குழந்தைகளைத் தேர்வுசெய்து அவர்களுக்கு விளையாட்டுப் போட்டிகள் நடத்தி, பரிசு வழங்கி அவர்களைக் கவுரவிக்கும் நிகழ்ச்சி ஆகும். இந்நிகழ்வு 2010 ஆம் ஆண்டு தென்னாப்பிரிக்காவின் டர்பன் நகரில் முதன் முதலில் நடைபெற்றது. இந்த விளையாட்டுப் போட்டியில் பிரேசில், தென்னாப்பிரிக்கா, நிகரகுவா, உக்ரைன், இந்தியா, பிலிபைன்சு, தான்சானியா போன்ற நாட்டுக் குழந்தைகள் பங்குப் பெறுகிறார்கள். இவர்களின் வயது வரம்பு 14 முதல் 16 ஆக இருக்கவேண்டும். ஒவ்வொரு நாட்டிலிருந்தும் 3 பெண் குழந்தைகள் உட்பட மொத்தம் 9 பேர் கலந்துகொள்ளலாம். இவர்கள் அனைவருமே குடும்பம் அற்றவர்களாக இருக்கவேண்டும் என்பது விதி.

2016 ஆம் ஆண்டு நடந்த இந்த விளையாட்டுப் போட்டியில் தமிழ்நாடு மாநிலத்தின் தலைநகரான சென்னையைச் சேர்ந்த ஹெப்சிபா என்ற பெண் 100 மீட்டர் ஓட்டப்போட்டியிலும், மேலும் இரண்டு போட்டிகளிலும் பரிசு பெற்றார்.


</doc>
<doc id="299090" url="https://ta.wikipedia.org/wiki?curid=299090" title="கேப் ஒளிப்படப் பட்டியல்">
கேப் ஒளிப்படப் பட்டியல்

கேப் ஒளிப்படப் பட்டியல் "(Cape Photographic Catalogue)" என்பது புவியின் தெற்கு அரைக்கோளத்தில் இடம்பெற்றுள்ள 68,467 விண்மீன்களின் ஒளிப்படங்களின் அட்டவணையைக் குறிக்கிறது. இவ்விண்மீன்களின் புவி இறக்க அளவுகள் -30 ° மற்றும் -40 ° அல்லது -52 ° மற்றும் -90 ° என்ற அளவுகளுக்கு இடையே காணப்படுகின்றன. இப்பட்டியலில் விண்மீன்கள் தொடர்பான அமைப்புகள், இயக்கங்கள், பரிமாணங்கள் மற்றும் நிறமாலை வகைகள் ஆகியன இடம்பெற்றுள்ளன. 1954 மற்றும் 1968 ஆம் ஆண்டுகளுக்கு இடைப்பட்ட காலத்தில் தென் ஆப்பிரிக்காவில் உள்ள கேப் வான் ஆய்வகம் இப்பட்டியலை வெளியிட்டுள்ளது..


</doc>
<doc id="299093" url="https://ta.wikipedia.org/wiki?curid=299093" title="ஹெப்சிபா (விளையாட்டு போட்டியாளர்)">
ஹெப்சிபா (விளையாட்டு போட்டியாளர்)

ஹெப்சிபா ("Hepziba") இவர் இந்திய நாட்டில் தமிழ் நாடு மாநிலத்தின் தலைநகரான சென்னையிலிருந்து பிரேசில் நாட்டின் ரியோடி செனிரோ நகரில் 2016 ஆம் ஆண்டு நடந்த தெருக்குழந்தைகளுக்கான போட்டியில் 100 மீட்டர் போட்டி முதல் மேலும் இரண்டு போட்டிகளில் பதக்கங்கள் பெற்றவர் ஆவார். தெருக்குழந்தைகளைப் பாதுகாக்கும் விதமாக 2010 ஆம் ஆண்டு முதல் தென்னாப்பிரிக்காவின் டர்பன் நகரில் இப்போட்டி முதன் முதலில் நடத்தப்பட்டது. இவரின் வயது 16 ஆகும். நேரு விளையாட்டு அரங்கத்தின் ஓரத்தில் சாலையோர நடைமேடையில் வசித்த இவர் தற்சமயம் சென்னை மாநகராட்சி வழங்கியுள்ள வீடற்றவர்களுக்கான கூடாரத்தில் வசித்துவருகிறார். 


</doc>
<doc id="299123" url="https://ta.wikipedia.org/wiki?curid=299123" title="ஆக்சாலில் புளோரைடு">
ஆக்சாலில் புளோரைடு

ஆக்சாலில் புளோரைடு (Oxalyl fluoride) என்பது ஆக்சாலிக் அமிலத்தின் புளோரினேற்ற வழிபொருளாகும். 

உயர் புவி வெப்பமயமாதல் உள்ளாற்றலுக்கு காரணமாக விளங்கும் பொருட்களுக்கு மாற்றாகப் அரித்தெடுத்தலில் இச்சேர்மத்தைப் பயன்படுத்த ஆராய்ச்சிகள் மேற்கொள்ளப்பட்டு வருகின்றன.


</doc>
<doc id="299125" url="https://ta.wikipedia.org/wiki?curid=299125" title="உட்கோணம்">
உட்கோணம்

ஒரு பல்கோணத்தின் கோணம் (angle) என்பது அப்பல்கோணத்தின் ஒரு உச்சியைப் பொதுமுனையாகக் கொண்ட இரு பக்கங்களால் அடைபெறும் கோணம் ஆகும்.

எளிய பல்கோணத்தின் (குவிவு அல்லது குழிவுப் பல்கோணமாக இருக்கலாம்) ஒரு கோணத்தினுள் அமையும் புள்ளி, அப்பல்கோணத்தின் உட்பகுதிக்குள்ளேயே அமைந்தால் அக்கோணம் பல்கோணத்தின் உட்கோணம் ("interior angle" அல்லது "internal angle") எனப்படும். ஒரு பல்கோணம் அதன் ஒவ்வொரு உச்சியிலும் ஒரேயொரு உட்கோணம் கொண்டிருக்கும்.

ஒரு எளிய பல்கோணத்தின் ஒவ்வொரு உட்கோணமும் 180° ஐ விடக் குறைவு எனில் அப்பல்கோணம், குவிவுப் பல்கோணம் ஆகும்.
ஒரு எளிய பல்கோணத்தின் வெளிக்கோணம் ("exterior angle" அல்லது "external angle") என்பது பல்கோணத்தின் ஒரு பக்கம் மற்றும் அப்பக்கத்துடன் பொதுமுனை கொண்ட மற்றொரு பக்கத்தின் நீட்சியால் உருவாகும் கோணம் ஆகும்.




</doc>
<doc id="299128" url="https://ta.wikipedia.org/wiki?curid=299128" title="அமிர்தசரஸ் மாவட்டம்">
அமிர்தசரஸ் மாவட்டம்

அமிர்தசரஸ் மாவட்டம் (Amritsar district) (பஞ்சாபி:ਅੰਮ੍ਰਿਤਸਰ ਜ਼ਿਲ੍ਹਾ) வட இந்தியாவின் பஞ்சாப் மாநிலத்தின் இருபத்து இரண்டு மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் அமிர்தசரஸ் நகரம் ஆகும். 

மக்கள் தொகை மிகுந்த பஞ்சாப் மாநில மாவட்டங்களில் லூதியானா மாவட்டத்திற்கு அடுத்து இரண்டாவது இடத்தில் அமிர்தசரஸ் மாவட்டம் உள்ளது.

சிரோன்மணி குருத்வாரா பிரபந்தக் செயற்குழு இம்மாவட்டத் தலமையிடமான அமிர்தசரசில் அமைந்துள்ளது.

அமிர்சரஸ் மாவட்டத்தின் வடகிழக்கில் குர்தாஸ்பூர் மாவட்டம், தென்கிழக்கில் கபூர்தலா மாவட்டம், தெற்கில் தரண் தரண் மாவட்டம், மேற்கில் பாகிஸ்தான் எல்லைகளாக கொண்டது.

அமிர்தசரஸ் மாவட்டம் அமிர்தசரஸ் I, அமிர்தசரஸ் II, அஜ்னாலா மற்றும் பாபா பாகாலா என நான்கு வருவாய் வட்டங்களும், அட்டாரி, லோபோக், மஜிதா, இராம்தாஸ், தர்சிகா என ஐந்து துணை வருவாய் வட்டங்களையும் கொண்டது.

ஊரக வளர்ச்சிக்காக அஜ்னாலா, அட்டாரி, சோகவான், ஹர்ச சீனா, சண்டியாலா, மஜிதா, ராய்யா, வெர்கா மற்றும் தர்சிகா என ஒன்பது ஊராட்சி ஒன்றியங்களை கொண்டுள்ளது.

அமிர்தரஸ் மாவட்டம் அஜ்னாலா, இராஜசான்சி, மஜிதா, சண்டியாலா (தனி), அமிர்தசரஸ் வடக்கு, அமிர்தசரஸ் மேற்கு (தனி), அமிர்தசரஸ் மையம், அமிர்தசரஸ் கிழக்கு, அமிர்தசரஸ் தெற்கு, அட்டாரி (தனி), பாபா பாக்லா என 11 சட்டமன்ற தொகுதிகளை கொண்டுள்ளது.

மேலும் அமிர்தசரஸ் மாவட்டம் அமிர்தசரஸ் நாடாளுமன்ற மக்களவைத் தொகுதியையும் கொண்டுள்ளது.
2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 2,490,656 ஆக உள்ளது. கிராமப்புறங்களில் 46.42% மக்களும்; நகரப்புறங்களில் 53.58% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 15.47% ஆக உயர்ந்துள்ளது. மக்கள் தொகையில் 1,318,408 ஆண்களும் மற்றும் 1,172,248 பெண்களும் உள்ளனர். பாலின விகிதம் ஆயிரம் ஆண்களுக்கு 889 பெண்கள் வீதம் உள்ளனர். 2,683 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 928 மக்கள் வாழ்கின்றனர். இம்மாவட்டத்தின் சராசரி படிப்பறிவு 76.27% ஆகவும், ஆண்களின் படிப்பறிவு 80.15% ஆகவும், பெண்களின் படிப்பறிவு 71.96% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 281,795 ஆக உள்ளது. 

இம்மாவட்டத்தில் இந்து சமயத்தவரின் மக்கள் தொகை 690,939 (27.74 %) ஆகவும், சீக்கிய சமய மக்கள் தொகை 1,716,935 (68.94 %) ஆகவும், இசுலாமிய சமய மக்கள் தொகை 12,502 (2.18 %) ஆகவும், கிறித்தவ சமயத்தினரின் மக்கள் தொகை 54,344 (2.18 %) ஆகவும், சமண சமய மக்கள் தொகை 3,152 (0.13 %) ஆகவும், பௌத்த சமய மக்கள் தொகை 876 (0.04 %) ஆகவும், பிற சமய மக்களின் தொகை 1,044 (0.04 %) ஆகவும், மற்றும் சமயம் குறிப்பிடாதவர்கள் மக்கள் தொகை 10,864 (0.44 %) ஆகவும் உள்ளது.

பஞ்சாப் மாநிலத்தின் ஆட்சி மொழியான பஞ்சாபி மொழியுடன், இந்தி, உருது மற்றும் வட்டார மொழிகளும் இம்மாவட்டத்தில் பேசப்படுகிறது.

அமிர்தசரஸ் பொற்கோயில், ஜாலியன்வாலா பாக் தேசிய நினைவிடம், வாகா (இந்திய-பாகிஸ்தான் எல்லைச் சாவடி), துர்ஜியானா கோயில் (இலக்குமி நாராயணன் கோயில்) மற்றும் கோபிந்துகர் கோட்டை முதலியன.

ஆங்கிலேய ஆட்சியின் போது பொற்கோயில் அருகே அமைந்த ஜாலியன்வாலா பாக் எனுமிடதில் கூடியிருந்த இந்திய விடுதலை இயக்கத்தினரை 13 ஏப்ரல் 1919 அன்று ஆங்கிலேயே இராணுவத்தினர் துப்பாக்கிகளால் சுட்டுக் கொன்றனர். இதில் ஆயிரத்திற்கு அதிகமானவர்கள் கொல்லப்பட்டனர். இந்நிகழ்வை ஜாலியன்வாலா பாக் படுகொலை என இந்திய விடுதலை இயக்க வரலாற்றில் குறிக்கப்பட்டுள்ளது.

பொற்கோயிலில் வளாகத்தில் பதுங்கி, இந்திய அரசிற்கு எதிரான செயல்களில் ஈடுபட்டிருந்த காலிஸ்தான் இயக்கத்தினரை புளூஸ்டார் நடவடிக்கை என்று அழைக்கப்படும் இராணுவ நடவடிக்கைகள் மூலம் பொற்கோயிலிருந்து வெளியேற்றினர்.



</doc>
<doc id="299130" url="https://ta.wikipedia.org/wiki?curid=299130" title="ஐங்குளோரோபுளோரோயீத்தேன்">
ஐங்குளோரோபுளோரோயீத்தேன்

ஐங்குளோரோபுளோரோயீத்தேன் "(Pentachlorofluoroethane)" என்பது C2Cl5F என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இச்சேர்மம் ஒரு குளோரோபுளோரோகார்பன் வகைச் சேர்மம் ஆகும். ஏவுகல எரிபொருளாகவும், குளிர்பதனப் பொருளாகவும் இச்சேர்மம் முன்னர் பயன்படுத்தப்பட்டது. ஓசோன் படலத்தை அழிக்கும் வல்லமை கொண்டது என்ற காரணத்தால் மொண்டிரியால் உடன்படிக்கையின்படி 1996 ஆம் ஆண்டு சனவரி மாதம் 1 முதல் ஐங்குளோரோபுளோரோயீத்தேன் சேர்மத்தின் உற்பத்தியும் பயன்பாடும் தடைசெய்யப்பட்டுள்ளது.


</doc>
<doc id="299132" url="https://ta.wikipedia.org/wiki?curid=299132" title="ஜலியான்வாலா பாக்">
ஜலியான்வாலா பாக்

ஜலியான்வாலா பாக் (Jallianwala Bagh) (இந்தி: जलियांवाला बाग) வட இந்தியாவின் பஞ்சாப் மாநிலத்தின் அமிர்தசரஸ் மாவட்டத் தலைமையிட நகரமான அமிர்தசரஸ் - பொற்கோயிலுக்கு மிக அருகே தேசிய முக்கியத்துவம் வாய்ந்த ஜாலியன்வாலா பாக் பொதுத் தோட்டம் அமைந்துள்ளது.
பஞ்சாப் மன்னரான மகாராஜா ரஞ்சித்சிங்கிடம் பணிபுரிந்த சர்தார் ஹிமத்சிங் என்பவருக்குச் சொந்தமான தோட்டம் இது. அவரது குடும்பம் 'ஜல்லா' என்ற சிற்றூரில் இருந்து வந்ததால் ’ஜலியான்வாலா பாக்’ என்று பெயர் பெற்றது.

13 ஏப்ரல் 1919 அன்று 6.5 ஏக்கர் பரப்பளவு கொண்ட ஜலியான்வாலா பாக் தோட்டத்தில் கூடியிருந்த இருபதாயிரத்திற்கும் மேற்பட்ட
இந்திய விடுதலை இயக்கத்தினர் மீது முன் அறிவிப்பு ஏதுமின்றி ஆங்கிலேயே இராணுவத்தின் பிரிகேடியர் ஜெனரல் ரெஜினால்டு எட்வர்டு ஹாரி டையர் தலைமையிலான இராணுவத்தினர் 1650 இரவுண்டு ரவைகளை துப்பாக்கிகளால் தொடர்ந்து சுட்டனர். இதனை வரலாற்றில் ஜாலியன்வாலா பாக் படுகொலை என்பர். ஜலியான்வாலாபாக் படுகொலையில் 379 பேர் கொல்லப்பட்டனர். மேலும் 1110 பேருக்கும் மேலாக படுகாயம் அடைந்தனர். 

இப்படுகொலையில் இறந்த இந்திய விடுதலை இயக்கத்தினரை நினைவு கூறும் வகையில் இத்தோட்டத்தை 1951-ஆம் ஆண்டு இந்திய அரசு தேசிய நினைவுச் சின்னமாக அறிவித்து இறந்த தியாகிகளுக்கு இத்தோட்டத்தில் நினைவுச் சின்னம் எழுப்பியுள்ளது.



</doc>
<doc id="299147" url="https://ta.wikipedia.org/wiki?curid=299147" title="1,1-இருபுரோமோயீத்தேன்">
1,1-இருபுரோமோயீத்தேன்

1,1-இருபுரோமோயீத்தேன் "(1,1-Dibromoethane)" என்பது C2H4Br2 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். தெளிவான இளம் பழுப்பு நிறத்தில் எளிதில் தீப்பற்றி எரியக்கூடிய சேர்மமாக இது காணப்படுகிறது. மேலும். இச்சேர்மம் 1,2 இருபுரோமோயீத்தேனின் அமைப்பு அல்லது இடமுறை மாற்றியனாகும்.


</doc>
<doc id="299148" url="https://ta.wikipedia.org/wiki?curid=299148" title="1,2,3- முப்புரோமோபுரொப்பேன்">
1,2,3- முப்புரோமோபுரொப்பேன்

1,2,3- முப்புரோமோபுரொப்பேன் "(1,2,3-Tribromopropane)" என்பது CHBr என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும் . தெளிவான நிறமற்ற நிலை முதல் இளம் மஞ்சள் நிறத்திலான திரவமாக இச்சேர்மம் காணப்படுகிறது.


</doc>
<doc id="299153" url="https://ta.wikipedia.org/wiki?curid=299153" title="1,2,- இருபுரோமோபுரொப்பேன்">
1,2,- இருபுரோமோபுரொப்பேன்

1,2,- இருபுரோமோபுரொப்பேன் "(1,2-Dibromopropane)" என்பது CHBr அல்லது CH3CHBrCH2Br என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். இரண்டு புரோமின் அணுக்கள் கொண்ட கைச்சமச்சீரற்ற எளிய ஐதரோ கார்பனுக்கு 1,2,- இருபுரோமோபுரொப்பேன் எடுத்துக்காட்டாகும்.


</doc>
<doc id="299174" url="https://ta.wikipedia.org/wiki?curid=299174" title="பாக்கித்தான் தேசிய நாள்">
பாக்கித்தான் தேசிய நாள்

பாக்கித்தான் தேசிய நாள் அல்லது பாக்கித்தான் நாள் ("Pakistan Day", , lit. "யோம்-இ-பாகிஸ்தான்") அல்லது பாக்கித்தான் முன்மொழிவு நாள், அல்லது குடியரசு நாள், 1940ஆம் ஆண்டில் மார்ச் 23 அன்று முதன்முதலாக தனிநாடு முன்மொழியப்பட்டதைக் கொண்டாடும் வகையில் பின்பற்றப்படும் தேசிய விடுமுறை நாளாகும். தவிரவும் இதேநாளில் 1956இல் பாக்கித்தான் உலகின் முதல் இசுலாமியக் குடியரசாக மாறியதையும் குறிக்கின்றது. இந்த நாளில் பாக்கித்தானின் படைத்துறைகள் இணைந்து படையிடை அணிவகுப்பை நடத்திக் கொண்டாடுகின்றன.
1940ஆம் ஆண்டில் மார்ச் 23ஆம் நாள் இலாகூரில் தற்போதைய "மினார்-இ-பாக்கித்தான்" (பொருள். பாக்கித்தான் கோபுரம்) உள்ள இடத்தில் கூடிய முசுலிம் லீக் பிரித்தானிய இந்தியாவின் வடமேற்கிலிருந்த நான்கு மாகாணங்களின் கூட்டமைப்பாக தன்னாட்சியுடைய கூட்டமைப்பு நிறுவப்பட வேண்டுமென்று அரசியல் தீர்மானம் நிறைவேற்றியது; அந்தத் தீர்மானத்தில் பாக்கித்தான் என்ற பெயர் இடம்பெறவில்லை எனினும் அந்நாளை நினைவுகொள்ளும் வண்ணமே இந்த நாள் ஒவ்வொரு ஆண்டும் பொது விடுமுறையாக அறிவிக்கப்பட்டுள்ளது. அன்றைய நாளைக் கொண்டாடும் விதமாக பாக்கிதானியப் படைகள் அனைத்தும் இணைந்து படையணிவகுப்பை நடத்துகின்றன.



</doc>
<doc id="299179" url="https://ta.wikipedia.org/wiki?curid=299179" title="மினார்-இ-பாக்கித்தான்">
மினார்-இ-பாக்கித்தான்

மினார்-இ-பாக்கித்தான் ( "Minar-e-Pakistan", / ALA-LC: , பொருள்; "பாக்கித்தான் கோபுரம்") பாக்கித்தானின் பஞ்சாப் மாநிலத்தில் இலாகூரின் மிகப்பெரும் நகரியப் பூங்காவான இக்பால் பூங்காவில் அமைந்துள்ள பொது நினைவகக் கட்டிடம் ஆகும். தெற்காசியாவில் வாழும் முஸ்லிம்களுக்கு தன்னாட்சியுடைய தனிநாடு கோரி 1940இல் மார்ச் 23ஆம் நாள் அகில இந்திய முசுலிம் லீக் கூடி இலாகூர் தீர்மானம் நிறைவேற்றிய இடத்தில் இந்தக் கோபுரம் 1960களில் கட்டப்பட்டது.

பாக்கித்தான் கோபுரம் பல அரசியல் போராட்டங்களுக்கும் பேரணிகளுக்கும் அமைவிடமாக இருந்துள்ளது. அண்மையில் பாக்கித்தான் தெஹரீக்-எ-இன்சாஃப் இங்கு போராட்டம் நடத்தியது.



</doc>
<doc id="299182" url="https://ta.wikipedia.org/wiki?curid=299182" title="பாக்கித்தான் முன்மொழிவு">
பாக்கித்தான் முன்மொழிவு

இலாகூர் முன்மொழிவு ("Lahore Resolution", , "கறார்டாடு-இ-இலாகூர்"; வங்காளம்: লাহোর প্রস্তাব, "லாகோர் பிரஸ்தாபு"), 1940ஆம் ஆண்டில் மார்ச் 22-24 நாட்களில் இலாகூரில் மூன்று நாட்கள் நடந்த அகில இந்திய முசுலிம் லீக்கின் மாநாட்டில் வங்காள மாகாணத்தின் பிரதமராக இருந்த "வங்காளப் புலி" ஏ.கே. ஃபசுலுல் ஹக் முன்மொழிந்த முறைசார் அரசியல் அறிக்கையாகும். இதன் முக்கியக் கூறு பிரித்தானிய இந்தியாவில் முசுலிம்கள் பெரும்பான்மையாக உள்ள வடமேற்கு, கிழக்குப் பகுதிகளில் "தனி மாநிலங்களை" உருவாக்க வேண்டும்; இந்த மாநிலக் குழுக்களுக்கு தன்னாட்சியும் இறைமையும் வழங்கப்பட வேண்டும். இந்த முன்மொழிவு பின்னர் தனியான, ஒரே நாடாக பாக்கித்தானைக் கோருவதற்கு காரணமாக அமைந்தது.

"பாக்கித்தான்" என்ற பெயரை சவுத்திரி ரகமத் அலி 1933இல் பாக்கித்தான் சாற்றுரையில் முன்மொழிந்திருந்தபோதும், ஏ.கே. ஃபசுலுல் ஹக்கும் முகமது ஜின்னாவும் மற்ற முசுலிம் தலைவர்களும் இந்து–முஸ்லிம் ஒற்றுமையில் மிகுந்த நம்பிக்கைக் கொண்டிருந்தனர். இருப்பினும், பிரித்தானியரின் தூண்டுதல்களாலும் இந்துக்களிடையே எழுந்த நம்பிக்கையின்மையாலும் அரசியல் நிலை கொந்தளித்து தனிநாடு கோரிக்கை வலுத்தது.



</doc>
<doc id="299203" url="https://ta.wikipedia.org/wiki?curid=299203" title="பாக்கித்தான் அரசியலமைப்பு">
பாக்கித்தான் அரசியலமைப்பு

பாக்கித்தான் இசுலாமியக் குடியரசின் அரசியலமைப்பு ("Constitution of the Islamic Republic of Pakistan", உருது:), அல்லது 1973 அரசியலமைப்பு பாக்கித்தானின் மீயுயர் சட்டமாகும். சுல்பிக்கார் அலி பூட்டோவின் அரசினால் எதிர்க்கட்சிகளின் உதவியோடு வடிவமைக்கப்பட்ட இந்த அரசியலமைப்பு நாடாளுமன்றத்தால் ஏப்ரல் 10 அன்று ஏற்கப்பட்டு ஆகத்து 14, 1973 அன்று ஏற்புறுதி செய்யப்பட்டது. 

இந்த அரசியலமைப்பு பாக்கித்தானின் சட்டம், அரசியல் மற்றும் அமைப்பிற்கான வழிகாட்டுதலாக உள்ளது. பாக்கித்தானின் எல்லைகள், மக்கள் மற்றும் அவர்களின் அடிப்படை உரிமைகள், நாட்டின் அரசியலமைப்பு சட்டங்கள் மற்றும் ஆணைகள், அரசியல் கட்டமைப்பு, பல்வேறு அரசு அமைப்புகள், படைத்துறையின் கட்டமைப்பு போன்றவற்றை விவரிக்கின்றது. முதல் மூன்று அத்தியாயங்கள் அரசின் மூன்று துறைகளிடையேயான விதிகள், உரிமைகள் மற்றும் தனி அதிகாரங்களை வரையறுக்கின்றது: ஈரவை சட்டவாக்க அவை; பிரதமரை முதன்மைச் செயல் அலுவலராகக் கொண்ட செயலாக்கப் பிரிவு; உச்ச நீதிமன்றத்தின் தலைமையிலமைந்த மீயுயர் கூட்டரசு நீதி முறைமை அரசியலமைப்பு குடியரசுத் தலைவரை நாட்டின் ஒற்றுமையை நிலைநிறுத்தும் அலங்கார நாட்டுத் தலைவராக வரையறுக்கின்றது. அரசியலமைப்பின் முதல் ஆறு விதிகள் அரசாட்சி முறைமையை விவரிக்கின்றன:கூட்டாட்சி நாடாளுமன்ற குடியரசாகவும் இசுலாமை தேசிய சமயமாகவும் குறிக்கின்றது.

1973இல் ஏற்கப்பட்டாலும் 1956இல் முதல் அரசியலமைப்பு பிரகடனப்படுத்தப்பட்ட மார்ச் 23 ஒவ்வொரு ஆண்டும் குடியரசு நாளாக கொண்டாடப்படுகின்றது.



</doc>
<doc id="299212" url="https://ta.wikipedia.org/wiki?curid=299212" title="இருபுரோமோபுளோரோமீத்தேன்">
இருபுரோமோபுளோரோமீத்தேன்

இருபுரோமோபுளோரோமீத்தேன் "(Dibromofluoromethane)" என்பது CHBrF என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். கலப்பு ஆலோ மீத்தேனான இச்சேர்மம் ஆல்ககால், அசிட்டோன், பென்சீன் மற்றும் குளோரோஃபார்ம் ஆகியனவற்றில் கரைகிறது.
கரிமவெள்ளீய ஐதரைடுடன் இருபுரோமோபுளோரோமீத்தேன் சேர்த்து, முப்பியூட்டைலின் ஐதரைடு வழியாக குறைத்துச் சிதைத்தல் முறை வினை மூலம் புரோமின் நீக்கம் செய்து புரோமோபுளோரோமீத்தேன் தயாரிப்பில் இது பயன்படுத்தப்படுகிறது.

இதனுடைய ஓசோன் குறைப்புத் திறல் மதிப்பு 1.0 ஆக இருப்பதால் இது முதல்வகை ஓசோன் படலம் அழிக்கும் வேதிப்பொருள் என வகைப்படுத்தப்பட்டுள்ளது.


</doc>
<doc id="299213" url="https://ta.wikipedia.org/wiki?curid=299213" title="கலியுகப் பெருங்காவியம்">
கலியுகப் பெருங்காவியம்

கலியுகப் பெருங்காவியம் அல்லது கலியுகப் பெருங்காப்பியம் என்பது வீரபாண்டிய கட்டபொம்மன் பற்றியும் அவருக்கும் ஆங்கிலேயருக்கும் நடந்த போர்பற்றியும் காவிய முறையில் விரிவாக பாடப்பட்ட ஒரு நூலாகும். இது நாலாயிரம் செய்யுள்களுக்குமேல் கொண்டது. புராண முறையில் ஆற்றுப்படலம், நாட்டுப்படலம், நகரப்படலம் ஆகியவற்றுடன் இயற்றப்பட்டது. இந்நூல் கட்டபொம்மன் காலத்திலேயே பஞ்சாட்சரக் கவிராயர் என்பவரால் இயற்றப்பட்டது. இவர் நமச்சிவாயக் கவிராயர் என்றும் குறிக்கப்படுவார்.

இந்நூலின் அமைப்பு புராணம் போல் துவங்குகிறது. உலகத்தின் படைப்புத் தொழில் செய்யும் பிரம்மன் ஆணவமடைந்த பொழுதில் அவனுக்கு புத்திபுகட்ட அவனிடம் முருகன் பிரணவத்திற்கு பொருள் கேட்க, பொருள் கூற இயலாமல் பிரம்மன் தவிக்க, அவரை தலையில் கொட்டி சிறையிலிட்டான். பின் முருகனே படைப்புத் தொழிலை மேற்கொண்டான். இவ்வாறு சிலகாலம் சென்ற நிலையில் முருகனின் ஆட்சி எவ்விதம் உள்ளது என்று தேவர்களும் ரிசிகளும் அண்டத்தின் நாற்புறமும் சென்று பார்த்தனர். பூலோகத்திற்கு வந்தபோது அங்கு ஏற்பட்ட பீரங்கி ஒலியைக் கேட்டு நடுநடுங்கி குமரனின் கால்களில் சரணடைந்து காப்பாற்ற வேண்டினர். இவ்வாறு இவர்கள் பயந்து நிற்கையில் நாரதர் வந்து முருகனிடம் பாஞ்சாலங்குறிச்சி மன்னன் வீரபாண்டியக் கட்டபொம்மனின் பெருமை
மிக்க வரலாற்றைக் கூறும் முறையில் துவங்குகிறது. இந்நூல் எளிய நடையில் சாமான்யரும் புரிந்து கொள்ளக் கூடிய முறையில் எழுதப்பட்டுள்ளது. இந்நூல் பதிப்பிக்கப்பட்டதாகத் தெரியவில்லை இந்நூல் பற்றியும் இந்நூலின் சில பாடல்கள் கட்டபொம்மன் வரலாற்றைக்கூறும் சில நூல்களில் எடுத்தாளப்பட்டுள்ளன.


</doc>
<doc id="299214" url="https://ta.wikipedia.org/wiki?curid=299214" title="மேடம் (விண்மீன் குழாம்)">
மேடம் (விண்மீன் குழாம்)

மேடம் (Aries) அல்லது மேழம் என்பது இராசிச் சக்கரத்தைச் சேர்ந்த ஒரு விண்மீன் குழாம் ஆகும். இது வட துருவத்தில் மீனம் விண்மீன் குழாத்திற்கு கிழக்கிலும் இடபம் விண்மீன் குழாத்திற்கு மேற்கிலும் அமைந்துள்ளது. இதன் ஆங்கிலப் பெயரான எரிசு என்பது இலத்தீன் மொழியில் வளர்ப்புச் செம்மறியாடு என்று பொருள்படுகிறது. மேடம் விண்மீன் குழாத்தின் குறியீடான () செம்மறியாட்டின் கொம்பின் வடிவில் அமைந்துள்ளது. இரண்டாம் நூற்றாண்டைச் சேர்ந்த வானியலாளரான தொலெமி தனது அல்மாகேசுடு நூலில் குறிப்பிட்ட 48 விண்மீன் குழாம்கலீல் இதுவும் ஒன்றாகும். இது 88 நவீன விண்மீன் குழாம்களிலும் ஒன்றாக விளங்குகிறது. இது ஒரு நடு-அளவிலான விண்மீன் குழாம் ஆகும். இது அனைத்து அளவிலும் 39வது இடத்தில் உள்ளது. இதன் பரப்பளவு 441 சதுர பாகைகளில் (வானக்கோளத்தின் 1.1%) அமைந்துள்ளது.


</doc>
<doc id="299217" url="https://ta.wikipedia.org/wiki?curid=299217" title="இருமக் கருந்துளை">
இருமக் கருந்துளை

இருமக் கருந்துளை ("binary black hole" - BBH) என்பது இரண்டு கருந்துளைகள் நெருக்கமாக ஒரே சுற்றுவட்டப்பாதையில் வரும் ஒர் அமைப்பாகும். கருந்துளைகள் போலவே இருமக்கருந்துளைகளும் பாரிய திணிவு கொண்ட இரும விண்மீன்களின் எச்சங்களால், அல்லது இரும மீப்பெரும் கருந்துளைகளின் அண்ட சேர்க்கையின் விளைவு எனக்கருதப்படுகிறது.

பல ஆண்டுகளாக இருமக்கருந்துளை இருப்பதற்கு ஆதாரம் ஏதும் தெளிவாக காணப்படவில்லை இதற்கு காரணம் இருமக்கருந்துளையின் இயல்பே ஆகும். கருந்துளைகள் நேருக்கு நேர் சந்திக்க நேரிட்டால், அதனால் ஏற்படும் ஆற்றல் ஈர்ப்பு அலைகளைப்போல் ஒரு மகத்தான அளவு ஆற்றலை வெளியிடும். இதை பொதுச் சார்புக் கோட்பாடு மூலம் கணக்கிட முடியும். 20ஆம் நூற்றாண்டின் இறுதியிலும், 21 ஆம் நூற்றாண்டின் ஆரம்பத்தின் போதும் இருமக்கருந்துளைகள் பெரும் ஆர்வத்தை அறிவியல் ஆர்வலர்களுக்கு ஏற்படுத்தியது. ஈர்ப்பு அலைகள் ஒரு சாத்தியமான ஆதாரமாக இருமக்கருந்துளைகளுக்கு விளங்குகிறது. இருமக்கருந்துளைகளின் சேர்க்கை பிரபஞ்சத்தின் வலுவான புவிஈர்ப்பு அலைகளாகக் கருதப்படுகிறது

இருமக்கருந்துளையின் வாழ்க்கை சுழற்சியின் முதல் நிலை படிப்படியாக சுருங்கும் ஒரு சுழல் வட்டப்பாதையாக உள்ளது. இந்த முதல் சுழல் நிலை வெகு நேரம் எடுத்துக்கொள்ளும். அதோடு இதனால் வெளிப்படும் புவிஈர்ப்பானது மிக வலுவிழந்து காணப்படும். இதற்கு காரணம் கருந்துளைகளின் அதிக இடைவேளை ஆகும். புவிஈர்ப்பு அலைகள் வெளிப்படுவதால் சுற்றுவட்டப்பாதை சுருங்குகிறது. விண்மீன்கள் போன்ற பிற பொருட்களோடு நிகழும் இடைவினை காரணமாக கூடுதல் கோண உந்தம் இழப்பு ஏற்படுகிறது. கருந்துளையின் சுற்றுப்பாதை சுருங்கும்போது வேகம் அதிகரித்து புவியீர்ப்பின் உமிழ்வும் அதிகரிக்கும். கருந்துளைகள் நெருக்கமாக இருந்தால் அதனின் சுற்றுப்பாதை விரைந்து சுருங்கும்.

கருந்துளையின் சேர்க்கையின் போது ஏற்படும் ஒரு பிரச்சனையான நிகழ்வெல்லை கட்டமைப்பு அல்லது உருவம்,தீர்க்கமுடியாததாக உள்ளது.எண் மாதிரிகளில், புவிமேற்பரப்புகள் இணைக்கப்பட்டு நிகழ்வெல்லை ஏற்படுகிறதா என்று சோதனை நடத்தப்படுகிறது.இரண்டு கருந்துளைகள் ஒன்றை மற்றொன்று அணுகும் போது, ஒரு டக்பில்(Duckbill) வடிவம் இரண்டு நிகழ்வெல்லைகளிலிருந்து துருத்தியிருக்கும்.இந்த புடைப்பானது மற்ற கருந்துளையின் புடைப்பு அணுகும் வரை நீண்டும் குறுகியும் இருக்கும்.இந்த சந்திப்பின் நேரத்தில் நிகழ்வெல்லை மிகக் குறுகிய எக்ஸ்(X)- வடிவத்தை கொண்டிருக்கும்.



</doc>
<doc id="299219" url="https://ta.wikipedia.org/wiki?curid=299219" title="பனையடிகுப்பம்">
பனையடிகுப்பம்

பனையடிகுப்பம் "(பனையடிக்குப்பம், Panayadikuppam)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் வட்டத்தில் (Bahour commune) இருக்கும் ஒரு சிற்றூர் ஆகும். புதுச்சேரியின் அயலகச் சிற்றூரான கரையாம்புத்தூரின் ஒரு பகுதியாகவும், கிராமப் பஞ்சாயத்து ஆகவும் இந்த ஊர் அமைந்துள்ளது. பாகூரிலிருந்து நெட்டப்பாக்கம் செல்வதற்குரிய நுழைவாயிலாகவும் இந்த ஊர் உள்ளது.

பனைமரங்கள் நிறைந்த பகுதியில் தோன்றிய குப்பம் என்பதால், பனையடிக்குப்பம் என வந்திருக்கலாம் என ஊர் மக்கள் கூறுகின்றனர். பனை(palmyra palm) + அடி(under) + குப்பம்(settlement) என்பது பனையடிக்குப்பம் என்பதின் விளக்கமாக இருக்கலாம். ஐம்பது ஆண்டுகட்கு முன்பு பனைமரங்கள் பல இருந்ததை ஊர் மக்கள் அறிவர்.

ஒன்றியத் தலைமையிடமான பாகூருடன் எல்லைபுற சாலை வழியாகப் பனையடிக்குப்பம் இணைக்கப்பட்டுள்ளது. கிழக்கு வடக்குத் திசைகளில் வீராணம்(தமிழ் நாடு) என்ற ஊரும், மேற்குத் திசையில் சொரப்பூர் (தமிழ் நாடு) என்ற ஊரும் பனையடிக்குப்பத்துடன் ஒட்டி அமைந்து உள்ளன.


புதுச்சேரி மக்களவைத் தொகுதிக்குட்பட்டும்,நெட்டப்பாக்கம் சட்டமன்றத் தொகுதியின் ஒரு பகுதியாகவும் பனையடிக்குப்பம் இருக்கிறது.

பனையடிக்குப்பம் ஊர், சேரி என்று இரண்டாகப் பிரிந்து அமைந்துள்ளது. ஊர் என்ற பகுதியில் உயர் சாதியினரும், சேரி என்ற பகுதியில் கீழ்ச்சாதியினரும் வாழ்கின்றனர். சேரி என்பது மேல் பாதி, கீழ்ப் பாதி என இரண்டாகப் பிரிந்துள்ளது. (கீழ்ப் பாதி வையாபுரி நகர் எனவும் அழைக்கப் படுகின்றது.)


தாழ்த்தப் பட்டவர்கள் ("பறையர்கள்") தீண்டினால் தீட்டு என்று தொன்று தொட்டு (இன்று வரை - 2017) இந்த ஊரில் கருதப்பட்டு வருகின்றது. ஆண்டைகள் (ரெட்டி, நாயக்கர், கவுண்டர் ஆகியோர்) எதிரில் "பறையர்கள்" வேட்டியை இடுப்பில் கட்டிக்கொண்டு செல்லக் கூடாது, கோவணம்தான் கட்டிக்கொண்டு செல்ல வேண்டும். மீறினால், ஆண்டையின் வீட்டு வாசலில் உள்ள கருங்கல் தூணில் கட்டிவைத்து அடிப்பார்கள். (மே ரெட்டியார் என்ற ஆண்டையரின் வீட்டு எதிரில் இந்தத் தண்டனை நிறை வேற்றுவது வழக்கம். பயன்படுத்தப் பட்ட கருங்கல் தூண்கள் அண்மைக் காலம் வரை அந்த வீட்டு எதிரில் கிடந்தது என ஊரார் அறிவர்.) 

கடவுள் நம்பிக்கை வாழ்க்கையின் பல கூறுகளில் ஒன்றாகவே கடவுள் நம்பிக்கை உள்ளது. இங்கே உள்ள கோயில்கள்:


தாழ்த்தப்பட்ட இனத்தைச் சேர்ந்த மக்கள் 1970 முதற்கொண்டு தங்கள் உரிமைக்காகவும், கூலி உயர்வுக்காகவும் போராடி வந்தனர். இதன் விளைவாக, 1989-இல் ஏற்பட்ட காவல் துறை துப்பாக்கிச் சூட்டில் சட்டக் கல்லூரி மாணவர் சேகர், மற்றும் முருகேசன் மகன் கந்தன் என்ற இருவரும் இறந்தனர். "புதுச்சேரியின் விடுதலைக்காக பிரெஞ்சு அரசாங்கத்தை எதிர்த்துப் போராடிய மக்கள் தலைவர் வ.சுப்பையா தலைமறைவாக இருந்து தங்கிய சில இடங்களில் இந்த [பனையடிக்குப்பம்] ஊரும் ஒன்று."

பனையடிக்குப்பத்தில் பல வகையான திருவிழாக்கள் கொண்டாடப் பட்டு வருகின்றன.





</doc>
<doc id="299225" url="https://ta.wikipedia.org/wiki?curid=299225" title="டாக்குர்கஞ்சு">
டாக்குர்கஞ்சு

டாக்குர்கஞ்சு என்னும் நகரம், இந்திய மாநிலமான பீகாரின் கிசன்கஞ்சு மாவட்டத்தில் உள்ளது.

இந்த நகரம் டாக்குர்கஞ்சு சட்டமன்றத் தொகுதிக்கும், கிசன்கஞ்சு மக்களவைத் தொகுதிக்கும் உட்பட்டது.


</doc>
<doc id="299227" url="https://ta.wikipedia.org/wiki?curid=299227" title="போட்டியா">
போட்டியா

போட்டியா (இந்தி: पोठिया), இந்திய மாநிலமான பீகாரின் கிசன்கஞ்சு மாவட்டத்தில் உள்ளது. இந்த ஊர் போட்டியா வட்டத்துக்கு உட்பட்டது.

இந்த ஊர் கிசன்கஞ்சு சட்டமன்றத் தொகுதிக்கும், கிசன்கஞ்சு மக்களவைத் தொகுதிக்கும் உட்பட்டது.


</doc>
<doc id="299230" url="https://ta.wikipedia.org/wiki?curid=299230" title="அம்மை தடுப்பூசி">
அம்மை தடுப்பூசி

அம்மை தடுப்பூசி (Measles vaccine) என்பது அம்மை நோய் தடுப்புக்கான ஊசி ஒரு தடுப்பூசி மருந்தளவுக்குப் பிறகு ஒன்பது மாதங்கள் வயதுள்ள 85 விழுக்காடு குழந்தைகளுக்கும், ஒரு வயதுள்ள 95 விழுக்காடு குழந்தைகளுக்கும் நோய் எதிர்ப்பு சக்தி உண்டாகிறது ஒரு மருந்தளவு தடுப்பூசிக்கு பிறகும் எதிர்ப்பு சக்தி உருவாகாத பெரும்பாலோருக்கும் இரண்டாவது மருந்தளவு தடுப்பூசிக்கு பிறகு நோய் தடுப்பு சக்தி உருவாகிறது. மக்கள் தொகையில் 93 விழுக்காடுக்கும் அதிகமான நபர்களுக்கு அம்மை தடுப்பூசி போடப்பட்டிருந்தால் அங்கு அம்மை நோய் தாக்கம் பொதுவாக ஏற்படுவதில்லை; ஆனால் தடுப்பூசி விகிதம் குறைந்தால் மீண்டும் நோய் தாக்கம் ஏற்படலாம். தடுப்பூசியின் பலாபலன் நீண்ட வருடங்களுக்கு நீடிக்கும். தடுப்பூசியின் பலன் காலபோக்கில் குறையுமா என்பது குறித்து தெளிவு இல்லை. அம்மை நோய்க்கு ஆட்பட்ட ஓரிரு நாட்களிலயே தடுப்பூசி போடப்பட்டால் நோய் பாதிப்பிலிருந்து கூட விடுபடலாம். 

எச் ஐ வி தொற்று இருப்பவர்களுக்கும் கூட பொதுவாக இந்த தடுப்பூசி பாதுகாப்பானது. வழக்கமாக பக்கவிளைவுகள் மிதமானதாகவும் மற்றும் குறைந்த காலத்துக்கு மட்டுமே இருக்கும். தடுப்பூசி போட்ட இடத்தில் மிதமான வலியும் காய்ச்சலும் இருக்கலாம் ஆயிரம் நபர்களில் ஒரு நபருக்கு கடும் ஒவ்வாமை ஏற்படுகிறது என ஆவணபடுத்தப்பட்டுள்ளது. கடுமையான ஓரம்சார்ந்த நரம்பு சீர்குலைவு நோய்க்குறி , மதியிறுக்கம் மற்றும் குடல் அழற்சி நோய் அதிகமாவதாக தெரியவில்லை.

இந்த தடுப்பூசி தனியாகவோ அல்லது மணல்வாரி தடுப்பூசி, பொன்னுக்குவீங்கி தடுப்பூசி, மற்றும் தட்டம்மை தடுப்பூசி எம் எம் ஆர் தடுப்பூசி மற்றும் எம் எம் ஆர் வி தடுப்பூசி போன்ற தடுப்பூசிகளுடன் இணைந்தோ கிடைக்கிறது . அனைத்து விதமான உருவாக்கத்திலும் இந்த தடுப்பூசி நன்றாக செயல்படுகிறது. இந்த நோய் பரவலாக காணப்படும் இடங்களில் ஒன்பது மாத குழந்தைகளுக்கு இந்த தடுப்பூசி போட உலக சுகாதார நிறுவனம் பரிந்துரை செய்கிறது. இந்த நோய் அதிகமாக காணப்படாத இடங்களில் 12 மாத குழந்தைகளுக்கு தடுப்பூசி போடுவது பொருத்தமாக இருக்கும். இது ஒரு உயிருள்ள தடுப்பூசி. இது உலர்ந்த பொடியாக வருகிறது. கலந்த பிறகு சருமத்தின் கீழோ அல்லது தசையிலோ ஊசி மூலம் உள்செலுத்த வேண்டும். எந்த அளவுக்கு தடுப்பூசி பயனுள்ளதாக இருந்தது என தெரிந்துகொள்ள இரத்த பரிசோதனைகள் மூலம் தெரிந்துகொள்ளலாம்.

2013 ஆம் ஆண்டு கணக்குப்படி உலகம் முழுதும் சுமார் 85 % குழந்தைகளுக்கு இந்த தடுப்பூசி போடபட்டுள்ளது. 2008 ஆம் ஆண்டு குறைந்தபட்சம் 192 நாடுகள் இரண்டு டோஸ் தடுப்பூசிகள் போட்டன. 1963 ஆம் ஆண்டு இந்த தடுப்பூசி முதன் முதலாக அறிமுகப்படுத்தபட்டது. மணல்வாரி-அம்மை-பொன்னுக்குவீங்கி மூன்றுக்குமான இணைந்த தடுப்பூசி முதன் முதலில் 1971 ஆம் ஆண்டிலிருந்து கிடைக்க ஆரம்பித்தது. இந்த மூன்று தடுப்பூசிகளுடன் சின்னம்மை தடுப்பூசியும் சேர்த்து 2005 முதல் எம் எம் ஆர் வி தடுப்பூசி என்ற பெயரில் கிடைக்க தொடங்கியது. இந்த தடுப்பூசி உலக சுகாதார நிறுவனத்தின் அத்தியாவசிய மருந்து பட்டியலில் சேர்க்கபட்டுள்ளது. அடிப்படை மருத்துவ அமைப்புகளில் இது ஒரு முக்கியமான மருந்து. இந்த தடுப்பூசி விலைமிகுந்ததுமல்ல. 


</doc>
<doc id="299231" url="https://ta.wikipedia.org/wiki?curid=299231" title="காஞ்சிபுரம் சர்வ தீர்த்த முத்தி மண்டபம்">
காஞ்சிபுரம் சர்வ தீர்த்த முத்தி மண்டபம்

காஞ்சிபுரம் சர்வ தீர்த்த முத்தி மண்டபம் எனும் பெயர் பெற்ற இது, காஞ்சிபுரத்திலுள்ள கோயில் மண்டபங்களில் ஒன்றாகும். இது, சர்வ தீர்த்தம் (குளத்தின்) மேற்க்கரை மண்டபமாக தாபிக்கப்பட்டுள்ளது. மேலும், இம்மண்டபத்தின் குறிப்புகள், காஞ்சி புராண படலத்துள் உட்கோயில்களாகச் சொல்லப்பட்டுள்ளது. 

காலையில் எழுந்தவுடன் இம்மண்டபத்தை மனதில் நினைப்பவர்கள் பாசத்தினின்றும் விடுபட்டு வீடுபேறடைவர் என்பது வரலாறாகும்.

முத்தி மண்டபம், உலகெலாம் ஈறுசேர் பொழுதினும் இறுதியின்றியே மாறிலாதிருந்திடு வளங்கொள் காஞ்சியில் மூன்று மண்டபங்கள் உள்ளன. ஆடிசன்பேட்டை முத்தீசர் சந்நிதியில் இருக்கும் முத்திமண்டபம் ஒன்று (1), சருவதீர்த்தத்தின் மேலைக் கரையில் உள்ள முத்திமண்டபம் ஒன்று (2); திருவேகம்பர் திருக்கோயிலுக்கு வெளியில் பதினாறுகால் மண்டபத்தினை அடுத்து, ‘இராமேச்சுரம்’ என்னும் தலத்தில் இராமன் திருமுன்பு பரமானந்த மண்டபம் ஒன்று (3). இம் மூன்று மண்டபங்களையும் விடியற் காலையில் எழுந்து அன்போடு நினைப்பவர் பல தளையினின்றும் விடுபட்டு முத்தியை அடைவர்.


தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் வேலூர் செல்லும் சாலையிலுள்ள சர்வதீர்த்தத்தின் (குளத்தின்) மேற்கு கரையில் இம்மண்டபம் தாபிக்கப்பட்டள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தை கடந்து சற்று தூரம் சென்றால் இந்த மண்டபத்தை அடையலாம்.



</doc>
<doc id="299232" url="https://ta.wikipedia.org/wiki?curid=299232" title="பொன்னுக்கு வீங்கி தடுப்பூசி">
பொன்னுக்கு வீங்கி தடுப்பூசி

பொன்னுக்கு வீங்கி தடுப்பூசி (Mumps vaccine) பொன்னுக்கு வீங்கியைப் பாதுகாப்பாக தடுக்கிறது. பெரும்பாலோருக்குப் தடுப்பூசி போடப்படும்போது மக்கள் தொகை அளவில் இதனால் ஏற்படும் சிக்கல்கள் குறைகிறது. 90 விழுக்காடு நபர்களுக்குத் தடுப்பூசி போடபட்டால் 85 விழுக்காடு திறன் இருக்கும். நீண்ட கால தடுப்புக்கு இரண்டு கால அளவு மருந்து தேவைப்படும். ஆரம்ப கால டோஸ் 12 மாதங்களிலிருந்து 18 மாதங்களுக்குள் இருக்கும்போது பரிந்துரைக்கபடுகிறது. இரண்டாவது டோஸ் குறிப்பாக இரண்டு வயதிலிருந்து ஆறு வயதிற்குள் இருக்கும்போது கொடுக்கப்படுகிறது. ஏற்கனவே நோய் எதிர்ப்பு இல்லையெனத் தெரிந்தவர்களிடயே தடுப்பூசியின் பயன்பாடு மிகவும் பயனுள்ளதாக இருக்கும்.

பொதுவாக பொன்னுக்கு வீங்கி தடுப்பூசி பாதுகாப்பானது, பக்க விளைவுகள் மிகவும் மிதமாகவும் கொண்டிருக்கும். ஊசி போட்ட இடத்தில் மிதமான வலி மற்றும் வீக்கம் இருக்கலாம், காய்ச்சல் கூட இருக்கலாம் மேலும் குறிப்பிடதக்க பக்கவிளைவுகள் மிகவும் அரிதாகவே காணப்படும். இந்த தடுப்பூசி போடுவதால் நரம்பியல் சிக்கல்கள் ஏதும் ஏற்படுவதற்கான ஆதாரங்கள் போதுமான அளவு இல்லை. கர்ப்பிணி களுக்கு அல்லது கடுமையான நோய் எதிர்ப்புத் திறன் ஒடுக்கம் உள்ளவர்களுக்கு இந்த தடுப்பூசி போடக்கூடாது. எனினும், கர்ப்ப காலத்தில் தடுப்பூசி போடப்பட்ட தாய்மார்களின் குழந்தைகள் மத்தியில் விளைவுகள் ஏற்பட்டதற்கான ஆவணங்கள் ஏதுமில்லை. இந்த தடுப்பூசி கோழியின் உயிரணுக்களிலிருந்து உருவாக்கபட்டிருந்தாலும் முட்டை ஒவ்வாமை உள்ளவர்களுக்கும் இந்த தடுப்பூசி போடலாம் 

பெரும்பாலான வளரும் நாடுகளிலும் வளர்ந்த நாடுகளிலும் நோய் தடுப்பு திட்டத்தில் இது சேர்க்கப்பட்டிருக்கும், மேலும் அம்மை மற்றும் மணல்வாரி தடுப்பூசி யுடன் சேர்ந்து எம் எம் ஆர் என்ற பெயரில் போடப்படும். முந்தைய மூன்று தடுப்பூசிகளுடன் தட்டம்மை தடுப்பூசியும் சேர்ந்த எம் எம் ஆர் வி என்ற ஒரு தயாரிப்பும் கிடைக்கிறது. 2005 ஆம் ஆண்டு கணக்குப்படி 110 நாடுகள் இந்த முறையில் இந்த தடுப்பூசியை வழங்குகிறது. பரவலாக தடுப்பூசி மேற்கொள்ளபட்ட பகுதிகளில் 90 விழுக்காடு வரை நோய் பரவுவது குறைந்துள்ளது. ஏறத்தாழ ஒரே வகையைச் சேர்ந்த அரை பில்லியன் அளவு தடுப்பூசிகள் போடப்பட்டுள்ளன 

பொன்னுக்குவீங்கி தடுப்பூசிக்கு முதன்முதலில் 1948 ஆம் ஆண்டு உரிமம் வழங்கபட்டது. மேம்படுத்தபட்ட தடுப்பூசிகள் 1960 களிலிருந்து வணிக ரீதியாக கிடைக்க தொடங்கின. --> ஆரம்பகால தடுப்பூசி செயல்படாததாக ஆக்கபட்டாலும் பிற்பாடு வந்த தயாரிப்புகள் பலவீனபடுத்தபட்ட உயிருள்ள நுண்ணுயிர்களாக இருந்தன. இது உலக சுகாதார நிறுவனத்தின் அத்தியாவசிய மருந்து பட்டியலில் உள்ளது. ஒரு சுகாதார அமைப்பு க்குத் தேவையான முக்கியமான அடிப்படை மருந்துகளில் ஒன்று. 2007 கணக்குப்படி பலதரப்பட்ட வகைகள் பயன்பாட்டிலுள்ளது.


</doc>
<doc id="299236" url="https://ta.wikipedia.org/wiki?curid=299236" title="டாக்குர்கஞ்சு தொடருந்து நிலையம்">
டாக்குர்கஞ்சு தொடருந்து நிலையம்

டாக்குர்கஞ்சு தொடருந்து நிலையம், இந்திய மாநிலமான பீகாரின் டாக்குர்கஞ்சில் உள்ளது.




</doc>
<doc id="299248" url="https://ta.wikipedia.org/wiki?curid=299248" title="பனித்திட்டு">
பனித்திட்டு

பனித்திட்டு "(Pannithittu)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். தேசிய நெடுஞ்சாலை 45ஏ - க்கு கிழக்கே இரண்டு கிலோமீட்டர் தொலைவில் இக்கிராமம் அமைந்துள்ளது. மேலும் பனித்திட்டு கிராமத்தில் மலட்டாறு வங்காள விரிகுடா கடலில் கலக்கிறது.

மேற்கில் கிருமாம்பாக்கம், வடக்கில் மலட்டாறு, கிழக்கில் வங்காள விரிகுடா தெற்கில் பிள்ளையார் குப்பம் ஆகியன பனித்திட்டு கிராமத்திற்கு புவியியல் எல்லைகளாக அமைந்துள்ளன.

பனித்திட்டு கிராமப் பஞ்சாயத்தின் கீழ் பின்வரும் கிராமங்கள் இடம்பெற்றுள்ளன.

தேசிய நெடுஞ்சாலை 45ஏ – கிருமாம்பாக்கம் சாலை வழியாக பனித்திட்டு கிராமம் புதுச்சேரியுடன் இணைகிறது. மேலும் பனித்திட்டு கிராமம், பிள்ளையார் குப்பம், மணப்பட்டு வழியாக புதுக்குப்பத்துடன் இணைந்துள்ளது. இதைத்தவிர ரெட்டிச்சாவடியிலிருந்து பனித்திட்டு வழியாக செல்லக்கூடிய மற்றொரு முக்கிய சாலை வசதியும் இங்குண்டு.

புதுச்சேரி மக்களவைத் தொகுதிக்குட்பட்டும், ,ஏம்பலம் சட்டமன்றத் தொகுதியின் ஒரு பகுதியாகவும் பனித்திட்டு கிராமம் இருக்கிறது.



</doc>
<doc id="299250" url="https://ta.wikipedia.org/wiki?curid=299250" title="கிருமாம்பாக்கம்">
கிருமாம்பாக்கம்

கிருமாம்பாக்கம் ("Kirumampakkam ") என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். தேசிய நெடுஞ்சாலை 45ஏ – கடலூர் சாலையில் புதுச்சேரியில் இருந்து 15 கிலோமீட்டர் தொலைவில் அமைந்துள்ளது.
மேற்கில் தமிழ்நாட்டின் நாகப்பனூர் கிராமம், வடக்கில் தமிழ்நாட்டின் மடப்பட்டு கிராமம், கிழக்கில் பனித்திட்டு கிராமம், தெற்கில் பிள்ளையார் குப்பம் ஆகியன கிருமாம்பாக்கம் கிராமத்திற்கு புவியியல் எல்லைகளாக அமைந்துள்ளன.

தேசிய நெடுஞ்சாலை 45ஏ – கிருமாம்பாக்கம் கடலூர் சாலை வழியாக புதுச்சேரியுடன் இணைகிறது. மேலும் கிருமாம்பாக்கம் – பாகூர் சாலை கிருமாம்பாக்கத்தை பாகூருடன் இணைக்கிறது. இவ்வொன்றியத்தின் தலைமையிடமான கிருமாம்பாக்கம் தமிழ்நாட்டுக் கிராமம் நாகப்பனூர் கிராமத்திற்கு நுழைவாயிலாக உள்ளது.

புதுச்சேரி மக்களவைத் தொகுதிக்குட்பட்டும், ஏம்பலம் சட்டமன்றத் தொகுதியின் ஒரு பகுதியாகவும் கிருமாம்பாக்கம் கிராமம் இருக்கிறது.



</doc>
<doc id="299251" url="https://ta.wikipedia.org/wiki?curid=299251" title="குடியிருப்புபாளையம்">
குடியிருப்புபாளையம்

குடியிருப்புபாளையம் "(Kudiyiruppupalayam)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரி மாவட்டத்தின் அயலகச் சிற்றூரான பாகூருக்கு வடக்கில் இக்கிராமம் அமைந்துள்ளது.

மேற்கில் பாகூர் கிராமம், வடக்கில் சேலியமேடு, கிழக்கில் பிள்ளையார் குப்பம் கிராமம், தெற்கில் பாகூர் ஆகியன குடியிருப்புபாளையம் கிராமத்திற்கு புவியியல் எல்லைகளாக அமைந்துள்ளன.

வில்லியனூர் – பாகூர் சாலையில் சேலியமேடு மற்றும் பாகூர் கிராமங்களுக்கு இடையில் குடியிருப்புபாளையம் அமைந்துள்ளது. மேலும் கிருமாம்பாக்கம் – பாகூர் சாலை, வில்லியனூர் – பாகூர் சாலையை குடியிருப்புபாளையத்தில் சந்திக்கிறது.

குடியிருப்புபாளையம் கிராமப் பஞ்சாயத்தில் பின்வரும் கிராமங்கள் இணைக்கப்பட்டுள்ளன.

புதுச்சேரி மக்களவைத் தொகுதிக்குட்பட்டும், ,ஏம்பலம் சட்டமன்றத் தொகுதியின் ஒரு பகுதியாகவும் குடியிருப்புபாளையம் கிராமம் இருக்கிறது.



</doc>
<doc id="299255" url="https://ta.wikipedia.org/wiki?curid=299255" title="சுருட்டு">
சுருட்டு

சுருட்டு ("cigar") எனப் பொதுவாக அழைக்கப்படும் புகையிலைச் சுருட்டு என்பது உலர வைத்து நொதிக்கச் செய்யப்பட்ட புகையிலை இலைகளின் இறுக்கமாகச் சுற்றப்பட்ட ஒரு கட்டு ஆகும். இச்சுருட்டை வாயில் வைத்துப் பற்ற வைக்கும் போது பெறப்படும் புகை வாயில் இருந்து வெளிவருகிறது.

சுருட்டுக்குப் பயன்படுத்தப்படும் புகையிலை பிரேசில், கமரூன், கியூபா, டொமினிக்கன் குடியரசு, ஒந்துராசு, இந்தோனேசியா, மெக்சிக்கோ, எக்குவடோர், நிக்கராகுவா, பனாமா, பிலிப்பீன்சு, புவேர்ட்டோ ரிக்கோ, கேனரி தீவுகள், இத்தாலி, கிழக்கு அமெரிக்கா போன்ற நாடுகளில் பெருமளவு உற்பத்தி செய்யப்படுகிறது. சுருட்டு புகைத்தல் எப்போது, எங்கிருந்து ஆரம்பமானது என்ற தகவல்கள் கிடைக்கப்பெறவில்லை. குவாத்தமாலாவில் 10-ஆம் நூற்றாண்டு மாயன் காலத்து புகையிலை இலைகள் ஒன்றாகக் கட்டப்பட்டு வைக்கப்பட்ட ஒரு சுட்டாங்கல் சட்டி ஒன்று கண்டுபிடிக்கப்பட்டது. புகைத்தலுக்கு மாயர்கள் பயன்படுத்திய சொல் "சிக்கார்" ("sikar") என்பதாகும்.



</doc>
<doc id="299259" url="https://ta.wikipedia.org/wiki?curid=299259" title="ஏ. கே. பசுலுல் ஹக்">
ஏ. கே. பசுலுல் ஹக்

அபுல் காசெம் ஃபசுலுல் ஹக் ("Abul Kasem Fazlul Huq", ;; 26 அக்டோபர் 1873—27 ஏப்ரல் 1962); பரவலாக சேர்-இ-பங்களா (வங்காளப் புலி) என்ற பட்டத்தால் அறியப்படுபவர், 1940இல் முஸ்லிம்கள் பெரும்பான்மையினராக இருந்த பிரித்தானிய இந்தியாவின் கிழக்கு, வடமேற்கு மாகாணங்களை தன்னாட்சி பெற்ற இறைமையுள்ள மாகாணங்களாக உருவாக்க வேண்டும் என முழங்கியவரும் அதனை இலாகூர் முன்மொழிவில் வெளியிட்டவரும் ஆவார். 1943இல் பிரித்தானியப் பேரரசின் வங்காள மாகாணத்தின் பிரதமராக தேர்ந்தெடுக்கப்பட்டார். சிறப்பான வழக்கறிஞராகவும் வழக்குரைஞராகவும் இருந்த ஹக் இந்திய தேசிய காங்கிரசில் பொதுச் செயலராக பணியாற்றினார்; பின்னர் அகில இந்திய முசுலிம் லீக்கின் செயற்குழு உறுப்பினராக இருந்தார். 1929இல் வேளாண் குடிமக்கள் கட்சியை (கிரிசக் பிரஜா கட்சி ) நிறுவினார்.
பாக்கித்தான் மேலாட்சி அரசு, இந்திய ஒன்றியம் என இரண்டு நாடுகளாகப் பிரிந்து இந்தியா விடுதலை பெற்றபோது, ஹக் பாக்கித்தானிற்கு குடிபெயர்ந்தார். புதிய கிழக்குப் பாக்கித்தானில் ஐக்கிய முன்னணி அரசில் முதலமைச்சராகவும் ஆளுநராகவும் பணியாற்றினார். பின்னதாக நடுவண் அரசில் உள்துறை, உணவு, வேளாண்மை அமைச்சராகப் பணியாற்றியுள்ளார். வாழ்நாள் முழுமையும் வங்காளத் தேசியவாதியாகத் திகழ்ந்த ஹக், பாக்கித்தானின் விடுதலையில் முக்கியப் பங்காற்றிய தலைவர்களில் ஒருவராகக் கருதப்படுகின்றார். டாக்காவில் வங்காள அகாதெமியை நிறுவினார். 1962இல் மறைந்த இவர் இரம்னா பூங்காவில் (முத்தலைவர்களின் உயர்நிலை சமாதி) அடக்கம் செய்யப்பட்டுள்ளார்.



</doc>
<doc id="299266" url="https://ta.wikipedia.org/wiki?curid=299266" title="என்றி டிரேப்பர் விபரப்பட்டியல்">
என்றி டிரேப்பர் விபரப்பட்டியல்

என்றி டிரேப்பர் விபரப்பட்டியல் (எச்.டி) (Henry Draper Catalogue) என்பது, விண்மீன்களின் தகவல்களைத் தரும் ஒரு விபரப்பட்டியல். 1918 க்கும் 1924க்கும் இடையில் வெளியான இந்தப் பட்டியல் 225,300 விண்மீன்களுக்கான நிறமாலைசார் வகைப்பாடுகளைத் தருகின்றது. இது பின்னர் 1925க்கும் 1936க்கும் இடையில் விரிவாக்கப்பட்டு என்றி டிரேப்பர் விரிவாக்கம் (எச்.டி.இ) என்னும் பெயரில் வெளியிடப்பட்டது. இதில் 46,850 விண்மீன்கள் கூடுதலாகச் சேர்க்கப்பட்டன. தொடர்ந்து, 1937க்கும் 1949க்கும் இடையில் விளக்கப்பட வடிவில் வெளியிடப்பட்ட என்றி டிரேப்பர் விளக்கப்படங்கள் (எச்.டி.இ.சி) கூடுதலாக 86,933 விண்மீன்களுக்கான வகைப்பாடுகளைக் கொண்டிருந்தது. மொத்தமாக 359,083 விண்மீன்கள் வகைப்படுத்தப்பட்டுள்ளன. தொடக்க என்றி டிரேப்பர் விபரப்பட்டியல், ஏறத்தாழ 9 ஒளிவரை அளவுக்கு ஓரளவு முழு வானத்தையும் உள்ளடக்கியது. விரிவாக்கம், வானில் சில பகுதிகளில் காணப்பட்ட மங்கலான விண்மீன்களையும் சேர்த்துக்கொண்டது. என்றி டிரேப்பர் விபரப்பட்டியலின் உருவாக்கம், விண்மீன்களை வகைப்படுத்தும் முன்னோடி முயற்சிகளின் ஒரு பகுதியாக அமைந்தது. இதன் விபரப் பட்டியல் எண்கள் விண்மீன்களை அடையாளம் காண்பதற்கான ஒரு வழியாகப் பயன்பட்டுவருகின்றன.

என்றி டிரேப்பர் விபரப்பட்டியலின் வரலாறு முந்திய விண்மீன் நிறமாலை ஒளிப்படங்களின் ஆய்வுகளிலிருந்து தொடங்குகிறது. என்றி டிரேப்பர் தனித்துவமான நிறமாலைக் கோடுகளைக் காட்டிய விண்மீன் நிறமாலையின் ஒளிப்படத்தை முதன் முதலாக எடுத்தார். 1872ல் எடுக்கப்பட்ட இது வேகா எனப்படும் விண்மீனின் நிறமாலை ஒளிப்படமாகும். 1882ல் அவர் இறப்பதற்கு முன் நூற்றுக்கு மேற்பட்ட விண்மீன் நிறமாலை ஒளிப்படங்களை எடுத்திருந்தார். 1885ல், எட்வார்டு பிக்கரிங், ஆவார்டு கல்லூரி வானாய்வகத்தில் பொருளருகுப் பட்டக முறையைப் பயன்படுத்திய ஒளிப்பட நிறமாலையியல் துறையின் மேற்பார்வையாளரானார். 1886ல், பிக்கரிங்கின் ஆய்வுகளில் ஆர்வங்கொண்ட டிரேப்பரின் மனைவி மேரி ஆன் பாமர் டிரேப்பர், என்றி டிரேப்பர் நினைவு நிதி என்ற பெயரில் அவரது ஆய்வுகளுக்கு நிதி வழங்க முன்வந்தார். இதனைத் தொடர்ந்து பிக்கரிங்கும் அவரது உடன் ஆய்வாளர்களும், விண்மீன் நிறமாலை வகைப்பாடு ஒன்றைச் செய்வதற்காக பொருளருகுப் பட்டக முறையைப் பயன்படுத்தி விண்ணை ஆய்வு செய்யத் தொடங்கினர்.

இந்த ஆய்வுகளின் முதல் விளைவாக 1890ல் விண்மீன் நிறமாலைகளின் டிரேப்பர் விபரப்பட்டியல் வெளியானது. இது பெரும்பாலும், −25° சரிவுக் கோணத்துக்கு வடக்கில் அமைந்த 10,351 விண்மீன்களின் வகைப்பாட்டை உள்ளடக்கியிருந்தது. பெரும்பாலான வகைப்பாடுகள் வில்லியமினா பிளெமிங் என்பவரால் செய்யப்பட்டன. இதில் பயன்படுத்தப்பட்ட வகைப்பாட்டுத் திட்டம், முன்னர் பயன்பாட்டில் இருந்த செக்கி வகுப்புக்களை (I - IV} மேலும் துணைப் வகுப்புக்களாகப் பிரிப்பதை அடிப்படையாகக் கொண்டிருந்தது. இத்துணை வகுப்புக்களுக்கு A முதல் N வரையான ஆங்கில எழுத்துக்களால் பெயரிடப்பட்டது. ஒளிபொருந்திய கோடுகளைக் கொண்ட நிறமாலைகளுக்குரிய விண்மீன்களுக்கு O எழுத்தும், கோள் விண்மீன் படலங்களுக்கு P எழுத்தும், A முதல் P வரையான வகுப்புக்களுக்குள் அடங்காத விண்மீன்களுக்கு Q எழுத்தும் பயன்படுத்தப்பட்டன. N வகைக்குரிய விண்மீன்கள் எதுவும் விபரப்பட்டியலில் இடம்பெறவில்லை. O வகைக்குள் வூல்ஃப்-ரேயத் விண்மீன் எச்.ஆர் 2583 மட்டும் அடங்கியிருந்தது.

அந்தோனியா மோரியும், பிக்கரிங்கும் வட அரைக் கோளத்தில் காணப்படும் ஒளிர் விண்மீன்களின் நிறமாலைகள் தொடர்பான விரிவான ஆய்வொன்றை 1897ல் வெளியிட்டனர். மோரி I தொடக்கம் XXII வரை எண்ணிடப்பட்ட வகைப்பாடுகளைப் பயன்படுத்தினார். I தொடக்கம் XX வரையானவை டிரேப்பர் விபரப்பட்டியலின் B, A, F, G, K, M ஆகிய வகைகளுடன் ஒத்திருந்தன. XXI, XXII என்பன முறையே N, O ஆகிய வகைகளுக்கு இணையானவை. B வகை விண்மீன்களைத் தற்போது இருப்பதுபோல் A வகை விண்மீன்களுக்கு முன் இட்டு வகைப்படுத்தியவர் இவரே.

ஆவார்டு கல்லூரி வானாய்வகம் 1890ல், தென் அரைக் கோள வானத்தை ஆய்வு செய்வதற்காக, பெரு நாட்டில் உள்ள அரெக்குயிப்பா என்னும் இடத்தில் ஒரு வானாய்வு நிலையத்தைத் தோற்றுவித்தது. தென்னரைக் கோள ஒளிர் விண்மீன்கள் தொடர்பான ஆய்வு ஒன்று அன்னி ஜம்ப் கனன், பிக்கரிங் ஆகியோரால் 1901ல் வெளியிடப்பட்டது. கனன், விண்மீன் நிறமாலை டிரேப்பர் விபரப்பட்டியலில் பயன்படுத்தப்பட்ட எழுத்துப் பெயர் வகைகளையே பயன்படுத்தினார். ஆனால், O, B, A, F, G, K, M ஆகிய எழுத்துக்களையும், கோள் விண்மீன் படலங்களுக்குப் பயன்பட்ட P, சில விநோதமான நிறமாலைகளுக்குப் பயன்பட்ட Q ஆகியவை தவிர்ந்த பிற எழுத்துக்களும் கைவிடப்பட்டன. அவர், B5A,F2G போன்ற வகைகளையும் பயன்படுத்தினார். B5A என்பது B, A ஆகியவற்றுக்கு அரைவழியில் அமைந்த விண்மீன்களையும், F2G என்பது F, G என்பவற்றுக்கு இடையில் ஐந்தில் ஒரு பங்கு வழியில் அமைந்த விண்மீன் வகைகளையும் குறிக்கும்.

1910க்கும், 1915க்கும் இடைப்பட்ட காலத்தில் புதிய கண்டுபிடிப்புக்களால் விண்மீன் வகைப்பாடு தொடர்பான ஆர்வம் கூடியது. தொடர்ந்து 1911ல் என்றி டிரேப்பர் விபரப்பட்டியல் தொடர்பான வேலைகளும் தொடங்கின. 1912 முதல் 1915 வரையான காலப்பகுதியில், கனனும் அவரது உடன் பணியாளர்களும், மாதத்துக்கு 5,000 வீதம் நிறைமாலைகளை வகைப்படுத்தினர். இவ்விபரப்பட்டியல் 1918க்கும் 1924க்கும் இடைப்பட்ட காலத்தில் 9 தொகுதிகளாக வெளியானது. இவ்விபரப்பட்டியலில், 225,300 விண்மீன்களின் அண்ணளவான அமைவிடம், அளவு, நிறமாலை வகைப்பாடு, முடிந்தால் டர்ச்முசுத்தேரங்கு (Durchmusterung) விபரப்பட்டியலுக்கான குறிப்புக்கள் ஆகிய விபரங்கள் இடம்பெற்றுள்ளன. வகைப்பாட்டு முறை கனனின் 1901 ஆம் ஆண்டின் வெளியீட்டை அடியொற்றியே இருந்தது. ஆனாலும், B, A, B5A, F2G போன்றவை முறையே B0, A0, B5, F2 என்றவாறு மாற்றம் பெற்றன. O தொடக்கம் M வரையான வகைகளுடன், விண்மீன் படலங்களுக்கு Pயும், கரிம விண்மீன்களுக்கு R, N என்பனவும் பயன்படுத்தப்பட்டன. பிக்கரிங் 1919 பெப்ரவரி 3ம் தேதி காலமாகிவிட மீதியிருந்த 6 தொகுதிகள் கனனின் மேற்பார்வையிலேயே வெளியாகின. 

கனன், வானின் தெரிவுசெய்யப்பட்ட பகுதிகளில் உள்ள 46,850 மங்கலான விண்மீன்களை வகைப்படுத்தி, 1925க்கும் 1936க்கும் இடைப்பட்ட காலத்தில் 6 தொகுதிகளாக வெளியான என்றி டிரேப்பர் விரிவாக்கத்தில் சேர்த்தார். அவர் 1941ல் இறக்கும்வரை தொடர்ந்து விண்மீன்களை வகைப்படுத்தும் வேலையில் ஈடுபட்டிருந்தார். இவ்வகைப்படுத்தல்களுட் பல 1949ல் வெளியான என்றி டிரேப்பர் விரிவாக்க விளக்க அட்டவணையில் சேர்க்கப்பட்டன (இந்த அட்டவணையின் முதற் பகுதி 1937ல் வெளியானது). இந்த அட்டவணைகளில், மார்கிரெட் வால்ட்டன் மேயோல் என்பவரால் செய்யப்பட்ட வகைப்படுத்தல்களும் அடங்கியிருந்தன. மார்கிரெட், கனனின் இறப்புக்குப் பின்னர் இந்த வேலைகளை மேற்பார்வை செய்தவராவார்.

இந்த விபரப்பட்டியலும், அதன் விரிவாக்கங்களும் விண்மீன்களின் நிறமாலை வகைகளைப் பட்டியலாக்குவதில் எடுக்கப்பட்ட மிகப்பெரிய முயற்சியாகும். அத்துடன் இன்றும் பயன்பாட்டில் உள்ள, விண்மீன் நிறமாலை வகைப்பாட்டு முறையான ஆவார்ட் வகைப்பாட்டு முறைகளுக்கு வழி சமைத்ததும் இதுவே.


</doc>
<doc id="299268" url="https://ta.wikipedia.org/wiki?curid=299268" title="புளூமிங்டேல், நியூ செர்சி">
புளூமிங்டேல், நியூ செர்சி

புளூமிங்டேல் (Bloomingdale) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 9.17 சதுர கிலோ மீற்றர் பரப்பளவைக் கொண்டுள்ளது. இதில் 8.71 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.45 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 7656 ஆகும். புளூமிங்டேல் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 878.6 குடிமக்கள் ஆகும். 


</doc>
<doc id="299269" url="https://ta.wikipedia.org/wiki?curid=299269" title="கிளப்டன், நியூ செர்சி">
கிளப்டன், நியூ செர்சி

கிளப்டன் (Clifton) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு நகரம் ஆகும்.

2010இன் மதிப்பீட்டின் அடிப்படையில் இது 11.40 சதுர கிலோ மீற்றர் பரப்பளவைக் கொண்டுள்ளது. இதில் 11.26 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.14 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 84136 ஆகும். கிளப்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 7472.0 குடிமக்கள் ஆகும். 


</doc>
<doc id="299270" url="https://ta.wikipedia.org/wiki?curid=299270" title="காஞ்சிபுரம் இராமேசுவரர், இலட்சுமீசுவரர் கோயில்">
காஞ்சிபுரம் இராமேசுவரர், இலட்சுமீசுவரர் கோயில்

காஞ்சிபுரம் இராமேசுவரர், இலட்சுமீசுவரர் கோயில் (இராமேசம் - இலட்சுமீசம்) என்றழைக்கப் பெற்ற இது, காஞ்சிபுரத்திலுள்ள சிவக்கோயில்களில் ஒன்றாகும். இது, சர்வ தீர்த்தம் (குளத்தின்) தெங்கரையில் தாபிக்கப்பட்டுள்ளது. மேலும், இக்கோயில் பற்றிய குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.


இராமர் வழிபட்டதாக சொல்லப்படுவது இராமேசம் கோயில் என்றும், இலட்சுமி வழிபட்டதாக சொல்லப்படுவது லட்சுமீசம் என்றும் வழங்குகிறது.




தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் வேலூர் செல்லும் சாலையிலுள்ள சர்வதீர்த்தத்தின் (குளத்தின்) தென்கரையில் மல்லிகார்சூனர் கோயிலையடுத்துள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ளது. மற்றும் காஞ்சி பேருந்து நிலையத்திலிருந்து, காஞ்சி கச்சபேசுவரர் கோயிலின் வழியாக காஞ்சி சங்கர மடத்தை கடந்து சற்று தூரம் சென்றால் இந்த மண்டபத்தை அடையலாம்.



</doc>
<doc id="299271" url="https://ta.wikipedia.org/wiki?curid=299271" title="கேல்டன், நியூ செர்சி">
கேல்டன், நியூ செர்சி

கேல்டன் (Haledon) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 1.16 சதுர கிலோ மீற்றர் பரப்பளவைக் கொண்டுள்ளது. இதில் 1.15 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.00 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 8318 ஆகும். கேல்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 7203.9 குடிமக்கள் ஆகும். 


</doc>
<doc id="299273" url="https://ta.wikipedia.org/wiki?curid=299273" title="கவ்தொர்ன், நியூ செர்சி">
கவ்தொர்ன், நியூ செர்சி

கவ்தொர்ன் (Hawthorne) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 3.36 சதுர கிலோ மீற்றர் பரப்பளவைக் கொண்டுள்ளது. இதில் 3.33 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.03 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 18791 ஆகும். கவ்தொர்ன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 5635.3 குடிமக்கள் ஆகும். 


</doc>
<doc id="299274" url="https://ta.wikipedia.org/wiki?curid=299274" title="லிட்டில் போல்சு, நியூ செர்சி">
லிட்டில் போல்சு, நியூ செர்சி

லிட்டில் போல்சு (Little Falls) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 2.81 சதுர கிலோ மீற்றர் பரப்பளவைக் கொண்டுள்ளது. இதில் 2.74 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 14432 ஆகும். லிட்டில் போல்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 5276.2 குடிமக்கள் ஆகும். 


</doc>
<doc id="299275" url="https://ta.wikipedia.org/wiki?curid=299275" title="வடக்கு கேல்டன், நியூ செர்சி">
வடக்கு கேல்டன், நியூ செர்சி

வடக்கு கேல்டன் (North Haledon) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 3.50 சதுர கிலோ மீற்றர் பரப்பளவைக் கொண்டுள்ளது. இதில் 3.45 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.04 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 8417 ஆகும். வடக்கு கேல்டன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2436.8 குடிமக்கள் ஆகும். 


</doc>
<doc id="299276" url="https://ta.wikipedia.org/wiki?curid=299276" title="பசைக், நியூ செர்சி">
பசைக், நியூ செர்சி

பசைக் (Passaic) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு நகரம் ஆகும்.

2010இன் மதிப்பீட்டின் அடிப்படையில் இது 3.24 சதுர கிலோ மீற்றர் பரப்பளவைக் கொண்டுள்ளது. இதில் 3.15 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.10 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 69781 ஆகும். பசைக் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 22179.6 குடிமக்கள் ஆகும். 


</doc>
<doc id="299277" url="https://ta.wikipedia.org/wiki?curid=299277" title="படேர்சன், நியூ செர்சி">
படேர்சன், நியூ செர்சி

படேர்சன் (Paterson) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு நகரம் ஆகும்.

2010இன் மதிப்பீட்டின் அடிப்படையில் இது 8.70 சதுர கிலோ மீற்றர் பரப்பளவைக் கொண்டுள்ளது. இதில் 8.43 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.28 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 146199 ஆகும். படேர்சன் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 17346.3 குடிமக்கள் ஆகும். 


</doc>
<doc id="299278" url="https://ta.wikipedia.org/wiki?curid=299278" title="போம்படன் லேக்சு, நியூ செர்சி">
போம்படன் லேக்சு, நியூ செர்சி

போம்படன் லேக்சு (Pompton Lakes) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 3.19 சதுர கிலோ மீற்றர் பரப்பளவைக் கொண்டுள்ளது. இதில் 2.91 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.28 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 11097 ஆகும். போம்படன் லேக்சு பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3809.1 குடிமக்கள் ஆகும். 


</doc>
<doc id="299279" url="https://ta.wikipedia.org/wiki?curid=299279" title="புரோசுபெக்ட் பார்க், நியூ செர்சி">
புரோசுபெக்ட் பார்க், நியூ செர்சி

புரோசுபெக்ட் பார்க் (Prospect Park) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 0.48 சதுர கிலோ மீற்றர் பரப்பளவைக் கொண்டுள்ளது. இதில் 0.48 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.00 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 5865 ஆகும். புரோசுபெக்ட் பார்க் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 12347.2 குடிமக்கள் ஆகும். 


</doc>
<doc id="299280" url="https://ta.wikipedia.org/wiki?curid=299280" title="ரிங்க்வூத், நியூ செர்சி">
ரிங்க்வூத், நியூ செர்சி

ரிங்க்வூத் (Ringwood) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 28.17 சதுர கிலோ மீற்றர் பரப்பளவைக் கொண்டுள்ளது. இதில் 25.21 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 2.96 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 12228 ஆகும். ரிங்க்வூத் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 485.0 குடிமக்கள் ஆகும். 


</doc>
<doc id="299281" url="https://ta.wikipedia.org/wiki?curid=299281" title="டோடோவா, நியூ செர்சி">
டோடோவா, நியூ செர்சி

டோடோவா (Totowa) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 4.07 சதுர கிலோ மீற்றர் பரப்பளவைக் கொண்டுள்ளது. இதில் 3.99 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.07 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 10804 ஆகும். டோடோவா பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2704.9 குடிமக்கள் ஆகும். 


</doc>
<doc id="299282" url="https://ta.wikipedia.org/wiki?curid=299282" title="வானகியூ, நியூ செர்சி">
வானகியூ, நியூ செர்சி

வானகியூ (Wanaque) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 9.25 சதுர கிலோ மீற்றர் பரப்பளவைக் கொண்டுள்ளது. இதில் 7.99 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.26 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 11116 ஆகும். வானகியூ பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 1391.2 குடிமக்கள் ஆகும். 


</doc>
<doc id="299283" url="https://ta.wikipedia.org/wiki?curid=299283" title="வெயின், நியூ செர்சி">
வெயின், நியூ செர்சி

வெயின் (Wayne) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 25.17 சதுர கிலோ மீற்றர் பரப்பளவைக் கொண்டுள்ளது. இதில் 23.73 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 1.45 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 54717 ஆகும். வெயின் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 2306.0 குடிமக்கள் ஆகும். 


</doc>
<doc id="299284" url="https://ta.wikipedia.org/wiki?curid=299284" title="மேற்கு மில்போர்ட், நியூ செர்சி">
மேற்கு மில்போர்ட், நியூ செர்சி

மேற்கு மில்போர்ட் (West Milford) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு நகரியம் ஆகும்.

2010இன் மதிப்பீட்டின் அடிப்படையில் இது 80.32 சதுர கிலோ மீற்றர் பரப்பளவைக் கொண்டுள்ளது. இதில் 75.09 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 5.23 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 25850 ஆகும். மேற்கு மில்போர்ட் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 344.3 குடிமக்கள் ஆகும். 


</doc>
<doc id="299285" url="https://ta.wikipedia.org/wiki?curid=299285" title="வூட்லாந்து பார்க், நியூ செர்சி">
வூட்லாந்து பார்க், நியூ செர்சி

வூட்லாந்து பார்க் (Woodland Park) என்பது ஐக்கிய அமெரிக்க நாடுகளில் அமைந்துள்ள நியூ ஜேர்சி மாநிலத்தின் பசைக் கவுன்டியில் அமைந்துள்ள ஒரு தன்னாட்சியுள்ள நகரம் ஆகும்.

2010இன் மதிப்பீட்டின் அடிப்படையில் இது 3.11 சதுர கிலோ மீற்றர் பரப்பளவைக் கொண்டுள்ளது. இதில் 2.96 சதுர கிலோ மீற்றர் நிலத்தினால் சூழப்பட்டுள்ளது. மிகுதியாக இருக்கும் 0.15 சதுர கிலோ மீற்றர் பிரதேசம் நீரினால் சூழப்பட்டுள்ளது.

2010 ஆம் ஆண்டில் இடம்பெற்ற ஐக்கிய அமெரிக்க நாடுகளின் மக்கள் தொகைக் கணக்கெடுப்பின் அடிப்படையில், இந்நகரத்தின் மக்கள் தொகை 11819 ஆகும். வூட்லாந்து பார்க் பிரதேசத்தின் மக்கள் தொகை அடர்த்தி ஒரு கிலோ மீற்றருக்கு 3987.9 குடிமக்கள் ஆகும். 


</doc>
<doc id="299293" url="https://ta.wikipedia.org/wiki?curid=299293" title="குருவிநத்தம், பாகூர்">
குருவிநத்தம், பாகூர்

குருவிநத்தம் "(Kuruvinatham)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். விழுப்புரத்திலிருந்து திருபுவனை வழியாகக் கடலூருக்குச் செல்லும் அனைத்துப் பேருந்துகளுக்கும் குருவிநததம் கிராமமே நுழைவாயிலாக திகழ்கிறது. புதுச்சேரி மாவட்டத்தின் அயலகச் சிற்றூரான பாகூருக்கு தென்மேற்கு முனையில் இக்கிராமம் அமைந்துள்ளது.

மேற்கில் தமிழ்நாட்டைச் சேர்ந்த திருப்பணம்பாக்கம் கிராமம், வடக்கில் தமிழ்நாட்டைச் சேர்ந்த காரைமேடு கிராமம், கிழக்கில் பாகூர் மற்றும் பரிக்கல்பட்டு கிராமங்கள், தெற்கில் சோரியாங்குப்பம் ஆகியன குருவிநத்தம் கிராமத்திற்கு புவியியல் எல்லைகளாக அமைந்துள்ளன.

குருவிநத்தம் சாலை வழியாக பாகூருடன் இணைக்கப்பட்டுள்ளது. கடலூர் – பள்ளிநெல்லியனூர் பிரதான மாவட்டச்சாலை குருவிநத்தம் வழியாகச் செல்கிறது. மேலும் புதுச்சேரி – சோரியாங்குப்பம் பேருந்துச்சாலை குருவிந்ததம் கிராமத்துடன் இணைக்கிறது. பாகூர் வழியாகச் செல்லும் கடலூர் – விழுப்புரம் பேருந்துகள் குருவிநத்தத்தை இணைக்கின்றன.

புதுச்சேரி மக்களவைத் தொகுதிக்குட்பட்டும், ஏம்பலம் சட்டமன்றத் தொகுதியின் ஒரு பகுதியாகவும் குருவிநத்தம் கிராமம் இருக்கிறது. தொடக்கக் காலத்தில் குருவிநத்தம் கிராமம் தனி சட்டப்பேரவைத் தொகுதியாக இருந்தது. 2005 ஆம் ஆண்டு மேற்கொள்ளப்பட்ட தொகுதிச் சீரமைப்பில் குருவிநத்தம் சட்டப்பேரவைத் தொகுதி சிதைக்கப்பட்டது.



</doc>
<doc id="299300" url="https://ta.wikipedia.org/wiki?curid=299300" title="2016 தமிழ்நாடு சட்டமன்றத் தேர்தலில் தேர்தல் ஆணையத்தின் செயற்பாடுகள்">
2016 தமிழ்நாடு சட்டமன்றத் தேர்தலில் தேர்தல் ஆணையத்தின் செயற்பாடுகள்

2016 தமிழ்நாடு சட்டமன்றத் தேர்தலை நடத்துவதற்காக தமிழக தேர்தல் ஆணையத்தினால் எடுக்கப்பட்ட ஏற்பாடுகள் இங்கு ஆவணப்படுத்தப்பட்டுள்ளன.


இலவச அறிவிப்புகளுடன் தேர்தல் அறிக்கை வெளியிட்ட திமுக அதிமுக ஆகியவை அவற்றை நிறைவேற்ற எங்கிருந்து நிதி பெறப்படும் என்பதை விளக்கி விளக்கம் அளிக்க வேண்டும் என அறிக்கை அனுப்பப்பட்டுள்ளது. என தமிழக தேர்தல் ஆணையர் லக்கானி தெரிவித்துள்ளார்.

திமுக தலைவர் கருணாநிதியின் தேர்தல் விதிமுறைகளை மீறி தனது முகநூல் பக்கத்தில் பதிவு வெளியிடுவதாக புகார் எழுந்ததை தொடர்ந்து அப்பதிவுகள் குறித்து விளக்கம் அளிக்குமாறு அவருக்கு தலைமை தேர்தல் அதிகாரி ராஜேஷ் லக்கானி அறிக்கை அனுப்பியுள்ளார்.



தேர்தல் ஆணையம் 18 இ ஆ ப, இ கா ப அதிகாரிகளை மாற்றம் செய்து உத்தரவிட்டது. இதில் 4 பேர் மாவட்ட ஆட்சியர்கள். 5 பேர் இகாப அதிகாரிகள், மாவட்ட காவல் உதவி ஆய்வாளர்களாக பணியாற்றியவர்கள். எஞ்சிய 9 பேர் துணைக் காவல் கண்காணிப்பாளர் மட்டத்தில் இருப்பவர்கள். வேலூர் மாவட்ட ஆட்சியர் நந்தகோபால் மாற்றப்பட்டு ராஜேந்திர ரத்னுவும், சேலம் மாவட்ட ஆட்சியர் சம்பத் மாற்றப்பட்டு, கார்த்திகேயனும், திண்டுக்கல் ஆட்சியர் ஹரிகரன் மாற்றப்பட்டு சத்திய பிரதா சாஹுவும், தேனி மாவட்ட ஆட்சியர் வெங்கடாசலம் மாற்றப்பட்டு, அவருக்கு பதிலாக நாகராஜனும் ஆட்சியர்களாக நியமிக்கப்பட்டனர். புதுக்கோட்டை மாவட்ட காவல் கண்காணிப்பாளர் ராஜேஸ்வரி மாற்றப்பட்டு, மகேஸ்வரியும், சேலம் மாவட்ட காவல் கண்காணிப்பாளர் சுப்புலட்சுமி மாற்றப்பட்டு, அமித்குமாரும் நியமிக்கப்பட்டனர். தருமபுரி மாவட்ட காவல் கண்காணிப்பாளர் லோகநாதன் மாற்றம் செய்யப்பட்டு பண்டி கங்காதரும், நாமக்கல் மாவட்ட காவல் கண்காணிப்பாளர் மகேஷ்வரன் மாற்றப்பட்டு சசிமோகனும், திருச்சி மாவட்ட காவல் கண்காணிப்பாளர் உமா மாற்றப்பட்டு நிஷா பார்த்திபனும் நியமிக்கப்பட்டனர். இதேபோல சில மாவட்டங்களில் வருவாய் அதிகாரிகளையும் தேர்தல் ஆணையம் மாற்றம் செய்தது.

காவல் துறை தலைமை இயக்குனராக கே.பி.மகேந்திரனும் உளவுத்துறை கூடுதல் காவல் துறை தலைமை இயக்குனராக கரன் சின்காவும் நியமிக்கப்பட்டுள்ளார்கள். சட்டம் ஒழுங்கு காவல் துறை தலைமை இயக்குனர், உளவுத்துறை காவல் துறை தலைமை இயக்குனர், மாவட்ட ஆட்சியர்கள், காவல் கண்காணிப்பாளர்களை புதிதாக நியமனம் செய்து தேர்தல் ஆணையம் உத்திரவிட்டுள்ளது. தேர்தல் பாதுகாப்பு தொடர்பான பணிகளை புதிய காவல் துறை தலைமை இயக்குனர் கே.பி. மகேந்திரன் மேற்கொள்வார் என தெரிவிக்கப்பட்டுள்ளது. கரூர், திருவண்ணாமலை, திருவாரூர், நெல்லை, புதுக்கோட்டை மாவட்ட ஆட்சியர்கள் மாற்றப்பட்டுள்ளனர். கரூர் மாவட்ட ஆட்சியராக காக்கர்லா உசாவும் திருவண்ணாமலை மாவட்ட ஆட்சியர் ராசா பூசா குல்கர்சியும் திருவாரூர் மாவட்ட ஆட்சியராக வெங்கடேசுவும் நெல்லை மாவட்ட ஆட்சியராக சமயமூர்த்தியும், புதுக்கோட்டை மாவட்ட ஆட்சியராக சொர்ணாவும் நியமிக்கப்பட்டுள்ளனர். தஞ்சை, திருவாரூர் மாவட்ட வல் கண்காணிப்பாளர்கள் இருவர் மாற்றப்பட்டுள்ளனர்

சென்னை காவல் ஆணையர் டி.கே.ராஜேந்திரனை மாற்றி விட்டு, அவருக்குப் பதில் புதிய ஆணையராக அசுதோஷ் சுக்லாவைவும்..சட்டம் ஒழுங்கு கூடுதல் காவல் துறை தலைமை இயக்குநர் ஜே.கே. திரிபாதிக்கு பதிலாக சி.சைலேந்திரபாபுவும் நியமிக்கப்பட்டுள்ளார்கள்.

ஏப்ரல் 22ஆம் தேதியன்று அரவக் குறிச்சியிலுள்ள அன்புநாதன் என்பவரது வீட்டில் நடத்தப்பட்ட வருமான வரித்துறை அதிகாரிகளின் சோதனையில் 4.77 கோடி ரூபாய் பிடிபட்டதையும் மே 10ஆம் தேதி தி.மு.க. வேட்பாளர் கே.சி. பழனிச்சாமி வீட்டிலும் அவருடைய மகன் சிவராமனின் சென்னை மற்றும் கரூர் இல்லங்களிலும் சோதனை நடத்தப்பட்டதாகவும் அங்கிருந்து 1.98 கோடி ரூபாய் கைப்பற்றப்பட்டதாகவும் சுட்டிக்காட்டி அரவக்குறிச்சியில் தேர்தலை ஆணையம் தள்ளி வைத்தது. இங்கு மே 23 அன்று தேர்தலும் மே 25 அன்று வாக்கு எண்ணிக்கையும் நடைபெறும்.

பணம் மற்றும் பரிசுப்பொருட்கள் அதிகளவில் வழங்கப்படுவதாக புகார் எழுந்ததை அடுத்து தஞ்சாவூர் சட்டசபை தொகுதியிலும் மே23-ந் தேதிக்கும் ஓட்டு எண்ணிக்கை மே25 ஆம் தேதி நடைபெறும் என்று தேர்தல் ஒத்திவைக்கப்படுவதாக தேர்தல் ஆணையம் அறிவித்துள்ளது

தென்காசி நகராட்சிக்குட்பட்ட பொன்னமரன் நடுநிலைப் பள்ளியில் எண் 56, 57 வாக்குச்சாவடிகள் இடம்பெற்றிருந்தன. இதில் 56வது வாக்குச்சாவடியில் வாக்கு பதிவானதை விட கூடுதலாக 52 வாக்குகள் பதிவானதாக மின்னனு வாக்குப்பெட்டி காட்டியதால் இதற்கு மே-18 மறுவாக்குப் பதிவு நடத்தப்படும் என தேர்தல் ஆணையம் அறிவித்துள்ளது.

மே 23ம் தேதி தேர்தல் நடைபெறும் என்று அறிவிக்கப்பட்ட அரவக்குறிச்சி மற்றும் தஞ்சாவூர் தொகுதிகளுக்கு அன்றைய தினம் தேர்தல் நடைபெறாது என்றும், யூன் 13 அன்று தேர்தல் நடைபெறும் என்றும் உயர்நீதிமன்றத்தில் தேர்தல் ஆணையம் தெரிவித்துள்ளது..

அரவக்குறிச்சி, தஞ்சாவூர் தொகுதிகளில் யூன் 13-ந் தேதி தேர்தல் நடைபெறும் என்ற அறிவிப்பு விலக்கிக்கொள்ளப்படுவதாகவும் நிலைமை சீரான பின்னர்தான் தேர்தல் நடைபெறும் என்றும் தேர்தல் ஆணையம் கூறியுள்ளது.


காத்திருப்போர் பட்டியிலில் இருந்த ஒன்பது இகாப அதிகாரிகளுக்கு புதிய பொறுப்புகளில் பணி நியமனம் வழங்கி தேர்தல் ஆணையம் உத்தரவு பிறப்பித்துள்ளது. டி.கே. ராஜேந்திரன் சிறைத்துறை காவல் தலைமை இயக்குநராக (காதஇ) நியமிக்கப்பட்டுள்ளார். சட்டம் ஒழுங்கு துணை காதஇ இருந்த திரிபாதி காவல்துறை அமலாக்கப்பிரிவுக்கு மாற்றப்பட்டுள்ளார். மயில்வாகனம் மதுவிலக்கு அமலாக்கப் பிரிவு துனை ஆய்வாளராகவும் உளவு குற்ற புலனாய்வு கண்காணிப்பாளராக எஸ்.மகேஸ்வரனும் காவல்துறை பயிற்சி கல்லூரி கண்காணிப்பாளராக இ.எஸ்.உமாவும் கட்டாய காத்திருப்பில் இருந்த எஸ்.லட்சுமி கோவை சட்டம் ஒழுங்கு துணை ஆணையராகவும். குற்றப்பிரிவு புலனாய்வு காவல் கண்காணிப்பாளராக ஜெ. லோகநாதனும் தமிழ்நாடு காவல் சிறப்பு படை 7வது பட்டாலியன் கமாண்டன்ட் ஆக சுப்புலட்சுமியும் சேலம் நகர குற்றம் மற்றும் போக்குவரத்து பிரிவு துணை ஆணையராக ராமகிருஷ்ணனும் நியமிக்கப்பட்டுள்ளார்கள்.

தேர்தல் பாதுகாப்பு பணியில் ஈடுபட மே3ம் தேதி 300 கம்பெனிகளை சேர்ந்த துணை ராணுவப்படையின் 25 ஆயிரம் வீரர்கள் தமிழகம் வருகின்றனர். துணை தேர்தல் ஆணையர் உமேஷ் சின்கா வரும் 3ம் தேதி தமிழகம் மற்றும் புதுச்சேரியில் ஆய்வு செய்கிறார். புதிய வாக்காளர்களுக்கு வாக்குச்சாவடி எண், அடையாள அட்டை எண் எஸ்.எம்.எஸ்.,ல் அனுப்பப்படும்' என்று அவர் கூறியுள்ளார். தமிழக தேர்தல் பாதுகாப்புக்காக முதலில் 275 கம்பெனி துணை ராணுவ வீரர்கள் மட்டுமே வருவதாக இருந்தது. ஆனால் பறக்கும் படையில் கூடுதல் ராணுவ வீரர்கள் ஈடுபடுத்த தேர்தல் ஆணையம் உத்தரவிட்டதால் 300 கம்பெனி ராணுவ வீரர்கள் தமிழகத்திற்கு வருகிறார்கள். ஒரு கம்பெனியில் 72 முதல் 100 வீரர்கள் இருப்பார்கள். வடமாநிலங்களில் இருந்து துணை ராணுவ வீரர்கள் தனி ரயில் மூலம் தமிழகம் வர ஏற்பாடு செய்யப்பட்டுள்ளது. இதுதவிர 122 பொதுபார்வையாளர்கள், 32 காவல் துறை பார்வையாளர்கள், 118 இகாப பயிற்சி அதிகாரிகளும் 29ம் தேதி முதல் தமிழகம் வருகிறார்கள்.

மொத்த வாக்குச் சாவடிகள் = 65,616



</doc>
<doc id="299303" url="https://ta.wikipedia.org/wiki?curid=299303" title="கொண்டை முக்குளிப்பான்">
கொண்டை முக்குளிப்பான்

கொண்டை முக்குளிப்பான் ("Horned grebe") இது முங்கிளிப்பான் பறவை இனத்தைச் சார்ந்த பறவையாகும். இதன் குடும்பப்பெயர் போடிசிபெடிஸ் (Podicipedidae) என்பதாகும். இவை ஆப்பிரிக்கா, ஐரோப்பா பகுதியில் காணப்படும் நீர் பறவையாகும்.


</doc>
<doc id="299304" url="https://ta.wikipedia.org/wiki?curid=299304" title="வடபகுதி ஆள்காட்டி">
வடபகுதி ஆள்காட்டி

வடபகுதி ஆள்காட்டி ("Northern lapwing") இப்பறவை ஆட்காட்டி பறவையின் குடும்பத்தைச் சார்ந்தது ஆகும். இவை பொதுவாக ஈரோசியா பகுதிகளில் காணப்படுகிறது. இவை மழைக்காலங்களில் இந்தியா, பாகிஸ்தான், சீனா, போன்ற இடங்களுக்கு இடப்பெயற்சி அடைகிறது. குளிர்காலங்களில் திறந்த நிலப்பகுதியில் கூடுகட்டி இனவிருத்தி செய்கிறது. இவற்றின் கூடுகளை மிருகங்கள் அழித்துவிடாமல் பாதுகாத்து இனவிருத்தி செய்யும்.


</doc>
<doc id="299305" url="https://ta.wikipedia.org/wiki?curid=299305" title="ஐரோவாசியா சிப்பிபிடிப்பான்">
ஐரோவாசியா சிப்பிபிடிப்பான்

ஐரோவாசியா சிப்பிபிடிப்பான் ("Eurasian oystercatcher") இப்பறவை மேற்கு ஐரோப்பா, மத்திய ஈரோசியா, காமகட்சா, கொரியாவின் மேற்கு கடற்கரைப்பகுதி, சீனா போன்ற இடங்களின் காணப்படும் பறவையாகும். இப்பறவை டென்மார்க் நாட்டின் ஆட்சிக்கு உடபட்ட பரோசியா தீவின் தேசியப் பறவையாகும்.
நீளமான சிவந்த அலகுடன், சிவப்பு கண்ணுடன் காணப்படுகிறது. இதன் தலை முதல் கழுத்துப் பகுதி வரை கருப்பு முடிகொண்டு காணப்படுகிறது. நீளமான கால் சிகப்பு நிறத்துடன் உள்ளது. 


</doc>
<doc id="299306" url="https://ta.wikipedia.org/wiki?curid=299306" title="சிகப்பு கணு">
சிகப்பு கணு

சிகப்பு கணு பறவை
சிகப்பு கணு ("Red knot") இது ஒரு சிறிய வகையான பறையாகும். ஆனாலும் இவற்றில் 6 இனங்கள் காணப்படுகின்றன. பொதுவாக பனிப்பிரதேசங்களான ஐரோப்பா, ரஷ்யாவிற்க்கு உட்பட்ட ஆர்டிக் போன்ற இடங்களின் காணப்படுகிறது. இவை கணுக்காலிகள், லார்வா, போன்ற பூச்சிகளை உட்கொள்கிறது. பப்புவா நியூ கினியா, ஆஸ்திரேலியா, ஐரோப்பா, நியூசிலாந்து போன்ற இடங்களிலும் பரவிக்காணப்படுகிறது. இவை கூட்டம் கூட்டமாகக் காணப்படும்போது இனப்பெருக்கம் செய்வதில்லை. இப்பறவை இந்தியப் பகுதியைப் பூர்வீகமாக கொண்டதாகும். ஆனால் இந்தியாவில் இப்பறவை பெருவாரியாக அழிக்கப்பட்டு வருகிறது என்று பறவைகள் பாதுகாப்பு சங்கம் கூறுகிறது.


</doc>
<doc id="299307" url="https://ta.wikipedia.org/wiki?curid=299307" title="பட்டைவால் மூக்கன்">
பட்டைவால் மூக்கன்

பட்டைவால் மூக்கன் ("Bar-tailed godwit") இந்தியாவைப் பூர்வீகமாகக்கொண்ட இப்றவை உள்ளான் குடும்பத்தைச் சார்ந்தது ஆகும். உலகில் உள்ள பறவைகளிலேயே நீண்ட தூரத்திற்கு எங்கும் ஓய்வெடுக்காமல் பறக்கும் தன்மைகொண்ட இப்பறவை ஆர்டிக் பகுதிக்கு சென்று முட்டையிட்டு இனவிருத்தி செய்கிறது. ஆஸ்திரேலியா நியூசிலாந்து போன்ற நாடுகளின் கடற்கரை ஓரத்திலும் காணமுடிகிறது. 

இப்பறவை ஈரமான தரை விரிப்பிலும் தாவரங்களுக்கு அருகிலும் முட்டையிடுகிறது. தாவரங்களில் காணப்படும் சிறு பூச்சிகள், நீர்த்தாவரங்கள், ஒட்டு மீன்கள் போன்றவற்றை உட்கொள்கிறது.


</doc>
<doc id="299308" url="https://ta.wikipedia.org/wiki?curid=299308" title="கர்லூ உள்ளான்">
கர்லூ உள்ளான்

கர்லூ உள்ளான் ("Curlew sandpiper") இப்பறவை உள்ளான் வகையைச் சேர்ந்த பறவையாகும். இதன் பூர்வீகம் இந்தியப்பகுதியாக இருந்தாலும் உலகில் பல பகுதிகளிலும் சுற்றிவருகிறது. இவற்றில் முக்கியமாக ஆர்க்டிக், மற்றும் ஆப்பிரிக்கா தென்மேற்கு ஆசியா போன்ற இடங்களில் பார்க்க கிடைக்கிறது. மேலும் வட அமெரிக்காவிலும் இப்பறவைக் காணமுடிகிறது. இதன் கால் பகுதி குட்டையாகவும், அலகு நீட்டமாகக் காணப்படுகிறது. இனப்பெருக்க காலங்களில் ஆண் பறவை பெண் பறவையைக் கவர வானில் வட்டமிட்டு பல வித்தைகள் காட்டுகிறது. இப்பறவை 3 முதல் 4 முட்டைகள் வரை இடுகின்றன. இந்தியாவில் இப்பறவை பெருவாரியாக அழிக்கப்பட்டு வருகிறது என்று பறவைகள் பாதுகாப்பு சங்கம் கூறுகிறது.


</doc>
<doc id="299310" url="https://ta.wikipedia.org/wiki?curid=299310" title="குறத்தி நிலப்பனை">
குறத்தி நிலப்பனை

குறத்தி நிலப்பனை ("Curculigo orchioides") கரோலிகோ (Curculigo) என்ற தாவர இனத்தைச் சேர்ந்த பூக்கும் தாவரம் ஆகும். இத்தாவரம் சீனா, இந்தியா, ஜப்பான், பப்பாசியா, மைக்குரோனீசியா போன்ற நாடுகளில் காணப்படுகிறது.


</doc>
<doc id="299318" url="https://ta.wikipedia.org/wiki?curid=299318" title="இசுடிம்பலீயன் பறவைகள்">
இசுடிம்பலீயன் பறவைகள்

இசுடிம்பலீயன் பறவைகள் என்பவை கிரேக்கத் தொன்மவியலில் காணப்பட்டு வந்த பறவைகளின் கூட்டம் ஆகும். இசுடிம்பலீயா எனும் ஏரி அல்லது சதுப்புநிலத்தின் அருகில் உள்ள மரங்களில் இவை வாழ்ந்து வந்தன. இவை ஆயிரக்கணக்காக கூட்டம் கூட்டமாக வாழ்ந்து வந்தன. இவை மனிதர்களையும் உண்ணக்கூடிய மிகவும் கொடிய பறவைகளாகக் கூறப்பட்டுள்ளது. இவற்றின் அலகு வெண்கலத்தினாலும் இறகுகள் பலம் வாய்ந்த உலோகத்தினாலும் செய்யப்பட்டது என நம்பப்படுகிறது..

எர்க்குலிசின் பன்னிரு வேலைகளில் ஆறாவதாக அவனுக்குக் கொடுக்கபட்ட வேலை மிகக் கொடி இசுடிம்பலீயன் பறவைகள் கொல்வது அல்லது விரட்டி அடிப்பது என்பதாகும்.

பறவைகள் வசித்து வந்த ஏரிப்பகுதியை எர்க்குலிசு வந்தடைந்தான். எந்தவித திட்டங்களோ முன்னேற்பாடுகளோ இன்றி வந்த அவனுக்கு ஏதெனா தெய்வம் தக்க தருணத்தில் வந்து உதவி செய்தாள். எர்க்குலிசிற்கு அவள் குரோடோலா எனப்படும் இரு பாரிய தட்டுக்களை வழங்கினாள். இவற்றை இரு கைகள் மூலம் தட்டுவதனால் பாரிய ஓசையை எழுப்ப முடியும். இத்தட்டுகள் ஆயுதக் கடவுளான எப்பெசுடசுவினால் செய்யப்பட்டவையாகும். அருகில் உள்ள மலையினில் ஏறிய எர்க்குலிசு அவ்விரு பாரியதடுக்களையும் தட்டி மரத்தில் இருந்த பறவைகளை வெளிவரச் செய்தான். பின்னர் ஐதராவின் விஷம் தோய்ந்த அம்புகள் மூலம் அப்பறவைகளைத் தாக்கினான். அவனது தாக்குதலை எதிர்கொள்ள முடியாத பறவைகள் சில அவ்விடத்தைவிட்டு பறந்து சென்றதுடன் பல்வேறு பறவைகள் இறந்தும் போயின. 


</doc>
<doc id="299324" url="https://ta.wikipedia.org/wiki?curid=299324" title="என்றி டிரேப்பர்">
என்றி டிரேப்பர்

என்றி டிரேப்பர் (Henry Draper) (மார்ச் 7, 1837 – நவம்பர் 20, 1882), ஒரு அமெரிக்க மருத்துவரும், தொழில்சாரா வானியலாளரும் ஆவார். வானொளிப்படவியலில் இவரது முன்னோடிப் பங்களிப்புக்களுக்காக இவர் இன்று பெரிதும் அறியப்படுபவராக உள்ளார். 

என்றி டிரேப்பரின் தந்தை, யோன் வில்லியம் டிரேப்பர் ஒரு பெயர்பெற்ற மருத்துவரும் வேதியியலாளரும் தாவரவியலாளரும் நியூயார்க் பல்கலைக்கழகப் பேராசிரியரும் ஆவார். 1839ல் முதன் முதலாக நிலவைத் தொலைநோக்கி ஒன்றினூடாக ஒளிப்படம் எடுத்தவரும் இவரே. தாயார் அந்தோனியா கொயெட்டானா டி பைவா பெரெய்ரா கார்டினர், பிரேசிலின் பேரரசரின் தனிப்பட்ட மருத்துவரின் மகள். மருமகள் அந்தோனியா மோரியும் ஒரு வானியலாளர்.

என்றி டிரேப்பர், 1857ல், தனது 20 ஆவது வயதில் மருத்துவத்துக்கான நியூயார்க் பல்கலைக்கழகப் பள்ளியில் மருத்துவத்துக்கான பட்டம்பெற்று வெளியேறினார். முதலில், பெல்லெவு மருத்துவமனையில் மருத்துவராகப் பணி புரிந்தார். பின்னர் நியூயார்க் பல்கலைக்கழகத்தில் பேராசிரியராகவும், மருத்துவத்துறைத் தலைவராகவும் பணியாற்றினார். 1867ல் இவர் பணக்காரரான மேரி அன்னா பாமர் என்பவரை மணம் செய்துகொண்டார். டிரேப்பர் வானொளிப்படங்களைப் பயன்படுத்துவதில் ஒரு முன்னோடியாக விளங்கினார். 1872ல், உறிஞ்சர் கோடுகளைக் காட்டிய விண்மீன் நிறமாலை ஒளிப்படம் ஒன்றை எடுத்தார். இத்துறையில், யோசெப் புரோன்டோபர், லூயிசு மொரிசு ருதர்போர்ட், ஆஞ்செலோ செக்கி என்போர் இவருக்கு முன்னோடிகளாக இருந்தனர். ஆய்வில் ஈடுபடுவதற்காக 1873ல், நியூயோர்க் பல்கலைக்கழகத்தில் தனது பதவியைத் துறந்தார்.

இவர் 1874ல் வெள்ளி இடையோட்டத்தைப் ஒளிப்படம் எடுப்பதற்கான பயணம் ஒன்றை வழிநடத்திச் சென்றார். அத்துடன் முதன் முதலாக ஓரியன் விண்மீன் படலத்தை 1880 செப்டெம்பர் 30ம் தேதி ஒளிப்படம் எடுத்தார். தனது 11 அங்குல கிளார்க்கு பிரதர்சின் முறிவுத் தொலைநோக்கி மூலம் 50 நிமிடத் திறப்பு நிலையில் இப்படம் எடுக்கப்பட்டது. 1880 வியாழனின் நிறமாலையையும் இவர் ஒளிப்படம் எடுத்தார். மிகவும் விரும்பப்பட்ட நிலவின் படங்களை எடுப்பதற்குக் களமாக விளங்கிய டிரேப்பரின் வானாய்வகம் நியூயார்க்கின் ஆசுட்டிங்சு-ஆன்-அட்சனில் அமைந்திருந்தது. இன்று இக்கட்டிடம் ஆசுட்டிங்சு-ஆன்-அட்சன் வரலாற்றுக் கழகமாகச் செயற்பட்டு வருகிறது.

டிரேப்பர் பல்வேறு விருதுகளைப் பெற்றுள்ளார். நியூயார்க் பல்கலைக்கழகத்திலிருந்து கௌரவ எல்.எல்.டி சட்டம் சார்ந்த பட்டத்தையும், விசுக்கோசின்-மாடிசன் பல்கலைக்கழகத்தில் இருந்து, வெள்ளிக் கடப்பைப் படம் எடுக்க ஐக்கிய அமெரிக்கக் குழுவின் பயணத்தை வழிநடத்தியமைக்காக 1882ல் அமெரிக்கச் சட்டமன்றப் பதக்கம் ஒன்றையும் பெற்றார். தேசிய அறிவியல்களுக்கான அக்கடமி, அசுட்ரோமினிசே கெசேசாஃப்ட்டு (Astronomische Gesellschaft) ஆகியவற்றுக்கும் தேர்ந்தெடுக்கப்பட்டார். இவற்றுடன், அமெரிக்க ஒளிப்படவியல் கழகம், அமெரிக்க மெய்யியல் கழகம், கலைகளுக்கும் அறிவியல்களுக்குமான அமெரிக்க அக்கடமி, அறிவியல் முன்னேறத்துக்கான அமெரிக்கக் கழகம் ஆகியவற்றிலும் அவர் உறுப்பினராக இருந்தார்.

இரட்டை நுரையீரல் உறையழற்சி நோயினால் உரிய காலத்துக்கு முன்பே அவர் இறந்தபின்னர், அவரது மனைவி, வானியற்பியலில் தலைசிறந்த பங்களிப்புச் செய்தவர்களுக்கு மதிப்புச் செய்வதற்காக என்றி டிரேப்பர் பதக்கத்துக்கான நிதியொன்றை ஏற்படுத்தியதுடன், விண்மீன் நிறமாலைகளுக்கான என்றி டிரேப்பர் விபரப்பட்டியலை உருவாக்குவதற்கான ஆய்வுகளில் பயன்பட்ட தொலை நோக்கிக்கான நிதியையும் வழங்கினார். என்றி டிரேப்பரின் வரலாற்று முக்கியத்துவம் கொண்ட தொலைநோக்கி, இப்போது போலந்தின் பிவின்சில் உள்ள வானியலுக்கான தோரன் மையத்தில் (நிக்கோலாசு கோப்பர்நிக்கசு பல்கலைக்கழகம்) உள்ளது. நிலவில் உள்ள டிரேப்பர் என அழைக்கப்படும் சிறிய கிண்ணக்குழிக்கு இவரது நினைவாகவே பெயரிடப்பட்டது.


</doc>
<doc id="299327" url="https://ta.wikipedia.org/wiki?curid=299327" title="சோரியாங்குப்பம்">
சோரியாங்குப்பம்

சோரியாங்குப்பம் "(Soriyankuppam)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரியில் இருந்து சாவடி வழியாகப் பண்ருட்டி செல்லும் பாதையில் மாற்றுப்பாதையாக சோரியாங்குப்பம் சாலை பயன்படுகிறது. புதுச்சேரி மாவட்டத்தின் அயலகச் சிற்றூரான பாகூருக்கு தென்மேற்கு முனையில் இக்கிராமம் அமைந்துள்ளது.

மேற்கில் தமிழ்நாட்டைச் சேர்ந்த இரண்டைராவிலாகம் கிராமம், வடக்கில் குருவிநத்தம் கிராமம், கிழக்கில் பரிக்கல்பட்டு கிராமம் மற்றும் தெற்கில் தென்பெண்ணை ஆறு ஆகியன சோரியாங்குப்பம் கிராமத்திற்கு புவியியல் எல்லைகளாக அமைந்துள்ளன.

சோரியாங்குப்பம் சாலை வழியாக பாகூருடன் இணைக்கப்பட்டுள்ளது. இவ்வொன்றியத்தின் தலைமை இடமான கடலூர் – பள்ளிநெல்லியனூர் பிரதான மாவட்டச்சாலை சோரியாங்குப்பம் வழியாகச் செல்கிறது. மேலும் புதுச்சேரி – சோரியாங்குப்பம் பேருந்துச்சாலை சோரியாங்குப்பத்தை நேரடியாக புதுச்சேரியுடன் இணைக்கிறது.
புதுச்சேரி மக்களவைத் தொகுதிக்குட்பட்டும், பாகூர் சட்டமன்றத் தொகுதியின் ஒரு பகுதியாகவும் சோரியாங்குப்பம் கிராமம் இருக்கிறது.



</doc>
<doc id="299332" url="https://ta.wikipedia.org/wiki?curid=299332" title="உசைன் சகீத் சுராவர்தி">
உசைன் சகீத் சுராவர்தி

உசேன் சகீத் சுராவர்தி ("Huseyn Shaheed Suhrawardy", ; ; ; 8 செப்டம்பர் 18925 திசம்பர் 1963) இருபதாம் நூற்றாண்டின் முற்பகுதியில் வாழ்ந்திருந்த வங்காள அரசியல்வாதி ஆவார். பிரித்தானியாவின் இந்தியப் பேரரசின் கடைசி வங்காள மாகாணப் பிரதமராக இருந்தவர். 1947இல் பாக்கித்தான் விடுதலை பெற்றதையடுத்து, சுராவர்தி கிழக்கு பாக்கித்தானின் மிகவும் புகழ்பெற்ற அரசியல்வாதியாக விளங்கினார். பாக்கித்தானின் ஐந்தாவது பிரதமராகவும் விளங்கினார்.

பிரபலமான வங்காள முசுலிம் குடும்பத்தில் பிறந்த சுராவர்தி ஆக்சுபோர்டில் படித்து 1921இல் இந்தியா திரும்பியபின் சித்தரஞ்சன் தாசின் சுயாட்சிக் கட்சியில் இணைந்தார். 1930களில் பிரித்தானிய இந்தியாவின் பெரும் நகரங்களில் ஒன்றான கொல்கத்தாவின் மேயராகப் பணியாற்றினார். பின்னர் அகில இந்திய முசுலிம் லீக்கில் இணைந்தார்; 1940களில் இக்கட்சியின் சார்பில் வங்காள மாகாணத்தின் பிரதமராக பொறுப்பேற்றார். சரத் சந்திர போசுடன் இணைந்து 1947இல் வங்காளத்தைப் பிரிப்பதற்கு மாற்றாக ஐக்கிய வங்காளம் உருவாக்கப்பட கோரிக்கை வைத்தார். 1947இல் பாக்கித்தான் விடுதலை பெற்றபின்னர், கிழக்கு பாக்கித்தானின் முன்னணி அரசியல்வாதியானார். முசுலிம் லீக்கிலிருந்து விலகி 1952இல் புதியதாக உருவான இடதுசாரி அவாமி லீக்கில் இணைந்தார். ஏ. கே. பசுலுல் ஹக், மவுலானா பாஷானா போன்றோருடன் இணைந்து அனைத்து வங்காள ஐக்கிய முன்னணிக்குத் தலைமையேற்றார். 1954இல் நடந்த தேர்தலில் முசுலிம் லீக்கை தோற்கடித்து வெற்றி கண்டார்.

1956இல் அவாமி லீக்கும் குடியரசுக் கட்சியும் இணைந்து பாக்கித்தானில் கூட்டணி அமைத்தனர். சுராவர்தி பாக்கித்தானின் பிரதமராகப் பொறுப்பேற்றார். தன்னுடைய ஆட்சியில் மின்சாரப் பற்றாக்குறை,கிழக்கு, மேற்கு பாக்கிதான்களிடையேயான பொருளியல் ஏற்றத்தாழ்வை அகற்றுதல், படைத்துறைகளை வலிமைப்படுத்துதல் ஆகியவற்றில் கவனம் செலுத்தினார். வழங்கல்பக்க பொருளியல், அணுவாற்றல் மற்றும் அணுமின் நிலையங்களைத் திட்டமிடுதல், பாக்கித்தான் படைத்துறையை சீரமைத்தல் ஆகியவற்றிற்கு முன்னுரிமை வழங்கினார். வெளிநாட்டு உறவில் ஐக்கிய அமெரிக்காவுடன் உத்திசார் உறவை வளர்த்துக் கொண்டார். தேசியமயமாக்கம், நிவாரணப் பங்கிடலில் அவரது கொள்கைகளால் பாதிப்படைந்த அரசு அலுவலர்களும் வணிக மக்களும் தந்த அழுத்தத்தால் அக்டோபர் 10, 1957இல் பதவி விலகினார். அயூப் கான் தலைமையிலான படையாட்சிக் குழுமம் பொதுவாழ்வில் அவரை தடை செய்தது. 1963 இல் சுராவர்தி லெபனானின் பெய்ரூத்தில் கடுமையான மாரடைப்பால் உயிரிழந்தார்.


</doc>
<doc id="299336" url="https://ta.wikipedia.org/wiki?curid=299336" title="போட்டியா வட்டம்">
போட்டியா வட்டம்

போட்டியா வட்டம் (இந்தி: पोथिया प्रखण्ड), இந்திய மாநிலமான பீகாரின் கிசன்கஞ்சு மாவட்டத்தில் உள்ள வட்டம்.

இந்த வட்டத்தில் 22 ஊராட்சிகளும், 149 ஊர்களும் உள்ளன.

இந்த வட்டம் கிசன்கஞ்சு சட்டமன்றத் தொகுதிக்கும், கிசன்கஞ்சு மக்களவைத் தொகுதிக்கும் உட்பட்டது.


</doc>
<doc id="299337" url="https://ta.wikipedia.org/wiki?curid=299337" title="பொங்கு ஊற்று நீரகம்">
பொங்கு ஊற்று நீரகம்

பொங்கு ஊற்று நீரகம் அல்லது ஆர்ட்டீசிய நீரகம் ("artesian acquifier") என்பது நேர்முறை அழுத்தத்துடன் கூடிய நீர்மம் கொண்ட பாறைப் படுகைகளாகும். அப்படிப்பட்ட நீரகத்தில் தோண்டப்பட்ட கிணறுகள் பொங்கு ஊற்றுக் கிணறுகள் ("artesian wells"). பொங்கு ஊற்றுக் கிணறு என்பது தரையிலிருந்து தானாகவே பீரிட்டெழுகிற நீருற்று ஆகும். தரைக்கடியில் சிக்கியிருக்கிற நிலத்தடி நீரே இவ்வாறு வெளிப்படுகிறது. பிரான்சில் உள்ள ஆர்ட்டாயிஸ் பிரதேசத்தில் இவ்வாறான ஓர் ஊற்று முதன்முதலாகக் கண்டுபிடிக்கப்பட்டது. 1126 ஆண்டு முதல் நிறைய பொங்கு ஊற்றுக் கிணறுகள் அங்கு தோண்டப்பட்டன. அதன் காரணமாக இவை ஆர்ட்டீசியன் ஊற்றுகள் எனப் பெயரிடப்பட்டுள்ளன.

பொங்கு ஊற்றுகள் சில குறிப்பிட்ட சூழ்நிலைகளில் மட்டுமே உண்டாகும். தண்ணீர் புகாத கெட்டியான பாறைகளாலான இரண்டு அடுக்குகளுக்கு நடுவில் நுண்துளைகளுள்ள பாறைப்படலம் அல்லது மணல் இருக்க வேண்டும். இந்தப் படலம் எங்காவது ஓரிடத்தில் தரைமட்டத்தில் திறந்திருக்க வேண்டும். அங்கு பெய்யும் மழை நீர் இந்தப் படலத்தில் ஊறி நிறைய வேண்டும். அவ்வாறு சிக்கிக் கொண்ட நீர் இரண்டு கெட்டிப் பாறைப் படல அடுக்குகளுக்குள் சிறைப்பட்டிருக்கும். பொங்கு ஊற்றுக் கிணறு ஏற்படுகிற இடத்தை விட உயர்ந்த மட்டங்களில் இந்த நிலத்தடி நீர்மட்டம் அமைந்திருக்க வேண்டும். இது போன்ற சூழ்நிலையில் தாழ்வான ஓரிடத்தில் மேலாக உள்ள கடினப் பாறையில் சில அங்குல விட்டத்திற்குச் செங்குத்தாகத் துளையிட்டால் அந்தத் துளையிலிருந்து தண்ணீர் பீரிட்டெழுந்து வெளிப்படும்.

1877 இல் இந்திய நிலப்பொதியியல் கழகம் டபிள்யூ. கிங்கின் தலைமையில் புதுச்சேரியைச் சுற்றியுள்ள பொங்கு ஊற்றுக் கிணறுகளை அளவை செய்தது. 1934இல் அன்றைய சென்னை மாகாணத்தில் தொழில் துறையின் சார்பில் தண்ணீர் தேவைக்காக நெய்வேலியில் பொங்கு ஊற்றுக் கிணறுகள் தோண்டப்பட்டன. உலகிலேயே ஆஸ்திரேலியாவில் அதிமான பொங்கு ஊற்றுக் கிணறுகள் காணப்படுகின்றன.


</doc>
<doc id="299339" url="https://ta.wikipedia.org/wiki?curid=299339" title="காஞ்சிபுரம் செவ்வந்தீசர் கோயில்">
காஞ்சிபுரம் செவ்வந்தீசர் கோயில்

காஞ்சிபுரம் செவ்வந்தீசர் கோயில் (செவ்வந்தீசம்) எனப்படும் இது, காஞ்சிபுரத்திலுள்ள சிவக்கோயில்களில் ஒன்றாகும். மேலும், இது ஏகதள (ஒரு தளம்) விமான அமைப்புடைய செவ்வாய் பரிகார கோயிலாகும். இக்கோயில் பற்றிய குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.


வாயு பகவான் சிவலிங்கப் பிரதிட்டை செய்து செவ்வந்தி மலர்கள் கொண்டு வழிபட்டு, நறுமணம் வாய்க்கப்பெற்றான் என்பது தல வரலாறு. ஆதலின் இது செவ்வந்தீச்சரம் என்றும் பெயர்பெற்றது.


தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் தென்மேற்குப் பகுதியில் அரக்கோணம் செல்லும் சாலையின் அருகே பஞ்சுப்பேட்டை பெரியதெருவில் உள்ள தமிழக அரசின் விதைப் பண்ணையின் உட்புற வளாகத்தில் இக்கோயில் உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ள காஞ்சி ஏகாம்பரநாதர் கோயிலின் தென்மேற்க்கில் சற்று தூரம் சென்றால் இக்கோயிலை அடையலாம்.



</doc>
<doc id="299348" url="https://ta.wikipedia.org/wiki?curid=299348" title="வானொளிப்படவியல்">
வானொளிப்படவியல்

வானொளிப்படவியல் (Astrophotography) என்பது, வானியல் பொருட்கள், இரவு வானின் பரந்த பரப்புக்கள் ஆகியவற்றின் படங்களைப் பதிவு செய்வதற்கான ஒரு சிறப்புவகை ஒளிப்படவியல் ஆகும். வானியல் பொருளொன்றின் (நிலவு) முதல் ஒளிப்படம் முதன் முதலாக 1840ல் எடுக்கப்பட்டது. ஆனாலும், 19 ஆம் நூற்றாண்டின் பிற்பகுதிவரை விபரமான வானொளிப்படங்களை எடுப்பதற்கான தொழில்நுட்ப வளர்ச்சிகள் ஏற்பட்டிருக்கவில்லை. நிலவு, சூரியன், கோள்கள் போன்ற வானியல் பொருட்களின் விபரங்களை ஒளிப்படங்களாகப் பதிவு செய்வதற்குப் புறம்பாக, வானொளிப்படவியல், மங்கலான விண்மீன்கள், விண்மீன் படலங்கள் (நெபுலாக்கள்), விண்மீன் கூட்டங்கள் போன்ற பொருட்களைப் படம் எடுப்பதற்கும் உதவுகின்றது. இது நீண்ட நேரத் திறந்தநிலை வசதி கொண்ட ஒளிப்படக் கருவிகள் மூலம் எடுக்கப்படுகின்றன. 

தொழில்முறை வானியல் ஆய்வுத் துறையில் ஒளிப்படவியல் புரட்சிகரமான மாற்றங்களை ஏற்படுத்தியுள்ளது. நீண்ட நேரத் திறந்தநிலைப் பதிவுகள் மூலம், வெறும் கண்களுக்குப் புலப்படாத இலட்சக்கணக்கான புதிய விண்மீன்களையும், நெபுலாக்களையும் பதிவுசெய்ய முடிந்தது. அளவில் பெரிதாகிக் கொண்டே சென்ற சிறப்பு ஒளியியல் தொலைநோக்கிகள் உருவாக்கப்பட்டன. இவை ஒளிப்படத் தகடுகளில் ஒளியைப் பெற்றுப் பதிவு செய்வதற்காக வடிவமைக்கப்பட்ட பெரிய ஒளிப்படக் கருவிகள் எனலாம். தொடக்ககால வானாய்விலும், விண்மீன் வகைப்படுத்தலிலும், நேரடி வானொளிப்படவியலுக்குப் பெரும் பங்கு இருந்தது. காலப்போக்கில், இது குறிப்பிட்ட அறிவியல் ஆய்வுத் தேவைகளுக்காக, ஒளிப்படத் தகடுகள், வானியல் மி.இ.க ஒளிப்படக்கருவிகள் உள்ளிட்ட பலவகை உணரிகளுடன் வடிவமைக்கப்பட்ட சிக்கலான கருவிகளுக்கும் தொழில்நுட்பங்களுக்கும் இடம்விட்டு ஒதுங்கிக்கொண்டது.


</doc>
<doc id="299354" url="https://ta.wikipedia.org/wiki?curid=299354" title="பரிக்கல்பட்டு, பாகூர்">
பரிக்கல்பட்டு, பாகூர்

பரிக்கல்பட்டு "(Parikkalpattu)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரி மாவட்டத்தின் அயலகச் சிற்றூரான பாகூருக்கு தென்மேற்கு எல்லையில் இக்கிராமம் அமைந்துள்ளது.

மேற்கில் குருவிநத்தம், சோரியாங்குப்பம் கிராமங்கள் , வடக்கில் பாகூர், கிழக்கில் தமிழ்நாட்டைச் சேர்ந்த கங்கணாகுப்பம் கிராமம், தெற்கில் பெண்ணையாறு ஆகியன பரிக்கல்பட்டு கிராமத்திற்கு புவியியல் எல்லைகளாக அமைந்துள்ளன.

பரிக்கல்பட்டு கிராமம் இதனுடைய ஒன்றியத்தலைமை இடமான பாகூருடன் பாகூர்- பரிக்கல்பட்டு சாலை வழியாக இணைக்கப்பட்டுள்ளது. பாண்டிச்சேரி சாலைப் போக்குவரத்துக் கழகம் பரிக்கல்பட்டு கிராமத்திற்கு நகரப் பேருந்துகளை இயக்குகிறது. ஆனால் அவை அடிக்கடி இல்லாமல் குறைவாகவே இயக்கப்படுகின்றன.

பரிக்கல்பட்டு கிராமப் பஞ்சாயத்தில் பின்வரும் கிராமங்கள் இடம்பெற்றுள்ளன. 

புதுச்சேரி மக்களவைத் தொகுதிக்குட்பட்டும், ,ஏம்பலம் சட்டமன்றத் தொகுதியின் ஒரு பகுதியாகவும் பரிக்கல்பட்டு கிராமம் இருக்கிறது.



</doc>
<doc id="299360" url="https://ta.wikipedia.org/wiki?curid=299360" title="பிள்ளையார்குப்பம்">
பிள்ளையார்குப்பம்

பிள்ளையார்குப்பம் "(Pillaiyarkuppam)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரி மாவட்டத்தின் தேசிய நெடுஞ்சாலை 45ஏ க்குக் கிழக்கில் இரண்டு கிலோமீட்டர் தொலைவில் இக்கிராமம் அமைந்துள்ளது.

மேற்கில் குடியிருப்புபாளையம், வடக்கில் கிருமாம்பாக்கம், கிழக்கில் வங்காள விரிகுடா, தெற்கில் மனப்பட்டு ஆகியன பிள்ளையார்குப்பம் கிராமத்திற்கு புவியியல் எல்லைகளாக அமைந்துள்ளன.

பிள்ளையார்குப்பம் கிராமம் நரம்பைச் சாலை வழியாக புதுச்சேரியுடன் இணைகிறது. பனித்திட்டு – புதுக்குப்பம் சாலை பிள்ளையார்குப்பம் வழியாகச் செல்கிறது.

பிள்ளையார்குப்பம் கிராமப் பஞ்சாயத்தில் பின்வரும் கிராமங்கள் இடம்பெற்றுள்ளன. 

புதுச்சேரி மக்களவைத் தொகுதிக்குட்பட்டும், ,ஏம்பலம் சட்டமன்றத் தொகுதியின் ஒரு பகுதியாகவும் பிள்ளையார்குப்பம் கிராமம் இருக்கிறது.

மகீந்திரா குழும நிறுவனத்தின் செசுட் பெரிய கடற்கரை என்ற பொழுது போக்கிடம் பிள்ளையார்குப்பம் கடற்கரையில் அமைந்துள்ளது. இங்கு பல்வேறு வகையான துணிகர விளையாட்டுகளுக்கான வாய்ப்புகள் உள்ளன.



</doc>
<doc id="299398" url="https://ta.wikipedia.org/wiki?curid=299398" title="வெப்ப வளிமண்டலம்">
வெப்ப வளிமண்டலம்

வெப்ப வளிமண்டலம் (thermosphere) அல்லது வெப்ப மண்டலம் என்பது புவியின் வளிமண்டலத்தில் நான்காவதாக உள்ள அடுக்கு ஆகும். இது இடை மண்டலத்திற்கும் புறவளி மண்டலத்திற்கும் நடுவே காணப்படுகின்றது. 80 - 85 கிமீ முதல் 640+ கிமீ வரை வெப்பநிலை உயரத்துடன் அதிகரிக்கின்றது. வானொலி அலைகள் இம்மண்டலத்தில் தெறிப்படைந்து பூமியை அடையும் செய்மதிகள் இம்மண்டலத்திலேயே அதிகளவில் காணப்படும்.

பூமியின் தரைமட்டத்தில் இருந்து மேலே போகப் போக வெப்ப நிலை தொடர்ந்து வீழ்ச்சியடைகிறது. மேலே போகப் போக காற்றின் அடர்த்தி குறைகிறது. காற்றின் அடர்த்தி குறையும் போது அதில் தேங்கக்கூடிய வெப்பம் குறைந்து போகிறது. ஆனால் காற்றின் அடர்த்தி மிகவும் குறைந்துவிடும் போது அதிலுள்ள அணுக்கள், மூலக்கூறுகள் ஆகியவற்றின் எண்ணிக்கையும் வெகுவாகக் குறையும். ஆனால் விழுகிற வெயிலில் அவற்றுக்கு அதிகமான பங்கு கிடைக்கும். அவற்றின் இயக்க ஆற்றல் மிக அதிகமாகி விடுகிறது. அதை வெப்பநிலை என்கிறோம். விண்வெளியில் 16 கிலோமீட்டருக்கு மேற்பட்ட உயரங்களில் இந்த விளைவு மேம்பட்டுத் தெரிகிறது. அதனால் கொஞ்ச தூரத்திற்கு வெப்பநிலை மாறிலியாக இருக்கும். 80 கிலோமீட்டருக்கு மேல் வெப்ப நிலை உயரத் தொடங்குகிறது என்று 1960களில் ஏவப்பட்ட ராக்கெட்டுகள் கண்டுபிடித்துள்ளன. 480 கிலோ மீட்டர் உயரத்தில் அணுக்கள், மூலக்கூறுகள் ஆகியவற்றின் வெப்ப நிலை 1000 செல்சியஸ் டிகிரியை எட்டி விடுகிறது. ஆனால் அங்கு அணுக்களின் எண்ணிக்கை மிகவும் குறைவாக இருப்பதால் அப்பகுதியில் தேங்குகிற மொத்த வெப்ப ஆற்றல் குறைவாகத்தானிருக்கும். இந்தப் பகுதிக்கு வெப்ப வளிமண்டலம் என்று பெயர்.


</doc>
<doc id="299405" url="https://ta.wikipedia.org/wiki?curid=299405" title="வங்காளதேச விடுதலை நாள்">
வங்காளதேச விடுதலை நாள்

வங்காளதேச விடுதலை நாள் ("Independence Day of Bangladesh", "ஷதினோட்டா திபோசு"), வங்காளதேசத்தின் தேசிய விடுமுறை நாளாகும். இது அந்நாட்டினுள் மார்ச் 26 என்றும் குறிப்பிடப்படுவதுண்டு. பாக்கித்தானியப் படையினரால் மார்ச் 25, இரவுநேரத்தில் கைது செய்யப்படுவதற்கு முன்னால் "நாட்டுத் தந்தை" பொங்கோபொந்து சேக் முஜிபுர் ரகுமான் பாக்கித்தானிலிருந்து விடுதலை பெற்றதாக அறிவித்ததை நினைவு கூரும் வண்ணம் கொண்டாடப்படுகின்றது.


</doc>
<doc id="299409" url="https://ta.wikipedia.org/wiki?curid=299409" title="சாதியோ இசுமிருதி சௌதோ">
சாதியோ இசுமிருதி சௌதோ

ஜாதியோ ஸ்மிருதி ஷௌதோ ("Jatiyo Sriti Shoudho", ) அல்லது தேசிய ஈகையர் நினைவிடம் பாக்கித்தானிடமிருந்து பிரிந்து விடுதலைப் பெறக் காரணமாக அமைந்த 1971இல் நடந்த வங்காளதேச விடுதலைப் போரில் உயிர் ஈந்தவர்களின் வீரத்தையும் ஈகையையும் நினைவில் நிறுத்துமாறு கட்டமைக்கப்பட்டுள்ள வங்காளதேசத்தின் தேசிய நினைவுச் சின்னமாகும். இந்த நினைவுச் சின்னம் தலைநகர் டாக்காவிலிருந்து வடமேற்கே ஏறத்தாழ 35 கிமீ தொலைவில் சாவார் உள்மாவட்டத்தில் அமைந்துள்ளது. இதனை சையது மைனுல் உசைன் வடிவமைத்துள்ளார்.

இந்த நினைவகத்திற்கான திட்டங்கள் 1976இல் தீட்டப்பட்டன. நினைவகம் அமைப்பதற்கான இடம் தேர்ந்தெடுக்கப்பட்டு சாலைகளும் நிலமும் மேம்படுத்தப்பட்ட பிறகு, தேசிய அளவில் கட்டிட வடிவமைப்பிற்கான போட்டி 1978ஆம் ஆண்டு சூன் மாதம் நடத்தப்பட்டது. இதில் கலந்துகொண்ட 57 வடிவமைப்புகளில் சையது மைனுல் உசைனின் வடிவமைப்பு தேர்ந்தெடுக்கப்பட்டது. முதன்மைக் கட்டமைப்பும் செயற்கை ஏரியும் மற்ற வசதிகளும் 1982இல் நிறைவுற்றன. திசம்பர் 16, 1982இல் இது பொதுமக்களுக்கு திறக்கப்பட்டது. 



</doc>
<doc id="299413" url="https://ta.wikipedia.org/wiki?curid=299413" title="பரிமாற்று விசை">
பரிமாற்று விசை

பரிமாற்று விசை (exchange force) என்பது துகள் இயற்பியலில் விசை ஏந்திகளைப் பரிமாற்றம் செய்து கொள்வதால் ஏற்படும் விசையைக் குறிக்கிறது.

அணுக்கருவுக்குள் நேர்மின் கொண்ட புரோட்டான்களும், மின் நடு நிலையான நியூட்டரான்களும் இருப்பதாக 1930 களின் தொடக்கத்தில் கண்டுபிடிக்கப்பட்டது. ஆனால் நேர்மின் கொண்ட புரோட்டான்களை அணுக்கருவைப் போன்றதொரு சிறிய இடத்தில் நெருக்கி வைக்கும்போது அவற்றுக்கிடையில் மகத்தான விலக்கு விசைகள் தோன்றும். அப்படியிருக்கையில் அணுக்கருவுக்குள் அவை எப்படி ஒன்றாகக் கூட முடிந்தது என்பது புதிராக இருந்தது. 1932ஆம் ஆண்டில் வெர்னர் ஐசன்பர்க் புரோட்டான்களும் நீயுட்ரான்களும் மிக விரைவாக மின்களைப் பரிமாறிக் கொள்வதால் அணுக்கரு ஒன்றாய்க்கூடியிருக்கிறது என்ற கருத்தை வெளியிட்டார். இத்தகைய பரிமாற்றம், மின்களின் விலக்கு விசைகளைச் சமாளித்துத் துகள்களை ஒன்றாய்ச் சேர்த்து வைப்பதாக இருக்கலாம். மின்களை பரிமாறிக் கொள்ளப்படும்போது ஒரு கவர்ச்சி விசை உண்டாவதாய்த் தெரிகிறது. ஆனால் மின்கள் பரிமாறிக் கொள்ளப்படுவதால் மட்டுமே ஓர் அணுக்கருவில் துகள்களைப் பிடித்து வைக்கப் போதுமான அளவுக்கு விசை தோன்ற முடியுமென்று அவரால் நிரூபிக்க முடியவில்லை. 1935ஆம் ஆண்டில் ஹிடேகி யுகாவா என்ற ஜப்பானிய இயற்பியலார் மேசான் என்ற துகள் இருப்பதாகக் கருத்து வெளியிட்டார். மின்களுடன் மெசான்களும் பரிமாறிக் கொள்ளப்பட்டால் புரோட்டான்களையும் நியூட்ரான்களையும் அணுக்கருவுக்குள் கூட்டி வைக்கப் போதுமான கவர்ச்சி விசை தோன்ற முடியுமெனக் கணக்குகள் காட்டின.

வேறு பல விசைகளுக்கும் இத்தகைய துகள் பரிமாற்றம் காரணமாக இருக்கலாம். ஒளியணுக்கள் உமிழப்படுவது அல்லது உட்கவரப்படுவதன் காரணமாக மின்காந்த விசைகளும், ஈர்ப்பியான் (graviton) என்ற துகள்கள் பரிமாறிக் கொள்வதால் நிறையீர்ப்பு விசைகளும் தோன்றுவதாக இருக்கலாம்.


</doc>
<doc id="299423" url="https://ta.wikipedia.org/wiki?curid=299423" title="எட்வார்டு சார்லசு பிக்கரிங்">
எட்வார்டு சார்லசு பிக்கரிங்

எட்வார்டு சார்லசு பிக்கரிங் (Edward Charles Pickering) (யூலை 19, 1846 – பெப்ரவரி 3, 1919), ஒரு அமெரிக்க வானியலாளரும் இயற்பியலாளரும் ஆவார். இவர் இன்னொரு வானியலாளரான வில்லியம் என்றி பிக்கெரிங் என்பவரின் தமையன். கார்ல் வோகல் என்பவருடன் இணைந்து பிக்கரிங், நிறமாலை இரும விண்மீன்களை முதல்முதலாகக் கண்டுபிடித்தார். இவர் "இயற்பியச் செயல்முறைகளின் கூறுகள்" (Elements of Physical Manipulations) (2 தொகுதி, 1873–76) என்னும் நூலை எழுதியுள்ளார்.

பிக்கரிங் பொசுட்டன் இலத்தீன் பள்ளியில் படித்தார். 1865ல் ஆவார்டில் அறிவியல் இளநிலைப் பட்டம் பெற்றார். பட்டம் பெற்ற பின்னர் பிக்கரிங் மசச்சூசெட்சு தொழில்நுட்ப நிறுவனத்தில் இற்பியல் கற்பித்தார். பின்னர், 1877ல் ஆவார்டு கல்லூரி வானாய்வகத்தின் பணிப்பாளராகப் பொறுப்பேற்று 1919ல் இறக்கும்வரை அங்கே பணிபுரிந்தார். அங்கே பணிபுரிந்த காலத்தில் ஒளிப்படங்கள் மூலம் விண்மீன் நிறமாலைகளைச் சேகரிப்பதில் பெரும் முன்னேற்றங்களை ஏற்படுத்தினார். 

ஆவார்டில் ஆன்னி ஜம்ப் கெனான், ஃஎன்றியேட்டா சுவான் லீவிட், அந்தோனியா மோரி என்பவர்கள் உள்ளிட்ட 80 பெண்களைப் பணிக்கு அமர்த்தினார். இவர்கள் ஆவார்டு கல்லூரி வானாய்வகத்தில் பல முக்கிய கண்டுபிடிப்புக்களை நிகழ்த்தினர். பிக்கரிங்கினால் வெளியிடப்பட்ட, செஃபியட்டுக்கான காலமுறை மின்னொளித் தொடர்பு குறித்த லேவிட்டின் கண்டுபிடிப்பு, அண்டத் தூரங்கள் குறித்த தற்கால விளக்கங்களுக்கான அடிப்படையாக அமைந்தது. 1876ல் உருவான அப்பலாச்சியன் மலைச் சங்கத்தின் இணை நிறுவனர்களில் இவரும் ஒருவர்.

பெரிய பட்டகம் ஒன்றை ஒளிப்படத் தகட்டுக்கு முன்னே வைப்பதன் மூலம், பல விண்மீன்களின் நிறமாலைகளை ஒரே நேரத்தில் ஒளிப்படம் எடுக்கும் முறையொன்றை 1882ல், பிக்கரிங் உருவாக்கினார். இவர், வில்லியமினா பிளெமிங் என்பவருடன் சேர்ந்து, எழுத்துக்களை அடிப்படையாகக் கொண்ட நிறமாலை வகுப்புக்களுக்கான வகைப்பாட்டு முறை ஒன்றை வடிவமைத்தார். முதலில் ஆவார்டு விண்மீன் வகைப்பாடு என அறியப்பட்ட இம்முறை என்றி டிரேப்பர் விபரப்பட்டியலுக்கு அடிப்படையாக அமைந்தது.

ஆவார்டு கல்லூரி வானாய்வகம் உலகம் முழுவதிலும் அறியப்படுவதற்கும், மதிக்கப்படுவதற்கும் காரணமானவர் பிக்கரிங் ஆவார். இது இன்றும் மதிக்கப்படுகின்ற ஒரு வானாய்வகமாகவும், திட்டமாகவும் விளங்குகிறது.

விருதுகளும் தகைமைகளும்






இவர் பெயரால் வழங்குபவை





</doc>
<doc id="299436" url="https://ta.wikipedia.org/wiki?curid=299436" title="வண்ணப்படிவுப் பிரிகை">
வண்ணப்படிவுப் பிரிகை

வண்ணப்படிவுப் பிரிகை (chromatography) என்பது கலவைகளைப் பிரிப்பதற்கான ஒரு வகை தொழில்நுட்பத்தின் பொதுவான பதமாகும்.

உயிருள்ள திசுக்களின் வேதியியல் பண்புகளைக் கண்டுபிடிக்க முயற்சி செய்யும்போது திசுக்களில் ஏராளமான சேர்மங்கள் இருப்பதும், அவற்றில் பல ஒரே மாதிரியான பண்புகளைக் கொண்டிருப்பதும் பெருத்த இடைஞ்சல்கள். அந்தச் சேர்மங்களைத் தனித்தனியாகப் பிரிப்பது மிகவும் கடினம். உதாரணமாக, இலைகளில் ஒரே மாதிரியான பண்புகளுள்ள நிறமிச் சேர்மங்கள் பல உள்ளன. அவற்றை தனித்தனியாகப் பிரிக்கவும் அவற்றின் பண்புகளைக் கண்டுபிடிக்கவும் முடியாமல் இருந்தது. இந்த சிக்கலைத் தீர்க்க மைக்கேல் ஸ்வெட் (Mikhail Tsvet) என்ற ரஷ்யத் தாவரவியல் நிபுணர் 1900 இல் ஒரு வழி கண்டுபிடித்தார். அவர் இழைகளிலுள்ள நிறமிச் சேர்மங்களின் கலவையை எடுத்து அவற்றைப் பெட்ரோலியம் ஈதர் திரவத்தில் கரைத்தார். ஒரு நீண்ட கண்ணாடிக் குழலில் சுண்ணாம்புக்கல் பொடியைத் திணித்து வைத்து, அதற்குள் அந்தக் கரைசலை ஊற்றினார். பெட்ரோலியம் ஈதர் சுண்ணாம்புக்கல் பொடிகளைத் கடந்து போய்விட்டது. ஆனால் நிறமிச் சேர்மங்கள் பொடித் துகள்களில் ஒட்டிக் கொண்டு பின் தங்கிவிட்டன. அதன் பிறகு அவர் அந்தக் குழாய்க்குள் மேலும் பெட்ரோலிய ஈதரை ஊற்றிக் கொண்டிருந்தார். நிறமிகள் கொஞ்சம் கொஞ்சமாகக் கீழே இறங்கின. அவற்றில் வெவ்வேறு நிறமிச் சேர்மங்கள் வெவ்வேறு வேகங்களிலிறங்கின. ஒவ்வொரு நிறமிச் சேர்மும் சுண்ணாம்புக் கல் பொடியுடன் ஒட்டிக் கொண்டிருக்கிற உறுதி, அது பெட்ரோலிய ஈதரில் கரைகிற திறமை ஆகியவற்றைப் பொறுத்து இந்த வேகம் அமைந்தது. இதன் காரணமாக வெவ்வேறு நிறமிச் சேர்மங்கள் தனித்தனியான வளையங்களாய்ப் பிரிந்து நின்றன. இவ்வாறு சிவப்பு, ஆரஞ்சு, மஞ்சள் நிறங்களில் பல வளையங்கள் தோன்றின. இதன் காரணமாக ஸ்வெட் இந்த உத்திக்கு வண்ணப்படிவுப் பிரிகை எனப் பொருள்படுகிற குரோமடோகிராபி (chromatography) என்று பெயரை அளித்தார். 

மிகவும் உபயோகமாக இருந்த இந்த உத்தியில் பல மாறுதல்கள் கொண்டுவரப்பட்டன. குழல்களில் சுண்ணாம்புக்கல் பொடிக்குப் பதிலாக இன்னும் அதிகச் செயல் திறனுள்ள பொடிகள் நிரப்பட்டன. சாதாரண மையுறிஞ்சும் தாள்களைக் கூட பயன்படுத்தி வண்ணப்படிவுப் பிரிகை செய்ய முடிந்தது. இப்போது நிறமற்ற சேர்மங்களைப் பிரிக்கவும் இந்த உத்தி பயன்படுத்தப்படுகிறது. ஆனால் வண்ணப்படிவுப் பிரிகை என்ற பெயர் மற்றும் மாறவில்லை.



</doc>
<doc id="299437" url="https://ta.wikipedia.org/wiki?curid=299437" title="லேர்னியன் ஐதரா">
லேர்னியன் ஐதரா

லேர்னியன் ஐதரா (Lernaean Hydra) என்பது கிரேக்கத் தொன்மவியலிலும் உரொமத் தொன்மவியலிலும் காணப்படும் ஒரு வகைப் நீர் வாழ்ப் பாம்பு ஆகும். லேர்னா எனப்படும் ஏரியில் ஒன்பது தலைகளைக் கொண்ட இது வாழ்ந்து வந்ததாக கூறப்படுகிறது. இதனுடைய தலைகள் வெட்ட வெட்ட இரண்டு மடங்காக பெருகும் ஆற்றல் படைத்திருந்தன. இதன் உடல் நாயைப் போன்று அமைந்திருந்தது. இது வெளியிடும் மூச்சுக்காற்றும் நச்சுத்தன்மை வாய்ந்ததாகும். ஒன்பது தலைகளில் நடுவில் காணப்பட்ட தலை ஒருபோதும் அழியாத ஆற்றலைக் (Immortal) கொண்டிருந்தது. 

லேர்னியன் ஐதராவைக் கொல்வதே ஹேர்க்கியூலஸிற்குக் கொடுக்கப்பட்ட இரண்டாவது வேலையாகும். தனது மருமகனான அயோலசுடன் இணைந்து தேரில் லேர்னா ஏரி இருந்த இடத்திற்கு ஹேர்க்கியூலஸ் சென்றான். அதீனா தெய்வத்தின் ஆலோசனைப்படி நெருப்பு அம்புகளால் ஐதராவின் எட்டுத்தலைகளையும் ஹேர்க்கியூலஸ் வீழ்த்தினான். இவ்வாறு ஹேர்க்கியூலஸ் ஐதராவுடன் மும்முரமாக சண்டையில் ஈடுபட்டுக்கொண்டிருந்த பொழுது எரா தெய்வம் அவனைக் கொல்வதற்காக கொடிய நண்டொன்றை அனுப்பினாள் எனினும் தனது பலமான கால்களால் அந்நண்டின் ஓட்டை உடைத்து அதனை ஹேர்க்கியூலஸ் கொன்றான். பின்னர் அதீனா தெய்வம் வழங்கிய பொன் வாளால் அவ்வைதராவின் அழியா சக்தி பெற்ற தலையை வெட்டினான். பின்னர் ஐதராவின் இரத்தத்தை தன்னுடைய சில அம்புகளின் முனையில் தோய்த்தெடுத்தான். எரா தெய்வம் ஹேர்க்கியூலஸினால் கொல்லப்பட்ட நண்டை வானில் உடுத்தொகுதியாக மாற்றியமைத்தாள். 

இவ்வேலையை செய்து முடிப்பதற்கு ஹேர்க்கியூலஸினால் அயோலசின் உதவி நாடப்பட்டமையால் இவ்வேலை யுரிஸ்தியஸ் மன்னனால் கணக்கில் எடுக்கப்படவில்லை. இதற்குப்பதிலாக வேறொரு வேலை கொடுக்கப்பட்டது.


</doc>
<doc id="299445" url="https://ta.wikipedia.org/wiki?curid=299445" title="கொழும்பு விவேகானந்தா கல்லூரி">
கொழும்பு விவேகானந்தா கல்லூரி

விவேகானந்தா கல்லூரி ("Vivekananda College") இலங்கை தலைநகர் கொழும்பில் உள்ள ஒரு அரசினர் தேசியப் பாடசாலை ஆகும். கொழும்பில் ஆரம்பிக்கப்பட்ட முதலாவது இந்துப் பாடசாலை ஆகும். இது 1926 மார்ச் 24 இல் ஆரம்பிக்கப்பட்டது.

சுவாமி விவேகானந்தர் 1897 ஆம் ஆண்டில் இலங்கைக்கு வருகை தந்ததை நினைவு கூரும் முகமாகவும், கொழும்பு வாழ் இந்து மாணவர்களின் வசதிக்காகவும் 1926 ஆம் ஆண்டு மார்ச் 25 24 இல் கொழும்பு விவேகானந்த சபையினரால் கொட்டாஞ்சேனையில் இரண்டு ஆசிரியர்களுடனும், 25 மாணவர்களுடனும் ஆரம்பப் பாடசாலையாக ஆரம்பிக்கப்பட்டது. இதன் திறப்பு விழாவில் சுவாமி விபுலானந்தர், சுவாமி சச்சிதானந்தன் ஆகியோர் கலந்து கொண்டனர். முதலாவது அதிபராக கே. அருணாசலம் பொறுப்பேற்றார். முகாமையாளராக அருணாசலம் மகாதேவா பணியாற்றினார். 1962 ஆம் ஆண்டில் அரசு இப்பாடசாலையைப் பொறுப்பேற்றது.

1952 ஆம் ஆண்டில் இப்பாடசாலை க.பொ.த (சா.த) வகுப்புகளை ஆரம்பித்தது. 1963 இல் மகா வித்தியாலயமாகத் தரமுயர்த்தப்பட்டு க.பொ.த (உ.த) வகுப்பு வரை மாணவர்களைப் பயிற்றுவித்தது. 1990 ஆம் ஆண்டில் பாடசாலை வளவினுள் சித்தி விநாயகர் கோயில் கட்டப்பட்டது. 2011 இல் இங்கு சுவாமி விவேகானந்தர், விபுலானந்தர், ஆறுமுக நாவலர் ஆகியோரது உருவச்சிலைகள் நிறுவப்பட்டன.

1996 ஆம் ஆண்டில் இது தேசியப் பாடசாலையாகத் தரமுயர்த்தப்பட்டது.




</doc>
<doc id="299454" url="https://ta.wikipedia.org/wiki?curid=299454" title="சேலியமேடு">
சேலியமேடு

சேலியமேடு "(Seliamedu)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரி மாவட்டத்தின் அயலகச் சிற்றூரான பாகூருக்கு வடக்கில் இக்கிராமம் அமைந்துள்ளது.

மேற்கில் பாகூர் கிராமம், வடக்கில் தமிழ்நாட்டைச் சேர்ந்த கீழ்குமாரமங்கலம் கிராமம், கிழக்கில் தமிழ்நாட்டைச் சேர்ந்த நாகப்பனூர், தெற்கில் குடியிருப்புபாளையம் மணப்பட்டு ஆகியன சேலியமேடு கிராமத்திற்கு புவியியல் எல்லைகளாக அமைந்துள்ளன.

வில்லியனூர் – பாகூர் சாலையில் சேலியமேடு கிராமம் அமைந்துள்ளது. மேலும் திம்மநாயக்கன்பாளையம் – பாகூர் சாலையுடனும் இக்கிராமம் இணைக்கப்பட்டுள்ளது. 

சேலியமேடு கிராமப் பஞ்சாயத்தில் பின்வரும் கிராமங்கள் இடம்பெற்றுள்ளன. 

புதுச்சேரி மக்களவைத் தொகுதிக்குட்பட்டும், ஏம்பலம் சட்டமன்றத் தொகுதியின் ஒரு பகுதியாகவும் சேலியமேடு கிராமம் இருக்கிறது



</doc>
<doc id="299459" url="https://ta.wikipedia.org/wiki?curid=299459" title="கேரள சுவர் ஓவியங்கள்">
கேரள சுவர் ஓவியங்கள்

கேரள சுவர் ஓவியங்கள் (Kerala mural paintings) என்பவை கேரளத்தின் பாரம்பரிய தொன்மவியல் சார்ந்த சுதை ஓவியத்தைக் குறிப்பிடுவன ஆகும். இவை தென்னிந்தியாவின் கேரளத்தில் உள்ள பழங்காலக் கோயில்கள், தேவாலயங்கள், அரண்மனைகள் ஆகியவற்றில் வரையப்பட்டுள்ளன. இந்த பாரம்பரிய சுவரோவியங்கள் பெரும்பாலானவை கி.பி. 9 முதல் 12ஆம் நூற்றாண்டுக்கு இடைப்பட்டவை ஆகும்.

கேரள சுவரோவியங்களில் தலைசிறந்தவை உள்ள இடங்கள் பின்வருமாறு; ஏற்றுமானூரில் உள்ள சிவன் கோயில், மட்டஞ்சேரி அரண்மனை மற்றும் வடக்குநாதன் கோவிலில் உள்ள இராமாயண ஓவியங்கள், காயம்குளம் அருகிலுள்ள கிருஷ்ணபுரம் அரண்மனையில் உள்ள கஜேந்திர மோட்சம் ஓவியம், பாலக்காடு மாவட்டம், மன்னானார்க்காடு, பள்ளிகுருப் மகாவிஷ்ணு கோயிலில் உள்ள அனந்தசயண ஓவியம், திருவனந்தபுரம் பத்மநாபசாமி கோயில் கருவறையில் உள்ள சுவரோவியங்கள் மிக்க புகழ்பெற்றவை. சில பழைய, பெரிய சுவரோவியங்கள் கேரளத்தில் உள்ள சேப்பாடு, ஆலப்புழா கிருத்தவ தேவாலயங்களிலும் காணக்கிடைக்கின்றன மேலும் பள்ளிக்கரா, திருவல்லா தேவாலயங்களில் ( ஒரு டசன் பழைய ஏற்பாடு ஓவியங்கள்), அங்கமாலி ( நரகம், கடைசி தீர்ப்புநாள் ஆகிய ஓவியங்கள் பெரிய அளவில் உள்ளன), அக்காப்பரம்பு தேவாலயம் ஆகிய கிருத்துவக் கோயில்களில் சிறந்த ஓவியங்களைக் காணலாம்.

கேரள சுவரோவியங்களில் இன்றைய கன்னியாகுமரி மாவட்டம் குலசேகரம் அருகில் உள்ள திருநந்திக்கரை குகைக்கோயிலிலில் மற்றும் திருவஞ்சிக்குளம் ஆகிய இடங்களில் உள்ளவை பழமைவாய்ந்த கேரளத்தின் தனிச்சிறப்பான ஓவியங்களாக கருதப்படுகின்றன. கேரளத்தின் நுண்கலை சுவர் ஓவியங்கள் வளர்ந்த கோயில்கள் உள்ள இடங்கள் திருக்கோடித்தனம், ஏற்றுமானூர், வைக்கம், புந்தரிகம்புரம், உடையனபுரம், திருபுரங்கோடு, குருவாயூர் , குமரமநல்லூர், ஆய்மனம், திருச்சூர் வடக்குநாதன் கோயில், கண்ணூர் தொடிக்காலம் கோயில், திருவனந்தபுரம் பத்மநாபசுவாமி கோயில் போன்றவை ஆகும். தேவாலயங்களில் உள்ள சுவரோவியங்கள் என்றால் ஒல்லூர், சாலக்குடி, அங்கமாலி, அக்காபரம்பு, கஞ்சூர், பள்ளிக்கரா, இடப்பள்ளி, வெச்சூர், செப்பாடு, முலந்துருத்தை ஆகியவை ஆகும், மேலும் காயம்குளம் அருகில் உள்ள கிருஷ்ணாபுரம் அரண்மனை, பத்மநாப்புரம் அரண்மனை போன்ற அரண்மனைகளிலும் ஓவியங்கள் உள்ளன.

பாரம்பரிய ஓவியங்கள் வரைய வண்ணங்கள் எல்லாம் இயற்கையான முறையில் தயாரிக்கப்படுகின்றன பூக்களில் இருந்தும் தாவர எண்ணெய்யில் இருந்தும் தயாரிக்கப்படுகின்றன. இந்த பாரம்பரிய ஓவியங்கள் குறித்து தீவிரமாக ஆராய்ச்சிகள் செய்து அதை ஸ்ரீ சங்கரா சமஸ்கிருத கல்லூரி, போன்ற இடங்களில் கற்பிக்கப்பட்டு ஈடுபாடு மிக்க கலைஞர்கள் உருவாக்கப்பட்டு வருகின்றனர். இதனால் கேரள சுவர் ஓவியம் பரவலாகப் பயன்பாட்டுக்கு வந்திருக்கிறது. கேரளாவின் மேலும் பல கல்லூரிகளில் கேரள சுவர் ஓவியம் பாடமாக நடத்தப்படுகிறது. அங்கு கல்வி கற்று வெளியே வரும் மாணவர்களால் இந்தக் கலை இப்போது புத்துணர்வு பெற்றுள்ளது. சுவர் ஓவியமாக மட்டுமின்றி கேன்வாசிலும் இவற்றை வரைகிறார்கள். இதனால் கோயில்களிலும் அரண்மனைகளிலும் மட்டும் அழகு சேர்ந்த இந்தச் சுவர் ஓவியங்கள் எல்லாத் தரப்பினர்களின் வீடுகளிலும் இப்போது அழகு சேர்க்கின்றன.

இந்தக் கேரள ஓவியங்கள் களமெழுத்து என்னும் சடங்கு வடிவத்திலிருந்து வந்ததாகச் சொல்லப்படுகிறது. களமெழுத்து என்பது தெய்வ உருவங்களைக் கோலமாக இடும் முறை ஆகும். மேலும் தமிழகத்தின் பல்லவ ஓவியக் கலை வடிவத்தையும் கேரள சுவர் ஓவியங்கள் உள்வாங்கிக் கொண்டதாகச் சொல்லப்படுகிறது. சோழர் காலத்து ஓவியங்களுடன் இந்த சுவர் ஓவியங்களுக்கு உறவு இருப்பதாகவும் ஆய்வுகள் வெளியாகியுள்ளன.


</doc>
<doc id="299461" url="https://ta.wikipedia.org/wiki?curid=299461" title="1,2,3- மும்மெத்தில்பென்சீன்">
1,2,3- மும்மெத்தில்பென்சீன்

1,2,3- மும்மெத்தில்பென்சீன் "(1,2,3-Trimethylbenzene)" என்பது CH(CH) என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். அரோமாட்டிக் ஐதரோகார்பனாக வகைப்படுத்தப்பட்டுள்ள இச்சேர்மம் நிறமற்ற ஒரு திரவமாகவும் எளிதில் தீப்பற்றக்கூடியதாகவும் உள்ளது. கிட்டத்தட்ட தண்ணீரில் கரையாத இச்சேர்மம் கரிமக் கரைப்பான்களில் கரைகிறது. கரிக்கீல் மற்றும் பெட்ரோலியம் ஆகியனவற்ரில் இச்சேர்மம் இயற்கையிலேயே காணப்படுகிறது. மும்மெத்தில்பென்சீனின் அறியப்பட்டுள்ள மூன்று மாற்றியன்களில் இதுவும் ஒன்றாகும். திண்மப் பொருட்கள் உருவாகி பொறியை சேதப்படுத்துவதை தவிர்க்க, ஐதரோ கார்பன்களுடன் இதைக் கலந்து தாரை எரிபொருளாகப் பயன்படுத்துவார்கள். 

தொழிற்சாலைகளில் பெட்ரோலியத்தைக் காய்ச்சி வடிக்கும்போது, ஒன்பது கார்பன் (C9) கொண்ட அரோமாட்டிக் ஐதரோகார்பன் பகுதியிலிருந்து 1,2,3- மும்மெத்தில்பென்சீனை தனித்துப் பிரிக்கிறார்கள். தொலுயீன் மற்றும் சைலீன்களை மெத்திலேற்றம் செய்தும் இதைத் தயாரிக்கமுடியும்.


</doc>
<doc id="299474" url="https://ta.wikipedia.org/wiki?curid=299474" title="யாங்மிங்சன்">
யாங்மிங்சன்

யாங்மிங்சன் தேசிய பூங்கா ("Yangmingshan National Park") என்பது தைவான் நாட்டின் தாய்பெய் நகரம் மற்றும் புது தைபெய் நகரம் ஆகிய இரண்டு நகரங்களுக்கு மத்தியில் அமைந்திருக்கும் அந்நாட்டின் ஒன்பது தேசிய பூங்காக்களுள் ஒன்றாகும். தைபெய் நகரத்தை சேர்ந்த பெய்ட்டு (Beitou) மற்றும் சிலின் (Shilin) மாவட்டங்களின் சில பகுதிகளும், புது தைபெய் நகரத்தை சேர்ந்த வண்லி (Wanli), ஜின்ஷன் (Jinshan) மற்றும் சன்ஷு (Sanzhi) மாவட்டங்களின் சில பகுதிகளும் இப்பூங்காவில் அடங்கும். இங்கு செர்ரி பூக்கள் (cherry blossoms), வெப்ப நீரூற்றுகள் (hot springs), சல்பர் படிவுகள் (sulfur deposits), fumaroles, கொடிய பாம்புகள், மற்றும் அழகிய மலை நடைப்பயண பாதைகள் ஆகியவைகள் மிகவும் பிரபலமானவை. குறிப்பாக, தைவான் நாட்டின் தைவான் மிக உயரமான எரிமலையாக கருதப்படும் ஏழு நட்சத்திர மலை (Seven Star Mountain, Qixing Mountain) இங்குதான் அமைந்துள்ளது.


</doc>
<doc id="299475" url="https://ta.wikipedia.org/wiki?curid=299475" title="மணப்பட்டு">
மணப்பட்டு

மணப்பட்டு "(Manappattu)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரி மாவட்டத்தில் செல்லும் தேசிய நெடுஞ்சாலை 45ஏ க்குக் கிழக்கில் இரண்டு கிலோமீட்டர் தொலைவில் இக்கிராமம் அமைந்துள்ளது.

மேற்கில் பாகூர் கிராமம், வடக்கில் பிள்ளையார்குப்பம் கிராமம், கிழக்கில் வங்காள விரிகுடா, தெற்கில் கிருட்டிணாவரம், புதுக்குப்பம் ஆகியன மணப்பட்டு கிராமத்திற்கு புவியியல் எல்லைகளாக அமைந்துள்ளன.

கன்னியக்கோயில் – மணப்பட்டு சாலை மூலம் மணப்பட்டு இதரபகுதிகளுடன் இணைக்கப்படுகிறது. மேலும் பனித்திட்டு – புதுக்குப்பம் சாலையும் மணப்பட்டை பிற பகுதிகளுடன் இணைக்கிறது.

மணப்பட்டு கிராமப் பஞ்சாயத்தில் பின்வரும் கிராமங்கள் இடம்பெற்றுள்ளன.

புதுச்சேரி மக்களவைத் தொகுதிக்குட்பட்டும், ஏம்பலம் சட்டமன்றத் தொகுதியின் ஒரு பகுதியாகவும் மணப்பட்டு கிராமம் இருக்கிறது.


</doc>
<doc id="299481" url="https://ta.wikipedia.org/wiki?curid=299481" title="வங்காளதேசக் கொடி">
வங்காளதேசக் கொடி

வங்களாதேசக் கொடி () அலுவல்முறையாக சனவரி 17, 1972இல் ஏற்கப்பட்டது. இது பச்சை வண்ணப் பின்னணியில் சிவப்பு வட்டத்துடன் காணப்படுகின்றது. சிவப்பு வட்டம் கொடி பறக்கும்போது கொடியின் மையத்தில் இருக்குமாறு சிறிதே கொடிக்கம்பம் பக்கமாக உள்ளது. சிவப்பு வட்டம் வங்காளத்தில் சூரியன் உதிப்பதைக் குறிக்கின்றது; தவிரவும் நாட்டு விடுதலைக்காக உயிர்துறந்தோரின் குருதியையும் குறிக்கின்றது. பச்சை வண்ணம் வங்காளதேசத்தின் பசுமையான நிலப்பரப்பைக் குறிக்கின்றது.

இந்தக் கொடி 1971 வங்காளதேச விடுதலைப் போரில் பயன்படுத்தப்பட்டக் கொடியை ஒத்துள்ளது. அந்தக் கொடியில் சிவப்பு வட்டத்தினுள் வங்காளதேசத்தின் நிலப்படம் இருந்தது. 1972இல் இந்த நிலப்படம் நீக்கப்பட்டது. வங்காளதேச நிலப்படத்தை இருபுறமும் சரியாக காட்டப்படுவதில் இருந்த சிக்கலைத் தவிர்க்கவே வடிவமைப்பு மாற்றப்பட்டது.

குடிசார் கப்பற்கொடியும் கடற்படை கப்பற்கொடியும் முறையே சிவப்பு அல்லது வெள்ளைப் பின்னணியில் தேசியக் கொடியை இடப்புற மேல்மூலைச் சதுரத்தில் ("canton") கொண்டுள்ளன.

திசம்பர் 16, 2013 அன்று 42ஆவது வங்காளதேச வெற்றி நாள் கொண்ட்டாடங்களின்போது டாக்காவிலுள்ள சேர்-இ=பங்களா நகரில் உள்ள அணிவகுப்பு மைதானத்தில் 27,117 மக்கள் கூடி "மனிதக் கொடி"யை உருவாக்கினர்; இதனை உலகின் மிகப்பெரும் மனித தேசியக் கொடியாக "கின்னஸ் உலக சாதனைகள்" பதிவு செய்துள்ளது.


</doc>
<doc id="299483" url="https://ta.wikipedia.org/wiki?curid=299483" title="உயிர் மின்னணுவியல்">
உயிர் மின்னணுவியல்

உயிர் மின்னணுவியல் (bionics) என்பது உயிரியல் துறையையும், மின்னணுவியல் துறையையும் சேர்ந்தது. 1960 இல் ஜாக் ஸ்டீலி (Jack Steele) என்பவர் இப்பெயர் சூட்டினார். இது, உயிரினங்களிலிருந்து கண்டுபிடிக்கப்பட்ட தத்துவங்களை அடிப்படையாகக் கொண்டு எந்திரங்களை உருவாக்கும் துறையாகும்.


</doc>
<doc id="299488" url="https://ta.wikipedia.org/wiki?curid=299488" title="கே . ஓமனக்குட்டி அம்மா">
கே . ஓமனக்குட்டி அம்மா

கே . ஓமனக்குட்டி அம்மா "( K. Omanakutty Amma)" என்பவர் ஒரு, கல்வியாளர், இசை ஆசிரியர் மற்றும் கர்நாடக இசைக் கலைஞர் ஆவார். இசைத்துறையில் ஆராய்ச்சி மற்றும் வெளியீடுகளால் இவர் நன்கு அறியப்படுகிறார். கதகளி இசையில் மேற்கொண்ட ஆராய்ச்சிகளால் இவருக்கு இத்துறையில் முனைவர் பட்டம் கிடைத்தது. தற்பொழுது இவர், கேரளப் பல்கலைக்கழகத்தில் இசைத்துறையின் துறைத் தலைவராகவும் பேராசியராகவும் பணிபுரிந்து வருகிறார். இதைத் தவிர இளம் இசைக் கலைஞர்களை ஊக்குவிக்கும் தனியார் அமைப்பான சங்கீத பாரதி அமைப்பின் தலைமைப் பொறுப்பாளாராகவும் பணிபுரிகிறார்.

இவருடைய மூத்த சகோதரர் எம்.சி.இராதாகிருட்டிணன் மலையாள திரைத்துறையில் ஒரு இசையமைப்பாளராகவும், இளைய சகோதரர் சிறீகுமார் ஒரு பின்னணிப் பாடகராகவும் இருக்கின்றனர். இவர்களைத் தவிர பி.அருந்ததி, கே.எசு.சித்ரா மற்றும் கே.எசு. ரேசுமி முதலியவர்களும் இவருடைய நெருங்கிய உறவினர்கள் என்பது குறிப்பிடத்தக்கது.


</doc>
<doc id="299489" url="https://ta.wikipedia.org/wiki?curid=299489" title="வான் ஆலன் கதிர்வீச்சுப்பட்டை">
வான் ஆலன் கதிர்வீச்சுப்பட்டை

கதிர்வீச்சுப்பட்டை என்பது பூமி போன்ற ஒரு காந்த கோளத்தை சுற்றியுள்ள சக்திவாய்ந்த அயனிகள் படலம். இப்படலம் அக்கோளின் காந்த சக்தியினால் நிலைநிறுத்தப்படுகிறது. 

பூமியில் இது போல் இரு படலங்கள் பொதுவாக காணப்படுகின்றன. இப்படலத்தை முதலில் அமெரிக்க இயற்பியலார் ஜேம்ஸ் வான் ஆலன் (James Van Allen) என்பவர் கண்டுபிடித்ததால், பூமியில் காணப்படும் கதிர்வீச்சு பட்டைவான் ஆலன் கதிர்வீச்சுப்பட்டை ("Van Allen radiation belt") என்ற பெயரில் அழைக்கப்படுகிறது. இந்த படலங்கள் பூமியின் காந்தப்புலத்தில் இயங்கும் எலக்ட்ரான்கள், புரோட்டான்கள் மற்றும் சிறிதளவு கதிர்வீச்சு ஆகியன இப்பகுதியில் அடங்கும். பூமியைச் சுற்றி சுமார் 400 கிலோமீட்டர் தொலைவு வரையுள்ள பகுதியே வான் ஆலன் கதிர்வீச்சு வளையம் எனப்படுகிறது. இப்படலங்களில் உள்ள அயனிகள் சூரியக் காற்று மற்றம் அண்டக் கதிர்கள் மூலம் வந்ததாகக் கருதப்படுகிறது. 

1958 ஆம் விண்ணில் செலுத்தப்பட்ட நான்காவது எக்ஸ்புளோரர் செயற்கைகோள் மூலம் பூமியிலிருந்து ஒரு குறிப்பிட்ட உயரத்தில் ஏராளமான ஆற்றல் மிக்க துகள்கள் நிறைந்திருப்பது உறுதி செய்யப்பட்டது. இவற்றில் பெரும்பாலானவை சூரியனிலிருந்து வந்தவை. அவை பூமியின் காந்தப்புலத்தில் சிக்கி வளிமண்டலத்துக்கு வெளியே பூமியைச் சுற்றி ஒரு தடியான போர்வையைப் போல் மூடிக் கொண்டிருக்கின்றன. இப்படலங்கள் பூமியிலிருந்து 1000 முதல் 60,000 கிலோ மீட்டர் வரை காணப்படுகிறது.


</doc>
<doc id="299499" url="https://ta.wikipedia.org/wiki?curid=299499" title="சாபருடியார்">
சாபருடியார்

சாபருடியார் (चापड उडियार, Chaparudiyar) என்ற ஊர், இந்திய மாநிலமான உத்தராகண்டில் உள்ள சமோலி மாவட்டத்தின் சமோலி வட்டத்தில் உள்ளது.

இந்த ஊர் கட்வால் மக்களவைத் தொகுதிக்கு உட்பட்டது.


</doc>
<doc id="299538" url="https://ta.wikipedia.org/wiki?curid=299538" title="வங்காளதேச வெற்றி நாள்">
வங்காளதேச வெற்றி நாள்

வெற்றி நாள் ( "பிஜோய் திபோஸ்") 1971இல் திசம்பர் 16 அன்று வங்காளதேச விடுதலைப் போரில் மித்ரோ பாகினிப் (நேசப்படைகள்) படைகள் பாக்கித்தானியப் படையை வென்றதை கொண்டாடும் வங்காளதேச தேசிய விடுமுறைநாளாகும். இந்நாளில் பாக்கித்தானியப் படைகளின் தலைமை தளபதி ஏ. ஏ. கே. நியாசி தனது படைகளுடன் மித்ரோ பாகினிப் படைகளின் தளபதி ஜகஜித்சிங் அரோராவிடம் சரணடைந்தார்; இது ஒன்பது மாதங்கள் நடைபெற்ற வங்காளதேச விடுதலைப் போரை முடிவுக்குக் கொண்டு வந்தது. அலுவல்முறையாக பாக்கித்தானிலிருந்து கிழக்கு பாக்கிஸ்தான் பிரிந்து வங்காளதேசம் உருவானது.
இந்தியாவும் 1971இல் பாக்கித்தானை வென்ற நாளாக இந்த நாளை விசய் திவசு ("வெற்றி நாள்") எனக் கொண்டாடுகின்றது.


</doc>
<doc id="299541" url="https://ta.wikipedia.org/wiki?curid=299541" title="பலேடியம்(II) நைட்ரேட்டு">
பலேடியம்(II) நைட்ரேட்டு

பலேடியம்(II) நைட்ரேட்டு "(Palladium(II) nitrate)" என்பது Pd(NO) என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். நீர் ஈர்க்கும் தன்மை கொண்ட இச்சேர்மம் செம்பழுப்பு நிறத்தில் திண்மமாகக் காணப்படுகிறது. நைட்ரிக் அமிலத்தில் ஒரு கரைசலாக, ஆல்க்கீன்களை இருநைட்ரேட்டு எசுத்தர்களாக மாற்றும் வினையில் இச்சேர்மம் வினையூக்கியாகப் பயன்படுகிறது. காற்றில்லா வெப்பமூட்டலின் போது இச்சேர்மம் பலேடியம் ஆக்சைடை உருவாக்குகிறது. 

பலேடியம் ஆக்சைடு நீரேற்றை நீர்த்த நைட்ரிக் அமிலத்தில் கரைத்து தொடர்ந்து அக்கரைசலைப் படிகமாக்குவதன் மூலம் பலேடியம் நைட்ரேட்டைத் தயாரிக்கலாம். மஞ்சள் கலந்த பழுப்பு நிறத்தில் நீர் ஈர்க்கும் பட்டகங்களாக இந்நைட்ரேட்டு படிகமாகிறது. பலேடியம் உலோகத்தை நைட்ரிக் அமிலத்துடன் வினைபுரியச் செய்தும் பலேடியம் நைட்ரேட்டைத் தயாரிக்கலாம்.


</doc>
<doc id="299544" url="https://ta.wikipedia.org/wiki?curid=299544" title="மனமேடு">
மனமேடு

மனமேடு "(Manamedu)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரியின் 11 அயலகச் சிற்றூர்களில் மனமேடும் ஒன்றாகும். பெண்ணையாற்றின் கரையில் அமைந்திருக்கும் இக்கிராமம், புதுச்சேரி - நெல்லிக்குப்பம் சாலைக்கு நுழைவாயிலாக இருக்கிறது.

ஆற்றங்கரையின் உயரமான பகுதியாக இருப்பதால் இவ்வூருக்கு மனமேடு என்ற பெயர் சூட்டப்பட்டுள்ளது. மணல்மேடு என்ற சொல் காலப்போக்கில் மனமேடு என்றும் அழைக்கப்படுகிறது.

ஒன்றியத் தலைமையிடமான பாகூருடன் மனமேடு எல்லைபுற சாலை வழியாக இணைக்கப்பட்டுள்ளது. மனமேடு பகுதியில், பெண்ணையாற்றின் குறுக்காக ஒரு பாலம் கட்டப்பட்டுவருகிறது. இப்பாலம் கட்டி முடிக்கப்பட்டு நிறைவு பெற்றவுடன், புதுச்சேரி – நெல்லிக்குப்பம் சாலைக்கு இன்றியமையாத ஒரு பாலமாகத் திகழப்போகிறது.

மனமேடு கிராமப் பஞ்சாயத்தில் பின்வரும் கிராமங்கள் இடம்பெற்றுள்ளன. 

புதுச்சேரி மக்களவைத் தொகுதிக்குட்பட்டும், ,ஏம்பலம் சட்டமன்றத் தொகுதியின் ஒரு பகுதியாகவும் மனமேடு கிராமம் இருக்கிறது.



</doc>
<doc id="299548" url="https://ta.wikipedia.org/wiki?curid=299548" title="கவாஜா நசிமுத்தீன்">
கவாஜா நசிமுத்தீன்

சேர் கவாஜா நசிமுத்தீன் ("Sir Khawaja Nazimuddin", இந்தியப் பேரரசின் விருது) (; ; சூலை 19, 1894 – அக்டோபர் 22, 1964) டாக்கா நவாப் குடும்பத்தைச் சேர்ந்த அரசியல்வாதி ஆவார். லியாகத் அலி கான் கொலை செய்யப்பட்ட பிறகு அக்டோபர் 15, 1951 முதல் 1953 வரை 2வது பாக்கித்தான் பிரதமராக இருந்தார். அகில இந்திய முசுலிம் லீக்கின் உறுப்பினரான நசிமுத்தீன் பிரித்தானிய இந்தியப் பேரரசில் வங்காள மாகாணத்தின் இரண்டாவது பிரதமராக பணியாற்றியுள்ளார். பாக்கித்தான் நிறுவப்பட்ட பின்னர் 1948இல் முகமது அலி ஜின்னாவின் மறைவிற்குப் பின்னர் அதன் இரண்டாவது தலைமை ஆளுநராகப் பொறுப்பேற்றார். பிரதமர் லியாகத் அலி கானின் கொலையை அடுத்து நசிமுத்தீன் இரண்டாவது பிரதமரானார். தீவிர பழைமைவாதியான நசிமுத்தீன் பொதுமக்கள் விரும்பும் அரசியல்வாதியாக இல்லை. 

இவரது அரசு இரண்டு ஆண்டுகள் மட்டுமே நீடித்தது;ஆனால் உள்நாட்டுக் குழப்பங்களும் வெளிநாட்டு சிக்கல்களும் ஆட்சி கலைக்கப்படுவதற்கு காரணமாக அமைந்தன. 1953 இலாகூர் கலவரங்களை அடுத்து நசிமுத்தீன் முதன்முதலாக பஞ்சாபில் படைத்துறையாட்சியை அறிவித்தார். இவரது ஆட்சியில் வறுமை பெருகியதால் மேற்கு பாக்கித்தானில் சோசலிசக் கருத்துக்களும் கிழக்குப் பாக்கித்தானில் அவாமி லீக்கும் வலுப்பெற்றன. வங்காள மொழி இயக்கம் வலுப்பெற்றதை அடுத்து வளர்ந்த அவாமி லீக்கினால் முசுலிம் லீக்கின் தாக்கம் குறையலாயிற்று. வெளிநாட்டுறவில் ஐக்கிய அமெரிக்காவுடனும் சோவியத் ஒன்றியத்துடனும் இந்தியாவுடனுமான உறவுகள் மோசமடைந்தன; இந்நாடுகளில் பாக்கித்தானுக்கு எதிரான உணர்வுகள் மேலோங்கின. 

ஏப்ரல் 17, 1953இல் நசிமுத்தீன் அரசு கலைக்கப்பட்டது;1954இல் பொதுத் தேர்தலிலும் தோல்வியுற்றார். வங்காளத்தின் மற்றொரு அரசியல்வாதியான முகமது அலி போக்ரா பிரதமரானார். நீண்ட உடல்நலக் கேட்டை அடுத்து 1964இல் தமது 70ஆம் அகவையில் மரணமடைந்தார். நாட்டு மரியாதையுடன் டாக்காவில் அடக்கம் செய்யப்பட்டார்.


</doc>
<doc id="299551" url="https://ta.wikipedia.org/wiki?curid=299551" title="கிளீசு 849">
கிளீசு 849

கிளீசு 849 "(Gliese 849)" என்பது ஒரு செங்குறுமீன் வகை விண்மீனாகும். கும்பம் விண்மீன் குழாமிலிருந்து தோராயமாக 29 ஒளியாண்டுகள் தொலைவில் கிளீசு 849 காணப்படுகிறது.

ஆகத்து 2006 ஆம் ஆண்டில் 2.35 வானியல் அலகு தொலைவில் வியாழன் போன்ற கோள் ஒன்று முதலாவதாக நீண்ட கால இடைவெளியில் செங்குறுமீனைச் சுற்றி வந்தது கண்டுபிடிக்கப்பட்டது. செங்குறுமீனை ஒரு முறை சுற்றிவர குறைந்த வட்டவிலகலுடன் அக்கோள் 1890 நாட்களை எடுத்துக்கொண்டது. 


</doc>
<doc id="299557" url="https://ta.wikipedia.org/wiki?curid=299557" title="ராமசரிதமானஸ்">
ராமசரிதமானஸ்

இராமசரிதமானஸ் ("Ramcharitmanas", , சர்வதேச சமசுகிருத ரோமனாக்க அரிச்சுவடி: ŚrīRāmacaritamānasa), என்பது அவாதி என்ற இந்தி பேச்சு வழக்கில் இயற்றப்பட்ட ஒரு இதிகாசம். இது இராமரின் மேல் அதீதமான பக்தி கொண்ட இந்தியாவைச் சேர்ந்த கோஸ்வாமி துளசிதாஸ் என்பவரால் 16ம் நூற்றாண்டில் இயற்றப்பட்டது. "இராமசரிதமானஸ் என்பதற்கு இராமரின் செயல்களை தொகுத்து எழுதப்பட்ட ஏரி என்று பொருள். இது ஹிந்தி இலக்கியத்தில் ஒரு மிக பெரிய நூலாக கருதப்படுகிறது. இந்த நூல் "வாழும் இந்திய கலாச்சாரத்தின் தொகுப்பு " , "இடைக்கால அதிசய இந்திய சரித்திர தோட்டத்தின் உயரமான மரம்" , "பக்தி இலக்கியத்தின் மிகச் சிறந்த நூல்", "இந்திய மக்களின் அசையாத நம்பிக்கைக்கு அத்தாட்சியாக விளங்கும் நூல் "என்று பெருமையாகக் கூறப்படுகிறது.

இராமசரிதமானஸ் சமஸ்க்ருத சரித்திரம் இராமாயணத்தின் கவிதை வர்ணனையாகக் கருதப்படுகிறது. இராமாயணம் என்பது ராமனை மையமாகக் கொண்டு எழுதப்பட்ட சரித்திரம். இராமன் இஷ்வாகு வம்சத்தை சேர்ந்தவர், அயோத்யையின் இளவரசர், ஹிந்து மதத்தில் மஹா விஷ்ணுவின் அவதாரமாகக் கருதப்படுபவர். எனினும் இந்த நூல் வால்மீகி இராமாயணத்தின் மறு ஆக்கமில்லை என்று துளசிதாசர் குறிப்பிட்டுள்ளார் . மேலும், இராமசரிதமானஸ் சிவனின் ஹிருதயத்தில் பதிந்த கதை, சிவனால் பார்வதிக்கு உபதேசிக்கப்பட்டது என்றும், இதை தனது குருவான நரஹரிதாஸரிடமிருந்து தெரிந்து கொண்டதாகக் கூறியுள்ளார். எனவே இந்த நூலைச் சிலர் துளசிகீர்த்திராமாயணம்(துளசிதாஸரால் எழுதப்பட்ட ராமாயணம்) எனவும் கூறுவார்கள்.

இராமசரிதமானஸ் என்ற இந்த நூல் ஏழு காண்டங்களைக் (அத்தியாயங்கள் அல்லது பாகங்கள்) கொண்டது. துளசிதாசர் இந்த ஏழு காண்டங்களையும் புனிதமான மானசரோவர் ஏரிக்கு அழைத்துச் செல்லும் ஏழு படிக்கட்டுகளுக்கு ஒப்பிடுகிறார். இவை இரண்டுமே உடலையும் மனதையும் ஒரு சேர தூய்மை படுத்தும் ஆற்றல் படைத்தவை என்பதால் அவ்வாறு குறிப்பிடுகிறார். 

இராமசரிதமானஸ் நூலின் தனித்துவமான சிறப்பு என்னவென்றால், இந்த நூலின் எல்லா வரிகளிலும் ச்,ர்,த்,ம் (சீதாராம) என்ற எழுத்துக்கள் இடம் பெற்றிருக்கின்றன.

இராமசரிதமானஸ் என்ற இந்த நூல் இராமரின் சரித்திரத்தை வட இந்தியாவில் உள்ள சாமானிய மக்கள் பாடவும் தியானிக்கவும் செய்ததில் முக்கிய பங்கு வகிக்கிறது. துளசிதாசர் ஒரு மிகப் பெரிய சமஸ்க்ருத மொழிக் கவிஞராக இருப்பினும், இராமரின் சரித்திரம் சமஸ்க்ருத மொழி வல்லுநர்களை மட்டுமல்லாது சாமானிய மக்களையும் சென்றடைய வேண்டும் என்று கருதியுள்ளார். எனவே, அவர் இந்த நூலை வட இந்தியாவின் அவாதி பேச்சு வழக்கில் இயற்றியுள்ளார். இவ்வாறு அவர் இயற்றியதற்கு வாரணாசியைச் சேர்ந்த பல்வேறு கவிஞர்கள் அப்பொழுது கண்டனம் தெரிவித்துள்ளனர். எனினும், வேதங்கள் மற்றும் உபநிடதங்களின் சாராம்சம் சாமானிய மக்களுக்கு எளிதில் விளங்க வேண்டும் என்ற தனது கொள்கையில் உறுதியாக இருந்துள்ளார். இது பிற்காலத்தில், அனைவராலும் ஏற்றுக் கொள்ளவும் பட்டுள்ளது. இந்த நூல், ராம்லீலா போன்ற நாடகங்களின் தோற்றத்திற்கு காரணமாகவும் அமைந்துள்ளது.

இந்த நூல் பக்தி இயக்கதைச் சேர்ந்த சகுணா பள்ளியால் இந்தி இலக்கியத்தில் இயற்றப்பட்டதாகவும் சிலர் கூறுவார்கள்.

துளஸிதாஸர் (துளசிதாஸ் அல்லது துள்சீதாஸ் என்றும் அழைக்கப்படுவார்) இந்த நூலை விக்ரம் நாட்காட்டி என்ற மன்னரின் ஆட்சிக்காலத்தில் அயோத்தி மாநகரில் 1631ல்(1574 CE) இயற்றியுள்ளார். இது சித்திரை மாதத்தின் ஒன்பதாவது நாள், அதாவது ஸ்ரீராமநவமி அன்று தொடங்கப்பட்டுள்ளது. இந்த நூல் அயோத்தி, வாரணாசி, சித்ரகூட் ஆகிய மூன்று இடங்களில் எழுதப்பட்டுள்ளது. 

இந்த நூல் எழுதப்பட்டபோது இந்தியாவில் முகலாய மன்னர் அக்பர் கோலோச்சினார்((1556-1605 CE) ). இதிலிருந்து துளசிதாசரும் ஆங்கிலக்கவிஞரான வில்லியம் ஷேக்ஸ்பியரும் சமகாலத்தைச் சேர்ந்தவர்கள் என்பது தெரிய வருகிறது.

இந்த நூல் வால்மீகி இராமாயணத்தின் மறுஆக்கமாக கருதப்பட்டாலும் , அவாதி என்ற பேச்சு வழக்கில் எழுதப்பட்ட இந்த நூல் , மொழி பெயர்ப்பு இல்லை. உண்மையில், இந்த நூல் சமஸ்க்ருதம் மற்றும் பிற இந்திய மொழியில் எழுதப்பட்டுள்ள பல்வேறு இராமாயணங்களையும், புராணங்களையும் தழுவி உருவாக்கப்பட்டுள்ளது. 

இராமசரிதமானஸ் தாய்மொழி மறுமலர்ச்சிக்கு ஒரு தலைசிறந்த உதாரணமாகக் கருத்தப்படுகிறது. சிலர் இந்நூலை, சமஸ்க்ருத மொழிக்கு ஒரு சவாலாக எழுதப்பட்ட நூலாகக் கருதுகிறார்கள். ஆனால், இந்த நூல் சாமானிய மக்களுக்கு ஸ்ரீராமரின் சரித்திரத்தை எளிதில் புரிய வைப்பதற்காக எழுதியதாக ஆசிரியர் துளசிதசாரே கூறியுள்ளார். 

‘’இராமசரிதமானஸ்’’ ஏழு பாகங்கள் அல்லது காண்டங்களைக் கொண்ட நூல். முதல் இரண்டு பாகங்கள் – பால காண்டம்(குழந்தைப் பருவ அத்யாயம்), அயோத்யா காண்டம் (அயோத்தி அத்யாயம்) பாதி நூல் அளவிற்கு எழுதப்பட்டுள்ளது. மற்றவை – ஆரண்ய காண்டம் (கானக அத்யாயம்), கிஷ்கிந்தா காண்டம்(கிஷ்கிந்தா அத்யாயம்), சுந்தர காண்டம்(மகிழ்ச்சியான அத்யாயம்), இலங்கா காண்டம்(இலங்கை அத்யாயம்) மற்றும் உத்தர காண்டம்(ஏனைய அத்யாயம்). இந்த நூல் நான்கு அசைகளைக் கொண்ட சொற்றொடர்களால் எழுத்தபட்டுள்ளது. இதனை ஹிந்தியில் சௌப்பாய் என்று அழைப்பார்கள். இரு வரிக் கவிதைகளாகப் பிரிக்கப்பட்டுள்ளது. இதனை இந்தியில் தோஹா என்று அழைப்பார்கள். 

"இராமசரிதமானஸ்" நூலின் ஒவ்வொரு அத்யாயமும் மங்களசரணம் அல்லது பிரார்த்தனைப் பகுதியுடன் தொடங்குகிறது. இவ்வாறு இறைப்பிரார்த்தனையுடன் நூலைத் தொடங்குவது இந்தியப் பரம்பரியமும் கூட. ஒவ்வொரு காண்டத்தின் முதல் மூன்று அல்லது நான்கு வரிகள் பிரார்த்தனைப் பாடலாக அமைக்கப்பட்டுள்ளது. 

பால காண்டம் அறிவு, ஞானம், பேச்சு மற்றும் மங்களத்திற்குரிய ஹிந்துக் கடவுளான சரஸ்வதி மற்றும் கணபதியின் புகழைப் பாடும் விதமாக எழுதப்பட்டுள்ளது.

அயோத்யா காண்டம் சிவனைப் பிரார்த்திக்கும் பாடலுடன் தொடங்குகிறது. " எவருடைய மடியில் மலையரசியின் மகள் பொலிவுடன் அமர்ந்திருக்கிறாளோ, எவர் ஆகாய கங்கையைத் தனது தலையில் சுமக்கிறாரோ, எவருடைய பிறையில் அந்த பிறைச்சந்திரன் ஓய்வெடுக்கிறானோ, எவருடய தொண்டை ஆலகால விஷத்தைப் பிடித்துக் கொண்டுள்ளதோ, எவருடைய மார்பு சர்பத்திற்கு இடமளிக்கிறதோ, எவருடைய உடலைச் சாம்பல் அலங்கரிக்கிறதோ, எவர் எல்லா கடவுளுக்கும் தலைவனாக விளங்குகிறரோ, எவர் இந்த உலகத்தை அழிக்கும் வல்லமை படைத்தவரோ, அப்படிப்பட்ட எங்கும் நிறைந்த சந்திரனைப் போன்ற சிவபெருமான் என்றும் என்னைக் காக்கட்டும்"

ஆரண்ய காண்டத்தின் முதல் பாடல் மீண்டும் சிவபெருமானைக் குறித்த பாடலாக அமைந்துள்ளது. "இறைவன் சங்கரனை நான் வணங்குகிறேன். அவர் பிரம்மாவின் சந்ததியைச் சேர்ந்தவர், கருணையுடையவர், அன்பானவர், ஸ்ரீ ராமச்சந்திரமூர்த்தியின் மேல் அபிரிதமான பக்தி வைத்திருப்பவர், அறிவு எனும் கடலுக்கு மகிழ்ச்சியைத் தருகின்ற முழுச் சந்திரனைப் போன்றவர், சாந்தம் எனும் தாமரையைத் திறக்கும் திறவுகோலான சூரியனைப் போன்றவர், அஞ்ஞானம் எனும் மேகத்தைக் கலைக்கின்ற காற்றைப் போன்றவர், பாவம் மற்றும் காமம், குரோதம், மோஹம் போன்றவற்றை அழித்து, பழியை நீக்குபவர்."

கிஷ்கிந்தா காண்டம் இவ்வாறாகத் தொடங்குகிறது. "மல்லிகை மற்றும் நீலத் தாமரைப் போன்ற மலர்ச்சி உடையவர்;அளவில்லா வீரம் கொண்டவர் ;அறிவுக் களஞ்சியமாக விளங்குபவர்; கருணையுடையவர்;வில் வித்தையில் வீரர்;வேதங்களால் போற்றப்படுபவர்;பசு மற்றும் பிராமணர்கள் மீது பற்று கொண்டவர்;அரச குலத்தில் ரகுவரனாக மானிடனாகப் பிறவிஎடுத்தவர்;அந்த ஸ்ரீராமச்சந்திரமூர்த்தியும் சீதாபிராட்டியும் நமக்கு பக்தியை வழங்கட்டும்."

சுந்தர காண்டம் இராமனைக் குறித்த துதியுடன் தொடங்குகிறது. "உலகத்தின் தலைவரான ஸ்ரீராமனை வணங்குகிறேன்; அவர் அரச குலத்தின் மாணிக்கத்தைப் போன்றவர்;கருணையுடையவர்; பாவங்களை அழிக்க வல்லவர்;மானிடனாகப் பிறவி எடுத்தவர்; கடவுளுக்கும் கடவுளாக விளங்குபவர்; வேதங்கள் மற்றும் உபநிடதங்களால் அறியப்படுபவர்;படைப்புக் கடவுளான பிரம்மாவாலும், அழிக்கும் கடவுளான சிவனாலும்,ஆதிசேஷனாலும் முக்காலும் வணங்கபடுபவர்;பாவத்தை அழித்து வாழ்வில் பேரின்பத்தையும் அமைதியையும் வணங்க வல்லவர்"

இலங்கா காண்டம் இந்த பாடலுடன் தொடங்குகிறது. "ஸ்ரீராமனை நான் வணங்குகிறேன்;அவர் மிகவும் உன்னதமானவர்; உலகில் உள்ள எல்லாவற்றைக் காட்டிலும் உயர்ந்தவர்; அன்பு மிகுந்த அழிக்கும் கடவுளான சிவனாலும் போற்றி வணங்கப் படுபவர்;மறுபிறவி பயத்தைப் போக்க வல்லவர்; மத யானை எனும் இறப்பை அடக்குகின்ற சிங்கம் போன்றவர்;ஞானத்தால் அடையக்கூடியவர் ;யோகிகளின் தலைவர்;நல்ல வழக்கங்களைக் கொண்டவர்;யாராலும் வீழ்த்தப்பட முடியாதவர்;பிறப்பு இறப்பு இல்லாதவர்;அதர்மத்தை அழிப்பவர் ;பிராமணர்களைக் காப்பவர்;நீர்த்திவலைகளால் மூடப்பட்ட மேகத்தைப் போன்ற அழகு உடையவர்; தாமரை போன்ற கண்களை உடையவர்; மானிடனாக அரச குலத்தில் அவதாரம் எடுத்தவர் "

உத்தர காண்டம் இந்த பாடலுடன் தொடங்குகிறது. "ஸ்ரீராமனை நான் இடைவிடாது வணங்குகிறேன்;அவர் ஜனகரின் புதல்வியான சீதாபிரட்டியால் வணங்கப்படுபவர்; மயில் கழுத்து நீல நிறமுடையவர்;பிரம்மாவின் தாமரை போன்ற பாதங்களுடையவர்;கடவுளுக்கும் கடவுளாக விளங்குபவர்; மஞ்சள் நிற உடையில், தாமரை மலர் போன்ற கண்களுடன், கையில் வில் அம்புடன் புஷ்பக விமானத்தில் தம்பி இலக்குவனுடனும் வானரங்களுடனும் வலம் வருபவர் "

துளசிதாசர் எல்லா காண்டத்தையும் ஒரே போலவே முடிக்கிறார்.

எல்லா காண்டங்களும் முறையாக ஆசிரியர் கோஸ்வாமி துளசிதசாரால் இயற்றப்பட்டுள்ளது. உதாரணத்திற்கு, கிஷ்கிந்தா காண்டம் இவ்வாறாக முடிகிறது:

மொழிபெயர்ப்பு : "இவ்வாறாக ஸ்ரீஇராமசரிதமானஸின் நான்காவது காண்டம் மானசரோவர் ஏரியின் நான்காவது படியையும் ஸ்ரீராமர் கலியுகத்தின் அதர்மங்களை அழிப்பார் என்பதையும் கூறி முற்றிற்று." இதில் சதுர்தஹ் எனும் சொல் நான்கு என்பதைக் குறிக்கும். ஒவ்வொரு அத்யாயமும் அந்த எண்ணை மட்டும் குறித்து முற்றுப் பெறுகிறது.

"இராமசரிதமானஸ்" என்ற இந்த நூல் மூன்று உரையாடலை மையமாக வைத்து எழுதப்பட்டுள்ளது. அவை சிவனுக்கும் பார்வதிக்கும் இடையே நடந்த உரையாடல் , முனிவர்கள் பாரத்வாஜருக்கும் யாக்யவல்க்கியருக்கும் இடையே நடந்த உரையாடல், கக்புஷுன்டிக்கும் கருடனுக்கும் இடையே நடந்த உரையாடல். மேலும், சில கவிஞர்கள் இதனூடே துளசிதாசருக்கும் பகவான் இராமருக்கும் இடையே நடந்த உரையாடலும் இடம்பெற்று இருப்பதாகக் கூறுகிறார்கள் .

குழந்தை அத்யாயம்
துளசிதாசர் இந்த அத்தியாயத்தை தனது குரு மற்றும் முனிவர்கள் : தனக்கு முன் வாழ்ந்தவர்கள், பிற்காலத்தில் வாழப்போகிறவர்களை வணங்கி தொடங்குகிறார். இதில் வால்மீகியை இராமாயணத்தை இராம பக்தர்களுக்காக எழுதியதற்காகக் குறிப்பிட்டு வணங்குகிறார். அதன் பின்னர், ஒவ்வொரு கதாப்பதிரத்தையும் அறிமுகப்படுத்தி அவர்களின் பெருமையையும் எடுத்துக் கூறுகிறார். முதலாவதாக, ஸ்ரீராமர் பிறந்த அயோத்தி மாநகரத்தின் பெருமையைக் கூறுகிறார். பின்னர், இராமரின் தந்தை தசரதன் மற்றும் தசரதனின் மனைவி கோசலை, கைகேயி, சுமித்திரை ஆகியோரின் பெருமைகளை எடுத்து கூறுகிறார். பின்னர், அவர், சீதையின் தந்தை ஜனகரின் பெருமைகளைக் கூறுகிறார். இதனைத் தொடர்ந்து, இராமரின் சகோதரர்களான பரதன், இலக்குவன், சத்ருக்னன் மற்றும் இராமனுக்கு உதவிய வானர வீரன் அனுமன்,சுக்ரீவன்,கரடிகளின் தலைவன் ஜாம்பவானைப் பற்றி பாடுகிறார். பின்னர் இராமரையும் சீதையையும் அறிமுகப்படுத்துகிறார். 
இராமசரிதமானஸின் கதை பின்னரே தொடங்குகிறது. அது முனிவர்கள் யாக்யவல்க்கியர் மற்றும் பரத்வாஜர் சந்திக்கும் இடத்தில் தொடங்குகிறது. பரத்வாஜர் யாக்யவல்க்கியரிடம் இராமரின் கதையைக் கூறுமாறு கேட்கிறார். யாக்யவல்க்கியர் சிவன் இந்த கதையைப் பார்வதிக்குக் கூறியதிலிருந்து தொடங்குகிறார். (சதியின் தற்கொலை, அவள் தந்தை தக்ஷனின் தியாகம், பார்வதியாக சதியின் மறுபிறவி, பார்வதி சிவன் திருமணக் கதை). சிவன் இராமன் பூமியில் அவதாரம் செய்ததற்கான ஐந்து காரணங்களைக் கூறுகிறார். இதில் ஒவ்வொரு கதையும் விலாவாரியாக எழுதப்பட்டுள்ளது. இதில், இராமர் ஒவ்வொரு முறையும் பூமியில் அதர்மத்தை அழிப்பதற்காகவே அவதரித்ததாகக் குறிப்பிடுகிறார். பின்னர், இராவணன் மற்றும் அவரின் தம்பிகளின் பிறப்பைப் பற்றி விவரிக்கிறார். இதன் பின்னர் இந்த கதை சிவன், யாக்யவல்க்கியர், கக்புஷுந்தி மற்றும் துளசிதசரின் பார்வையிலிருந்து கூறப்படுகிறது.

கதை பிரம்மலோகத்திற்ககு நகர்கிறது. பிரம்மா மற்றும் பிற தேவர்கள் இராவணனின் கொடுமை தாளாமல் அவனை அழிப்பதற்கு வழிகள் ஆலோசித்துக் கொண்டிருக்கின்றனர். வழி காண இயலாமல், சிவனைக் குறித்து இராவணனை அழிக்கக் கூடிய கடவுள் இருக்கும் இடத்தைக் காட்டுமாறு தவம் செய்கிறார்கள். சிவன் அவர்களிடம் அந்த கடவுள் எல்லாருடய இதயத்திலும் இருப்பதாக கூறுகிறார். பின்னர், அனைத்து தேவர்களும் பிரம்மத்தை நோக்கி தவம் இயற்றுகிறார்கள். அப்போது, பிரம்மன் மனமிரங்கி அவர்கள் முன் வானில் தோன்றி, இராவணனை அழிக்கக் கூடிய பரம்பொருள் சூரிய குலத்தில் தோன்றுவான் எனக் கூறி மறைகிறார். 

கதை அயோத்திக்கு நகர்கிறது. ஒரு நாள், தசரதன், அயோத்தியின் மன்னன் தனக்கு வயதாகி விட்டதாலும், தன்னுடய அரியணைக்கு வாரிசு இல்லை என்பதாலும் கவலை கொள்கிறார். இதைத் தனது குடும்ப குருவான வசிஷ்டரிடம் கூறி, இதற்கு ஒரு வழி கூறுமாறு கேட்கிறார். அதற்கு வசிஷ்டர், தசரதனுக்கு நான்கு குழந்தைகள் பிறக்கும் என்று கூறுகிறார். பின்னர், ரிஷ்ய சிருங்கரை அழைத்து குழந்தை பாக்கியம் அருளும் புத்ராகம் யாகத்தைச் செய்யுமாறு கூறுகிறார். துளஸிதாஸர் இராமர் சித்திரை மாதத்தில் சுக்ல பக்ஷத்தில் பிறந்ததாகக் கூறுகிறார். 

கதையில் இப்போது இராமரும் அவரது சகோதரர்களும் இளம்பாலகனாகக் காட்டப்படுகிறார்கள். அப்போது விஷ்வமித்ரர் தசரதனின் அரண்மனைக்கு வருகிறார். அவரை தசரதன் அன்புடன் வரவேற்கிறார். முனிவர் விஷ்வமித்ரர் காட்டில் பல்வேறு யாகங்களைச் செய்து வசிக்கிறார். அப்பொழுது, மாரீசன் மற்றும் சுபாகு என்று இருவர் அந்த யாகங்களைக் கெடுப்பதாகவும், இராமன் அதர்மத்தை அழிப்பதற்காகவே பூமியில் அவதரித்தார் என்பது தனக்கு தெரியும் என்றும், தசரதனின் மகன்களை அந்த அரக்கர்களை அழைத்துச் செல்ல வந்துள்ளதாகக் கூறுகிறார். தயங்கிய தசரதன், பின்னர் ஒருவாறு அனுப்புகிறார். இராமர் மாரீசனையும் இலக்குவன் சுபாகுவையும் வதம் செய்கிறார்கள்.
கதையில் பின்னர் ஆசிரியர் அகல்யையின் சாபவிமோசனத்தைப் பற்றி விவரிக்கிறார். அது முடிந்த பின்னர், இராமர், இலக்குவன் மற்றும் விஷ்வமித்ரார் விதேக நாட்டின் அழகான தலைநகரமான மிதிலையை அடைகிறார்கள். அங்கு, மிதிலை மன்னன் ஜனகர் அவர்களை அன்புடன் வரவேற்கிறார். அவருக்கு இராமரின் பிறவி காரணத்தை அறிந்து கொள்ள முடிகிறது. பின்னர், சகோதரர்கள் இருவரும் அந்த அழகான நகரத்தைச் சுற்றிப் பார்க்கச் செல்கிறார்கள். அங்கு, ஜனகரின் தோட்டத்தில் இராமரும் சீதையும் முதல் முறை சந்திக்கிறார்கள்.

இதனிடயே, ஜனகர், சீதைக்கு சுயம்வரம் ஏற்பாடு செய்தார். இராமரை முதன்முதலாக பார்த்த உடனேயே அவர் மேல் காதல் வயப்பட்ட சீதை கௌரி மாதாவிடம் இராமரே தனக்கு கணவனாக அமைய வேண்டும் என்று பிரார்த்தனை செய்தாள். ஜனகரும் சுயம்வரத்திற்கு, இராமரையும் இலக்குவனையும் அழைத்தார். அங்கு, சீதையை மணக்க விரும்புபவர் சிவனின் தனுசை முறிக்க வேண்டும் என்று நிபந்தனை அமைத்தார். பலர் முயன்றும் முடியாது போக, ஜனகர் இந்த பூமியில் வீரம் மிக்க ஆண்மகனே இல்லையா என வியந்து கூறினார். இதனால் சினந்த இலக்குவன், சூர்ய குலத்தைச் சேர்ந்தவர்கள் இருக்கும் கூட்டத்தில் இவ்வாறு பேசலாகாது எனக் பதில் கூறினான். அவனை சாந்தப்படுத்திய இராமர், அந்த தனுசை முறித்தார். அதனால் வந்த சப்தத்தில் தவம் கலைந்த பரசுராமர், சிவனின் தனுசை முறித்தது யார் என்ற கோபத்துடன் சுயம்வரம் நடக்கும் இடத்திற்கு வந்தார். அங்கு இலக்குவனும் பரசுராமரும் வாக்குவாதத்தில் ஈடுபட்டனர். அவர்களை சாந்தப்படுத்திய இராமர், நடந்ததை அவரிடம் எடுத்துக் கூறினார். இராமரின் பிறவி நோக்கத்தை அறிந்த பரசுராமர் அவரை வணங்கி விட்டு அங்கிருந்து தவம் செய்யச் சென்றார். சுயம்வரத்தின் முறைப்படி சீதை வெற்றி மாலையை இராமர் கழுத்தில் சூடி இராமரை மணந்தாள். 

எனினும், தந்து அன்பு மகளுக்கு விமரிசையாக திருமணம் நடத்த ஜனகர் எண்ணினார். எனவே, தசாதரனுக்கும் அவரின் குடும்பத்தினருக்கும் இராமர் சீதை திருமணம் குறித்து அயோத்திக்கு தூது விடுத்தார். அளவிடற்கரிய சீர் வரிசையுடன், இராமரின் கும்பத்தினர், நண்பர்கள், நல விரும்பிகள், மானிட ரூபத்தில் பிரம்மா, விஷ்ணு, சிவன், தேவர்கள் உட்பட அனைவரும் மிதிலையை நோக்கிச் சென்றனர். 

இதுவரை இந்த உலகம் கண்டிராத அளவிற்கு திருமணம் நடந்த பின்னர், இராமரும் சீதையும் கொண்டாட்டங்களுடன் குதூகலத்துடன் அயோத்திக்குத் திரும்பினர். 

அயோத்தி அத்யாயம்

அயோத்தி நகரம் இராமரும் சீதையும் மிதிலையிலிருந்து திரும்பி வந்ததால் பூமியிலுள்ள சொர்க்கம் போன்று இருப்பதாகக் கூறுகிறார் துளஸிதாஸர். வயது முதிர்ந்த தசரதன் இராமரை மன்னராக பட்டாபிஷேகம் செய்ய எண்ணினார். இது தேவர்களை மிகுந்த வருத்தத்திற்குள்ளாக்கியது. ஏனெனில், இராமர் அயோத்தியில் தங்கி விட்டால் இராவண வதம் நடக்காது என்று அவர்கள் எண்ணினர். ஆதலால், அவர்கள் சரஸ்வதி தேவியை வணங்கினர்.

மன்னர் தசரதனுக்கு மூன்று மனைவிகள். அதில் கோசலை தான் பிரதான இராணி. கைகேயி பரதனின் தாய்; சுமித்ரா சத்ருக்னன் மற்றும் இலக்குவனின் தாய். சரஸ்வதி தேவர்களின் வேண்டுகோளுக்கிணங்கி, கைகேயியின் சேவகியான மந்தரையின் மனம் மாற்றினாள். மந்தரை கைகேயியிடம், இராமர் மன்னராவத்தில் தனக்கு விருப்பம் இல்லை என்றும், பரதன் மன்னர் ஆவதே மிகச் சிறந்தது என்றும் கூறினாள். அப்பொழுது பரதன் கைகேயியின் நாட்டில் தனது மாமனைச் சந்திக்கச் சென்றிருந்தான். மந்தரையின் போதனையால் கைகேயியும் மனம் மாறினாள். மந்தரை தசரதன் கைகேயிக்கு தர வேண்டிய இரு வரங்களை நினைவு கூறினாள். கைகேயி அரசவையில் தசரதனுக்காகக் காத்திருந்தாள். எல்லோரும் மகிழ்ச்சியாக பட்டாபிஷேக வேலைகளைக் கவனித்துக் கொண்டிருக்கும் போது, கைகேயி அரசவையில் நின்று கொண்டிருப்பதைக் கண்ட தசரதன் வியந்தான். கைகேயி கடுமையான குரலில், தசரதன் தனக்கு அளிக்க வேண்டிய இரு வரங்களை நினைவு படுத்தினாள். அவற்றை இப்போது கேட்பதாகவும் பரதன் நாடாள வேண்டும்; இராமர் 14 ஆண்டுகள் வனவாசம் செய்ய வேண்டும் என்று கூறினாள். தசரதன் மன்றாடியும் கைகேயி கேட்காது போக, சுமந்த்ரனை அழைத்து இராமரை வரச் செய்தார்.
இராணி கைகேயி இராமரிடம் அந்த வரத்தைப் பற்றி கூறினாள். இராமர் திருமாலின் அவதாரம் எனினும், அவதாரத்தின் நோக்கத்தை இவ்வாறே நிறைவேற்ற இயலும் என்று தன்னுடைய சித்தியின் வார்த்தையை ஏற்றுக்கொண்டார். மக்கள் கைகேயிக்கு எதிராக தங்களுடைய வெறுப்பைப் பதிவு செய்தார்கள். இராமர் எவ்வளவோ மறுத்தும் இலக்குவனும் சீதையும் உடன் வருவோம் என்று கூறியதால் அவர்களையும் அழைத்துச் சென்றார். மூவரும், தசரதனை வணங்கிச் சென்றனர்.

அயோத்தி மக்களும் இவர்களுடன் வருவோம் என்று கூற, மூவரும், சுமந்த்ராவும் மக்களைச் சமாளித்து, நடு இரவில் காட்டிற்குச் சென்றனர். அங்கு, ஸ்ரீங்கவெரபுராவைத் தாண்டிச் சென்ற பொது நிஷத நாட்டு மன்னன் குகனைக் கண்டனர். பின்னர், கங்கை, [[யமுனை​​ ஆறு|யமுனை], சரஸ்வதி சந்திக்கும் [[அலகாபாத்|ப்ரயாக்]] நகரை அடைந்தனர். அங்கு இராமர் பரத்வாஜரைச் சந்தித்தார். அங்குள்ள யமுனா நதிக்கரை மக்கள் தன்மீது வைத்துள்ள அன்பால் மிகவும் பூரிப்படைந்தார். பின்னர், இராமாயணத்தின் ஆசிரியரான வால்மீகி மகரிஷியை அவரது ஆஷ்ரமத்தில் சந்தித்தார். வால்மீகி இராமரின் சுயரூபம் அறிந்து இராமரைப் பாடல்களால் துதித்து வணங்கினார். இந்த இடத்தில், சித்ரகூட நகரத்தின் அழகை மிக அழகாக துளசிதாஸர் வர்ணிக்கிறார்.

பின்னர், இராமர் சுமந்த்ராவை அயோத்திக்கு அனுப்பினார். சுமந்த்ரவிற்குத் திரும்பிச் செல்ல விருப்பமும் இல்லை, திரும்பிச் சென்றால் மக்கள் ஏசுவர் என்று வருந்தினான். திரும்பி வந்த அவனைப் பார்த்த தசரதன், இராமரைக் குறித்து விசாரித்தார். இராமரைப் பிரிந்த துயர் தாளாமல், இராமரின் பெயரைக் கூறியவாறே தசரதன் இறந்தார்.

முனிவர் வசிஷ்டருக்கு இராமர் திரும்பி வரப்போவதில்லை என்று தெரிந்ததால், பரதனையும் சத்ருக்கனனையும் அழைத்து வரச் செய்தார். நடந்தது அனைத்தையும் அறிந்த பரதன், தான் அயோத்தியில் இல்லாது போனதே எல்லாவற்றிற்கும் காரணம் என்று கூறி, தாயின் மேல் கோபம் கொண்டான். சத்ரருக்னன் ஆத்திரத்தால், மந்தரையைத் தாக்கினான். பின்னர்,கோசலையின் நிலை கண்டு மிகவும் மனம் வருந்தி,மன்னிப்பு கோரினார். கோசலை அவர்கள் இருவரையும் நாட்டை ஆளுமாறு கூறினாள். பரதன் தன்னால் ஒரு போதும் இராமரின் இடத்தில் நாடாள முடியாதென்றான். தசரதனின் இறுதிச் சடங்குகள் முடிந்து, பரதனும், சத்ருகனனும் நாட்டிற்கு இராமரை அழைத்து வரச் சென்றார்கள். அவர்களுடன், அரச குடும்பமும், நாட்டு மக்கள் பலரும் சென்றனர். 

[[File:Rama-Bharata-Paduka.jpg|thumb|upright|பரதன் இராமரின் பாதுகைகளைப் பெற்றுக் கொள்கிறான்.]]

மக்கள் படையைக் கண்ட நிஷத நாட்டு மக்கள் இராமரைத் தாக்க வந்திருப்பார்களோ என்று சந்தேகப்பட்டனர். குகன் பரதனிடம் படையோடு காட்டிற்கு வந்த காரணத்தைக் கேட்டு தெரிந்து கொண்டான். பரதன் இராமரிடம் கொண்ட அன்பைக் கண்டு குகன் நெகிழ்ந்து போனான். பின்னர், மக்கள் சித்ரகூடத்தை நோக்கிச் சென்றார்கள். அங்கு இலக்குவனும் பரதனின் படையைக் கண்டு சந்தேகித்து பரதன் மேல் கோபம் கொண்டான். அங்கு வந்த இராமர், பரதனைப் புகழ்ந்து பேச, இலக்குவன் தன் எண்ணத்தை எண்ணி நாணினான். சகோதரர்கள் அனைவரும் அங்கு ஒன்று கூடினர். தந்தையின் பிரிவை எண்ணி அனைவரும் வருந்தினர். 

பரதன் எவ்வளவோ முயன்றும், இராமர் தன் தந்தை மற்றும் சித்தியின் சொல்லின் பேரில், காட்டிலேயே இருப்பதாகக் கூறினார். எனவே பரதன், தன்னால் நாடாள முடியாது என்று கூறி, இராமரின் பாதுகைகளை வைத்து நாடாளுவேன் என்று அவைகளை பெற்றுச் சென்றான். மிகுந்த மனவருத்ததுடன் அயோத்தி திரும்பிய பரதன், இனி இராமர் வரும் வரை நந்திக்ராமத்தில் இருக்கப் போவதாகக் கூறினான். 

கானக அத்யாயம்

[[File:Ravi Varma-Ravana Sita Jathayu.jpg|thumb|upright|சீதையைக் கடத்திச் செல்லும் இராவணனுடன் ஜடாயு சண்டையிடும் காட்சி.]]
இராமர், சீதை, இலக்குவன் காட்டில் நடந்து [[அத்திரி|அத்ரி]] என்ற ஒரு முனிவரின் குடிலை அடைகிறார்கள். அத்ரி அவர்களை அன்புடன் வரவேற்கிறார். அத்ரியின் மனைவி [[அனுசுயா|அனுஸ்யா]] சீதாதேவியை வரவேற்றாள். அனுஸ்யா மனைவியின் கடமைகளை சீதையிடம் விவரிக்கிறார். 

இராமர், சீதை, இலக்குவன் காட்டினுள் மேலும் நடந்து விராதனைச் சந்திக்கிறார்கள். விராதன் சீதையைச் சிறை பிடிக்க முயற்சித்தான். இராமர் அவனைக் கொன்று ஒரு பள்ளத்தில் புதைக்கிறார். பின்னர், அவர்கள் சரபங்க முனிவரின் ஆஷ்ரமத்திற்குச் செல்கிறார்கள். அந்த முனிவர் கூறியபடி, சுதீக்ஷ்ண முனிவரின் ஆஷ்ரமத்தில் தங்குவதற்காக செல்கிறார்கள். அங்கே தவம் கலைந்து எழுந்த முனிவர், இராமரின் வருகைக்காகவே அவர் காத்திருந்ததாகவும், அதற்காக வேற்று கிரகங்களுக்குச் செல்லும் வாய்ப்பு வந்தும் செல்லாது இருந்ததாகவும் குறிப்பிடுகிறார். 

பின்னர், மூவரும் [[அகத்தியர்|அகஸ்த்ய]] முனிவரைச் சந்தித்து வணங்குகிறார்கள். அவர் தெய்வீகமான ஆயுதங்களை இராமருக்கு அளித்து தண்டகா வனம் செல்லும் பொது தேவைப்பட்டால் உபயோகிக்குமாறு கூறினார். அங்கே இராமர், [[சடாயு|ஜடாயுவைச்]] சந்தித்தார். ஜடாயு அந்த மூவருடன் அகஸ்த்யரின் சொல்லுக்கேற்ப மிக அழகான பஞ்சவடி என்ற கிராமத்தை அடைந்தனர். இலக்குவனுக்கு நடந்தது அனைத்தும் நினைவுக்கு வர, கைகேயியைத் தகாத வார்த்தைகளால் பேசினான். அவ்வாறு பேசலாகத்து என இராமர் சமாதானம் கூறினார். 

அப்போது, அரக்கன் இராவணனின் தங்கை [[சூர்ப்பனகை|சூர்ப்பனகையைக்]] கண்டனர். இராமரைப் பார்த்த மாத்திரத்தில் அவர் மேல் காதல்வயப்பட்டாள் அவள். இராமரிடம் இனிமையாக பேசியபோது, இராமர் தான் ஏற்கனவே திருமணம் ஆனவர் என்றார். இலக்குவனும் அவளை நிராகரிக்க, சீதையைத் தாக்கத் தொடங்கினாள் அவள். வெகுண்ட இலக்குவன் அவள் காது மடல்களையும் மூக்கையும் அறுத்தான். அவமானப்பட அவள், தன்னுடைய சகோதரர்கள் காரா, துசானா, திரிசிரா இருக்கும் இடத்தைச் சென்றடைந்தாள். அவளின் கோலத்தைக் கண்ட அவர்கள், இராமரைக் கொல்ல முயற்சித்தனர். இராமர் அவர்கள் மூவரையும் வென்றார். 

வருந்திய சூர்ப்பனகை இலங்கையிலுள்ள இராவணனைச் சந்தித்தாள். இராவணன் தன்னுடைய பால்ய ஸ்நேகிதனான மாரீசனை அழைத்தார். மாரீசன் தங்க மானாக மாறினால், சீதையைக் கடத்தி விடலாமென்று சதி செய்தான். மாரீசன் இராமரின் பலத்தை அறிந்தவனாதலால், (பால காண்டம்) பயம் கொண்டு இருப்பினும், செய்யாது போனால், இராவணன் கொன்று விடுவான் என்பதால், ஒப்புக்கொண்டான். இராவணனும் மாரீசனும் இராமர் இருக்கும் இடத்தை நோக்கிச் சென்றனர். 

மாரீசன் மாய மானாக மாறி சீதையின் கவனத்தை ஈர்த்தான். இராவணனின் எண்ணத்தை அறிந்திருந்த இராமர், சீதையின் நிழலை அவ்விடத்தில் இருக்கச் செய்து, சீதையை ஒளிந்திருக்குமாறு கூறினார். சீதை மீண்டும் மீண்டும் அந்த மாய மான் தனக்கு வேண்டுமென்று நச்சரித்தாள். இராமர் அந்த மானைத் தேடி ஆஷ்ரமத்திலிருந்து வெகு தூரம் சென்றார். இராமரின் குரலில், மாரீசன் இலக்குவனிடம் உதவி வேண்டுமென்று குரல் கொடுத்தான். சீதை அந்த குரலைக் கேட்டு, கதறி அழுதாள்;இலக்குவனை இராமருக்கு உதவுமாறு ஆணையிட்டாள். அந்த சமயம், இராவணன் ஒரு யாசிக்கும் இசைவாணராக சீதையிடம் வந்தார். யாசகம் அளிக்க வந்த சீதையை இராவணன் கடத்திச் சென்றான். அதைக் கண்ட ஜடாயு இராவணனோடு போரிட்டான். இராவணன் மிகுந்த பலசாலி ஆதலால்,இராவணன் ஜடாயுவின் சிறகை வெட்டி வீழ்த்தினான். இராமரும் இலக்குவனும் திரும்பி வந்து சீதை இல்லாததைக் கண்டு வருந்தினர். சீதையைத் தேடிச் செல்லும்போது, உயிருக்குப் போராடிக்கொண்டிருந்த ஜடாயுவைக் கண்டனர். ஜடாயுவின் வாயிலாக உண்மை அறிந்த அவர்கள், ஜடாயுவிற்கு மோட்சம் அளித்தனர். பின்னர், செல்லும் வழியில் சபரியின் ஆஷ்ரமத்தைக் கண்டனர். சபரி தன்னுடய கண்ணீரால், இராமரின் பாதங்களைக் கழுவினாள். பின்னர், சுவைத்துப் பார்த்து இனிக்கும் பழங்களை மட்டுமே இராமருக்குக் கொடுத்தாள். இராமர் அவளுக்கும் மோட்சம் அளித்தார்.
சகோதரர்கள் இருவரும் பாம்பாசரோவர் ஏரியை நோக்கி நடந்து சென்றனர். 

கிஷ்கிந்தா அத்யாயம்

[[File:Episode from Kishkinda Kanda.jpg|thumb|தாரா, சுக்ரீவன், அனுமனை கிஷ்கிந்தா நகரில் சந்திக்கும் இலக்குவன்]]

ரிஷ்யமுக மலையின் உச்சியிலிருந்து, [[சுக்கிரீவன்|சுக்ரீவன்]] இராமரும், இலக்குவனும், மலையின் அடிவாரத்தில் இருப்பதைக் கண்டார். அனுமனிடம், தன்னுடைய சகோதரன் பாலி அனுப்பிய ஆட்களாக இருப்பரோ என வினவினார். அனுமன் பிராமணனாக வடிவம் எடுத்து அவர்களை அணுகினார். இராமரின் சுயரூபத்தை அறிந்த அனுமன் அவரின் புண்ணிய பாதங்களில் விழுந்து ஆசி பெற்றார். இதை சுக்ரீவனிடம் எடுத்துக் கூறிய அனுமன், அவர்களோடு சேர்ந்து சீதையைத் தேடும் பணியில் இறங்கினார். அப்பொழுது, சுக்ரீவன் தன்னுடைய தமையன் பாலியால் தான் ஏமாற்றப்பட்டத்தைக் கூறினார். இராமர் பாலியை வாதம் செய்து, கிஷ்கிந்தா நாட்டின் மன்னராக சுக்ரீவனையும், இளவரசாரக பாலியின் மகன் அங்கதனையும் பட்டாபிஷேகம் செய்து வைத்தார். அதோடு சீதையைக் கண்டுபிடிக்க உதவுவதாக அளித்த உறுதியை சுக்ரீவன் மறந்தான். இராமர் கடுங்கோபம் கொண்டு, இலக்குவனை சுக்ரீவனை அழைத்து வருமாறு சொன்னார். இலக்குவன் அரசவையில் நுழைந்து அந்த நகரைச் சாம்பலாக்குவதாக சபதமிட்டார். பயந்த சுக்ரீவன், இராமரின் கால்களில் விழுந்து மன்னிப்பு கோரினார். 
சுக்ரீவன் உடனே, கரடிப் படையையும் குரங்கு படையையும் எல்லா திசைகளிலும் தேடுமாறு ஏற்பாடு செய்தார். அனுமனால் மட்டுமே சீதையைக் கண்டுபிடிக்க இயலுமென்று இராமர் எண்ணினார். எனவே, இராமர் அனுமனிடம், சீதையின் பிரிவு தன்னை மிகவும் வாட்டுவதாகக் கூறி கணையாழியைக் கொடுத்தார். [[அங்கதன்]], [[நளன்]], கேசரி, ஜாம்பவான் மற்றும் அனுமன் தெற்குத் திசையை நோக்கிச் சென்றனர். கரையை அடைந்த அவர்கள், ஜாம்பவானும் அங்கதனும் கரையின் அருகே ஒரு குகையைக் கண்டனர். அந்த குகையில் ஜடாயுவின் அண்ணனான சம்பாதி வசிப்பதைக் கண்டனர். [[சம்பாதி]] வானரப் படையிடம் சீதை அசோக வனத்தில் இலங்கையில் இருப்பதாகக் கூறினார். அந்த தீவு 400 மைல் தொலைவில் இருப்பதாகவும், அந்த தூரத்தைக் குதித்துத் தாண்டக் கூடிய ஒருவரால் மட்டுமே அங்கே சென்றடைய முடியுமென்று கூறினார். அனுமனால் மட்டுமே அதைச் செய்ய முடியுமென்று ஜாம்பவான் முடிவு செய்தார்.

மகிழ்ச்சியான காண்டம்
[[File:Rama and monkey chiefs.jpg|thumb|இராமரும் வானர வீரர்களும்.]]
ஜாம்பவானின் கருத்தை ஏற்று அனுமன், அருகிலிருந்த மலையின் உச்சியின் மீதேறி, வானில் பறக்கலானர். இடையில் பாம்புகளின் தாயான சுரசையின் கேள்விகளுக்கு பதில் அளித்தார். சமுத்ர அரக்கி அனுமனை பறவை என்றெண்ணி பிடிக்க நினைத்தது. அவளை வென்று அனுமன், இலங்கையின் கரையில் இறங்கினார். அங்கு மிக அழகான தோட்டங்களையும், குளங்களையும், எரிகளையும் கண்டார். அனுமன் இராமரை எண்ணி சிறிய உருவம் எடுத்து இலங்கையில் நுழைந்தார். அங்கு அரக்கி லங்கினியை கைககளால் தாக்கி பூமியில் விழச் செய்தார். 
அனுமன் அரண்மனைகளிலும் தோட்டங்களிலும் தேடினார். பின்னர் ஸ்ரீ ஹரியின் நாமம் கேட்கும் இடத்தை நோக்கி நடந்தார். அது இராவணனின் தம்பி [[விபீடணன்|விபீஷணனுடையது]]. அங்கு சென்று, இராமரின் புராணத்தை அனுமன் கூறினார். பின்னர் அசோக வனத்தில் சீதையைக் கண்டார். சீதை அமர்ந்திருந்த மரத்தின் கிளையில் அமர்ந்து, அடுத்து என்ன செய்வதென்று யோசித்தார். 

இராவணன் சீதையை நோக்கி வருவதையும் தன்னை ஒரு முறை பார்க்குமாறு கெஞ்சுவதையும் கண்டார். இராவணன் சீதையின் தலையை அறுப்பதாக் கூறியும் சீதை அஞ்சவில்லை. இராவணனின் மனைவி [[மண்டோதரி|மண்டோதரி]] அவனைச் சமாதானப்படுத்தி அழைத்துச் சென்றாள். அனுமன், இராவணன் மீதிருந்த சினத்தை மிகுந்த பிரயாசைக்குப் பின் அடக்கிக் கொண்டார். பின்னர், அனுமன், இராமரின் துதிகளை மெல்லிய குரலில் பாடினார்.பின்னர் தான் யார் என்று சீதையிடம் கூறி, கணையாழியை அளித்தார். மிகுந்த மகிழ்ச்சியுடன் சீதை அனுமனை ஆசீர்வதித்து பல வரங்கள் அளித்தாள். 

அனுமன் சீதையிடம் தான் மிகுந்த பசியுடன் இருப்பதாகக் கூறி, அந்த தோட்டத்திலிருந்து பழங்கள் புசிக்க அனுமதி கேட்டார். பாதி பழங்கள் உண்டு, பலவற்றை அழித்தார். இராவணனுடைய மகன் அக்ஷயாவை வதம் செய்தார். வேண்டுமென்றே [[இந்திரசித்து|இந்த்ரஜீத்திடம்]] பிடிபட்டுக்கொண்டவர், இராவணனின் அரண்மனைக்குச் சென்றார். அங்கே இராவணன் அனுமனைக் கொல்லுமாறு ஆணையிட்டான். விபீஷணன் அனுமன் ஒரு தூதன், தூதனைக் கொல்லக் கூடாதென்று நினைவுகூர, இராவணன் அனுமனை அவமானப்படுத்த அனுமனின் வாலிற்குத் தீ வைத்தான். அனுமன் ராம நாமாவைக் கூறக் கூற, அனுமனின் வால் நீண்டுக்கொண்டே சென்றது. அதனைக் கொண்டு இலங்கைக்கு தீ வைத்தார். பின்னர், கடலில் தீயை அணைத்து, சீதை நலமாக இருக்கிறாரா என்று பார்த்துக்கொண்டார். சீதையிடம் மறுமுறை இராமருடன் சந்திப்பதாக உறுதி அழைத்தார். பின்னர், இராமர், அங்கதன், ஜாம்பவாநனிடம் நடந்ததைக் கூறி இலங்கை நோக்கி படையுடன் கிளம்பினார்.

இதனிடையே, இலங்கையில்,மண்டோதரியும் விபீஷணனும் சீதையைத் திருப்பி அனுப்புமாறு இராவணனை வேண்டினார். இராவணன் விபீஷணனை அவமானப்படுத்தித் திருப்பி அனுப்பினார். விபீஷணன் இராமருடன் சேர்ந்து கொண்டார். விபீஷணன் இராமரின் பாதங்களில் வீழ்ந்து ஆசிபெற்று, இராமரிடம் அடைக்கலம் கோரினார். கடலை எவ்வாறு கடக்கலாமென்று அனைவரும் ஆலோசித்தனர். அப்போது கடல் தேவதைகள், இராமரிடம் வானர சகோதரகள் நிலா மற்றும் நளா கடலைத் தாண்ட வரம் பெற்றிருப்பதாகக் கூறினார்.

இலங்கா அத்யாயம்
[[File:Building a Bridge to Sri Lanka.jpg|thumb|ஸ்ரீலங்கவை இணைக்கும் இராமர் சேது கட்டப்பட்டது]]
ஜாம்பவான் அந்த சகோதரர்கள் நிலா மற்றும் நளாவைப் பாலம் காட்டுமாறு ஆணையிட்டடார். அவர்கள் அந்த மலை முழுவதையும் கொண்டும் பாலம் அமைத்தார்கள். இராமர் சிவனுக்காக [[இராமேசுவரம்|இராமேஸ்வரத்தில்]] ஒரு கோவில் கட்ட வேண்டுமென்று எண்ணினார். பால வேலை முடிவடைந்தவுடன், இராமரின் படைகள் பாலத்தைக் கடந்து, இலங்கை அடைந்து, சுவேலா என்ற மலையின் அருகில் ஓய்வெடுத்தனர். இதை அறிந்த இராவணன் மேலும் கோபம் கொண்டான். மண்டோதரி இராவணனின் உயிருக்கு ஆசைப்பட்டு, சீதையைத் தீர்ப்பி அனுப்பி விடுமாறு கோரினாள். இராவணன் இராமரின் பலத்தை உதாசீனப்படுத்தி, மண்டோதரியைச் சாந்தமாக்கினான். பின்னர், அவன் மகன் பிரகஸ்தானும், தாயைப் போன்றே கூற, அது பலனில்லாது போனது. 

இதனிடயே, இராமர் [[சாம்பவான்|ஜாம்பவானிடம்]] என்ன செய்வது என்று கேட்டார். ஜாம்பவான் அங்கதனைத் தூது அனுப்பலாமென்று கூறினார். இராவணனின் அரசவையில் அங்கதன் சென்று, இராவணன் தன்னைக் காப்பாற்றிக் கொள்ள இதுவே தருணம் என்றும்,இல்லை எனில் போர் தொடங்கும் என்றான். 

முதல் நாள் போர் மிகவும் கொடுமையாக நடந்தது. இராவணன் தன்னுடைய படையில் பாதியை இழந்தான். இராவணனின் மகன் இந்த்ரஜித், இலக்குவனை சிறந்த ஆயுதத்தால் தாக்க, இலக்குவன் படுகாயமடைந்தான். அனுமன் சுஷேனா என்ற மருத்துவரை அழைத்து வந்தார். அவர் இலக்குவனைக் குணப்படுத்த இமாலய மலையில் கிடைக்கும் சஞ்சீவினி மூலிகையை எடுத்து வர வேண்டுமென்றார். அனுமன் அதனை எடுத்து வருவதாக இராமருக்கு உறுதி அளித்தார். அவரைத் தடுத்து நிறுத்த இராவணன் காலநேமி என்ற அரக்கியை அனுப்பினார். அவளை எளிதில் வென்ற அனுமன், மலையை கண்டு, மருந்து அதில் கண்டுபிடிக்க இயலாது போக, மலையைச் சுமந்து இலங்கை அடைந்தார். 

[[File:Hanuman Herb Mountain.jpg|thumb|அனுமன் சஞ்சீவனி மூலிகையைத் தேடுகிறார்.]]

அனுமன் மிகுந்த வேகத்தோடு இலங்கை வந்து கொண்டிருக்கும் போது, நந்திக்ராமம் அருகில் பராதனால் தவறுதலாகத் தாக்கபட்டார். பின்னர், நினைவு திரும்பி, பரதன் இராமரின் தம்பி என்று அறிந்து கொண்டார். இலங்கையில் , சஞ்சீவனி மருந்தினால் சூஷேனா இலக்குவனைக் குணப்படுத்தினார். இராமர் மிகுந்த அன்புடன் அனுமனை ஆரத் தழுவினார். இலக்குவனின் உடல்நிலை சரி ஆனதை அறிந்த இராவணன் சினம் கொண்டு [[கும்பகருணன்|கும்பகர்ணனை]] எழுப்பினார். இராமர் ஒரே அம்பால் அவனை வீழ்த்த, இராவணன் பயந்து போனான். பல்வேறு சக்திகளை வேண்டி இந்த்ரஜித் தவம் மேற்கொண்டான். அனுமனும் அங்கதனும் அதனை முறியடித்தனர். இலக்குவன் இந்த்ரஜித்தை வதம் செய்தான். இராமர் எத்தனையோ அம்புகள் எய்தும் இராவணன் மரிந்து போகாது போக, அவனை எவ்வாறு கொள்ள வேண்டும் என்று விபீஷணனிடம் வினவினான். பின்னர், அவ்வாறே இராவணனைக் கொன்றான் 

இராவணனுடைய இறுதிச் சடங்குகள் முடிந்த பின்னர், விபீஷணனிற்கு இலங்கையின் அரசனாக பட்டாபிஷேகம் செய்யப்பட்டது. அனுமன் இந்த் செய்தியை அசோக வனத்திலிருக்கும் சீதையிடம் சென்று கூறினார். முடிவில், இராமரும் சீதையும் ஒன்று கூடினர். அனைவரும் அயோத்திக்குத் திரும்ப எண்ணினர். இராமர், சீதை, இலக்குவன் மற்றும் சில மூத்த வானரர்கள் இராவணனின் புஷ்பக விமானத்தில் ஏறிச் சென்றனர்.

[[File:Ravivarmapress Rama family.jpg|thumb|இராமரின் குடும்பம்]]

இன்று, இராமர் அயோத்திக்குத் திரும்பி வருவதற்கு இன்னும் ஒரு நாள் இருக்கிறது. தம்பி பரதன் மிகுந்த கவலயோடு இருக்கிறான். அவன் 14 ஆண்டுகள் நந்திக்ராமத்தில் கண்ணீர் விட்டபடியே வாழ்ந்ததாக ஆசிரியர் குறிப்பிட்டுள்ளார்.அனுமன் பரதனைச் சந்தித்து அவர்கள் வந்து கொண்டிருப்பதாகக் கூறினார். பரதன் இந்த நற்செய்தியை அயோத்திக்குச் சென்று அனைவரிடமும் கூறினான். புஷ்பக விமானம் வந்து இறங்கியவுடன், மக்கள் அனைவரும் “ஸ்ரீராமசந்திரமூர்த்திக்கு ஜெயம்” என்று கூவினர். இராமரும், சீதையும் இலக்குவனும் வசிஷ்டரின் பாதம் தொட்டு ஆசி பெற்றுக்கொண்டனர். இறுதியில் , இராமர் பரதனை ஆரத் தழுவிக் கொண்டார். பின்னர், பட்டாபிஷேகத்தில் இராமர் மன்னராக முடி சூடிக் கொண்டார். அப்போது, சிவன் வந்து அந்த விழாவைக் கௌரவித்தார். பின்னர், எந்நாளும் இராமரின் பக்தனாக தான் இருக்க வேண்டுமென்று வாரம் பெற்றுக்கொண்டார். 
முடிவாக, இராமருக்கு இரட்டைக் குழந்தைகள் [[இலவன்]], [[குசன்]] இருக்கிறார்கள் என்றும், மற்ற சகோதரர்களுக்கும் இரு புதல்வர்கள் இருப்பதாகக் குறிப்பிடப்பட்டுள்ளது. நாரத முனிவரும் சனக முனிவரும் அயோத்திக்கு வந்து அந்த அழகான நகரத்தைக் கண்டனர். 
பின்னர், கக்புஷுன்டியின் சுயசரிதையில், கலியுகம் எவ்வாறு இருக்குமென்று கூறப்பட்டுள்ளது. இதனுடன் பார்வதியும் சிவனும், கக்புஷுன்டியும் கருடனும் உரையாடலை முடித்துக் கொண்டனர். யாக்யவல்க்கியரும் பரத்வாஜரும் உரையாடலை முடித்துக் கொண்டதாகக் கூறப்படவில்லை. இதனுடன், துளஸிதாஸர் இந்த நூலை முடித்துக் கொள்கிறார். சமஸ்க்ருதத்திலுள்ள ருத்ராஷ்டகம் இந்த காண்டத்தின் ஒரு பகுதி.

பால காண்டத்தில், சிவன் இராமரின் கதையை பார்வதி தேவியிடம் கூறுவதாக எழுதப்பட்டிருந்தது. அப்பொழுது இராமர் பூமியில் அவதரித்ததற்கான ஐந்து காரணங்களைக் கூறுகிறார். 

எப்பொழுதெல்லாம் தர்மம் குறைந்து அதர்மம் உலகில் பெருக்கத் தொடங்குகிறதோ, அப்போதெல்லாம் இறைவன் ஒரு அவதாரத்தில், பூமியைக் காப்பாற்றுவான் என்று பார்வதியிடம் சிவன் கூறுகிறார். அந்த அரக்கர்களை அழித்து, பூமியில் தர்மத்தை நிலைநாட்டுவான் இறைவன் என்கிறார். இதுவே இராமாவதாரத்தின் முதன்மையான நோக்கம். 

சகோதரர்கள் ஜயன் விஜயன் இருவரும் பகவான் விஷ்ணுவின் வாயிற்காப்போர்கள். சனக முனிவர் மற்றும் அவரின் சகோதரர்களின் சாபத்தால் இருவரும் அரக்க குலத்தில் பிறக்க நேரிடுகிறது. அவர்கள் [[இரணியகசிபு|ஹிரண்யகசிபுவும்]] [[இரணியாட்சன்|ஹிரண்யாக்ஷனும்]] ஆவர். இறைவன் [[வராக_அவதாரம்|வராக]] அவதாரம் எடுத்து ஹிரண்யாக்ஷனையும், [[நரசிம்மர்|நரசிம்ம]] அவதாரம் எடுத்து ஹிரண்யகசிபுவையும் அழித்தார். ஹரி தானே இவர்களை அழித்த போதும், சாபத்தின்படி இவர்கள் மூன்று பிறவி எடுக்க வேண்டுமென்பதால், இவர்கள் மோட்சம் அடையவில்லை. எனவே அவர்கள் இராவணனாகவும் கும்பகர்ணனாகவும் மறுபிறவி எடுத்தனர். ஹரி, இவர்களை அழிக்க இராமராக மனிதப் பிறவி எடுத்தார். 

நாரத முனி பகவான் விஷ்ணுவை நினைத்துக் கொண்டே இமாலய மலையில் நடந்து சென்றார். அங்கு அவர் ஆழ்ந்த தியானத்திற்குச் சென்றார். அவரின் தவத்தைக் கண்ட [[இந்திரன்_(இந்து_சமயம்)|இந்திரன்]] எங்கே தனது இந்திரலோகப் பதவிக்கு அபாயம் ஏற்பட்டு விடுமோ என்று பயந்தான். இந்திரன் [[காம_தேவன்|காமதேவனை]] அழைத்து, நாரதரின் தவத்தைக் கலைக்குமாறு கூறினார். அவர் நறுமணமுள்ள மலர்கள், தென்றல், தேவலோகத்துப் பெண்கள் கொண்டும் கலைக்க முயற்ச்சித்தார். ஆனால், அவை எதுவும் நாரதரைக் கலைக்கவில்லை. தன்னுடைய தோல்வியை ஒப்புக்கொண்டு, நாரதரின் கால்களில் விழுந்து மன்னிப்பு கோரினார் காமதேவன். இதை சிவனிடம் பெருமையாக நாரதர் கூறினார். சிவன் இக்கதையை ஹரியிடம் சொல்லக் கூடாதென்றார். 

விஷ்ணுவைச் சந்தித்த நாரதர், கர்வத்தோடு சிவனின் வார்தையையும் மீறி இக்கதையைக் கூறினார். விஷ்ணு மேலும் நாரதரைப் புகழ, அளவில்லா கர்வத்தோடு நாரதர் கிளம்பினார். ஹரி [[திருமகள்|லக்ஷ்மி]] தேவியிடம் தான் ஒரு திட்டம் வகுத்திருப்பதாகக் கூறி மாயையைத் தொடங்கினார். விஷ்ணு ஒரு மிக அழகான நகரத்தை உருவாக்கினார். அந்த நகரத்தின் மன்னர் ஷீலாநிதி, அவரின் அழகான மகள் விஷ்வமோகினி. நாரதர் ஆர்வத்துடன் அந்த நகரைச் சென்றடைந்தார். அங்கே அந்த மன்னனின் மகள் மீது காதல் கொண்டார். மன்னர் ஒரு தகுதியானவற்கே தன் மகளைத் தருவதாகக் கூறினார். நாரதர் இளவரசி தன்னைத் தேர்ந்தெடுக்க திட்டம் தீட்டினார். 

நாரதர் ஹரியிடம் அளவில்லா அழகை வரமாகக் கேட்டார். ஹரி நாரதருக்கு எது நன்மையோ அதையே செய்வதாகக் கூறினார். உண்மையில், இராமர், நாரதரை ஒரு குரங்கைப் போல மாற்றினார். அரசவையிலிருந்த அனைவரும் அதைக் கண்டும் ஏதும் கூறவில்லை. கோபம் கொண்ட இளவரசி நாரதரை வெறுத்தாள். கண்ணாடியில் தன் முகம் கண்ட நாரதர், வைகுண்டத்திற்குச் சென்று ஹரியைத் தகாத வார்தைகளால் பேசினார் : “ஒரு குரங்கைப் போல நீ என்னை மாற்றியதால் குரங்குகள் உன்னுடைய தோழர்கள் ஆவார்கள். என்னை நீ வருத்தியதால், உன் மனைவியைப் பிரிந்து வருந்துவாய்” என்றார். ஹரியும் அதனை ஏற்றுக் கொண்டு, மாயையைக் கலைத்தார்.

நாரதர் விஷ்வமோகினி உட்பட அனைத்தும் மாயை என்று அறிந்து கொண்டு சாபத்தை அழிக்குமாறு கூறினார். ஹரி அது தனது விருப்பம் என்று கூறி, எல்லா பாவங்களில் இருந்து விடுபட, ஹரி நாமாவைச் சொல்வதே சிறந்தது என்றார். நாரதர் தன்னுடைய இடத்திற்குச் சென்று நாமஸ்மரணை செய்யத் தொடங்கினார்.

[[மனு|ஸ்வயம்புவா மனுவின்]] மனைவி ஷதரூபா. மனு பல ஆண்டுகள் உலகை ஆண்டு, இறைவனின் கட்டளைகளை நிறைவேற்றினான். ஹரியின் பக்தனான அவன், ராஜ்யத்தை மகனிடம் கொடுத்து விட்டு, மனைவியுடன் காட்டில் சென்று தவம் செய்ய எண்ணினான். இருவரும் [[சரயு]] நதிக்கரையில் அமர்ந்து பன்னிரெண்டு எழுத்து மந்திரத்தை ஜபித்தனர். சிலர் அந்த மந்திரம் ஓம் நமோ பகவதே வாசுதேவாயா என்ற மும்மூர்த்திகளை அழைக்கும் மந்திரம் என்கிறார்கள் [[ராமபத்ராச்சார்யா|இராமபத்ராசார்யா]] அந்த மந்திரம் இராமருக்கும் சீதைக்குமான மந்திரம் என்கிறார். 

இருவரும் முதலில் உணவையும், நீரையும் தியாகம் செய்தனர். பின்னர், காற்றைத் தியாகம் செய்ய எண்ணினர். பிரம்மா, விஷ்ணு, சிவன் அவர்களை அழைத்தும், முடிவில் அவர்கள் உறுதியாக இருந்தனர். அப்பொழுது, சொர்க்கத்திலிருந்து என்ன வரம் வேண்டுமென்று ஒரு குரல் கேட்டது. இராமரும் சீதையும் அழகான உருவத்தில் அவர்கள் முன் தோன்ற, பெருமகிழ்ச்சி அடைந்த இருவரும் தங்களுடைய எல்லா ஆசைகளும் நிறைவேறி விட்டதாகக் கூறினர். இறுதியாக, தனக்கு ஒரு நெடு நாள் ஆசை இருப்பதாகவும், இறைவன் தனக்கு மகனாகப் பிறக்க வேண்டும் என்பதே அது என்றும் கூறினான் மனு. 

இறைவன் அதை நிறைவேற்றுவதாகக் கூறினார். ஷதரூபாவும் அதுவே தன்னுடைய ஆவல் என்றாள். இறைவன் அவர்கள் இருவரையும் இந்திரனின் தலைநகரத்தில் வசிக்கச் செய்தார். 

பின்னர், இருவரும் சிறிது காலத்திற்குப் பின், அயோத்தி மன்னன் தசரதானாகவும் கோசலையாகவும் பிறப்பார்கள் என்றார் இறைவன். அவர்கள் இருவருக்கும் மகனாக தானே அவதரிப்பதாகவும் கூறினார். 

இராமர் பிறப்பதற்கு முன், யாக்யவல்க்கியர் பரத்வஜாரிடம் பிரதாப்பானுவின் கதையைக் கூறினார். கைக்கெய் என்ற நகரத்தின் மன்னன் சத்யகேது. அவருக்கு, பிரதாப்பானுவ, அரிமர்த்தனா என்று இரு புதல்வர்கள். அவரின் பிரதான மந்திரி தர்மருசி. சத்யகேது தனது ராஜ்யப் பொறுப்பை பிரதாப்பானுவிடம் ஒப்புவிக்க, பிரதாப்பானு உலகையே வெல்கிறார். 

ஒரு முறை அவர் கானகத்திற்குச் செல்லும் பொது ஒரு கொடிய கரடியைக் கண்டார். அந்த கரடி காலகேது;அது அவரை விட்டு வெகு தூரம் செல்கிறது. பிரதப்பானு அதனைத் துரத்திக் கொண்டு வெகு தூரம் செல்கிறார். அப்போது தாகம் எடுக்க, அருகிலிருக்கும் ஒரு போலி முனிவரின் ஆஷ்ரமத்திற்குச் செல்கிறார். முன் நடந்த ஒரு சம்பவத்தால் கோபம் கொண்டிருந்த முனிவர், அவரை அவமானப்படுத்த எண்ணினார். முனிவரை அடையாளம் காணாத மன்னர், முனிவர் வரம் கேட்டவுடன், மறைந்து போகவும், இளமையோடு இருக்கவும் வரம் கேட்டார். ஆனால், அவை நிறைவேற, பல பிராமணர்களை உணவளித்து மகிழ்விக்க வேண்டுமென்றார் முனிவர். 

முனிவர் மன்னரை ஓய்வெடுக்கச் சொல்லி, உணவு தயாரிக்கச் செல்வதாகக் கூறினார். மன்னர் மூன்று நாள் காத்திருந்தும் முனிவர் வராது போக, காலகேது ஒரு பூசாரியாக வந்து, மன்னரை அவையில் சந்தித்து, முனிவர் அவனை உணவு சமைக்க அனுப்பியிருப்பதாகக் கூறினார். மன்னர் எல்லா பிராமணர்களையும் அழைத்தார். அவர்கள் உண்ணும் முன், அந்த உணவு சுத்தம் இல்லாதது, அனைவரும் ஓடி விடுங்கள் என்று வானிலிருந்து ஒலி கேட்க, அனைவரும், மன்னரைச் சபித்தனர். அப்போது அந்த குரல், மன்னரின் மீது பிழை இல்லை என்று கூறி, சாபத்தைத் திரும்பப் பெற இயலாது என்பதால், அடுத்த பிறவியில், சாபத்தின் பலனை அவர்கள் அனுபவிக்கக் கடவது என்றது. 

சினம் கொண்ட மன்னர் காலக்கேதுவைத் தேடினார். அங்கு அவனைக் காணாது வருந்திய போது, பிராமணர்கள், அடுத்த பிறவியில் இறைவனே அவனை அழிப்பார் என்றார். சாபத்தின் படியே, அண்டை நாட்டு படையெடுப்பில் பிரதாப்பானு, அரிமர்த்தம், தர்மருசி ஆகியோர் மாண்டனர்.

பிரதாப்பானு இராவணனாகவும், அரிமர்த்தம் கும்பகர்ணனாகவும், தர்மருசி விபீஷணனாகவும் மறுபிறவி எடுத்தனர். மூவரும், கடுந்தவம் செய்து பல வரங்கள் பெற்றனர்-இராவணன் மனிதப் பிறவி மற்றும் குரங்குப் பிறவிகளால் மட்டுமே தன்னைக் கொல்ல முடியும் என்றும், கும்பகர்ணன் ஆறு மாதம் இடை விடாத உறக்கம் வேண்டுமென்றும், விபீஷணன் ஹரியின் மேல் அளவற்ற பற்று வேண்டும் என்றும் வரங்களைப் பெற்றனர். 

பல்வேறு கவிஞர்கள் இந்நூல் எதிர்பாராத இடத்தில் முடிவு பெற்றதாகக் கூறுகின்றனர். வால்மீகியின் உத்தர காண்டத்தில் இராமரின் ஆட்சியில் சீதை கானகம் செல்வது, அயோத்தி மக்கள் புரஞ்சொல்வது போன்றவைக் கூறப்பட்டுள்ளது. சீதை அன்னை பூமா தேவியிடம் தன்னை அழைத்துக் கொள்ளுமாறு கூறி, இராமரை விட்டுச் செல்வதாக எழுதியுள்ளார். ஆனால், இந்த நூலில் எவையும் குறிப்பிடப்படவில்லை. காத கார் மொராரி பாபு, துளஸிதாஸர் நூலை சீதையின் கவலையோடு முடிக்க விரும்பாததே காரணம் என்கிறார். துளஸிதாஸர், சீதையை தன்னுடைய தாயாகவும் உலகின் தாயாகவும் வர்ணிக்கிறார். சீதை ஏற்கனவே தேவையான அளவிற்குத் துன்புற்றத்தால், மகிழ்ச்சியுடன் நூலை நிறைவு செய்கிறார். சிலர், இந்த நூலின் பாலகாண்டத்தை மட்டுமே கூறுகிறார்கள். ஏனெனில், அதில் இராமர், சீதையின் மகிழ்ச்சி மட்டுமே நிறைந்துள்ளது. 

சித்திரை மாதத்தின் ஒன்பதாம் நாள், சூரியன் மத்யமமாக இருக்கும்; அதிகம் வெயிலோ குளிரோ இல்லாத காலம், இதமான காற்று வீசும் காலம். காட்டில் பூ பூக்கும் காலம், ஆறுகள் பெருக்கெடுத்து ஓடும் காலம். பிரம்மா இராமர் பிறக்க இதுவே சரியான நேரம் என்று குறிக்கிறார். தேவர்கள் அனைவரும் மிக உன்னதமான இராமரின் பிறப்பைக் காண வானில் கூடுகிறார்கள். தேவர்கள் இறைவனின் துதியைப் பாட அவை வானில் எதிரொலிக்கிறது. 

இங்கே இராம் ஜனம் ஸ்துதி என்ற புகழ்பெற்ற பாடல் எழுதப்பட்டுள்ளது.. கோசலை நான்கு கரங்களுடன் கரிய நிரத்துடன் பிறந்த குழந்தை கண்டு குதூகலிக்கிறாள். பல்வேறு ஆபரணங்கள் அணிவித்து, அழகின் கடல் என்று கொஞ்சுகிறாள். கோசலை கைகளைக் குவித்துப் பாடுகிறாள் “எல்லை அற்றவனே, உன்னை நான் எவ்வாறு துதிப்பேன். வேதங்களும் புராணங்களும் நல்லொழுக்கத்தின் ஆலயம் நீ என்று வர்ணிக்கின்றது. லக்ஷ்மி தேவிக்கு கடவுள் நீ; அனைத்து மக்களாலும் நேசிக்கப் படுபவன் நீ;என் நன்மைக்காக்கத் தோன்றியுள்ளாய்;உன் உடம்பின் ஒவ்வொரு துளையும் பல பிரபஞ்சங்களை அடக்கியுள்ளது;நீ என்னுடைய வயிற்றில் தங்கினாய் என்று எண்ணுகையில் நான் தடுமாறுகிறேன்”. இராமர் சிரித்தபடியே கோசலையின் முந்தைய பிறவியைப் பற்றி கூறி தன்னை மகனாக ஏற்றுக் கொள்ளுமாறு கூறினார். கோசலை இராமரை ஒரு சாதாரண குழந்தையாக மாறக் கேட்டுக் கொண்டாள். பரம்பொருளான இராமர், ஒரு சிறு குழந்தையாக மாறி, அழத் தொடங்கினார். 

துளஸிதாஸர், இந்த பாடலைப் பாடும் எவரும் மனித வாழ்க்கையிலிருந்து விடுபட்டு வைகுண்டம் அடைவர் என்கிறார். இந்த பாடல் மிகவும் புகழ் பெற்ற பாடல், இராமரின் பிறந்த நாள் அன்று பாடப் படுகிறது. 

அகல்யை கௌதம ரிஷியின் மனைவி. அவளின் அழகைக் கண்டு அவள் மேல் ஆசைப்பட்டான் இந்திரன். நிலாவினை சேவலாக மாற்றி, சூரியன் உதிக்கும் முன்னரே கூவச் செய்தான். விடிந்ததாக நம்பிய ரிஷியும் நீராட கங்கையைச் சென்றடைந்தார். அப்போது ரிஷியின் ரூபத்தில் இந்திரன் அங்கு வந்தான். சிறிது நேரத்திற்குப் பின் வந்த ரிஷி, நடந்ததை அறிந்து சினம் கொண்டு, இந்திரன், சந்திரனுக்கு சாபம் அழித்தார். இந்திரன் தேவலோகம் இழந்து, ஆயிரம் தாமரைகளால் பூஜித்து சாபத்தை முடித்தான். ரிஷி அகலிகையைக் கல்லால் மாறிவிடும்படி சபித்தார். ஒரு பாவமும் செய்யவில்லை என்று அவள் கூறிய பின், இராமர் அவளுக்கு சபாவிமோசனம் அளிப்பார் என்றார். 

இராமர், மிதிலைக்கு சீதையைக் காண செல்லும் பொது, கௌதம ரிஷியின் ஆஷ்ரமத்தை அடைந்தனர். விஷ்வமித்ரார், அகலிகையின் கதையைச் சொல்ல, இராமர், கல்லைத் தனது கால்களால் தொட்டு, அகலிகைக்கு விமோசனம் அளித்தார். அவள் இராமரின் கால்களில் விழுந்து, இராமரைத் தரிசித்தது தனது புண்ணியம் என்று கூறி கண்ணீரால் அவர் பாதங்களைக் கழுவினாள். பின்னர், அவளது கணவனின் வீட்டிற்குத் திரும்பினாள். 

பாலகாண்டத்தில், சிவன் இராமகதையைப் பார்வதியிடம் கூறுவது கூறப்பட்டுள்ளது. இந்தப் பகுதியில், யாக்யவல்க்கியர் பரத்வாஜரிடம் கூறுவதாகக் கூறப்பட்டுள்ளது. 

திரேதா யுகத்தில், சிவன் சதியுடன் அகஸ்த்ய ரிஷியைச் சந்திக்கச் சென்றார். சிவனின் வரவால் மகிழ்ந்த அகஸ்த்ய ரிஷி, இராமரின் கதையைக் கூறினார். சிவன் மிகுந்த மகிழ்வுடன் அதைக் கேட்டுக் கொண்டு, திரும்பிச் சென்றார். அதே சமயம், இராமர் பூமியில் அவதரித்து சீதை, இலக்குவனுடன் தண்டக வனத்தில் சென்று கொண்டிருந்தனர். இறுதியில், சிவன், சீதையைத் தேடிக் கொண்டிருக்கும் இராமரைக் கண்டார். “உலகின் மீட்பரான இராமரை நான் வணங்குகிறேன்;அவரே சத்தியமானவர்;பேரின்பம் அளிப்பவர்; உன்னதமானவர்”. சதி இராமரை அடையாளம் கண்டுகொள்ளவில்லை; சிவன் எதற்காக ஒரு மானிடரைப் போற்றுகிறார் என்று வியந்தாள். அனைத்தையும் அறிந்த சிவன், சதி மனதில் இருக்கும் சந்தேகத்தையும் அறிந்து, அந்த மானிடர் அகஸ்த்ய ரிஷி புகழ்ந்த இராமர் என்றும், சந்தேகம் இன்னும் இருந்தால், சோதித்துப் பார்க்கச் சொல்கிறார். சதி சீதையாக இராமர், இலக்குவன் முன் தோன்றுகிறாள். சிவன் எங்கே என்று இருவரும் அவளிடம் வினவ, அவர்களின் பெருமையை எண்ணி, தன்னை நொந்து கொள்கிறாள். இதை எவ்வாறு சிவனிடம் கூறுவது என்று வருந்துகிறாள். 

சிவன் சதியிடம் எவ்வாறு அவள் சோதித்தாள் என்று வினவுகிறார். சதி தான் சோதிக்கவில்லை என்றும் இராமரைப் புகழ்ந்தாள் என்றும் அனைத்தும் அறிந்த சிவனிடம் கூறுகிறாள். சினம் கொண்ட சிவன், இனி சதிக்கும் தனக்கும் தொடர்பில்லை என்று கூறி, வாழை மரத்தின் அடியில் தவ்ம் மேற்கொள்கிறார். தன் தவறை எண்ணி வருந்திய சதி, சிவனின் கால்களில் வீழ்ந்து அழ, விஷ்ணுவின் லீலைகளை சிவன் கூறத் தொடங்கினார். 

சிவன் விஷ்ணுவின் கதைகளைக் கூறிக் கொண்டிருக்கையில், வானில் கொண்டாட்டங்கள் தெரிகிறது. அது என்னவென்று சதி கேட்க, அது அவளுடைய தந்தை தக்ஷன் ஏற்பாடு செய்த யாகம் என்று சிவன் கூறுகிறார். கடவுள் மீது தக்ஷன் வெறுப்பு கொண்டதால் பிரம்மா, விஷ்ணு, சிவனை அவன் அழைக்கவில்லை என்கிறார். தான் சென்று வர அனுமதி கேட்டாள் சதி. அழைப்பு இல்லாததால் செல்ல வேண்டாம் என்றார் சிவன். சொல் கேளாமல், சதி சென்றாள். துளஸிதாஸர் ஒரு பெண்ணுக்கும் அவள் தந்தைக்குமான தொடர்பு மிக உறுதியானது என்கிறார். 

சதியை அவளது அன்னை தவிர யாரும் வரவேற்கவில்லை. தக்ஷன் கண்டுகொள்ளவும் இல்லை. சதி சிவனுக்கு மரியாதை செய்யாததைக் கண்டு வெகுண்டாள். சிவனே இந்த உலகின் தந்தை; அனைவரையும் படைத்தவர் அவரை அவமதிக்கலாகாது என்று கூறி நெருப்பில் வீழ்ந்து மாண்டாள். இதை அறிந்த சிவன் வீரபத்ரனை அங்கே அனுப்பினார். அவர் யாகத்தையும் தக்ஷனையும் அழித்தார். சதி சாகும் தருவாயில் விஷ்ணுவிடம் தான் மீண்டும் சிவனுக்கு மனைவியாக வேண்டுமென்று வேண்டிக்கொண்டாள். இமாசலுக்கும் மேனாவிற்கும் மகளாக பார்வதியாக பிறந்தாள்.

பார்வதி பிறந்து பல வருடங்களுக்குப் பின்னர், நாரத முனி அவளின் பெற்றோர் இமாச்சல் மற்றும் மேனாவைச் சந்தித்தார். இமாச்சல் தன்னுடைய புதல்வியின் வருங்காலம் என்னவென்று கேட்டார். நாரதர், பார்வதி பல கலைகள் கற்று, மிகுந்த அன்பு கொண்ட ஒருவனை மணப்பாள் என்றார். அவனுடன் பல காலம் மகிழ்ச்சியுடன் வாழ்வாள் என்றார். ஆனால், அவளை மனம் முடிப்பவன், சடாமுடி தரித்த உடைகள் அணியாத ஒரு முனிவராக இருப்பார் என்றார். இதைக் கேட்டு பெற்றோர்கள் வருந்தினாலும், பார்வதி விஷ்ணுவின் வாக்கு மெய்யாவதால் மகிழ்ந்தாள். நாரதர் அப்படிபட்ட ஒருவர் சிவன் தான் என்று கூறி, பார்வதியைத் திருமாலைத் தியானிக்குமாறு கூறினார். பார்வதி சிவனை அடைய கடுந்தவம் இயற்றினாள். உடல் மெலிந்து மிகவும் மோசமான நிலையில் இருந்த அவளைக் கண்ட பிரம்மா இது வரை உலகில் இவ்வாறு யாரும் தவம் செய்தது இல்லை என்று மெச்சி தவத்தை நிறுத்தி, தந்தையுடன் செல்லுமாறு கூறினார்.

சதி மரித்த பின், சிவன் ஹரியின் நமதைக் கூறிக் கொண்டே தவம் செய்தார். அப்போது இராமர்,சிவனிடம் பார்வதியை மணக்குமாறு கூறினார். இதை ஏற்றுக் கொள்ள முடியாவிட்டாலும், சிவன் மறுக்க முடியாமல் தவத்தைத் தொடர்ந்தார். அப்போது, தாரகன் என்ற அரக்கன் மக்களைத் துன்புறுத்தி வந்தான். சிவனின் புதல்வனால் மட்டுமே அவனை அழிக்க முடியுமென்று அறிந்த பிரம்மா சிவனைப் பார்வதியை மணக்குமாறு கூறினார். சிவனின் தவத்தைக் கலைக்க மன்மதனை அனுப்பினார்கள். அவன் பூவினால் ஆன ஐந்து அம்புகளை சிவனின் மார்புகளின் மீது வீசினான். தவம் கலைந்து வெகுண்டு எழுந்த சிவன், மன்மதனை எரித்துச் சாம்பலாக்கினார். இதைக் கேட்ட மன்மதனின் மனைவி ரதி, மயங்கி விழுந்தாள். அதைக் கண்டு மனமிறங்கிய சிவன், உடலில்லாமல் அவன் அனைவரையும் ஆளுவான் என்று வரம் அளித்தார். கிருஷ்ணாவதாரத்தின் போது, அவன் பிரத்யும்னா என்று மீண்டும் பிறப்பான் என்றார். பின்னர், பிரம்மாவும் மற்ற கடவுளும் தன்னுடைய கண்களால் சிவனின் திருமணத்தைப் பார்க்கும் வரம் கேட்டனர். விஷ்ணுவின் வேண்டுகோளுக்கு இணங்க, சிவன் பார்வதியை மணக்க ஒப்புக்கொண்டார். பிரம்மா சிவனின் திருமணத்தை ஏற்பாடு செய்தார். 

சிவனுக்கென்று குடும்பம் இல்லை; எனவே அவருடைய சேவகர்கள் திருமணத்தை ஏற்பாடு செய்தனர். பாம்பினாலான கிரீடமும், தோடும், காப்பும், கொண்டு தலையையும் கழுத்தையும் அலங்கரித்துக் கொண்டார். தான் உடல் முழுவதும் சாம்பலைப்பூசிக் கொண்டு, சிங்கத்தின் தோலால் போர்த்திக் கொண்டார். இவ்வாறாக அவர் திருமண மண்டபம் நோக்கி நடந்து செல்ல, பிரம்மா, விஷ்ணு, கந்தர்வர்கள், தேவர்கள் தொடர்ந்து வந்தனர். திருமணம் முடிந்து, அவர்களுக்கு கார்த்திகேயன் என்ற மகன் பிறந்து தாரகனை வதம் செய்தார். 

பிந்தா பிரசாத் கத்திரி என்ற உத்தர பிரதேசத்தைச் சேர்ந்த ஒருவர் இந்த நூலை ஆங்கிலக் கவிதையாக இந்தி இராகத்திலேயே மொழி பெயர்த்துள்ளார். 

பிரெட்ரிக் கிரௌஸ் என்பவர் “துளசிதாசரின் இராமாயணம்” என்று இந்த நூலை மொழி பெயர்த்துள்ளார். அது அச்சிடப்பட்டுள்ளது. 

மொராரி பாபுவின் மங்கள இராமாயணம் இராமர் கதைகளில் மேற்கோள் காட்டப்படுகிறது. அந்த நூலில் பிரார்தனைப் பாடல்களும் மொழிபெயர்க்கப்பட்டுள்ளது. மேலும், எல்லா பாடல்களின் ஆழ்ந்த அர்த்தமும் கொடுக்கப்பட்டுள்ளது. 

"குறிப்புகள்"'

மேற்கோள்கள்

Bibliography


[[பகுப்பு:இந்து சமய நூல்கள்]]
[[பகுப்பு:இராமாயணம்]]
[[பகுப்பு:16-ஆம் நூற்றாண்டு நூல்கள்]]

</doc>
<doc id="299573" url="https://ta.wikipedia.org/wiki?curid=299573" title="கரையாம்புதூர்">
கரையாம்புதூர்

கரையாம்புத்தூர் "(Karaiyamputhur)" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரியின் 11 அயலகச் சிற்றூர்களில் கரையாம்புதூரும் ஒன்றாகும். புதுச்சேரி – பண்ருட்டி சாலைக்கு கரையாம்புதூர் கிராமம் நுழைவாயிலாக இருக்கிறது. புதுச்சேரி மாவட்டத்தின் தென்மேற்கு முனையில் இக்கிராமம் அமைந்துள்ளது.

ஒரு ஆற்றங்கரையில் புதியதாக தோன்றிய பகுதி என்பது கரையாம்புதூர் என்ற பெயரின் பொருளாகும். இங்கு கரை எனக் குறிக்கப்படுவது பெண்ணையாற்றின் கரையை ஆகும். பெண்னையாற்றின் கரைப்புதூர் என்பது சுருக்கமாக கரையாம்புதூர் என அழைக்கப்படுகிறது.

ஒன்றியத் தலைமையிடமான பாகூருடன் எல்லைபுற சாலை வழியாக கரையாம்புதூர் இணைக்கப்பட்டுள்ளது. கரையாம்புதூருக்கு நான்கு திசைகளிலும் எல்லைகளாகத் தமிழக கிராமங்கள் சூழ்ந்துள்ளன. 

கரையாம்புதூர் கிராமப் பஞ்சாயத்தில் பின்வரும் கிராமங்கள் இடம்பெற்றுள்ளன.

புதுச்சேரி மக்களவைத் தொகுதிக்குட்பட்டும்,நெட்டப்பாக்கம் சட்டமன்றத் தொகுதியின் ஒரு பகுதியாகவும் கரையாம்புதூர் கிராமம் இருக்கிறது.



</doc>
<doc id="299576" url="https://ta.wikipedia.org/wiki?curid=299576" title="காஞ்சிபுரம் பரிதீசுவரர் கோயில்">
காஞ்சிபுரம் பரிதீசுவரர் கோயில்

காஞ்சிபுரம் பரிதீசுவரர் கோயில் (பருத்தீசம்) எனப்படும் இது, காஞ்சிபுரத்திலுள்ள சிவக்கோயில்களில் ஒன்றாகும். மேலும், சூரியன் (ஞாயிறு) பரிகார தலமாக உள்ள இக்கோயில் பற்றிய குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.


சூரியன் வழிபட்ட சிவலிங்க மூர்த்தமாகும். மேலும், இப்பகுதி பரிதிக்குளம் ("பரிதி என்றால் ஞாயிறு, (சூரியன்) என்பதாகும்".) என்பது மருவி தற்போது பருத்திக்குளம் எனப்படுவதால் இவ்விரைவர்க்கு பருத்தீசுவரர் எனும் பெயருமுண்டு.


தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் தென்மேற்குப் பகுதியில் அரக்கோணம் செல்லும் சாலையின் அருகே பஞ்சுப்பேட்டை பெரியதெருவில் உள்ள தமிழக அரசின் விதைப் பண்ணையின் உட்புற வளாகத்திலுள்ள செவ்வந்தீசர் கோயிலை கடந்து சென்றால் இடதுபுறம் பிரியும் சாலைக்கருகில் பருத்திக்குளத்தின் கரையில் இச்சிவலிங்கம் உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்மேற்கு திசையில், சுமார் 1 கிலோமீட்டர் தொலைவிலுள்ள காஞ்சி ஏகாம்பரநாதர் கோயிலின் தென்மேற்கில் சற்று தூரம் சென்றால் இக்கோயிலை அடையலாம்.



</doc>
<doc id="299579" url="https://ta.wikipedia.org/wiki?curid=299579" title="ஹைன்ரிக் லென்ஸ்">
ஹைன்ரிக் லென்ஸ்

ஹைன்ரிக் லென்ஸ் ("Heinrich Friedrich Emil Lenz", ) ஒரு உருசிய இயற்பியலாளர். இவர் மரபார்ந்த இயக்க மின்னியலில் லென்சின் விதி கண்டுபிடித்தமைக்கு மிகவும் புகழ் பெற்றவர். தூண்டத்தை குறிக்கும் formula_1 என்ற குறியீடு இவரை கௌரவிக்கும் விதமாக (இவரது கடைசி பெயரின் முதல் எழுத்து) வைக்கப்பட்டது.


</doc>
<doc id="299580" url="https://ta.wikipedia.org/wiki?curid=299580" title="இந்தியாவில் தெருவோரக் குழந்தைகள்">
இந்தியாவில் தெருவோரக் குழந்தைகள்

இந்தியாவில் தெருவோரக் குழந்தைகள் ("street child") என்ற சொல், பாதுகாப்பு, கவனிப்பு மற்றும் வழிகாட்டலுக்குப் பெரியோர் யாருமின்றி தெருவோரங்களில் வாழ்கின்ற, வாழ்வாதாரமாகக் கொண்டுள்ள குழந்தைகளைக் குறிக்கிறது.

ஐக்கிய நாடுகளின் சிறுவர் நிதியத்தின் கணக்கீட்டின்படி, 1992 இல் இந்தியாவில் தெருவோரக் குழந்தைகளின் எண்ணிக்கை 400,000 க்கும் மேலாகும்.
கவனிப்பாரின்றி தெருவோரங்களில் வாழ்ந்து, தமது தேவைகளை தாமே நிறைவேற்றிக் கொள்ளும் நிலையில் இக்குழந்தைகள் இருப்பதற்கு முக்கியக் காரணமாக குடும்பச் சிக்கல்களே உள்ளன. தங்களது பாதுகாப்புக்காகத் தெருவோரக் குழந்தைகள் கூட்டங்களாக வாழ்ந்தாலும், அடிக்கடி அவர்களது முதலாளிகளாலும் காவற்துறையினராலும் சுரண்டப்படுகின்றனர்.

அரசின் தகுந்த சட்டப் பாதுகாப்பும், அவர்களின் நிலையை மேம்படுத்தக்கூடிய அமைப்புகளுமே அவர்களை இந்நிலையிலிருந்து மீட்கக் கூடியவை.

தெருவோரக் குழந்தைகள் குறித்த துவக்ககால ஆய்வுகளில் தெருக்களில் வேலைசெய்யும் குழந்தைகள் மட்டுமே தெருவோரக் குழந்தைகளாகக் கருதப்பட்டனர். பின்னர் மேற்கொள்ளப்பட்ட ஆய்வுகளில், குழந்தைகளின் சிக்கலான அனுபவங்களை வரையறுப்பது கடினமாக இருந்தாலும் தெருவோரக் குழந்தைகள் வெவ்வேறாகப் பகுத்தறியப்பட்டனர். தெருவோரக் குழந்தைகள் பற்றிய ஆய்வுகளை மேற்கொண்ட மார்க் டபிள்யூ, லசுக் என்ற முக்கியமான ஆய்வாளர் அவர்களை நான்கு வகைகளாகப் பிரிக்கிறார்: தெருக்களில் வேலைசெய்து விட்டு இரவில் தங்கள் குடும்பத்திற்குத் திரும்பும் குழந்தைகள்; குடும்பத்துடன் நல்ல பிணைப்பில்லாத தெருவில் வேலை செய்யும் குழந்தைகள்; குடும்பத்துடன் வாழ்ந்து, குடும்பத்துடன் சேர்ந்து தெருக்களில் வேலை செய்யும் குழந்தைகள்; குடும்பம் ஏதுமின்றி தாங்களாகவே தெருவோரங்களில் வாழ்ந்து தெருக்களில் வேலைசெய்யும் குழந்தைகள்.

“தெருவோரக் குழந்தை”கள் என்பது நான்காவது வகையைச் சேர்ந்த குழந்தைகளையே குறிக்கும். கவனித்துக் கொள்ள, பாதுகாக்க, வழிகாட்டப் பெரியர்வர்கள் யாருமின்றி, தெருக்களைத் (பயன்பாட்டிலில்லாத குடியிருப்புப் பகுதிகள், தரிசு நிலங்கள்) தனது வசிப்பிடமாக அல்லது வாழ்வாதாரமாகக் கொண்ட ஒரு எந்தவொரு சிறுமியும்/சிறுவனும் தெருவோரக் குழந்தையாவரென ஐக்கிய நாடுகளின் சிறுவர் நிதியம் வரையறுக்கிறது. கவனித்துக்கொள்ள யாருமில்லாமல் தாமாகத் தெருக்களில் வாழும் குழந்தைகளை, தெருக்களில் வேலை மட்டுமே பார்க்கும் குழந்தைகளில் இருந்து வேறுபடுத்திப் பார்த்தல் அவசியம். இவ்விருவகைக் குழந்தைகளின் தேவைகளும் அவசியங்களும் வெவ்வேறானவையாக இருக்கும்.

இந்தியாவில் தெருக்களில் வேலைசெய்யும் 18 மில்லியன் குழந்தைகளில்
, 5-20 விழுக்காடு குழந்தைகளே வசிக்க வீடில்லாத, குடும்ப அரவணைப்பற்ற குழந்தைகளெனக் கணக்கிடப்பட்டது.தெருவில் செலவுசெய்யும் நேரத்தின் அளவு, தெருவோர வாழ்க்கை, பெரியோரின் பாதுகாப்பின்மை மற்றும் கவனிப்பின்மை போன்ற காரணிகளால், மேம்பாட்டுக் கவனம் அவசியப்படும் இந்திய மக்கட்தொகையின் ஒரு பகுதியாக இந்தியத் தெருவோரக் குழந்தைகளும் உள்ளனர். யூனிசெப்பின் மதிப்பீட்டின்படி இந்தியாவில் மிகவும் பாதிப்படையக்கூடிய நிலையிலுள்ளவர்கள் என்பதால், தெருவோரக் குழந்தைகளின் நிலையையும் தேவைகளையும் குறித்த புரிதல் மிகவும் அவசியமான ஒன்றாகும்..

தற்சமயம் இந்தியாவிலுள்ள தெருவோரக் குழந்தைகளின் எண்ணிக்கைக் குறித்த அதிகாரபூர்வமான புள்ளிவிபரங்கள் எதுவுமில்லை. இக்குழந்தைகள் ஓரிடத்தில் நிலைத்திருப்பதில்லை என்பதால் அவர்கள் பற்றிய துல்லிய தரவினைப் பெறுவது கடினமாக உள்ளது. தெருவோரக் குழந்தைகளிடம் அடையாளச் சான்றுகள் கிடையாது என்பதுடன் அவர்கள் அடிக்கடி இடம் மாறிக்கொண்டும் இருப்பர். அதிகாரபூர்வமான அறிக்கையின்படி, இந்தியாவில் ஆண்டுதோறும் 50,000 பேர் வீட்டைவிட்டு வெளியேறுகின்றனர். இவர்களில் 45 விழுக்காடு 16 வயதுக்கு உட்பட்டோர் ஆவர்.

பல்வேறு ஆய்வுகளில் குறிப்பிட்ட சில நகரங்களிலுள்ள இக்குழந்தைகளின் எண்ணிக்கை மதிப்பீடு செய்யப்பட்டது. 1980களின் இறுதியில் கொல்கத்தாவிலும் மும்பையிலும் குறைந்தபட்சம் 100,000 தெருவோரக் குழந்தைகள் இருப்பதாகக் கணக்கிடப்பட்டது. இந்தியாவிலுள்ள இக்குழந்தைகளின் மொத்த எண்ணிக்கை 400,000-800,000 ஆக இருக்குமென மதிப்பிடப்பட்டது.

வீட்டை விட்டு வெளியேறி தொடருந்தில் பயணம்செய்து தொடருந்து நிலையங்களில் வந்திறங்கும் சிறுவர்/சிறுமிகளின் எண்ணிக்கை ஆண்டுக்கு 80,000 ஆகும். இவர்கள் தொடருந்து நிலையங்களில் வந்திறங்கியவுடன் கண்டுபிடிக்கப்பட்டால்தான் அவர்களின் பெற்றோரிடம் மீண்டும் சேர்ப்பிக்க முடியும். ஆனால் ஒவ்வொரு ஆண்டும் 80,000 பேரில் 10,000 பேரை மட்டுமே மீட்டு பெற்றோரிடம் சேர்க்க முடிகிறது. மீதமுள்ள 70,000 பேர் தொடருந்து நிலையத்திலோ அல்லது தெருக்களிலோ அலைகின்றனர். இவர்களால் ஆண்டுதோறும் தெருவோரக் குழந்தைகளின் எண்ணிக்கை அதிகரிக்கிறது. இவ்விவரங்களுக்கான ஆதாரங்களை, லலிதா ஐயர் மற்றும் மால்கம் ஹார்பர் எழுதிய "தொடருந்து குழந்தைகள்" ("railway Children") என்ற நூல் மற்றும் அரசுசாரா அமைப்புகளின் (" Railway Chidren, Sathi , Paul Hamlin Foundation" ...) இணையதளங்கள்/அறிக்கைகள் மூலம் அறியலாம்.

தெருவோரக் குழந்தைகளின் புள்ளிவிவரத்தைத் துல்லியமாகவும் நுட்பமாகவும் மதிப்பிடுவது கடினமானது என்பதால் அவர்களின் வயது குறித்த விவரங்களும் தோராயமானதே. இந்தியாவில் அதிகமான தெருவோரக் குழந்தைகள் ஆறுவயதுக்கு மேற்பட்டவர்களாகவும், பெரும்பான்மையோனார் எட்டு வயதுக்கு மேற்பட்டோராகவும் உள்ளனர். நகர்ப்புற விவகார தேசிய நிறுவனத்தின் 1989 ஆம் ஆண்டாய்வின்படி, இக்குழந்தைகளின் சராசரி வயது 13 ஆகும். யூனிசெப்பின் 1989 ஆம் ஆண்டறிக்கையின்படி ஆய்வு செய்யப்பட்ட இந்தியத் தெருவோரக் குழந்தைகளில் 72 விழுக்காட்டினர் 6-12 வயதினரும், 13 விழுக்காடு 6 வயதுக்கு உட்பட்டோரும் ஆவர்

இந்தியாவில் தெருவோரக் குழந்தைகளில் பெரும்பான்மையோர் சிறிதளவே கல்வியறிவுடைய அல்லது கல்வியறிவற்ற சிறுவர்கள் ஆவர்.

இந்தியாவின் தெருவோரக் குழந்தைகள் பல காரணங்களுக்காகத் தங்களது வீடுகளையும் குடும்பங்களையும் விட்டு வெளியேறுகின்றனர். இவற்றுக்கான கருதுகோள்களாக மூன்று விஷயங்கள் முன்வைக்கப்படுகின்றன: நகர வறுமை, பிறழ்ச்சிக் குடும்பங்கள், நகர்மயமாக்கல். இந்தக் கருதுகோள்கள் சரியானவையே என்பதை ஆதாரங்கள் ஓரளவுக்கு உறுதிப்படுத்துகின்றன. 1990 இல் மும்பையிலுள்ள 1000 தெருவோரக் குழந்தைகளிடம் நடத்தப்பட்ட ஆய்வில் 39.1 சதவீதத்தினர் தாங்கள் வீட்டைவிட்டு வந்ததற்குக் குடும்பச் சிக்கல்களும் சண்டைகளுமே காரணமெனவும் 20.9 சதவீதத்தினர் வறுமையைக் காரணமாகவும், 3.6 சதவீதத்தினர் நகரத்தைப் பார்க்கும் விருப்பமே காரணமெனவும் கூறியுள்ளனர். தெருவோரக் குழந்தைகளுக்கும் வீட்டைவிட்டு வெளியேறும் குழந்தைகளுக்கும் தொடர்பு உள்ளது. பெரும்பாலான சூழ்நிலைகளில் வீட்டைவிட்டு வெளியேறும் குழந்தைகளே இறுதியில் தெருவோரக் குழந்தைகளாகின்றனர். குழந்தைகள் வீட்டைவிட்டு வெளியேறுவதற்கான காரணங்களில் சில எளியவை; சில சிக்கலானவை. சில சமயங்களில் குழந்தைகளின் நடத்தை காரணமாகவும் சில சமயங்களில் பெற்றோர் காரணமாகவும் உள்ளனர். பள்ளிக்குச் செல்ல விருப்பமின்மை, வீட்டுப்பாடம் செய்யாததால் கிடைக்கக் கூடிய அடித்தல் போன்ற தண்டனைகளுக்குப் பயந்து குழந்தைகள் வீட்டைவிட்டு வெளியேறுவதே பொதுவான காரணமாக உள்ளது. ஒரு குழந்தை பணத்தைத் திருடுவதும் உடன்பிறந்தோருடன் போட்டுக்கொள்ளும் சண்டைகளும் காரணங்களாய் அமைவதும் உண்டு.

பெரும்பாலான குழந்தைகள் குடும்பச் சிக்கல்கள் காரணமாகவே வீட்டைவிட்டு வெளியேறுகின்றனர். தாய்/தந்தை இறப்பு, தந்தையின் குடிப்பழக்கம், மாற்றாம் பெற்றோரிடம் ஏற்படும் மனவேதனை, தாய்-தந்தை பிரிவு, நிந்தனை மற்றும் குடும்ப வன்முறை போன்றவை குழந்தைகளுக்கு ஏற்படும் குடும்பச் சிக்கல்களாகும். கூடுதலாக, பெண்கள் பொறுப்பிலுள்ள குடும்பத்திலுள்ள குழந்தைகளே தெருவோரக் குழந்தைகளாகின்றனர்.

எழுத்தறிவின்மை, போதைப் பழக்கம், வேலையின்மை போன்ற காரணிகள் அதிகமாய் காணப்படும் சேரி அல்லது மலிவுவிலைக் குடியிருப்புப் பகுதிகளைச் சேர்ந்தவர்களாக தெருவோரக் குழந்தைகள் பெரும்பாலும் உள்ளனர். குழந்தைகள் சிறிது சிறிதகத் தெரு வாழ்க்கையைப் பழகிக் கொள்கின்றனர். முதலில் ஒன்று அல்லது இரு இரவுகள் தெருவில் வாழத் தொடங்கும் அவர்கள் வீட்டைவிட்டு வெளியே தங்கும் நேரத்தை மெதுவாகக் கூட்டி, பின்னர் ஒரு கட்டத்தில் வீட்டிற்குத் திரும்புவதில்லை.

சில சமயங்களில் தெருவாழ்க்கை அவர்களுக்கு வீட்டு வாழ்க்கையைவிட உடலளவிலும் மனத்தளவிலும் மேம்பட்டதாகத் தோன்றுகிறது. இதற்குக் மோசமான வீட்டுச் சூழ்நிலைதான் காரணமேயன்றி, தெருவின் நிலைமை மேம்பட்டதாக உள்ளது என்பதாகாது. தெருச் சூழ்நிலை குழந்தைகளுக்கு ஏற்றதல்ல. வீட்டைவிட்டு வெளியேறிய பின்னர் தங்களது உறவினர் எவரேனும் தங்களை அடையாளம் கண்டு, வீட்டிற்குத் திரும்பிச் செல்லக் கட்டாயப் படுத்தலாம் என்ற பயத்தினால் குழந்தைகள் அடிக்கடித் தங்கள் இருப்பிடத்தை மாற்றிக்கொண்டே இருப்பர்.

தெருவோரக் குழந்தைகள் தமது தேவைகளைத் தாமே நிறைவேற்றிக்கொள்ள வேண்டிய நிலையில் உள்ளதால், வேலை அவர்களுக்கு அவசியமானது. அரசால் ஒழுங்குமுறைக்கு உட்படுத்தப்படாத பிரிவுகளில் வேலை செய்வதால் அங்கு அவர்களின் நிலை மோசமாக உள்ளது. மும்பையில் 50,000 தெருவோரக் குழந்தைகள் சட்டத்துக்குப் புறம்பாக 11,750 வெவ்வேறு வகையான உணவகங்களில் வேலைக்கமர்த்தப்பட்டுள்ளனர். பெற்றோர் மற்றும் சட்டப் பாதுகாப்பு இல்லாததால் பெரும்பாலும் முதலாளிகள் இவர்களைச் சிறைக் கைதிகளைப் போல அடைத்து வைத்து மிகக் குறைந்த சம்பளத்துக்கு அதிகப்படியான வேலை வாங்கித் துன்புறுத்துகின்றனர். வேலையாட்களை மோசமாக நடத்தாத முதலாளிகளோ, தெருவோரக் குழந்தைகளை வேலைக்கமர்த்துவது ஆபத்து எனக் கருதி அவர்களை வேலைக்கு எடுத்துக் கொள்வதில்லை.

முதலாளிகள் தரும் கூலி மிகவும் சொற்பமாக இருப்பதால் பெரும்பாலான தெருவோரக் குழந்தைகள் சுயவேலை அல்லது பல்வேறான வேலைகளைச் செய்கின்றனர். பெரும்பான்மையோர் சுயவேலை பார்ப்பவர்களாகவே உள்ளனர். அவர்கள் பொதுவாகச் செய்யும் வேலை நெகிழி, தாள், மாழை போன்ற மறுசுழற்சி செய்யக்கூடிய பொருட்களைக் குப்பைகளிலிருந்து பொறுக்குவதாகும்.

செய்யும் இதர வேலைகள்: 

மகிழுந்துகளைத் துடைத்தல்; பலூன் அல்லது இனிப்புப் பொருட்கள் விற்றல்; செய்தித்தாட்கள் அல்லது பூ விற்றல்; காலணிகளைத் துடைத்து மெருகேற்றல்; சிறு உணவகங்கள் அல்லது தெருவோர உணவுக் கடைகளில் வேலை பார்த்தல்; கட்டுமானப் பணி அல்லது தானுந்துப் பட்டறைகளில் எடுபிடி வேலை; பிச்சை எடுத்தல். மிகக் குறைந்த விகிதத்திலான தெருவோரக் குழந்தைகள் திருடுதல், பணப்பைகளைக் கத்தரித்து பணம் திருடுதல், போதைப்பொருள் விற்றல், பாலியல் தொழில் போன்றவற்றிலும் ஈடுபடுகின்றனர். வெவ்வேறான வேலைகளில் ஈடுபடும் இவர்களின் வேலை நேரவளவு ஒரு நாளைக்கு 8–10 மணியாக உள்ளது

தெருவோரக் குழந்தைகளின் வருமானம் ஒரே அளவாக இருப்பதில்லை. குறைந்தபட்சத் தேவைகளுக்குத்தான் போதுமானதாக இருக்கும் இந்தியாவில் பெரும்பாலான தெருவோரக் குழந்தை மாதத்திற்கு 200 முதல் 830 ரூபாய் வரை சம்பாதிக்கின்றனர். இதில் சிறுகுழந்தைகளைவிட மூத்த குழந்தைகளே அதிகமாக சம்பாதிக்கின்றனர். இதேபோல முதலாளிகளின்கீழ் வேலைசெய்யும் குழந்தைகளைவிட சுயவேலை செய்யும் குழந்தைகள் அதிகமாகச் சம்பாதிக்கின்றனர். இக்குழந்தைகளின் முக்கிய செலவான உணவுச் செலவு நாளொன்றுக்கு 5-10 ரூபாயாக உள்ளது. உணவுக்காகும் செலவைக் குறைப்பதற்காகப் பல குழந்தைகள் தேநீர் மட்டும் அருந்திப் பசியாற்றிக் கொள்கின்றனர்.

மூத்த குழந்தைகள் அல்லது காவல்துறையினர் இவர்களது பணத்தை எடுத்துக் கொள்வார்கள் என்பதால், உணவிற்காகச் செலவு செய்யாமல் வைத்திருக்கும் பணத்தை வேறுவழிகளில் விரைவாகச் செலவு செய்து விடுவார்கள். பணத்தைச் சேமிக்கும் பழக்கம் இல்லாமல் போவதால் அவசரத் தேவைகளின்போது பண நெருக்கடிக்கு ஆளாகின்றனர். எப்போதாவது தங்கள் குடும்பங்களுக்குப் பணம் அனுப்பும் இவர்கள் மீதமாகும் பணத்தைப் பெரும்பாலும் பொழுதுபோக்குகளில் செலவிடுகிறார்கள்

பலர் திரைப்படங்கள் பார்ப்பதற்கு மாதமொன்றுக்கு 300 ரூபாய் செலவிடுகின்றனர். பெரிய குழந்தைகள் புகைபிடித்தல், புகையிலை, மது, போதைமருந்துகள் போன்றவற்றுக்குச் செலவிடுகின்றனர். உடைக்காக இவர்கள் அதிகம் செலவிடுவதில்லை. சிலருக்கு வேலைசெய்யும் இடங்களில் வேலைக்கான உடை வழங்கப்படும். சிலருக்கு குடும்பத்தினர் எப்போதாவது உடைகள் வாங்கித்தருகின்றனர். பெரும்பாலான தெருவோரச் சிறுவர்கள் பொதுமக்களின் அனுதாபத்தைப் பெறுவதற்காக அரைகுறை அல்லது கிழிந்த பழைய உடைகளோடு காணப்படுகின்றனர்.

இந்தியாவில் தெருவோரக் குழந்தைகளுக்கான கல்வி வாய்ப்பு மிகவும் குறைவு. 1989 இல் மும்பையில் தெருவோரக் குழந்தைகளிடம் நடத்தப்பட்ட ஆய்வில் 54.5 சதவீதத்தினர் பள்ளிகளில் சேர்க்கப்படவில்லை என்றும் 66 சதவீதத்தினர் எழுத்தறிவற்றவர்கள் எனவும் கண்டறியப்பட்டது. மீண்டும் 2004 இல் நடத்தப்பட்ட ஆய்விலும் அக்குழந்தைகளின் கல்வியறிவு நிலையில் முன்னேற்றம் காணப்படவில்லை. அந்த ஆய்வறிக்கையின்படி, 60 சதவீதத்தினர் பள்ளிக்குச் செல்லாதவர்கள்; கிட்டத்தட்ட மூன்றில் இரு பங்கினர் எழுத்தறிவற்றவர்கள். 30 சதவீதம் பேர் தொடக்கக் கல்விப் பள்ளியிலும் 10 சதவீதம் நடுநிலை அல்லது உயர்நிலைப் பள்ளியில் பயின்றவர்கள்.

இதர குழந்தைகளுக்குக் கிடைக்கும் குடும்ப ஆதரவும் மன மற்றும் பண ஆதரவும் இந்தியாவின் தெருவோரக் குழந்தைகளுக்கு கிடைக்காததால் அவர்கள் எளிதில் பலவிதமான தாக்குதகளுக்கு உள்ளாகக் கூடிய நிலையில் உள்ளனர்.வாழ்வில் சந்திக்கும் இன்னல்களை எதிர்கொள்ள அவர்கள் பல்வேறு உத்திகளைக் கையாளுகின்றனர். சிலர் முரட்டுத்தனமான வெளித்தோற்றம் மற்றும் அதிக சுதந்திரமான நடத்தையைக் கொள்கின்றனர். . எப்பொழுதும் சுற்றுப்புற நிலையை விழிப்புடன் கவனித்து பாதுகாப்புக்காகப் போரட வேண்டியுள்ளது. இதனால் புதுப்புது அடையாளங்களை உண்டாக்கிக் கொள்ளுதல், வன் தாக்குதல், லாபநோக்கில் உறவுகளை எதிர்கொள்வது போன்ற குடும்பங்களோடு வாழும் குழந்தைகளுக்கில்லாத பண்புகளைப் பழகிக் கொள்கின்றனர்.

பெரும்பாலான தெருவோரக் குழந்தைகள் சிக்கல்களைச் சமாளிப்பதற்கு நல்லவிதமான உத்திகளைக் கையாள்கின்றனர். வெகுசிலர் மது அருந்துதல், போதை மருந்துகள் உட்கொள்ளல், பாலியல் தொழிலாளிகளிடம் செல்லல் போன்ற முறைகேடான வழிகளை மேற்கொள்கின்றனர். இக்குழந்தைகள் முழுவதுமாக தனியே இல்லாமல் அவர்களுள்ளான குழுக்களாக வாழ்கின்றனர். இந்தக் குழுக்களுக்கு ஒருவர் தலவராக இருப்பார். ஒவ்வொரு குழுவும் ஒரு குறிப்பிட்ட வாழ்விடத்தைத் தமதாகக் கொண்டிருக்கும். ஆனால் இவ்விதம் குழுக்களாக இருக்கும்போது வயதில் சிறிய குழந்தைகளைத் திருடுதல் போன்ற சட்டப்புறம்பான செயல்களுக்கு பெரிய குழந்தைகள் ஈடுபடுத்துகின்றனர். உடல்நிலை சரியில்லாமல் போகும்போது கவனித்துக் கொள்ளவும், பணமில்லாதபோது கொடுத்துதவவும், வேலை குறித்த விபரங்களை அறிந்து கொள்ளவும் தங்களது நண்பர்களையே சார்ந்துள்ளதாக மும்பையின் தெருவோரக் குழந்தைகள் தெரிவித்துள்ளனர். கிடைக்கக்கூடிய ஓய்வு நேரங்களைத் தங்களது நண்பர்களுடன் (திரைப்படங்களுக்குச் செல்லல்) செலவிடுகின்றனர்.

தெருவோரக் குழந்தைகள் எதிர்கொள்ளும் சிக்கல்களில் முக்கியமானது பெரியோர்களின் பாதுகாப்பும் வழிகாட்டலுமாகும். சிலர் இந்தத் தேவையை நிறைவுச் செய்யக்கூடிய நபர்களைத் தாங்களே தேடிக் கொள்கின்றனர். பெரும்பாலான குழந்தைகள் தாங்களாகவோ அல்லது நண்பர்களோடோ வாழும்போது, ஒரு சிலர் தெருவோரங்களில் அல்லது சேரிகளில் வாழும் குடும்பங்களோடு தொடர்பு கொண்டு அக்குடும்பங்களைத் தங்களுக்கான மாற்றுக் குடும்பகளாக ஏற்கின்றனர். பல குழந்தைகள் உடல்நிலை சரியில்லாதபோது கவனித்துக் கொள்ளவும், நலனில் அக்கறை காட்டவும் தாய் போன்ற ஒரு நபரைத் தேடிக் கொள்கின்றனர்.

தெருவோரக் குழந்தைகளுக்கு சத்தான உணவு, சுகாதரம், மருத்துவப் பேணல் கிடைப்பதில்லை. சிறுசிறு உணவகங்களில் மீதமாகும் உணவுகளையும் குப்பைத் தொட்டிகளில் கிடக்கும் உணவுகளையுமே நம்பி வாழ்கின்றனர். 1990 இல் மும்பையில் நடத்தப்பட்ட ஆய்வில் தெருவோரக் குழந்தைகளில் 62.5 விழுக்காட்டினர் உணவகங்களில் கிடைக்கக் கூடிய உணவினை உண்பதாகக் கண்டறியப்பட்டது.

சுத்தமான கழிப்பறை, குளியலறை மற்றும் தண்ணீர் கிட்டாமையும் இக்குழந்தைகளின் நலக்கேட்டுக்குக் காரணமாகும். மேலே கூறப்பட்ட அதே ஆய்வில் மும்பையின் தெருவோரக் குழந்தைகளில் 29.6 விழுக்காட்டினர் கடலிலும் 11.5 விழுக்காட்டினர் குழாயடிகள், கிணறுகள், வாய்க்கால்களில் குளிக்கின்றனர் என்று தெரிவிக்கப்பட்டுள்ளது. தெருவோரக் குழந்தைகள் திறந்த வெளிகளில் குளிக்கும் காட்சி இந்தியாவின் பலபகுதிகளிலும் சாதாரணமாகக் காணக்கூடிய ஒன்றாக உள்ளது. இக்குழந்தைகளில் 26.4 விழுக்காட்டினர் தொடருந்துப் பாதைகள் அல்லது தெருவோரங்களையே கழிவறைகளாகப் பயன்படுத்துகின்றனர். தண்ணீர் தேவைக்கு, 69.1 விழுக்காட்டினர் உணவு விடுதிகளைக் கேட்பதாகவும் 15.6 விழுக்காட்டினர் தண்ணீர்க் குழாய்களைச் சார்ந்திருப்பதாகவும் தெரிவித்துள்ளனர்

இந்தியாவின் பெரும்பான்மையான தெருவோரக் குழந்தைகளுக்கு மருத்துவ வசதியும் கிடைப்பதில்லை. மூன்றில் ஒரு பங்கினருக்கு மட்டுமே காயம்படும்போது அல்லது உடல்நலக் குறைவின்போது மருத்துவ உதவி கிடைக்கிறது. வெகுசிலர் அரசு மருத்துவமனைகளில் சிகிச்சை பெறுகின்றனர்.

பல ஆய்வுகளில், தெருவோரக் குழந்தைகள் பலவிதமான நோய்களுக்கு ஆளாகி உள்ளது கண்டுபிடிக்கப்பட்டுள்ளது. 2002 இல் கொல்கத்தாவின் தெருவோரக் குழந்தைகளிடம் நடத்தப்பட்ட ஆய்வில், 5 முதல் 14 வயதுக்குட்பட்ட ஒவ்வொரு 554 குழந்தைகளில் 6 குழந்தைகளுக்கு எச்.ஐ.வி தொற்று இருப்பது அறியப்பட்டது. பற்சொத்தை, சரியான குளிர்கால ஆடைகள் இல்லாத காரணத்தால் குளிர்கால நோய்த் தாக்குதலுக்கும் இக்குழந்தைகள் ஆளாகின்றனர்.

தெருவோரக் குழந்தைகள் அடிக்கடி நிந்தனைகளுக்கும் மிரட்டலுக்கும் உள்ளாகின்றனர். சமூக அந்தஸ்தும் பெரியவர்களின் பாதுகாப்பும் இல்லாததால் பிறரது அச்சுறுத்தலுக்கும் மிரட்டலுக்கும் ஆளாகித் துன்புறுவதாக அக்குழந்தைகள் கூறுகின்றனர். காவற்துறையினரும் பொதுமக்களும் அவர்களிடம் காட்டும் ஏளனமும் எதிர்நிலையுமே இதற்கு முக்கியக் காரணியாகும்

காவற்துறையினரால் நிந்திக்கப்படுவதாக இக்குழந்தைகள் முறையிடுகின்றனர். சில இடங்களில் வேலைபார்ப்பதற்கு அனுமதியாக, காவற்துறையினர் மாமூல் கேட்டு வற்புறுத்துவதாகவும் இக்குழந்தைகள் முறையிடுகின்றனர் இக்குழந்தைகளை ஓடுகாலிகளென காவற்துறையினர் கைது செய்கின்றனர். கைதாவதை முறையாக எதிர்கொள்ள முடியாத இவர்கள் அதிலிருந்து மீள்வதற்கு, காவற்துறையினருக்கு கையூட்டு அளிக்க வேண்டும் அல்லது அக்கடன் அடையும்வரை காவல்நிலையங்களில் வேலைசெய்ய வேண்டும் என்ற நிலை ஏற்படுகிறது மும்பையில் அரசு ஆதரவுடன் எடுக்கப்பட்ட “பிச்சைகாரர் நடவடிக்கை“யில் (“Operation Beggar”) தெருக்குழந்தைகள் அனைவரும் ஒன்றுதிரட்டப்பட்டு கடன்பட்ட அடிமைவேலையாட்களாக ஆக்கப்பட்டனர்

இக்குழந்தைகள் குறித்த காவற்துறையினரின் பார்வை; எங்கும் பரவியுள்ள ஊழல்; காவற்துறையின் வன்முறை கலாச்சாரம்; முறையான சட்டப்பாதுகாப்பின்மை; காவற்துறையினருக்குக் கிடைத்துள்ள தண்டனையற்ற நிலை ஆகியவை காவற்துறையினர் தெருவோரக் குழந்தைகளை மோசமாக நடத்துவதற்கான காரணிகளாகும். இளங்குற்றவாளிகளைக் காவற்சிறையில் அல்லது சிறைச்சாலைகளில் அடைத்து வைப்பது சம்மு (நகர்) மற்றும் காஷ்மீர் தவிர்த்த பிற இந்திய மாநிலங்களில் இளவர் நீதிமுறைச் சட்டப்படி குற்றமாகுமென்றாலும் இது வெகுவாகப் பின்பற்றப்படுவதில்லை.

தெருவோரக் குழந்தைகளுக்கு நேரும் பல்வேறு அவலங்களையும் அவை எவ்வாறு வேறு காரணிகளுடன் தொடர்பு கொண்டுள்ளன என்பதையும் குறித்த புதிய நோக்கை, 2009 இல் செய்ப்பூரில் மேற்கொள்ளப்பட்ட ஆய்வு வழங்குகிறது. பொதுவான நிந்தித்தல் மற்றும் புறக்கணிப்பு, உடல்நலம்சார் நிந்தித்தல், வார்த்தைகளால் நிந்தித்தல், அடி, உதை போன்ற உடல்சார் நிந்தித்தல், உளரீதியாக நிந்தித்தல், பாலியல் நிந்தித்தல் எனத் தாங்கள் சந்திக்கும் ஐந்து வகையான அவலங்களை இக்குழந்தைகள் இந்த ஆய்வில் முறையிட்டுள்ளனர்.

இந்தியாவில் தெருவோரக் குழந்தைகள் இருப்பதென்பது, சமூகப் பிழைச் செயற்பாடு மற்றும் சரியான சமயத்தில் தடுப்பு நடவடிக்கை மேற்கொள்ளப்படாத சமூகப் பொருதார வரிசையின் வெளிப்பாடாகும். இக்குழந்தைகளின் பிரச்சனைகளைத் தீர்ப்பதற்கு அவர்களின் நிலைமைக்கான காரணங்களை ஆய்ந்தறிவதே சரியான வழியாக இருக்குமென அறிஞர்கள் கருதுகின்றனர். மேலும் இக்காரணிகளைக் கண்டறிந்தததும் அவர்களின் நிலையை மேம்படுத்த உடனடி உதவிகளும் வழங்கப்பட வேண்டும்.

இந்திய அரசால் தெருவோரக் குழந்தைகளுக்காகக் கொண்டுவரப்பட்ட பல பொதுக்கொள்கைகள் பயனற்றவையாக இருப்பதற்குக் காரணம் அவை சமூக, மானிட, புவியியல்சார் ஆய்வுகளால் உருவாக்கப்பட்டு சரியான முறையில் அக்குழந்தைகளின் சிக்கல்களை அறிந்து மதிப்பீடு செய்யாததே ஆகும்.

1997 க்கு முந்தைய விடுதலைக்குப் பின்னுள்ள இந்தியாவின் அதிகாரபூர்வ சொல்லகராதியில் “தெருவோரக் குழந்தை” என்ற சொல்லே கிடையாது. தெருவில் வேலைசெய்யும் குழந்தைகளுடன் அவர்களும் ஒன்றாக சேர்க்கப்பட்டதால் தெருவோரக் குழந்தைகளும் சிறிதளவு உதவி பெற்றனர். எடுத்துக்காட்டாக, காவற்துறையின் வன்முறையிலிருந்து பாதுகாப்பதற்காகத் தெருவில் வேலைசெய்யும் குழந்தைகளுக்குத் தரப்பட்ட அடையாள அட்டைகள் இக்குழந்தைகளுக்கும் தரப்பட்டது. 1990 களின் துவக்கத்தில் அரசுசாரா அமைப்புகளின் நெருக்கடியால் இந்திய அரசு “தெருவோரக் குழந்தைகளுக்கான உதவித் திட்டம்” ஒன்றை பிப்ரவரி 1993 இல் உருவாக்கியது. பல அரசுசாரா அமைப்புகள் அரசுடன் சந்திப்புகளை நடத்தி இத்திட்டத்தின் பின்னூட்டங்களையும் மேம்படுத்தும் ஆலோசனைகளையும் வழங்கியும் இத்திட்டத்தின் இறுதி வரைவில் அவை இடம்பெறவில்லை. அதனால் அரசுசாரா அமைப்புகளால் இந்திட்டத்தில் பங்கேற்க முடியவில்லை.

தெருவோரக் குழந்தைகளுக்கான அரசுத் திட்டம் துவக்கப்பட்டதன் தொடர்ச்சியாக வேறு சில கொள்கைகள் மற்றும் திட்டங்களிலும் அவர்கள் இடம்பெற்றனர். இந்திய குழந்தை நலக் கழகம் தனது திட்டங்களில் தெருவோரக் குழந்தைகளையும் இணைத்தது. எட்டாவது ஐந்தாண்டுத் திட்டத்தில் ஆறு பெருநகரங்களிலுள்ள குழந்தைகளுக்கான திட்டம் இடம்பெற்றது. இந்தியத் தொழிலாளர் அமைச்சகம் தனது வாழ்க்கைத் தொழில் பயிற்சி நிகழ்ச்சிகளில் தெருவோரக் குழந்தைகளையும் சேர்த்த்துக் கொண்டது அப்பயிற்சிகளுக்குத் தேவையான குறைந்தபட்ச கல்வித் தகுதிகூட அக்குழந்தைகளுக்கு இல்லாததால் அம்முயற்சி அதிக வெற்றிபெறவில்லை.

அறிஞர்களும் முகமைகளும் தெருவோரக் குழந்தைகளுக்கு உதவும் உத்திகளாகப் பரிந்திரைத்தவற்றில் முக்கியமானது அரசுசாரா அமைப்புகளைப் பயன்படுத்துவதாகும். யூனிசெப்பின் ஏ. பி. போசும், தெருவோரக் குழந்தைகள் கூட்டமைப்பின் சாரா தாமசு டி பெனிடெசும் இக்குழந்தைகளுக்கு உதவும் முக்கியப் பொறுப்பு அரசுசாரா அமைப்புகளிடம் தரப்படவேண்டும், அதற்கான செலவை அரசு ஏற்க வேண்டுமெனப் பரிந்துரைக்கின்றனர். அரசைவிட, அரசுசாரா அமைப்புகள் இளக்கமாக இயங்கமுடியும் என்பதால் அவர்களே பல்வேறு சூழ்நிலைகளிலும் தெருவோரக் குழந்தைகளின் தேவைகளுக்கு உதவும் திறனுடையவர்களாவர்.

அரசுசாரா அமைப்புகள் தெருவோரக் குழந்தைகள் பற்றிய துல்லியமான தரவுகளைப் பெற்று தேவையான திட்டங்களை உருவாக்குவதற்கு பல்வேறு நகரங்களிலும் தெருவோரக் குழந்தைகளின் கணக்கெடுப்பு எடுக்கப்பட வேண்டுமென மனித உரிமைகள் கண்காணிப்பகம் பரிந்துரைக்கிறது. இவ்வமைப்பு, தெருவோரக் குழந்தைகள் மீதான காவற்துறையின் நிந்தனை மற்றும் கொலைகள் குறித்த தனது ஆய்வில் இக்குழந்தைகளின் பாதுகாப்பிற்கானப் பல்வகையான சட்டப் பரிந்துரைகளை அளித்துள்ளது. இப்பரிந்துரைகளில் சித்திரவதைக்கு எதிரான ஐ.நா உடன்படிக்கையை ஏற்றுறுதி செய்யும்வகையில் ஒரு தெருவோரக் குழந்தையைக் காவலில் வைக்கப்படும்போது அக்குழந்தைக்கு மருத்துவப் பரிசோதனை செய்யப்படும் வகையில் குற்றவியல் நடைமுறைச் சட்டப் பிரிவுகள் 53 மற்றும் 54 இரண்டும் திருத்தப்பட வேண்டும்; நிந்தனைகளுக்கு எதிராக முறையீடு செய்யவும் வழக்குத் தொடரவும் வகையுள்ளவாறு இளவர் நீதிமுறைச் சட்ட திருத்தம் கொண்டுவரப்பட வேண்டும் என்பதும் அடங்கும்.


</doc>
<doc id="299582" url="https://ta.wikipedia.org/wiki?curid=299582" title="குல்சன்-இ-இக்பால் பூங்கா">
குல்சன்-இ-இக்பால் பூங்கா

குல்சன்-இ-இக்பால் பூங்கா ("Gulshan-e-Iqbal Park", ) பாக்கித்தானின் இலாகூரில் அமைந்துள்ள பூங்காவும் மனமகிழ் மையமுமாகும். க்கும் கூடுதலான பரப்பில் அமைந்துள்ள இந்தப் பூங்கா நகரின் பெரிய பூங்காக்களில் ஒன்றாகும். இது புறநகர் பகுதியான "அல்லாமா இக்பால் டவுனில்" உள்ளது. "குல்சன்-இ-இக்பால்" என்பதற்கான பொருள் ""இக்பாலின் பூங்கா"" எனவாகும்; பாக்கித்தானின் தேசியக் கவி இக்பாலின் நினைவாக இப்பெயர் சூட்டப்பட்டுள்ளது. 

இப்பூங்காவில் சிறுவர் விளையாடி மகிழும் வண்ணம் பல ஊஞ்சல்களும் விளையாட்டுந்துகளும் அமைக்கப்பட்டுள்ளன; செயற்கை ஏரி ஒன்றும் சிறிய விலங்கியல் பூங்காவும் உள்ளன. இதனால் குடும்பச் சுற்றுலாவிற்கு ஏற்றவிடமாக இது உள்ளது. விடுமுறை நாட்களில் குடும்பத்துடன் பொழுதுபோக்க இலாகூர் மக்கள் கூடுமிடமாக விளங்குகின்றது. 

இந்தப் பூங்காவை பராமரிக்கும் உள்ளாட்ச மன்றம் அண்மையில் விளையாட்டுப் பகுதியை புதுப்பித்தும் மேலும் விளையாட்டுச் சாதனங்களை பொருத்தியும் மேம்படுத்தியுள்ளது. 
மார்ச் 27, 2016 அன்று குல்சன்-இ=பூங்காவின் வாயிலுக்குச் சற்றே வெளியேயும் சிறுவர்களின் ஊஞ்சல்கள் உள்ள பகுதிக்கு சில அடிகளே வெளியேயும் தானுந்து நிறுத்தப் பகுதியில் தற்கொலைப்படையாளி குண்டு வெடித்ததில் 69 பேர் உயிரிழந்தனர்; 300க்கும் மேற்பட்டோர் காயமுற்றனர்.. "ஜமாத்-உல்-அரார்" என்ற தலிபான் குழு இத்தாக்குதலுக்கு பொறுப்பேற்றுள்ளது. 


</doc>
<doc id="299585" url="https://ta.wikipedia.org/wiki?curid=299585" title="2016 இலாகூர் தற்கொலைத் தாக்குதல்">
2016 இலாகூர் தற்கொலைத் தாக்குதல்

மார்ச் 27, 2016 அன்று பாக்கித்தானின் இலாகூரின் பெரிய பூங்காக்களில் ஒன்றான குல்சன்-இ-இக்பால் பூங்காவின் வாயிலுக்கருகில் நடந்த தற்கொலைத் தாக்குதலில் குறைந்தது 69 நபர்கள் உயிரிழந்தனர்; 300க்கும் கூடுதலானோர் காயமுற்றனர். உயிர்ப்பு ஞாயிறு நாளைக் கொண்டாடிக் கொண்டிருந்த கிறித்தவர்களை இலக்காகக் கொண்டு இந்தத் தாக்குதல் நடந்ததாக அறியப்படுகின்றது; இறந்தவர்களில் பெரும்பாலோர் பெண்களும் சிறுவர்களுமாவர். பாக்கித்தானிய தாலிபானின் ஜமாத்-உல்-அராரா என்ற தீவிரவாதக் குழு இத்தாக்குதலுக்குப் பொறுப்பேற்றுள்ளது.

பாக்கித்தானில் சமயச் சிறுபான்மையினருக்கு எதிராக தீவிரவாதத்தில் ஈடுபடும் பல அமைப்புக்களுக்கு பாக்கித்தானிய தாலிபான் மேற்பார்ப்பு அமைப்பாக விளங்குகின்றது. இவர்களால் பாக்கிதானின் மக்கள்தொகையில் 2% வரையிலுள்ள கிறித்தவர்கள் மீது அடிக்கடி தாக்குதல்கள் நடத்தப்படுகின்றன.

2013இல் நடந்த தற்கொலைத் தாக்குதலில் வரலாற்றுச் சிறப்புமிக்க அனைத்துப் புனிதர் தேவாலயத்தில் 75 பேர் கொல்லப்பட்டனர். மார்ச் 2015இல் லாகூர் தேவாலயக் குண்டுவெடிப்பில் குறைந்தது 15 பேர் உயிரிழந்தனர். அப்போது தாலிபான் இதற்கு பொறுப்பேற்றதுடன் மேலும் பல தாக்குதல்கள் நடத்தப்படும் எனவும் எச்சரித்தது.

பாக்கித்தானிய தாலிபானின் ஒரு பிரிவான ஜமாத்-உல்-அரார், முதலில் குழுவிலிருந்து பிரிந்து பின்னர் மார்ச் 2015இல் மீண்டும் இணைந்தது. ஜமாத்-உல்-அரார் குழுதான் நவம்பர் 2014இல் வாகா எல்லைத் தாக்குதலை நடத்தியது; இதில் 60 பேர் கொல்லப்பட்டனர்; 100க்கும் கூடுதலானோர் காயமுற்றனர்.
மாலை 6:30க்கு குண்டுவெடிப்பு நடைபெற்றது; அவசர உதவி 1122 தொடர்பாளர் மாலை 6:44க்கு அழைப்பு வந்ததாகவும் உடனே 23 மருத்துவ உதவுகை ஊர்திகள் அனுப்பப்பட்டதாகவும் கூறினார். 40க்கும் மேற்பட்ட உயிரற்ற உடல்கள் லாகூரின் ஜின்னா மருத்துவகத்தை வந்தடைந்தன. மருத்துவ உதவுகை ஊர்திகள் பற்றாது போனமையால் வாடகையுந்துகளும் தானிகளும் காயமுற்றோரை மருத்துவமனைக்குக் கொண்டு செல்ல பயன்படுத்தப்பட்டன. 2015ஆம் ஆண்டு மார்ச் மாதத்தில் இரண்டு இலாகூர் தேவாலயங்களில் குண்டுவெடிப்பை நடத்தியிருந்த பாக்கித்தானிய தாலிபானின் ஜமாத்-உல்-அரார் தற்போதைய குண்டுவெடிப்பிற்கும் உரிமை கோரியது. ஜமாத்-உல்-அராரின் தொடர்பாளர் எசனுல்லா எசான் கிறித்தவர்களை குறிவைத்து இத்தாக்குதல் நடத்தப்பட்டதாக உறுதிபடுத்தினார்.



</doc>
<doc id="299587" url="https://ta.wikipedia.org/wiki?curid=299587" title="இயற்பியல் ஆராய்ச்சி ஆய்வகம்">
இயற்பியல் ஆராய்ச்சி ஆய்வகம்

இயற்பியல் ஆராய்ச்சி ஆய்வகம் (Physical Research Laboratory) இந்தியாவில் உள்ள வானம் மற்றும் அதனுடன் தொடர்புடைய அறிவியலில் ஆராய்ச்சி செய்யும் ஒர் ஆய்வகம். இயற்பியல் ஆராய்ச்சி ஆய்வகம் 1947ல் விக்கிரம் சாராபாய் அவர்களால் தொடங்கப்பட்டது.

இயற்பியல் ஆராய்ச்சி ஆய்வகத்தில் வானியல், வானியற்பியல், கோள் அறிவியல், புவி அறிவியல், கோட்பாட்டுவாத இயற்பியல் முதலிய துறைகளில் ஆராய்ச்சிக்கு முக்கியத்துவம் அளிக்கப்படுகிறது.


</doc>
<doc id="299603" url="https://ta.wikipedia.org/wiki?curid=299603" title="படை (தோல் வியாதி)">
படை (தோல் வியாதி)

படை என்று அழைக்கப்படும் இவ்வகை தோல் வியாதி சருமத்தினில் பாதிப்பு ஏற்படுத்தும் நோய்களுள் ஒன்று. வெளிர் சிவப்பு நிறத்திலான சருமம், சருமத்தினில் அதிகம் அரிக்கும் தன்மை மற்றும் புடைப்புகள் ஏற்படுதல் இதன் விளைவுகள் ஆகும். அத்துடன் அந்த சரும பகுதிகளில் எரிச்சல் கொடுக்கக்கூடிய தன்மை அல்லது உணர்வினை எதிர்மறையாக்குதலை ஏற்படுத்தும். பெரும்பாலான நேரங்களில் இது ஒவ்வாமையினால் ஏற்படுகிறது. இருப்பினும் சில படை தோல் வியாதிகள் ஒவ்வாமை இல்லாத காரணங்களிலும் ஏற்படுகின்றன. 

படை தோல் வியாதிகள் பெரும்பாலும் ஆறு வாரங்களில் குணமடையக் கூடியவை, இவை கடுமையான அரிக்கும் தடிப்புகள் கொண்ட தோல் வியாதியாகும். இவை ஒவ்வாமையினால் தூண்டிவிடப்படும் நோயாகும். இது தவிர இருக்கும் ஏனைய தோல் வியாதிகள் ஆறு வார காலத்திற்கும் மேல் நீடிக்குமாயின் அவை நாள்பட்ட அரிக்கும் தடிப்புகள் கொண்ட தோல் வியாதிகளாகக் கருதப்படும். இவை எவ்வித ஒவ்வாமை காரணங்கள் இல்லாமலே தொடர்ந்து பாதிப்பினை ஏற்படுத்தும். இவ்வித நாள்பட்ட தோல் வியாதிக்கான காரணங்களில் சுமார் 50 சதவீதத்திற்கும் மேல் கண்டறியப்படாமலே உள்ளன. பாதிக்கப்பட்டவர்களில் 50 சதவீதம் பேருக்கு, இயற்கையாக உடலிலுள்ள பொருட்களுக்கு எதிராக தூண்டு பொருட்கள் உருவாவதால் இந்த நாள்பட்ட தோல் வியாதி தொடர்வதாக கண்டறியப்பட்டுள்ளது.

புடைப்புகளுடன் கூடிய சிவப்பு அடிப்பாகம் கொண்ட சருமம் இதன் பிரதான அறிகுறியாகும். இது சருமத்தின் மேற்பரப்பில் எங்கு வேண்டுமானாலும் ஏற்படலாம். இவை ஒவ்வாமை அல்லது ஒவ்வாமை அல்லாத பிற காரணங்களினால் ஏற்படலாம். இது சருமத்தின் மேலோட்டமான இரத்த நாளங்களில் இருந்து திரவக் கசிவு ஏற்படுத்தும், இந்த தடுப்புகள் போன்ற தோற்றம் கொண்ட சருமம் சில இஞ்ச் முதல் பெரிய அளவிலான விட்டம் கொண்டதாகவும் இருக்கும்.

பல வகையான தூண்டு காரணிகள் படை தோல் வியாதியினை ஏற்படுத்தும். அவற்றுள் சில பின்வருமாறு: 


சில வகையான மருந்துப் பொருட்கள் உடலுக்கு ஏற்றாற்போல் அமையாததால் ஒவ்வாமை ஏற்பட்டு படை ஏற்படலாம். அவ்வகை மருந்துப் பொருட்களில் கோடீனை, டெக்ஸ்ட்ரோம்ஃபெடமின், ஆஸ்பிரின், இப்யூபுரூஃபன், பென்சிலின், க்ளோட்ரிமஸோல், டிரிசாஸோல், சல்போனமைடுகள், வலிப்படக்கிகள், செஃபல்க்ளோர், பிரசெடம் மற்றும் நீரிழிவு எதிர்ப்பு மருந்துகள் போன்றவை பிரபலமானவை. மருந்துப் பொருட்கள் ஒவ்வாமையினால் இதயம் மற்றும் நுரையீரல் ஆகிய இரண்டும் பாதிப்படையும் அளவிற்கு செல்லலாம். ஒவ்வாமையினை ஏற்படுத்தும் மருந்துப் பொருட்களை பயன்படுத்துவதை தவிர்ப்பது சிறந்தது.

நாள்பட்ட அரிக்கும் தடிப்புகள் கொண்ட படை நோயானது மற்றவர்களுக்கு தொற்று நோயாக வாய்ப்பும் உள்ளது. இது போன்ற பரவும் தன்மை தொடுதலால் ஏற்படவும் செய்யலாம். இது உருஷியோல் என அழைக்கப்படுகிறது. இது தொடுதலால்கூட பரவலாம், இதனை வலுவான கிரீஸ் அல்லது எண்ணெயில் கரையக்கூடிய பொருட்கள் மற்றும் குளிர்ந்த நீர், தேய்க்கக் கூடிய களிம்புகள் போன்றவற்றினால் உடனடியாக தடுத்துவிட முடியும்.

இது உடலில் ஏற்படும் அழுத்த மாற்றங்களினால் ஏற்படும். உடற்பயிற்சி செய்தல், குளித்தல், சூடான சுற்றுப்புறச் சூழல் கொண்ட பகுதிகளில் வசித்தல் அல்லது உணர்வுபூர்வமான அழுத்தங்கள் போன்றவற்றினால் இந்த வகை படை தோல் நோய் தூண்டப்படும். இவை மற்றவை போன்றல்லாமல் சிறியதாகவும், மிகக் குறைவான காலத்தினால் அழிந்துவிடுவதாகவும் இருக்கும். இவை விரைவாக குணமாகிவிடும். இவற்றில் வெவ்வேறு வகையான தூண்டுதல்கள் ஏற்படுவதால் முறையான மருத்துவரிடம் இருந்து, தனித்துவமான சிகிச்சை தேவைப்படுகிறது.

சில வகை சரும பாதிப்புகள் குளிர்ச்சியான சுற்றுபுறச் சூழல், ஈரமான சூழ்நிலையில் ஏற்படுகிறது. இவை குளிரால் தூண்டப்படும் படை தோல் வியாதியாகும். இதில் இருவகைகள் உள்ளன.

ஒரு வகை பரம்பரையாக வரக்கூடிய படை நோயாகும். இது பெரும்பாலும் அனைவரையும் தாக்குவதில்லை. இது உடலில் குளிர்ச்சி உருவாக ஆரம்பித்த 9 முதல் 18 மணி நேரத்திற்குள் உடலில் சருமத் தடிப்புகளை ஏற்படுத்தும். 

இது தவிர ஏற்படும் மற்றொரு வகை பொதுவாக ஏற்படக்கூடிய வகையினைச் சார்ந்தது. உடலில் குளிர்ச்சி பரவத் தொடங்கிய சில மணி நேரங்களில் முகம், கழுத்து அல்லது கைகளில் தடுப்புகளாகத் தோன்றும். இது பொதுவாக பெரும்பாலானவர்களுக்கு ஏற்பட்டாலும் சில வேளைகளில் சராசரியாக ஐந்து முதல் ஆறு ஆண்டுகள் வரை தொடரக்கூடிய வாய்ப்புகளும் உண்டு. இதில் பாதிக்கப்பட்டவர்களில் பெரும்பாலானவர்கள் 18 வயது முதல் 25 வயது வரையுள்ள இளைஞர்கள் ஆவர். இவர்களுக்கு

குளிர்ந்த நீரில் நீச்சல் செய்வது பாதிப்பினை ஏற்படுத்தும் ஒவ்வாமையாக உள்ளது. இதனால் ஏற்படும் பாதிப்புகளும் கடுமையாக இருக்கும். இதனால் உடலில் அதிகமாக சுரக்கப்படும் ஹிஸ்டமின் உடலில் குறைந்த அழுத்தத்தினை ஏற்படுத்துதல், மயக்கம் மற்றும் அதிர்ச்சி போன்றவற்றினை ஏற்படுத்தலாம். சிலவேளைகளில் உயிரினைக்கூட பறிக்கும் அபாயம் உள்ளது. முழங்கைப் பகுதியில் பனிக் கட்டிகளைக் கொண்டு ஐந்து நிமிடங்கள் வரை தேய்க்கும் போது அப்பகுதி குணமடையும். இது போன்ற சூழ்நிலைகளில் தோன்றும் படை தோல் நோயானது மற்றவர்களைப் போன்றதல்ல. இதில் பாதிப்பு கொண்டவர்கள் உடல் வெப்பநிலை குறைவு ஏற்படுவதில் அதிக கவனமுடன் இருக்க வேண்டும்.


</doc>
<doc id="299604" url="https://ta.wikipedia.org/wiki?curid=299604" title="நீலக் குறுமீன்">
நீலக் குறுமீன்

நீலக் குறுமீன் "(blue dwarf)" அல்லது நீலக் குறளிஎன்பது ஒரு செங்குறுமீன் தன்நீரக எரிபொருள் தீர்ந்ததும் உருமாறும் புதிய வடிவமாகக் கருதப்படும் விண்மீனின் வகையாகும். இது நிலவும் விண்மீன் வகையல்ல. எதிர்காலத்தில் உருவாகும் என கோட்பாட்டின்படி முன்கணித்த விண்மீன் வகையாகும். செங்குறுமீன்கள் மிக மெதுவாக நீரக அணுக்கருப் பிணைவை நிகழ்த்தி அகட்டில் உள்ள நீரகத்தை மட்டுமன்றி முழுப்பகுதி நீரகத்தையும் வெப்பச் சுழற்சியால் எரிக்க தேவையான கால அளவுக்கு நம் புடவி போதுமான அகவை முதிராததால் இதுநாள்வரை நீலக் குறுமீன் ஏதும் உருவாகவில்லை. ஆனால் அவை எதிர்காலத்தில் உருவாகும் எனக் கோட்பாட்டியலாக முன்கணிக்கப்பட்டுள்ளது.

அகவை முதிர முதிர, விண்மீன்கள் ஒளிர்மையில் கூடுவதால் ஆற்றலை வேகமாக கதிர்வீச வேண்டும். அப்போது தான் அவை சமனிலையில் இருக்க முடியும்.. செங்குறுமீனைவிடப் பெரிய விண்மீன்கள் தம் அளவைப் பெருக்கிக் கூடுதல் மேற்பரப்புள்ள செம்பெருமீன்களாகி இப்பணியை நிறைவேற்றும். ஆனால் 0.25 சூரியப் பொருண்மையினும் சிறிய செங்குறுமீன்கள் விரிவடையாமல், தம் கதிர்வீசும் வீத்த்தை மேற்பரப்பு வெப்பநிலையை உயர்த்துவதால் கூட்டுகின்றன. இதனால் அவை நீல விண்மீன் ஆகின்றன. வெப்பநிலை உயரும்போது செங்குறுமீன்களின் அடுக்குகள் ஒளித்தடுக்க முடியாத்தால் இந்நிலை ஏற்படுகிறது.

நீரக எரிபொருள் முழுவதும் தீர்ந்ததும் நீலக் குறுமீன்கள் வெண்குறுமீனாகப் படிமலரும். அதே போல வெண் குறுமீன் அறுதியாகக் கருப்புக் குறுமீன் ஆக மாறும்.


</doc>
<doc id="299611" url="https://ta.wikipedia.org/wiki?curid=299611" title="கருப்புக் குறுமீன்">
கருப்புக் குறுமீன்

கருப்புக் குறும்மீன் "(black dwarf)" அல்லது கருங்குறளி என்பது கோட்பாட்டியலான விண்மீன் எச்சம் ஆகும். குறிப்பாக, வெண் குறுமீன் ஒளியோ, வெப்பமோ வெளியிட முடியாதபடி போதுமான அளவு குளிர்ந்ததும் உருவாகும் இறுதிக் கட்ட விண்மீன் வகையாகும். இந்நிலையை வெண் குறுமீன் அடைய எடுத்துக் கொள்ளும் கால இடைவெளி நிகழ்கால புடவியின் அகவையினும் கூடுதலாக உள்ளதால், அதாவது 13.8 பில்லியன் ஆண்டுகளாக அமைவதால், தற்போது கருப்புக் குறுமீன் ஏதும் நிலவ வாய்ப்பில்லை. என்றாலும் மிகக் குளிர்ந்த வெண்குறுமீனின் வெப்பநிலை புடவியின் அகவையைக் கணிப்பதற்கான ஒரு நோக்கீட்டு வரம்பாக அமைகிறது. தாழ் அல்லது இடைநிலை பொருண்மை கொண்ட ஒரு வெண் குறுமீன் தனது வெப்பநிலைச் சூழலில் தன்னால் எரிக்க முடிந்த வேதித் தனிமங்களை எல்லாம் எரித்த பிறகு நிலவும் முதன்மை வரிசை விண்மீனாகும். பிறகு நிலவுவது வெப்பக் கதிர்வீச்சால் மெதுவாகக் குளிரும் அடர்த்திமிக்க மின்னன் அழிவெதிர்ப்ப்ப் பொருண்மம் ஆகும். இதுவும் அறுதியில் கருப்புக் குறுமீன் ஆகிவிடும். வரையறைப்படி, கருப்புக் குறுமீன்கள் கதிர்வீச்சேதும் வெளியிட முடியதென்பதால் அவை நிலவினும் கண்டுபிடிப்பது அரிதே. அவற்றை ஈர்ப்புத் தாக்கம் கொண்டு மட்டுமே அறியலாம்.

எம் டி எம் வான்காணகத்தின் 2.4 மீ தொலைநோக்கியால் வானியலாளர்கள் 3900 K வெப்பநிலையினும் குறைந்த வெப்பநிலையுள்ள MO வகைசார்ந்த பல வெண் குறுமீன்களைக் கண்டறிந்துள்ளனர். இவை 11 முதல் 12 பில்லியன் ஆண்டு அகவையினவாக மதிப்பிடப்பட்டுள்ளன.

மிக நெடிய எதிர்கால விண்மீன்களின் படிமலர்ச்சி, அவை நிலவப்போகும் இயற்பியல் நிலைமைகளைச் சார்ந்தமையும் என்பதாலும் அத்தகைய நிலைமைகளை இப்போது முன்கணிக்க முடியாதென்பதாலும், அதாவது கரும்பொருண்மத் தன்மை, வாய்ப்புள்ள முன்மி சிதைவு வீதம் போன்றவற்றை முன்கணிக்க முடியாதென்பதாலும், எவ்வளவு கால இடைவெளியில் வெண் குறுமீன்கள் கருப்பாகும் எனத் துல்லியமாக அறிய இயலவில்லை. பாரோவும் டிப்ளரும் வெண்குறுமீன்கள் 5 K வெப்பநிலைக்குக் குளிர 10 ஆண்டுகள் ஆகும் எனக் கணக்கிட்டனர்; என்றாலும் மெல்விசையோடு ஊடாட்டம் புரியும் அடர்துகள்கள் இருந்தால், இந்த துகள்களின் ஊடாட்டம் இவ்வகைக் குறுமீன்களைத் தோராயமாக 10 ஆண்டுகளுக்குச் சூடாக வைத்திருக்கும். மேலும் முன்மிகள் நிலைப்பற்று நிலவினால், அப்போதும் வெண் குறுமீன்கள் இம்முன்மிகள் தம் சிதைவால் வெளியிடும் ஆற்றலால் மேலும் கூடுதல் சூட்டுடன் இருக்கும். முன்மியின் கருதுகோள்நிலை வாழ்நாளான 10 ஆண்டுகட்கு, ஆடம்சும் இலாலினும் முன்மிச் சிதைவு ஒரு சூரியப் பொருண்மையுள்ள வெண்குறுமீன்களின் விளைவுறு மேற்பரப்பு வெப்பநிலையைத் தோராயமாக 0.06 K அளவுவரை உயர்த்தும் எனக் கணக்கிட்டனர். இவ்வெப்பநிலை குளிர்நிலையைக் குறித்தாலும் ஆனால் இது அண்டப் பின்னணிக் கதிர்வீச்சு வெப்பநிலையை விட சூடானதாக எதிர்காலத்தில் 10 ஆண்டுகட்கு நிலவும் எனக் கருதப்படுகிறது.

நீரக எரிப்பைப் பேணவல்ல அணுக்கருப் பிணைவை நிகழ்த்தவியலாத 0.08 பகுதிச் சூரியப் பொருண்மையுள்ள துணை உடுக்கணப் பொருள்களுக்குக் கருப்புக் குறுமீன்கள் எனும் பெயர் முதலில் இடப்பட்டது. இவ்வகைப் பொருள்களுக்கு இப்போது பழுப்புக் குறுமீன்கள் என்ற பெயர் 1970 களில் வழங்கலானது. கருப்புக் குறுமீன்கள் எனும் பெயரை கருந்துளைகளுடனோ நொதுமி விண்மீன்களுடனோ குழப்பிக் கொள்ளக்கூடாது.

தம் உயர் ஈர்ப்பினால் கருப்புக் குறுமீன்களின் மேற்பரப்பு மலைகள் தவிர்த்து மற்றபடி போன்ற மேற்பொருக்கின்றிச் சீராக அமையும். தண்ணீர் போன்ற ஆவியாகும் பொருட்கள் ஏதுமின்றி உலர்ந்திருக்கும். இவற்றின் வளிமண்டலம் முழுவது கரிமம் நிறைந்திருக்கும். முகில்கள் ஏதும் இருக்காது.வளிமண்டலம் மெலிந்துள்ளதால் வானிலை இயல்பேதும் நிலவாது.

ஐந்து பில்லியன் ஆண்டுகளுக்குப் பின்னர் சூரியன் தன் அகட்டில் எல்லியப் பிணைவை நிறுத்திவிட்டுபுர அடுக்குகளை கோளாக்க வளிம முகில் வட்டாக வெளியே வீசும்போது அது வெண்குறுமீனாக மாறும்.அடுத்த ஒரு பில்லியன் ஆண்டுகளுக்குப் பின்னர் அது ஒளி ஏதும் காலாது (வெளியிடாது).. பிறகு, அதை ந்ம்மால் கண்வழி பார்க்க முடியாது. ஈர்ப்பு விளைவை மட்டுமே கொண்டிருக்கும். கருப்புக் குறுமீனாக சூரியன் குளிர ஆகுங்காலம் தோரயமாக, 10 (1 குவாட்ரில்லியன்) ஆண்டுகள் ஆகும். மெல்விசை ஊடாட்ட அடர்துகள்கள் இருந்தால் ஒருவேளை இதற்கும் மேலான கால அளவும் இதற்குத் தேவைப்படலாம். 

பழுப்புக் குறுமீன்

நீலக் குறுமீன்

வெண் குறுமீன்


</doc>
<doc id="299617" url="https://ta.wikipedia.org/wiki?curid=299617" title="வ. முல்லைவேந்தன்">
வ. முல்லைவேந்தன்

வ. முல்லைவேந்தன் என்பவர் ஒரு தமிழக அரசியல்வாதி மற்றும் தமிழக செய்தி மற்றும் விளம்பரத்துறை முன்னாள் அமைச்சராவார். இவர் ஆசிரியராக தன் வாழ்வைத் துவக்கியவர். இவர் தன் அரசியல் வாழ்வில் முதலில் அ.இ.அ.தி.மு.க பேச்சாளராக இருந்தவர். பின் தி.மு.கவில் இணைந்து தருமபுரி மாவட்ட தி. மு.க. செயலாளராக ஆனார். தமிழக சட்டமன்ற உறுப்பினராக1989, 1996, 2016 ஆம் ஆண்டுகளில் மொரப்பூர் சட்டமன்றத் தொகுதியில் இருந்து தேர்ந்தெடுக்கப்பட்டார். தி.மு.க. அமைச்சரவையில் செய்தி மற்றும் விளம்பரத்துறை அமைச்சராக 1996இல் நியமிக்கப்பட்டார். 2001 ஆண்டின் துவக்கத்தில் அமைச்சரவையில் இருந்து நீக்கப்பட்டார். 2001 ஆண்டைய சட்டமன்றத் தேர்தலில் போட்டியிட்டு தோல்வியுற்றார். மீண்டும் 2006 ஆண்டைய தேர்தலில் வெற்றி பெற்றார். 2014 ஆண்டு நடைபெற்ற நாடாளுமன்ற தேர்தலில் தி.மு.க. அடைந்த தோல்விக்கு விளக்கம் கேட்டு, அப்போது தர்மபுரி தெற்கு மாவட்டப் பொறுப்பாளராக இருந்த முல்லைவேந்தன் உள்ளிட்டோருக்கு நோட்டீஸ் அனுப்பியது கட்சி தலைமை, பிறகு முல்லைவேந்தன் முறையான விளக்கம் அளிக்கவில்லை என்று கூறி 2015 ஆண்டு சூலை மாதம் அவர் தி.மு.க.வில் இருந்து நீக்கப்பட்டார். இந்நிலையில் தே.மு.தி.கவில் இணைந்தார், என்றாலும் தீவிரமாக செயல்படாமல் ஒதுங்கி இருந்தார். இந்நிலையில் கருணாநிதியின் மறைவையடுத்து திமுக தலைவராக மு. க. ஸ்டாலின் ஆன பிறகு 2018 ஆகத்து 31 அன்று மீண்டும் திமுகவில் இணைந்தார்.


</doc>
<doc id="299622" url="https://ta.wikipedia.org/wiki?curid=299622" title="காஞ்சிபுரம் சந்திரேசுவரர் கோயில்">
காஞ்சிபுரம் சந்திரேசுவரர் கோயில்

காஞ்சிபுரம் சந்திரேசுவரர் கோயில் (சந்திரேசம்) என்றறியப்படும் இது, காஞ்சிபுரத்திலுள்ள சிவக்கோயில்களில் ஒன்றாகும். மேலும், சந்திரனுக்கு சோமன் என்ற மற்றொரு பெயருடனும் விளங்குவதால்; காஞ்சிப் புராணத்தில் இக்கோயில் சோமேச்சரம் என்று குறிப்பிடப்பட்டுள்ளது. திங்கள் பரிகார தலமாக உள்ள இக்கோயில் பற்றிய குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.



தமிழ்நாட்டிலுள்ள காஞ்சிபுரம் மாவட்டத்தின் தலைநகரான காஞ்சிபுரத்தின் மேற்குப் பகுதியில் பெரிய காஞ்சிபுரம் சாலைத் தெருவிற்கு அருகிலுள்ள சந்தவெளியம்மன் கோயிலுக்கு அருகில் உள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் மேற்கு திசையில், சுமார் 1 கிலோமீட்டர் தொலைவிலுள்ள காஞ்சிபுரம் கைலாசநாதர் கோயிலுக்கு செல்லும் பாதையில் சென்றால் இக்கோயிலை அடையலாம்.



</doc>
<doc id="299635" url="https://ta.wikipedia.org/wiki?curid=299635" title="கிருட்டிணாவரம்">
கிருட்டிணாவரம்

கிருட்டிணாவரம் "(Krishnavaram )" என்பது இந்தியாவின் ஒன்றியப் பகுதியான புதுச்சேரியில் உள்ள பாகூர் தாலுக்காவில் இருக்கும் பாகூர் ஒன்றியத்தில் இருக்கும் ஒரு கிராமம் ஆகும். புதுச்சேரி - கடலூர் 45ஏ தேசிய நெடுஞ்சாலையில் கடைசியாக அமைந்துள்ள புதுச்சேரி மாவட்டக் கிராமம் கிருட்டிணாவரம் ஆகும். கடலூரிலிருந்து புதுச்சேரிக்கு வரும்பொழுது இக்கிராமமே நுழைவு வாயிலாக விளங்குகிறது. மேலும், இக்கிராமத்தில் முள்ளோடை அலங்கார வளைவு என்ற ஓர் அலங்கார வளைவு இங்குள்ள முள் ஓடைக்கு அருகில் அமைக்கப்பட்டுள்ளது. மதி கிருட்டிணபுரம் என்ற பெயராலும் அழைக்கப்படும் இக்கிராமத்தில், பக்தர்கள் முன்வந்து உடனடி புணரமைப்புப் பணிகளை மேற்கொள்ள வேண்டிய நிலையில் பண்டைய திருமால் கோவில் ஒன்று சிதைவுற்ற நிலையில் காணப்படுகிறது. 

மேற்கில் பாகூர் கிராமம், வடக்கில் மணப்பட்டு கிராமம், கிழக்கில் புதுக்குப்பம், தெற்கில் தமிழ்நாட்டைச் சேர்ந்த கங்கனக்குப்பம் ஆகியன் கிருட்டிணாவரம் கிராமத்திற்கு புவியியல் எல்லைகளாக அமைந்துள்ளன.

கிருட்டிணாவரம் கிராமப் பஞ்சாயத்தில் பின்வரும் கிராமங்கள் இடம்பெற்றுள்ளன.


மூர்த்திக்குப்பம், கோரவள்ளிமேடு, கிருட்டிணாவரம், குருவிநத்தம் ஆகிய கிராமங்கள் வழியாக புதுக்குப்பம் – சோரியாங்குப்பம் சாலை செல்வதால் இக்கிராமம் மற்ற பகுதிகளுடன் இணைப்புப் பெறுகிறது

புதுச்சேரி மக்களவைத் தொகுதிக்குட்பட்டும், ,ஏம்பலம் சட்டமன்றத் தொகுதியின் ஒரு பகுதியாகவும் கிருட்டிணாவரம் கிராமம் இருக்கிறது.



</doc>
<doc id="299645" url="https://ta.wikipedia.org/wiki?curid=299645" title="தெற்கு வசீரிஸ்தான்">
தெற்கு வசீரிஸ்தான்

தெற்கு வசீரித்தான் ("South Waziristan", ) வசீரித்தானின் தென்பகுதியாகும்; பாக்கித்தானின் வடமேற்கில் மலைகள்சூழ் மண்டலத்தில் கிட்டத்தட்ட 11,585 சதுர கி.மீ (4,473 சதுர மைல்) பரப்பளவில் அமைந்துள்ளது. பெசாவருக்கு மேற்கு, தென்மேற்கில், வடக்கில் டோச்சி ஆற்றுக்கும் தெற்கில் கோமல் ஆற்றுக்கும் இடைப்பட்ட பகுதியில் உள்ள பகுதியே வசீரிஸ்தான் ஆகும்; இது பாக்கித்தானின் நடுவணரசு நிர்வகிக்கும் பழங்குடிப் பகுதிகளில் (FATA) அடங்கும். இதன் கிழக்கில் கைபர்-பக்தூக்வா உள்ளது. 1893 முதல் இப்பகுதி பிரித்தானியப் பேரரசு, ஆப்கானித்தானுக்கு உட்படாது தன்னாட்சியுடைய பழங்குடிகள் ஆட்புலமாக இருந்து வந்துள்ளது. இப்பகுதி பழங்குடிகள் அடிக்கடி பிரித்தானியப் பகுதிகளில் படையெடுத்து சிக்கலை உண்டு செய்தனர். இதனால் 1860க்கும் 1945க்கும் இடையே பலமுறை பிரித்தானியர் எதிர் தாக்குதல்களை நடத்தி வந்தனர். கடினமான வாழியல் சூழலையும் பயங்கரமான உள்ளூர் போராளிகளையும் கருத்தில் கொண்டு பிரித்தானிய இந்தியப் பேரரசின் துருப்புக்கள் இப்பகுதியை "நரகத்தின் கதவை தட்டுபவர்" ("Hell's Door Knocker") என அழைத்தனர். 1947 முதல் இப்பகுதி பாக்கித்தானின் அங்கமாயிற்று.



</doc>
<doc id="299646" url="https://ta.wikipedia.org/wiki?curid=299646" title="பாவெல் செரன்கோவ்">
பாவெல் செரன்கோவ்

பாவெல் செரன்கோவ் (Pavel Alekseyevich Cherenkov) ஒரு ரஷ்சிய இயற்பியலாளர். இவருக்கு 1934ம் ஆண்டு வாவிலொவ்-செரன்கோவ் விளைவு பற்றிய ஆராய்ச்சி செய்தமைக்காக இல்யா பிராங் மற்றும் இகோர் டாம் அவர்களுடன் சேர்ந்து 1958ம் ஆண்டு நோபல் பரிசு வழங்கப்பட்டது.


</doc>
<doc id="299649" url="https://ta.wikipedia.org/wiki?curid=299649" title="காஞ்சிபுரம் முத்தீசுவரர் கோயில் (முத்தீசம்)">
காஞ்சிபுரம் முத்தீசுவரர் கோயில் (முத்தீசம்)

காஞ்சிபுரம் முத்தீசுவரர் கோயில் (முத்தீசம்) என்றறியப்படும் இது, காஞ்சிபுரத்திலுள்ள சிவக்கோயில்களில் ஒன்றாகும். மேற்கு நோக்கிய சந்நிதியான இது; சித்திரப்பிரதிட்டை, பாதுகை பிரதிட்டையுடையதாகும். இக்கோயில் பற்றிய குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.


கயிலையில் சிவபெருமான் வாமதேவ முனிவருக்கு கொடுத்தருளிய சிவலிங்கத்தை வாமதேவர் காஞ்சியில் பிரதிட்டை செய்து வழிபட்டார். வாமதேவ முனிவர் இறைவன் திருவருளினால் கயிலை அடைந்து, இறைவனை வணங்கி அவ்விறைவன் கொடுத்த ஓர் லிங்கத்தைப் பெற்று மீளவுங் காஞ்சியை அடைந்து பிறவாத்தானத்திற்கு மேற்கில் முக்தீசுவரர் என்னும் பெயரால் தாபித்து போற்றினார் என்பது வரலாறு.


தமிழ்நாட்டிலுள்ள காஞ்சிபுரம் மாவட்டத்தின் தலைநகரான பெரிய காஞ்சிபுரத்தின் வடக்கு பகுதியான கம்மாளத் தெருவிலுள்ள காஞ்சி பிறவாதீசுவரர் கோயில் வளாகத்தில் மேற்கிலும், காஞ்சி இறவாதீசுவரர் கோயில் கிழக்கிலும் இக்கோயில் அமைந்துள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் வடக்கு திசையில், சுமார் 1 கிலோமீட்டர் தொலைவிலுள்ள காஞ்சி மகாலிங்கேசுவரர் கோயிலின் வடமேற்கில் இக்கோயில் தாபிக்கப்பட்டுள்ளது.




</doc>
<doc id="299650" url="https://ta.wikipedia.org/wiki?curid=299650" title="ரூடால்ஃப் மாஸ்பவர்">
ரூடால்ஃப் மாஸ்பவர்

ரூடால்ஃப் மாஸ்பவர் (Rudolf Ludwig Mössbauer) ஒரு ஜெர்மன் இயற்பியலாளர். 1957ல் இவர் கண்டுபிடித்த மாஸ்பவர் விளைவுக்கு இவருக்கு 1961ல் இயற்பியலுக்காக நோபல் பரிசு வழங்கப்பட்டது. மாஸ்பவர் நிறமாலையியலுக்கு ஆதாரமாக கருதப்படுகிறது.


</doc>
<doc id="299657" url="https://ta.wikipedia.org/wiki?curid=299657" title="மெட்டி (திரைப்படம்)">
மெட்டி (திரைப்படம்)

மெட்டி 1982 ஆம் ஆண்டு இயக்குநர் மகேந்திரன் இயக்கத்தில் வெளிவந்த ஒரு தமிழ் திரைப்படம் ஆகும். இப்படத்தில் முக்கிய பாத்திரங்களாக சரத் பாபு, ராதிகா, வடிவுக்கரசி போன்றோர் நடித்திருந்தனர்.


</doc>
<doc id="299668" url="https://ta.wikipedia.org/wiki?curid=299668" title="எகிப்து ஏர்பஸ் 181">
எகிப்து ஏர்பஸ் 181

எகிப்து ஏர்பஸ் 181 ("EgyptAir Flight 181") என்ற எகிப்து நாட்டிற்கு சொந்தமான பயணிகள் வானூர்தி. விமானப் பயணிகளுடன் 28 மார்ச் 2016 ஆம் ஆண்டு நடுவானில் கடத்தப்பட்டது. எகிப்து நாட்டில் உள்ள அலெக்சாண்டிரியா நகரிலிருந்து கெய்ரோ நகருக்கு பயணிக்கும்போது இந்த நிகழ்வு நடந்துள்ளது. கடத்தப்பட்ட இந்த விமானம் சைப்ரஸ் நாட்டில் அமைந்துள்ள லார்னகா விமான நிலையத்தில் கட்டாயப்படுத்தி இறக்கப்பட்டது. இந்த விமானத்தில் பயணம் செய்த வெளிநாட்டவர்கள் 4 பேர் மற்றும் விமான சிப்பந்திகள் போக அனைவரும் ஆரம்பக் கட்டத்திலேயே விடுவிக்கப்பட்டனர். 

விமானத்தைக் கடத்தியவரான "சைஃப் அதின் முஸ்தஃபா" சரண் அடைந்தார். அவர் மனநலமற்றவர் என்ற காரணத்தினால் 8 நாட்கள் காவலில் வைக்கும்படி நீதிமன்றம் உத்தரவிட்டது. 


</doc>
<doc id="299692" url="https://ta.wikipedia.org/wiki?curid=299692" title="உத்தரகாசி நிலநடுக்கம்">
உத்தரகாசி நிலநடுக்கம்

உத்தரகாசி நிலநடுக்கம் "(1991 Uttarkashi earthquake)" என்பது இந்திய நாட்டின் உத்தராகண்டம் மாநிலத்தின் உத்தரகாசி மற்றும் கார்வால் பகுதிகளில் 1991 ஆம் ஆண்டு அக்டோபர் 20 ஆம் தேதி ஏற்பட்ட நிலநடுக்கத்தைக் குறிக்கிறது.

உந்தத்திறன் ஒப்பளவு அடிப்படையில் 6.8 என்ற நிலநடுக்கவியல் அளவில் அந்நிலநடுக்கம் அளவிடப்பட்டது. இமயமலைப் பகுதியின் பிரதான உந்துகைப் பகுதியில் இந்நிலநடுக்கம் நிகழ்ந்தது. அப்போது கிட்டத்தட்ட 1294 கிராமங்களும் மூன்று இலட்சத்திற்கும் மேற்பட்ட மக்களும் பெரிதும் பாதிக்கப்பட்டனர். 42,400 வீடுகள் இந்நிலநடுக்கத்தால் மிகவும் சேதமடைந்தன.



</doc>
<doc id="299702" url="https://ta.wikipedia.org/wiki?curid=299702" title="இலார்னாக்கா">
இலார்னாக்கா

இலார்னாக்கா ("Larnaca", , அல்லது ) சைப்பிரசின் தென்கடலோரத்தில் அமைந்துள்ள நகரமாகும்; இதே பெயருள்ள மாவட்டத்தின் தலைநகரமும் ஆகும். நிக்கோசியா, லிமாசோல் அடுத்து நாட்டின் மூன்றாவது பெரிய நகரமாக உள்ளது. நகரியப் பகுதியின் மக்கள்தொகை 2011 கணக்கெடுப்பின்படி 84,591 ஆகும்.

பனைமரங்களடர்ந்த கடற்கரைக்குப் புகழ்பெற்ற இலார்னாக்காவில் புனிந லசாரசு தேவாலயம், அலா சுல்தான் டெக்கே, காமரெசு நீர்க்கட்டுக் கால்வாய், மற்றும் பழங்கால கோட்டை சுற்றுலாத் தலங்களாக உள்ளன. உறுதிப்பாட்டுவாத மெய்யியலாளர் செனோவின் பிறந்த இடமான கிடியோன் நகர அரசு இடிபாடுகளின் மீது இந்த நகரம் எழுந்துள்ளது. 

நாட்டின் முதன்மை வானூர்தி நிலையமான இலார்னாக்கா பன்னாட்டு வானூர்தி நிலையம் இங்குள்ளது. இங்கு பயணியர் மற்றும் சரக்குக் போக்குவரத்திற்கான துறைமுகமும் உள்ளது.


</doc>
<doc id="299704" url="https://ta.wikipedia.org/wiki?curid=299704" title="தமிழ்நாடு விடுதலைப்படை">
தமிழ்நாடு விடுதலைப்படை

தமிழ்நாடு விடுதலைப்படை தமிழ்நாடு பொதுவுடைமைக்கட்சியின் ஆயுதப்படை ஆகும். இதன் தலைமைத்தளபதியாக தமிழரசன் இருந்தார். இது தமிழர்களுக்காக தனி தேசம் அமைக்க போராடிய தமிழ்த்தேசிய அமைப்பாகும். கி.பி. 1980களில் பல தமிழ்த்தேசிய அமைப்புகள் தமிழ்நாட்டில் தோன்றின. அதிலும் குறிப்பாக இந்திய அமைதி காக்கும் படை இலங்கைக்கு சென்ற போது இந்த இயக்கங்கள் தீவிரமாக இயங்கிவந்தன. அதில் குறிப்பிடத்தகுந்தது இந்த தமிழ்நாடு விடுதலைப்படை. இந்த இயக்கம் சூலை 2, 2002 அன்று இந்திய அரசால் பொடா சட்டப்படி தடை செய்யப்பட்ட பயங்கரவாத இயக்கமாக அறிவிக்கப்பட்டது. இந்திய அரசால் 2002ல் பொடா சட்டப்படி தடை செய்யப்பட்ட பின்னர் இது தமிழர் விடுதலை இயக்கம் என்ற பெயரில் செயல்படுகிறது.

தமிழ்த்தேசியத்தந்தை பெருஞ்சித்திரனார் முதல்முறையாக தமிழ்நாடு விடுதலைப்படை அறிவிப்பை வெளியிட அதனால் பள்ளி ஆசிரியரும், இடதுசாரி இயக்கவாதியும், நக்சலைட்டு தலைவருமான கலியப்பெருமாள் ஈர்க்கப்பட்டார். நக்சல்பாரிகளுடன் தமிழ்த்தேசியம் தொடர்பான கருத்தாக்கத்தில் புலவர் கலியப்பெருமாளும் தமிழரசனும் அன்பழகன் சுந்தரமும் மாற்றுக்கருத்தை கொண்டிருந்தனர். நக்சல்பாரிகள் இந்திய மார்க்குசிய லெனினிய பொதுவுடைமை கட்சியுடன் (இபொக மாலெ) ஒருமித்த இந்தியாவின் கருத்தாக்கத்தில் உடன்பட்டனர். அதனால் கலியப்பெருமாள், தமிழரசன், சுந்தரம் போன்றோர் கொண்ட தனித்தமிழ்நாடு கொள்கையை இந்திய பொதுவுடைமை தலைமை நிராகரித்தது. இது நக்சல்பாரிகள் இயக்கம் தமிழ்நாடு தரப்பு இந்தியத்தரப்பு என அதிகாரப்பூர்வமாக இரண்டாக நக்சல் இயக்கம் பிரிவுபட வழிவகுத்தது. இதனால் தமிழ்நாடு தரப்பு சுந்தரம் தலைமையில் தமிழ்நாடு மார்க்சிய லெனினிய பொதுவுடைமை கட்சியையும் அதன் ஆயுதப்பிரிவாக தமிழரசன் தமிழ்நாடு விடுதலைப்படை படையணியையும் உருவாக்கினர்.

இந்த இயக்கத்தின் நோக்கம் தனித்தமிழ்நாடு கொள்கையாகவும் அதை அடைய ஆயுதப்போராட்டமே வழி என்பதாகவும் இருந்தது.

1985ல் இருந்து 1987 வரை இந்த இயக்கம் சிறுசிறு குண்டுவெடிப்புகளிலும் சமூகத்தின் பகைவர்களாக அவர்கள் கருதும் நபர்களை கொலை செய்தும் வந்தார்கள். அவர்களுக்கான நிதியை பெருக்க இந்தியமயமாக்கப்பட்ட வங்கிகளை கொள்ளையடித்தனர். அப்படி ஒரு வங்கியை செப்டம்பர் 1, 1987 அன்று கொள்ளையடிக்கும் போது தமிழரசனும் அவருடைய இயக்கத்தினர் நால்வரும் காவல்துரையினர் பொதுமக்களின் வேடத்தில் இருந்து அடித்துக்கொன்றனர்.

தமிழரசன் கொலை செய்யப்பட்ட பிரகு லெனின் எனப்படும் தெய்வசிகாமணி தவிபவுக்கு தலைவரானார். இவரின் தலைமையில் இயக்கத்தின் செயல்பாடுகள் மேலும் தீவிரமடைந்தன. தவிபவின் கிளைகள் செயம்கொண்டம், அரியலூர், வல்லம், திருச்சி, தென்னார்காட்டு மாவட்டங்கள் என விரியத்தொடங்கின. மார்ச்சு 29 1994 அன்று லெனின் என்கிற தெய்வசிகாமணி தென்னார்காட்டின் முத்தாண்டிகுப்பம் காவல்நிலையத்தை வெடி வைத்து தகர்க்க முயன்ற போது கொல்லப்பட்டார். லெனின் தெய்வசிகாமணி மறைவுக்கு பின்னர் கூவாகம் இராமசாமியும் இளவரசனும் அதன் தலைவர்களாய் தேர்ந்தெடுக்கப்பட்டனர்.

வீரப்பனால் கன்னட நடிகர் 2000ஆம் ஆண்டில் கடத்தப்பட்ட போது மீண்டும் தவிப பற்றி அதிகம் செய்திகள் அடிபட்டது. இதிலிருந்து தவிப இயக்கதினருக்கும் வீரப்பன் கூட்டத்தாருக்கும் நெருங்கிய தொடர்பு ஏற்பட்டது. வீரப்பன் விடுவிக்கக்கோரிய சிறைக்கைதிகளில் 5 தவிப இயக்கத்தினர் இருந்தார்கள்.

தமிழரசன் தமிழ்நாடு பொதுவுடமைக் கட்சியின் நிறுவனர்களில் ஒருவர். அதன் பொதுச் செயலர் பொறுப்பிலிருந்தவர். அக்கட்சியின் ஆயுதப்பிரிவாக 'தமிழ்நாடு விடுதலைப் படை'யை நிறுவியவர். இந்தியாவிலிருந்து தமிழ்நாடு 'அரசியல் விடுதலை' பெற வேண்டும் எனும் கருத்தியலை மார்க்சிய இலெனினிய சிந்தனையோட்டத்தின் வழியே முன்வைத்தவர் என்ற வகையிலும் அதற்கான போராட்டத்தில் நடைமுறைத் தீவிரம் மிக்கவர் என்ற வகையிலும் தமிழ்நாட்டு வரலாற்றில் இவர் குறிப்பிடத்தகுந்தவராவார். தமிழரசன் மதகளிர் மாணிக்கம் என்ற கிராமத்தைச் சேர்ந்தவர். கோவை பொறியியல் கல்லூரியில் பொறியியல் படித்துக் கொண்டிருந்தார். அப்போது மேற்கு வங்கத்தில் நக்சல்பாரி கிராமத்தில் 1967-ல் விவசாய எழுச்சி உண்டானது. அதைத் தொடர்ந்து கல்லூரியைவிட்டு வெளியேறுவோம் கிராமங்களுக்குச் செல்வோம் என்று சாரு மஜும்தார் வேண்டுகோலை ஏற்று நாட்டின் பல பகுதிகளில் நக்சலைட் எனப்படும் இ.க.க.(மா.லெ) இயக்கத்தில் இளைஞர்கள் இணைந்தனர். தமிழரசனும் நக்சலைட் இயக்கத்தில் சேர படிப்பை பாதியில் நிறுத்திவிட்டு இயக்கத்தில் இணைந்தார். சாருமஜும்தாரின் கோட்பாட்டின்படி மக்களை வாட்டும் பணக்காரர்களையும், கந்துவட்டிக்காரர்களையும் அழித்தோழிப்பு செய்துவந்தார்.

மிசா காலக்கட்டத்தில் அரசியல் கைதியாக கைது செய்யப்பட்ட தமிழரசன் திருச்சி மத்தியச் சிறையில் அடைக்கப்பட்டார். அங்கு ஏற்கனவே அடைக்கப்பட்டிருந்த புலவர் கலியபெருமாள் போன்றோருடன் இணைந்து சிறையில் இருந்து தப்பிக்க முயன்று அனைவரும் பிடிப்பட்டனர். மிசாவுக்குப் பின் விடுதலை அடைந்தார்.
தேசிய இனவிடுதலைக் குறித்து இ.க.க.(மா.லெ) யுடன் கருத்து வேறுபாடு ஏற்பட்டு தமிழரசனும் அவரது தோழர்களும் தனியாக பிரிந்து தமிழ்த் தேசியத்துக்காக புது இயக்கம் கண்டனர். தமிழகத்துக்குக் காவிரியில் தண்ணீர் தர மறுக்கும் கர்நாடகத்தின் அணைகளைத் தகர்க்கவும் வேறு சில திட்டங்களுக்காகவும் தேவைப்பட்ட பணத்திற்கு அவர் படித்த பொன்பரப்பி ஊரில் உள்ளவங்கியில் கொள்ளையிட தமிழரசன் உள்ளிட்ட ஐந்து இளைஞர்கள் கொண்ட குழுவினர் திட்டமிட்டனர். இச்செய்தி தமிழக உளவுப்பிரிவினருக்கு கசிந்தது. குறிப்பிட்ட நாளில் தமிழரசனும் அவரது தோழர்களும் வங்கிக்குள் புகுந்து பணத்தைக் கைப்பற்றி வங்கியைவிட்டு வெளியே வந்தனர். இதை எதிர்பார்த்த காவல் துறையினர் சாதாதண உடையில் பொதுமக்களுடன் கலந்து தமிழரசன் குழுவினரைச் சுற்றிவளைத்து அடித்தனர். கையில் ஏ.கே.47 துப்பாக்கி வைத்திருந்த நிலையில் தமிழரசனும் அவரின் தோழர்களும் பொது மக்கள் தான் தங்களை அடிக்கிறார்கள் என நினைத்ததால் தங்களை அடித்தவர்களைச் சுட அதைப் பயன்படுத்தாமல் இறந்தனர்.

தமிழரசன் மறைவுக்குப்பின் தெய்வசிகாமணி எனப்படும் லெனின் தவிப தலைவரானார். இவர் காலத்தில் தவிபவின் நடவடிக்கைகள் மேலும் வேகம் கொண்டன. அதன் கிளைகள் செயங்கொண்டான், அரியலூர், வல்லம், திருச்சி, தென்னார்காடென பெருகின. இவரின் தலைமையில் தவிப காவல்நிலையங்களையும் ஆயுதங்களையும் கொள்ளையடிக்க தொடங்கினர். மார்ச்சு 29 1994 அன்று முத்தாண்டிக்குப்பத்தில் இருந்த காவல்நிலையத்தை வெடிவைத்து தகர்க்கும் முயற்சியின் போது தெய்வசிகாமணி கொல்லப்பட்டார். அதன்பிறகு கூவாகம் இராமசாமியும் இளவரசனும் மாறனும் இப்படைக்கு தலைமை தாங்கினர்.

தவிப ஒரு காலத்தில் கடலூர், சிதம்பரம், பெரம்பலூர் பகுதிகளில் இயங்கிவந்தனர். இந்த பகுதிகளில் மட்டும் 30,000 ஏக்கர் பரப்பளவு கொண்ட முந்திரிகாடுகளை தங்கள் வசம் வைத்திருந்தனர். தவிபவில் உள்முரண்கள் அதிகமாகி அதனால் நடந்த சண்டையில் கூவாகம் இராமசாமி உட்பட 12 தவிப நபர்கள் கொல்லப்பட்டனர். கூவாகம் இராமசாமி கொலை தொடர்பாக இளவரசனும் கைது செய்யப்பட்டார். இந்த சண்டை முடிந்ததன் பிறகு மாறன் தவிபவின் பல நபர்களை நேரில் சந்தித்து தன் பக்கம் சேர்த்துக்கொண்டு தவிபவின் தலைவரானார். மாறன் தலைமையில் தவிப கிளைகள் பெரம்பலூர், கடலூர், தனவூர், கிழக்கு செங்கற்பட்டு, திண்டுக்கல், கோவை, நீலகிரி, திருச்சி, விழுப்புரம், நாகை, சென்னை, தர்மபுரி, தூத்துக்குடி என பரவி இருந்தன.

தமிழ்நாடு விடுதலைப்படை தமிழ்த்தேசிய மீட்புப்படை, தமிழீழ விடுதலைப் புலிகள், வீரப்பன் குழுவினர் போன்ற ஆயுதக்குழுக்களோடு நெருங்கிய தொடர்பினை கொண்டிருந்தனர்.

தமிழ்நாடு விடுதலைப்படை இயக்கத்தினர் தமிழீழ விடுதலைப் புலிகள் இயக்கத்துடன் நெருங்கிய தொடர்பு வைத்திருந்தனர். புலிகள் தங்கள் இயக்கத்துக்கு ஆபத்துக்கால சரணாலயமாக தமிழ்நாட்டையே கொண்டிருந்தனர். புலிகள் இயக்கத்தவர்கள் ஆபத்துக்காலங்களில் தமிழ்நாட்டில் தஞ்சம் புக தமிழ்நாடு விடுதலைப்படை போன்ற ஆயுதக்குழுக்களே உதவி செய்தன. ஆனால் இராசீவு காந்தி படுகொலைக்கு பின்னர் புலிகள் தமிழ்நாட்டுக்கு வருவதற்கு தடை விதிக்கப்பட்டது.

தமிழ்நாடு விடுதலைப்படைக்கு நெருக்கமாக இருந்த மற்றொரு ஆயுதக்குழு வீரப்பன் படையினர் ஆகும். தவிப இயக்கத்தின் தலைவர்களில் ஒருவரான மாறன் தமிழ்நாடு கர்நாடக காவல்துறையால் தேடப்பட்ட போது மாறன் வீரப்பன் பாதுகாப்பில் ஒளிந்திருந்ததாகவும் கருதப்படுகிறது. வீரப்பனும் தவிபவும் கர்நாடக அரசை பொது எதிரியாக கருதினர். கர்நாடக தமிழக நீர் பங்கீட்டு சிக்கல்களில் கர்நாடக அரசு காவிரி ஆற்றுநீரை தமிழகத்துக்கு தராததும் கர்நாடக மாநிலத்திலுள்ள தமிழர்கள் தாக்கப்பட்டதும் தவிபவும் வீரப்பனும் கர்நாடக அரசை பகைப்பதற்கு பொதுக்காரணங்களாக இருந்தன. வீரப்பனின் தம்பி அர்சுனன் கர்நாடக அரசால் கொல்லப்பட்டதும் மற்றொரு காரணமாய் வீரப்பன் குழுவினருக்கு இருந்தது.

தமிழ்நாடு விடுதலைப்படை பல இயக்கங்களுக்கு முன்னோடியாக விளங்கியது. அவற்றுள் தமிழ்நாடு விடுதலைக்கழகம், விவசாயிகள் உற்பத்தியாளர் சங்கம், தமிழ்த்தேசிய பெண்கள் விடுதலை இயக்கம், உரிமை கோருவோர் ஒருங்கமைப்பு, தமிழ்நாடு இளைஞர் பேரவை, தமிழக ஒடுக்கப்பட்டோர் விடுதலை இயக்கம் போன்றவை குறிப்பிடத்தக்கவை.



</doc>
<doc id="299705" url="https://ta.wikipedia.org/wiki?curid=299705" title="இலார்னாக்கா பன்னாட்டு வானூர்தி நிலையம்">
இலார்னாக்கா பன்னாட்டு வானூர்தி நிலையம்

இலார்னாக்கா பன்னாட்டு வானூர்தி நிலையம் ("Larnaca International Airport", ; ) சைப்பிரசின் இலார்னாக்காவின் தென்மேற்கில் தொலைவில் அமைந்துள்ள பன்னாட்டு வானூர்தி நிலையம் ஆகும். இதுவே சைப்பிரசின் முதன்மையான பன்னாட்டு வாயிலாகும். நாட்டின் இரண்டு வணிகமய பன்னாட்டு வானூர்தி நிலையங்களில் இதுவே மிகப் பெரியதாகும். 



</doc>
<doc id="299706" url="https://ta.wikipedia.org/wiki?curid=299706" title="பரனாய்டு ஆண்ட்ராய்டு">
பரனாய்டு ஆண்ட்ராய்டு

பரனாய்டு ஆண்ட்ராய்டு ("Paranoid Android") இயங்குதளம் என்பது திறன்பேசிகளுக்கும் மடிக்கணினிகளுக்கும் ஒரு திறந்த மூல இயங்குதளம்(Operating system) ஆகும். செப்டம்பர் 2015 இல், பீசீ அட்வைசர் மிகவும் பிரபலமான விருப்ப இயங்குதளத்தில் (Custom ROM) பரனாய்டு ஆண்ட்ராய்டு இயங்குதளத்தையும் சயனோச்சன்மாட் இயங்குதளத்தையும் குறிப்பிட்டுள்ளது. எகனாமிக் டைம்ஸ் இந்த விருப்ப இயங்குதளத்தை இரண்டு லட்சத்திற்கும் மேற்பட்டோர்கள் பயன்படுத்துகின்றனர் என்றும் உலகின் பிரபலமான விருப்ப இயங்குதளத்தில் இரண்டாவது இடத்தில் இருப்பதாகவும் குறிப்பிட்டுள்ளது.

பரனாய்ட் ஆண்ட்ராய்டு பால் ஹென்ஷெலால் நிறுவப்பட்டது. பிப்ரவரி 2015 இல், OnePlus நிருவனம் அதன் புதிய ஆக்சிசன் இயங்குதளத்திற்க்காக (OxygenOs) பரனாய்டு ஆண்ட்ராய்டு அணியில் இருந்து முக்கிய உறுப்பினர்களை பணியமர்த்த கொண்டுசென்றது. இதனால் பரனாய்டு ஆண்ட்ராய்டு 5.1 ஐ வெளியிடுவதில் தாமதம் ஏற்ப்பட்டது.

பரனாய்டு ஆண்ட்ராய்டின் குறிப்பிடத்தக்க அம்சங்கள் என ஹாலோ (halo) மற்றும் பை (Pie) ஐ எகனாமிக் டைம்ஸ் குறிப்பிட்டுள்ளது.


</doc>
<doc id="299707" url="https://ta.wikipedia.org/wiki?curid=299707" title="அமோனியம் பாசுபேட்டு">
அமோனியம் பாசுபேட்டு

அமோனியம் பாசுபேட்டு "(Ammonium phosphate)" என்பது (NH)PO, என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அமோனியம் மற்றும் பாசுபேட் ஆகிய சேர்மங்கள் சேர்ந்து உருவாகும் இவ்வுப்பு மிகக் குறைவான நிலைப்புத்தன்மையுடன் காணப்படுகிறது. நிலைப்புத்தன்மை இல்லாத காரணத்தால் அதிக வணிக முக்கியத்துவம் ஏதுமின்றி ஆராய்ச்சிக்காக மட்டுமே இது பயன்படுகிறது. இச்சேர்மத்துடன் ((NH)PO) கூட்டாக இதனுடன் தொடர்புடையதும் நிலைப்புத் தன்மை இல்லாததுமாய் (NH)PO.(NH)HPO என்ற இரட்டை உப்பும் அறியப்படுகிறது. பொதுவாக இவை சிதைவடையும் போது படிப்படியாக அமோனியா வாயுவை வெளிவிடுகின்றன.:

மூவமோனியம் பாசுபேட்டு உப்புகளின் பொதுப்பண்புகளுக்கு மாறாக, ஈரமோனியம் பாசுபேட்டு (H(NH)PO) என்ற உப்பு மிகவும் பயனுள்ள ஒரு உரமாகப் பயன்படுகிறது.


</doc>
<doc id="299708" url="https://ta.wikipedia.org/wiki?curid=299708" title="சிந்து பள்ளத்தாக்கு">
சிந்து பள்ளத்தாக்கு

சிந்து பள்ளத்தாக்கு அல்லது சிந்து சமவெளி (Sind Valley) வட இந்தியாவின் ஜம்மு காஷ்மீர் மாநில, காந்தர்பல் மாவட்டத்தில், இமயமலை மலைதொடரில் அமைந்துள்ளது.
சிந்து பள்ளத்தாக்கின் நுழைவாயில், ஜம்மு காஷ்மீர் மாநிலத்தின் தலைநகரான ஸ்ரீநகரிலிருந்து வடகிழக்கே முப்பத்து மூன்று கிலோ மீட்டர் தொலைவில் அமைந்துள்ளது. சிந்து பள்ளத்தாக்கு அறுபத்து ஐந்து கிலோ மீட்டர் நீளமும், அதிக பட்சமாக ஒன்பது கிலோ மீட்டர் அகலமும் கொண்ட பள்ளத்தாக்கு ஆகும். 

சிந்து பள்ளத்தாக்கு பண்டைய பட்டுப் பாதையில் அமைந்த முக்கியத்துவம் வாய்ந்த பகுதியாகும். இப்பள்ளத்தாக்கு இந்தியா, சீனா, நடு ஆசியா ஆகிய பகுதிகளை ஸ்ரீநகர் - ஸ்கர்டு வழியாக இணைக்கிறது. 
சிந்து பள்ளத்தாகு வழியாக காஷ்மீரத்தில் முதலில் இந்து சமயம் பின்னர் பௌத்த சமயம், இசுலாமிய சமயம் பரவியது.
பாரசீக இசுலாமிய சாது மீர் சையத் அலி ஹமதானி 1372-ஆம் ஆண்டில் தனது 700 ஆதரவாளர்களுடன் சிந்து பள்ளத்தாக்கின் வழியாக காஷ்மீரத்திற்கு வந்தார்.
குளிர்காலத்தில் கடுமையான பனிப் பொழிவின் போது இந்த தேசிய நெடுஞ்சாலை மூடப்பட்டு விடுகிறது.

சிந்து பள்ளத்தாக்கு, காந்தர்பல் மாவட்டத்தில் கங்கன் வருவாய் வட்ட நிர்வாகப் பகுதியில் உள்ள இமயமலை மலைத்தொடரில் அமைந்துள்ளது.
சிந்து பள்ளத்தாக்கின் மேற்கில் காஷ்மீர் பள்ளத்தாக்கு, கிழக்கில் ஜோஜிலா, வடக்கில் நீலம் ஆறும், தெற்கில் லித்தர் பள்ளத்தாக்கும் எல்லைகளாக கொண்டுள்ளது.
சிந்து பள்ளத்தாக்கு அறுபத்து ஐந்து கிலோ மீட்டர் நீளமும், அதிக பட்சமாக ஒன்பது கிலோ மீட்டர் அகலமும் கொண்டது. சில இடங்களில் இதன் அகலம் ஐநூறு மீட்டர்களுக்கும் குறைவாக உள்ளது. தேசிய நெடுஞ்சாலை 1டி சிந்து பள்ளத்தாக்கு வழியாக செல்லும் ஒரே சாலையாகும். இச்சாலை லாடாக்கை ஜம்மு காஷ்மீர் மாநிலத்தின் பிற பகுதிகளுடன் இணைக்கிறது. திராஸ் பகுதியில் உள்ள மசோய் பனியாற்றிலிருந்து உற்பத்தி ஆகும் நல்லா சிந்து ஆறு சிந்து பள்ளத்தாக்கில் கிழக்கிலிருந்து மேற்காக பால்டால் மற்றும் சோனாமார்க் வழியாக பாய்கிறது. 
நல்லா சிந்து ஆறு புனல் மின் நிலையங்கள் மின்சாரம் தயாரிக்கவும், வேளாண்மைக்கு ஆதாரமாக உள்ளது. இந்த ஆறு பாயுமிடங்களில் தேவதாரு மரங்களும், ஊசி இலைக் காடுகளும் அதிகமுள்ளது. 

சிந்து பள்ளத்தாக்கில் அமைந்த முக்கிய நகரங்கள் குந்து, பகல்கம் மம்மர், கங்கன், வாங்காத், பிரங், மணிகாம் மற்றும் ஊசன் ஆகும்.

சிந்து பள்ளத்தாக்கில் அமைந்த பல பனியாறுகளும், சிந்து ஆற்றின் துணை ஆறுகளும் இப்பகுதியை வளமாக்கிறது.

இப்பள்ளத்தாக்கில் இமயமலை கருங்கரடிகளும், பழுப்பு கரடிகளும், கலைமான்களும், பனிச் சிறுத்தைகளும் காஷ்மீர் கலைமான்களும் காணப்படுகிறது.



</doc>
<doc id="299713" url="https://ta.wikipedia.org/wiki?curid=299713" title="பாடெபல்லி">
பாடெபல்லி

பாடெபல்லி "(Badepalle)" என்பது இந்தியாவின் ஆந்திரப் பிரதேச மாநிலத்தில் உள்ள மகபூப்நகர் மாவட்டத்தில் உள்ள ஒரு கணக்கெடுப்பில் உள்ள ஊர் ஆகும். 

16.754352° வடக்கு 78.147892° கிழக்கு என்ற அடையாள ஆள்கூறுகளில் பாடெபல்லி பரவியுள்ளது.

இந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி பாடெபல்லி நகரத்தின் மக்கள் தொகை 29,822 ஆகும். இத்தொகையில் 51 சதவீதத்தினர் ஆண்கள் மற்றும் 49 சதவீதத்தினர் பெண்கள் ஆவர். சராசரியாக இந்தநகரத்தின் படிப்பறிவு 67% ஆகும். இது இந்தியாவின் தேசிய சராசரி படிப்பறிவு சதவீதமான 59.5% என்பதை விட அதிகமாகும். இதில் ஆண்கள் 57% படிப்பறிவு அற்றவர்களாகவும் பெண்கள் 43% படிப்பறிவு அற்றவர்களாகவும் காணப்படுகின்றனர். மக்கள் தொகையில் 13% எண்ணிக்கையினர் 6 வயதுக்கு உட்பட்டவர்கள் ஆவர்.


</doc>
<doc id="299714" url="https://ta.wikipedia.org/wiki?curid=299714" title="காஞ்சிபுரம் ரோமசரேசுவரர் கோயில்">
காஞ்சிபுரம் ரோமசரேசுவரர் கோயில்

காஞ்சிபுரம் ரோமசரேசுவரர் கோயில் (ரோமசரேசம்) என்றறியப்படும் இது, காஞ்சிபுரத்திலுள்ள சிவக்கோயில்களில் ஒன்றாகும். மிகவும் பழமையான திருக்கோயிலாக அறியப்பட்ட இக்கோயில் குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.


முற்காலத்தில் இது பெரிய கோயிலாக இருந்திருக்க வேண்டும்; தற்போது மூலவர் - ரோமசரேசுவரர் மட்டுமே சிவலிங்க மூர்த்தமாக உள்ளார்.

தமிழ்நாட்டிலுள்ள காஞ்சிபுரம் மாவட்டத்தின் தலைநகரான பெரிய காஞ்சிபுரத்தின் கிழக்கு பகுதியான மாமல்லன்நகர், சத்யா நகர் - பெரியார் நகர் இவைகளைக் கடந்து, தொடர்வண்டி பாதையை கடந்து சென்று இக்கோயிலை அடையலாம். மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்தின் தென்கிழக்கு திசையில், சுமார் 1 கிலோமீட்டர் தொலைவிலுள்ள திருக்கச்சிநெறிக்காரைக்காடு கோயிலுக்கு செல்லும் பாதையில் இக்கோயில் தாபிக்கப்பட்டுள்ளது.



</doc>
<doc id="299717" url="https://ta.wikipedia.org/wiki?curid=299717" title="புதுச்சேரி சட்டமன்றத் தேர்தல், 2016">
புதுச்சேரி சட்டமன்றத் தேர்தல், 2016

புதுச்சேரி சட்டமன்றத் தேர்தல், 2016 என்பது 30 தொகுதிகள் கொண்ட புதுச்சேரி சட்டமன்றத்திற்கு 2016 மே 16 அன்று நடைபெற்ற தேர்தலாகும்.

தேர்தலின் முக்கிய நாட்கள் காலக்கோடு.


மாகே - இராமச்சந்திரன் (கட்சி சார்பற்றவர்) 

84.11% சதவீத வாக்குகள் பதிவாகின.




</doc>
<doc id="299727" url="https://ta.wikipedia.org/wiki?curid=299727" title="1,4 – ஈராக்சென்">
1,4 – ஈராக்சென்

1,4 – ஈராக்சென் "(1,4-Dioxene)" என்பது (C2H4)(C2H2)O2 என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். நிறமற்ற நீர்மமான இச்சேர்மத்தை ஈராக்சென் சேர்மத்தில் இருந்து ஐதரசன் நீக்கல்வினையின் மூலம் தோற்றுவிக்கலாம். 


</doc>
<doc id="299732" url="https://ta.wikipedia.org/wiki?curid=299732" title="அம்ரிதா சேர்கில்">
அம்ரிதா சேர்கில்

அம்ரிதா சேர்கில் (Amrita Sher-Gil, 30, சனவரி 1913--5, திசம்பர் 1941) என்பவர் இந்தியாவின் பெண் ஓவியர். இந்தியாவின் பிரிடா காலோ எனவும் இவர் அழைக்கப்படுகிறார். 

பஞ்சாப் சீக்கியத் தந்தைக்கும் அங்கேரி நாட்டின் யூத மதத்தைச் சேர்ந்த தாயாருக்கும் அம்ரிதா சேர்கில் புடாபெசுடு நகரில் பிறந்தார். 1921 முதல் சிம்லா நகரில் வாழ்ந்து வந்தார். இளம் அகவையிலேயே ஓவியம் வரைவதில் ஆர்வம் ஏற்பட்டது. 1923 ஆம் ஆண்டில் இத்தாலியில் பிலாரன்சு நகரில் கலை மையம் ஒன்றில் மாணவியாகச் சேர்ந்தார்.

ஓவியக்கலையில் மேலும் பயிற்சி பெற 1929 இல் பாரீசு நகருக்குப் போனார். அங்கு கவின் கலையில் இளங்கலைப் பட்டமும் பெற்று மேலை நாட்டு ஓவிய வகைகளையும் கற்றுக்கொண்டார். இளம்பெண்கள் என்ற பெயரில் அம்ரிதா சேர்கில் வரைந்த ஓவியம் மேலை நாட்டுப் பாணியில் அமைந்திருந்தது. 1934 இல் இந்தியாவுக்குத் திரும்பிய இவர் இந்தியாவின் தொன்மைக் கலைகளிலும் இசுலாமிய ஓவியங்களிலும் ஆர்வம் காட்டினார்.

1937 இல் தென்னிந்தியச் சுற்றுப் பயணம் மேற்கொண்டார். மணப் பெண்ணின் அறை, பிரம்மச்சாரிகள், தென்னிந்திய கிராமிய வாழ்க்கை என்ற ஓவியப் படைப்புகள் புகழ் பெற்றன. அஜந்தா குகை ஓவியங்களும், இந்திய மக்களின் எளிய வாழ்க்கை நிலைகளும், பெண்களின் நலிந்த வாழ்வும் அம்ரிதாவின் ஓவியங்களில் பதிவாகின.

1938 இல் கொரக்பூரில் வாழ்ந்தபோது இரவிந்திரனாத் தாகூர், ஜமினி ராய் ஆகியோரின் ஓவியங்களைக் கண்டார். அதன் விளைவாக வங்காளத்தில் நிகழ்ந்த கலைப்புரட்சியில் தாமும் இணைந்து கொண்டார். காந்தியக் கொள்கைகளிலும் அம்ரிதா நாட்டம் கொண்டார். 1941இல் லாகூரில் வாழ்ந்து வந்த அம்ரிதா ஒரு ஓவியக் கூடத்தை அமைத்தார். அங்கு ஓவியக் கண்காட்சியை நிகழ்த்தத் திட்டமிட்டிருந்த நிலையில் 6 டிசம்பர் 1941 இல் திடீரென நோய்வாய்ப்பட்டு இறந்தார்.



</doc>
<doc id="299736" url="https://ta.wikipedia.org/wiki?curid=299736" title="லிமாசோல்">
லிமாசோல்

லிமாசோல் ("Limassol", ; அல்லது ) is a city on the southern coast of சைப்பிரசின் தெற்கு கடலோரத்தில் அமைந்துள்ள நகரமாகும். இதே பெயருள்ள மாவட்டத்தின் தலைநகரமாகவும் உள்ளது. இது சைப்பிரசின் மிகப்பெரும் நகரங்களில் இரண்டாவதாக உள்ளது. நகரிய மக்கள்தொகை 160,000-176,700 ஆகும். 2011 கணக்கெடுப்பின்படி 101,000 மக்கள் வாழும் லிமாசோல் நகராட்சி நாட்டின் மிகப்பெரும் நகராட்சியாகும். 

சைப்பிரசின் மிகப்பெரும் துறைமுகமான லிமாசோல் துறைமுகம் நடுநிலக் கடல் பகுதியில் மிகுந்த போக்குவரத்துள்ள துறைமுகமாகவும் விளங்குகின்றது. தவிரவும் சுற்றுலா, வணிகம், சேவை மையங்கள் முதன்மையாக உள்ளன. ஆழமான பண்பாட்டு வழக்கங்களுக்காகவும் லிமாசோல் அறியப்படுகின்றது. இங்கு சைப்பிரசு தொழினுட்பப் பல்கலைகழகம் உள்ளது. சுற்றுலாப் பயணிகளுக்கு இங்குள்ள பல அருங்காட்சியகங்களும் தொல்லியல் களங்களும் விருந்தாக உள்ளன. பழைய நகரத்தின் அண்மையில் கடற்கரை உள்ளது. அங்கிருந்து தொலைவில் பண்டைக்கால கோட்டை உள்ளது.

இரண்டு பண்டைய நகரங்கள், அமாத்துசு,கூரியன் இடையே கட்டப்பட்டுள்ளது; பைசாந்திய ஆட்சியில் இது நியாபோலிசு (புது நகரம்) என்று அழைக்கப்பட்டது. லிமாசோல் கோட்டை மற்றும் பழைய நகரத்தைச் சுற்றிலும் லிமாசோலின் வரலாற்று மையம் உள்ளது. இன்று நகரம் நடுநிலக் கடலோரத்தில் பரவியுள்ளது. இந்த நகரத்தின் மேற்கில் பிரித்தானிய கடல்கடந்த ஆட்புலமான அக்ரோத்திரி அமைந்துள்ளது. 

மெர்சரின் வாழ்நிலைத் தர கருத்துக் கணிப்பில் உலகளவில் பிராத்திஸ்லாவாவிற்கும் தாலினுக்கும் இடையே 87வது இடத்தில் உள்ளது.



</doc>
<doc id="299741" url="https://ta.wikipedia.org/wiki?curid=299741" title="சிங்கரௌலி மாவட்டம்">
சிங்கரௌலி மாவட்டம்

சிங்கரௌலி மாவட்டம் (Singrauli district) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் வைதான் நகரம் ஆகும். இது ரேவா கோட்டத்தில் அமைந்துள்ளது. இம்மாவட்டம் 5672 சதுர கிலோ மீட்டர் பரப்பளவு கொண்டது.

சிங்கரௌலி மாவட்டம் சித்தி மாவட்டத்தின் சில வருவாய் வட்டங்களைக் கொண்டு 24 மே 2008 அன்று புதிதாக உருவாக்கப்பட்டது.
சிங்கரௌலி மாவட்டத்தின் வடக்கில் உத்திரப் பிரதேசத்தின் மிர்சாபூர் மாவட்டம், கிழக்கில் சோன்பத்திரா மாவட்டம், (உத்திரப் பிரதேசம்), தென் கிழக்கில் சூரஜ்பூர் மாவட்டம் (சத்தீஸ்கர்), தென்மேற்கில் கோரியா மாவட்டம் (சத்தீஸ்கர்), மேற்கில் சித்தி மாவட்டம், வடமேற்கில் ரேவா மாவட்டம் எல்லைகளாக கொண்டுள்ளது.

சிங்கரௌலி மாவட்டம் சிங்கரோலி, தேவசர், சித்திராங்கி, மாத மற்றும் சராய் என ஐந்து வருவாய் வட்டங்களைக் கொண்டது.

இம்மாவட்டம் சித்திராங்கி, சிங்கரௌலி மற்றும் தேவசர் என மூன்று சட்டமன்ற தொகுதிகளைக் கொண்டது. இம்மூன்று சட்டமன்ற தொகுதிகளும் சித்தி நாடாளுமன்ற மக்களவைத் தொகுதிக்கு உட்பட்டது.

இம்மாவட்டத்தின் பொருளாதாரம் வேளாண்மையை நம்பியுள்ளது.
இம்மாவட்டத்தில் 2200 கிலோ மீட்டர் பரப்பளவில் நிலக்கரி கனிம வளம் உள்ளது.

இந்திய அரசின் நிலக்கரி நிறுவனத்தின் வடக்கு நிலக்கரி சுரங்கங்கள் இம்மாவட்டத்தின் சிங்கரௌலி பகுதியில் உள்ளது. நிலக்கரியை எரிபொருளாகக் கொண்ட மின்சாரம் உற்பத்தி செய்யும் அனல் மின் நிறுவனங்கள் சிங்கரோலி வட்டத்தில் உள்ளது. சிங்ரௌலியில் 2017-ஆம் ஆண்டின் இறுதிக்குள் முப்பத்து ஐந்தாயிரம் மெகாவாட் திறன் கொண்ட அனல் மின் நிலையங்கள் செயல்பட திட்டமிடப்பட்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இந்த மாவட்டத்தின் மொத்த மக்கள் தொகை 1,178,273 ஆக உள்ளது. கிராமப்புறங்களில் 80.75% மக்களும்; நகரப்புறங்களில் 19.25% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 28.05% ஆக உயர்ந்துள்ளது. மக்கள் தொகையில் 613,637 ஆண்களும் மற்றும் 564,636 பெண்களும் உள்ளனர். பாலின விகிதம் ஆயிரம் ஆண்களுக்கு 920 பெண்கள் வீதம் உள்ளனர். 5,675 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 208 மக்கள் வாழ்கின்றனர். இம்மாவட்டத்தின் சராசரி படிப்பறிவு 
60.41% ஆகவும், ஆண்களின் படிப்பறிவு 71.34% ஆகவும், பெண்களின் படிப்பறிவு 48.53% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 209,792 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,118,998 (94.97 %) ஆகவும், சீக்கிய சமய மக்கள் தொகை 1,422 (0.12 %) ஆகவும், இசுலாமிய சமய மக்கள் தொகை 46,574 (3.95 %) ஆகவும், கிறித்தவ சமயத்தினரின் மக்கள் தொகை 2,332 (0.20 %) ஆகவும், சமண சமய மக்கள் தொகை 182 (0.02 %) ஆகவும், பௌத்த சமய மக்கள் தொகை 338 (0.03 %) ஆகவும், பிற சமய மக்களின் தொகை 6,139 (0.52 %) ஆகவும், மற்றும் சமயம் குறிப்பிடாதவர்கள் மக்கள் தொகை 2,288 (0.19 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299745" url="https://ta.wikipedia.org/wiki?curid=299745" title="2016 தமிழ்நாடு சட்டமன்றத் தேர்தல், தொகுதிகளும் போட்டியிடும் முக்கியக் கட்சிகளும்">
2016 தமிழ்நாடு சட்டமன்றத் தேர்தல், தொகுதிகளும் போட்டியிடும் முக்கியக் கட்சிகளும்



</doc>
<doc id="299753" url="https://ta.wikipedia.org/wiki?curid=299753" title="ராய்சேன் மாவட்டம்">
ராய்சேன் மாவட்டம்

ராய்சேன் மாவட்டம் (Raisen District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் நகரம் "ராய்சேன்" ஆகும். ராய்சேன் மாவட்டம் போபால் கோட்டத்தில் அமைந்துள்ளது. 

8,395 சதுர கிலோ மீட்டர் பரப்பளவு
கொண்ட ராய்சேன் மாவட்டத்தின் மேற்கில் செகோர் மாவட்டம், வடக்கில் விதிஷா மாவட்டம், கிழக்கிலும், தென் கிழக்கிலும் சாகர் மாவட்டம், தென் கிழக்கில் நரசிங்பூர் மாவட்டம், தெற்கில் ஹோசங்காபாத் மாவட்டம் எல்லைகளாக கொண்டது. 

ராய்சேன் மாவட்டம் ராய்சேன், கோஹர்கஞ்ச், பேகம்கஞ்ச், கைராத்கஞ்ச், சில்வானி, பரேலி, உதய்புரா மற்றும் பாடி என எட்டு வருவாய் வட்டங்களை கொண்டது.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,331,597ஆக உள்ளது. கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 18.35% ஆக உயர்ந்துள்ளது. மக்கள் தொகையில் 700,358. ஆண்களும் மற்றும் 631,239. பெண்களும் உள்ளனர். பாலின விகிதம் ஆயிரம் ஆண்களுக்கு 901 பெண்கள் வீதம் உள்ளனர். 8,466 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 157 மக்கள் வாழ்கின்றனர். இம்மாவட்டத்தின் சராசரி படிப்பறிவு 72.98% ஆகவும், ஆண்களின் படிப்பறிவு 80.81% ஆகவும், பெண்களின் படிப்பறிவு 64.24% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 207,699 ஆக உள்ளது. 
மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.


தேசிய நெடுஞ்சாலை எண் 12 மற்றும் 86 ராய்சேன் மாவட்டத்தை, மாநிலத் தலைநகர் போபாலுடன் இணைக்கிறது.


</doc>
<doc id="299755" url="https://ta.wikipedia.org/wiki?curid=299755" title="ஒரு ஊர்ல ரெண்டு ராஜா">
ஒரு ஊர்ல ரெண்டு ராஜா

ஒரு ஊர்ல ரெண்டு ராஜா 2014 ஆவது ஆண்டில் ஆர். கண்ணன் இயக்கத்தில் வெளியான ஒரு இந்தியத் தமிழ்த் திரைப்படமாகும். எஸ். மைக்கேல் ராயப்பன் தயாரித்த இத்திரைப்படத்தில் விமல், பிரியா ஆனந்த், சூரி ஆகியோர் முக்கிய வேடங்களிலும், நாசர், அனுபமா குமார், தம்பி ராமையா ஆகியோர் இதர துணை வேடங்களிலும் நடித்திருந்தனர். டி. இமான் இசையமைப்பில் உருவான இத்திரைப்படம் 2014 நவம்பர் 7 அன்று திரையரங்குகளில் வெளியானது.


இத்திரைப்படத்திற்கு டி. இமான் இசையமைத்திருந்தார். இது, இயக்குனர் கண்ணனுடன் இமான் இணைந்து பணியாற்றிய முதல் திரைப்படமாகும். இப்படத்தில், நடிகை இலட்சுமி மேனன் பின்னணிப் பாடகியாக அறிமுகமானார்.


</doc>
<doc id="299757" url="https://ta.wikipedia.org/wiki?curid=299757" title="இடச்சுப் பேரரசு">
இடச்சுப் பேரரசு

இடச்சுப் பேரரசு ("Dutch Empire"; ) என்பது இடச்சுக் குடியரசு கட்டுப்பாட்டில் இருந்த கடல்கடந்த நிலப்பகுதிகளும், 17 ஆம் நூற்றாண்டு முதல் மத்திய 1950 கள் வரையிலான தற்கால நெதர்லாந்து ஆட்சிப்பகுதியையும் குறிக்கிறது. இடச்சு போர்த்துகல், எசுப்பானியா என்பவற்றுக்குப் பின் கடல்கடந்து அமைக்கப்பட்ட குடியேற்றவாதப் பேரரசு ஆகும். நெதர்லாந்து 17 ஆம் நூற்றாண்டில் சிறப்பினை அடைந்தது. இது பொற் காலம் என அழைக்கப்படுகிறது.



</doc>
<doc id="299760" url="https://ta.wikipedia.org/wiki?curid=299760" title="எத்தியோப்பியப் பேரரசு">
எத்தியோப்பியப் பேரரசு

எத்தியோப்பியப் பேரரசு ("Ethiopian Empire", የኢትዮጵያ ንጉሠ ነገሥት መንግሥተ, "Mängəstä Ityop'p'ya") என்பது தற்போதைய எரித்திரியாவும் வடக்கில் அரைவாசி எதியோப்பியாவும் சேர்ந்த புவியியல் பகுதியாகும். இப்பேரரசு கிட்டத்தட்ட 1137 முதல் 1974 வரையாக, "இராணுவப் புரட்சி" மூலம் மன்னராட்சி நீக்கப்படும் வரை காணப்பட்டது.

1882 இல் எகிப்தை பிரித்தானியா கைப்பற்றியதைத் தொடர்ந்து, எத்தியோப்பியாவும் லைபீரியாவும் மாத்திரமே 19 ஆம் நூற்றாண்டின் இறுதியில் ஐரோப்பிய குடியேற்றவாத வல்லரசுகளின் ஆபிரிக்காவுக்கான போட்டியில் சுதந்திரத்துடன் எஞ்சிய நாடுகளாகவிருந்தன.




</doc>
<doc id="299761" url="https://ta.wikipedia.org/wiki?curid=299761" title="அட்செங்குளம்">
அட்செங்குளம்

அட்செங்குளம் "(Atchenkulam)" என்பது தமிழ்நாட்டின் கன்னியாகுமரி மாவட்டத்தில் உள்ள ஒரு கிராமம் ஆகும். அகத்தீசுவரம் தாலுக்காவில் கொட்டாரம் பேரூராட்சியின் ஒரு பகுதியாக இருக்கும் இக்கிராமம், கொட்டாரத்திலிருந்து ஒரு கிலோமீட்டர் தொலைவில் அமைந்திருக்கிறது. கிராமத்தின் முகப்பில் ஒரு குளம் கிட்டத்தட்ட ஒரு பெரிய ஏரியைப் போன்ற தோற்றத்தில் உள்ளது. இக்குளத்தை அடுத்து புத்தனார் கால்வாய் என்ற சிற்றாறு ஓடுகிறது. பல்வேறு மதத்தைச் சார்ந்த 300 குடும்பங்கள் விவசாயத்தை மட்டுமே நம்பி இங்கு வாழ்ந்து வருகிறார்கள்.

கன்னியாகுமரியிலிருந்து நாகர்கோவில் செல்லும் வழியில் இக்கிராமம் அமைந்திருக்கிறது. .


</doc>
<doc id="299763" url="https://ta.wikipedia.org/wiki?curid=299763" title="தும்பிலி மரம்">
தும்பிலி மரம்

தும்பிலி ("DIOSPYROS EMBRYOPYERIS", "Diospyros malabarica") இத்தாவரம் எபெசெசு (Ebenaceae) என்ற குடும்பத்தைச் சார்ந்த பூக்கும் தாவரம் ஆகும். இத்தாவரத்தின் பூரிவீகம் இந்தியத் துணைக்கண்டம் மற்றும் தென்கிழக்காசியா பகுதிகளாகும். 35 மீட்டர்கள் உயரம் வளரும் இத்தாவரத்தில் இலை நீளமாகக் காணப்படுகிறது. இத்தாவரத்தின் அடிப்பாகம் 70 செமீ விட்டம் கொண்டதாக உள்ளது. 


</doc>
<doc id="299765" url="https://ta.wikipedia.org/wiki?curid=299765" title="வெள்ளைத்துவரை">
வெள்ளைத்துவரை

வெள்ளைத்துவரை, அல்லது கருங்காலி("DIOSPYROS EBENUM") இத்தாவரம் தென் இந்தியா, இந்தோனேசியா, இலங்கை போன்ற இடங்களில் காணப்படுகிறது. இந்தோனேசியா பகுதியில் இதன் பலகையில் கடினத்தனைமையால் "கருப்பு பலகை மரம்" என்று கூறுகிறார்கள். இந்தியாவிலும், இலங்கையிலும் இந்த மரத்தின் பலகைகளின் ஏற்றுமதிக்கு தடைவிதிக்கப்பட்டுள்ளது.


</doc>
<doc id="299766" url="https://ta.wikipedia.org/wiki?curid=299766" title="ரேவா மாவட்டம்">
ரேவா மாவட்டம்

ரேவா மாவட்டம் (Rewa District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் நகரம் ரேவா ஆகும். இந்த மாவட்டம் ரேவா கோட்டத்தில் அமைந்துள்ளது. ரேவா மாவட்டம், மத்தியப் பிரதேசத்தின் வடகிழக்கு எல்லைப் பகுதியில் உத்தரப் பிரதேச மாநில எல்லை ஓரம் அமைந்துள்ளது.’

6240 சதுர கிலோ மீட்டர் பரப்பளவு கொண்ட ரேவா மாவட்டத்தின் வடக்கில் அலகாபாத் மாவட்டம் (உத்தரப் பிரதேசம்), வடகிழக்கில் மிர்சாபூர் மாவட்டம், (உ பி), தென்கிழக்கில் சிங்கரௌலி மாவட்டம்,
தெற்கில் சித்தி மாவட்டம், மேற்கில் சத்னா மாவட்டம், வடமேற்கில் சித்திரகூடம் மாவட்டம், ( உ பி ) எல்லைகளாக கொண்டது.
ரேவா மாவட்டம் ஹுஜூர், மன்கவா, சிர்மௌர், நய்கர்கி, ஜாவா, தியோந்தர், குர்க், அனுமனா, ராய்ப்பூர் கர்சுலியன் மற்றும் மௌகஞ்ச் என பத்து வருவாய் வட்டங்களை கொண்டது. மாவட்டத் தலைமையிடமான ரேவா நகரம் ஹூஜூர் வட்டத்தில் அமைந்துள்ளது.

இம்மாவட்டம் ஜாவா, தியோந்தர், சர்மௌர், கங்கதேவ், அனுமனா, மௌகஞ்ச், நய்கர்கி, ரேவா, ராய்பூர் கர்சுழியான் என ஒன்பது ஊராட்சி ஒன்றியங்களைக் கொண்டுள்ளது.

மௌரியப் பேரரசர் அசோகர் நிறுவிய, கி மு மூன்றாம் நூற்றாண்டு காலத்திய தூபிகள் இம்மாவட்டத்தின் தியோகோத்தார் எனும் இடத்தில் அமைந்துள்ளது. கியோட்டி நீர் வீழ்ச்சி சுற்றுலா பயணிகளை கவரும் வண்ணம் உள்ளது.
சுண்ணாம்புக் கல் மற்றும் நிலக்கரி கனிம வளங்கள் கொண்டதால், இம்மாவட்டத்தில் சிமெண்டு ஆலைகள் அதிகம் கொண்டுள்ளது.
இந்திய அரசின் பஞ்சாயத்து ராஜ் அமைச்சகம், இந்தியாவின் மிகவும் பின் தங்கிய 250 மாவட்டங்களில் ஒன்றாகவும், மத்தியப் பிரதேச மாநிலத்தின் 51 மாவட்டங்களில், பின் தங்கிய 24 மாவட்டங்களில் ரேவா மாவட்டமும் ஒன்று. இதனால் இம்மாவட்டம் ஊரக வளர்ச்சி திட்டங்களுக்கு இந்திய அரசிடமிருந்தும், மாநில அரசிடமிருந்தும் நிதியுதவி பெறுகிறது. 

அலகாபாத் வழியாக மும்பை - கொல்கத்தாவை இணைக்கும் சத்னா தொடருந்து நிலையம் ரேவா நகரத்திலிருந்து ஐம்பது கிலோ மீட்டர் தொலைவில் அமைந்துள்ளது.

வாரனாசி - கன்னியாகுமரியை இணைக்கும் தேசிய நெடுஞ்சாலை எண் 7,
ரேவா வழியாக மிர்சாபூர், கட்னி, ஜபல்பூர், நாக்பூர், ஹைதராபாத் மற்றும் பெங்களூர் நகரங்களை சாலை வழியாக இணைக்கிறது.
ராஞ்சி - குவாலியர் நகரங்களை இணைக்கும் தேசிய நெடுஞ்சாலை எண் 27 மற்றும் தேசிய நெடுஞ்சாலை எண் 75 ரேவா வழியாக செல்கிறது.

அருகில் அமைந்த விமான நிலையம் கஜுராஹோ ஆகும்.

2011 ஆம் ஆண்டு இந்திய மக்கள் தொகை கணக்கெடுப்பின் படி 6,240 சதுர கிலோ மீட்டர் பரப்பளவு கொண்ட ரேவா மாவட்டத்தின் மொத்த மக்கள் தொகை 23,63,744 ஆக உள்ளது. கிராமப்புறங்களில் 1968257 மக்களும்; நகரப்புறங்களில் 395487 மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் ஆக உயர்ந்துள்ளது. மக்கள் தொகையில் 1224918 ஆண்களும் மற்றும் 1138826 பெண்களும் உள்ளனர். பாலின விகிதம் ஆயிரம் ஆண்களுக்கு 930 பெண்கள் வீதம் உள்ளனர். 6,240 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 374 மக்கள் வாழ்கின்றனர். இம்மாவட்டத்தின் சராசரி படிப்பறிவு 73.42% ஆகவும், ஆண்களின் படிப்பறிவு 83.67% ஆகவும், பெண்களின் படிப்பறிவு 62.49% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 294393 ஆக உள்ளது. 
இம்மாவட்ட மக்கள் தொகையில் இந்து சமயத்தவரின் மக்கள் தொகை பெரும்பான்மையாகவும், இசுலாமிய சமய மக்கள் தொகை கனிசமாகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299767" url="https://ta.wikipedia.org/wiki?curid=299767" title="எழிலைப்படை">
எழிலைப்படை

எழிலைப்படை, அல்லது முகும்பலை ("DITA BARK", "Alstonia") இது ஒரு பூக்கும் வகையைச் சார்ந்த கூடாரமாக வளரும் பெரிய மரம் ஆகும். இதன் குடும்பப்பெயர் அபோசியசு (Apocynaceae) என்பதாகும். இவற்றில் 40 முதல் 60 வகை இனங்கள் காணப்படுகிறது. இவற்றின் போர்வீகம் ஆப்பிரிக்காவின் வெப்ப மண்டலப் பகுதி, மத்திய அமெரிக்கா, பொலினீசியா, ஆத்திரேலியா போன்ற இடங்கள் ஆகும்.


</doc>
<doc id="299768" url="https://ta.wikipedia.org/wiki?curid=299768" title="செவ்வள்ளிக் கொடி">
செவ்வள்ளிக் கொடி

செவ்வள்ளி, அல்லது இராசவள்ளி ("DIASCOREA PURPUREA") இது பூக்கும் தாவர வகையைச் சார்ந்த கொடி ஆகும். இதன் வேர்ப் பகுதியில் கிழங்கு உற்பத்தியாகிறது. இக்கொடியில் கிடைக்கும் கிழங்கு சீனிக்கிழங்கைப் போல் உணவுப் பொருளாகப்பயன்படுகிறது. இதன் கிழங்கு இளம் சிவப்பு நீல வண்ணம் (Lavender (color)) கொண்டதாக உள்ளது. ஒரு சில இடங்களில் மதில் சுவரில் தோரணம் போல் வளர்க்கப்படுகிறது.


</doc>
<doc id="299770" url="https://ta.wikipedia.org/wiki?curid=299770" title="பன்னா மாவட்டம்">
பன்னா மாவட்டம்

பன்னா மாவட்டம் (Panna district), மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் பன்னா நகரம் ஆகும். பன்னா மாவட்டம் சாகர் கோட்டத்தில் புந்தேல்கண்ட் புவியியல் பகுதியில் அமைந்துள்ளது.

பன்னா மாவட்டத்தின் வடக்கில் உத்திரப் பிரதேசத்தின் பந்தா மாவட்டம், கிழக்கில் சத்னா மாவட்டம், 
தெற்கில் கட்னி மாவட்டம், தென்மேற்கில் தமோ மாவட்டம், வடமேற்கில் சத்தர்பூர் மாவட்டம் எல்லைகளாக கொண்டுள்ளது.

பன்னா மாவட்டப் பூர்வகுடிகளாக கோண்டு மக்களை வெற்றி கொண்டு, சந்தேல இராசபுத்திர மன்னர் சத்திரசால், கிபி 1731-இல் பன்னா இராச்சியத்தை நிறுவினர். பின்னர் பிரித்தானிய இந்தியாவின் ஆட்சியின் போது, 1818 முதல் பன்னா இராச்சியம், சுதேச சமஸ்தானமாக, இந்தியப் பிரிவினைக்கு பின்னர் 1950 வரை நீடித்தது. 1950-இல் பன்னா இராச்சியம் இந்தியாவுடன் இணைக்கப்பட்டது. 

பன்னா மாவட்டத்தில் கென் ஆறு, பாண்டவர் நீர்வீழ்ச்சி, காதா நீர்வீழ்ச்சி, பன்னா தேசியப் பூங்கா அமைந்துள்ளது.

2006-ஆம் ஆண்டில் இந்திய அரசின் பஞ்சாயத்து ராஜ் அமைச்சகம், பன்னா மாவட்டத்தை வறுமை மிகுந்த இந்தியாவின் 250 மாவட்டங்களில் ஒன்ராக அறிவித்து, பன்னா மாவட்ட ஊரக வளர்ச்சி திட்டங்களுக்கு நிதியுதவி வழங்கு வருகிறது.

பன்னா மாவட்டம் அஜய்கர், அமன்கஞ்ச், குனௌர், பன்னா, பவாய், ஷாநகர் என ஆறு உட்கோட்டங்களை கொண்டது.

2011 ஆம் ஆண்டு இந்திய மக்கள் தொகை கணக்கெடுப்பின் படி பன்னா மாவட்டத்தின் மொத்த மக்கள் தொகை 1,016,520 ஆக உள்ளது. கிராமப்புறங்களில் 87.67% மக்களும்; நகரப்புறங்களில் 12.33% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 18.67% ஆக உயர்ந்துள்ளது. மக்கள் தொகையில் 
533,480 ஆண்களும் மற்றும் 483,040 பெண்களும் உள்ளனர். பாலின விகிதம் ஆயிரம் ஆண்களுக்கு 905 பெண்கள் வீதம் உள்ளனர். 7,135 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 142 மக்கள் வாழ்கின்றனர். இம்மாவட்டத்தின் சராசரி படிப்பறிவு 64.79% ஆகவும், ஆண்களின் படிப்பறிவு 74.14% ஆகவும், பெண்களின் படிப்பறிவு 54.44% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 163,620 ஆக உள்ளது. 

இம்மாவட்டத்தில் இந்து சமயத்தவரின் மக்கள் தொகை 974,748 (95.89 %) ஆகவும், இசுலாமிய சமய மக்கள் தொகை 35,214 (3.46 %) ஆகவும், கிறித்தவ சமயத்தினரின் மக்கள் தொகை () ஆகவும், , சீக்கிய சமய மக்கள் தொகை 186 (0.02 %) ஆகவும், சமண சமய மக்கள் தொகை 4,734 (0.47 %) ஆகவும், பௌத்த சமய மக்கள் தொகை 37 (0.00 %) ஆகவும், பிற சமய மக்களின் தொகை 218 (0.02 %) ஆகவும், மற்றும் சமயம் குறிப்பிடாதவர்கள் மக்கள் தொகை 965 (0.09 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.

வரலாற்றுக் காலத்தில் பன்னா மாவட்டம் வைரச் சுரங்கங்களுக்கு பெயர் பெற்றது. தற்போது இந்த வைரச்சுரங்கங்கள் மூடப்பட்டுவிட்ட்து. ஆசியாவில் பன்னா மாவட்டத்தின் மஜாகோன் வைரச் சுரங்கம் மட்டுமே செயல்படுகிறது.

பன்னா நகரத்திற்கு அருகமைந்த வானூர்தி நிலையம் கஜுராஹோவில் உள்ளது. அருகமைந்த கஜுராஹோ தொடருந்து நிலையம் 45 கிமீ தொலைவிலும், சத்னா தொடருந்து நிலையம் 75 கிமீ தொலைவிலும் உள்ளது. பன்னா பேருந்து நிலையம், மத்தியப் பிரதேசத்தின் அனைத்து நகரங்களையும் இணைக்கிறது.



</doc>
<doc id="299772" url="https://ta.wikipedia.org/wiki?curid=299772" title="மூவிலை">
மூவிலை

மூவிலை ("DESMODIUM GANGETICUM") இத்தாவரம் பூக்கும் வகையைச் சார்ந்த, பபேசியே குடும்பம்பத் தாவரம் ஆகும். இத்தாவரத்தின் பாகங்கள் மூலிகை மருந்தாகப் பயன்படுகிறது.


</doc>
<doc id="299773" url="https://ta.wikipedia.org/wiki?curid=299773" title="சீமைக் காட்டுமுள்ளங்கி">
சீமைக் காட்டுமுள்ளங்கி

சீமைக் காட்டுமுள்ளங்கி (DANDELION) இத்தாவரம் பூக்கும் தாவர வகையைச் சார்ந்த சூரிய காந்திக் குடும்பத் தாவரம் ஆகும். இதன் பூர்வீகம் ஊரேசியா, மற்றும் வடக்கு அமெரிக்காவாக இருந்தாலும் உலகம் முழுவதுமே பரவிக் காணப்படுகிறது. இவற்றில் காணப்படும் இரண்டு இனங்களிலிருந்து சமையல் பொருட்கள் பெறப்படுகிறது. இத்தாவரத்தின் பூவானது பெரியதாக காணப்படுகிறது. இவற்றில் 16 கிளை இனங்கள் காணப்படுகின்றன.


</doc>
<doc id="299775" url="https://ta.wikipedia.org/wiki?curid=299775" title="ஏர்னெஸ்ட் மக்கின்டயர்">
ஏர்னெஸ்ட் மக்கின்டயர்

ஏர்னெஸ்ட் தளையசிங்கம் மாக்கின்டயர் ("Ernest Thalayasingam MacIntyre", பிறப்பு: 26 செப்டம்பர் 1934) இலங்கையைச் சேர்ந்த ஆங்கில நாடகாசிரியர் ஆவார். இவர் இலங்கை ஆங்கில நாடக மேடைகளில் 50 ஆண்டுகளுக்கும் மேலாக பரவலாக அறியப்பட்டவர்.

எர்னெஸ்ட் மக்கின்டயர் கொழும்பு நகரில் 1934 செப்டம்பர் 26 இல் பிறந்தார். யாழ்ப்பாணம் சம்பத்தரிசியார் கல்லூரியில் தங்கியிருந்து கல்வி கற்ற இவர், பேராதனைப் பல்கலைக்கழகத்தில் இளங்கலைப் பட்டம் பெற்றார். 1960களில் மெக்கின்டயர் இலங்கையில் மிக வெற்றிகரமான ஆங்கில நாடகாசிரியராகப் பாராட்டப்பட்டார். 'Stage and Set' என்ற நாடகக் குழுவில் உறுப்பினராக இருந்து பல பன்னாட்டு நாடகங்களையும் மற்றும் தான் எழுதிய நாடகங்களையும் மேடையேற்றினார்.

1961 முதல் 1967 வரை இலங்கை வான்படையில் பணியாற்றினார். பின்னர் 1969-69 காலப்பகுதியில் கொழும்பு அக்குவைனாசு கல்லூரியின் நாடகப் பள்ளியில் பணிப்பாளராகப் பணியாறினார். 1969 முதல் 1973 வரை யுனெஸ்கோ திட்ட அதிகாரியாகப் பணியாற்றினார்.

1974 ஆம் ஆண்டில் இவர் ஆத்திரேலியாவுக்கு குடிபெயர்ந்த போதிலும், இலங்கை சென்று பல நாடகக் கலைஞர்களைப் பயிற்றுவித்துள்ளார். 2005 ஆம் ஆண்டில், எஃப். சி. லுடோவிக்கின் "He Comes from Jaffna" என்ற நாடகத்தை சிட்னியில் மேடையேற்றினார். 2011-13 காலப்பகுதியில் யாழ்ப்பாணப் பல்கலைக்கழகத்தில் விரிவுரையாளராகப் பணியாற்றினார்.

2009 இல் "Antigone in Sri Lanka as IRANGANI" என்ற நாடகத்தை எழுதினார். 2009 ஆம் ஆண்டில் இந்நாடகம் சிட்னியிலும், 2010 ஆம் ஆண்டில் கான்பராவிலும் மேடையேறியது. 2011 ஆம் ஆண்டில் இது தமிழில் மொழிபெயர்க்கப்பட்டு மேடையேற்றப்பட்டது.




</doc>
<doc id="299776" url="https://ta.wikipedia.org/wiki?curid=299776" title="உப்பனாறு">
உப்பனாறு

உப்பனாறு என்பது காவிரி ஆற்றின் கிளை ஆறு ஆகும். உப்பனாறு நாகப்பட்டினம் அருகே வங்கக்கடலை அடைகிறது.

உப்பனாறு நாகப்பட்டினம் மாவட்டத்தில் மக்களால் மிகவும் மாசுப்படுத்தப்படுகிறது. இதனால், இங்குள்ள நீரில் அதிக அளவு அரிதான தனிமங்கள் (இரும்பு, மாங்கனீசு, காரீயம், தாமிரம், துத்தநாகம், குரோமியம், நிக்கல் ஆகியவை) இருப்பதாக ஆய்வு முடிவுகள் தெரிவிக்கின்றன.. தொழிற்சாலைக் கழிவுகள் பல வருடங்களாகத் தொடர்ந்து ஆற்றில் விடப்பட்டதால் இப்போது அது சீர்கெட்டு, நிலத்தடி நீரையும் பாதித்துள்ளது. இதனால், வேளாண்மையும், மீன்பிடி தொழிலும் பெருமளவு பாதிப்படைந்துள்ளன



</doc>
<doc id="299778" url="https://ta.wikipedia.org/wiki?curid=299778" title="ரத்லாம் மாவட்டம்">
ரத்லாம் மாவட்டம்

ரத்லாம் மாவட்டம் (Ratlam District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் நகரம் ரத்லாம் ஆகும். இது உஜ்ஜைன் கோட்டத்தில் அமைந்துள்ளது. 

ரத்லாம் மாவட்டத்தின் வடக்கே மண்டசௌர் மாவட்டம்,
வடகிழக்கில் ஜாலாவார் மாவட்டம், (இராஜஸ்தான்), கிழக்கில் உஜ்ஜைன் மாவட்டம், தென்கிழக்கில் தார் மாவட்டம், தெற்கில் ஜாபூவா மாவட்டம், மேற்கில் பன்ஸ்வாரா மாவட்டம் (இராஜஸ்தான்), வடமேற்கில் பிரதாப்கர் மாவட்டம், (இராஜஸ்தான்) எல்லைகளாக அமைந்துள்ளது.

உஜ்ஜைனி கோட்டத்தில் அமைந்த இம்மாவட்டம் ஐந்து வருவாய் வட்டங்களையும், ஒன்பது நகரங்களையும், 1063 கிராமங்களையும் கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,455,069 ஆக உள்ளது. கிராமப்புறங்களில் 70.10% மக்களும்; நகரப்புறங்களில் 29.90% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 19.72% ஆக உயர்ந்துள்ளது. மக்கள் தொகையில் 738,241 ஆண்களும் மற்றும் 716,828 பெண்களும் உள்ளனர். பாலின விகிதம் ஆயிரம் ஆண்களுக்கு 971 பெண்கள் வீதம் உள்ளனர். 4,861 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 299 மக்கள் வாழ்கின்றனர். இம்மாவட்டத்தின் சராசரி படிப்பறிவு 66.78% ஆகவும், ஆண்களின் படிப்பறிவு 77.54% ஆகவும், பெண்களின் படிப்பறிவு 55.77% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 218,354 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,267,043 (87.08 %) ஆகவும், இசுலாமிய சமய மக்கள் தொகை 151,071 (10.38 %) ஆகவும், கிறித்தவ சமயத்தினரின் மக்கள் தொகை 3,996 (0.27 %) ஆகவும், , சீக்கிய சமய மக்கள் தொகை 1,353 (0.09 %) ஆகவும், சமண சமய மக்கள் தொகை 29,353 (2.02 %) ஆகவும், பௌத்த சமய மக்கள் தொகை 175 (0.01 %) ஆகவும், பிற சமய மக்களின் தொகை 123 (0.01 %) ஆகவும், மற்றும் சமயம் குறிப்பிடாதவர்கள் மக்கள் தொகை 1,955 (0.13 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.


</doc>
<doc id="299779" url="https://ta.wikipedia.org/wiki?curid=299779" title="சீமை மீன்கொல்லி">
சீமை மீன்கொல்லி

சீமை மீன்கொல்லி ("Cyclamen purpurascens") இது ஒரு பூக்கும் நீர் தாவரம் ஆகும். இவற்றின் குடும்பப் பெயர் பெரிமலெசிஸ் (Primulaceae) என்பதாகும். இத்தாவரத்தின் பூர்வீகம் மத்திய ஐரோப்பா, வடக்கு இத்தாலி, மற்றும் ஸ்லோவேனியா ஆகிய பகுதிகள் ஆகும். இதன் அதிகப்படியான வேர்களில் கிழங்கு தோன்றுகிறது. இக்கிழங்கு மூலிகை மருந்தாகப் பயன்படுகிறது. இத்தாவரம் கோடைகாலத்தில் இளஞ்சிவப்பு நிறத்தில் பூப்பூக்கும்.


</doc>
<doc id="299784" url="https://ta.wikipedia.org/wiki?curid=299784" title="அல்போன்சோ கனோ">
அல்போன்சோ கனோ

அல்போன்சோ கனோ (Alfonso Cano)என்பவரின் இயற்பெயர் கில்லர்மோ லியான் சான் வர்கஸ் (Guillermo León Sáenz Vargas 22 சூலை 1948--4 நவம்பர் 2011) ஆகும். இலத்தீன் அமெரிக்காவின் கொலம்பியாவில் பார்க் என்ற மார்க்சிய இடதுசாரிக் குழுவின் தலைவராக அல்போன்சோ கனோ இருந்தார். பார்க் என்பது ஆயுதப் புரட்சியில் நம்பிக்கை கொண்டு போராடிய ஒரு தீவிரவாத அமைப்பாகும். 

கொலம்பியாவில் பொகொடாவில் பிறந்த அல்போன்சா கனோ கொலம்பியா தேசியப் பல்கலைக் கழகத்தில் மாந்தவியல் கல்வியைப் படித்தார். அங்கு பொதுவுடைமை நண்பர்களைச் சந்திக்கும் வாய்ப்புக் கிட்டியதால் பார்க் என்னும் மார்க்சிய இடது சாரி அமைப்பில் இணைந்தார். பல்கலைக்கழகப் படிப்பை இடையிலேயே கைவிட்டார். தீவிர அரசியலில் இறங்கினார். 1970 இல் பார்க் அமைப்பில் சேர்ந்த அல்போன்சோ கனோ படிப்படியாக உயர்ந்து 2008 ஆம் ஆண்டில் அவ்வமைப்பின் தலைவர் ஆனார். 

அமெரிக்காவிலும் ஐரோப்பியாவிலும் பார்க் அமைப்பு ஒரு அச்சுறுத்தல் அமைப்பாகக் கருதப்பட்டது. கனோ தம் கொள்கைகளிலும் செயல்களிலும் உறுதியாகவும் நெகிழ்ச்சித்தன்மை அற்றவராகவும் இருந்தார். கொரில்லா போர் முறைகளைப் பரப்பியும் வந்தார். 2011 ஆம் ஆண்டு நவம்பர் மாதம் நாலாம் பக்கலில் கொலம்பிய அரசின் படை இவரைச் சுட்டுக் கொன்றது.

https://marxistleninist.wordpress.com/tag/alfonso-cano/


</doc>
<doc id="299787" url="https://ta.wikipedia.org/wiki?curid=299787" title="செம்மன்விளை">
செம்மன்விளை

செம்மன்விளை "(Chemmanvilai)"என்பது இந்திய நாட்டின் தமிழ்நாடு மாநிலத்தில் இருக்கும் கன்னியாகுமரி மாவட்டத்தின், கல்குளம் தாலுக்காவில் இருக்கும் சடயமங்கலம் பஞ்சாயத்தில் உள்ள ஒரு கிராமம் ஆகும். புனித அந்தோனியார் பேராலயம் இக்கிராமத்தின் நடுவில் நின்று அழகு சேர்க்கிறது.

நாகர்கோவில் – திருவனந்தபுரம் நெடுஞ்சாலைக்கு அருகில் இக்கிராமம் அமைந்துள்ளது. தோராயமாக ஆறு கிலோமீட்டருக்கு அருகில் இரணியல் தொடருந்து நிலையம் மற்றும். இக்கிராமத்திற்கு அருகில் அதாவது 54 கிலோமீட்டர் தொலைவில் திருவனந்தபுரம் பன்னாட்டு வானூர்தி நிலையம் ஆகியன இருக்கின்றன. செம்மன்விளை கிராமத்தை அப்பாட்டுவிளை என்றும் அழைக்கிறார்கள். 

2012 ஆம் ஆண்டு கணக்கிடப்பட்ட பேராலய கணக்கெடுப்பின்படி இக்கிராமத்தின் மக்கள் தொகை 1500 ஆகும். இம்மக்கள் தொகையில் 51 சதவீதம் ஆண்களாகவும் 49 சதவீதம் பெண்களாகவும் உள்ளனர். இக்கிராமத்தின் சராசரி படிப்பறிவு சதவீதம் 85% ஆகும். நாட்டின் சராசரி படிப்பறிவு சதவீதமான 59.5% என்பதைவிட இது அதிகமாகும். மொத்த மக்கள் தொகையில் 83 சதவீத ஆண்களும் 89 சதவீத பென்களும் படிப்பறிவற்றவர்களாக உள்ளனர். 

புனித அந்தோனியார் பேராலயம் கிராமத்தின் நடுவில் நின்று முக்கியமான வழிபடும் தலமாகவும், கிராமமக்களின் வாழ்வில் முக்கியப்பங்கும் வகிக்கிறது. இத்தேவாலயம் மிகப் பழமையான ஒரு ஆலயமாகும். பண்டைய இந்திய வரலாற்று திருவாங்கூர் பேரரசில் இக்கோவில் தொடர்பான குறிப்புகள் காணப்படுகின்றன. செம்மன்விளையில் உள்ள இச்சிறிய ஆலயத்திற்கு, தன்னுடைய வாழ்நாளின் இறுதிநாட்களில் தியாகி தேவசகாயம் பிள்ளை வழிபாடு செய்வதற்காக வந்திருக்கிறார். குழித்துறை மறைமாவட்டத்தின் கட்டுப்பாட்டில் இத்தேவலயம் இயங்குகிறது.

ஒவ்வொரு ஆண்டும் பத்து நாட்களுக்கு புனித அந்தோனியார் திருவிழா மிக விமரிசையாக இங்கு கொண்டாடப்படுகிறது. பூசை, இசைக் கச்சேரிகள், நாடகம் மற்றும் வானவேடிக்கை என விழா சிறப்பாக நடைபெற்று வருகிறது. புனித அந்தோனியாரின் பிறந்தநாள் அடிப்படையில், ஒவ்வோர் ஆண்டும் மே மாதம் இறுதி வாரத்தில் இவ்விழா நடைபெறுகிறது. இதைத்தவிர சூன் 13 இல் புனித அந்தோனியாரின் பிறந்தநாள் விழாவும் தனியாக இங்குக் கொண்டாடப்படுகிறது. பல்வேறு பகுதிகளில் இருந்தும் மக்கள் இவ்வாலயத்திற்கு வருகை தந்து விழாக்களிலும் வழிபாட்டிலும் கலந்து கொள்கின்றார்கள்.


</doc>
<doc id="299789" url="https://ta.wikipedia.org/wiki?curid=299789" title="இந்தியப் பெண் அறிவியலாளர்களின் பட்டியல்">
இந்தியப் பெண் அறிவியலாளர்களின் பட்டியல்

இது இந்தியப் பெண் அறிவியலாளர்களின் தோராயமான அகரநிரல் பட்டியல். இதில் மேலும் அறிந்த பெண் அறிவியலாளர் விடுபட்டிருந்தால் சேர்க்கலாம்.

அக்குவிலா பர்லாசு கியானி
அகனேசு கில்பெர்னே

அசலா மவுலிக்

அசீமா ஆனந்த்
அசீமா சாட்டர்ஜி
அசுமா இரகீம்
அஞ்சு சாதா
அதிதி சங்கர்தாசு

அதிதி பந்த்

அபர்னா தத்தா குப்தா

அபவ், இரானி பாங்கு
அர்ச்சனா சர்மா (தாவரவியலாளர்)

அர்ச்சனா பட்டாச்சார்யா
அருணா குமாரி கல்லா

அருணா தாத்திரேயன்
அல்கா கிருபாளனி
அவபாய் போமஞ்சி வாடியா
அன்சா ஜீவராஜ் மேத்தா
அன்விதா அபி
அன்னபூரணி சுப்ரமணியம்
அன்னா மாணி
அனிதா கோயெல்
அனியாலி தமானியா
அனு அகா

அனுராதா உலோகியா
அனுராதா டி கே

அஜித் இக்பால் சிங்

ஆர். இராஜலட்சுமி (அறிவியலாளர்)

ஆர். எஸ். சுபலட்சுமி

ஆரத்தி பிரபாகர்
ஆழ்சா தேவி ஆரியநாயகம்

ஆனந்தமயி மா
ஆனந்தி கோபால் ஜோஷி

ஆனந்திபென் பட்டேல்

இந்திரா இந்துயா
இந்திரா சக்கரவர்த்தி

இந்திரா நாத்

இந்திரா மிரி
இந்திராணி போசு

இரமா கோவிந்தராஜன்

இரமா பிஜாபூர்க்கார்

இரமாதேவி சவுத்ரி

இரழ்சினா பந்தாரி
இரஜினி ஏ. பிசேய்

இராணி தவான் சங்கர்தாசு

இராதா பாலகிருழ்சிணன்

இராதிகா எர்ழ்பெர்கெர்

இராமன் பரிமளா

இராமாராவ் இந்திரா

இராஜம்மாள் தேவதாசு

இராஜலட்சுமி (அறிவியலாளர்)

இராஜேசுவரி சாட்டர்ஜி

இரீட்டா பகுகுனா

இரீமா நானாவதி

இரெந்தாலா மதுபாலா

இரெய்தா பாரியா

இரஜினி குமார்
இரேணு சக்கரவர்த்தி

இரேனீ போர்கெசு

இலட்சுமி சாகல்

இலீலா இராம்குமார் பார்கவா

இலீலா சுமந்த மூல்காவோகர்

இலீலா துபே

இலீலாவதி, எம்
இலீலாவதி சிங்

இலீலாவதி செல்விகள்

இழ்சர் யுடிகே அகுலுவாலியா

உசா தோரட்

உத்சா பட்நாயிக்

உபிந்தர்ஜித் கவுர்

உமா இராமகிருழ்சிணன்

உமா சக்கரவர்த்தி

உமா சவுத்ரி

உமா துலி

உருகைவா ஆசன்

உருச்சி சங்கவி

உருனா பானர்ஜி

உரூபமஞ்சரி கோழ்சு
உரோகினி காட்போல்

உரோகினி பாலகிருழ்சிணன்

உலூசி ஓம்மன்

உலோகிதா சர்க்கார்

உழ்சா சர்க்கார் உலூத்ரா

உழ்சா விஜயராகவன்
உழ்சாதேவி போசுலே

எலன் கிரி

எலா பட்

ஏமலதா இலாவணம் 

ஐராவதி கார்வே

கடம்பினி கங்கூலி
கமல் இரணதிவே
கமலா சகானி 

கல்பனா சாவ்லா

கவுரி மா
கிரன் மசூம்தார் ஷா
குத்சியா தக்சீன்
குவமார் இரகுமான்
கைத்தி ஆசன்

சசி வாத்வா
சண்டா யோகு
சந்திரமுகி பாசு
சரசுவதி விசுவேசுவரா

சரளா தேவி சாதுராணி

சரளா ராய்

சரோஜினி வரதப்பன்
சாருசீதா சக்கரவர்த்தி
சி. எஸ். சந்திரிகா
சிக்கா வர்மா
சித்ரா தத்தா
சீதா கோல்மன்-கம்முலா
சுதா பட்டாச்சார்யா
சுதேழ்சினா சின்கா

சுமன் சஹாய்
சுனிதி சாலமன்

சுனிதி தேவி
சுநேத்ரா குப்தா
சுபதா சிப்லுங்கர்
சுலோச்சனா காட்கில்
சோபனா நரசிம்மன்
சௌமியா சுவாமிநாதன்

டி. எஸ். சௌந்திரம்

தர்சன் அரங்கநாதன்
தெசி தாமசு

ந‌. வளர்மதி

நான்சி ஆன் சிந்தியா பிரான்சிசு

நிர்மலா சீதாராமன்

பய்சுன்னிசா சவுதுராணி
பானு ஜகாங்கீர் கோயஜி
பி. கே. தைமா
பிம்லா பூதி
பிரபா சாட்டர்ஜி
பிரஜ்வால் சாழ்சுதிரி
பிரியதர்ழ்சினி கார்வே

பிரியம்வதா நடராஜன்
பிரியா தேவிதார்
பிரீத்தி சங்கர் 

பூர்ணிமா சின்கா

பிரேம் சவுத்ரி

பூபுல் செயகர்

மகாராணி சக்கரவர்த்தி

மங்களா நர்ளீகர்
மஞ்சு இராய்
மஞ்சு சர்மா (உயிரியலாளர்)
மஞ்சு பன்சால்

மனோரமா தம்புராட்டி
மீனாட்சி பானர்ஜி

முத்து லட்சுமி ரெட்டி
மேத்தா கோல்

மேரி பூனன் உலூகோசு
மைத்ரி பட்டாச்சார்யா

மைதிலி முகர்ஜி

யமுனா கிருழ்சிணன்

யாசுமின் மோதசிர்

யாசுலீன் தமீஜா

யோகின் மா

ராஜேஸ்வரி சாட்டர்ஜி

ரேணுகா ரவீந்திரன்

வசந்தி பட்நாயக்
வந்தனா சிவா
வனஜா ஐயங்கார்

வித்யா அறங்கள்ளி
விதித்தா வைத்யா
வினோத் கிறிழ்சான்

விஜயலட்சுமி இரவீந்திரநாத்

விஜயா மெல்னிக்

வீணா தாசு

வீணா தாந்தன்

வீணா பட்நாயிக்

வீணா மசூம்தார்

வெரோனிகா உரொடிரிக்குவெசு

வேரா இங்கராணி

ஜயசிறீ இராமதசு

ஜயசிறீ ஓதின்
ஜயதி கோழ்சு

ஜயந்தி சுழ்சியா

ஜயந்தி சூடியா
ஜானகி அம்மாள்
ஜெருழ்சா ஜிராது



</doc>
<doc id="299792" url="https://ta.wikipedia.org/wiki?curid=299792" title="சென்னை விமானநிலைய மேம்பாலம்">
சென்னை விமானநிலைய மேம்பாலம்

சென்னை விமானநிலைய மேம்பாலம் "(Chennai Airport Flyover)" சென்னை நகரில் இருக்கும் சென்னை பன்னாட்டு விமான நிலையத்திற்கு முன்பாக சுமார்1.6 கி.மீ நீளமுள்ளதாக காணப்படுகிறது..
தாம்பரத்திலிருந்து கத்திப்பாரா சந்திப்புக்கு அருகிலுள்ள ஆலந்தூருக்கு வரும் வாகனங்கள் செல்வதற்கான ஒருவழிப் பாதையாக இம்மேம்பாலம் திகழ்கிறது. 1.6 கிலோமீட்டர் நீளத்திற்கும் மூன்று வரைபாதை வசதியை கொண்டுள்ளது. இந்திய தேசிய நெடுஞ்சாலை ஆணையம் 970 மில்லியன் ரூபாய் செலவில் இம்மேம்பாலத்தைக் கட்டியுள்ளது. 2008 ஆம் ஆண்டு அக்டோபர் மாதம் 19 ஆம் நாள் அப்போதைய தமிழக முதல்வர் மு.கருணாநிதியால் இம்மேம்பாலம் போக்குவரத்திற்காகத் திறக்கப்பட்டது. 

தரைத்தளம் மற்றும் மேம்பாலம் முதலியவற்றை இணைக்கும் வகையில் நகரும் படிக்கட்டுகள், மின் ஏணிகள் போன்ற அதிநவீன வசதிகளை ஏற்படுத்த போக்குவரத்து ஆணையம் திட்டமிட்டு, அதற்கான நடவடிக்கைகளையும் தொடங்கியுள்ளது.


</doc>
<doc id="299795" url="https://ta.wikipedia.org/wiki?curid=299795" title="ஆக்சோனின்">
ஆக்சோனின்

ஆக்சோனின் "(Oxonine)" என்பது CHO என்ற மூலக்கூற்று வாய்பாடு கொண்ட ஒரு கரிம வேதியியல் சேர்மமாகும். ஒன்பது அணுக்களால் ஆன நிறைவுறாத பல்லினவளையச் சேர்மமான இவ்வளையத்தின் ஒரு இடத்தில் கார்பனுக்குப் பதிலாக ஆக்சிசன் அணு இடம்பெற்றிருக்கும். மேலும் ஆக்சோனின் சேர்மம், ஒர் அரோமாட்டிக் அல்லாத சேர்ம வகையாகும்.



</doc>
<doc id="299796" url="https://ta.wikipedia.org/wiki?curid=299796" title="தையோனைன்">
தையோனைன்

தையோனைன் அல்லது தையோனின் "((2Z,4Z,6Z,8Z)-Thionine or Thionine)" என்பது CHS என்ற மூலக்கூற்று வாய்பாடு கொண்ட ஒரு கரிம வேதியியல் சேர்மமாகும். ஒன்பது அணுக்களால் ஆன நிறைவுறாத பல்லினவளையச் சேர்மமான இவ்வளையத்தின் ஒரு இடத்தில் கார்பனுக்குப் பதிலாக கந்தகம் அணு இடம்பெற்றிருக்கும். மேலும் தையோனின் சேர்மம், பகுதியான அரோமாட்டிக் சேர்ம வகையாகும்.



</doc>
<doc id="299802" url="https://ta.wikipedia.org/wiki?curid=299802" title="தார் மாவட்டம்">
தார் மாவட்டம்

தார் மாவட்டம் (Dhar district - இந்தி|धार जिला) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் நகரம் தார் ஆகும். இந்த மாவட்டம் இந்தூர் கோட்டத்தில் அமைந்துள்ளது. 

மத்தியப் பிரதேச மாநிலத்தின் கிழக்கில், 8,153 சதுர கிலோ மீட்டர் பரப்பளவு கொண்ட தார் மாவட்டத்தின் வடக்கில் ரத்லாம் மாவட்டம், வடகிழக்கில் உஜ்ஜைன் மாவட்டம், கிழக்கில் இந்தூர் மாவட்டம், தென் கிழக்கில் கார்கோன் மாவட்டம், தெற்கில் பர்வானி மாவட்டம், மேற்கில் ஜாபூவா மாவட்டம் எல்லைகளாக கொண்டது.

தார் மாவட்டத்தின் கிழக்கு மேற்காக விந்தியத் மலைத்தொடர்கள் செல்கின்றன. மாவட்டத்தின் வடக்கு பகுதிகள் மால்வா பீடபூமியில் அமைந்துள்ளது. மாவட்டத்தின் வடமேற்கு பகுதியில் மாகி ஆறு பாய்கிறது.
மாவட்டத்தின் வடகிழக்கு பகுதியில் சம்பல் ஆறு பாய்ந்து யமுனை ஆற்றுடன் கலந்து பின் கங்கையில் கலக்கிறது. மாவட்டத்தின் தென் பகுதியில் பாயும் நர்மதை ஆறு மாவட்டத்தின் எல்லையாக அமைகிறது.

தார் மாவட்டம் தார், சர்தார்பூர், பட்னாவர், மனாவர் மற்றும் குக்சி என ஐந்து உட்கோட்டங்களையும், இந்த ஐந்து உட்கோட்டங்களில் தார், பட்னாவர், தரம்புரி, சர்தார்பூர், பட்னாவர், மனவார், குக்சி மற்றும் காந்தவானி என ஏழு வருவாய் வட்டங்களாக பிரிக்கப்பட்டுள்ளது.

இம்மாவட்டத்தில் சர்தார்பூர், காந்தவானி, குக்சி, மனாவர், தரம்புரி, தார் மற்றும் பட்னாவர் என ஏழு மத்தியப் பிரதேச சட்டமன்ற தொகுதிகளை கொண்டுள்ளது.
இந்த ஏழு சட்டமன்ற தொகுதிகளும் தார் நாடாளுமன்ற மக்களவைத் தொகுதியின் கீழ் வருகிறது.
2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 2,185,793 ஆக உள்ளது. கிராமப்புறங்களில் 81.10% மக்களும்; நகரப்புறங்களில் 18.90% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 25.60% ஆக உயர்ந்துள்ளது. மக்கள் தொகையில் 1,112,725 ஆண்களும் மற்றும் 1,073,068 பெண்களும் உள்ளனர். பாலின விகிதம் ஆயிரம் ஆண்களுக்கு 964 பெண்கள் வீதம் உள்ளனர். 8,153 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 268 மக்கள் வாழ்கின்றனர். இம்மாவட்டத்தின் சராசரி படிப்பறிவு 59.00% ஆகவும், ஆண்களின் படிப்பறிவு 68.95% ஆகவும், பெண்களின் படிப்பறிவு 48.77% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 359,949 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 2,051,219 (93.84 %) ஆகவும், இசுலாமிய சமய மக்கள் தொகை 116,202 (5.32 %) ஆகவும், கிறித்தவ சமயத்தினரின் மக்கள் தொகை 2,261 (0.10 %) ஆகவும், , சீக்கிய சமய மக்கள் தொகை 1,607 (0.07 %) ஆகவும், சமண சமய மக்கள் தொகை 12,199 (0.56 %) ஆகவும், பௌத்த சமய மக்கள் தொகை 328 (0.02 %) ஆகவும், பிற சமய மக்களின் தொகை 88 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 1,889 (0.09 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299803" url="https://ta.wikipedia.org/wiki?curid=299803" title="அசோனைன்">
அசோனைன்

அசோனைன் "(Azonine)" என்பது CHN என்ற மூலக்கூற்று வாய்பாடு கொண்ட ஒரு கரிம வேதியியல் சேர்மமாகும். ஒன்பது அணுக்களால் ஆன நிறைவுறாத பல்லினவளையச் சேர்மமான இவ்வளையத்தின் ஒரு இடத்தில் கார்பனுக்குப் பதிலாக நைட்ரசன் அணு இடம்பெற்றிருக்கும். பலவகையான அசோனைன் வழிப்பொருட்களை தொகுப்பு முறையில் தோற்றுவிக்கப்படுகின்றன.



</doc>
<doc id="299804" url="https://ta.wikipedia.org/wiki?curid=299804" title="4-கார்பாக்சிபென்சால்டிகைடு">
4-கார்பாக்சிபென்சால்டிகைடு

4-கார்பாக்சிபென்சால்டிகைடு "(4-Carboxybenzaldehyde )" என்பது CHO என்ற மூலக்கூற்று வாய்பாடு கொண்ட ஒரு கரிம வேதியியல் சேர்மமாகும். ஆங்கில எழுத்துகளின் சுருக்கப் பெயராக CBA என்றழைக்கப்படும் இச்சேர்மத்தின் அமைப்பு வாய்ப்பாடு OCHC6H4CO2H என்றும் எழுதப்படுகிறது. ஒரு பென்சீன் வளையத்தில் ஆல்டிகைடு மற்றும் கார்பாக்சிலிக் அமிலம் ஆகிய வேதி வினைக்குழுக்கள் இரண்டும் பதிலீடு செய்யப்பட்டுள்ளன. p-சைலின் என்ற அரோமாட்டிக் ஐதரோ கார்பனில் இருந்து தெரிப்தாலிக் அமிலம் தயாரிக்கும் போது இச்சேர்மம் 0.5% அளவில் உருவாகிறது. ஒவ்வொர் ஆண்டும் தோராயமாக 40,000,000 டன் தெரிப்தாலிக் அமிலம் உற்பத்தி செய்யப்படுகிறது. பொதுவாக 4-கார்பாக்சிபென்சால்டிகைடு பெருமளவில் தயாரிக்கப்படக்கூடிய தொழிற்முறை வேதிப்பொருளாகும்.


</doc>
<doc id="299806" url="https://ta.wikipedia.org/wiki?curid=299806" title="1,4- பென்சோயீராக்சின்">
1,4- பென்சோயீராக்சின்

1,4- பென்சோயீராக்சின் "(1,4-Benzodioxine )" என்பது CHO என்ற மூலக்கூற்று வாய்பாடு கொண்ட ஒரு கரிம வேதியியல் சேர்மமாகும். இச்சேர்மத்தில் ஓர் எளிய அரோமாட்டிக் வளையம் உள்ளது.



</doc>
<doc id="299807" url="https://ta.wikipedia.org/wiki?curid=299807" title="உஜ்ஜைன் மாவட்டம்">
உஜ்ஜைன் மாவட்டம்

உஜ்ஜைன் மாவட்டம் (Ujjain District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் உஜ்ஜைன் ஆகும். இம்மாவட்டம் உஜ்ஜைன் கோட்டத்தில் அமைந்துள்ளது. 

6091 சதுர கிலோ மீட்டர பரப்பளவு கொண்ட உஜ்ஜைன் மாவட்டத்தின் வடகிழக்கில் சாஜாபூர் மாவட்டம், கிழக்கிலும், வடகிழக்கிலும் தேவாஸ் மாவட்டம், தெற்கில் இந்தூர் மாவட்டம், தென்மேற்கில் தார் மாவட்டம், தென்மேற்கில் ரத்லாம் மாவட்டம் எல்லைகளாக அமைந்துள்ளது.

இம்மாவட்டத்தின் கிழக்கில் சம்பல் ஆற்றின் துணை ஆறான சிப்பிரா ஆறு மற்றும் அதன் துண ஆறுகளான காம்பீர் ஆறு மற்றும் கான் ஆறும் பாய்கிறது

உஜ்ஜைன் மாவட்டம் உஜ்ஜைன், காய்த்தியா, மகித்பூர், தாரணா, பக்மகர், கட்சிரோடு மற்றும் நாக்டா என ஆறு வருவாய் வட்டங்களைக் கொண்டது.

இம்மாவட்டம் ஒரு மாநகரமும், ஒன்பது நகரங்களும், ஆறு ஊராட்சி ஒன்றியங்களும், 611 பஞ்சாயத்து கிராமங்களும், 1101 கிராமங்களும், இருபத்து ஆறு காவல் நிலையங்களும் கொண்டுள்ளது. 

இம்மாவட்டம் உஜ்ஜைன் வடக்கு, உஜ்ஜைன் தெற்கு, கட்சிரோடு-நாக்டா, மகித்பூர், தாரனா, காட்டியா மற்றும் பத்நகர் என ஏழு சட்டமன்ற தொகுதிகளை கொண்டது. மேலும் உஜ்ஜைன் நாடாளுமன்ற தொகுதியில் இம்மாவட்டத்தின் சட்டமன்ற தொகுதிகள் அடங்குகிறது. 

பனிரெண்டு ஜோதிர்லிங்கங்களில் ஒன்றான மகாகாளேஸ்வரர் கோயில், இம்மாவட்டத்தின் தலைமையிட நகரமான உஜ்ஜைனில் உள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் 19,86,864 ஆக உள்ளது. கிராமப்புறங்களில் 12,07,651 மக்களும்; நகரப்புறங்களில் 7,79,213 மக்களும் வாழ்கின்றனர். . பாலின விகிதம் ஆயிரம் ஆண்களுக்கு 954 பெண்கள் வீதம் உள்ளனர். 6,091 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 326 நபர்கள் வாழ்கின்றனர். இம்மாவட்டத்தின் சராசரி படிப்பறிவு 73.55% ஆக உள்ளது.

இம்மாவட்டத்தில் இந்து சமயத்தவரின் மக்கள் தொகை பெரும்பான்மையாகவும், இசுலாம் மற்றும் பிற சமய மக்கள் தொகை கனிசமாகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299810" url="https://ta.wikipedia.org/wiki?curid=299810" title="இந்தூர் மாவட்டம்">
இந்தூர் மாவட்டம்

இந்தூர் மாவட்டம் (Indore District) (இந்தி: इन्दौर जिला) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் நகரம் இந்தூர் ஆகும். இம்மாவட்டம் இந்தூர் கோட்டத்தில் அமைந்துள்ளது. 

மத்தியப் பிரதேசத்தின் ஐம்பத்தி ஒன்று மாவட்டங்களில் அதிக மக்கள் தொகை மாவட்டமாக இந்தூர் மாவட்டம் விளங்குகிறது.

இந்தூர் மாவட்டத்தின் வடக்கில் உஜ்ஜைன் மாவட்டம், கிழக்கில் தேவாஸ் மாவட்டம், தெற்கில் கார்கோன் மாவட்டம், மேற்கில் தார் மாவட்டம் எல்லைகளாக அமைந்துள்ளது.

இந்தூர் மாவட்டத்தில் சம்பல் ஆறு, சிப்பிரா ஆறு, காம்பீர் ஆறு மற்றும் கான் ஆறுகள் பாய்கிறது.

இந்தூர் நகரம் இம்மாவட்டத்தின் பெரிய நகரமாகும். மகௌ நகரம் இந்திய இராணுவப் படையினரின் நகரமாக உள்ளது. தேபல்பூர், சன்வெர் மற்றும் ஹதோத் பிற நகரங்களாகும்.

இந்தூர் மாவட்டம் தேபால்பூர், சன்வெர், இந்தூர் மற்றும் மகௌ என நான்கு வருவாய் வட்டங்களை கொண்டுள்ளது.

மேலும் 335 பஞ்சாயத்து கிராமங்களும், 649 கிராமங்களும், நான்கு ஊராட்சி ஒன்றியங்களும் கொண்டுள்ளது.
இந்தூர் மாவட்டத்தில் இந்தூர் 1, இந்தூர் 2, இந்தூர் 3, இந்தூர் 4, இந்தூர் 5, அம்பேத்கர் நகர் - மகௌ, ரௌ மற்றும் சன்வெர் என ஒன்பது சட்டமன்ற தொகுதிகள் உள்ளது. 
அம்பேத்கர் நகர் - மகௌ சட்டமன்ற தொகுதி, தார் நாடாளுமன்ற தொகுதியின் கீழும், மற்ற எட்டு தொகுதிகள் இந்தூர் நாடாளுமன்ற தொகுதியின் கீழும் வருகிறது. 2014-ஆம் ஆண்டு நடந்த நாடாளுமன்ற தேர்தலில், இந்தூர் நாடாளுமன்ற தொகுதியில், சுமித்ரா மகஜன் வெற்றி பெற்று பதினாறாவது மக்களவையின் தலைவராக உள்ளார்.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 3,276,697 ஆக உள்ளது. கிராமப்புறங்களில் 25.91% மக்களும்; நகரப்புறங்களில் 74.09% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 32.88% ஆக உயர்ந்துள்ளது. மக்கள் தொகையில் 1,699,627 ஆண்களும் மற்றும் 1,577,070 பெண்களும் உள்ளனர். பாலின விகிதம் ஆயிரம் ஆண்களுக்கு 928 பெண்கள் வீதம் உள்ளனர். 3,898 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 841 மக்கள் வாழ்கின்றனர். இம்மாவட்டத்தின் சராசரி படிப்பறிவு 80.87% ஆகவும், ஆண்களின் படிப்பறிவு 87.25% ஆகவும், பெண்களின் படிப்பறிவு 74.02% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 421,380 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 2,728,225 (83.26 %) ஆகவும், இசுலாமிய சமய மக்கள் தொகை 415,142 (12.67 %) ஆகவும், கிறித்தவ சமயத்தினரின் மக்கள் தொகை 18,523 (0.57 %) ஆகவும், , சீக்கிய சமய மக்கள் தொகை 25,696 (0.78 %) ஆகவும், சமண சமய மக்கள் தொகை 71,667 (2.19 %) ஆகவும், பௌத்த சமய மக்கள் தொகை 11,496 (0.35 %) ஆகவும், பிற சமய மக்களின் தொகை 720 (0.02 %) ஆகவும், மற்றும் சமயம் குறிப்பிடாதவர்கள் மக்கள் தொகை 5,228 (0.16 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299811" url="https://ta.wikipedia.org/wiki?curid=299811" title="ஆக்சாயீரசோல்">
ஆக்சாயீரசோல்

ஆக்சாயீரசோல் "(Oxadiazole)" என்பது CHNO என்ற மூலக்கூற்று வாய்பாடு கொண்ட ஒரு கரிம வேதியியல் சேர்மமாகும். பல்லினவளைய அரோமாட்டிக் சேர்மமான ஆக்சாயீரசோல், நான்கு மாற்றியன்களைக் கொண்டுள்ளது.

1,2,4- ஆக்சாயீரசோல் , 1,2,5- ஆக்சாயீரசோல் , and 1,3,4- ஆக்சாயீரசோல் ஆகிய மாற்றியன்கள் அறியப்பட்டுள்ளன. ஆனால்1,2,3- ஆக்சாயீரசோல் நிலைப்புத்தன்மை இல்லாமல் ஈரசோகீட்டோன் இயங்குச்சமநிலைப் படியாக திரும்புகிறது. நிலைப்புத்தன்மை கொண்ட ஆக்சாயீரசோல்கள், ரால்டெக்ராவிர், பியூட்டலமீன், பேசிப்லான், ஆக்சோலமீன் மற்றும் பிளெக்கோனரில் போன்ற பல்வேறு வகையான மருதுவகைப் பொருட்களில் காணப்படுகின்றன. 


</doc>
<doc id="299812" url="https://ta.wikipedia.org/wiki?curid=299812" title="2,5- ஈரைதரோபியூரான்">
2,5- ஈரைதரோபியூரான்

2,5- ஈரைதரோபியூரான் "(2,5-Dihydrofuran)" என்பது CHO என்ற மூலக்கூற்று வாய்பாடு கொண்ட ஒரு கரிம வேதியியல் பல்லினவளைய அரோமாட்டிக் சேர்மமாகும். பியூரானின் ஒற்றைநிறைவுறா பிணைப்பு வழிப்பொருள் என்று வகைப்படுத்தப்பட்டுள்ள இச்சேர்மம் நிறமற்றும் எளிதில் ஆவியாகக்கூடிய திரவமாகவும் காணப்படுகிறது. பியூட்டாடையீனின், ஈப்பாக்சைடு மறுசீராக்கல் வினையின் மூலம் 2,5 ஈரைதரோபியூரான் உருவாகிறது.


</doc>
<doc id="299813" url="https://ta.wikipedia.org/wiki?curid=299813" title="கார்பாபெனாம்">
கார்பாபெனாம்

கார்பாபெனாம் "(Carbapenam)" என்பது CHNO என்ற மூலக்கூற்று வாய்பாடு கொண்ட ஒரு கரிம வேதியியல் பல்லினவளைய அரோமாட்டிக் சேர்மமாகும். பீட்டா-லாக்டம் (β-llactam) சேர்மமான இச்சேர்மம், ஒரு நிறைவுற்ற கார்பாபெனம் என்று வகைப்படுத்தப்படுகிறது. கார்பாபெனம் நோய் நுண்ணுயிர்கொல்லிகளைத் தயாரிக்கும்போது தொடக்கத்தில் இவை உயிர்ப்பொருள் தொகுப்பு இடைநிலைப் பொருட்களாகக் காணப்படுகின்றன.


</doc>
<doc id="299814" url="https://ta.wikipedia.org/wiki?curid=299814" title="மேற்கு உரோமைப் பேரரசு">
மேற்கு உரோமைப் பேரரசு

மேற்கு உரோமைப் பேரரசு ("Western Roman Empire") என்பது உரோமைப் பேரரசின் மேற்கு மாகாணங்களைக் கொண்ட, வேறுபட்ட சுயாதீன பேரரசின் குழாமினால் நிருவகிக்கப்பட்ட கிழக்குப் பகுதியை நிருவகித்த அமைப்புக்கு ஒத்த பேரரசாகும். "மேற்கு உரோமைப் பேரரசு", "கிழக்கு உரோமைப் பேரரசு" (அல்லது "பைசாந்தியப் பேரரசு") என்பன தற்கால விளக்கத்தின்படி, "நடைமுறைப்படியான" சுயாதீன நாடுகள் அல்லது பேரரசுகளாகும். ஆயினும், உரோமர் பேரரசு இரண்டாக பிரிக்கப்பட்டு, ஒரு அரசின் ஆட்சியில் இரு பேரரசின் குழாம்களினால் நிருவகிக்கப்பட்டுகின்றதெனக் கருதினர்.





</doc>
<doc id="299816" url="https://ta.wikipedia.org/wiki?curid=299816" title="மெத்திலீன் பச்சை">
மெத்திலீன் பச்சை

மெத்திலீன் பச்சை "(Methylene green)" என்பது CHClNOS என்ற மூலக்கூற்று வாய்பாடு கொண்ட ஒரு கரிம வேதியியல் பல்லினவளைய அரோமாட்டிக் சேர்மமாகும். மெத்திலீன் நீலத்தை ஒத்த இச்சேர்மம் ஒரு சாயமாகப் பயன்படுத்தப்படுகிறது.


</doc>
<doc id="299829" url="https://ta.wikipedia.org/wiki?curid=299829" title="கங்கேரி இராச்சியம்">
கங்கேரி இராச்சியம்

கங்கேரி இராச்சியம் ("Kingdom of Hungary") என்பது நடுக் காலம் முதல் இருபதாம் நூற்றாண்டு வரை (1918–1920 காலப்பகுதி தவிர்த்த 1000–1946) நடு ஐரோப்பாவில் இருந்த ஒரு முடியாட்சி ஆகும். கங்கேரியின் இளவரசர் ஆட்சி கங்கேரியின் முதலாம் ஸ்டீபனின் கங்கேரி முடியாட்சிக்குரியவராக முடிசூட்டப்பட்டதைத் தொடர்ந்து கிறித்தவ இராச்சியமாக சுமார் 1000 ஆண்டில் உருவாகியது. இவருடைய குடும்பம் முடியாட்சியை 300 வருடங்களாக கொண்டு நடத்தியது. 12 ஆம் நூற்றாண்டில், மேற்கு உலகில் ஒரு மத்திய வல்லரசாக ஐரோப்பாவில் இவ் இராச்சியம் காணப்பட்டது.



</doc>
<doc id="299830" url="https://ta.wikipedia.org/wiki?curid=299830" title="கிரேக்க இராச்சியம்">
கிரேக்க இராச்சியம்

கிரேக்க இராச்சியம் ("Kingdom of Greece", கிரேக்கம்: ) என்பது இலண்டன் மாநாட்டில் உலக வல்லமையால் (ஐக்கிய இராச்சியம், பிரான்சு, உருசியப் பேரரசு) 1832 இல் உருவாக்கப்பட்டது. இது 1932 கொன்சாந்திநோபிள் ஒப்பந்தம் மூலம் பன்னாட்டளவில் அங்கிகரிக்கப்பட்டதுடன், உதுமானியப் பேரரசிலிருந்து பூரண சுதந்திரம் அடைந்தது. மத்திய 15 ஆம் நூற்றாண்டில் பைசாந்தியப் பேரரசு உதுமானியர்களிடம் வீழ்ச்சியடைந்த பின் முதன் முதலில் பூரண சுதந்திரம் அடைந்த கிரேக்க அரசாகப் பிறந்த நிகழ்வாகும்.



</doc>
<doc id="299832" url="https://ta.wikipedia.org/wiki?curid=299832" title="என்றி லங்லொவைசு">
என்றி லங்லொவைசு

என்றி லங்லொவைசு ("Henri Langlois", 13 நவம்பர் 1914 – 13 சனவரி 1977) பிரெஞ்சு திரைப்படக் காப்பகப்படுத்துநரும் திரைப்பட தீவிரவிசிறியுமாவார். திரைப்படங்களைப் பேணிக்காப்பதலில் முன்னோடியான இவர் திரைப்பட வரலாற்றில் தாக்கமிகு நபராவார். 1950களில் பாரிசில் இவர் திரையிட்டத் திரைப்படங்கள் ஆக்குநர் கோட்பாடு உருவாவதற்கான கருத்தியலை வழங்கியதாக கருதப்படுகின்றன.

1938இல் லங்லொவைசு ஜார்ஜசு பிரான்சுவுடனும் ழான் மிட்ரியுடனும் இணைந்து "சினிமாத்தெக் பிரான்சே" (பிரான்சிய திரைப்படம்) என்ற அமைப்பையும் "பன்னாட்டு திரைப்படக் காப்பகக் கூட்டமைப்பை"யும் (FIAF) நிறுவினார். சினிமாத்தெக்கின் நீண்டகால தலைமை காப்பகப்படுத்துநரான லோட் ஐசுனருடன் ஒருங்கிணைந்து உலகப்போருக்குப் பிந்தைய திரைப்படங்களையும் திரைப்பட வரலாற்றையும் பாதுகாக்க பணியாற்றினார். தனிப்போக்குள்ள லங்லொவைசு அவர் கடைபிடித்த வழிமுறைகளுக்காக பல சர்ச்சைகளில் சிக்கினார். இளம் திரைப்பட தீவிரவிசிறிகளும் திறனாய்வாளர்கள் உருவாவதற்கும் காரணமாக இருந்தார்; பிரான்சிய புது அலை திரைப்படங்கள் உருவானதற்கும் முதன்மைக் காரணம் இவராவார்.

1974இல், லங்லொவைசிற்கு "கலைநயமிக்க திரைப்படங்கள் மீதான அவரது பற்று, கடந்தகால திரைப்படங்களை பேணிக் காப்பதில் அவருடைய பெரும் பங்களிப்பு, வருங்காலத்தைக் குறித்த அவரது அசைக்கவியலா நம்பிக்கைக்காக" மதிப்பார்ந்த அகாதமி விருது வழங்கப்பட்டது.



</doc>
<doc id="299837" url="https://ta.wikipedia.org/wiki?curid=299837" title="கர்கோன் மாவட்டம்">
கர்கோன் மாவட்டம்

கர்கோன் மாவட்டம் (Khargone district) (இந்தி: खरगोन ज़िला), மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் கார்கோன் ஆகும். இது இந்தூர் கோட்டத்தில் அமைந்துள்ளது. 
இம்மாவட்டத்தின் முன்னாள் பெயர் மேற்கு நிமார் மாவட்டம் ஆகும்.

இம்மாவட்டத்தின் வரலாறு மிகவும் பழமையானதாகும். ஹைஅய்யர் அரச மரபினர் மஹேஷ்வர் என தற்போது அழைக்கப்படும் மகிழ்மதியை தலைநகராகக் கொண்டு ஆண்டவர்கள். மகாபாரத இதிகாசத்தில் மகிஷ்மதி நகரத்தையும், அதன் ஆட்சியாளர்களையும் குறிப்பிடுகிறது. துவக்க மத்தியகால வரலாற்றில் மாளவம் உள்ளடக்கிய இப்பகுதியை பரமாரப் பேரரசர்கள் கி பி 800 முதல் 1327 முடிய ஆண்டனர். பின்னர் தில்லி சுல்தானகத்தாலும், 1531 முதல் குஜராத் சுல்தான் பகதூர் ஷா இப்பகுதியை ஆண்டார். 1562-இல் அக்பர் இப்பகுதியை மொகலாயர் பேரரசில் இணைத்துக் கொண்டார். 1740-ஆம் ஆண்டு முதல் இப்பகுதி மராத்தியப் பேரரசின் கீழ் வந்தது. இந்தியாவில் கம்பெனி ஆட்சி மற்றும் பிரித்தானியாவின் இந்தியப் பேரரசு காலத்தில் ஆங்கிலேயேர்களுக்கு கப்பம் கட்டும் மன்னராட்சி பகுதிகளாக இருந்தது. 19747-இல் இந்திய விடுதலைக்குப் பின் மத்திய மாகாணத்தின் ஒரு வருவாய் வட்டமாக விளங்கியது. 1 நவம்பர் 1956 அன்று மத்தியப் பிரதேசத்தின் ஒரு மாவட்டமாக விளங்கியது.

25 மே 1998 அன்று மேற்கு நிமர் மாவட்டம், கர்கோன் மாவட்டம் மற்றும் பர்வானி மாவட்டம் என இரண்டாக பிரிக்கப்பட்டது.

8030 கிலோ மீட்டர் பரப்பளவு கொண்ட கர்கோன் மாவட்டத்தின் வடக்கில் இந்தூர் மாவட்டம், கிழக்கில் கண்ட்வா மாவட்டம், தென்கிழக்கில் பர்ஹான்பூர் மாவட்டம், மகாராஷ்டிராவின் ஜள்காவ் மாவட்டம், மேற்கில் பர்வானி மாவட்டம், வடமேற்கில் தார் மாவட்டம் எல்லைகளாக அமைந்துள்ளது.

வறண்ட நிலப்பகுதி கொண்ட கர்கோன் மாவட்டத்தை 2006-ஆம் ஆண்டில் இந்திய அரசின் பஞ்சாயத்து அமைச்சகத்தால் பொருளாதாரத்தில் மிகவும் பின்தங்கிய இந்தியாவின் 250 மாவட்டங்களில் கார்கோன் மாவட்டமும் ஒன்றாக அறிவிக்கப்பட்டது. இதனால் இம்மாவட்டத்தின் ஊரக வளர்ச்சி திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டு தோறும் நிதி உதவி வழங்கி வருகிறது.

இந்தூர் கோட்டத்தில் உள்ள கர்கோன் மாவட்டத்தை நிர்வாக வசதிக்காக ஐந்து உட்கோட்டங்களாகவும், பர்வா, பிகான்கோன், ஜிர்ன்யா, கர்சவத், கர்கோன், கோகாவன், பகவான்புரம், சேகான் மற்றும் மஹேஷ்வர் ஒன்பது வருவாய் வட்டங்களாகவும் பிரிக்கப்பட்டுள்ளது.

கர்கோன் மாவட்டம் பிகான்கோன், பத்வா, மஹேஷ்வர், கர்கோன் மற்றும் பகவான்புரம் என ஆறு சட்டமன்ற தொகுதிகளையும், கர்கோன் நாடாளுமன்ற மக்களவைத் தொகுதியும் கொண்டது. 

2011 ஆம் ஆண்டு இந்திய மக்கள் தொகை கணக்கெடுப்பின் படி கர்கோன் மாவட்டத்தின் மொத்த மக்கள் தொகை 1,873,046 ஆக உள்ளது. கிராமப்புறங்களில் 84.04% மக்களும்; நகரப்புறங்களில் 15.96% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 22.85% ஆக உயர்ந்துள்ளது. மக்கள் தொகையில் 953,121 ஆண்களும் மற்றும் 919,925 பெண்களும் உள்ளனர். பாலின விகிதம் ஆயிரம் ஆண்களுக்கு 965 பெண்கள் வீதம் உள்ளனர். 8,025 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 233 மக்கள் வாழ்கின்றனர். இம்மாவட்டத்தின் சராசரி படிப்பறிவு 62.70 % ஆகவும், ஆண்களின் படிப்பறிவு 72.08 % ஆகவும், பெண்களின் படிப்பறிவு 53.03 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 299,990 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,725,441 (92.12 %) ஆகவும், இசுலாமிய சமய மக்கள் தொகை 135,085 (7.21 %) ஆகவும், கிறித்தவ சமயத்தினரின் மக்கள் தொகை 2,075 (0.11 %) ஆகவும், , சீக்கிய சமய மக்கள் தொகை 2,896 (0.15 %) ஆகவும், சமண சமய மக்கள் தொகை 6,028 (0.32 %) ஆகவும், பௌத்த சமய மக்கள் தொகை 284 (0.02 %) ஆகவும், பிற சமய மக்களின் தொகை 89 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 1,148 (0.06 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299841" url="https://ta.wikipedia.org/wiki?curid=299841" title="வானூர்தி செல்வழிக்கடத்தல்">
வானூர்தி செல்வழிக்கடத்தல்

வானூர்தி செல்வழிக் கடத்தல் ("Aircraft hijacking") அல்லது வான் திருட்டு அல்லது வானூர்தி திருட்டு என்பது வானூர்தி ஒன்றை சட்டத்திற்குப் புறம்பாக தனிநபரோ குழுவோ கைப்பற்றுவதாகும். பெரும்பாலான நேரங்களில், வானூர்தி ஓட்டுநர், திட்டமிடப்பட்ட வான்வழியிலிருந்து விலகி, கைப்பற்றுகை செய்தக் குழுவினரின் ஆணைக்கேற்ப வானூர்தியை செலுத்தக் கட்டாயப்படுத்தப்படுகின்றார். இருப்பினும் சில நேரங்களில் கைப்பற்றுகையாளர்களே வானூர்தியைச் செலுத்துவதும் உண்டு; செப்டம்பர் 11, 2011 தாக்குதல்களின் போது இவ்வாறே நடந்தது. குறைந்தது மூன்று நிகழ்வுகளில் அலுவல்முறை ஓட்டுநரோ துணை ஓட்டுநரோ கைப்பற்றியுள்ளனர்.

நிலத்திலோ கடலிலோ நிகழும் கைப்பற்றுகைகளில் திருட்டுக்காகவோ கொள்ளையடிக்கவோ கலன் கைப்பற்றப்படும்; ஆனால் வானூர்தி கடத்தல்களில் பயணிகளை பிணையாக வைத்துக்கொண்டு பெருந்தொகை கோருவதும் அரசுகளிடமிருந்து அரசியல் அல்லது நிர்வாகச் சலுகைகளைக் கோருவதும் வழமையாயுள்ளது. வானூர்திக் கடத்தல்களின் இலக்கு பலவாறாக உள்ளன: குறிப்பிட்ட சிறைக்கைதிகளை விடுவித்தல் (காட்டாக, IC-814), குறிப்பிட்ட இனத்தாரின் முறையீட்டை உலகளவில் அறியப்படுத்துதல் (காட்டாக AF 8969), அல்லது புகலிட உரிமை (காட்டாக ET 961). கைப்பற்றுகையாளர்கள் வானூர்தியை ஓர் ஆயுதமாகவும் பயன்படுத்தி குறிப்பிட்ட இலக்குகளைத் தாக்கியுள்ளனர் (காட்டாக செப்டம்பர் 11, 2001 தாக்குதல்கள் போது).

பிணைகளுடன் வானூர்தியைக் கடத்தும்போது கைப்பற்றுகையாளர்களுக்கும் நிர்வாகத்திற்கும் இடையே பேச்சுவார்த்தை நிகழும்போது ஆயுதப்போருக்கு காவல்துறையும் படைத்துறையும் தயாராகின்றனர். உடன்பாடு கண்ட பின்னர் வானூர்தி திரும்பப் பெறப்படுகின்றது. உடன்பாடுகள் கைப்பற்றுகையாளர்களின் அனைத்துக் கோரிக்கைகளையும் நிறைவேற்றுவதில்லை. கைப்பற்றுகையாளர்களின் கோரிக்கைகளை நிறைவேற்ற முடியாவிட்டாலோ அல்லது அவர்கள் சரணடைய மறுத்தாலோ சிறப்பு ஆயுதப்படையினர் ஈடுபட்டு பிணைப்பயணிகளை காப்பாற்றுகின்றனர். (காட்டாக என்டபே நடவடிக்கை).



</doc>
<doc id="299847" url="https://ta.wikipedia.org/wiki?curid=299847" title="காஞ்சிபுரம் சொக்கீசுவரர் கோயில்">
காஞ்சிபுரம் சொக்கீசுவரர் கோயில்

காஞ்சிபுரம் சொக்கீசுவரர் கோயில் (கௌசிகீசம்) என்றறியப்படும் இது, காஞ்சிபுரத்திலுள்ள சிவக்கோயில்களில் ஒன்றாகும். மேலும் இவ்விரைவர்க்கு கௌசிகீசர் எனும் பெயருமுள்ளது. சோழர் காலத்திய கற்கோயிலாக அறியப்பட்ட இக்கோயில் குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.


பார்வதிதேவியின் திருமேனியிலிருந்து உதித்த கௌசிகி என்பவள் அன்பினால் வழிபட்ட தலம்.
இக்கோயிலில் தலவரலாற்றுச் சிற்பங்கள் பெருமளவில் உள்ளன.
கோப்பரகேசரி வர்மன் காலத்திய கல்வெட்டு ஒன்று இக்கோயிலில் கிடைத்துள்ளது.

கவுசிகேசம், உமாதேவியார் கழித்த கருஞ்சட்டையில் தோன்றிய கவுசிகி பூசித்துப் பெற்ற அருளால் சும்பன் நிசும்பன் என்னும் அசுரரை அழித்துக் காஞ்சியை காவல் செய்யும் பேறு பெற்றனள். இத்தலம் காமாட்சியம்மை கோயிலை அடுத்துப் புறத்தே வடகிழக்கில் உள்ளது.




தமிழ்நாட்டிலுள்ள காஞ்சிபுரம் மாவட்டத்தின் தலைநகரான பெரிய காஞ்சிபுரத்தின் நடுப்பகுதியில்காஞ்சி காமாட்சியம்மன் கோயிலின் எதிரில் வடக்குமாட வீதியில் இக்கோயில் அமைந்துள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து காஞ்சி அபிராமேசுவரர் கோயில் வழியாக காஞ்சிபுரம் காமாட்சியம்மன் கோயில் முகப்பில் சென்று வடக்கில் பார்த்தால் காமாட்சி கல்யாண மண்டபத்தை ஒட்டியவாறு கிழக்கு நோக்கும் சன்னிதியாக இக்கோயில் தாபிக்கப்பட்டுள்ளது.



</doc>
<doc id="299852" url="https://ta.wikipedia.org/wiki?curid=299852" title="சிவபுரி மாவட்டம்">
சிவபுரி மாவட்டம்

சிவபுரி மாவட்டம் (Shivpuri District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் நகரம் சிவபுரி ஆகும். சிவபுரி மாவட்டம் குவாலியர் கோட்டத்தில், புந்தேல்கண்ட் புவியியல் பகுதியில் அமைந்துள்ளது.

சிவபுரி மாவட்டத்தின் வடக்கில் குவாலியர் மாவட்டம், வடகிழக்கில் ததியா மாவட்டம்,கிழக்கில் ஜான்சி மாவட்டம், (உத்தரப் பிரதேசம்), தென்கிழக்கில் லலித்பூர் மாவட்டம் (உத்தரப் பிரதேசம்), தெற்கில் அசோக்நகர் மாவட்டம், தென்மேற்கில் குணா மாவட்டம், மேற்கில் பரான் மாவட்டம், [ (இராஜஸ்தான்), வடமேற்கில் சியோப்பூர் மாவட்டம் எல்லைகளாக அமைந்துள்ளது.

சிவபுரி மாவட்டத்தை நிர்வாக வசதிக்காக போஹ்ரி, சிவபுரி, நார்வார், கரேரா, கோலாரஸ், பதர்வாஸ், பிச்சோர் மற்றும் கன்னியாதானம் என எட்டு வட்டாரங்களாக பிரிக்கப்பட்டுள்ளது.

வறண்ட வானிலை கொண்ட சிவபுரி மாவட்டத்தை 2006-ஆம் ஆண்டில் இந்திய அரசின் பஞ்சாயத்து ராஜ் அமைச்சகம், பொருளாதாரத்தில் மிகவும் பின் தங்கிய் இந்தியாவின் 250 மாவட்டங்களில் ஒன்றாக அறிவித்துள்ளது.
அதனால் இம்மாவட்டத்தின் ஊரக வளர்ச்சி திட்டங்களுக்கு இந்திய அரசின் பஞ்சாயத்து ராஜ் அமைச்சகம் ஆண்டுதோறும் நிதி உதவி வழங்கி வருகிறது.

ஆக்ரா - மும்பையை இணைக்கும் தேசிய நெடுஞ்சாலை 3 மற்றும் லக்னோ, கான்பூர், லலித்பூர் வழியாக சிவபுரியை இணைக்கும் தேசிய நெடுஞ்சாலை எண் 25 சிவபுரியின் தரைவழி போக்குவரத்திற்கு உதவுகிறது.

சிவபுரி தொடருந்து நிலையம் மாவட்டத்தின் முக்கிய பகுதிகளை இருப்புப்பாதை வழியாக இணைக்கிறது. 

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,726,050 ஆக உள்ளது. கிராமப்புறங்களில் 82.88% மக்களும்; நகரப்புறங்களில் 17.12% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 22.76% ஆக உயர்ந்துள்ளது. மக்கள் தொகையில் 919,795 ஆண்களும் மற்றும் 806,255 பெண்களும் உள்ளனர். பாலின விகிதம் ஆயிரம் ஆண்களுக்கு 877 பெண்கள் வீதம் உள்ளனர். 10,066 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 171 மக்கள் வாழ்கின்றனர். இம்மாவட்டத்தின் சராசரி படிப்பறிவு 62.55% ஆகவும், ஆண்களின் படிப்பறிவு 74.56% ஆகவும், பெண்களின் படிப்பறிவு 48.79% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 285,770 ஆக உள்ளது. 
மொத்த மக்கள் தொகையில் பட்டியல் சமூக மக்கள் 18.6% மற்றும் பட்டியல் பழங்குடி மக்கள் 13.2% உள்ளனர்

இம்மாவட்டத்தில் இந்து சமயத்தவரின் மக்கள் தொகை 1,648,749 (95.52 %) ஆகவும், இசுலாமிய சமய மக்கள் தொகை 51,200 (2.97 %) ஆகவும், கிறித்தவ சமயத்தினரின் மக்கள் தொகை 1,117 (0.06 %) ஆகவும், , சீக்கிய சமய மக்கள் தொகை 7,151 (0.41 %) ஆகவும், சமண சமய மக்கள் தொகை 12,171 (0.71 %) ஆகவும், பௌத்த சமய மக்கள் தொகை 3,421 (0.20 %) ஆகவும், பிற சமய மக்களின் தொகை 72 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 2,169 (0.13 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.




</doc>
<doc id="299858" url="https://ta.wikipedia.org/wiki?curid=299858" title="குவாலியர் மாவட்டம்">
குவாலியர் மாவட்டம்

குவாலியர் மாவட்டம் (Gwalior district) (இந்தி: ग्वालियर जिला) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் குவாலியர் ஆகும். இம் மாவட்டம் குவாலியர் கோட்டத்தில் அமைந்துள்ளது.

குவாலியர் மாவட்டத்தின் வடக்கில் முரைனா மாவட்டம், வடகிழக்கில் பிண்டு மாவட்டம், கிழக்கில் ததியா மாவட்டம், தெற்கில் சிவபுரி மாவட்டம் மற்றும் மேற்கில் சியோப்பூர் மாவட்டம் எல்லைகளாக கொண்டுள்ளது.

இம்மாவட்ட்ட்தில் குவாலியர் பெருநகர மாநகராட்சியும், அந்தாரி, பித்தர்வார், பிலௌவா, தோப்ரா, மொரார், லஸ்கர், பிச்சோர் மற்றும் தெக்கன்பூர் போன்ற நகரங்களை கொண்டுள்ளது.
குவாலியர் மாவட்டம் குவாலியர், பித்தர்வார் மற்றும் தாப்ரா என மூன்று வருவாய் வட்டங்களாக பிரிக்கப்பட்டுள்ளது.

குவாலியர் மாவட்டத்தில் குவாலியர் கிராமப்புறம், குவாலியர், குவாலியர் கிழக்கு, குவாலியர் தெற்கு, பித்தர்வார் மற்றும் தாப்ரா என ஆறு மத்தியப் பிரதேச சட்டமன்ற தொகுதிகளையும்; சிவபுரி மாவட்டத்தின் சில சட்டமன்ற தொகுதிகளுடன் குவாலியர் நாடாளுமன்ற மக்களவைத் தொகுதி உள்ளது. 

2011 ஆம் ஆண்டு இந்திய மக்கள் தொகை கணக்கெடுப்பின் படி குவாலியர் மாவட்டத்தின் மொத்த மக்கள் தொகை 2,032,036 ஆக உள்ளது. கிராமப்புறங்களில் 37.31% மக்களும்; நகரப்புறங்களில் 62.69% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 24.50% ஆக உயர்ந்துள்ளது. மக்கள் தொகையில் 1,090,327 ஆண்களும் மற்றும் 941,709 பெண்களும் உள்ளனர். பாலின விகிதம் ஆயிரம் ஆண்களுக்கு 864 பெண்கள் வீதம் உள்ளனர். 4,560 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 446 மக்கள் வாழ்கின்றனர். இம்மாவட்டத்தின் சராசரி படிப்பறிவு 76.65% ஆகவும், ஆண்களின் படிப்பறிவு 84.70% ஆகவும், பெண்களின் படிப்பறிவு 67.38% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 261,418 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,835,299 (90.32 %) ஆகவும், இசுலாமிய சமய மக்கள் தொகை 141,735 (6.98 %) ஆகவும், கிறித்தவ சமயத்தினரின் மக்கள் தொகை 4,119 (0.20 %) ஆகவும், , சீக்கிய சமய மக்கள் தொகை 24,790 (1.22 %) ஆகவும், சமண சமய மக்கள் தொகை 18,058 (0.89 %) ஆகவும், பௌத்த சமய மக்கள் தொகை 4,361 (0.21 %) ஆகவும், பிற சமய மக்களின் தொகை 217 (0.01 %) ஆகவும், மற்றும் சமயம் குறிப்பிடாதவர்கள் மக்கள் தொகை 3,457 (0.17 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.

குவாலியர் தொடருந்து நிலையம், இந்தியாவின் அனைத்து நகரங்களையும் இருப்புப்பாதை மூலம் இணைக்கிறது. 

குவாலியர் விமான நிலையம் நாட்டின் முக்கிய நகரங்களை வானூர்திகள் மூலம் இணக்கிறது.

ஆக்ரா - மும்பையை இணக்கும் தேசிய நெடுஞ்சாலை 3 குவாலியர் வழியாக செல்கிறது. மேலும் குவாலியர் - ஒரிசாவை இணைக்கும் தேசிய நெடுஞ்சாலை எண் 75 மத்தியப் பிரதேச மாநிலத்தின் பல மாவட்டங்களை கடந்து செல்கிறது.



</doc>
<doc id="299860" url="https://ta.wikipedia.org/wiki?curid=299860" title="சாஜாபூர் மாவட்டம்">
சாஜாபூர் மாவட்டம்

சாஜாபூர் மாவட்டம் (Shajapur District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் சாஜாபூர் நகரம் ஆகும். இம்மாவட்டம் உஜ்ஜைன் கோட்டத்தில் அமைந்துள்ளது. 

குவாலியர் மாவட்டத்தின் வடகிழக்கில் ராய்கர் மாவட்டம், தென்கிழக்கில் சியோப்பூர் மாவட்டம், தெற்கில் தேவாஸ் மாவட்டம், தென்மேற்கில் உஜ்ஜைன் மாவட்டம், மேற்கில் ரத்லாம் மாவட்டம், வடமேற்கில் இராஜஸ்தான் மாநிலத்தின் ஜலவார் மாவட்டம் எல்லைகளாக அமைந்துள்ளது.

சாஜாபூர் மாவட்டம் சாஜாபூர், சூஜால்பூர், மேமன் படோடியா மற்றும் கலப்பிபல் என நான்கு வருவாய் வட்டங்களை கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,512,681 ஆக உள்ளது. கிராமப்புறங்களில் 80.59% மக்களும்; நகரப்புறங்களில் 19.41% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 17.20% ஆக உயர்ந்துள்ளது. மக்கள் தொகையில் 780,520 ஆண்களும் மற்றும் 732,161 பெண்களும் உள்ளனர். பாலின விகிதம் ஆயிரம் ஆண்களுக்கு பெண்கள் 938 வீதம் உள்ளனர். 6,195 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 244 மக்கள் வாழ்கின்றனர். இம்மாவட்டத்தின் சராசரி படிப்பறிவு 69.09 % ஆகவும், ஆண்களின் படிப்பறிவு 81.47 % ஆகவும், பெண்களின் படிப்பறிவு 55.93 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 217,759 ஆக உள்ளது. 

இம்மாவட்டத்தில் இந்து சமயத்தவரின் மக்கள் தொகை 1,321,003 (87.33 %) ஆகவும், இசுலாமிய சமய மக்கள் தொகை 174,724 (11.55 %) ஆகவும், கிறித்தவ சமயத்தினரின் மக்கள் தொகை 815 (0.05 %) ஆகவும், , சீக்கிய சமய மக்கள் தொகை 631 (0.04 %) ஆகவும், சமண சமய மக்கள் தொகை 13,755 (0.91 %) ஆகவும், பௌத்த சமய மக்கள் தொகை 179 (0.01 ) ஆகவும், பிற சமய மக்களின் தொகை 66 (0.00 %) ஆகவும், மற்றும் சமயம் குறிப்பிடாதவர்கள் மக்கள் தொகை 1,508 (0.10 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299861" url="https://ta.wikipedia.org/wiki?curid=299861" title="இறும்பிலி">
இறும்பிலி

இறும்பிலி ("Diospyros ferrea") இது ஒரு பூக்கும் தாவர இனம் ஆகும். இதன் கருங்காலியின் குடும்பத்தைச் சார்ந்த தாவரம் ஆகும். பர்மா, கம்போடியா, இந்தியா, இந்தோனேசியா, மலாய் தீபகற்பம், பிலிபைன்ஸ், தாய்லாந்து மற்றும் லாவோஸ் போன்ற நாடுகளில் பரவிக்காணப்படுகிறது. மரப்பொருட்கள் செய்ய இதன் பலகை உபயோகமாக உள்ளது.



</doc>
<doc id="299864" url="https://ta.wikipedia.org/wiki?curid=299864" title="டி. பி. தர்">
டி. பி. தர்

டி. பி. தர் என்ற துர்க பிரசாத் தர் ("Durga Prasad Dhar", 10,மே 1918--1975) என்பவர் காசுமீர அரசியல்வாதி, சோவியத் யூனியனின் இந்தியத் தூதர், இந்தியப் பிரதமர் இந்திரா காந்தியின் நம்பிக்கைக்குரிய ஆலோசகராக இருந்தவர் ஆவார். 1971 இல் இந்தியா,பாகிஸ்தான் போர் மூண்டபோதும், வங்க தேசம் உருவானபோதும் டி.பி.தர் முக்கியப் பங்காற்றினார்.



மாசுகோவில் இவரது நினைவைக் கூரும் வகையில் இந்தியத் தூதரகத்தில் டி .பி தர் பெயரில் ஒரு கூடம் உள்ளது.
வங்கதேசம் உருவாக உலக நாடுகளின் ஆதரவைத் திரட்டியதைப் போற்றும் வகையில் வங்கத்தேச அரசு 2012 ஆம் ஆண்டில் இவரைக் கவுரவித்தது. இவ்விருதினை மகன் விசய் தர் பெற்றுக்கொண்டார்.


</doc>
<doc id="299868" url="https://ta.wikipedia.org/wiki?curid=299868" title="அக்ரோனைன்">
அக்ரோனைன்

அக்ரோனைன் "(Acronine)" என்பது CHNO என்ற மூலக்கூற்று வாய்பாடு கொண்ட ஒரு கரிம வேதியியல் பல்லினவளைய அரோமாட்டிக் சேர்மமாகும். கழலை அல்லது கட்டி எதிர்ப்புப் பொருளான இவ்வேதிப்பொருள் செயற்கை முறையில் கழலை எதிர்ப்பு வழிப்பொருட்களிலிருந்து தோற்றுவிக்கப்படுகிறது. 


</doc>
<doc id="299872" url="https://ta.wikipedia.org/wiki?curid=299872" title="ஆக்டினிடைன்">
ஆக்டினிடைன்

ஆக்டினைடு அல்லது ஆக்டினியம் என்பனவற்றுடன் குழப்பிக் கொள்ளவேண்டாம்
ஆக்டினிடைன் "(Actinidine)" என்பது CHN என்ற மூலக்கூற்று வாய்பாடு கொண்ட ஒரு கரிம வேதியியல் பல்லினவளைய அரோமாட்டிக் சேர்மமாகும். பிரிடின் வழிப்பொருளான இச்சேர்மம் சடாவல்லி வேர் மற்றும் ஆக்டினியா பாலிகாமா ஆகியவற்றிலிருந்து எடுக்கப்படும் ஒருவகை நறுமண எண்ணெய் ஆகும். பலவகையான பூச்சியினங்களுக்கும் ஆக்டினிடைன், மணமுள்ள வேதிப்பொருளைச் சுரக்கும் ஒரு ஃபெரமோன் ஆகச் செயல்படுகிறது. பூனைகளைக் கவரும் ஃபெரமோனாகவும் இச்சேர்மம் இருக்கிறது. கேட்நிப் என்ற தாவரத்தில் உள்ள பூனைகளைக் கவரும் நறுமணப் பொருளான நெப்டாலாக்டோன் என்ற செயல்திறன் மிக்க சேர்மம் ஆக்டினிடைனில் உள்ளது. 


</doc>
<doc id="299875" url="https://ta.wikipedia.org/wiki?curid=299875" title="அகர் மால்வா மாவட்டம்">
அகர் மால்வா மாவட்டம்

அகர் மால்வா மாவட்டம் (Agar Malwa District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் அகர் மால்வா ஆகும். இம்மாவட்டம் உஜ்ஜைன் கோட்டத்தில் அமைந்துள்ளது.
அகர் மால்வா மாவட்டம் மத்தியப் பிரதேசத்தின் ஐம்பத்து ஒன்றாவது மாவட்டமாகும். சாஜாபூர் மாவட்டத்தின் சில பகுதிகளைக் கொண்டு 16 ஆகஸ்டு 2013 அன்று அகர் மால்வா மாவட்டம் துவங்கியது. 2,785 கிலோ மீட்டர் பரப்பளவு கொண்ட இம்மாவட்ட மக்கள் தொகை 4.80 இலட்சமாகும்.

அகர் மால்வா மாவட்டத்தின் வடக்கில் இராஜஸ்தான் மாநிலத்தின் ஜாலாவார் மாவட்டம் , வடகிழக்கில் ராஜ்கர் மாவட்டம், தென்கிழக்கில் சாஜாபூர் மாவட்டம், தெற்கிலும், தென்மேற்கிலும் உஜ்ஜைன் மாவட்டம், மேற்கில் 
ரத்லாம் மாவட்டம் மற்றும் வடமேற்கில் இராஜஸ்தான் மாநிலத்தின் ஜாலாவார் மாவட்டம் எல்லைகளாக அமைந்துள்ளது.

அகர் மால்வா மாவட்டம் அகர் மற்றும் சுஸ்னர் என இரண்டு உட்கோட்டங்களும், அகர், சுஸ்னர், பதோத் மற்றும் நல்கேடா என நான்கு வருவாய் வட்டங்களுடன் கூடியது. 


</doc>
<doc id="299876" url="https://ta.wikipedia.org/wiki?curid=299876" title="நவல்பராசி மாவட்டம்">
நவல்பராசி மாவட்டம்

நவல்பராசி மாவட்டம், நேபாளத்தின் 77 மாவட்டங்களில் ஒன்று. நேபாள மாநில எண் 4ல் தராய் சமவெளியின் அமைந்த இந்த மாவட்டத்தின் தலைநகரமாக இராமகிராமம் என்ற நகரம் தேர்ந்தெடுக்கப்பட்டுள்ளது. இந்த மாவட்டம் 2162 சதுர கி.மீ பரப்பளவில் அமைந்துள்ளது. இங்கு ஏறத்தாழ 6,43,508 மக்கள் வசிக்கின்றனர். 

இம்மாவட்டத்தின் தலைமையிட நகரமான இராமகிராமத்தில் கிமு 483ல் கௌதம புத்தர் நினைவாக நிறுவிய இராமகிராம தூபி உள்ளது. 



</doc>
<doc id="299879" url="https://ta.wikipedia.org/wiki?curid=299879" title="குட்லூர்">
குட்லூர்

குட்லூர் "(Gudluru)" என்பது இந்தியாவின் ஆந்திரப் பிரதேசம் மாநிலத்தில் உள்ள பிரகாசம் மாவட்டத்தில் இருக்கும் ஒரு கிராமம் ஆகும். கந்துகூர் வருவாய் மண்டலத்தில் உள்ள குட்லூர் மண்டலத்தின் தலைமையிடமாக இக்கிராமம் விளங்குகிறது
15°.04 வடக்கு 79°54 கிழக்கு என்ற அடையாள ஆள்கூறுகளில் குட்லூர் பரவியுள்ளது.
ஆந்திரப் பிரதேச மாநிலத்தில் கந்துகூர் சட்டமன்றத் தொகுதி ஒரு சட்டப்பேரவைத் தொகுதியாகும். 2014 ஆம் ஆண்டு நடைபெற்ற தேர்தலில், இத்தொகுதியில் முறையாகப் பதிவுசெய்த 191544 வாக்காளர்கள் இருந்ததாகத் தெரிவிக்கப்பட்டுள்ளது. 


</doc>
<doc id="299881" url="https://ta.wikipedia.org/wiki?curid=299881" title="கங்காதர்பூர்">
கங்காதர்பூர்

கங்காதர்பூர், இந்திய மாநிலமான மேற்கு வங்காளத்தின் ஹூக்லி மாவட்டத்தில் அமைந்துள்ள நகரம். இது ஸ்ரீராம்பூர் வட்டத்துக்கு உட்பட்டது. இங்கிருந்து ஹூக்லிக்கு 26 கி.மீ தொலைவிலும், கொல்கத்தாவில் இருந்து 30 கி.மீ தொலைவிலும் அமைந்துள்ளது.


</doc>
<doc id="299882" url="https://ta.wikipedia.org/wiki?curid=299882" title="அலிராஜ்பூர் மாவட்டம்">
அலிராஜ்பூர் மாவட்டம்

அலிராஜ்பூர் மாவட்டம் (Alirajpur district) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் அலிராஜ்பூர் ஆகும். இது இந்தூர் கோட்டத்தில் அமைந்துள்ளது.

இம்மாவட்டம் மத்தியபிரதேசத்தின் மேற்கில் குஜராத் மாநில எல்லையை ஒட்டி அமைந்துள்ளது. 

ஜாபூவா மாவட்டத்தின் அலிராஜ்பூர், ஜோபாத் மற்றும் பாப்ரா வருவாய் வட்டங்களைக் கொண்டு 17 மே 2008 அன்று புதிதாக அலிராஜ்பூர் மாவட்டம் துவக்கப்பட்டது. 

அலிராஜ்பூர் மாவட்டத்தின் வடக்கில் குஜராத் மாநிலத்தின் தாகோத் மாவட்டம், வடகிழக்கில் ஜாபூவா மாவட்டம், கிழக்கில் தார் மாவட்டம், தென்கிழக்கில் 
பர்வானி மாவட்டம், தெற்கிலும், தென் மேற்கிலும் மகாராஷ்டிர மாநிலத்தின் நந்துர்பார் மாவட்டம், மேற்கில் குஜராத் மாநிலத்தின் சோட்டா உதய்பூர் மாவட்டம் மற்றும் வடமேற்கில் தாகோத் மாவட்டம் எல்லைகளாக உள்ளது.

அலிராஜ்பூர் மாவட்டம் அலிராஜ்பூர், ஜோபாத் மற்றும் பாப்ரா என மூன்று வருவாய் வட்டங்களைக் கொண்டது.

இம்மாவட்டத்தில் அலிராஜ்பூர் மற்றும் ஜோபாத் என இரண்டு சட்டமன்ற தொகுதிகள் உள்ளது. 
இவ்விரண்டு சட்டமன்ற தொகுதிகளும் ரத்லாம் நாடாளுமன்ற மக்களவைத் தொகுதிக்கு உட்பட்டதாகும்.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 728,999 ஆக உள்ளது. கிராமப்புறங்களில் 92.17% மக்களும்; நகரப்புறங்களில் 7.83% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 19.45% ஆக உயர்ந்துள்ளது. மக்கள் தொகையில் 362,542 ஆண்களும் மற்றும் 366,457 பெண்களும் உள்ளனர். பாலின விகிதம் ஆயிரம் ஆண்களுக்கு 1011 பெண்கள் வீதம் உள்ளனர். 3,182 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 229 மக்கள் வாழ்கின்றனர். இம்மாவட்டத்தின் சராசரி படிப்பறிவு 36.10% ஆகவும், ஆண்களின் படிப்பறிவு 42.02% ஆகவும், பெண்களின் படிப்பறிவு 30.29% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 147,961 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 705,060 (96.72 %) ஆகவும், இசுலாமிய சமய மக்கள் தொகை 17,660 (2.42 %) ஆகவும், கிறித்தவ சமயத்தினரின் மக்கள் தொகை 4,600 (0.63 %) ஆகவும், , சீக்கிய சமய மக்கள் தொகை 65 (0.01 %) ஆகவும், சமண சமய மக்கள் தொகை 780 (0.11 %) ஆகவும், பௌத்த சமய மக்கள் தொகை 36 (0.00 %) ஆகவும், பிற சமய மக்களின் தொகை 271 (0.04 %) ஆகவும், மற்றும் சமயம் குறிப்பிடாதவர்கள் மக்கள் தொகை 527 (0.07 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.


</doc>
<doc id="299883" url="https://ta.wikipedia.org/wiki?curid=299883" title="கீதா சந்திரன்">
கீதா சந்திரன்

கீதா சந்திரன் "(Geeta Chandran)" இந்தியாவின் புது தில்லியைச் சேர்ந்த ஒரு பரதநாட்டிய நடன கலைஞர் ஆவார். கர்நாடக இசை, தொலைக்காட்சி, நாடகம், ஆடற்கலை மற்றும் நடனக் கல்வி போன்ற பல பல்வேறு கலைத்துறைகளில் பணியாற்றியுள்ளார். நாட்டிய-விரிக்சா என்ற நடனப்பள்ளியின் நிறுவனர் மற்றும் தலைவர்மாவார். நாட்டின் நான்காவது உயர்ந்த விருதான பத்மசிறீ விருதை இந்திய அரசு 2007 ஆம் ஆண்டில், கலைத்துறையில் அவரது பங்களிப்புகளுக்காக வழங்கி கௌரவித்தது



</doc>
<doc id="299884" url="https://ta.wikipedia.org/wiki?curid=299884" title="ஸ்ரீராம்பூர்">
ஸ்ரீராம்பூர்

ஸ்ரீராம்பூர், இந்திய மாநிலமான மேற்கு வங்காளத்தின் ஹூக்லி மாவட்டத்தில் அமைந்துள்ள நகரம். இது கொல்கத்தா பெருநகராட்சிப் பகுதிக்கு உட்பட்டது.



</doc>
<doc id="299886" url="https://ta.wikipedia.org/wiki?curid=299886" title="காஞ்சிபுரம் மாகாளேசுவரர் கோயில்">
காஞ்சிபுரம் மாகாளேசுவரர் கோயில்

காஞ்சிபுரம் மாகாளேசுவரர் கோயில் (மாகாளேசம்) என்றறியப்படும் இது, காஞ்சிபுரத்திலுள்ள சிவக்கோயில்களில் ஒன்றாகும். மேலும், இராகு-கேது பூஜித்த தலமும், இராகு - கேது பரிகார தலமுமாக அறியப்பட்ட இக்கோயில் குறிப்புகள் காஞ்சி புராண படலத்துள் உட்கோயில்களாகச் சொல்லப்பட்டுள்ளது.


காளத்தியில் மாகாளன் என்னும் பாம்பு வீடு பேற்றையடைய வேண்டி வழிபட்டுக்கொண்டிருந்தது. இறைவன் பணித்தமையால், அப்பாம்பு காஞ்சியை அடைந்து தன் பெயரில் சிவலிங்கத்தை பிரதிட்டை செய்து வழிபட்டு, மீண்டும் காளத்தியை அடைந்து வீடு பேற்றையடைந்ததென்பது தல வரலாறாகும்.

மகாளேசம், மாகாளன் என்னும் பாம்பு திருக்காளத்தியில் பூசனை புரிந்து வீடு பேற்றை விரும்பப் பெருமான் கட்டளைப்படி காஞ்சியை அடைந்து சிவலிங்கம் நிறுவிப் போற்றி அருள்பெற்றுப் போய்த் திருக்காளத்தியில் முத்தியை எய்திற்று. இத்தலம் காமகோட்டத்திற்கும், காளிகோயிலுக்கும் இடையில் உள்ளது.


இந்தியாவின் தென்கடை மாநிலம் தமிழ்நாட்டிலுள்ள காஞ்சிபுரம் மாவட்டத்தின் தலைநகரான பெரிய காஞ்சிபுரத்தின் நடுப்பகுதியில்காஞ்சி காமாட்சியம்மன் கோயிலின் மேற்கு இராசகோபுரம் அருகில் இக்கோயில் அமைந்துள்ளது. மேலும், தமிழ்நாட்டின் தலைநகர் சென்னையிலிருந்து 75 கிலோமீட்டர் தொலைவிலுள்ள, காஞ்சிபுரம் பேருந்து நிலையத்திலிருந்து வடமேற்கில் ½ கிலோமீட்டர் தொலைவிலுள்ள காளி கோட்டம் எனும் ஆதி காமாட்சி கோயிலுக்கு கிழக்கிலும், குமரகோட்டத்திற்கு வடகிழக்கிலும் இக்கோயில் தாபிக்கப்பட்டுள்ளது.




</doc>
<doc id="299889" url="https://ta.wikipedia.org/wiki?curid=299889" title="ஜாபூவா மாவட்டம்">
ஜாபூவா மாவட்டம்

ஜாபூவா மாவட்டம் (Jhabua district) (இந்தி: झाबुआ जिला) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் ஜாபூவா ஆகும். இது இந்தூர் கோட்டத்தில் அமைந்துள்ளது. பட்டியல் பழங்குடி மக்கள் அதிகம் கொண்ட மாவட்டம் ஆகும்.

மத்தியப் பிரதேசத்தின் மேற்கில், குஜராத் மாநில எல்லையை ஒட்டி அமைந்த ஜாபூவா மாவட்டத்தின் வடக்கில் இராஜஸ்தான் மாநிலத்தின் பன்ஸ்வாரா மாவட்டம், வடகிழக்கில் ரத்லாம் மாவட்டம், கிழக்கிலும், தென்கிழக்கிலும் தார் மாவட்டம், தெற்கிலும், தென்மேற்கிலும் அலிராஜ்பூர் மாவட்டம், மேற்கில் குஜராத் மாநிலத்தின் தாகோத் மாவட்டம், வடமேற்கில் இராஜஸ்தான் மாநிலத்தின் பன்ஸ்வாரா மாவட்டம் எல்லைகளாக உள்ளது.

ஜாபூவா மாவட்டம் ஐந்து வருவாய் வட்டங்களும், ஹபூவா, மேக்நகர், ராணாபூர், இராமா, தண்டலா மற்றும் பெட்லாவாத் என ஆறு ஊராட்சி ஒன்றியங்களும் கொண்டுள்ளது.
வறண்ட வானிலை கொண்ட இம்மாவட்டத்தை, பொருளாதாரத்தில் மிகவும் பின் தங்கிய இந்தியாவின் 250 மாவட்டங்களில் ஒன்றாக இந்திய அரசின் பஞ்சாயத்து ராஜ் அமைச்சகம் 2006-ஆம் ஆண்டில் அறிவித்துள்ளதால், இம்மாவட்டத்தின் ஊரக வளர்ச்சி திட்டங்களுக்கு இந்திய அரசு நிதி உதவி வழங்கி வருகிறது.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,025,048 ஆக உள்ளது. கிராமப்புறங்களில் 91.03% மக்களும்; நகரப்புறங்களில் 8.97% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 30.70% ஆக உயர்ந்துள்ளது. மக்கள் தொகையில் 515,023 ஆண்களும் மற்றும் 510,025 பெண்களும் உள்ளனர். பாலின விகிதம் ஆயிரம் ஆண்களுக்கு 990 பெண்கள் வீதம் உள்ளனர். 3,600 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 285 மக்கள் வாழ்கின்றனர். இம்மாவட்டத்தின் சராசரி படிப்பறிவு 43.30% ஆகவும், ஆண்களின் படிப்பறிவு 52.85% ஆகவும், பெண்களின் படிப்பறிவு 33.77% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 211,869 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 960,925 (93.74 %) ஆகவும், இசுலாமிய சமய மக்கள் தொகை 15,733 (1.53 %) ஆகவும், கிறித்தவ சமயத்தினரின் மக்கள் தொகை 38,423 (3.75 %) ஆகவும், , சீக்கிய சமய மக்கள் தொகை 141 (0.01 %) ஆகவும், சமண சமய மக்கள் தொகை 8,871 (0.87 %) ஆகவும், பௌத்த சமய மக்கள் தொகை 65 (0.01 %) ஆகவும், பிற சமய மக்களின் தொகை 388 (0.04 %) ஆகவும், மற்றும் சமயம் குறிப்பிடாதவர்கள் மக்கள் தொகை 502 (0.05 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார பழங்குடியின மொழிகளும் இம்மாவட்டத்தில் பேசப்படுகிறது.



</doc>
<doc id="299890" url="https://ta.wikipedia.org/wiki?curid=299890" title="காண்டுவா மாவட்டம்">
காண்டுவா மாவட்டம்

காண்டுவா மாவட்டம் (Khandwa District) (இந்தி: खांडवा जिला), மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் காண்டுவா ஆகும். இது இந்தூர் கோட்டத்தில் அமைந்துள்ளது. 
இம்மாவட்டத்தின் பிற முக்கிய நகரங்கள் முண்டி, அர்சத், பந்தனா மற்றும் ஓம்காரஷ்வர் ஆகும்.

இம்மாவட்டத்தை முன்பு கிழக்கு நிமர் மாவட்டம் என அழைப்பர். 

காண்டுவா மாவட்டத்தில் நர்மதை ஆறு, கேர்காளி ஆறு, சோட்டி தவா ஆறு,
சிவா ஆறு பாய்கிறது. இம்மாவட்டத்தின் வடக்கில் நர்மதை ஆறும், தெற்கில் சாத்பூரா மலைத்தொடர்களும் அமைந்துள்ளது.

கண்டவா மாவட்டத்தின் வடக்கில் தேவாஸ் மாவட்டம், வடகிழக்கில் ஹர்தா மாவட்டம், கிழக்கில் பேதுல் மாவட்டம், தென்கிழக்கில் மகாராஷ்டிரா மாநிலத்தின் அமராவதி மாவட்டம், தெற்கில் புர்ஹான்பூர் மாவட்டம் எல்லைகளாக உள்ளது.

காண்டுவா மாவட்டத்தை நிர்வாக வசதிக்காக காண்டுவா, முண்டி, அர்சத் மற்றும் பந்தனா என நான்கு வருவாய் வட்டங்களாக பிரிக்கப்பட்டுள்ளது.

வறண்ட வானிலை கொண்ட காண்டுவா மாவட்டம் பொருளாதாரத்தில் மிகவும் பின் தங்கிய 250 இந்திய மாவட்டங்களில் ஒன்றாக இந்திய அரசின் பஞ்சாயத்து ராஜ் அமைச்சகம் 2006-ஆம் ஆண்டில் அறிவித்துள்ளதால், இம்மாவட்டத்தின் ஊரக வளர்ச்சி திட்டங்களுக்கு இந்திய அரசு ஆண்டுதோறும் நிதியுதவி வழங்கி வருகிறது.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,310,061 ஆக உள்ளது. கிராமப்புறங்களில் 80.20% மக்களும்; நகரப்புறங்களில் 19.80% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 21.50% ஆக உயர்ந்துள்ளது. மக்கள் தொகையில் 674,329 ஆண்களும் மற்றும் 635,732 பெண்களும் உள்ளனர். பாலின விகிதம் ஆயிரம் ஆண்களுக்கு 943 பெண்கள் வீதம் உள்ளனர். 7,352 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 178 மக்கள் வீதம் வாழ்கின்றனர். இம்மாவட்டத்தின் சராசரி படிப்பறிவு 66.39% ஆகவும், ஆண்களின் படிப்பறிவு 76.29% ஆகவும், பெண்களின் படிப்பறிவு 55.92% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 208,140 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,182,330 (90.25 %) ஆகவும், இசுலாமிய சமய மக்கள் தொகை 116,277 (8.88 %) ஆகவும், கிறித்தவ சமயத்தினரின் மக்கள் தொகை 2,800 (0.21 %) ஆகவும், , சீக்கிய சமய மக்கள் தொகை 1,726 (0.13 %) ஆகவும், சமண சமய மக்கள் தொகை 3,856 (0.29 %) ஆகவும், பௌத்த சமய மக்கள் தொகை 1,425 (0.11 %) ஆகவும், பிற சமய மக்களின் தொகை 158 (0.01 %) ஆகவும், மற்றும் சமயம் குறிப்பிடாதவர்கள் மக்கள் தொகை 1,489 (0.11 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.


</doc>
<doc id="299892" url="https://ta.wikipedia.org/wiki?curid=299892" title="மண்டசௌர் மாவட்டம்">
மண்டசௌர் மாவட்டம்

மண்டசௌர் மாவட்டம் (Mandsaur District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் மண்டோசோர் ஆகும். இது உஜ்ஜைன் கோட்டத்தில் அமைந்துள்ளது. குப்தப் பேரரசு காலத்திய மால்வா மன்னர் யசோதர்மன் நிறுவிய வெற்றித் தூண் மண்டோசோர் நகரத்தின் அருகே சேந்தனி கிராமத்தில் உள்ளது.

மண்டசௌர் மாவட்டத்தின் வடகிழக்கில் இராஜஸ்தான் மாநிலத்தின் சித்தௌகர் மாவட்டம், கிழக்கில் இராஜஸ்தானின் கோட்டா மாவட்டம், தென்கிழக்கில் இராஜஸ்தானின் ஜலாவார் மாவட்டம், தெற்கில் ரத்லாம் மாவட்டம், மேற்கில் இராஜஸ்தான் மாநிலத்தின் பிரதாப்கர் மாவட்டம், வடமேற்கில் நீமச் மாவட்டம் எல்லைகளாக உள்ளது.

வறண்ட வானிலை கொண்ட மண்டசௌர் மாவட்டத்தில் அதிக அளவில் அபின் உற்பத்தி செய்யப்படுகிறது. சிலேட்டுக்கல் கனிமம் அதிக அளவில் காணப்படுகிறது.

இம்மாவட்டம் நான்கு உட்கோட்டங்களும்; மண்டசௌர், மல்ஹர்கா, கரோத், சாம்கர், தலௌதா, பன்புரா, சுவஸ்ரா மற்றும் சீதாமௌ என எட்டு வருவாய் வட்டங்களைக் கொண்டுள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,340,411 ஆக உள்ளது. கிராமப்புறங்களில் 79.29% மக்களும்; நகரப்புறங்களில் 20.71% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 13.24% ஆக உயர்ந்துள்ளது. மக்கள் தொகையில் 682,851 ஆண்களும் மற்றும் 657,560 பெண்களும் உள்ளனர். பாலின விகிதம் ஆயிரம் ஆண்களுக்கு 963 பெண்கள் வீதம் உள்ளனர். 5,535 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 242 மக்கள் வாழ்கின்றனர். இம்மாவட்டத்தின் சராசரி படிப்பறிவு 
71.78% ஆகவும், ஆண்களின் படிப்பறிவு 85.14% ஆகவும், பெண்களின் படிப்பறிவு 57.98% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 177,659 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,192,588 (88.97 %) ஆகவும், இசுலாமிய சமய மக்கள் தொகை 125,548 (9.37 %) ஆகவும், கிறித்தவ சமயத்தினரின் மக்கள் தொகை 1,120 (0.08 %) ஆகவும், , சீக்கிய சமய மக்கள் தொகை 849 (0.06 %) ஆகவும், சமண சமய மக்கள் தொகை 19,029 (1.42 %) ஆகவும், பௌத்த சமய மக்கள் தொகை 242 (0.02 %) ஆகவும், பிற சமய மக்களின் தொகை 77 (0.01 %) ஆகவும், மற்றும் சமயம் குறிப்பிடாதவர்கள் மக்கள் தொகை 958 (0.07 %) ஆகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299902" url="https://ta.wikipedia.org/wiki?curid=299902" title="1-அமினோ-3-பீனைலின்டோல்">
1-அமினோ-3-பீனைலின்டோல்

1-அமினோ-3-பீனைலின்டோல் "(1-Amino-3-phenylindole)" என்பது CHN என்ற மூலக்கூற்று வாய்பாடு கொண்ட ஒரு கரிம வேதியியல் பல்லினவளைய அரோமாட்டிக் சேர்மமாகும். உளச்சோர்வு போக்கியான பைன்டாலின் அல்லது பினோடாலின் இச்சேர்மத்தினுடைய ஒரு வழிப்பொருளாகும்.


</doc>
<doc id="299903" url="https://ta.wikipedia.org/wiki?curid=299903" title="குட்டைக் கிளி">
குட்டைக் கிளி

குட்டைக் கிளி அல்லது கன்னிக்கிளி ("Lories", "lorikeets") என்பது சிறிது முதல் மத்திய அளவு வரையான மரங்களில் வாழும் கிளிகள் ஆகும். இவற்றின் தூரிகை முனை அமைப்பு நாக்கு பூக்களில் உள்ள மலர்த்தேன், பழங்கள் போன்றவற்றை உண்ண அமைந்துள்ளன. இவ்வினப் பறவைகள் ஒற்றைத்தொகுதிமரபு உயிரினத் தோற்றம் குழுவையும் கிளிக் குடும்பத்தையும் சேர்ந்தவை. பாரம்பரியமாக, இவை "லொரினே" ("Loriinae") துணைக்குடும்பமான கருதப்பட்டன. ஆனால் சமீபத்தில் வேறு குழு குழுவாக கருதப்படுகின்றன. இவை பரவலாக ஆஸ்திரலேசியா பிரந்தியத்தில், குறிப்பாக தென் கிழக்கு ஆசியா, பொலினீசியா, பப்புவா நியூ கினி, கிழக்குத் திமோர், ஆத்திரேலியா ஆகிய இடங்களில், பிரகாசமான நிறங்களில் காணப்படுகின்றன.



</doc>
<doc id="299904" url="https://ta.wikipedia.org/wiki?curid=299904" title="தடித்த அலகு மீன்கொத்தி">
தடித்த அலகு மீன்கொத்தி

மலை மீன்கொத்தி ("stork-billed kingfisher", "Pelargopsis capensis") என்பது ஒரு மர மீன்கொத்தியாகும். இது பரவலாக இந்தியத் துணைக்கண்டம், தென்கிழக்காசியா ஆகிய வெப்ப வலயங்களில், இந்தியா முதல் இந்தோனேசியா வரை காணப்படுகின்றன. இந்த மீன்கொத்தி இதன் பரவல் பகுதிகளில் வாழ்கின்றன.

இது பெரிய மீன்கொத்தியும், நீளம் உடையதும் ஆகும்.

இதன் பிற தமிழ்ப்பெயர்களாக பெரிய அலகு மீன்கொத்தி அல்லது பருத்த அலகு மீன்கொத்தி, குக்குறுப்பான், மலைக்கலவாய், குலுகுலுப்பான், காக்கா பொன்மான் ஆகிய பெயர்கள் உள்ளன.


</doc>
<doc id="299908" url="https://ta.wikipedia.org/wiki?curid=299908" title="அமேசன் கிளி">
அமேசன் கிளி

அமேசன் கிளி ("Amazon parrot") என்பது "அமசோனா" ("Amazona") பேரினத்தைச் சேர்ந்த கிளியின் பொதுப் பெயராகும். இவை நடுத்தர அளவுள்ளதும், புதிய உலகத்தை தாயகமாகக் கொண்டதும், தென் அமெரிக்கா முதல் மெக்சிக்கோ, கரிபியன் வரையான இடங்களில் காணப்படுகிறது.

பல அமேசன் கிளிகள் பச்சை நிறமுள்ளவை. இவை விதைகள், கொட்டைகள், பழம் உண்பதுடன், இலை சார்ந்தவற்றையும் உட்கொள்கின்றன.


</doc>
<doc id="299916" url="https://ta.wikipedia.org/wiki?curid=299916" title="அமெரிக்க பூநாரை">
அமெரிக்க பூநாரை

அமெரிக்க பூநாரை ("American flamingo"; "Phoenicopterus ruber") என்பது பூநாரையில் பெரிய இனமும், பெரும் பூநாரைக்கும் சிலி பூநாரைக்கும் நெருங்கிய தொடர்புள்ளதும் ஆகும். இது முன்னர் பெரும் பூநாரையுடன் தொடர்புபடுத்திப் பார்க்கப்பட்டது. ஆனாலும், போதிய சான்றுகள் இல்லாததால் பிழை எனப்பட்டது. கலாபகசுத் தீவுகள் இது உள்ளதால் கரீபியன் பூநாரை எனவும் அறியப்படுகிறது. கியூபாவில் இது "பெரும் பூநாரை" எனவும் அழைக்கப்படுகிறது. வட அமெரிக்காவில் வாழும் பூநாரை இது ஒன்றே ஆகும்.



</doc>
<doc id="299936" url="https://ta.wikipedia.org/wiki?curid=299936" title="அவுரிநெல்லி">
அவுரிநெல்லி

அவுரிநெல்லி (Blueberries) என்பது ஒரு பூக்குந்தாவரம் ஆகும் இதன் கனிகள் கருநீல நிறமுடையவை இவை Cyanococcus என்ற பேரினத்தவை"." இப்பழங்கள் வட அமெரிக்காவை பூர்வீகமாகக் கொண்டவை (வணிக ரீதியாக ஐரோப்பாவில் அவுரிநெல்லி 1930 வரை அறிமுகப்படுத்தப்படவில்லை).

அவுரிநெல்லி புதர்கள் பொதுவாக நிமிர்ந்த நிலையிலும், சாய்த நிலையிலும் இவற்றின் உயரம் 10 செண்டி மீட்டர் (3.9 அங்குலம்) முதல் 4 மீட்டர் (13 அடி) வரை வேறுபடுகிறன. 

இதன் இலைகள் 1-8 செ.மீ (0.39–3.15 அங்) நீளமும், 0.5–3.5 செ.மீ (0.20–1.38 அங்) அகலம் கொண்டவையாகவும். இதன் பூக்கள் மணி வடிவம் கொண்டதாகவும், வெண்மை, இளஞ்சிவப்பு அல்லது சிவப்பு நிறத்துடனும், சிலசமயங்களில் பசுமைதோய்ந்த நிறத்திலும் இருக்கும். இதன் பழங்களின் முனையில் 5–16 மி.மீ (0.20–0.63 அங்) விட்டம் உடைய கிரீடம் இருக்கும். இப்பழங்கள் முதலில் வெளிர் பச்சை நிறத்திலும், பின்னர் சிவப்பு-ஊதாவாகவும், இறுதியாக பழுக்கு்ம்போது அடர் ஊதா நிறத்தை அடைகின்றன. இவற்றின் மேல் ஒரு பாதுகாப்பு பூச்சாக ஒருவகை மெழுகு பூச்சும் காணப்படுகிறது. இவை கனியும்போது இனிப்பு சுவையாகவும், அதேபொழுது அமிலத்தன்மை கொண்டதாகவும் ஆகின்றன. அவுரிநெல்லி புதர்களில் பொதுவாக கனிகள் வரும் பருவம் அவை உள்ள நிலப்பரப்பு உயரம் மற்றும் அட்சரேகை உள்ளூர் நிலைமைகளால் பாதிக்கப்பட்டுகிறது, இதனால் பயிர்களில் பழங்கள் காய்ப்பது இந்த நிலைமைகளை பொறுத்து (வட துருவத்தில்) மே முதல் ஆகஸ்ட் வரை மாறுபடுகிறது.


</doc>
<doc id="299938" url="https://ta.wikipedia.org/wiki?curid=299938" title="2016 கொல்கத்தா மேம்பாலம் இடிபாடு">
2016 கொல்கத்தா மேம்பாலம் இடிபாடு

மார்ச் 31, 2016 அன்று கொல்கத்தாவின் கிரீசு பூங்காவின் அண்மையில் புதியதாக கட்டப்பட்டு வரும் மேம்பாலம் இடிந்து விழுந்தது. இதில் குறைந்தது 25 பேர் உயிரிழந்தனர்; குறைந்தது 75 பேர் காயமுற்றனர்.

கொல்கத்தாவின் கிரிஷ் பூங்காவில் இருந்து ஹவுரா பகுதியை இணைக்கும் வகையில் 2.2 கி.மீட்டர் தொலைவிற்கு விவேகானந்தா மேம்பாலம் கட்டப்பட்டு வருகிறது. இதற்கான ஒப்பந்தப் புள்ளிகள் 2008இல் கோரப்பட்டு 2009இல் பணி துவங்கியது. இதனை கட்டி முடிக்க ஐதராபாத்தைத் தலைமையகமாகக் கொண்ட ஐவிஆர்சிஎல் நிறுவனத்திற்கு பணியாணை வழங்கப்பட்டது. 2010ஆம் ஆண்டில் முடிந்திருக்க வேண்டிய இப்பணி பலமுறை முடிவுநாட்களை தள்ளிப்போட்டு முடிவுறா நிலையில் இருந்தது.. மேம்பாலப் பணிகளை விரைவுபடுத்த ஒப்பந்த நிறுவனத்துக்கு கொல்கத்தா பெருநகர மேம்பாட்டு ஆணையம் உத்தரவிட்டது. இதனால் விபத்து நிகழ்வதற்கு முன்னதாக பணிகள் வேகமாக நடைபெற்று வந்ததாகக் கூறப்படுகிறது. இடிந்து விழுவதற்கு முதல்நாள், மார்ச் 30, 2016 அன்று, மேம்பாலத்தில் காங்கிறீட்டு ஊற்றப்பட்டது. இந்நிலையில் மார்ச் 31, 2016 வியாழக்கிழமை மதியம் 12.30 மணியளவில் புரா பஜார் பகுதியில் சுமார் 250 மீட்டர் நீளத்துக்கு மேம்பாலம் இடிந்து விழுந்தது. அந்த நேரத்தில் பாலத்தின் கீழே தானுந்துகள், பேருந்துகள் உள்ளிட்ட ஊர்திகள் சென்று கொண்டிருந்தன. நடைப்பயணிகளும் சென்று கொண்டிருந்தனர். அவர்கள் அனைவரும் மேம்பால இடிபாடுகளுக்குள் சிக்கிக் கொண்டனர்.


</doc>
<doc id="299941" url="https://ta.wikipedia.org/wiki?curid=299941" title="பர்வானி மாவட்டம்">
பர்வானி மாவட்டம்

பர்வானி மாவட்டம் (Barwani district) (இந்தி: बड़वानी जिला) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் பர்வானி ஆகும். இது இந்தூர் கோட்டத்தில் அமைந்துள்ளது. 

பர்வானி மாவட்டத்தின் வடக்கில் தார் மாவட்டம், கிழக்கிலும், வடகிழக்கிலும், தென்கிழக்கிலும் கார்கோன் மாவட்டம், தெற்கில் மகாராஷ்டிர மாநிலத்தின் ஜள்காவ் மாவட்டம், தென்மேற்கில் மகாராஷ்டிராவின் துளே மாவட்டம், மேற்கில் நந்துர்பார் மாவட்டம், வடமேற்கில் அலிராஜ்பூர் மாவட்டம் எல்லைகளாக உள்ளது.

மன்னராட்சி பகுதியாக இருந்த பர்வானி சுதேச சமஸ்தானம், இந்திய விடுதலைக்குப் பின்னர் 1948-இல் இந்தியாவின் மத்தியப் பிரதேசத்தின், மேற்கு நிமர் மாவட்டத்துடன் இணைக்கப்பட்டது.
பின்னர் நிர்வாக வசதிக்காக கார்கோன் மாவட்டத்தின் சில பகுதிகளைக் கொண்டு பர்வானி மாவட்டம் 25 மே 1998-ஆம் ஆண்டில் துவக்கப்பட்டது. 

பர்வானி மாவட்டம் வறண்ட வானிலை கொண்டிருப்பதால் இம்மாவட்டம், தொழில் மற்றும் வேளாண்மை வளர்ச்சி அடையவில்லை. பொருளாதாரத்தில் மிகவும் பின் தங்கிய 250 இந்திய மாவட்டங்களில் ஒன்றாக பர்வானி மாவட்டத்தை இந்திய அரசின் பஞ்சாயத்து ராஜ் அமைச்சகம் 2006-ஆம் ஆண்டில் அறிவித்துள்ளது.
இதனால் இம்மாவட்டத்தின் ஊரக வளர்ச்சி திட்டங்களுக்கு இந்திய அரசின் நிதி உதவி அளிக்கிறது.

பர்வானி மாவட்டம் பர்வானி மற்றும் செந்துவா என இரண்டு உட்கோட்டங்களையும்; பர்வானி, செந்துவா, பன்செமல், வர்லா, திக்ரி, பட்டி, அஞ்ஜத், ராஜ்பூர் மற்றும் வர்லா என ஒன்பது வருவாய் வட்டங்களைக் கொண்டது.
இம்மாவட்டம் பர்வானி, பட்டி, செந்துவா, பன்செமல், நிவாளி, திக்ரி மற்றும் ராஜ்பூர் என ஏழு ஊராட்சி ஒன்றியங்களைக் கொண்டது.
இம்மாவட்டம் பர்வானி மற்றும் செந்துவா என இரண்டு நகராட்சிகளைக் கொண்டுள்ளது.

பர்வானி மாவட்டம் பர்வானி, செந்துவா, பன்செமல் மற்றும் இராஜ்பூர் என நான்கு மத்தியப் பிரதேச சட்டமன்ற தொகுதிகளைக் கொண்டுள்ளது.
இந்த நான்கு சட்டமன்ற தொகுதிகளும் கார்கோன் நாடாளுமன்ற மக்களவைத் தொதிக்குட்பட்டதாகும்.

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,385,881 ஆக உள்ளது. கிராமப்புறங்களில் 85.25% மக்களும்; நகரப்புறங்களில் 14.72% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 27.57% ஆக உயர்ந்துள்ளது. மக்கள் தொகையில் 699,340 ஆண்களும் மற்றும் 686,541 பெண்களும் உள்ளனர். பாலின விகிதம் ஆயிரம் ஆண்களுக்கு பெண்கள் 982 வீதம் உள்ளனர். 5,427 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 255 மக்கள் வாழ்கின்றனர். இம்மாவட்டத்தின் சராசரி படிப்பறிவு 49.08 % ஆகவும், ஆண்களின் படிப்பறிவு 55.70 % ஆகவும், பெண்களின் படிப்பறிவு 42.39 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 265,299 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,318,869 (95.16 %) ஆகவும், இசுலாமிய சமய மக்கள் தொகை 58,222 (4.20 %) ஆகவும், கிறித்தவ, சீக்கிய, சமண, பௌத்த சமய மக்கள் தொகை கணிசமாகவும் உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="299943" url="https://ta.wikipedia.org/wiki?curid=299943" title="வில்லியம் கோட்டை, இந்தியா">
வில்லியம் கோட்டை, இந்தியா

வில்லியம் கோட்டை ("Fort William") கங்கை ஆற்றின் முதன்மை கிளையாறான ஊக்லி ஆற்றின் கிழக்குக் கரையில், கல்கத்தாவில் (தற்போதைய கொல்கத்தா) கட்டப்பட்டுள்ள ஓர் கோட்டை ஆகும். இது பிரித்தானிய இந்தியாவின் வங்காள மாகாணத்தில் துவக்க காலங்களில் கட்டப்பட்டது. 

இக்கோட்டைக்கு இங்கிலாந்து, அயர்லாந்தின் மூன்றாம் மற்றும் இசுக்காட்லாந்தின் இரண்டாம் வில்லியத்தின் பெயர் வைக்கப்பட்டுள்ளது. கோட்டைக்கு முன்னால் உள்ள திடல் இக்கோட்டையின் அங்கமாக இருந்தது; இது கொல்கத்தாவில் உள்ள மிகப்பெரிய நகரியப் பூங்காவாக விளங்குகிறது.

வில்லியம் கோட்டை பழையது, புதியது என இரண்டுள்ளது; பழையது 1696இல் பிரித்தானிய கிழக்கிந்திய நிறுவனத்தால் ஜான் கோல்டுசுபரோவின் கண்காணிப்பில் கட்டப்பட்டது. சர் சார்லசு ஐர் ஊக்லி ஆற்றின் கரையில் தென்கிழக்கு கொத்தளத்தையும் சுவர்களையும் கட்டினார். 1700இல் மூன்றாம் வில்லியம் அரசரின் பெயரில் அழைக்கப்பட்டது. அவரை அடுத்து வந்த ஜான் பேர்டு 1701இல் வடகிழக்குக் கொத்தளத்தைக் கட்டினார். 1702இல் கோட்டையின் நடுவே அரசு மாளிகை (பேக்டரி) கட்டது தொடங்கினார். இந்த கட்டமைப்பு 1706இல் முடிவடைந்தது. இந்தத் துவக்கக் கால கட்டிடத்தில் இரண்டு மாடிகள் இருந்தன. உள்காப்பு அறை "கொல்கத்தாவின் கருந்துளை" ஆயிற்று. சூன் 20, 1756இல் கோட்டையை கைப்பற்றிய வங்காள நவாப் சிராச் உத் தவ்லா பிரித்தானிய போர்க் கைதிகளை இந்த அறையில்தான் அடைத்து வைத்தார். அடைக்கப்பட்ட 146 பேரில் 123 பேர் மூச்சடைத்து இறந்ததாக கூறப்படுகின்றது. கோட்டையைக் கைப்பற்றிய கோட்டைக்கு "அலிநகர்" எனப் பெயரிட்டார். இதனால் பிரித்தானியர்கள் புதுக் கோட்டையை கட்ட முற்பட்டனர்.
1758இல் பிளாசி சண்டைக்குப் பிறகு ராபர்ட் கிளைவ் கோட்டையை மீளமைக்கத் தொடங்கினார்; 1781இல் கட்டி முடிக்கப்பட்டது. இதற்காக இரண்டு மில்லியன் பவுண்டுகள் செலவாயின. கோட்டையைச் சுற்றிலும் தரைமட்டமாக்கப்பட்டு "மைதான்" உருவாயிற்று. இதுவே பின்னாளில் "கொல்கத்தாவின் நுரையீரல்களாக" ஆயிற்று. மைதானம் வடக்கு-தெற்காக 3 கிமீயும் அகலவாக்கில் 1 கிமீயும் உள்ளது. வில்லியம் கோட்டை கொல்கத்தாவில் இன்றுமுள்ள பிரித்தானிய இராஜ் காலத்துக் கட்டிடங்களில் ஒன்றாகும். இந்தக் கோட்டை 70.9 எக்டேர் பரப்பளவில் அமைந்துள்ளது.

பழைய கோட்டை புதுப்பிக்கப்பட்டு 1766 முதல் சுங்க அலுவலகங்களுக்கு பயன்படுத்தப்படுகின்றது.

இன்று இக்கோட்டை இந்தியத் தரைப்படைக்கு உரிமையானது. தரைப்படையின் கிழக்கு ஆணைப்பரப்பின் தலைமையகம் இங்கு செயல்படுகின்றது. இங்கு 10,000 படைத்துறை பணியாளர்கள் தங்கியிருக்கலாம். குடிமக்களுக்கான உள்நுழைவு மட்டுப்படுத்தப்பட்டுள்ளது.

கொல்கத்தாவின் பிரித்தானிய குடிமக்கள் தொழுகை மையமாக பயன்படுத்தி வந்த இக்கோட்டையில் இருந்த புனித பீட்டரின் தேவாலயம் தற்போது கிழக்கத்திய ஆணைப்பரப்பு தலைமையக துருப்புகளுக்கு நூலகமாக விளங்குகின்றது.
வில்லியம் கோட்டை செங்கல்லும் சாந்தும் கொண்டு ஒழுங்கற்ற எண்கோணமாக 5 ச.கிமீ பரப்பில் கட்டப்பட்டுள்ளது. இதன் ஐந்து முகங்கள் நிலப்புறத்தை நோக்கியும் மூன்று முகங்கள் ஊக்லி ஆற்றை நோக்கியும் கட்டப்பட்டுள்ளன. விண்மீன் வடிவ கோட்டையாக பீரங்கித் தாக்குதல்களை சமாளிக்கும் வண்ணம் கட்டப்பட்டுள்ளது. இதனைச் சுற்றி 9மீ ஆழமும் 15 மீ அகலமும் உள்ள வறண்ட அகழி உள்ளது. தேவைப்பட்டால் நீர் நிரப்பக்கூடுமென்றாலும் இந்த வடிவமைப்பு எதிரிமீது சுவர்களை எட்டவிடாது சுடுவதற்கு முதன்மையாக அமைக்கப்பட்டது. இந்தக் கோட்டைக்கு ஆறு வாயில்கள் உள்ளன: சௌரங்கி, பிளாசி, கொல்கத்தா, வாட்டர்கேட், புனித ஜார்ஜசு மற்றும் கருவூல வாயில். இதனுள் 9-குழி குழிப்பந்தாட்ட மைதானம் உள்ளது.

இதனையொத்த கோட்டைகள் கேரளத்தின் தலச்சேரி போன்ற பிற இடங்களிலும் காணலாம்.


</doc>
<doc id="299949" url="https://ta.wikipedia.org/wiki?curid=299949" title="சோமந்தேபள்ளி">
சோமந்தேபள்ளி

சோமந்தேபள்ளி "(Somandepalle)" என்பது இந்தியா வின் அனந்தபூர் மாவட்டத்தில் உள்ள ஒரு கணக்கெடுப்பில் உள்ள ஊர் ஆகும். பெனுகொண்டா வருவாய் கோட்டத்தின் சோமந்தேபள்ளி மண்டலத்தில் இவ்வூர் அமைந்துள்ளது. அனந்தபூர் நகரச் சுற்றுவட்டாரத்தின் ஒரு பகுதியாக இக்கிராமம் இருக்கிறது.

15°00'28′ வடக்கு 77°36'31' கிழக்கு என்ற அடையாள ஆள்கூறுகளில் சோமந்தேபள்ளி பரவியுள்ளது.

இந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி: சோமந்தேபள்ளியில் 8426 குடும்பங்களைச்சேர்ந்த 40,219 மக்கள் வசித்தனர்.
அவற்றில் 20667 பேர் ஆண்கள் மற்றும் 19552 பேர் பெண்கள் ஆவர்.

ஆறுவயதிற்குக் குறைவான சிறுவர்கள் 5901 பேர் இருந்தனர். அவர்களில் 2960 சிறுவர்கள் மற்றும் 2941 பேர் சிறுமிகள் ஆவர்.
17271 பேர் கல்வியறிவு பெற்றிருந்தனர்.


</doc>
<doc id="299950" url="https://ta.wikipedia.org/wiki?curid=299950" title="சிலமத்தூர்">
சிலமத்தூர்

சிலமத்தூர் "(Chilamathur)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் உள்ள ஒரு கிராமம் ஆகும்.

இந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி சிலமத்தூர் கிராமத்தின் மக்கள் தொகை 15,449 ஆகும். 1000 ஆண்களுக்கு 984 பெண்கள் என்ற பாலின விகிதம் இங்கு நிலவுகிறது.1706 சிறுவர்கள் ஆறு வயதுக்கு உட்பட்டவர்களாக உள்ளனர். இத்தொகையில் 852 பேர் சிறுவர்களாகவும் 854 பேர் சிறுமிகளாகவும் காணப்பட்டனர். அதாவது 1000 சிறுவர்களுக்கு 1002 சிறுமிகள் என்ற பாலினவிகிதம் காணப்பட்டது. கல்வியறிவு பெற்றவர்கள் மொத்தமாக 9258 பேர் அதாவது 67.37 சதவீதம் பேர் இங்கு வாழ்ந்தனர். மாநிலத்தின் கல்வியறிவு சதவீதமான 67.41% என்பதைவிட சிலமத்தூரின் கல்வியறிவு சதவீதம் அதிகமாகும். 


</doc>
<doc id="299952" url="https://ta.wikipedia.org/wiki?curid=299952" title="அமராபுரம், ஆந்திரப் பிரதேசம்">
அமராபுரம், ஆந்திரப் பிரதேசம்

அமராபுரம் அல்லது அமரபுரா "(Amarapura or Amarapuram)" என்பது இந்தியா வின் ஆந்திரப்பிரதேச மாநிலத்தில் உள்ள அனந்தபூர் மாவட்டத்தில் உள்ள ஒரு நகரம் ஆகும்.

14.1333° வடக்கு 76.9833° கிழக்கு 15°.04 வடக்கு 79°54 கிழக்கு என்ற அடையாள ஆள்கூறுகளில் அமரபுரம் பரவியுள்ளது. மேலும் கடல்பட்டத்தில் இருந்து சராசரியாக் 603 மீட்டர்கள் உயரத்தில் இந்நகரம் உள்ளது.

இந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி :அமராபுரம் மண்டலத்தில் 10,554 குடும்பத்தினரைச் சேர்ந்த 52,717 பேர் வசித்தனர். இம்மக்கள் தொகையில் 26,854 பேர் ஆண்கள் மற்றும் 25,863 பேர் பெண்கள் ஆவர்.

ஆறுவயதிற்குக் குறைவான சிறுவர்கள் 7136 பேர் இருந்தனர். அவர்களில் 3663 சிறுவர்கள் மற்றும் 3473 பேர் சிறுமிகள் ஆவர்.

23186 பேர் கல்வியறிவு பெற்றிருந்தனர்.


</doc>
<doc id="299953" url="https://ta.wikipedia.org/wiki?curid=299953" title="பால்ட்டிமோர் மாங்குருவி">
பால்ட்டிமோர் மாங்குருவி

பால்ட்டிமோர் மாங்குருவி ("Baltimore oriole"; "Icterus galbula") என்பது சிறிய பறவையும் கிழக்கு வட அமெரிக்காவில் பொதுவாகக் காணப்படும் புலம்பெயர் குஞ்சு பொரிக்கும் பறவையாகவும் உள்ளது. பால்ட்டிமோர் பிரபுவின் சின்னத்தின் நிறம் ஆண் பறவையின் நிறத்தை ஒத்திருப்பதால் அவரின் பெயரால் இப்பறவை அழைக்கப்படுகிறது.

மாங்குருவி மேரிலாந்து மாநிலப் பறவையாக பால்ட்டிமோர் மாங்குருவி காணப்படுகிறது.


</doc>
<doc id="299957" url="https://ta.wikipedia.org/wiki?curid=299957" title="ஆர். கண்ணன்">
ஆர். கண்ணன்

ஆர். கண்ணன் (பிறப்பு ராஜ்மோகன் 21 சூலை 1971) ஓர் இந்தியத் திரைப்பட இயக்குநர் திரைக்கதை ஆசிரியர் ஆவார். வினய், பாவனா ஆகியோரின் நடிப்பில் 2008 ஆம் ஆண்டில் வெளியான ஜெயம் கொண்டான் திரைப்படத்தின் மூலமாக இயக்குனராக அறிமுகமானார்.


</doc>
<doc id="299958" url="https://ta.wikipedia.org/wiki?curid=299958" title="மலை நீலப்பறவை">
மலை நீலப்பறவை

மலை நீலப்பறவை ("mountain bluebird"; "Sialia currucoides") என்பது நடுத்தர அளவு, எடையும் நீளமும் கொண்ட பறவை ஆகும். இவை மென்மையான நிறத்தில் கீழ் வயிற்றுப் பக்கத்தையும் கருப்புக் கண்களையும் உடையவை. வளர்ந்த ஆண்கள் மெல்லிய அலகையும் பிரகாசமான நீல நிறத்தையும், மென்மையான நிறத்தில் கீழ்ப்பகுதியையும் கொண்டிருக்கும். வளர்ந்த பெண்கள் மங்கில நீல நிறத்தில் வால், சிறகுகள் கொண்டும், சாம்பல் நிறத்தில் நெஞ்சுப்பகுதி, தலைப்பகுதி, பின்பகுதி, தொண்டை ஆகிய பகுதிகளைக் கொண்டும் காணப்படும்.




</doc>
<doc id="299961" url="https://ta.wikipedia.org/wiki?curid=299961" title="அல்லைல்பலேடியம்(II) குளோரைடு இருபடி">
அல்லைல்பலேடியம்(II) குளோரைடு இருபடி

அல்லைல்பலேடியம்(II) குளோரைடு இருபடி "( Allylpalladium(II) chloride dimer)" என்பது (η- CH)PdCl. என்ற மூலக்கூற்று வாய்ப்பாடு கொண்ட ஒரு வேதியியல் சேர்மமாகும்.காற்றில் நிலைப்புத்தன்மை கொண்ட, மஞ்சள் நிறத்திலான இச்சேர்மம் கரிமத் தொகுப்பு வினைகளில் ஒரு முக்கியமான வினையூக்கியாக விளங்குகிறது.

பலேடியம்(II) குளோரைடு, சோடியம் குளோரைடு மற்றும் அல்லைல் குளோரைடு ஆகியனவற்றின் மெத்தனாலிக் நீர்க்கரைசலை கார்பன் மோனாக்சைடு மூலம் காற்றை நீக்குவதனால் இச்சேர்மத்தைத் தயாரிக்கலாம்.

அல்லைல்பலேடியம்(II) குளோரைடு இருபடி வளையபென்டாடையீனைல் எதிரயனி மூலப்பொருட்களுடன் வினைபுரிந்து தொடர்புடைய 18e வளையபென்டாடையீனைல் அல்லைல் பலேடியம் அணைவுச் சேர்மத்தைக் கொடுக்கிறது.


</doc>
<doc id="299965" url="https://ta.wikipedia.org/wiki?curid=299965" title="ததியா மாவட்டம்">
ததியா மாவட்டம்

ததியா மாவட்டம் (Datia District) (இந்தி: दतिया जिला) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் ததியா ஆகும். இது குவாலியர் கோட்டத்தில், புந்தேல்கண்ட் புவியியல் பகுதியில் அமைந்துள்ளது.

ததியா மாவட்டத்தின் வடகிழக்கில் பிண்டு மாவட்டம், தென்கிழக்கில் உத்தரப் பிரதேசத்தின் ஜான்சி மாவட்டம், தென்மேற்கில் சிவபுரி மாவட்டம், வடமேற்கில் குவாலியர் மாவட்டம் எல்லைகளாக அமைந்துள்ளது.

ததியா மாவட்டம் ததியா, சியோந்தா மற்றும் பாந்தர் என மூன்று வருவாய் வட்டங்களைக் கொண்டது. 
இம்மாவட்டம் த்தியா, சியோந்தா மற்றும் பாந்தர் என மூன்று சட்டமன்ற தொகுதிகள் கொண்டது. இம்மூன்று சட்டமன்ற தொகுதிகளும் பிந்து மக்களவைத் தொகுதிக்கு உட்பட்டதாகும்.
2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 786,754 ஆக உள்ளது. கிராமப்புறங்களில் 76.87% மக்களும்; நகரப்புறங்களில் 23.13% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 18.46% ஆக உயர்ந்துள்ளது. மக்கள் தொகையில் 420,157 ஆண்களும் மற்றும் 366,597 பெண்களும் உள்ளனர். பாலின விகிதம் ஆயிரம் ஆண்களுக்கு 873 பெண்கள் வீதம் உள்ளனர். 2,902 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 271 மக்கள் வாழ்கின்றனர். இம்மாவட்டத்தின் சராசரி படிப்பறிவு 72.63 % ஆகவும், ஆண்களின் படிப்பறிவு 84.20 % ஆகவும், பெண்களின் படிப்பறிவு 59.41 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 110,114 ஆக உள்ளது. 

இம்மாவட்டத்தில் இந்து சமயத்தவரின் மக்கள் தொகை 747,693 (95.04 %) ஆகவும், இசுலாமிய சமய மக்கள் தொகை 
28,483 ()3.62 % ஆகவும், கிறித்தவ, சீக்கிய, சமண, பௌத்த சமய மக்கள் தொகை கணிசமாக உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார பழங்குடியின மொழிகளும் இம்மாவட்டத்தில் பேசப்படுகிறது.

இம்மாவட்டத்தின் பொருளாதாரம் வேளாண்மைச் சார்ந்து உள்ளது.

மத்திய தொடருந்து மண்டலத்தில் புதுதில்லி - போபால் வழித்தடத்தில் இம்மாவட்டம் அமைந்துள்ளது. மேலும் குவாலியர் - ஒரிசாவை இணைக்கும் தேசிய நெடுஞ்சாலை எண் 75 ததியா மாவட்டம் வழியாக செல்கிறது.

ததியா மாவட்டத்தில் 750 துவக்கப் பள்ளிகளும், 500 நடுநிலைப் பள்ளிகளும், 250 உயர்நிலைப் பள்ளிகளும் உள்ளது.


</doc>
<doc id="299981" url="https://ta.wikipedia.org/wiki?curid=299981" title="குளோரோபிளாட்டினிக் அமிலம்">
குளோரோபிளாட்டினிக் அமிலம்

குளோரோபிளாட்டினிக் அமிலம் "(Chloroplatinic acid)" என்பது [HO][PtCl](HO). என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் அறுகுளோரோ பிளாட்டினிக் அமிலம் என்றும் அழைக்கப்படுகிறது. சிவப்பு நிறத்துடன் திண்மமாகக் காணப்படும் இச்சேர்மம், வர்த்தக முறையில் தயாரிக்கப்படும் பிளாட்டினத்திற்கு முக்கியமான ஆதாரமாக இருக்கிறது. இச்சேர்மத்தின் வாய்ப்பாட்டைச் சுருக்கமாக HPtCl என்று எழுதுவார்கள். இச்சேர்மம், அறுகுளோரோ பிளாட்டினேட்டு எதிரயனியின் (PtCl62-)(PtCl). ஐதரோனியம் (HO) உப்பாகும். ஒரு அறுநீரேற்றாகவும் குளோரோபிளாட்டினிக் அமிலம் கிடைக்கிறது.

பிளாட்டினம் புரைம உலோகத்தை இராச திராவகத்தில் கரைத்தால் குளோரோபிளாட்டினிக் அமிலம் உருவாகிறது. இக்கரைசலை ஆவியாக்கினால் பழுப்புச் சிவப்பில் படிகங்கள் உருவாகின்றன.

இதேபோன்ற தொடர்புடைய மற்றொரு வினையில் அறுநீரேற்று வடிவம் உண்டாகிறது. H2PtCl6(H2O)6.[5]
இச்சேர்மத்தைத் தயாரிப்பதற்கான மாற்று வழிமுறைகள் தீவிரமாக ஆராயப்பட்டு வருகின்றன. 

அறுகுளோரோபிளாட்டினிக் அமிலத்தைச் சூடாக்கும்போது முதலில் பிளாட்டினம்(VI) குளோரைடாகச் சிதைவடைகிறது. இந்த காரணத்தால்தான் அறுகுளோரோபிளாட்டினிக் அமிலத்தைச் சூடாக்கும்போது கரையாத பிளாட்டினம் சேர்மங்கள் தோன்றுகின்றன.

பொட்டாசியத்தை உறுதிப்படுத்தும் சோதனையில் குளோரோபிளாட்டினிக் அமிலம் தனித்துவம் மிக்கதாக உள்ளது. இச்சோதனையில் பொட்டாசியம் குறிப்பாக பொட்டாசியம் குளோரோபிளாட்டினேட்டாக வீழ்படிவாகிறது. 85 சதவீத ஆல்ககால் கரைசல்களில் மிகையளவு பிளாட்டினேட்டு அயனிகளுடன் உறுதிப்படுத்தல்கள் மேற்கொள்ளப்பட்டு வீழ்படிவானது எடையிடப்படுகிறது. இதன்மூலம் 0.02 முதல் 0.2 சதவீதம் (மோலார்/பருமன்) வரையான அடர்த்தி அளவுடன் பொட்டாசியத்தை உறுதிப்படுத்தலாம்.

அமோனியம் குளோரைடு போன்ற அமோனியம் உப்புகளுடன் சேர்த்து சூடுபடுத்தும்போது அமோனியம் அறுகுளோரோபிளாட்டினேட்டு வீழ்படிவாகிறது. இவ்வுப்பை ஐதரசனுடன் சேர்த்து சூடாக்கி ஒடுக்குதல் வினைக்கு உட்படுத்தினால் தனிமநிலை பிளாட்டினம் கிடைக்கிறது. பெரும்பாலும் பிளாட்டினம் அதன் தாதுக்களில் இருந்து இம்முறையிலேயே பிர்த்தெடுக்கப்படுகிறது.

பல பிளாட்டினம் சேர்மங்களைப் போலவே குளோரோபிளாட்டினிக் அமிலமும் வினையூக்கியாகப் பயன்படுத்தப்படுகிறது. முதன்முதலில், தௌ கார்னிங் என்ற அமெரிக்க பன்னாட்டு நிறுவனத்தைச் சார்ந்த சான் சுபீயர் மற்றும் உடனிணை பணியாளர்கள் சிலைல் ஐதரைடுகளுடன் ஒலிபீன்களைச் சேர்க்கும் ஐதரோசிலைலேற்ற வினையில் இச்சேர்மத்தை வினையூக்கியாகப் பயன்படுத்தினர். குறிப்பாக முக்குளோரோ சிலேன் (SiHCl3) மற்றும் மெத்தில் இருகுளோரோசிலேன் கலந்த சமபுரொப்பனால் (CH3HSiCl2) கரைசல்களை பென்டீன்களுடன் சேர்த்து சுபீயர் பயன்படுத்தினார். முன்னதாக சிலேன்களை ஆல்க்கீன்களுடன் சேர்ப்பதற்கு தனியுறுப்பு வினைகள் தேவைப்பட்டன. ஆனால் அவை திறன்மிக்க முறைகளாக இல்லை . பொதுவாக, குளோரோபிளாட்டினிக் அமிலம் அசலான வினையூக்கிகளுக்கு ஒரு முன்னோடியாகக் கருதப்படுகிறது. 

இராச திராவகத்தின் உதவியுடன் தயாரிக்கப்படும் குளோரோபிளாட்டினிக் அமிலம் சில சமயங்களில் நைட்ரசோனியம் அறுகுளோரோ பிளாட்டினேட்டு (NO)2PtCl6) சேர்மம் கலந்து தூய்மைக்கேடு அடைகிறது. நைட்ரோசில் குளோரைடுடன் பிளாட்டினத்தைச் சேர்ப்பதன் மூலம் நைட்ரசோனியம் அறுகுளோரோ பிளாட்டினேட்டு தயாரிக்கமுடியும். 


</doc>
<doc id="299982" url="https://ta.wikipedia.org/wiki?curid=299982" title="யாடிகி">
யாடிகி

யாடிகி "(Yadiki)" என்பது இந்தியாவின் ஆந்திரப் பிரதேசம்|ஆந்திரப் பிரதேச]] மநிலத்திலுள்ள அனந்தபூர் மாவட்டத்தில் உள்ள ஒரு கிராமம் ஆகும்.

15.05° வடக்கு 77.88° கிழக்கு என்ற அடையாள ஆள்கூறுகளில் யாடிகி கிராமம் பரவியுள்ளது.


</doc>
<doc id="299996" url="https://ta.wikipedia.org/wiki?curid=299996" title="வங்காளதேச வங்கி">
வங்காளதேச வங்கி

வங்காளதேச வங்கி, வங்காளதேசத்தின் நடுவண் வங்கியாகும். இது ஆசிய கணக்குத் தீர்வக ஒன்றியத்தில் உறுப்பினர்.

இந்த வங்கியின் செயல்பாடுகளாவன:

இந்த வங்கியின் உயர் அதிகாரியாக ஆளுநர் நியமிக்கப்படுவார். இவரது அலுவலகம் டாக்காவில் உள்ள மோதிஜீல் என்ற பகுதியில் இருக்கிறது. இயக்குனர் குழுமத்தின் தலைவராகவும் செயல்படுவார். குல்னா, சில்ஹெட், போக்ரா, ராஜ்ஷாஹி, சிட்டகொங் உள்ளிட்ட பட்து இடங்களில் இந்த வங்கிக்கு கிளைகள் உள்ளன.




</doc>
<doc id="299997" url="https://ta.wikipedia.org/wiki?curid=299997" title="பாற்சுரப்பி">
பாற்சுரப்பி

பாற்சுரப்பி அல்லது பாலூட்டிச் சுரப்பி ("mammary gland") பெண்னினப் பாலூட்டிகளில் தனது இளம் சேய்களுக்கு கொடுப்பதற்கான பாலைச் சுரக்கும் உறுப்பாகும். மனிதர்களில் இந்தச் சுரப்பிகள் மங்கையரின் கொங்கைகளில் அமைந்துள்ளன. பசு, ஆடு, மான் போன்ற அசையிடும் விலங்கினங்களில் பாலூட்டிச் சுரப்பிகள் பால்மடிகளில் உள்ளன. உயர்திணை இனங்களல்லாத நாய், பூனை போன்ற பாலூட்டிகளில் பாற்சுரப்பிகள் சில நேரங்களில் டக்சு எனப்படுகின்றன.

முழுமையாக வளர்ந்த பாற்சுரப்பியின் அடிப்படை கூறுகளாக "சிற்றறைகளைச்" (சில மில்லிமீட்டரே அளவுள்ள காலியிட துளைகள்) அடுத்த பால் சுரக்கும் கனசதுர கலங்களும் இவற்றைச் சூழ்ந்துள்ள தசைமேல் தோலிழைம அணுக்களும் ஆகும். இந்தச் சிற்றறைகள் இணைந்து "லோபூல்கள்" எனப்படும் முனைகள் ஆகின்றன. ஒவ்வொரு லோபூலிலிருந்தும் "பாலேந்து நாளங்கள்" கிளம்பி முலைக்காம்பில் முடிகின்றன. தசைமேல் தோலிழைம அணுக்கள் ஆக்சிடாசினின் தூண்டுதலில் சுருங்க, சிற்றறையில் சுரக்கப்படும் பால் முலைக்கொம்பிற்கு எடுத்துச் செல்லப்படுகின்றன. சேய் சப்பும்போது ஆக்சிடாசின் தாக்கத்தில் "கைவிடு மறிவினை" நிகழ்கின்றது; சேயின் வாயில் தாயின் பால் சுரக்கப்படுகின்றது — நாளத்திலிருந்து உறிஞ்சப்படுவதில்லை .

ஒரு பாலேந்து நாளத்திற்கு வருகின்ற அனைத்து பால் சுரக்கும் திசுக்களும் "எளிய பாற்சுரப்பி" எனப்படுகின்றன; அனைத்து எளிய பாற்சுரப்பிகளும் ஒரு முலைக்காம்பிற்கு வழங்குவதை "சிக்கலான பாற்சுரப்பி" என்கிறோம். மனிதர்களுக்கு பொதுவாக ஒவ்வொரு கொங்கையிலும் ஒன்றாக இரண்டு சிக்கலான பாற்சுரப்பிகள் உள்ளன. மனிதர்களின் சிக்கலான பாற்சுரப்பிகளில் 10 முதல் 20 வரையிலான எளிய பாற்சுரப்பிகள் உள்ளன. இரண்டு முலைக்காம்புகளுக்கு மேலாக இருப்பவை "பாலிதெலியா" என்றும் இரண்டு சிக்கலான பாற்சுரப்பிகளுக்கு மேலுள்ளவை "பாலிமாசுத்தியா" என்றும் குறிக்கப்படுகின்றன. 

பாலேந்து நாளங்களின் மரவடிவ (வேர்.தண்டு,கிளைகள்) உள்ளமைப்பை சரியாக வைத்திருக்க மற்றொரு இன்றியமையா கூறு தேவைப்படுகின்றது – பாற்சுரப்பி தோல் மேற்புறக் கலங்களின் வெளிப்பொருள் அணி (ECM). இதுவும் கொழுப்பினித்திசுக்கள், நார்முன் கலங்கள், அழற்சிக் கலங்கள், மற்றும் பிறவும் பாற்சுரப்பி இழையவலையை உருவாக்குகின்றன. பாற்சுரப்பி தோல் மேற்புறக் கலங்களின் வெளிப்பொருள் அணி முதன்மையாக மேற்புறக் கலங்களாலான அடித்தள சவ்வையும் இணையிழையத்தையும் கொண்டுள்ளது. இவை பாற்சுரப்பிக்கான அடிப்படை வடிவத்தை தாங்குவதோடு உறுப்பின் பல்வேறு கட்ட வளர்ச்சியின்போது பாற்சுரப்பி தோல் மேற்புறத்திற்கும் உள், வெளி சூழலுக்கும் பாலமாக அமைகின்றது.

பாற்சுரப்பிகள் ஓர் குறிப்பிட்ட வகை அப்போக்கிரைன் சுரப்பியாகும்; இவை சேய் பிறப்பின்போது சீம்பால் உற்பத்தி செய்வதற்கான திறனுடையவை. பாற்சுரப்பிகள் "தலைவெட்டு" சுரத்தல் பண்பைக் கொண்டிருத்தலால் அப்போக்கிரைன் சுரப்பிகளாக அடையாளப்படுத்தப்படுகின்றன. பல நூல்கள் பாற்சுரப்பிகளை மாற்றப்பட்ட வியர்வை நாளங்களாக குறிப்பிடுகின்றன. இருப்பினும் சில அறிஞர்கள் இதனை ஏற்பதில்லை; மாற்றாக இவை கொழுப்புச் சுரப்பிகள் என வாதிடுகின்றனர்.



</doc>
<doc id="300000" url="https://ta.wikipedia.org/wiki?curid=300000" title="அந்தோனியா மவுரி">
அந்தோனியா மவுரி

அந்தோனியா mavuri ("Antonia Maury", மார்ச்சு 21, 1866 – சனவரி 8, 1952) ஒரு அமெரிக்க வானியலாளர். இவர் விண்மீன் நிறமாலை தொடர்பான முக்கியமான தொடக்ககால விபரப்பட்டியலை வெளியிட்டார்.

அந்தோனியா mavuri, 1866ல் நியூயார்க்கின் கோல்ட் இசுப்பிரிங்கு என்னும் இடத்தில் பிறந்தார். நெப்போலியன் பொனபார்ட்டின் போர்களின் விளைவாக போர்த்துக்கலில் இருந்து பிரேசிலுக்குத் தப்பிச்சென்ற பிரபுத்துவக் குடும்பத்தைச் சேர்ந்த, இவரது தாய்வழிப் பாட்டியான அந்தோனியா கொயெட்னா டி பைவா பெரெய்ரா கார்ட்னர் டிரேப்பர் என்பவருடைய நினைவாகவே இவருக்குப் பெயரிடப்பட்டது. இவரது தந்தையார் வணக்கத்துக்குரிய மைட்டன் மோரி, வணக்கத்துக்குரிய சேம்சு மோரியின் நேரடி வம்சத்தைச் சேர்ந்தவரும், சாரா மைட்டன் மோரியின் மகன்களில் ஒருவரும் ஆவார். மோரியின் தாயார், வெர்சீனியா டிரேப்பர், அந்தோனியா கொயெட்னா டி பைவா பெரெய்ரா கார்ட்னர், மருத்துவர் யோன் வில்லியம் டிரேப்பர் ஆகியோரின் மகளாவார்.

மோரியின் பாட்டனார் யோன் வில்லியம் டிரேப்பரும், என்றி டிரேப்பரின் ஒரு மருமகளும் முன்னோடி வானியலாளர்களாக விளங்கினர். இதனால், மோரியும் அவருடன் உடன்பிறந்தோரும் இளமையிலிருந்தே அறிவியல் சூழலில் வளர்ந்தனர். அந்தோனியா மோரி, வாசர் கல்லூரியில் கல்வி கற்று 1887ல் இயற்பியல், வானியல், மெய்யியல் ஆகியவற்றில் சிறப்புப்பட்டம் பெற்றார். அங்கே அவர் பெயர்பெற்ற வானியலாளர் மரியா மிச்சேல் என்பவரின் கீழ் கல்வி கற்கும் வாய்ப்புப் பெற்றார்.

இளநிலைப் பட்டம் பெற்ற பின்னர், ஆவார்ட் கணிப்பாளர்கள் என அழைக்கப்பட்டவர்களும், வானியல் தரவுகளை ஒழுங்குமுறைப்படுத்திய மிகத் திறமை வாய்ந்த பெண்களுள் ஒருவராக ஆவார்ட் கல்லூரி வானாய்வகத்தில் பணியில் சேர்ந்தார். இந்தப் பொறுப்பின் ஒரு பகுதியாக விண்மீன் நிறமாலைகளை ஆய்வு செய்த மோரி, இது தொடர்பான முக்கியமான வகைப்பாட்டு விபரப்பட்டியலை 1897ல் வெளியிட்டார்.

மோரியின் வகைப்பாட்டு முறையையும், நிறமாலையில் வேறுபாடான கோடுகளின் தடுப்புக்கான அவரது விளக்கத்தையும் வானாய்வகத்தின் பணிப்பாளராக இருந்த எட்வார்டு சார்லசு பிக்கரிங் ஏற்றுக்கொள்ளவில்லை. இதனால் மோரி அவ்வானாய்வகத்தை விட்டு வெளியேறினார். ஆனாலும், மோரியின் வகைப்பாட்டின் பெறுமதியை உணர்ந்த டென்மார்க்கைச் சேர்ந்த வானியலாளர் எச்னார் ஏர்ட்சுபிரங், இராட்சத, குள்ள விண்மீன்களை அடையாளம் காணும் தனது முறைமையில் அதைப் பயன்படுத்தினார். 

இவர் 1908ல் மீண்டும் ஆவார்டில் சேர்ந்து பல ஆண்டுகள் அங்கே பணியாற்றினார். அங்கே இவரது வேலெஇகளில் பெயர்பெற்றது, 1933ல் வெளியிடப்பட்ட இரும விண்மீன் பீட்டா லைரேயின் நிறமாலைப் பகுப்பாய்வு என்பதாகும்.

பணி ஒய்வுக்குப் பின்னர் இயற்கை, இயற்கைப் பாதுகாப்பு ஆகியவற்றில் மேரி ஆர்வம் கொண்டிருந்தார். பறவை கவனிப்பில் இவர் மகிழ்ச்சியடைந்ததுடன், போர்க்காலத்தில் பெருமளவில் வெட்டப்பட்ட மேற்கத்திய செக்குவோயியா மரங்களைப் பாதுகாப்பதற்காகவும் போராடினார். மோரியின் பாட்டனாரும், தந்தையின் சகோதரரும் வானாய்வகம் நிறுவி ஆய்வு செய்த இடமும், முதன் முதலாக நிலவைத் தொலைநோக்கியூடாக ஒளிப்படம் எடுத்த இடமுமாகிய யோன் வில்லியம் டிரேப்பர் இல்லத்தில் மூன்று ஆண்டுகள் பொறுப்பாளராகவும் இருந்தார். மோரி 1952 சனவர் 8ல் நியூயார்க்கில் உள்ள டோப்சு ஃபெரி என்னுமிடத்தில் காலமானார்.

இவருக்கு 1943 இல் அமெரிக்க வானியல் கழகம் ஆன்னி ஜம்ப் கெனான் வானியல் விருது வழங்கியது.

நிலாவின் மவுரி குழிப்பள்ளமும் பல சிறு உமிழ்வுக் குழிப்பள்ளங்களும் மற்றவரோடு இணைந்து இவரது நினைவாகப் பெயர் இடப்பட்டுள்ளன.



</doc>
<doc id="300013" url="https://ta.wikipedia.org/wiki?curid=300013" title="பத்தலபள்ளி">
பத்தலபள்ளி

பத்தலபள்ளி "(Bathalapalle)" என்பது இந்தியாவின் ஆந்திரப் பிரதேச மநிலத்திலுள்ள அனந்தபூர் மாவட்டத்தில் உள்ள ஒரு மண்டலம் மற்றும் கிராமம் ஆகும். தேசிய நெடுஞ்சாலை 205 இல் அனந்தபூருக்கு தென்கிழக்கில் 25 கிலோமீட்டர் தொலைவில் பத்தலபள்ளி இருக்கிறது.

15.5167° வடக்கு 77.7833° கிழக்கு என்ற அடையாள ஆள்கூறுகளில் பத்தலபள்ளி கிராமம் பரவியுள்ளது. மேலும் கடல்பட்டத்தில் இருந்து சராசரியாக் 340 மீட்டர்கள் உயரத்தில் இக்கிராமம் உள்ளது. 





</doc>
<doc id="300015" url="https://ta.wikipedia.org/wiki?curid=300015" title="யோன் வில்லியம் டிரேப்பர் இல்லம்">
யோன் வில்லியம் டிரேப்பர் இல்லம்

யோன் வில்லியம் டிரேப்பர் இல்லம் (), என்றி டிரேப்பர் வானாய்வகம் (), டிரேப்பர் குடில் எனப் பலவாறாக அழைக்கப்படும் இது, நியூயார்க்கின் ஆசுட்டிங்சு-ஆன்-அட்சன் என்னுமிடத்தில் யூ.எசு 9 வழியில் அமைந்துள்ளது. 1837-1882 காலப்பகுதியில், என்றி டிரேப்பர் தனது தந்தையார் யோன் வில்லியம் டிரேப்பருக்குச் சொந்தமான இந்தக் கட்டிடத்தில் ஒரு வானாய்வகத்தை நிறுவினார். இவ்விடத்திலேயே அவர், தொலைநோக்கி மூலம், நிலவில் இனங்காணத்தக்க சிறப்புக்கூறுகளைக் காட்டும் தொடக்ககால ஒளிப்படங்களை 1863ல் எடுத்ததன் மூலம், வானொளிப்படவியல் வரலாற்றை உருவாக்கினார். 

இவ்வில்லம் 1975ல் தேசிய வரலாற்றுச் சின்னமாக அறிவிக்கப்பட்டது. இது டிரேப்பர் குடும்பத்தின் பெயரால் அழைக்கப்படும் ஒரு பூங்காவின் நடுவில் அமைந்துள்ளது. இப்போது இது ஆசுட்டிங்சு வரலாற்றுக் கழகத்தின் அலுவலகமாகவும், உள்ளூர் வரலாற்று அருங்காட்சியகமாகவும் பயன்படுத்தப்படுகின்றது.


</doc>
<doc id="300016" url="https://ta.wikipedia.org/wiki?curid=300016" title="சென்னே கொத்தபள்ளி">
சென்னே கொத்தபள்ளி

சென்னே கொத்தபள்ளி "(Chenne-kothapalle)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் உள்ள ஒரு கிராமம் ஆகும். 

14°19’03’’ வடக்கு 77°36’26’’ கிழக்கு என்ற அடையாள ஆள்கூறுகளில் சென்னே கொத்தபள்ளி கிராமம் பரவியுள்ளது.

இந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி சென்னே கொத்தபள்ளி கிராமத்தின் மக்கள் தொகை 7,387 ஆகும். இம்மக்கள் தொகையில் 3,752 பேர் ஆண்கள் மற்றும் 3,635 பேர் பெண்கள் ஆவர். 1000 ஆண்களுக்கு 969 பெண்கள் என்ற பாலின விகிதம் இங்கு நிலவுகிறது. ஆறுவயதிற்குக் குறைவான சிறுவர்கள் 749 பேர் இருந்தனர். அவர்களில் 375 சிறுவர்கள் மற்றும் 374 பேர் சிறுமிகள் ஆவர். சிறுவர்களின் பாலின விகிதம் 1000 சிறுவர்களுக்கு 997 சிறுமிகள் என்ற நிலையில் இருந்தது. கல்வியறிவு பெற்றவர்கள் மொத்தமாக 4415 பேர் அதாவது 66.51 சதவீதம் பேர் இங்கு வாழ்ந்தனர். மாநிலத்தின் கல்வியறிவு சதவீதமான 67.41% என்பதைவிட சென்னே கொத்தபள்ளி கிராமத்தின் கல்வியறிவு சதவீதம் அதிகமாகும் 


</doc>
<doc id="300021" url="https://ta.wikipedia.org/wiki?curid=300021" title="கனகானபள்ளி">
கனகானபள்ளி

கனகானபள்ளி "(Kanaganapalle)" என்பது இந்தியாவின் ஆந்திரப் பிரதேசம்|ஆந்திரப் பிரதேச]] மநிலத்திலுள்ள அனந்தபூர் மாவட்டத்தில் உள்ள ஒரு மண்டலம் மற்றும் கிராமம் ஆகும். 

14.4500° வடக்கு 77.5167° கிழக்கு என்ற அடையாள ஆள்கூறுகளில் கனகானபள்ளி கிராமம் பரவியுள்ளது.மேலும் கடல்மட்டத்தில் இருந்து சராசரியாக் 426 மீட்டர்கள் உயரத்தில் இந்நகரம் உள்ளது.

இந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி கனகானபள்ளி கிராமத்தின் மக்கள் தொகை 6,965 ஆகும். இம்மக்கள் தொகையில் 3,647 பேர் ஆண்கள் மற்றும் 3,318 பேர் பெண்கள் ஆவர். 1000 ஆண்களுக்கு 910 பெண்கள் என்ற பாலின விகிதம் இங்கு நிலவுகிறது. ஆறுவயதிற்குக் குறைவான சிறுவர்கள் 712 பேர் இருந்தனர். அவர்களில் 371 சிறுவர்கள் மற்றும் 341 பேர் சிறுமிகள் ஆவர். சிறுவர்களின் பாலின விகிதம் 1000 சிறுவர்களுக்கு 919 சிறுமிகள் என்ற நிலையில் இருந்தது. கல்வியறிவு பெற்றவர்கள் மொத்தமாக 3,755 பேர் அதாவது 60.05 சதவீதம் பேர் இங்கு வாழ்ந்தனர்.


</doc>
<doc id="300024" url="https://ta.wikipedia.org/wiki?curid=300024" title="ராப்தாடு">
ராப்தாடு

ராப்தாடு "(Raptadu)" என்பது இந்தியாவின் ஆந்திரப் பிரதேசம்|ஆந்திரப் பிரதேச]] மநிலத்திலுள்ள அனந்தபூர் மாவட்டத்தில் உள்ள ஒரு கிராமம் ஆகும். பெத்தபஞ்சானி மண்டலத்தில் இக்கிராமம் அமைந்துள்ளது.

14°37’04’’ வடக்கு 77°36’19’’ கிழக்கு என்ற அடையாள ஆள்கூறுகளில் ராப்தாடு கிராமம் பரவியுள்ளது. 


</doc>
<doc id="300029" url="https://ta.wikipedia.org/wiki?curid=300029" title="தேவாஸ் மாவட்டம்">
தேவாஸ் மாவட்டம்

தேவாஸ் மாவட்டம் (Dewas District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் தேவாஸ் ஆகும். இது உஜ்ஜைன் கோட்டத்தில் அமைந்துள்ளது.

தேவாஸ் மாவட்டத்தில் நர்மதை ஆறு, காளி சிந்து ஆறு மற்றும் சிப்ரா ஆறு பாய்கிறது.

தேவாஸ் மாவட்டத்தின் வடக்கே சாஜாபூர் மாவட்டம், கிழக்கில் செஹோர் மாவட்டம், தென்கிழக்கில் ஹர்தா மாவட்டம், மேற்கில் இந்தூர் மாவட்டம், வடமேற்கில் உஜ்ஜைன் மாவட்டம், தெற்கில் கர்கோன் மாவட்டம், தென்மேற்கில் கண்ட்வா மாவட்டம் எல்லைகளாக உள்ளது.

தேவாஸ் மாவட்டம் சோன்கட்ச், தேவாஸ், பக்லி, கன்னோட், கதேகோன், டோங்க்-குர்து ,ஹத்பிப்பிலியா, சத்வாஸ் மற்றும் உதய்நகர் என ஒன்பது வருவாய் வட்டங்களைக் கொண்டது. 

தேவாஸ் நகரம் மும்பை - ஆக்ரா தேசிய நெடுஞ்சாலையில் அமைந்துள்ளது. மேற்கு தொடருந்து மண்டலத்தின் இருப்புப்பாதைகள் தேவாஸ் மாவட்டத்தை நாட்டின் முக்கிய நகரங்களுடன் இணைக்கிறது. 

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 1,563,715 ஆக உள்ளது. கிராமப்புறங்களில் 28.89% மக்களும்; நகரப்புறங்களில் 71.11% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 19.53% ஆக உயர்ந்துள்ளது. மக்கள் தொகையில் 805,359 ஆண்களும் மற்றும் 758,356 பெண்களும் உள்ளனர். பாலின விகிதம் ஆயிரம் ஆண்களுக்கு பெண்கள் 942 வீதம் உள்ளனர். 7,020 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 223 மக்கள் வாழ்கின்றனர். இம்மாவட்டத்தின் சராசரி படிப்பறிவு 69.35 % ஆகவும், ஆண்களின் படிப்பறிவு 80.30 % ஆகவும், பெண்களின் படிப்பறிவு 57.76 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 229,339 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,376,591 (88.03 %) ஆகவும், இசுலாமிய சமய மக்கள் தொகை 174,259 (11.14 %) ஆகவும், கிறித்தவ, சீக்கிய, சமண, பௌத்த சமய மக்கள் தொகை கணிசமாக உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="300031" url="https://ta.wikipedia.org/wiki?curid=300031" title="தாடிமர்ரி">
தாடிமர்ரி

தாடிமர்ரி "(Tadimarri)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் உள்ள ஒரு கிராமம் மற்றும் மண்டலம் ஆகும். 

14.5667° வடக்கு 77.8667° கிழக்கு என்ற அடையாள ஆள்கூறுகளில் தாடிமர்ரி கிராமம் பரவியுள்ளது. 

இந்திய நாட்டின் 2001 : ஆம் ஆண்டு மக்கள் தொகைக் கணக்கெடுப்பின்படி தாடிமர்ரி கிராமத்தில் 7329 குடும்பங்களைச் சேர்ந்த 31,731 பேர் வாழ்ந்தனர். இம்மொத்த மக்கள் தொகையில் 16,259 பேர் ஆண்கள் மற்றும் 15,472 பேர் பெண்கள் ஆவர். ஆறுவயதிற்குக் குறைவான சிறுவர்கள் 3,832 பேர் கிராமத்தில் இருந்தனர். அவர்களில் 1985 பேர் சிறுவர்கள் மற்றும் 1847 பேர் சிறுமிகள் ஆவர். மொத்தமாக 13,932 பேர் கல்வியறிவு பெற்றவர்களாக உள்ளனர். பிப்ரவரி 2014 நிலவரப்படி இக்கிராமத்தில் மொத்தம் 26,804 பேருக்கு ஆதார் அடையாள அட்டை வழங்கப்பட்டுள்ளது.


</doc>
<doc id="300032" url="https://ta.wikipedia.org/wiki?curid=300032" title="நீமச் மாவட்டம்">
நீமச் மாவட்டம்

நீமச் மாவட்டம் (Neemuch district) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் நீமச் ஆகும். இது உஜ்ஜைன் கோட்டத்தில் அமைந்துள்ளது.

வடக்கில் இராஜஸ்தான், கிழக்கிலும், தெற்கிலும் மண்டசௌர் மாவட்டம் எல்லைகளாக கொண்டது நீமச் மாவட்டம்.

இம்மாவட்டம் நீமச், ஜிரான், ஜாவத் மற்றும் மானசா என நான்கு வருவாய் வட்டங்களை கொண்டுள்ளது.

இம்மாவட்டம் மானாசா, நீமச், மற்றும் ஜாவத் என மூன்று சட்டமன்ற தொகுதிகளையும்; மக்களவைத் தொகுதியை மண்டசௌர் மாவட்டத்துடன் பகிர்ந்து கொண்டுள்ளது.

அபின் உற்பத்தியில் இம்மாவட்டம் முன்னிலையில் உள்ளது. மேலும் எண்ணை வித்துக்களும் அதிகம் பயிரிடப்படுகிறது.
ஆசியாவின் பெரிய 151 மெகாவாட் மின்சாரம் உற்பத்தி செய்யும் திறன் கொண்ட சூரியசக்தி ஆலை 750 ஏக்கரில், பிப்ரவரி 2014 முதல் இம்மாவட்டத்தில் செயல்படுகிறது. 

2011 ஆம் ஆண்டு இந்திய மக்கள் தொகை கணக்கெடுப்பின் படி மாவட்டத்தின் மொத்த மக்கள் தொகை 826,067 ஆக உள்ளது. கிராமப்புறங்களில் 70.31% மக்களும்; நகரப்புறங்களில் 29.69% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 13.77% ஆக உயர்ந்துள்ளது. மக்கள் தொகையில் 422,653 ஆண்களும் மற்றும் 403,414 பெண்களும் உள்ளனர். பாலின விகிதம் ஆயிரம் ஆண்களுக்கு 954 பெண்கள் வீதம் உள்ளனர். 4,256 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 194 மக்கள் வாழ்கின்றனர். இம்மாவட்டத்தின் சராசரி படிப்பறிவு 70.80% ஆகவும், ஆண்களின் படிப்பறிவு 83.91% ஆகவும், பெண்களின் படிப்பறிவு 57.13% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 107,384 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 741,288 (89.74 %) ஆகவும், இசுலாமிய சமய மக்கள் தொகை 67,324 (8.15 %) ஆகவும், கிறித்தவ, சீக்கிய, சமண, பௌத்த சமய மக்கள் தொகை கணிசமாக உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="300034" url="https://ta.wikipedia.org/wiki?curid=300034" title="அசிட்டைல்முப்பியூட்டைல்சிட்ரேட்டு">
அசிட்டைல்முப்பியூட்டைல்சிட்ரேட்டு

அசிட்டைல்முப்பியூட்டைல்சிட்ரேட்டு "(Acetyltributylcitrate)" என்பது CHO என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். வேதிப்பொருட்களின் நெகிழ்வுத் தன்மையை அதிகரிக்கச் செய்யும் நெகிழ்வூட்டிச் சேர்க்கைப்பொருளாக இது பயன்படுத்தப்படுகிறது. நிறமற்ற திரவமான இச்சேர்மம் கரிமக் கரைப்பான்களில் கரைகிறது. நகச்சாயம் போன்ற அழகுசாதனப் பொருட்களில் இது ஒரு பகுதிப்பொருளாகக் காணப்படுகிறது. முப்பியூட்டைல்சிட்ரேட்டை அசிட்டைலேற்றம் செய்வதன் மூலம் இச்சேர்மத்தைத் தயாரிக்கலாம். பிசு (2- எத்திலெக்சில்) தாலேட்டு மற்றும் இருசமநோனைல் தாலேட்டு ஆகியனவற்றிற்கு மாற்றான ஒரு நெகிழ்வூட்டியாக இது பயன்படுகிறது.


</doc>
<doc id="300036" url="https://ta.wikipedia.org/wiki?curid=300036" title="பெலுகுப்பா">
பெலுகுப்பா

பெலுகுப்பா "(Beluguppa)" என்பது இந்தியாவின் ஆந்திரப் பிரதேசம்|ஆந்திரப் பிரதேச]] மாநிலத்திலுள்ள அனந்தபூர் மாவட்டத்தில் உள்ள ஒரு கிராமம் மற்றும் மண்டலம் ஆகும். 

14.7167° வடக்கு 77.1333° கிழக்கு என்ற அடையாள ஆள்கூறுகளில் பெலுகுப்பா கிராமம் பரவியுள்ளது. மேலும் கடல்மட்டத்தில் இருந்து சராசரியாக் 458 மீட்டர்கள் உயரத்தில் இந்நகரம் உள்ளது. 

இந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி: பெலுகுப்பா மண்டலத்தில் 8,402 குடும்பங்களைச் சேர்ந்த 40,546 பேர் வாழ்ந்தனர். இம்மொத்த மக்கள் தொகையில் 20,734 பேர் ஆண்கள் மற்றும் 19,812 பேர் பெண்கள் ஆவர். ஆறுவயதிற்குக் குறைவான சிறுவர்கள் 5,099 பேர் கிராமத்தில் இருந்தனர். அவர்களில் 2,575 பேர் சிறுவர்கள் மற்றும் 2,524 பேர் சிறுமிகள் ஆவர். மொத்தமாக 19,447 பேர் கல்வியறிவு பெற்றவர்களாக உள்ளனர். 


</doc>
<doc id="300044" url="https://ta.wikipedia.org/wiki?curid=300044" title="சி/1652 ஒய்1">
சி/1652 ஒய்1

சி/1652 ஒய்1 "(C/1652 Y1)" என்பது யான் வேன் ரைபீக் மற்றும் பலரால் வெறும் கண்களால் பார்க்கப்பட்ட ஒரு வால்நட்சத்திரம் ஆகும். டச்சு நாட்டைச் சேர்ந்த வானாய்வர்கள் முதன்முதலில் 1652 ஆம் ஆண்டு திசம்பர் மாதம் 16 ஆம் நாளில் பிரேசில் நாட்டிலுள்ள பெர்னம்புகோ மாநிலத்தில் கண்டறிந்தனர்

சூன் 2008 ஆம் ஆண்டின் தரவுகளின்படி இவ்வால் நட்சத்திரம் சூரியனிலிருந்து 280 வா.அ தொலைவில் இருந்ததாகத் தெரிகிறது. சுற்றுப்பாதையைத் துல்லியமாக உறுதிப்படுத்த இயலாத நிலை என்பதால் மேற்குறிப்பிட்ட தொலைவு தோராயமானதேயாகும். 


</doc>
<doc id="300045" url="https://ta.wikipedia.org/wiki?curid=300045" title="விடபனகல்">
விடபனகல்

விடபனகல் "(Vidapanakal)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் இருக்கும் ஒரு கிராமம் மற்றும் மண்டலம் ஆகும். இக்கிராமம் விடபனகல்லு என்றும் அழைக்கப்படுகிறது. 

15.0667° வடக்கு 77.1833° கிழக்கு என்ற அடையாள ஆள்கூறுகளில் விடபனகல் கிராமம் பரவியுள்ளது.மேலும் கடல்மட்டத்தில் இருந்து சராசரியாக் 443 மீட்டர்கள் உயரத்தில் இந்நகரம் உள்ளது. 

இந்திய நாட்டின் 2001 ஆம் ஆண்டு மக்கள் தொகைக் கணக்கெடுப்பின்படி விடபனகல் மண்டலத்தில் 9,116 குடும்பங்களைச் சேர்ந்த 48,353 பேர் வாழ்ந்தனர். இம்மொத்த மக்கள் தொகையில் 24,587 பேர் ஆண்கள் மற்றும் 23,766 பேர் பெண்கள் ஆவர். ஆறுவயதிற்குக் குறைவான சிறுவர்கள் 6,897 பேர் கிராமத்தில் இருந்தனர். அவர்களில் 3,555 பேர் சிறுவர்கள் மற்றும் 3,342 பேர் சிறுமிகள் ஆவர். மொத்தமாக 19,138 பேர் கல்வியறிவு பெற்றவர்களாக உள்ளனர்.


</doc>
<doc id="300049" url="https://ta.wikipedia.org/wiki?curid=300049" title="புக்கராயசமுத்திரம்">
புக்கராயசமுத்திரம்

புக்கராயசமுத்திரம் "(Bukkarayasamudram)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் இருக்கும் ஒரு கிராமம் ஆகும். முதலாம் புக்கராயரின் பெயர் இக்கிராமத்திற்கு வைக்கப்பட்டுள்ளது.
14.694444° வடக்கு 77.638056° கிழக்கு என்ற அடையாள ஆள்கூறுகளில் புக்கராயசமுத்திரம் கிராமம் பரவியுள்ளது. 

இந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி புக்கராயசமுத்திரத்தின் மக்கள் தொகை 22000 ஆகும். மொத்த மக்கள் தொகையில் 11,034 பேர் ஆண்கள் மற்றும் 10,966 பேர் பெண்கள் ஆவர். 1000 ஆண்களுக்கு 994 பெண்கள் என்ற பாலின விகிதம் இங்கு நிலவுகிறது. ஆறுவயதிற்குக் குறைவான சிறுவர்கள் 2,877 பேர் கிராமத்தில் இருந்தனர். அவர்களில் 1487 பேர் சிறுவர்கள் மற்றும் 1,390 பேர் சிறுமிகள் ஆவர். சிறுவர்களின் பாலின விகிதம் 1000 சிறுவர்களுக்கு 935 சிறுமிகள் என்ற நிலையில் இருந்தது. கல்வியறிவு பெற்றவர்கள் மொத்தமாக 11,824 பேர் அதாவது 61.83 சதவீதம் பேர் இங்கு வாழ்ந்தனர். மாநிலத்தின் கல்வியறிவு சதவீதமான 67.41% என்பதைவிட புக்கராயசமுத்திரத்தின் கிராமத்தின் கல்வியறிவு சதவீதம் அதிகமாகும்


</doc>
<doc id="300050" url="https://ta.wikipedia.org/wiki?curid=300050" title="டேனியக் கோட்டை">
டேனியக் கோட்டை

டேனிஷ் கோட்டை என அழைக்கப்படும் டேனியக் கோட்டை (Fort Dansborg உள்ளூரில் Danish Fort) என்பது தமிழகத்தின், தரங்கப்பாடியில், வங்கக் கடலை ஒட்டியுள்ள ஒரு டென்மார்க்காரர்களின் கோட்டையாகும். இக்கோட்டை தஞ்சை அரசரான இரகுநாத நாயக்கருடன் டேனிஷ் அதிகாரியான ஓவ் கிட் என்பவரால் ஒப்பந்தம் செய்ய்யப்பட்டு கி.பி 1620 இல் கட்டப்பட்டது. இந்தக் கோட்டையே டேனிஷ்காரர்களின் கோட்டைளில் இரண்டாவது பெரிய கோட்டையாகும். இக்கோட்டை தரங்கம்பாடியோடு 1845 ஆண்டில் பிரித்தானியருக்கு விற்கப்பட்டது, அதன் பிறகு இந்த ஊரும் இக்கோட்டையும் தன் சிறப்பை இழந்தன. இந்தியா விடுதலையான 1947 க்கு பின்னர் இக்கோட்டை தமிழக அரசால் ஆய்வு மாளிகையாக 1978வரை பயன்படுத்தப்பட்டுவந்தது. அதன்பிறகு தமிழக தொல்லியல் துறையின் கட்டு்ப்பாட்டில் இருந்து வருகிறது. தற்போது அகழ் வைப்பகம் என்னும் அருங்காட்சியகம் செயல்பட்டு வருகிறது. இந்த அருங்காட்சியகத்தில் இந்த டேனிஷ் கோட்டை சார்ந்த பொருட்களும், டேனிஷ் காசுகள், டேனிஷ் தமிழ் பத்திரங்கள் போன்றவை காட்சிக்கு வைக்கப்பட்டுள்ளன.
கோட்டை அண்மைக் காலத்தில், இருமுறை புதுப்பிக்கப்பட்டுள்ளது. 2001 இல் டேனிஷ் மன்னர் குடும்பத்தின் உதவியுடன் மாநில தொல்லியல்துறை பராமரிப்புப் பணிகளை மேற்கொண்டது. அடுத்து 2011 தமிழக சுற்றுலா துறை மூலம் புதுப்பிக்கப்பட்டது. இந்தப் பகுதியில் இக்கோட்டை முக்கிய சுற்றுலா தலங்களில் ஒன்றாக இருக்கிறது.

சோழமண்டலக் கடற்கரை என்பது பன்னாட்டு வணிகப் பகுதியாக கி.மு 3ஆவது நூற்றாண்டிலிருந்து விளங்கியது. ஐரோப்பிய காலனிய அரசுகளான பிரித்தானியர் , பிரஞ்சியர் , டச்சு, போர்த்துகீசியர் போன்றோரால் கி.பி 17 ஆம் நூற்றாண்டின் முற்பகுதியின் போது இந்தியாவுடன் வணிகம் செய்ய கடல்சார் வர்த்தக நிறுவனங்கள் நிறுவப்பட்டன. டேனிஷ் கிழக்கு இந்தியக் கம்பெனி டென்மார்க் தலைநகர் கோபன்ஹேகனில் 1616 இல் நிறுவப்பட்டு, அட்மிரல் ஓவ்கிட் (கி,பி.1594-1660 ) என்பவர் அனுப்பப்பட்டார். ஓவ்கிட் தஞ்சாவூர் ஆட்சியாளரான இரகுநாத நாயக்கருடன் (1600-34) 1620 ஆம் ஆண்டில் போர்த்துகீசியரின் எதிர்ப்பு இருந்தபோதிலும் ஒப்பந்தம் மேற்கொண்டார். அதன்படி மொத்தம் 8 கி.மீ (5.0 மைல்) க்கு 4 கி.மீ (2.5 மைல்) பரப்பளவு இடத்தை ஆண்டு வாடகை ரூ 3111 என்ற ஒப்புதலுடன் போடப்பட்ட ஒப்பந்தத்தின்படி தரங்கம்பாடியின் அண்டைக் கிராமங்களில் இருந்து வரி வசூலிப்பதில் டேனிஸ் அனுமதி பெற்றது. இந்த ஒப்பந்தம் ஒரு தங்க இலையில் போடப்பட்டது. இந்தக் கையெழுத்துப் பிரதி கோபன்ஹேகனில் உள்ள டேனிஷ் அரச காப்பகத்தில் பராமரிக்கப்பட்டு வருகிறது.

டேனிஷ் கோட்டைகளில் இரண்டாவது பெரிய கோட்டை இதுவே ஆகும். முதல் கோட்டை யாது என்றால் அது ஷேக்ஸ்பியருக்கு ஹேம்லட் எழுத உத்வேகம் அளித்த க்ரோன்போர்க் கோட்டையாகும். இக்கோட்டை உள்ளூர் தொழிலாளர்கள் உதவியுடன் டேனிஷ் பாணியில் ஓவ்கிட்டால் கட்டப்பட்டது. கோட்டையை ஒட்டிய தரைத்தளம் கிடங்காகவும், படையினரின் ஒய்வறையாகவும் பயன்படுத்தப்பட்டது. அடுத்த தளம் ஆளுநர் மற்றும் மத குருக்கள் போன்றோர் வசிக்குமிடமாக இருந்தது. டேனிஷ் கோட்டை 17 ஆம் நூற்றாண்டின் முற்பகுதியில் டேனிஷ்காரா்களின் மையமாக இருந்தது. முதலில் இப்பகுதி ஒரு மீன்பிடி கிராமமாக இருந்தது. கோட்டை கட்டியபிறகு இங்கிருந்து பருத்தி, ஜவுளி போன்றவற்றை ஏற்றுமதி செய்யும் முதன்மை வாணிகத் துறைமுகமாக ஆனது. 18ஆம் நூற்றாண்டின் மத்தியில் இந்நகரத்தின் வர்த்தகரீதியான முக்கியத்துவம் குறைந்து, வங்காளத்தின் சிறீராம்பூர் ஜவுளி உற்பத்தி மையமாக ஆனது. என்றாலும் தரங்கம்பாடியிலேயே காலனியின் தலைமையகம் இருந்துவந்தது. 1845இல் இந்த நகரமும், கோட்டையும் பிரித்தானியருக்கு விற்கப்பட்டது. இதன்பிறகு தரங்கம்பாடியும் அதன் கோட்டையும் தன் வணிக முக்கியத்துவத்தை இழந்தன.

டேனிஷ் கோட்டை தரங்கம்பாடியின் தென்பகுதியில் அமைந்துள்ளது. மாநில தலைநகரான சென்னையில் இருந்து 283 கிமீ (176 மைல்) தொலைவில் உள்ளது. இக்கோட்டை டேனிஷ் பாணியில், பெரிய அரங்குகள், கட்டமைப்புகள், உயர் கூரைகள் கொண்டு கட்டப்பட்டுள்ளது. கடற்கரையை ஒட்டிய கோட்டையின் நீளம் 60 மீ (200 அடி) மற்றும் அகலம் சுமார் 11 மீ (36 அடி). கோட்டை சரிவக வடிவிலும் இடது சிறகில் மூன்று அறைகளுடன் உள்ளது இது ஆளுநர் இல்லமாகும். இடது மூலையில் திறந்த நெருப்பிடம் மற்றும் புகைபோக்கியுடன் சமையலறையும் உள்ளது. கோட்டையின் மையத்தில் தேவாலய அறை உள்ளது இது தற்போது அருங்காட்சியகமாக செயல்படுகிறது. வலப்பக்க மூலையில் உள்ள அறை வணிக இயக்குநரின் வசிப்பிடமாக இருந்தது. தற்காலத்திலு இது கிடங்காக உள்ளது. கட்டடங்கள் செங்கற்களால் கட்டப்பட்டவை. கோட்டையின் முதன்மை வாயில் வடக்கு நோக்கி உள்ளது. கிழக்கிலும் ஒரு வாயில் கூடுதலாக உள்ளது. கோட்டையின் இரண்டாவது மாடியில் பாதுகாவலர் அறைகளின் தொகுதிகள் உள்ளன. மாடிப் படிக்கட்டுகள் செங்கற்களால் கட்டப்பட்டுள்ளன. கோட்டையின் மைய பகுதியில் நான்கு ஒட்டகத் திமில் வடிவ குவிமாடங்கள் உள்ளன. மண்டபத்தின் மையத் தூண்தான் குவிமாடங்களின் முழு எடையையும் தாங்குகிறது.

கோட்டையும் அதன் குறிப்பிடத்தக்க கட்டிடங்களின் தொகுப்பும் 1620-ல் கட்டப்பட்டவை. இந்தப் பகுதியின் சில குறிப்பிடத்தக்க கட்டடங்கள் என்றால் 13 ஆம் நூற்றாண்டில் கட்டப்பட்ட மாசிலாமணிநாதர் கோயில், 1701இல் கட்டப்பட்ட சீயோன் தேவாலயம், 1718 இல் கட்டப்பட்ட புதிய ஜெருசலேம் தேவாலயம், 1792 இல் கட்டப்பட்ட நகர நுழைவாயில், 1784 இல் கட்டப்பட்ட ஆளுநர் பங்களா, 17 மற்றும் 18 ஆம் நூற்றாண்டுகளில் கட்டப்பட்ட கல்லறைகள் உள்ளன. கோட்டையில் உள்ளே உள்ள குடியிருப்புகளின் வாயில் மற்றும் முக்கிய தெருக்களுடன் மரக் கதவுகள் கொண்ட ஒரு சிறிய ஐரோப்பிய நகரம் போன்ற தோற்றத்தில் உள்ளது, அதாவது, இராச வீதிபோல உள்ளது. இந்த இராச வீதியின் குறிப்பிடத்தக்க கட்டிடங்கள் சில அவை கேட் ஹவுஸ், முகில்ட்ரூப் மாளிகை, போர்ட் மாஸ்டர் பங்களா, ரிகிலிங் மாளிகை போன்றவை ஆகும். இங்கு கடல் நோக்கி கோட்டையின் சுவர்கள் இருந்ததால், இங்கிருந்த உப்புக்காற்றுச் சூழல் கோட்டையை அரித்தது, ஆதலால் அவ்வப்போது சுவர்களை வலுவூட்டவேண்டி இருந்ததால், இராணுவப் படைகள் நடத்திய தாக்குதலைத் தாங்க முடியவில்லை, ஆனால் சூறையாடும் குதிரைப்படை தாக்குதல்களில் இருந்து குடிமக்களுக்கு ஒரு பாதுகாப்பு அளித்தது. கோட்டைச் சுவர்கள் கருங்கல் கொண்டு கட்டப்பட்டன.

2001 இல் தமிழக தொல்லியல் துறை மற்றும் டேனிஷ் அரச குடும்பத்தின் உதவியுடன் தரங்கம்பாடி சங்கம் அமைக்கப்பட்டது. இதன் மூலம் கோட்டையின் தென் இறுதியில் உள்ள பகுதி அதன் பழமைத் தன்மை மாறாமல் மறுகட்டுமானம் செய்யப்பட்டது. அதன் அசல் கட்டுமானத்தில் பயன்படுத்தப்பட்டது போன்ற செங்கல், கருங்கல் போன்ற பொருள்களைக் கொண்டு சீரமைப்புப் பணிகளை உள்ளூர் கைவினைஞர்கள் மற்றும் டேனிஷ் தொண்டர்கள், டேனிஷ் மற்றும் இந்திய நிபுணர்களின் பங்களிப்புடன், பணிகள் 2005 இல் முடிக்கப்பட்டன. 2001 ஆம் ஆண்டு இந்திய தொல்லியல் துறையின் வேதியியலாளர்களால் மன்னர் இரகுநாத நாயக்கரின் உருவப்படம், தரங்கம்பாடி தளத்தின் வரைபடம், மட்பாண்டங்கள், டேனிஷ் மன்னரான நான்காம் கிரிடின் உருவப்படம் போன்றவை மறுபடியும் அமைக்கப்பட்டன. மேலும் வெளிப்புற ஓளியைப் பயன்படுத்தி ஒரே சீரான பச்சைநிற ஒளி அளிக்கும், உலோக ஹாலைடு விளக்குகள், அமைக்கப்பட்டன. பழமை மாறாமல் மீட்டெடுக்கப்பட்ட கோட்டை நாகை மாவட்ட ஆட்சியரால் 2002 ஆண்டு திறந்து வைக்கப்பட்டது

கடல் அரிப்பால் பாதிக்கப்பட்ட தரங்கம்பாடி கோட்டை மற்றும் மாசிலாமணிநாதர் கோயில் போன்றவற்றைப் பாதுகாக்க கரையோரங்களில் கற்கள் போடும் வகையில் தமிழக அரசு திட்டமிட்டு இருந்தது. இந்தத் திட்டம் 2005 இந்திய பெருங்கடல் ஆழிப்பேரலைக்குமுன் முன் திட்டமிடப்பட்டிருந்தது, பின்னர் திட்டம் 2007 ல் செயல்படுத்தப்பட்டது. இத்திட்டம் தீட்டப்பட்ட காலமான ஆழிப்பேரலைக்கு முந்தைய காலகட்டத்தில் பிராந்தியத்தின் மீன்பிடிதொழிலுக்கு இடஞ்சலாக இருக்கும் என்று கருதி உள்ளூர் கிராமவாசிகளின் மத்தியில் திட்டத்துக்கு கடும் எதிர்ப்பு இருந்தது. ஆனால் ஆழிப்பேரலைக்குப்பின், உள்ளூரில் இருந்த எதிர்ப்பு விலகியபோது, திட்டமிடப்பட்ட கடற்கரை பகுதிகளைவிட கூடுதல் பகுதிகளில் திட்டம் நீட்டிக்கப்பட்டது.

2011 ஆண்டு தமிழ்நாடு சுற்றுலா வளர்ச்சித் துறையின் சார்பில் "தரங்கம்பாடி வளர்ச்சி திட்டம்" என்ற ஒரு திட்டம் தொடங்கப்பட்டது. திட்ட மதிப்பீட்டு ரூ 3730800 (அமெரிக்க $ 55,000) மேலும் கோட்டையையும் அதை சுற்றிய பகுதிகள் சிறிது சிறிதாகப் மறு உருவாக்கம் செய்ய திட்டமிடப்பட்டன. திட்டத்தின் முதல் கட்டமாகவும் அதன் ஒரு பகுதியாகவும், பாதைகளில் கற்பாளங்கள் பாவப்பட்டு, கோட்டையைச் சுற்றிய பாதைகளில் வார்ப்பிரும்பிலான அலங்கார தெரு விளக்குகள் நிறுவப்பட்டன. இந்தப் பாதைகளில் கற்பாளங்கள் மொத்தம் சுமார் 350 மீ (1,150 அடி) நீளத்திற்கு பாவப்பட்டது. மேலும் பொற்கொல்லர் தெருவில் 100 மீ (330 அடி) நீளத்திற்கு கற்கள் பாவப்பட்டன. முதல் கட்ட பணிகள் சுமார் ரூ 2430000 (அமெரிக்க $ 36,000) செலவில் செய்து முடிக்கப்பட்டன. இரண்டாம் கட்டமாக தரங்கப்பாடி வளைவில் இருந்து ஆற்றிற்கு செல்லும் பாதையில் ரூ 1300000 (அமெரிக்க $ 19,000) செலவில் கற்கள் பாவப்பட்டன. சுற்றுப்புறச் சூழல் பாதுகாப்பு நடவடிக்கையாக, கோட்டையை சுற்றிய பகுதிகளில் கனரக வாகனங்களின் இயக்கத்திற்கு கட்டுப்படு செய்யப்பட்டது.


</doc>
<doc id="300053" url="https://ta.wikipedia.org/wiki?curid=300053" title="ஹோசங்காபாத் மாவட்டம்">
ஹோசங்காபாத் மாவட்டம்

ஹோசங்காபாத் மாவட்டம் (Hoshangabad District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் ஹோசங்காபாத் ஆகும். இது நர்மதாபுரம் கோட்டத்தில் அமைந்துள்ளது.

இடார்சி தொடருந்து சந்திப்பு நிலையம் ஹோசங்காபாத் நகரத்திலிருந்து 18 கி மீ தொலைவில் அமைந்துள்ளது.

6,703 சதுர கிலோ மீட்டர் பரப்பளவு கொண்ட ஹோசங்காபாத் மாவட்டத்தின் வடகிழக்கில் ராய்சென் மாவட்டம், கிழக்கில் நர்சிங்பூர் மாவட்டம்‎, தென்கிழக்கில் சிந்த்வாரா மாவட்டம் , தெற்கில் பேதுல் மாவட்டம்], தென்மேற்கில் ஹர்தா மாவட்டம், வடமேற்கில் செஹோர் மாவட்டம் எல்லைகளாக அமைந்துள்ளது.
நர்மதை ஆற்றுச் சமவெளியில் அமைந்த இம்மாவட்டத்தின் வடக்கு எல்லையாக நர்மதை ஆறு உள்ளது. இம்மாவட்டத்தின் தெற்கில் சாத்பூரா மலைத் தொடர் அமைந்துள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 1,241,350 ஆக உள்ளது. கிராமப்புறங்களில் 68.58% மக்களும்; நகரப்புறங்களில் 31.42% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 14.49% ஆக உயர்ந்துள்ளது. மக்கள் தொகையில் 648,725 ஆண்களும் மற்றும் 592,625 பெண்களும் உள்ளனர். பாலின விகிதம் ஆயிரம் ஆண்களுக்கு 914 914 பெண்கள் வீதம் உள்ளனர். 6,703 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 185 மக்கள் வாழ்கின்றனர். இம்மாவட்டத்தின் சராசரி படிப்பறிவு 75.29 % ஆகவும், ஆண்களின் படிப்பறிவு 83.35 % ஆகவும், பெண்களின் படிப்பறிவு 66.45 % ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 164,602 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 1,175,203 (94.67 %) ஆகவும், இசுலாமிய சமய மக்கள் தொகை 52,269 (4.21 %) ஆகவும், கிறித்தவ, சீக்கிய, சமண, பௌத்த சமய மக்கள் தொகை கணிசமாக உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார பழங்குடியின மொழிகளும் இம்மாவட்டத்தில் பேசப்படுகிறது.

இம்மாவட்டம் வேளாண் பொருளாதரத்தை அடிப்படையாகக் கொண்டது. கோதுமை, நெல், கரும்பு, சோளம், பருப்பு வகைகள் அதிக அளவில் பயிரிடப்படுகிறது.

எண்ணெய் பிழிதல், சர்க்கரை ஆலைகள், மரத்தளவாடத் தொழிற்சாலைகள் அதிகம் கொண்டது. 
இடார்சி நகரம் இம்மாவட்டத்தின் பெரும் வணிகச் சந்தையாக உள்ளது.
இந்திய பாதுகாப்பு அச்சகம் மற்றும் நாணயங்கள் உற்பத்திக் கழகம் ஹோசங்காபாத் நகரத்தில் செயல்படுகிறது. மேலும் இராணுவ தளவாடத் தொழிற்சாலை இடார்சி நகரத்தில் உள்ளது.

தேசிய நெடுஞ்சாலை எண் 69 மற்றும் மாநில நெடுஞ்சாலை எண்கள் 15, 19, 19A மற்றும் 22 நாட்டின் பிற பகுதிகளுடன் சாலை வழியாக இணைக்கிறது.

இடார்சி தொடருந்து சந்திப்பு நிலையம் நாட்டின் அனைத்து நகரங்களையும் இணைக்கும் வகையில் இருப்புப்பாதைகள் உள்ளது. இடார்சி இம்மாவட்டத்தின் மிகப்பெரிய தொடருந்து நிலையம் ஆகும். இடார்சி தொடருந்து சந்திப்பு நிலையத்திலிருந்து நாள் ஒன்றுக்கு 250 தொடருந்துகள் வந்து செல்கிறது.



</doc>
<doc id="300055" url="https://ta.wikipedia.org/wiki?curid=300055" title="இட்டார்சி தொடருந்து சந்திப்பு நிலையம்">
இட்டார்சி தொடருந்து சந்திப்பு நிலையம்

இடார்சி தொடருந்து சந்திப்பு நிலையம் (Itarsi Junction) (நிலைய குறியீடு : ET) மத்தியப் பிரதேசம் மாநிலத்தின், ஹோசங்காபாத் மாவட்டத்தின், இடார்சி நகரத்தில் அமைந்துள்ளது. 
ஏழு நடைமேடைகள் கொண்ட இடார்சி தொடருந்து சந்திப்பு நிலையத்திலிருந்து நாள் ஒன்றுக்கு 330 தொடருந்துகள் நின்று செல்கிறது. 
இடார்சி தொடருந்து நிலையம் இந்திய இரயில்வேயின் மேற்கு மத்திய ரயில்வே மண்டலம், போபால் இரயில்வே கோட்டத்தின் கீழ் அமைந்துள்ளது. 
இந்தியாவின் கிழக்கிலிருந்து மேற்கேயும், வடக்கிலிருந்து தெற்கேயும் செல்லும் அனைத்து தொடருந்துகளும் இடார்சி தொடருந்து நிலையத்தில் நின்று செல்கிறது.



</doc>
<doc id="300056" url="https://ta.wikipedia.org/wiki?curid=300056" title="இட்டார்சி">
இட்டார்சி

இடார்சி (Itarsi) இந்தியாவின் மத்தியப் பிரதேசம் மாநிலத்தின் ஹோசங்காபாத் மாவட்டத்தில் அமைந்த நகரமாகும். இந்தியாவின் நான்கு திசைகளில் உள்ள நகரங்களை இணைக்கும் இடார்சி தொடருந்து சந்திப்பு நிலையம் அமைந்துள்ளது. இடார்சி தொடருந்து சந்திப்பு நிலையத்திலிருந்து நாள் ஒன்றுக்கு 300-க்கும் மேற்பட்ட தொடருந்துகள் நின்று செல்வதால் இடார்சி நகரம் முக்கிய வணிகச் சந்தையாக விளங்குகிறது.

2011-ஆம் ஆண்டு மக்கள் தொகை கணக்கெடுப்பின்படி, இடார்சி நகரத்தின் மக்கள்தொகை 114,495 ஆக உள்ளது.
மக்கள்தொகையில் ஆண்கள் 52%; பெண்கள் 48% ஆக உள்ளனர். சராசரி படிப்பறிவு 75% ஆகும். அதில் ஆண்களின் படிப்பறிவு 81% ஆகவும்; பெண்களின் படிப்பறிவு 69% ஆகவும் உள்ளது. இடார்சியின் மக்கள் தொகையில் 13% விழுக்காட்டினர் ஆறு வயதிற்குட்பட்ட குழுந்தைகள் உள்ளனர்.
இந்தியாவின் அனைத்து நகரங்களையும் இணைக்கும் இடார்சி தொடருந்து சந்திப்பு நிலையம் இந்நகரத்தின் போக்குவரத்தை எளிமையாக்குகிறது. நாள் ஒன்றுக்கு 300-க்கும் மேற்பட்ட தொடருந்துகள் நின்று செல்கிறது.



</doc>
<doc id="300058" url="https://ta.wikipedia.org/wiki?curid=300058" title="பாலின இயக்க ஊக்கி">
பாலின இயக்க ஊக்கி

பாலின இயக்க ஊக்கி ("Sex steroids") அல்லது பாலக இசைம இயக்க ஊக்கி ("gonadal steroids") என்பவை முதுகெலும்பிகளின் ஆண்பால் இயக்குநீர் அல்லது பெண்பால் இயக்குநீர் புரத வாங்கியுடன் வினைபுரியும் இயக்கக இயக்குநீராகும். இவற்றின் தாக்கங்கள் அணுக்கருவ வாங்கிகள் மூலமாக மெதுவான பாலக இசைம அமைப்புகளாலோ சவ்வுசார் வாங்கிகள் மற்றும் சமிக்ஞை கடத்துகைகள் மூலமாக விரைவான பாலக இசைமமல்லாத அமைப்புகளாலோ தூண்டப்படுகின்றன. பாலின இயக்குநீர் என்பது பெரும்பாலும் "பாலின இயக்க ஊக்கிக்கு" இணையாகவே பயன்படுத்தப்படுகின்றது. பால்வினைசார் வினைகளில் இயக்க ஊக்கியல்லாத இயக்குநீர்களான லூட்டினைசிங் இயக்குநீர், கருமுட்டை தூண்டும் இயக்குநீர், கருவகவூக்கி வெளியிடு இயக்குநீர் போன்றவை முதன்மை பங்கேற்றாலும் வழமையாக இவை பாலின இயக்குநீராகக் கருதப்படுவதில்லை. 


</doc>
<doc id="300063" url="https://ta.wikipedia.org/wiki?curid=300063" title="அகன்ற அலகு ஓசனிச்சிட்டு">
அகன்ற அலகு ஓசனிச்சிட்டு

அகன்ற அலகு ஓசனிச்சிட்டு ("broad-billed hummingbird", "Cynanthus latirostris") என்பது வட அமெரிக்காவின் நடுத்தர அளவு ஓசனிச்சிட்டு ஆகும். இது 9–10  செ.மீ நீளமும், கிட்டத்தட்ட 3-4 கிராம் எடையும் கொண்டதாகும்.

இவை தென்கிழக்கு அரிசோனா, தென் மேற்கு நியூ மெக்சிகோ ஆகிய தென்மேற்கு அமெரிக்கப் பகுதியிலும் வடமேற்கு மெக்கிக்கோவின் வட சோனோரா பகுதியிலும் உள்ள வானந்தரம் உட்பட்ட பகுதியிலுள்ள குறுங்காடுகளில் குஞ்சு பொறிக்கின்றன.



</doc>
<doc id="300070" url="https://ta.wikipedia.org/wiki?curid=300070" title="ஊதா நிறக் காது பச்சை ஓசனிச்சிட்டு">
ஊதா நிறக் காது பச்சை ஓசனிச்சிட்டு

ஊதா நிறக் காது பச்சை ஓசனிச்சிட்டு ("The green violetear"; "Colibri thalassinus") என்பது நடுத்தர அளவு, உலோகப் பச்சை நிற ஓசனிச்சிட்டு ஆகும். இது பொதுவாக மெக்சிக்கோ முதல் வட தென் அமெரிக்கா வரையான காட்டுப் பகுதிகளில் காணப்படுகின்றன.

தனியான ஆண் ஒவ்வொரு நாளும் தன்னுடைய பகுதியில் இருந்து உயரமாக இருந்து ஒலி எழுப்பும். தெளிவான இவற்றின் ஒலி வினாடிக்கு ஒன்று என்ற விகிதத்தில் திரும்பத் திரும்ப ஒலிக்கும்.



</doc>
<doc id="300072" url="https://ta.wikipedia.org/wiki?curid=300072" title="அகன்ற வால் ஓசனிச்சிட்டு">
அகன்ற வால் ஓசனிச்சிட்டு

அகன்ற வால் ஓசனிச்சிட்டு ("broad-tailed hummingbird"; "Selasphorus platycercus") என்பது கிட்டத்தட்ட நீளமுடைய, நடுத்தர அளவு ஓசனிச்சிட்டு ஆகும். இது "செலஸ்போரஸ்" பேரினத்தில் உள்ள ஏழு இனங்களில் ஒன்று ஆகும்.

ஆணும் பெண்ணும் வானவில் வண்ண பச்சை நிறத்தை பின் பக்கத்திலும் தலைப்பகுதியிலும் கொண்டு, வெண்மையான நெஞ்சுப் பகுதியைக் கொண்டிருக்கும். ஆண் பறவை பளபளக்கும் பிரகாசமான இளஞ்சிவப்பு நிறத்தையுடைய கழுத்து அணிகலன் அமைப்பைக் கொண்டு காணப்படும்.



</doc>
<doc id="300073" url="https://ta.wikipedia.org/wiki?curid=300073" title="கார்லதின்னே">
கார்லதின்னே

கார்லதின்னே "(Garladinne)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் இருக்கும் ஒரு கிராமம் ஆகும். 

14.8333° வடக்கு 77.6000° கிழக்கு என்ற அடையாள ஆள்கூறுகளில் புக்கராயசமுத்திரம் கிராமம் பரவியுள்ளது. மேலும் கடல்மட்டத்தில் இருந்து சராசரியாக் 315 மீட்டர்கள் உயரத்தில் இந்நகரம் உள்ளது.

இந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி புக்கராயசமுத்திரத்தின் மக்கள் தொகை 7,766 ஆகும். மொத்த மக்கள் தொகையில் 3,947 பேர் ஆண்கள் மற்றும் 13,819 பேர் பெண்கள் ஆவர். 1000 ஆண்களுக்கு 968 பெண்கள் என்ற பாலின விகிதம் இங்கு நிலவுகிறது. ஆறுவயதிற்குக் குறைவான சிறுவர்கள் 889 பேர் கிராமத்தில் இருந்தனர். அவர்களில் 507 பேர் சிறுவர்கள் மற்றும் 382 பேர் சிறுமிகள் ஆவர். சிறுவர்களின் பாலின விகிதம் 1000 சிறுவர்களுக்கு 754 சிறுமிகள் என்ற நிலையில் இருந்தது. கல்வியறிவு பெற்றவர்கள் மொத்தமாக 4,463 பேர் அதாவது 64.9 சதவீதம் பேர் இங்கு வாழ்ந்தனர். மாநிலத்தின் கல்வியறிவு சதவீதமான 67.41% என்பதைவிட கார்லதின்னே கிராமத்தின் கல்வியறிவு சதவீதம் குறைவாகும்.


</doc>
<doc id="300074" url="https://ta.wikipedia.org/wiki?curid=300074" title="வாள் அலகு ஓசனிச்சிட்டு">
வாள் அலகு ஓசனிச்சிட்டு

வாள் அலகு ஓசனிச்சிட்டு ("sword-billed hummingbird", "Ensifera ensifera") என்பது தென் அமெரிக்காவில் காணபபடும் ஓர் ஓசனிச்சிட்டு இனமாகும். இவை உயர் நில அமைப்பில் (2500 மீட்டருக்கு மேல்) பொலிவியா, கொலொம்பியா, எக்குவடோர், பெரு, வெனிசுவேலா ஆகிய இடங்களில் காணப்படுகின்றன.

ஓசனிச்சிட்டு பறவைகளில் அதன் உடலைவிட நீளமான அலகைக் கொண்டு காணப்படும் ஒரே பறவை இனமாக இது காணப்படுகின்றது. இதன் மூலம் நீளமான பூவிதழ் உடைய பூக்களில் உணவை உட்கொள்ள இதனால் முடிகிறது. ஆகவே இதனுடைய நாக்கும் நீண்டு காணப்படுகின்றது.



</doc>
<doc id="300075" url="https://ta.wikipedia.org/wiki?curid=300075" title="மாணிக்கம்-புட்பராக ஓசனிச்சிட்டு">
மாணிக்கம்-புட்பராக ஓசனிச்சிட்டு

மாணிக்கம்-புட்பராக ஓசனிச்சிட்டு ("ruby-topaz hummingbird", "Chrysolampis mosquitus") என்பது சிறிய அண்டிலிசு பகுதி உட்பட வெப்ப வலய தென் அமெரிக்கா முதல் கொலொம்பியா, வெனிசுவேலா, பிரேசில், வட பொலிவியா, தென் பனாமா ஆகிய இடங்களில் இனப் பெருக்கம் செய்யயும் ஒரு சிறிய பறவை ஆகும்.

இது "கிரிஸ்சோலம்பிஸ்" பேரினத்தைச் சேர்ந்த ஒரே ஒரு பறவை இனமாகும். இது பருவகால வலசை போதல் தன்மை உடையதாயினும், அதனுடைய நகர்வு சரியாக புரிந்து கொள்ளப்படவில்லை.




</doc>
<doc id="300076" url="https://ta.wikipedia.org/wiki?curid=300076" title="உரவகொண்டா">
உரவகொண்டா

உரவகொண்டா "(Uravakonda)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் இருக்கும் ஒரு கணக்கெடுப்பில் உள்ள ஊர் ஆகும். அனந்தபூர் வருவாய் வட்டத்தின் உரவகொண்டா மண்டலத்தில் இந்நகரம் அமைந்துள்ளது. மேலும் இந்நகரம் ஒரு நகரப்பகுதியின் திரட்சியாகவும் வளர்ந்துவருகிறது.
14.95° வடக்கு 77.27° கிழக்கு என்ற அடையாள ஆள்கூறுகளில் உரவகொண்டா கிராமம் பரவியுள்ளது. மேலும் கடல்மட்டத்தில் இருந்து சராசரியாக் 459 மீட்டர்கள் உயரத்தில் இந்நகரம் உள்ளது.

இந்திய நாட்டின் 2011 ஆம் ஆண்டு மக்கள் தொகைக் கணக்கெடுப்பின்படி புக்கராயசமுத்திரத்தின் மக்கள் தொகை 41,865 ஆகும். மொத்த மக்கள் தொகையில் 51% பேர் ஆண்கள் மற்றும் 49% பேர் பெண்கள் ஆவர். உரவகொண்டா நகரத்தின் கல்வியறிவு சதவீதம் 61%. இது நாட்டின் தேசிய கல்வியறிவு சதவீதமான 59.5% என்பதைவிட அதிகமாகும். மொத்த மக்கள் தொகையில் ஆண்களில் 71 சதவீதத்தினர் கல்வியறிவு பெற்றவர்களாகவும் பெண்களில் 50 சதவீதம் பேர் கல்வியறிவு பெற்றவர்களாகவும் உள்ளனர். ஆறுவயதிற்குக் குறைவான சிறுவர்கள் 12% அளவில் உள்ளனர். உரவகொண்டாவுக்கு அருகில் குண்டக்கல் என்ற நகரம் இருக்கிறது.

52 கிலோமீட்டர் தொலைவிலுள்ள மாவட்டத் தலைநகர் அனந்தபூர் மற்றும் 55 கிலோமீட்டர் தொலைவிலுள்ள கர்நாடகாவைச் சேர்ந்த பெல்லாரி மற்றும் குண்டக்கல் ஆகிய நகரங்களுடன் உரவகொண்டா நன்றாக சாலைப் போக்குவரத்தால் இணைக்கப்பட்டுள்ளது. 


</doc>
<doc id="300080" url="https://ta.wikipedia.org/wiki?curid=300080" title="செம்பழுப்பு ஓசனிச்சிட்டு">
செம்பழுப்பு ஓசனிச்சிட்டு

செம்பழுப்பு ஓசனிச்சிட்டு (" Rufous hummingbird"; "Selasphorus rufus") என்பது நீளமும், நேரான அலகும் கொண்ட ஒரு சிறு ஓசனிச்சிட்டு ஆகும். இப்பறவைகள் மிகச்சிறப்பான பறத்தலுக்காக நன்கு அறியப்படுபவை. இவை வலசை போகும்போது தூரம் பறக்க வல்லவை. இது "செலஸ்போரஸ்" பேரினத்தில் உள்ள ஏழு இனங்களில் ஒன்று ஆகும்.



</doc>
<doc id="300082" url="https://ta.wikipedia.org/wiki?curid=300082" title="இருபொட்டாசியம் பாசுபேட்டு">
இருபொட்டாசியம் பாசுபேட்டு

இருபொட்டாசியம் பாசுபேட்டு "(Dipotassium phosphate)" என்பது KHPO என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். இச்சேர்மம் இருபொட்டாசியம் ஐதரசன் ஆர்த்தோபாசுபேட்டு, பொட்டாசியம் பாசுபேட்டு இருகாரம் என்ற பெயர்களாலும் அழைக்கப்படுகிறது. தண்ணீரில் நன்றாகக் கரையக்கூடிய இச்சேர்மத்தை பெரும்பாலும் உரமாக, உணவு சேர்க்கைப் பொருளாக மற்றும் தாங்கல் முகவராகப் பயன்படுத்துகிறார்கள். பாசுபரசு மற்றும் பொட்டாசியம் தனிமங்களுக்கு இது ஒரு பொது மூலப்பொருளாக விளங்குகிறது.

விகிதவியல் முறையிலான அளவுகளில் பாசுபாரிக் அமிலமும் இருபங்கு அளவிலான பொட்டாசியம் ஐதராக்சைடும் வினைபுரிவதால் இருபொட்டாசியம் பாசுபேட்டு கரைசல் உருவாக்கப்படுகிறது.

HPO + 2 KOH → KHPO + 2 HO

சாயல் பால் கொழுப்பகற்றிகள், உலர் தூள் பானங்கள், கனிம கூட்டுப்பொருட்கள் மற்றும் உறைமோர் ஆகிஅனவற்றில் இருபொட்டாசியம் பாசுபேட்டு ஒரு உணவுச் சேர்க்கைப் பொருளாகப் பயன்படுகிறது. மேலும் உறைதலைத் தடுக்க பாலல்லாத கொழுப்பகற்றிகளிலும் பயன்படுத்தப்படுகிறது.

உணவுக் கூட்டுப்பொருளாக பயன்படுத்தப்படுவதால் அமெரிக்க உணவு மற்றும் மருந்து நிர்வாகம் இருபொட்டாசியம் பாசுபேட்டு சேர்மத்தை பாதுகாப்பானது என்று வகைபடுத்தியுள்ளது.


</doc>
<doc id="300085" url="https://ta.wikipedia.org/wiki?curid=300085" title="குடேரு">
குடேரு

குடேரு "(Kudair or Kuderu)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் இருக்கும் ஒரு கிராமம் மற்றும் மண்டலம் ஆகும். இக்கிராமம் குடேர் என்றும் அழைக்கப்படுகிறது. 

14.7333° வடக்கு 77.4333° கிழக்கு என்ற அடையாள ஆள்கூறுகளில் குடேரு கிராமம் பரவியுள்ளது. மேலும் கடல்மட்டத்தில் இருந்து சராசரியாக் 401 மீட்டர்கள் உயரத்தில் இந்நகரம் உள்ளது.


</doc>
<doc id="300086" url="https://ta.wikipedia.org/wiki?curid=300086" title="கனல் தெறிக்கும் தொண்டை ஓசனிச்சிட்டு">
கனல் தெறிக்கும் தொண்டை ஓசனிச்சிட்டு

கனல் தெறிக்கும் தொண்டை ஓசனிச்சிட்டு ("fiery-throated hummingbird", "Panterpe insignis") என்பது கோஸ்ட்டா ரிக்கா மலைகளிலும் மேற்கு பனாமாவிலும் மாத்திரம் குஞ்சு பொறிக்கும் நடுத்தர அளவு ஓசனிச்சிட்டு ஆகும். இது "பந்ரேபே" பேரினத்தைச் சேர்ந்த ஒரேயொரு அங்கத்துவப் பறவையாகும்.

இப்பறவைகள் 11 செ.மீ நீளமும், 5.7 கிராம் நிறையும் உடையன. இவற்றுக்கு நேரான கருப்பு அலகும் மங்கிய பாதங்களும் உள்ளன.



</doc>
<doc id="300087" url="https://ta.wikipedia.org/wiki?curid=300087" title="சாகர் மாவட்டம்">
சாகர் மாவட்டம்

சாகர் மாவட்டம் (Sagar District) மத்திய இந்தியாவின் மத்தியப் பிரதேச மாநிலத்தின் ஐம்பத்து ஒன்று மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிட நகரம் சாகர் ஆகும். இது சாகர் கோட்டத்தில் புந்தேல்கண்ட் புவியியல் பகுதியில் அமைந்துள்ளது. இம்மாவட்டத்தின் மக்கள் தொகையில் இந்து, இசுலாமியர்களுக்கு அடுத்து சமண சமய மக்கள் தொகை 62,992 (2.65%) ஆகவுள்ளது.

சாகர் மாவட்டத்தின் வடக்கில் உத்தரப் பிரதேசத்தின் லலித்பூர் மாவட்டம்,
வடகிழக்கில் சத்தர்பூர் மாவட்டம், கிழக்கில் தமோ மாவட்டம், தெற்கில் நர்சிங்பூர் மாவட்டம்‎, தென்மேற்கில் ராய்சென் மாவட்டம், மேற்கில் விதிஷா மாவட்டம், வடமேற்கில் அசோக்நகர் மாவட்டம் எல்லைகளாக அமைந்துள்ளது.

விந்திய மலைத்தொடரில் அமைந்துள்ள சாகர் மாவட்டத்தில் சுனார் ஆறு, தாசன் ஆறு, பியாஸ் ஆறு, வீணா ஆறுகள் பாய்கிறது. இவ்வனைத்து ஆறுகளும் கங்கை ஆற்றில் கலக்கிறது. இம்மாவட்டத்தின் வடக்கில் தேக்கு மரக்காடுகள் உள்ளது.

2011 ஆம் ஆண்டு இந்திய மக்கள் தொகை கணக்கெடுப்பின் படி இம்மாவட்டத்தின் மொத்த மக்கள் தொகை 2,378,458 ஆக உள்ளது. கிராமப்புறங்களில் 70.20% மக்களும்; நகரப்புறங்களில் 29.80% மக்களும் வாழ்கின்றனர். கடந்த பத்தாண்டுகளில் (2001-2011) மக்கள் தொகை வளர்ச்சி விகிதம் 17.63% ஆக உயர்ந்துள்ளது. மக்கள் தொகையில் 1,256,257 ஆண்களும் மற்றும் 1,122,201 பெண்களும் உள்ளனர். பாலின விகிதம் ஆயிரம் ஆண்களுக்கு 893 பெண்கள் வீதம் உள்ளனர். 10,252 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை அடர்த்தி ஒரு சதுர கிலோ மீட்டர் பரப்பளவில் 232 மக்கள் வாழ்கின்றனர். இம்மாவட்டத்தின் சராசரி படிப்பறிவு 76.46% ஆகவும், ஆண்களின் படிப்பறிவு 84.85% ஆகவும், பெண்களின் படிப்பறிவு 67.02% ஆகவும் உள்ளது. ஆறு வயதிற்குட்பட்ட குழந்தைகளின் எண்ணிக்கை 356,903 ஆக உள்ளது. 
இம்மாவட்டத்தில் இந்து சமயத்தவரின் மக்கள் தொகை 2,198,297 (92.43 %) ஆகவும், இசுலாமிய சமய மக்கள் தொகை 103,480 (4.35 %) ஆகவும், கிறித்தவ, சீக்கிய, பௌத்த சமய மக்கள் தொகை கணிசமாக உள்ளது.

மத்தியப் பிரதேச மாநிலத்தின் ஆட்சி மொழியான இந்தி மொழியுடன், உருது மற்றும் வட்டார மொழிகளும் இம்மாவட்டத்தில் பேசப்படுகிறது.



</doc>
<doc id="300089" url="https://ta.wikipedia.org/wiki?curid=300089" title="நார்பலா">
நார்பலா

நார்பலா "(Narpala)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் இருக்கும் ஒரு கிராமம் மற்றும் மண்டலம் ஆகும். 

14°43’14’’ வடக்கு 77°48’38’’ கிழக்கு என்ற அடையாள ஆள்கூறுகளில் நார்பலா கிராமம் பரவியுள்ளது. 


</doc>
<doc id="300090" url="https://ta.wikipedia.org/wiki?curid=300090" title="செம்பழுப்பு பகட்டுக்கார ஓசனிச்சிட்டு">
செம்பழுப்பு பகட்டுக்கார ஓசனிச்சிட்டு

செம்பழுப்பு பகட்டுக்கார ஓசனிச்சிட்டு ("rufous-crested coquette", "Lophornis delattrei") என்பது ஓர் ஓசனிச்சிட்டு இனப்பறவையாகும்.

இது பொலிவியா, கொலொம்பியா, எக்குவடோர், பனாமா, பெரு ஆகிய இடங்களில் காணப்படுகின்றது. இதன் வாழிடங்களாக வெப்ப வலய அல்லது வெப்ப ஈரலிப்பான தாழ்நிலக் காடுகள், வெப்ப வலய அல்லது வெப்ப ஈரலிப்பான மலைப்பகுதிகள், பெரும் காடுகளாக இருந்த இடங்கள் என்பன காணப்படுகின்றன.


</doc>
<doc id="300091" url="https://ta.wikipedia.org/wiki?curid=300091" title="சிங்கனமலை">
சிங்கனமலை

சிங்கனமலை "(Singanamala)" என்பது இந்தியாவின் ஆந்திரப் பிரதேச மாநிலத்திலுள்ள அனந்தபூர் மாவட்டத்தில் இருக்கும் ஒரு கிராமம் மற்றும் மண்டலம் ஆகும். 

14.8000° வடக்கு 77.7167° கிழக்கு என்ற அடையாள ஆள்கூறுகளில் சிங்கன்மலை கிராமம் பரவியுள்ளது. மேலும் கடல்மட்டத்தில் இருந்து சராசரியாக் 287 மீட்டர்கள் உயரத்தில் இந்நகரம் உள்ளது. 

தற்போதைய சட்டப்பேரவை உறுப்பினராக தெலுங்கு தேசம் கட்சியைச் சேர்ந்த யாமினி பாலா பணிபுரிகிறார், இ.தொ.உ.காங்கிரசு கட்சியைச் சேர்ந்த அல்லூரு சாம்பசிவ ரெட்டி எதிர்கட்சி தலைவராக இருக்கிறார்.


</doc>
