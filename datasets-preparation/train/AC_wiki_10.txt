<doc id="138284" url="https://ta.wikipedia.org/wiki?curid=138284" title="நண்பர்களின் சமய சமூகம்">
நண்பர்களின் சமய சமூகம்

நண்பர்களின் சமயக் குழு ("Religious Society of Friends") அல்லது நண்பர்களின் திருச்சபை ("Friends Church") எனப்படுவது ஒரு கிறித்தவ இயக்கம். மதத்தில் நம்பிக்கை உடைய எல்லாருக்கும் சமயகுருமார் ஆகும் தகுதி உண்டு என்னும் கொள்கையைக் கொண்ட ஓர் இயக்கம் இது. இச்சம்ய இயக்கத்தின் உறுப்பினர்கள் "நண்பர்கள்" ("Friends") அல்லது "குவேக்கர்கள்" ("Quakers") என்று அழைக்கப்படுகின்றனர். இம்மதம் தனித்தனி நிறுவனங்களின் கூட்டாகவே இயங்குகின்றது. ஒவ்வொன்றும் ஒன்றில் இருந்து ஒன்று பிரிந்த நிறுவனமாக உள்ளது. 

இந்த இயக்கம் 17 ஆம் நூற்றாண்டின் நடுப்பகுதியில் இங்கிலாந்தில் தொடக்கம் பெற்றது. "பயணம் செய்யும் குருமார்களாக" இருந்தவர்களில், குறிப்பாக சியார்ச் ஃவாக்சு, சேம்சு நெய்லர், மார்கரெட் ஃவெல், பிரான்சிசு ஃகவுகில் ஆகியோர், இங்கிலாந்தில் செல்வாக்குடன் இருந்த, இங்கிலாந்து திருச்சபை என்னும் அமைப்பில் இருந்து பிரிந்து வந்தனர். இவர்கள் பைபிளில் சொல்லியவாறு நேரடியாகத் தன்னுள்ளே இயேசுநாதரை உணரலாம் என்று கருதினர்.

குவேக்கர் கொள்கையைப் பின்பற்றுவோர், ஆடம்பரம் இல்லா, எளிய உடை அணிவதும், கள்ளுண்ணாமையையும், போர்களில் பங்கு கொள்ளாமையையும் வழக்கமாக கொண்டிருந்தனர். பல குவேக்கர்கள் வங்கிகளையும் மற்ற நிதி சார்ந்த நிறுவனங்களையும் நிறுவுவதில் புகழ்பெற்றவர்களாக இருந்தனர். அவர்கள் நிறுவிய நிதி நிறுவனங்களுள் பார்க்கிளேய்சு (Barclays), இலாய்ட்சு (Lloyds) ஆகியவை குறிப்பிடத்தக்கவை. இவர்கள் ஈட்டிய பணத்தில் இருந்து பல கொடையளிப்புகள் செய்துள்ளனர். அடிமை முறைக்கு எதிராகவும், சிறை அமைப்புகளில் சீர்திருத்தம் செய்ய வேண்டும் என்றும், பற்பல குமுக நீதி அறமுறைகளுக்காகவும் பாடுபட்டனர். வாக்கர்கள் துவக்கத்தில் கிறித்தவர்களாக இருந்தபோதிலும் இன்றைய காலத்தில் கிறித்தவர்கள் அல்லாதவரும் இக்குழுவில் உள்ளனர். உலகெங்கும் படர்ந்திருந்தாலும் பெரும்பாலான குவாக்கர்கள் பொலிவியா, குவாத்தமாலா, இந்தியா,கென்யா, தான்சானியா, ஐக்கிய இராச்சியம் மற்றும் ஐக்கிய அமெரிக்கா ஆகிய நாடுகளில் உள்ளனர்.

1600ஆம் ஆண்டு நண்பர்களின் சமய சமூகத்தை சியார்ச் ஃபாக்சு என்பவர் மூலம் தொடங்கியது. அவர் அனைத்து மனிதரும் கடவுளுடன் பேசலாம், அண்மித்து இருக்கலாம் என்று பென்டில் மலையில் நிகழ்த்திய உரையில் தெரிவித்தார். கடவுளை அணுக இடைப்பட்ட பாதிரிகள் வேண்டியதில்லை என்று வலியுறுத்தினார். இவரது கூற்றுக்களை விரும்பியவர்கள் இக்குழுவை அமைத்தனர். இப்புதிய "சமயத்தை" இங்கிலாந்து அரசு விரும்பவில்லை. குவேக்கர்களுக்கு எதிராக இங்கிலாந்து அரசு குவேக்கர் சட்டம் (1662), கான்வெண்டிக்கிள் சட்டம் (1664) (Conventicle Act 1664) என்பனவற்றை உருவாக்கி அவர்கள் ந்அம்பிக்கையை அழிக்கவோ, மாற்றவே முற்பட்டது. அந்தக் காலத்தில் இங்கிலாந்து திருச்சபையில் இணையாதிருப்பது சட்டத்திற்கு புறம்பானது. பலரை சிறையில் அடைத்தும் கட்டணங்கள் வசூலித்தும் மாற்ற முயன்றது. துவக்கத்தில் குவேக்கர் என்ற சொல் இக்குழு உறுப்பினர்களை கிண்டல் செய்யவே பயன்படுத்தப்பட்டது. ஆயினும் இந்தச் சொல்லை விரும்பத்தொடங்கிய "நண்பர்கள்" தாங்களும் அவ்வாறே அழைத்துக்கொள்ளத் தொடங்கினர்.

இங்கிலாந்தில் சட்டவிரோதமாக இருந்தமையால் சில குவேக்கர்கள் அமெரிக்கா இடம் பெயர்ந்தனர். இவ்வாறு அமெரிக்கா சென்ற வில்லியம் பென் என்ற இளம் குவேக்கர், அரசர் சார்லசு-2 தமது தந்தைக்கு கடன்பட்டிருந்த பணத்திற்கு ஈடாக கொடுத்த நிலத்தில், புதிய குடியிருப்பொன்றை உருவாக்கினார். இக்காலனியே பென்சில்வேனியா என்று அழைக்கபடலாயிற்று. இங்கு யாவரும் அவரவருக்கு பிடித்தமான சமயத்தை கடைபிடிக்க தடையேதும் இல்லாதிருந்தது. தனது புதிய காலனியின் மிகப்பெரிய நகரைப் பென் "பிலடெல்பியா" - சகோதர அன்புடை நகரம்" என்று அழைத்தார். விரைவிலேயே அமெரிக்காவில் பல குவேகர்கள் குடியேறத் தொடங்கினர்.

பத்தொன்பதாம் நூற்றாண்டில் குவேகர்கள் அமெரிக்காவில் மிகவும் துடிப்பாக இருந்தனர். அடிமைத்தன ஒழிப்பு, பெண்கள் விடுதலை போன்ற இயக்கங்களில் ஈடுபட்ட புகழாளிகள் குவேக்கர்களாக இருந்தனர்.

இன்று ஏறத்தாழ 350,000 குவேக்கர்கள் உலகெங்கும் இருப்பதாக மதிப்பிடப்படுகிறது. பிற சமயத்தினருடன் எண்ணிக்கையில் மிகச் சிறுபான்மையினராக இருந்தபோதிலும் பலரும் இவர்களைப் பற்றி அறிந்துள்ளனர்.




</doc>
<doc id="138289" url="https://ta.wikipedia.org/wiki?curid=138289" title="சொத்து ஆக்கவீதம்">
சொத்து ஆக்கவீதம்

சொத்து ஆக்கவீதம்(Asset turnover) என்பது ஒரு நிறுவனத்தின் சொத்தின் மூலம் அதிகரிக்கும் விற்பனை வருவாய் திறனை அளக்க உதவும் நிதி வீதமாகும். குறைந்த லாப விளிம்பு கொண்ட நிறுவனங்களின் சொத்து ஆக்கவீதம் அதிகமாகவும்; அதிக லாப விளிம்பு கொண்ட நிறுவனங்களின் சொத்து ஆக்கவீதம் குறைவாகவும் இருக்கும். சில்லறை வணிகத்தில் இருக்கும் நிறுவனங்கள் கடுமையான மற்றும் போட்டியான விலை நிர்ணயம் மூலம் மிக அதிகமான சொத்து ஆக்கவீதம் கொண்டவை.
சொத்து ஆக்கவீதம் = நிகர விற்பனை / சராசரி மொத்த சொத்து



</doc>
<doc id="138302" url="https://ta.wikipedia.org/wiki?curid=138302" title="பாதுகாப்புத் துறையினரின் பிள்ளைகளுக்கான பாடசாலை">
பாதுகாப்புத் துறையினரின் பிள்ளைகளுக்கான பாடசாலை

பாதுகாப்புத் துறையினரின் பிள்ளைகளுக்கான பாடசாலை, கொழும்பு (Defence Services School, Colombo) இலங்கையில் பாதுகாப்புத் துறையினர் மற்றும் காவல் துறையினரின் பிள்ளைகளின் கல்வி அபிவிருத்தியைக் கருத்திற்கொண்டு இப்பாடசாலை 2007ம் ஆண்டில் ஆரம்பித்துவைக்கப்பட்டது. தேசியப் பாடசாலையான இப் பாடசாலை கொழும்பு மாவட்டத்தில் கொழும்பு, கொம்பனித்தெரு (Slave Island) எனுமிடத்தில் அமைந்துள்ளது.


</doc>
<doc id="138304" url="https://ta.wikipedia.org/wiki?curid=138304" title="பாணதீர்த்தம் அருவி">
பாணதீர்த்தம் அருவி

பாணதீர்த்தம் அருவி இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்ட காரையார் அணை அருகில், மேற்குத் தொடர்ச்சி மலையில் அமைந்துள்ளது.ஆண்டு முழுவதும் இடையறாது பாய்ந்தோடும் தாமிரபரணியில் மூலிகைச் சத்துக்கள் நிறைந்திருப்பதால் அருவி வீழ்ச்சியில் நீராடுவோருக்கு உடல் நலத்தைத் தருவதாகச் சொல்லப்படுகிறது.

இது பாபநாசத்தில் இருந்து 12 கிலோ மீட்டர் தொலைவில், காரையார் அணை அருகே அமைந்துள்ளது.

அகத்தியர் அருவியிலிருந்து 17 கிலோ மீட்டர் தொலைவில் அமைந்துள்ளது.

திருநெல்வேலி, அம்பாசமுத்திரம், தென்காசி முதலிய இடங்களிலிருந்து காரையார் அணைக்கு பேருந்து வசதி உள்ளது.காரையார் அணையிலிருந்து படகில் 15 நிமிட பயணத்திற்கு பிறகு அருவியை அடையலாம்.படகில் சென்று வர கட்டணமாக ருபாய் 30 வசூலிக்கப்படுகிறது.



</doc>
<doc id="138306" url="https://ta.wikipedia.org/wiki?curid=138306" title="எச்.ஏ.எல். துருவ்">
எச்.ஏ.எல். துருவ்

எச்.ஏ.எல். துருவ் ("HAL Dhruv") என்பது ஒரு பயன்பாடு உலங்கு வானூர்தி ஆகும். இது இந்தியாவின் இந்துஸ்தான் ஏரோனாடிக்ஸ் லிமிட்டெட் நிறுவனத்தினரால் செருமனியின் எம்பிபி உதவியுடன் உருவாக்கப்பட்டது. இதன் முதல் பரிசோதனை வான் பயணம் 1992 இல் நடந்தது, ஆயினும் ராணுவத்தின் தேவைகள் மாறுபட்டதாலும் நிதிப் பற்றாக்குறையினாலும் இத்திட்டம் தாமதமடைந்தது. அதன் பின்னர் இந்தியா நடத்திய அணு ஆயுத பரிசோதனையினால் அமெரிக்காவின் பொருளாதார மற்றும் ராணுவ தடைகளினால் இந்த திட்டம் மேலும் தாமதமடைந்தது.

இறுதியில், இது 2002இல் பணியில் நுழைந்தது. இந்த உலங்கூர்தி இராணுவம் மற்றும் பொது உபயோகம் இரண்டையும் கருத்தில் கொண்டு உருவாக்கப்பட்டது. இது முதன் முதலில் நேபாளத்திற்கும், இசுரேலுக்கும் ஏற்றுமதி செய்யப்பட்டது.


</doc>
<doc id="138309" url="https://ta.wikipedia.org/wiki?curid=138309" title="கிழக்கிலங்கைத் தமிழர்களின் வரலாறு">
கிழக்கிலங்கைத் தமிழர்களின் வரலாறு

கிழக்கிலங்கைத் தமிழர்களின் வரலாறு உள்ளூர்க் கதைகளாலும், உள்ளூர் இலக்கியங்களினாலும், குடியேற்றக் கால ஆவணங்கள் மூலமாகவும் அறியப்படுகிறது. கிழக்கிலங்கைத் தமிழர்கள் எனப்படுவோர் இலங்கையின் கிழக்கு மாகாணத்தில் திருகோணமலை, மட்டக்களப்பு, அம்பாறை மாவட்டப் பிரதேசங்களில் வாழும் இலங்கைத் தமிழர்களைக் குறிக்கின்றது. இவர்களின் கலாசாரம், பேச்சுத் தமிழ் மற்றும் ஏனைய பிரதேச பழக்கவழக்கங்கள் மூலமாக தனித்துவமாக நோக்கப்படுகிறார்கள்.

தமிழ்நாட்டிலும் வட இந்தியாவிலும் காணப்படும் பிரேத அடக்க முறைக்கு ஒப்பான செயற்பாடுகள் கிழக்கிலங்கைக் கரையோரத்திலுள்ள கதிரவெளி பிரதேச அகழ்வாராட்சியின்போது கண்டுபிடிக்கப்பட்டன. அவை கி.மு. 2 தொடக்கம் கி.பி. 2ம் நூற்றாண்டு காலப்பகுதிக்கு உரியதாகும். இது தமிழர்கள் எப்போது இலங்கையில் குடியேறினார்கள் என்பதை குறிப்பிடாத போதும் தொடர்ச்சியான தென்னிந்தியப் படையெடுப்பின் பின் கி.பி. 1 தொடக்கம் 13ம் நூற்றாண்டுக் காலப்பகுதிகளில் குடியேற்றம் நடந்தது. இக்காலப்பகுதியில், தமிழ் அரச ஆட்சியில் தமிழ் சைவக் கலாசாரம் கிழக்கில் பேணப்பட்டு சமூக வளர்ச்சியோடு ஒன்றாக வளர்ந்தது. 6ம் நூற்றாண்டு காலப்பகுதியில் திருகோணமலை கோணேசுவரர் கோயிலுக்கும் மட்டக்களப்பு (தற்போதைய அம்பாறை மாவட்டத்திலுள்ள) திருக்கோவிலுக்கும் படகு மூலம் சிறப்பான கடல்வழி காணப்பட்டது. யாழ்ப்பாண இராசதானி 13ம் நூற்றாண்டில் உருவாகி தமிழ் இந்து சமூக அமைப்பு உருவாகு முன்னமே, கி.பி. 11ம் 12ம் நூற்றாண்டுகளில் கிழக்கு மாகாணத்தில் பெரும் தமிழ் சமூகம் காணப்பட்டது.

கிழக்குத் தமிழர்களிடையே கிராம மட்டத்தில் 'ஊர் போடியார்' வழக்கமும் 'குடி' முறையானது சமூக இடையூடாட்டத்தைக் கட்டுப்படுத்தவும் நிறுவனப்படுத்தப்பட்டுக் காணப்பட்டது. அத்தோடு, கண்டி இராச்சியம் மூலம் அறிமுகமான வன்னிமை அதிகார முறையும் அரசியலை வரையறுத்துக் காணப்பட்டது. முக்கிய சமூக குழுவாக முக்குவர் காணப்பட்டனர். இவர்கள் தென்னிந்தியாவிலிருந்து தொடர்ச்சியாக இலங்கை மீது படையெடுத்தனர். உள்ளூர் பாரம்பரிய ஆவனமான மட்டக்களப்பு மான்மியம் கிழக்கிலங்கை குடியேற்றம் பற்றி குறிப்பிடுகிறது.

மட்டக்களப்பு மான்மியமானது மட்டக்களப்பு மாவட்டத்தில் முக்குவர் குடியேற்றம் பற்றி அவர்களுடைய பார்வையில் குறிப்பிடுகிறது. இருப்பினும் கிழக்குத் தமிழர்கள் எல்லோரும் முக்குவர் அல்ல.

இது வரலாற்று ரீதியான கதைகளை உள்வாங்கி முக்குவ பார்வையில் இடங்களுக்குரிய பெயர்களை விளக்குகிறது. முக்குவர் குடியிருப்பை அமைத்ததும் மற்றொரு மீன்பிடியுடன் தொடர்புபட்ட சாதியான திமிலருடன் முரண்பட்டனர். திமிலர் கிழக்கு மற்றும் வடக்கு பகுதியில் காணப்பட்டனர். அவர்களின் ஆரம்ப குடியேற்ற இடம் திமிலைதீவு ஆகும். மட்டக்களப்பு மான்மியம் இங்கு துறைமுகம் காணப்பட்டதாக குறிக்கிறது. திமிலரால் அதிகம் மீன்கள் பிடிப்பப்பட்ட இடமாகிய வலையிறவிலும் அவர்கள் குடியேற்றம் அமைந்தது. மீன்பிடி மூலமான முரண்பாடு எவ்வாறு சிறிய படுகொலையாக திமிலருக்கு மாறியது என்பதை மான்மியம் விபரிக்கின்றது.

இந்தியாவிலிருந்து மட்டக்களப்பிற்கு வியாபார நோக்கோடு வந்த முஸ்லிம்கள் என நம்பப்படும் இன்னுமொரு குழுவாகிய பட்டாணியர் உதவியுடன் திமிலர் தோற்கடிக்கப்பட்டு, மட்டக்களப்பு - திருகோணமலை எல்லையாகிய வெருகல் வரை துரத்தப்பட்டனர்.

சில கிராமங்களின் பெயர்கள் போரின் நினைவுச் சின்னங்கள் போன்று காணப்படுகிறது. மட்டக்களப்பு நகரை அண்மித்துக் காணப்படும் சத்துருக்கொண்டான் என்னும் கிராமமானது 'சத்துரு கொல்லப்பட்டான்' என்ற அர்த்தத்தில் அமைந்துள்ளது. திமிலரை விரட்டிவிட்டு வெற்றியுடன் திரும்பிய வீரர்கள் சந்தித்த இடம் சந்திவெளி எனப்படுகிறது. இன்று கிழக்குப் பல்கலைக்கழகம் காணப்படும் இடமாகிய வந்தாறுமூலை (வந்து ஆறிய மூலை), வெற்றி வீரர்கள் இளைப்பாறிய இடமாக அர்த்தப்படுகிறது.

இன்று மட்டக்களப்பு மாவட்டத்தில் முஸ்லிம்கள் அதிகம் காணப்படும் இடமாகிய ஏறாவூர், திமிலரைத் தோற்கடிக்க உதவிய முஸ்லிம்களுக்கு முக்குவர் குடியேற அளித்த இடமாகும்.

இன்னுமொரு சமூகக் குழுவாகிய வெள்ளாளர் தங்கள் சாதி அமைப்புடன் கிழக்கில் குடியேறினார்கள். இந்தியாவின் இன்றைய ஒரிசாவிலிருந்து, கலிங்க மாகன் தென்னிந்திய வீரர்களைக் கொண்டு படையெடுத்திருந்தான். இவனுடைய படையெடுப்பு இலங்கை இலக்கியங்களில், சிங்கள உலர்நில நாகரீகம் வீழ்ச்சியடைய முக்கிய காரணங்களில் ஒன்று எனக் குறிப்பிடப்படுகிறது.

பாரம்பரிய மற்றும் புகழ்பெற்ற ஆதாரங்களின்படி, இலங்கை மற்றும் கிழக்கில் முதல் தமிழ் குடியேற்றங்களை உருவாக்கியவர்கள் தமிழ்நாட்டிலிருந்து மட்டுமல்ல, கேரளா கடற்கரையோரங்களிலிருந்தும் வந்தனர் என்பதை திட்டவட்டமாகக் கூற முடியும்.




</doc>
<doc id="138315" url="https://ta.wikipedia.org/wiki?curid=138315" title="சுகோய்/எச்ஏஎல் எஃப்ஜிஎஃப்ஏ">
சுகோய்/எச்ஏஎல் எஃப்ஜிஎஃப்ஏ

சுகோய்/எச்ஏஎல் எஃப்ஜிஎஃப்ஏ ("Sukhoi/HAL FGFA") ஆனது இந்தியா மற்றும் ரஷ்யாவின் கூட்டு முயற்சியில் உருவாகும் ஐந்தாம் தலைமுறை போர் விமானம் ஆகும். இது பிஏகே எஃப்ஏ என்ற விமானத்தினை அடிப்படையாகக் கொண்டு உருவாக்கப்படவிருக்கிறது (எஃப்ஜிஎஃப்ஏ-ஐந்தாம் தலைமுறை போர் விமானம் என்பது இந்திய பதிப்பின் அதிகாரப்பூர்வ பெயர் ஆகும்).

இரண்டு வெவ்வேறு மாதிரிகள் ரஷ்யா மற்றும் இந்தியாவால் தனித்தனியாக தயாரிக்கப்படுகிறது. 18 செப்டம்பர் 2008 அன்று நடந்த இந்திய-ரஷ்ய அரசுகளின் கூட்டுக் கூட்ட முடிவிற்கு பின்னர் இந்துஸ்தான் ஏரோனாடிக்ஸ் லிமிட்டெட் தலைவர் ஏ.கே.பஜ்வா வெளியிட்ட கூற்றுப்படி ரஷ்யாவில் தயாரிக்கப்படுவது ஒற்றை இருக்கையுடனும், இந்தியாவில் தயாரிக்கப்படுவது இரண்டு இருக்கைகளுடனும் தயாரிக்கப்படும்.


</doc>
<doc id="138320" url="https://ta.wikipedia.org/wiki?curid=138320" title="திலகபாமா">
திலகபாமா

திலகபாமா, தமிழ்நாட்டுக் கவிஞர், எழுத்தாளர், விமரிசகர். பட்டி வீரன் பட்டியில் பிறந்து சிவகாசியில் வசித்து வருகிறார். பாரதி இலக்கிய சங்கம் அமைத்து பல இலக்கிய நிகழ்வுகளை நடாத்தி வருபவர். பல்வேரு இடங்களுக்கும் நாடுகளுக்கும் இலக்கிய பேச்சாளராக பயணம் செய்து வருபவர்.





</doc>
<doc id="138324" url="https://ta.wikipedia.org/wiki?curid=138324" title="பகலாடி">
பகலாடி

பகலாடி "(Diurnal creature)" என்பது பகலில் உணவு தேடி இரவில் உறங்கும் உயிரினம். இது தாவரமாகவோ விலங்காகவோ இருக்கலாம். தாவரங்களிலும் உறக்க நிலை உண்டு. தாவரங்கள் எந்த நேரத்தில் மகரந்தச் சேர்க்கைக்கு உதவும் உயிரினங்கள் வருகின்றனவோ அதற்கேற்றவாறு தங்கள் உறக்க விழிப்புச் சுழற்சியை மாற்றிக் கொள்கின்றன.


</doc>
<doc id="138327" url="https://ta.wikipedia.org/wiki?curid=138327" title="கிஜிஜி">
கிஜிஜி

கிஜீஜீ ("Kijiji" இசுவாகிலி:}}, "சிற்றூர்") உள்ளூர் வலைவழி வரிவிளம்பரங்களை பதிவதற்கான வலைவழி ஊரக சமூகங்களின் மைய பிணையமாகும். இது இபே நிறுவனத்தின் துணை நிறுவனமாகும். மார்ச் 2005இல் துவக்கப்பட்டது. கிஜீஜீ வலைத்தளங்கள் தற்போது செருமனியின் 300க்கும் மேற்பட்ட நகரங்களில் அமைந்துள்ளன. மேலும் கிஜீஜீ சமூகங்கள் கனடா, பிரான்சு, இத்தாலி, சீனா, இந்தியா, தைவான், பெல்ஜியம், சுவிட்சர்லாந்து, உருசியா ஆஸ்திரியா மற்றும் ஜப்பான் நாடுகளில் உள்ள நகரங்களிலும் உருவாகியுள்ளன. ஐக்கிய அமெரிக்காவில் தேர்ந்த சில நகரங்களுக்கு சூன் 29,2007இல் அறிமுகப்படுத்தப்பட்டது.
கிஜீஜீ கிறெக் பட்டியல் போன்ற சேவைகளை வழங்கி அதன் போட்டியாளராக இருப்பினும் முக்கிய வேறுபாடாக கிஜீஜீயின் இணையப் போக்குவரத்து ஐக்கிய அமெரிக்காவில் மிகவும் குறைவாக இருப்பதும் வளர்ப்பு விலங்கினப் பகுதி கொண்டிருத்தலும் ஆகும். இதன் உரிமையாளரான இபே நிறுவனம் கிறெக் பட்டியலிலும் பங்கு வைத்துள்ளது. இரு நிறுவனங்களுக்குமிடையே தங்கள் வணிகத்தை பாதித்ததாகவும் வணிக இரகசியங்களைக் கவர்ந்ததாகவும் பிணக்கு ஏற்பட்டு நீதிமன்றம் வரை சென்றது.

இபே வரிவிளம்பரங்கள் பிரிவின் தரவுகளின்படி இது கனடாவில் முதன்மையான வலைவழி வரிவிளம்பர சேவையாக விளங்குகிறது



</doc>
<doc id="138328" url="https://ta.wikipedia.org/wiki?curid=138328" title="டோக்கியோ இசுக்கை றீ">
டோக்கியோ இசுக்கை றீ


</doc>
<doc id="138334" url="https://ta.wikipedia.org/wiki?curid=138334" title="பேபால்">
பேபால்

பே பால் (PayPal) அமெரிக்காவிலிருந்து இயங்கும் உலகளாவிய மின் வணிக நிறுவனமாகும். இது வலைவழியே கட்டண செலுத்தவும் பண பரிமாற்றம் நடைபெறவும் வழிவகை செய்கிறது. வழமையான தாள் வடிவ பண அஞ்சல்/காசோலைகளுக்கு மாற்றாக அமைந்துள்ளது.

துவக்கத்தில், ஓர் பேபால் கணக்கில் வங்கி கணக்கிலிருந்தோ கடனட்டை மூலமாகவோ பணம் போடக் கூடியதாகவிருந்தது. 2010இன் பின்பகுதி அல்லது 2011 துவக்கத்திலிருந்து தமது செலவுவரம்பை மீறும் கணக்காளர் உறுதிசெயப்பட்ட வங்கிக் கணக்கைத் தரவேண்டும் என பேபால் வலியுறுத்துகிறது. அதுமுதல் பேபால் வாங்கிய பொருட்களுக்கு ஓர் குறிப்பிட்ட வரிசையில் பணம் எடுத்துக் கொள்ளத் தொடங்கியது. "முதன்மை" எனக் குறிப்பிடப்பட்ட கணக்கிலிருந்து முதலில் எடுத்துக் கொள்ளும். இந்த வரிசை: (1) பேபால் கணக்கில் உள்ள மீதம்; (2) பேபால் கடன் கணக்கு, பேபால் எக்ஸ்ட்ராஸ், பேபால் ஸ்மார்ட்கனெக்ட், அல்லது பின்னர் பில் செய் (முதன்மையான பட்டுவாடா வளமாக தேர்ந்திருந்தால்); (3) உறுதிசெய்யப்பட்ட வங்கி கணக்கு; (4) பேபால் அல்லாத கடனட்டைகள் போன்ற பிற பட்டுவாடா வளங்கள்,

பேபாலிடமிருந்து பணம் பெறுவோர் காசோலை மூலமாகவோ தங்கள் பேபால் வைப்பு கணக்கிலோ தங்கள் வங்கிக் கணக்கிற்கு பணபரிமாற்றம் மூலமாகவோ பெற்றுக்கொள்ள விருப்பம் தெரிவிக்கலாம்.


</doc>
<doc id="138336" url="https://ta.wikipedia.org/wiki?curid=138336" title="தொலைக் கட்டுப்படுத்தி">
தொலைக் கட்டுப்படுத்தி

தொலைக் கட்டுப்படுத்தி அல்லது தொலை இயக்கி (ஆங்கிலம்: "Remote Control") எனப்படுவது தொலைக்காட்சிப் பெட்டி, குறுவட்டு இயக்கி போன்ற இலத்திரனியற் சாதனங்களைக் குறுகிய தூரத்திலிருந்து கட்டுப்படுத்துவதற்குப் பயன்படுத்தப்படும் இலத்திரனியற் சாதனமாகும். தொலைக் கட்டுப்படுத்தியிலிருந்து சமிக்ஞைகள் செங்கீழ்க் கதிர்கள் மூலம் அனுப்பப்படுகின்றன. இன்றைய காலத்தில் திறக்கற்றை, குரலாளுகை என்பனவற்றின் மூலமும் சமிக்ஞைகள் அனுப்பப்படுகின்றன.

தொலைக்காட்சியைக் கட்டுப்படுத்துவதற்கான முதல் தொலைக் கட்டுப்படுத்தி 1950ஆம் ஆண்டு கண்டுபிடிக்கப்பட்டது. அது தொலைக்காட்சியுடன் ஒரு வடம் மூலம் இணைக்கப்பட்டது. ஒரு கம்பியில்லாத் தொலைக் கட்டுப்படுத்தி 1955இல் உருவாக்கப்பட்டது. அது சூரிய மின்கலத்துக்கு ஒளியைப் பாய்ச்சுவதனூடாகச் செயற்பட்டது. ஆனால் அதனைப் பெறும் கருவியால் தொலைக் கட்டுப்படுத்தி மூலம் வழங்கப்படும் ஒளியையும் ஏனைய ஒளி முதல்களிலிருந்து வரும் ஒளியையும் வேறுபடுத்த முடியாமல் போய் விட்டது. பின்னர், மீயொலியைப் பயன்படுத்திச் சமிக்ஞைகளை அனுப்பும் செனித் ஸ்பேஸ் கொமாண்ட் என்ற தொலைக் கட்டுப்படுத்தி 1956இல் உருவாக்கப்பட்டது.

கணினிகளைக் கட்டுப்படுத்துவதற்காக ஐ. ஓ. எசு.வில் ஐடியூன்ஸ் தொலைக் கட்டுப்படுத்தி, சோனி எரிக்சனில் தொலைக் கட்டுப்படுத்தி போன்ற மென்பொருட்கள் வழங்கப்பட்டுள்ளன. இந்த மென்பொருள்கள் திறக்கற்றை மூலமாகச் சமிக்ஞைகளை அனுப்புகின்றன. இவ்வாறான மென்பொருட்கள் மூலம் கணினியைத் தொலைவிலிருந்தே இயக்கலாம். தொலைக் கட்டுப்படுத்தி மென்பொருளின் மூலம் கணினியில் மேசையகம், ஊடக இயக்கி, மின்னணு நிகழ்த்துகை மென்பொருள் என்பனவற்றைக் கட்டுப்படுத்த முடியும்.

மருத்துவர்கள் தொலைவிலிருந்தே சத்திர சிகிச்சை செய்ய தொலைக் கட்டுப்படுத்தி உதவுகிறது இங்கிலாந்தில் உள்ள சிலன் பீல்டு என்ற மருத்துவமனையில் தொலைக் கட்டுப்படுத்தியைப் பயன்படுத்தி முதன்முதலில் 70 வயதான கென்னத்து குராக்கர் என்பவருக்குத் தொலைவிலிருந்தே சத்திரசிகிச்சை செய்யப்பட்டது.


</doc>
<doc id="138337" url="https://ta.wikipedia.org/wiki?curid=138337" title="நவபாசானம்">
நவபாசானம்

தமிழ்நாட்டில் பல கடவுள் சிலைகள் நவபாஷாணத்தால் செய்யப்பட்டுள்ளன.

பாஷாணம் என்றால் விஷம் என்று பொருள். பாஷாணத்தில் 64 வகையுண்டு. 64 பாஷாணத்தில் நீலி என்பது ஒரு பாஷாணம்.இந்த நீலி எனும் பாஷாணம் 63 பாஷாணங்களின் விஷத்தன்மை முறிக்கக்கூடியது. நவ பாஷாணம் என்றால் ஒன்பது வகையான விஷங்களை சித்தர்கள் கண்ட விதி முறைகளை உபயோகித்துக் கட்டுவதாகும்.

நவ பாஷாணம் என்பது சித்தர் மரபறிவியலாகும் நவபாஷாணம் கட்டுவது என்பது ஒரு சித்தர் வேதியியல் முறையில் வெவ்வேறு இயற்பியல் மற்றும் வேதியியல் பண்புகளைக்கொண்ட பாஷாணத்தின் அணுக்களை சேர்ப்பது மற்றும் பிரிப்பதன் மூலம் புதிய மேம்படுத்தப்பட்ட இயற்பியல் மற்றும் வேதியியல் பண்புகளைக் கொண்ட அணுக்கட்டமைப்பை உருவாக்குவதே சித்தர்களின் வேதியியல் ஆகும். நவ பாஷாணம் என்பது ஒன்பது வகையான விஷங்களைக் கொண்டது. அவை: 

"பாங்கான பாடாணம் ஒன்பதினும் பரிவான விபரம்தான் சொல்லக் கேளு
கௌரி கெந்திச்சீலைமால் தேவி கொடு வீரம்கச்சால் வெள்ளை
பகர்கின்ற தொட்டினொடு சூதம்சங்கு பூரணமாய் நிறைந்த சிவசக்தி
நலமான மனோம்மணி கடாட்சதாலே
நண்ணிநீ ஒன்பதையும் கட்டுகட்டு" - போகர் 

அதற்கான நவீன வேதியல் விளக்கம்.

கௌரிப் பாஷாணம்: Arsenic Penta sulphite 

கெந்தகப் பாஷாணம்: Sulfur 

சீலைப் பாஷாணம்: Arsenic Di sulphite 

வீரப் பாஷாணம்: Mercuric Chloride 

கச்சாலப் பாஷாணம்: சரியான ஆய்வு அறிவிக்கை கிடைக்கவில்லை

வெள்ளைப் பாஷாணம்: Arcenic Tri Oxide 

தொட்டிப் பாஷாணம்: சரியான ஆய்வு அறிவிக்கை கிடைக்கவில்லை

சூதப் பாஷாணம்: Mercury

சங்குப் பாஷாணம்: சரியான ஆய்வு அறிவிக்கை கிடைக்கவில்லை

மேற்கண்ட ஒவ்வொரு பாஷாணமும் ஒவ்வொரு விதமான தனி வேதியல் இயல்புகளைக் கொண்டதாகும். இந்த ஒன்பது பாஷாணங்களை திரவமாக்கி மீண்டும் திடமாகக ஒன்பது வகை விறகுகளும் (எரிபொருட்களும்), ஒன்பது தடவை வடிகட்ட ஏதுவாக ஒன்பது வடிகட்டிகளும் கையாளப்பட்டன. 

சித்தர்கள் பாஷானங்களைக் கட்டும்போது அரைத்து, வேகவைத்து, எரித்து, நுண்ணிய அணுக்களாகப் பிரிக்கப் புடமிடுவர். எரு, வறட்டி இவற்றைக் கொண்டு எரிக்கப்படும் தீயின் அளவைக் குறிப்பிடுவது புடத்தின் வகையாகும். வறட்டியின் எண்ணிக்கைக்குத் தக்கவாறு பெயர் குறிப்பிடப்படும். புடம் ஒன்றுக்கு ஒன்று முதல் ஆயிரம் வறட்டி வரை பயன்படுத்தப்படும். காடைபுடம் 1; கவுதாரி 3; சேவல் 10; பன்றி 50; கனம் 700; கசம் 1000 என்றும், வறட்டி எண்ணிக்கையைக் கொண்டு புடத்தின் வகை குறிப்பிடப்படும். புடம்போடுவது என்பது சித்தர்களின் மற்றொரு வேதியியல் பிரிவு எனலாம்.

சித்த மருந்துக் கட்டு ஒவ்வொன்றுக்கும் அவற்றின் சேர்க்கைக்கும், தயாரிப்புக்கும் ஏற்றவாறு புடங்களின்வகை இருக்கும். சித்த மருந்துகள் தயாரிக்கப் பயன்படும் புடங்களின் பட்டியல் இது;

புடத்தின் பெயர் எரு அல்லது வறட்டி எண்ணிக்கை 

நெருப்பினால் உண்டாகும் வெப்பம் மட்டுமல்லாது இயற்கையாகக் கிடைக்கக் கூடிய வெப்பம் தரும் புட வகைகளும் சித்தர்களால் பயன்படுத்தப்பட்டன. அவை: வரிசை எண் புடம் பெயர் பயன்படும் பொருள்.

நவ பாஷாணக் கட்டு என்பது சித்தர்களுக்கு மட்டுமே சாத்தியமானது எனலாம். ஏனென்றால் நவபாஷாணங்கள் ஒவ்வொன்றும் ஒவ்வொரு கிரகத்தின் தன்மையை கொண்டுள்ளதாம். மேலும் பாஷாணத்திலிருந்து உருவாகும் சூட்சுமமான கதிர் வீச்சு, கட்டுபவரின் மனோநிலையை மேம்படுத்துகிறதாம். நவ பாஷாணத்தினால் கட்டி உருவாக்கப்படும் தெய்வசசிலைகள் நவக்கிரகத்தின் சக்திகளைப் பெற்றுவிடுகிறது என்று சித்தர்கள் நம்பினார்கள்.

போகர் பதினெட்டு சித்தர்களில் ஒருவர். வேட்கோவர் வகுப்பைச் சார்ந்தவர். சர்வ சாத்திரங்களையும் கற்றுத் துறை போகியவர். இவர் சித்தத்தை அடக்கியதால் மட்டும் சித்தர் அல்ல, இந்த உலக இயக்கத்தை, பிரபஞ்சத்தை, இறைஆற்றலை, உயிர் தத்துவத்தை, பிரபஞ்ச ரகசியத்தை என அனைத்தையும் ஆராய்ந்து அறிந்தவர். இயற்கையோடு இயற்கையாக வாழ்ந்து, இயற்கையை முற்றிலும் அறிந்தவர் இவர். இவர் காலாங்கி முனிவரின் சிறந்த மாணவர் என்று அறியப்படுகிறார். 

இவரது மருத்துவ ஞானம் அளவற்றது. இவருடைய வைத்திய நூல்களில் நிகண்டு, வைத்தியம், துவாத காண்டம், சப்ப காண்டம், வைத்திய சூத்திரம், ஆகியவையும், ஆன்மீகத்தில் ஞான் சூத்திரம், அட்டாங்க யோகம், ஞான சாராம்சம் ஆகியவையும் குறிப்பிடத்தக்கது. நவ பாஷாண சிலைக்கு அபிஷேகம் செய்து அந்த அபிஷேக தீர்த்தத்தை நாம் அருந்தினால் தீராத நோய் எதுவாக இருந்தாலும் தீர்ந்துவிடும். நவ பாஷாணங்களின் சேர்க்கையில் போகர் மூன்று நவ பாஷாண சிலைகள் உருவாக்கினார் என்பது உறுதி செய்ய இயலாத செவிவழி செய்தியாகும். அவை உள்ள இடங்கள்

போகர் மூன்று நவ பாஷாண சிலைகளையும் செய்த இடம் தமிழ்நாட்டில், வருஷ நாடு, வத்திராயிருப்பு என்ற பகுதியில். சதுரகிரி மலையில் கோரக்கர் குகை இருப்பது பற்றியும், இவர்கள் பயன்படுத்திய நவபாஷாணக் கலவைகளை கட்டிய இடம் இங்கு உள்ளதாகவும் அறியப்படுகிறது. ஆனால் இத்தகவலை உறுதி செய்யும்படி சித்தர் பாடலோ அல்லது வேறு ஆதாரமோ கிடைக்கவில்லை.

ப‌ழ‌னி ம‌லைக்கோவிலின் தென்மேற்கு திசையில் உள்ளது “போகரின் ஜீவ சமாதி” இங்கு அவ‌ர் பூசித்த‌ “புவ‌னேசுவ‌ரி அம்ம‌ன் சிலையும், ம‌ர‌க‌த‌ லிங்க‌மும் இன்றும் பூசையில் உள்ளது இந்த‌ ச‌ன்னிதியில் இருந்து முருக‌னின் திருவ‌டி நிலைக்கு உள்ள சுர‌ங்க‌ பாதையில் சென்ற‌ போகர் திரும்ப‌வில்லை.
காஞ்சிபுரம் மாவட்டம் திருமாகறல் கிராமத்தில் எழுந்தருளியுள்ள அருள்மிகு திருமாகரலீஸ்வரர் நவ பாஷாண ஸ்வயம்பு லிங்கம் ஆவார். அகத்தியர் பூஜை செய்து இதன் பலனை கண்டுள்ளார். எலும்பு முறிவு இளம்பிள்ளை வாதம் போன்ற எலும்பு சம்பந்தமான நோய்களுக்கு தீர்த்தம் அருந்தி வர விரைவில் பலன் கிடைக்கும்.
இராமநாதபுரத்திலிருந்து 15 கி.மீ. தொலைவில் தேவிபட்டினம் உள்ளது. இந்துக்களின் புனித யாத்திரைத் தலம் ஆகும். இங்கு ஸ்ரீராமனால் பிரதிஷ்டை செய்யப்பட்டதாகக் கூறப்படும் நவ பாஷாணம் (9 கற்கள்) என்ற நவக் கிரகங்கள் உள்ளன. தேவிபட்டிணம் நவபாஷாண சிலை யார் செய்தது என்று தெரியவில்லை. இவை கரையிலிருந்து சுமார் 40 மீட்டர் தொலைவில் உள்ளது.



</doc>
<doc id="138340" url="https://ta.wikipedia.org/wiki?curid=138340" title="ஜொனாதன் ஜோய்">
ஜொனாதன் ஜோய்

ஜொனாதன் ஜோய் ("Jonathan Joy ", பிறப்பு: திசம்பர் 29 1826, இறப்பு: செப்டம்பர் 27 1889), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 11 முதல்தர துடுப்பாட்டப் போட்டிகளில் கலந்து கொண்டுள்ளார். 1849-1867 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஜொனாதன் ஜோய் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138341" url="https://ta.wikipedia.org/wiki?curid=138341" title="ரொனால்ட் ஜோய்">
ரொனால்ட் ஜோய்

ரொனால்ட் ஜோய் ("Ronald Joy ", பிறப்பு: சூலை 30 1898, இறப்பு: திசம்பர் 12 1974), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 21 முதல்தர துடுப்பாட்டப் போட்டிகளில் கலந்து கொண்டுள்ளார். 1922-1931/32 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ரொனால்ட் ஜோய் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138342" url="https://ta.wikipedia.org/wiki?curid=138342" title="கேரி ஜோய்ஸ்">
கேரி ஜோய்ஸ்

கேரி ஜோய்ஸ் ("Gary Joyce ", பிறப்பு: அக்டோபர் 20 1964), இங்கிலாந்து அணியின் துடுப்பாட்டக்காரர் ஆவார். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஏ-தர துடுப்பாட்டப் போட்டிகளில் கலந்து கொண்டுள்ளார். 1999 ஆண்டுகளில், ஏ-தர துடுப்பாட்டப் போட்டிகளில் பங்குகொண்டார்.
கேரி ஜோய்ஸ் - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138343" url="https://ta.wikipedia.org/wiki?curid=138343" title="டேவிட் கிட்சன்">
டேவிட் கிட்சன்

டேவிட் கிட்சன் ("David Kitson ", பிறப்பு: செப்டம்பர் 13 1925 , இறப்பு: மே 6 2002), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 32 முதல்தர துடுப்பாட்டப் போட்டிகளில் கலந்து கொண்டுள்ளார். 1952-1954 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
டேவிட் கிட்சன் கிரிக் - இன்ஃபோ விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138344" url="https://ta.wikipedia.org/wiki?curid=138344" title="அன்ட்ரூ கென்னெடி (துடுப்பாட்டக்காரர், பிறப்பு 1949 )">
அன்ட்ரூ கென்னெடி (துடுப்பாட்டக்காரர், பிறப்பு 1949 )

அன்ட்ரூ கென்னெடி ("Andrew Kennedy ", பிறப்பு: நவம்பர் 4 1949 ) என்பவர் இங்கிலாந்து அணியின் துடுப்பாட்டக்காரர் ஆவார். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 150 முதல்தர துடுப்பாட்டப் போட்டிகளிலும், 154 ஏ-தர துடுப்பாட்டப் போட்டிகளிலும் கலந்து கொண்டுள்ளார். 1970-1982 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
அன்ட்ரூ கென்னெடி - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138345" url="https://ta.wikipedia.org/wiki?curid=138345" title="அன்ட்ரூ கென்னெடி (துடுப்பாட்டக்காரர், பிறப்பு 1975)">
அன்ட்ரூ கென்னெடி (துடுப்பாட்டக்காரர், பிறப்பு 1975)

அன்ட்ரூ கென்னெடி ("Andrew Kennedy ", பிறப்பு: சனவரி 10 1975) என்பவர் இங்கிலாந்து அணியின் துடுப்பாட்டக்காரர் ஆவார். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஏ-தர துடுப்பாட்டப் போட்டிகளில் கலந்து கொண்டுள்ளார். 2001-2003 ஆண்டுகளில், ஏ-தர துடுப்பாட்டப் போட்டிகளில் பங்குகொண்டார்.
அன்ட்ரூ கென்னெடி - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138346" url="https://ta.wikipedia.org/wiki?curid=138346" title="சான் ஜோய்னர்">
சான் ஜோய்னர்

சான் ஜோய்னர் ("Sean Joyner ", பிறப்பு: மார்ச்சு 2 1968), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு ஏ-தர துடுப்பாட்டப் போட்டிகளில் கலந்து கொண்டுள்ளார். 1992-1996 ஆண்டுகளில், ஏ-தர துடுப்பாட்டப் போட்டிகளில் பங்குகொண்டார்.
சான் ஜோய்னர் - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138348" url="https://ta.wikipedia.org/wiki?curid=138348" title="ரிச்சர்ட் ஜக்ஸ்">
ரிச்சர்ட் ஜக்ஸ்

ரிச்சர்ட் ஜக்ஸ் " Richard Juckes ", பிறப்பு: சனவரி 21 1902, இறப்பு: சனவரி 21 1981), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு முதல்தர துடுப்பாட்டப் போட்டியில் கலந்து கொண்டுள்ளார். 1924 ம் ஆண்டில், முதல்தர துடுப்பாட்டப் போட்டியில் பங்குகொண்டார்.
ரிச்சர்ட் ஜக்ஸ் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138349" url="https://ta.wikipedia.org/wiki?curid=138349" title="ஆத்தர் ஜட்">
ஆத்தர் ஜட்

ஆத்தர் ஜட் ("Arthur Judd ", பிறப்பு: சனவரி 1 1904, இறப்பு: பிப்ரவரி 15 1988) என்பவர் இங்கிலாந்து அணியின் துடுப்பாட்டக்காரர் ஆவார். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 84 முதல்தர துடுப்பாட்டப் போட்டிகளில் கலந்து கொண்டுள்ளார். 1925-1935 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஆத்தர் ஜட் கிரிக் - இன்ஃபோ விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.



</doc>
<doc id="138350" url="https://ta.wikipedia.org/wiki?curid=138350" title="வில்லியம் ஜட்">
வில்லியம் ஜட்

வில்லியம் ஜட் " William Judd ", பிறப்பு: அக்டோபர் 23 1845, இறப்பு: மார்ச்சு 21 1925), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு முதல்தர துடுப்பாட்டப் போட்டியில் கலந்து கொண்டுள்ளார். 1878 ம் ஆண்டில், முதல்தர துடுப்பாட்டப் போட்டியில் பங்குகொண்டார்.
வில்லியம் ஜட் கிரிக் - இன்ஃபோ விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138351" url="https://ta.wikipedia.org/wiki?curid=138351" title="ஜார்ஜ் ஹே-டிரம்மண்ட்">
ஜார்ஜ் ஹே-டிரம்மண்ட்

ஜார்ஜ் ஹே-டிரம்மண்ட் " George Hay-Drummond, 12th Earl of Kinnoull ", பிறப்பு: சனவரி 30 1827, இறப்பு: மார்ச்சு 21 1897), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு முதல்தர துடுப்பாட்டப் போட்டியில் கலந்து கொண்டுள்ளார். 1852 ம் ஆண்டில், முதல்தர துடுப்பாட்டப் போட்டியில் பங்குகொண்டார்.
ஜார்ஜ் ஹே-டிரம்மண்ட் கிரிக் - இன்ஃபோ விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138353" url="https://ta.wikipedia.org/wiki?curid=138353" title="பீட்டர் ஜட்ஜ்">
பீட்டர் ஜட்ஜ்

பீட்டர் ஜட்ஜ் ("Peter Judge ", பிறப்பு: மே 23 1916, இறப்பு: மார்ச்சு 4 1992), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 68 முதல்தர துடுப்பாட்டப் போட்டிகளில் கலந்து கொண்டுள்ளார். 1933-1947 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
பீட்டர் ஜட்ஜ் கிரிக் - இன்ஃபோ விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012..


</doc>
<doc id="138354" url="https://ta.wikipedia.org/wiki?curid=138354" title="அல்பர்ட் ஜட்சன்">
அல்பர்ட் ஜட்சன்

அல்பர்ட் ஜட்சன் " Albert Judson ", பிறப்பு: சூலை 10 1885, இறப்பு: ஏப்ரல் 8 1975) என்பவர் இங்கிலாந்து அணியின் துடுப்பாட்டக்காரர் ஆவார். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு முதல்தர துடுப்பாட்டப் போட்டியில் கலந்து கொண்டுள்ளார். 1920 ம் ஆண்டில், முதல்தர துடுப்பாட்டப் போட்டியில் பங்குகொண்டார்.
அல்பர்ட் ஜட்சன் கிரிக் - இன்ஃபோ விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138355" url="https://ta.wikipedia.org/wiki?curid=138355" title="ஜார்ஜ் ஜப்">
ஜார்ஜ் ஜப்

ஜார்ஜ் ஜப் ("George Jupp ", பிறப்பு: பிப்ரவரி 26 1845, இறப்பு: பிப்ரவரி 24 1930), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் எட்டு முதல்தர துடுப்பாட்டப் போட்டிகளில் கலந்து கொண்டுள்ளார். 1867-1868 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஜார்ஜ் ஜப் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138356" url="https://ta.wikipedia.org/wiki?curid=138356" title="ஜான் கெல்லி (நொட்டிங்காம்சயர் துடுப்பாட்டக்காரர்)">
ஜான் கெல்லி (நொட்டிங்காம்சயர் துடுப்பாட்டக்காரர்)

ஜான் கெல்லி ("John Kelly ", பிறப்பு: பிப்ரவரி 15 1930), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் முதல்தர துடுப்பாட்டப் போட்டிகளில் கலந்து கொண்டுள்ளார். 1953 - 1957ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஜான் கெல்லி விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012..


</doc>
<doc id="138357" url="https://ta.wikipedia.org/wiki?curid=138357" title="ஜான் கெல்லி (லங்கசயர் துடுப்பாட்டக்காரர்)">
ஜான் கெல்லி (லங்கசயர் துடுப்பாட்டக்காரர்)

ஜான் கெல்லி (" John Kelly ", பிறப்பு: மார்ச்சு 19 1922, இறப்பு: நவம்பர் 19 1979), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 259 முதல்தர துடுப்பாட்டப் போட்டிகளில் கலந்து கொண்டுள்ளார். 1947-1960 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஜான் கெல்லி - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138358" url="https://ta.wikipedia.org/wiki?curid=138358" title="தாமஸ் ஜுர்">
தாமஸ் ஜுர்

தாமஸ் ஜுர் ("Thomas Jure", 18ம் நூற்றாண்டு பிறப்பு, இறப்பு: விபரம் தெரியவில்லை), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் முதல்தர துடுப்பாட்டப் போட்டிகளில் கலந்து கொண்டுள்ளார். 1747-1749 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
தாமஸ் ஜுர் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138359" url="https://ta.wikipedia.org/wiki?curid=138359" title="ஜேம்ஸ் ஜோன்ஸ் (துடுப்பாட்டக்காரர், பிறப்பு 1878)">
ஜேம்ஸ் ஜோன்ஸ் (துடுப்பாட்டக்காரர், பிறப்பு 1878)

ஜேம்ஸ் ஜோன்ஸ் (" James Jones ", பிறப்பு: 1878, இறப்பு: விபரம் தெரியவில்லை), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் நான்கு முதல்தர துடுப்பாட்டப் போட்டிகளில் கலந்து கொண்டுள்ளார். 1910 ல், முதல்தர துடுப்பாட்டப் போட்டிகளில் பங்குகொண்டார்.
ஜேம்ஸ் ஜோன்ஸ் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138363" url="https://ta.wikipedia.org/wiki?curid=138363" title="ஹமீட் அல்ஹுசைனி கல்லூரி">
ஹமீட் அல்ஹுசைனி கல்லூரி

ஹமீட் அல் ஹுசைனி கல்லூரி "(Hameed Al Husseinie College)" கொழும்பு மாவட்டத்தில், கொழும்பு புதுக்கடையில் அல்ஹுசைனி வீதியில் அமைந்துள்ள முன்னணி முஸ்லிம் பாடசாலைகளில் ஒன்று. இதுவொரு தேசியப் பாடசாலையாகும்.

ஆரம்பத்தில் இப்பாடசாலை 'அல்மத்ரசதுல் கைரிய்யதுல் இஸ்லாமியா' எனும் பெயரில் அரபுப் பாடசாலையாக நவம்பர் 15 1884 ஆண்டில் ஆரம்பிக்கப்பட்டது. இப்பாடசாலையை ஆரம்பிப்பதில் அறிஞர் மு. கா. சித்திலெப்பை, வாப்பிச்சி மரைக்கார், அஹமட் ஒராபி பாசா ஆகியோர் முக்கிய பங்களிப்பு வழங்கியுள்ளனர். 1921ஆம் ஆண்டில் இப்பாடசாலை ஹமீதியா ஆண்கள் ஆங்கிலப் பாடசாலை எனவும், 1961 ஆம் ஆண்டில் ஹமீட் அல்ஹுசைனி மகாவித்தியாலம் எனவும் பெயர் மாற்றம் பெற்றது. இக்கல்லூரி 1996 சூலை 26 இல் தேசிய பாடசாலையாக தரம் உயர்த்தப்பட்டது.

இப்பாடசாலையில் தற்போது 1 - 13 வரை வகுப்புகள் உள்ளன. 2700 க்கும் மேற்பட்ட மாணவர்கள் கல்வி கற்கின்றனர். தமிழ், சிங்களம், ஆங்கிலம் ஆகிய மும்மொழிகளிலும் இங்கு வகுப்புக்கள் நடைபெறுகின்றன.



</doc>
<doc id="138366" url="https://ta.wikipedia.org/wiki?curid=138366" title="கிண்ணியா மத்திய கல்லூரி">
கிண்ணியா மத்திய கல்லூரி

கிண்ணியா மத்திய கல்லூரி "(Kinniya Central College)" கிழக்கு மாகாணம் திருகோணமலை மாவட்டத்தில் அமைந்துள்ள முன்னணி முஸ்லிம் பாடசாலைகளில் ஒன்றாகும். இதுவொரு தேசியப் பாடசாலையாகும். இது மூதூர்த் தொகுதியின் கிண்ணியா வலயத்தில் அமைந்துள்ளது. இது 1958 ஆம் ஆண்டு ஆரம்பிக்கப்பட்டது.

1958ஆம் ஆண்டில் தாபிக்கப்பட்ட இப்பாடசாலையில் தரம் 1 - 13 வரையிலான வகுப்புக்கள் காணப்படுகின்றன. இப்பாடசாலையில் சுமார் 2100 மாணவர்கள் கல்வி பயில்கின்றனர். 80 ஆசிரியர்கள் சேவைபுரிகின்றனர். இதன் தற்போதைய அதிபராக எஸ்.ஏ. சராப்டீன் பதவி வகிக்கின்றார்.
கிண்ணியா முஸ்லிம்கள் தமது கல்வித் தேவையை[ பூர்த்தி செய்வதற்காக கல்விப் பொதுத்தராதர சாதாரண தரம் வரையில் அனைத்துப் பிரதேச மாணவர்களும் கல்வி பயிலக் கூடிய பாடசாலையாக கிண்ணியா மத்திய கல்லூரியினை 1958 ஆம் ஆண்டு ஆரம்பித்தார்கள். 1958 ஆம் ஆண்டு சீனியர் ஸ்கூல் எனும் பெயரில் இது ஆரம்பமானது. கிண்ணியாப் பிரதேசத்தின் முதல் ஆசிரியரான "காசிநாதர்" இக்கல்லூரியின் வளர்ச்சியில் முக்கிய பங்கு வகித்தார். இக்கல்லூரி 1961 ஆம் ஆண்டு மகா வித்தியாலயமாக தரம் உயர்த்தப்பட்டது. 1996 ஆம் ஆண்டு மத்திய கல்லூரி எனப் பெயர் மாற்றம் செய்யப்பட்டது. 1980 இல் இக்கல்லூரி 1ஏபி பாடசாலையாகவும் தரம் உயர்த்தப்பட்டது. இப்பாடசாலையில் 25.02.1991 ஆம் திகதியன்று கோட்டக் கல்வி அலுவலகம் திறந்து வைக்கப்பட்டது.திருமலை மாவட்ட பாராளுமன்ற உறுப்பினர் நஜீப் அப்துல் மஜீத் அவர்களின் முயற்சியினால் 16.05.1995 ஆம் திகதியன்று இக்கல்லூரி தேசியப் பாடசாலையாக்கப்பட்டது.

திருகோணமலை மாவட்டத்தில் மூதூர்த் தொகுதியின் மத்தியில் பல உப்பு நீர் ஆறுகளால் கிண்ணிகள் போல் பிரிக்கப்பட்டிருக்கும் ஒரு பிரதேசமே கிண்ணியா. இதன் வடக்கில் சீனக்குடா விமானநிலையமும் கிழக்கில் கொட்டியாரக்குடாவும் மேற்கில் கந்தலாய்க் குளத்து நீரால் வளம் பெறும் தம்பலகமப் பிரதேசக் கழனி நிலங்களும் எல்லையாக இருக்க மகாவலிகங்கை அதன் தெற்கு எல்லையை அணைத்துச் செல்கின்றது.

கடல் வளமும், காட்டுவளமும், நிலவளமும், நீர்வளமும் நிறையப் பெற்ற கிண்ணியா 70000 மக்கள் தொகைக் கொண்ட ஒரு கிராமமாகும். இவர்களுள் ஏறக்குறைய 99% மானோர் முஸ்லிம்களாவர். இலங்கையில் மிகக் கூடிய முஸ்லிம்கள் செறிந்து வாலும் ஓர் இடமாகக் கிண்ணியா விளங்குகின்றது. எனினும் கிராமியச் சூழல் இன்னும் முற்றாக மறையாத பல் வேறு துறைகளிலும் பின்தங்கிய ஒரு பிரதேசமாகவே இன்றும் இது காணப்படுகின்றது. ஆகவே கல்வித்துறையும் இதற்கு விதி விலக்கல்ல.
இக்கல்லூரியின் வரலாற்றுச்சான்றுகள் எதுவும் இன்னும் மறைந்து விடவில்லை. இக்கல்லூரியின் தோற்றமும் வளர்ச்சியும் கிண்ணியாவின் கல்வி வரலாற்றோடு பின்னிப்பினைந்ததொன்றாகவே காணப்படுகின்றது. 300 ஆண்டுகளுக்கு குறைவான வரலாற்றைக் கொண்ட கிண்ணியாவின் கல்வி வரலாறு 100 வருடங்களுக்கு உட்பட்டதாகும்.. கிண்ணியாவையும் சீனக்குடாவையும் பிரித்து வைக்கின்ற துறைக்கு(துறையடிக்கு) அண்மையில் வாழ்ந்த தமிழ் மக்களால் ஆரம்பிக்கப்பட்ட பாடசாலையே கிண்ணியாவின் முதற் பாடசாலையாகும். எனினும் அக்கால முஸ்லிம்கள் தமிழ்க் கல்வியில் அதிகம் ஆர்வம் காட்டவில்லை. மார்க்கக்கல்விக்கு முரணான கல்வி சைத்தானின் கல்வி என்ற கருத்து அக்கால முஸ்லிம்கள் மத்தியில் பலமாக வேரூன்றியிருந்தமையே இதற்குக் காரணமாகும்.
எனினும் கிண்ணியா முஸ்லிம்கள் தமது சமயக் கல்வித்தாகத்தைப் பூர்த்திசெய்வதற்காக ஜாவாமுஸ்லிம்கள் செரிந்து வாழ்ந்த பெரியாற்றுமுனையில் 1888ம் ஆண்டு ஜாகுவப்பள்ளியில் மதுரசத்துல் சகுதியாவை ஆரம்பித்தனர். இம்மதுரசாவுக்கு அண்மையில் தற்போது முஸ்லிம் மகளிர் மகா வித்தியாலயம் இருக்குமிடத்தில் 1905ம் ஆண்டு ஒரு பாடசாலை ஆரம்பிக்கப்பட்டது. அதுவே முஸ்லிம்களுக்கனெ ஆரம்பிக்கப்பட்ட முதல் தமிழ் பாடசாலையாகும். அங்கு ஆண்களுக்கும் பெண்களுக்கும் என வௌ;வேறாக வகுப்புகள் நடத்தப்பட்டன. 1914ம் ஆண்டு ஆலங்கேணி விஃவித்தியாலயமும் 1928ம் ஆண்டு சின்னக் கிண்ணியாவில் தற்போதைய அல்-அக்ஸ்வும் 1932ம் ஆண்டு குறிஞ்சாக் கேணியில் தற்போதைய அறபா மகா வித்தியாலயமும் ஆரம்பிக்கப்பட்ட போதிலும் இப்பாடசாலைகளில் 10ம் வகுப்பு வரை இருக்க வில்லை பெரிய கிண்ணியா ஆண்கள் வித்தியாலயத்தில் மாத்திரமே ளுளுஊ வகுப்பு வரை இருந்தது. 1982ம் ஆண்டு அல்-அக்சாவிலும் அறபாவிலும் 6ம் வகுப்பு ஆரம்பிக்கப்பட்டது. 1965ம் ஆண்டுதான் ஆலங்கேணியில் பு.ஊ.நு. ழுஃடு வகுப்பு ஆரம்பிக்கப்பட்டது. ஆகவே 1958ம் ஆண்டின் பின்னர் வெள்ளைமணல் உட்பட கிண்ணியாப் பிரதேச மாணவர்கள் யாவரும் கி. மத்திய கல்லூரியிலேயே G.C.E. சாதாரன வகுப்பு வரை கற்க வேண்டிய ஒரு தாய்ப் பாடசாலையாக இக்கல்லூரி விளங்குகியது.
1945ம் ஆண்டு இலவசக் கல்வி முறை அமுலானதைத் தொடர்ந்து 1905ம் ஆண்டு பெரியகிண்ணியாவில் ஆரம்பிக்கப்பட்ட பாடசாலையில் 1947ம் ஆண்டு எஸ்.எஸ்.சி. வகுப்பு (10ம்வகுப்பு) வரை ஆரம்பிக்கப்பட்டது. இதனால் 1950ம் ஆண்டைத் தொடர்ந்து இப்பாடசாலையில் கல்வி கற்ற உள்;ர் முஸ்லிம்கள் சிலர் ஆசிரியர்களாக வரமுடிந்தது. எனினும் இக்காலப்பகுதியில் மத்திய வகுப்பைச் சேர்ந்த சில பெற்றோர்கள் தமது பிள்ளைகளை மட்டக்களப்புச் சிவானந்தாக் கல்லூரி போன்ற வெளியூர் பாடசாலைகளுக்கு அனுப்பினர். அவர்கள் ஆங்கிலக் கல்வியைக் கற்று திருகோணமலை மாவட்ட அரசியலிலும், கல்வி நிறுவாக சேவைகளிலும் பல பதவிகளை வகித்தமை குறிப்பிடத்தக்கதாகும்.


இக்கல்லூரி ஆரம்பிக்கப்படும் போது பெரிய கிண்ணியா ஆண்கள் வித்தியாலயத்தில் இருந்து எஸ்.எஸ்.சீ வகுப்பைச் சேர்ந்த 14 மாணவர்கள் இங்கு கொண்டுவரப்பட்டு இப்பாடசாலையூடாகவே 1959 ஆம் ஆண்டு அரசாங்கப் பரீட்சைக்கு விண்ணப்பம் செய்யப்பட்டது. இவர்களுள் ஜனாப் எம்.எஸ்.ஏ.ஹஸன் எனும் ஒரு மாணவரே சித்தியடைந்தார். இவரும் இப்பாடசாலையின் அதிபராக ஒரு காலப்பகுதியில் பணிபுரிந்தார். இக்கல்லூரி மாணவர்களுள் முதலில் ஆசிரியர் நியமனம் பெற்றவரும் இவரே ஆவார். டீ.ஏ.எம்.இஸ்ஹாக், எம்.எஸ்.ஏ.இப்றாஹிம் ஆகியோர் தமிழ் மொழி ஆசிரியர்களாகவும் எஸ்.ஏ.ஹமீது புரக்டர் அவர்கள் ஆங்கில ஆசிரியராகவும் 1952 ஆம் ஆண்டு நியமனம் பெற்றனர் இவர்களே கிண்ணியாவின் முதல் முஸ்லிம் ஆசிரியர்கள் ஆவார்கள்.
அக்காலக் கல்வித்திட்டத்தின் படி எஸ்.எஸ்.சீ வகுப்பு (10ஆம் வகுப்பு) கலை விஞ்ஞானம் என இரு பிரிவுகளாகப் பிரிக்கப் பட்டிருந்தது, 1960 ஆம் ஆண்டு ஜனாப் பாரூக்(முன்னாள் மடவளை மதீனா வித்தியாலய அதிபர்) என்ற விஞ்ஞானப் பட்டதாரி நியமிக்கப்பட்டவுடன் 1961 ஆம் ஆண்டு விஞ்ஞானப் பிரிவு முதன் முதலில் ஆரம்பிக்கப்பட்டது. 8 ஆம் வகுப்பு சித்தியடைந்தவர்கள் இவ்வாறு கலை விஞ்ஞான வகுப்புகளுக்குப் பிரிக்கப்படுவர 1968ஆம் ஆண்டு ஜீ.சீ.ஈ உயர்தர கலை வகுப்பு நான்கு மாணவர்களுடன் ஆரம்பிக்கப்பட்டது.ஆசிரியர் பற்றாக் குறை காரணமாக இரண்டு மாணவர்களே வகுப்பில் எஞ்சி இருந்தனர் ஏனையோர் வெளியூர் சென்றுவிட்டனர். திரு.எஸ்.அழகரத்தினம் (முன்னாள் வவுனியா கல்வியியற் கல்லூரி பீடாதிபதி) அவர்களின் தனி முயற்சியினால் 1969 ஆம் ஆண்டு ஜீ.சீ.ஈ உயர்தரப் பரீட்சைக்கு தோற்றிய இரு மாணவர்களுள் ஒருவர் முதன்முறையாக பல்கலைக்கழகத்திற்குத் தெரிவானார்(ஜனாப் ஏ.எஸ்.எம் யூஸுப்) எனினும் கிண்ணியாவின் முதல் கலைப்பட்டதாரி மர்ஹும் ஏ.எல்.அப்துல் மஜீது ஆவார்.(1959).

1973 ஆம் ஆண்டு இக்கல்லூரியில் முதன்முறையாக ஜீ.சீ.ஈ.உயர்தர கணித விஞ்ஞான வகுப்புகள் ஆரம்பிக்கப்பட்டன. 1980 ஆம் ஆண்டு கணிதப் பிரிவில் இருந்து பொறியியல் துறைக்கு ஐ.அபூஹுரைரா எனும் ஒரு மாணவர் தெரிவானார். 1973ஆம் ஆண்டு கணிதப்பிரிவு ஆரம்பிக்கப்பட்ட போதிலும் 1990 ஆம் ஆண்டைத் தொடர்ந்தே கணிதத் துறையில் அதிக மாணவர்கள் பல்கலைக்கழகத்துக்கு தெரிவாக முடிந்தது.

திருகோணமலை மாவட்டத்தில் ஒரு அரச பாடசாலைக்கு என முதன் முதலில் கிண்ணியா மத்திய கல்லூரிக்கே www.kinniyacentral.org எனும் பெயரில் இணையத்தளம் ஒன்று அக்காலப்பகுதியில் (2003) அதிபராக இருந்த ஜனாப் எஸ்.ஏ.சராப்டீன் என்பவரின் முயற்சியில் உருவாக்கப்பட்டது. இதற்கான பண உதவிகளை இக்கால்லூரியின் பழைய மாணவர்களான ஜனாப். முகைதீன் அப்துல் றஹீம் (சாபி) மற்றும் ஜனாப் அப்துல் சமது றியாட் ஆகியோர் வழங்கியிருந்தது குறிப்பிடத்தக்கது. இதற்கான இணையத்தளத்தினை இப்பாடசாலையில் ஆசிரியராகக் கடமை புரிந்து வரும் ஜனாப் ஜவ்பர் இம்தியாஸ் உருவாக்கியிருந்தார் என்பது குறிப்பிடத்தக்கது. காலப்போக்கில் அரசு இலவசமாக Schoolnet மூலமாக இலவசமாக வழக்குவதனால் இதன் இணையத்தளத்தின் பெயர் www.kinniyacentral.sch.lk என மாற்றியமைக்கப்பட்டது.



</doc>
<doc id="138368" url="https://ta.wikipedia.org/wiki?curid=138368" title="பாலக்காடு டி. எஸ். மணி ஐயர்">
பாலக்காடு டி. எஸ். மணி ஐயர்

பாலக்காடு டி. எஸ். மணி ஐயர் (1912 - 1981) தென்னிந்தியாவைச் சேர்ந்த மிருதங்க இசைக் கலைஞர் ஆவார். இவரை நேயர்கள், 'கலியுக நந்திகேசுவரர்' என்று செல்லப் பெயரால் அழைத்தனர்.

கேரள மாநிலம், பாலக்காடு மாவட்டத்தின் பழைய கல்பாத்தி கிராமத்தில் இவர் பிறந்தார். பெற்றோர்: டி. ஆர். சேசம் பாகவதர் - ஆனந்தம்மா. தனது 7 ஆவது வயதில், மிருதங்க இசைப் பயிற்சியை சாத்தபுரம் சுப்பய்யரிடம் பெற ஆரம்பித்தார்; தனது தந்தையின் நண்பர் விசுவநாத ஐயரிடமும் மிருதங்கம் கற்றார். 10 வயது நிரம்பியபோது தன் அப்பாவுக்கும், மற்ற கதாகாலக்சேபக் கலைஞர்களுக்கும் பக்கவாத்தியம் வாசிக்க ஆரம்பித்துவிட்டார். தனது 15 ஆவது வயதில் தஞ்சாவூர் வைத்தியநாத ஐயரின் மாணவர் ஆனார்.

செம்பை வைத்தியநாத பாகவதரின் இசை நிகழ்ச்சிகளில் பக்கவாத்தியம் வாசிக்க ஆரம்பித்த பிறகு இவர் புகழடையத் தொடங்கினார். 1940 ஆம் ஆண்டில் திருவாங்கூர் சமஸ்தானத்தில் ஆஸ்தான வித்வானாக நியமனம் செய்யப்பட்டார். கிருஷ்ணமூர்த்தி அறக்கட்டளை நடத்திய 'ரிசிவாலி' பள்ளியில் (சித்தூர்) 1979 ஆம் ஆண்டு இசை பயிற்றுனராகச் சேர்ந்தார்.

இவர், கீழே குறிப்பிடப்பட்டுள்ள புகழ்மிக்க கருநாடக இசைப் பாடகர்களுக்கு பக்க வாத்தியமாக மிருதங்கம் வாசித்திருக்கிறார்:


இவரின் குறிப்பிடத்தக்க மாணவர்கள்:


சங்கீத கலாநிதி மற்றும் பத்ம பூஷண் விருதுகளைப் பெற்ற முதல் மிருதங்க இசைக் கலைஞர் எனும் பெருமை இவருக்கு உண்டு.





</doc>
<doc id="138373" url="https://ta.wikipedia.org/wiki?curid=138373" title="தோமஸ் ஜட்டன்">
தோமஸ் ஜட்டன்

தோமஸ் ஜட்டன் (" Thomas Jutten", பிறப்பு, இறப்பு: விபரம் தெரியவில்லை), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஐந்து முதல்தர துடுப்பாட்டப் போட்டிகளில் கலந்து கொண்டுள்ளார். 1791-1792 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
தோமஸ் ஜட்டன் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138374" url="https://ta.wikipedia.org/wiki?curid=138374" title="ஐந்தாந்தலைமுறைத் தாரைப் போர் விமானம்">
ஐந்தாந்தலைமுறைத் தாரைப் போர் விமானம்

ஐந்தாந்தலைமுறைத் தாரைப் போர் விமானம் ("Fifth-generation jet fighter") என்பது ஐக்கிய அமெரிக்காவில் பயன்படுத்தப்படும் மிகவும் மேம்பட்ட போர் விமானத்தின் வகைப்பாடு ஆகும். 2015 வரை இது ஒன்றே மிக அதிக நவீன தொழில்நுட்பங்களை கொண்ட போர் விமானமாகும். நான்காம் தலைமுறை போர்விமானங்களிலிருந்து இது மேம்படுத்தப்பட்டது. ஆயுதமேந்திய இந்த விமானத்தை ரேடாரால் கூட கண்டுபிடிக்க இயலாது. மேலும் ரேடார் இடைமறிப்புக்கு குறைந்த நிகழ்தகவு மற்றும் மேம்படுத்தப்பட்ட வான் மின்னணுவியல் மற்றும் நவீன கணினி அமைப்பு போன்ற மேம்பாடுகளை ஐந்தாம் தலைமுறை ஜெட் போர் விமானம் கொண்டுள்ளது. தற்பொழுது பயன்பாட்டில் உள்ள ஒரே ஐந்தாம் தலைமுறை ஜெட் போர்விமானம் ஐக்கிய அமெரிக்க வான்படையில் பயன்படுத்தப்படும் போர்விமானம் லாக்ஹீட் மார்டின் எப்-22 ராப்டர் ஆகும்.


</doc>
<doc id="138376" url="https://ta.wikipedia.org/wiki?curid=138376" title="தலைக்கு ஊத்தல்">
தலைக்கு ஊத்தல்

தலைக்கு ஊத்தல் அல்லது தலைக்கூத்தல் என்பது தமிழ்நாட்டின் தென்மாவட்டங்களில், குறிப்பாக விருதுநகர் மாவட்டத்தில் முதியவர்களை தலைக்குக் குளிப்பாட்டி கொலை செய்யும் முறையைக் குறிக்கிறது. இம்முறையில் குடும்பத்துக்கு பாரமாகக் கருதப்படும் முதியவர்கள் அதிகாலையில் எண்ணெய் தேய்த்துக் குளிப்பாட்டப் படுவர். பின்பு நாள் முழுவதும் அவர்களுக்கு அதிக அளவில் இளநீர் குடிக்கத் தரப்படும். எதிர்ப்பு சக்தி குறைவாகக் கொண்ட முதியவர்களுக்கு இதனால் கடுமையான காய்ச்சல், வலிப்பு, சிறுநீரகச் செயலிழப்பு ஏற்பட்டு ஓரிரு நாட்களில் இறப்பு ஏற்படும். இச்செயல் இந்தியாவில் சட்டத்துக்குப் புறம்பானது. சில நேரங்களில் தலைக்கு ஊத்துவதற்கு பதிலாக குளிர்ந்த பால் தருவது, நஞ்சு ஊசி போடுவது போன்ற செயல்களின் மூலம் முதியவர்கள் கொலை செய்யப்படுவர். பெரும்பாலும் முதியவர்களின் உறவினர்களின் அனுமதியோடு அல்லது உறவினர்களாலேயே இக்கொலைகள் நடத்தப்படுகின்றன. 2010 ஆம் ஆண்டு தலைக்கு ஊத்தலில் இருந்து தப்பித்த ஒரு 80 வயது முதியவர் தனது உறவினர் வீட்டில் தஞ்சம் புகுந்தார். இந்த சம்பவம் மாவட்ட நிருவாகம் மற்றும் ஊடகங்களின் கவனத்தை ஈர்த்ததால், இந்த முறை பற்றி பரவலாகச் செய்திகள் வெளியாகின. இந்த நிகழ்வுகளைத் தடுக்க மாவட்ட நிருவாகம் நடவடிக்கைகள் எடுத்தது.


</doc>
<doc id="138378" url="https://ta.wikipedia.org/wiki?curid=138378" title="பரவல்">
பரவல்

பரவல் (Diffusion) என்பது ஒரு பொருள் அதன் செறிவு மிகுந்த பகுதிகளிலிருந்து செறிவு குறைந்த பகுதிகளுக்கு ஒழுங்கறு/ எழுந்தமாறான நகர்தலால் துகள்கள் பரவுதலைக் குறிக்கிறது. வெற்றுவெளியில் இந்த புள்ளியியல் விதரணத்தின் காலத்தொடர்பு பரவல் சமன்பாட்டால் அறியப்படுகிறது. இது அடர் சரிவு வாட்டத்தினால் நிகழும் பொருண்மைப் பெயர்ச்சியுடன் பரவல் கொள்கை தொடர்புள்ளதாக உள்ளது.
சமூக அறிவியலில் இச்சொல் கருத்து பரவலைக் குறிப்பதாக உள்ளது.
பரவலின் போது துணிக்கைகள் அவற்றின் செறிவுப் படித்திறன் வழியாக நகர்கின்றன.


</doc>
<doc id="138379" url="https://ta.wikipedia.org/wiki?curid=138379" title="கரைபொருள்">
கரைபொருள்

வேதியியலில், கரைசல் என்பது, இரண்டு அல்லது அதற்கு மேற்பட்ட தனிமங்கள் சேர்ந்த ஒரு படித்தான கலவை ஆகும். கரைசலில் கரைப்பானில் கரைந்துள்ள பதார்த்தம் கரைபொருள் அல்லது கரையம் ("Solute") ஆகும்.


</doc>
<doc id="138380" url="https://ta.wikipedia.org/wiki?curid=138380" title="மூலிகைக் குடிநீர்">
மூலிகைக் குடிநீர்

மூலிகைகள் கலந்த குடிநீர் மூலிகைக் குடிநீர் எனப்படுகிறது. சீரகத்துடன், ஆவாரம்பூ (Cassia auriculata), ஆடாதோடை (Justicia adhatoda) இலைகள், துளசி இலைகள், வல்லாரை இலைகள், கரிஞ்ஞாலி (Acacia catechu) வேர், மாம்பட்டை, நெல்லிக்காய்ப் பட்டை ஆகிய மூலிகைகளை சம அளவில் கலந்து பொடியாக நாட்டு மருந்துக் கடைகளில் விற்கப்படுகிறது. அதிலிருந்து தயாரிக்கப்படுவதே மூலிகைக் குடிநீர். 


இது போல பொடி கிடைக்காவிட்டால் நீங்களே கீழ்க்கண்டவற்றை தயாரிக்கலாம்:
ஒரு தேக்கரண்டி:

மூலிகைக் குடிநீரால் கிடைப்பதாகச் சொல்லப்படும் பலன்கள்:


 

</doc>
<doc id="138381" url="https://ta.wikipedia.org/wiki?curid=138381" title="கண்டி தர்மராஜா கல்லூரி">
கண்டி தர்மராஜா கல்லூரி

கண்டி தர்மராஜா கல்லூரி "(Dharmaraja College", (சிங்களம்: ධර්මරාජ විද්‍යාලය) இலங்கையிலுள்ள முன்னணி ஆண்கள் பாடசாலைகளில் ஒன்று. தேசியப் பாடசாலையான இக்கல்லூரி கண்டி மாவட்டத்தில் அமைந்துள்ளது.

கண்டி மாநகரில் கண்டி வாவியின் தென்முனையில் இயற்கை வனப்புமிக்க சூழலில் இப்பாடசாலை அமைந்துள்ளது. இதுவொரு பௌத்த பாடசாலையாகும். சேர். ஹென்ரி ஸ்டீல் ஓல்கொட், என்பவரால் சூன் 30 1887 ஆண்டில் ஆரம்பிக்கப்பட்டது. இக்கல்லூரியில் தரம் 1 - 13 வரை வகுப்புகள் உள்ளன. 4500க்கும் மேற்பட்ட மாணவர்கள் கல்வி கற்கின்றனர். இதன் தற்போதைய அதிபர் கே. எம். கீர்த்திரத்ன ஆவார்.



</doc>
<doc id="138382" url="https://ta.wikipedia.org/wiki?curid=138382" title="பெல்மோப்பான்">
பெல்மோப்பான்

பெல்மோப்பான் (), பெலீசு நாட்டின் தலைநகரம் ஆகும். கடல்மட்டத்திலிருந்து 75 மீட்டர் உயரத்திலுள்ள இந்நகரின் மக்கட்தொகை 20,000 ஆகும். 1961இல் ஹட்டீ புயல் காரணமாக முன்னைய தலைநகரமான துறைமுக நகரம் பெலீசு நகரம் பேரழிவைச் சந்தித்ததால் பெலீசு ஆற்றிற்கு கிழக்காக இந்நகரம் அமைக்கப்பட்டது. 1970இல் அரசபீடம் இந்நகருக்கு மாற்றப்பட்டது. இங்குள்ள தேசிய சட்டசபை மாயா கோயிலின் அமைப்புடையது.


</doc>
<doc id="138387" url="https://ta.wikipedia.org/wiki?curid=138387" title="பாராமவுண்ட் ஏர்வேஸ்">
பாராமவுண்ட் ஏர்வேஸ்

பாராமவுண்ட் ஏர்வேஸ் ("Paramount Airways") சென்னையை சேர்ந்த விமான சேவை நிறுவனமாகும். பாராமவுண்ட் குழுமத்தின் தியாகராஜன், 2005 ஆம் ஆண்டு அக்டோபர் மாதம் மதுரையில் நிறுவினார். பின்னர் அதன் தலைமையகம் சென்னைக்கு மாற்றப்பட்டது. சென்னை சர்வதேச விமான நிலையத்தைத் தளமாக கொண்டு இயங்கியது. பிரேசிலிய எம்பெரேயர் விமானங்கள் மூலம் வர்த்தக பயணிகளை ஈர்க்கும் வகையில் நிறுவப்பட்டது. குத்தகைதாரர்களால் ஏற்பட்ட சிக்கல் காரணமாக, மே 2010 ல் அதன் உரிமம் ரத்து செய்யப்பட்டு சேவைகள் தற்காலிகமாக நிறுத்தி வைக்கபட்டுள்ளது.


</doc>
<doc id="138392" url="https://ta.wikipedia.org/wiki?curid=138392" title="கபிலரகவல்">
கபிலரகவல்

கபிலரகவல் அல்லது கபிலர் அகவல் கபிலரால் கூறப்படுவது போல எழுதப்பட்ட ஒரு தமிழ் நூல். 
இது. இந்நூலில் சாதி அமைப்புக்கு எதிரான கருத்துகள் உள்ளன. பதினைந்தாம் நூற்றாண்டு காலகட்டத்தைச் சேர்ந்த இந்நூலில் 138 அடிகள் உள்ளன. இதை எழுதியவர் "கபிலதேவ நாயனார்".

பகவன் என்ற உயர்குல முனிவன் ஒருவனுக்கும், ஆதி எனும் தாழ்ந்த குலப் பெண் ஒருத்திக்கும் நால்வர் பெண்களும் மூவர் ஆண்களுமாக எழுவர் மக்களாகப் பிறந்தனர் எனவும், அவர்கள் முறையே ஊத்துக்காட்டில் வண்ணர் அகத்தில் உப்பையும், காவிரிப்பூம்பட்டினத்தில் சான்றார் வீட்டில் உறுவையும், பாணர் ஒருவர் வீட்டில் ஔவையாரும், மலைக்குறவர் வீட்டில் வள்ளியும், மயிலையில் பறையர் வீட்டில் வள்ளுவரும், வஞ்சியில் அதிகன் வீட்டில் அதியமானும், ஆரூரில் அந்தணர் ஒருவர் வீட்டில் கபிலரும் என வளர்ந்தனர் எனவும் கபிலகரவல் கூறுகின்றது. இது கற்பனைக் கதை என அறிஞர்கள் கருதுகின்றனர். கடவுளுக்கு சாதி வேற்றுமை இல்லை, அறிஞர்களுக்கும், சான்றோருக்கும் சாதி இல்லை என்று கூறுகிறது.

<poem>
குலமும் ஒன்றே குடியும் ஒன்றே
இறப்பும் ஒன்றே பிறப்பும் ஒன்றே
வழிபடுதெய்வமு மொன்றேயாதலால்
முன்னோருரைத்த மொழிதவறாமல் 
எந்நாளாயினும் இரப்பவர்க் கிட்டுப்
புலையுங் கொலையுங் களவுந்தவிர்ந்து
நிலைபெற அறத்தில் நிற்பதை யறிந்து
ஆணும்பெண்ணும் அல்லதை யுணர்ந்து
பேணியுரைப்பது பிழையெனப் படாது 
சிறப்புஞ்சீலமும் அல்லது
பிறப்பு நலந்தருமோ பேதையீரே.
</poem>




</doc>
<doc id="138397" url="https://ta.wikipedia.org/wiki?curid=138397" title="வருணகுலாதித்தன் மடல்">
வருணகுலாதித்தன் மடல்

வருணகுலாதித்தன் மடல், தமிழ் சிற்றிலக்கிய வகையான மடல் வகையைச் சேர்ந்த நூல். நூலின் காலம் 15-17ம் நூற்றாண்டு. பாடியவர் காளிமுத்தம்மை என்றும் அம்மைச்சி என்றும் அழைக்கப்படும் தாசி ஒருவர் எனச் சொல்லப்படுகிறது. காத்தான் என்னும் வருணகுலாதித்தன் மீது அகப்பொருட் சுவையுடன் பாடப்பட்டது. இது சமயம் சாரா சிற்றிலக்கியமாகும். 

தலைவன் தான் காதலித்த தலைவியை அடையாத போது, அவளை அடைய, பனங்கருக்கால் குதிரை வடிவில் ஊர்தி ஒன்றைச் செய்து ஊர்வது போல வடிவமைக்கப்பட்டுள்ளது. சொல் நயம், அடுக்கு, எதுகை, மோனை, தொடை, நயம், முரண் தொடை, மடக்கு முதலிய அனைத்துச் செய்யுள் நலன்களும் இந்நூலில் காணக்கிடைக்கின்றன. சிறந்த சந்த நடையும், இலக்கிய நடையும், சில இடங்களில் பேச்சு நடையும் கொண்டுள்ளது. 



</doc>
<doc id="138398" url="https://ta.wikipedia.org/wiki?curid=138398" title="வேட்டை (திரைப்படம்)">
வேட்டை (திரைப்படம்)

வேட்டை 2012 ஆம் ஆண்டு வெளிவந்த அதிரடித் தமிழ்த் திரைப்படம். லிங்குசாமியால் எழுதி இயக்கப்பட்டது. இத்திரைப்படத்தில் ஆர்யா, மாதவன், சமீரா ரெட்டி, அமலா பால் ஆகியோர் முக்கியமான கதாபாத்திரங்களில் நடித்துள்ளனர். தம்பி ராமையா மற்றும் நாசர் ஆகியோரும் இந்த படத்தில் நடித்துள்ளனர். யுவன் ஷங்கர் ராஜா இத்திரைப்படத்திற்கு இசையமைத்துள்ளார். மேலும் இத்திரைப்படம் நிரவ் ஷாவால் ஒளிப்பதிவு செய்யப்பட்டு அந்தோனியால் படத்தொகுப்பு செய்யப்பட்டது.



</doc>
<doc id="138400" url="https://ta.wikipedia.org/wiki?curid=138400" title="திஹாரிய">
திஹாரிய

திகாரிய அல்லது திஹாரிய என்பது இலங்கையின் கம்பகா மாவட்டத்தில் அமைந்திருக்கின்ற அழகியதொரு ஊராகும். கொழும்பு, கண்டி ஆகிய பெரு நகரங்களை இணைக்கும் ஏ1 சாலையை அண்டி அமைந்துள்ள இவ்வூர் மாவட்டத் தலைநகரான கம்பகாவில் இருந்து 9 கிலோ மீட்டர் தொலைவிலும், இலங்கையின் தலைநகரமான கொழும்பில் இருந்து 36 கிலோமீட்டர் தொலைவிலும் உள்ளது. முசுலிம் மக்களைப் பெரும்பான்மையாகக் கொண்ட இந்த ஊரில் ஏறத்தாழ 15,000 முசுலிம் மக்கள் வாழ்கின்றனர். 
கம்பகா மாவட்டத்தில் உள்ள மிகப் பழைய பள்ளிவாயில்களுள் ஒன்றான அல்-மஸ்ஜிதுல் ரவ்லா ஜும்மா பெரிய பள்ளிவாயில் உள்ளிட்ட பல பள்ளிவாயில்கள் இவ்வூரில் அமைந்துள்ளன. இது நகரத்து சூழலினதும் கிராமத்து சூழலினதும் பண்புகளைப் பெற்றிருக்கின்றது.


</doc>
<doc id="138401" url="https://ta.wikipedia.org/wiki?curid=138401" title="வெள்ளாடு">
வெள்ளாடு

வெள்ளாடு என்பது ஒரு வளர்ப்பின ஆடு ஆகும். இந்தியாவில் மட்டும் 19 இனங்கள் காணப்படுகின்றன. அவற்றில் தமிழ்நாட்டில் கன்னி ஆடு, கொடி ஆடு, சேலம் கருப்பு ஆகிய இனங்கள் உள்ளன. பாலுக்காகவும், இறைச்சிக்காகவும் இது வளர்க்கப்படுகிறது.

வெள்ளாடு தழைகளை மேயும். குருபாடு புல்லை மேயும். துரு, துருவை என்றெல்லாம் சங்க இலக்கியங்களில் குறிப்பிடப்படும் மயிரடர்ந்த காட்டாடும் வளர்க்கப்படும் வீட்டு விலங்காக வளர்க்கப்படுகிறது. வெள்ளாட்டைக் கயிற்றில் கட்டிக்கொண்டு மேய்ப்பர். குரும்பாடும் செம்மறியாடும் மந்தை மந்தையாக மேய்க்கப்படும். பலவகையான இலை தழைகளை மேய்வதால் வெள்ளாட்டுப்பால் மருத்துவக் குணம் உள்ளது; குடற்புண்ணை ஆற்றும். மகாத்மா காந்தி வெள்ளாட்டுப் பாலை விரும்பி உண்டுவந்தார்.



</doc>
<doc id="138402" url="https://ta.wikipedia.org/wiki?curid=138402" title="மரகதலிங்கம்">
மரகதலிங்கம்

மரகதலிங்கம் என்பது மரகதம் எனும் கனிமத்தால் செய்யப்பட்ட சிவலிங்கமாகும். இந்த சிவலிங்கம் மரகதத்தின் தன்மையால் பச்சை நிறமுடையதாக இருக்கிறது. இந்த மரகத லிங்கத்தினை தமிழகத்திலுள்ள எண்ணற்ற சிவாலயங்களில் பூசைக்காக வைத்துள்ளார்கள். இந்த லிங்கத்தில் பால் மற்றும் நீர் போன்றவற்றை கொண்டு அபிசேகம் செய்யும் போது நிறம் மாறுவதை பக்தர்கள் தெய்வ செயல் என நம்புகிறார்கள்.

தமிழகத்திலுள்ள பல்வேறு சிவாலயங்களில் போதிய பாதுகாப்பு இல்லாத காரணங்களால் எண்ணற்ற மரகத லிங்கங்கள் திருடப்பட்டுள்ளன. அவற்றில் பல அரசு மற்றும் அறநிலையத்துறையால் மீட்க முடியாமல் போகிறது. 

மரகதம் பெரில் வகையைச் சேரந்த ஒரு கனிமம். வனேடியம் என்ற மூலகம் மரகதத்திற்கு பச்சை நிறம் தருகிறது. பச்சை நிறம் கொண்ட மரகதம் ஒளிரும் தன்மையுடையது. இதில் சிலிக்கன், அலுமினியம், மக்னீசியம் போன்ற இரசாயனக் கலவைகள் அடங்கியுள்ளன. இக்கற்கள் மிக மென்மையானவை; எளிதில் நொறுங்கும் தன்மை உடையவை. கண்ணாடிப் பாத்திரம் ஒன்றில் பாலை ஊற்றி அதில் மரகதத்தைப் போட்டால் பால் முழுவதும் பச்சை நிறமாகத் தோன்றும். நீர் நிறைந்த பாத்திரத்தில் போட்டால் நீர் முழுவதும் பச்சையாகத் தோன்றும். இப்படிப்பட்ட குணமுடைய கல் மிக விலை உயர்ந்த கல் ஆகும். 
மரகதக்கல் ஒன்பது நவரத்தினங்களுள் ஒன்றாகும். நவகிரகங்களில் புதனுக்கு உரிய ரத்தினமாக மரகதம் கருதப்படுகிறது. சில குறிப்பிட்ட நவரத்தினங்களுக்கு ஈர்ப்பு சக்தி உண்டு.
புதனுக்கு உரிய மரகதத்தை, லிங்க வடிவில் வழிபடுவது சிறந்தது என்று புராணங்கள் கூறுகின்றன. சிலைகளும் சக்தி வாய்ந்ததாக இருக்க வேண்டும் என்பதற்காக சில மன்னர்கள் மரகதக் கல்லில் லிங்கத்தை வடிவமைத்தனர். மன்னர்கள் இந்த வகை லிங்கங்கள் கோவிலில் வைத்து வழிபடுவதையே சிறப்பு என்று கருதினார்கள். மரகத லிங்கத்தை வணங்குவதன் மூலம் சகல விதமான தோஷங்களில் இருந்தும் நிவர்த்தி பெற முடியும் என்பது குறிப்பிடத்தக்கது. கல்வி, ஆரோக்கியம், அரசருக்கு நெருக்கமான பதவிகளில் அமரும் யோகத்தை மரகதலிங்கம் தரக்கூடிய வல்லமை படைத்தது என்கிறார்கள். வியாபாரத்தில் விருத்தி அம்சம் பெறவும் மரகதலிங்கத்தை வணங்கலாம்.

ஏழு மரகதலிங்கங்கள் இந்திரன் மூலம் முசுகுந்த சோழச்சக்ரவர்த்திக்குக் கிடைத்தாக சொல்லப்படுகிறது. இந்த மரகதலிங்கங்களை இந்திரனே பூஜித்து வந்தாராம். முசுகுந்த சக்ரவர்த்தி 12 ஆம் நூற்றாண்டில் வேதாரண்யம், திருக்குவளை, திருக்கரவாசல், திருவாரூர், திருநள்ளாறு, நாகப்பட்டினம், திருவாயுமூர் ஆகிய ஏழு இடங்களில் உள்ள சிவன் கோவில்களுக்கு (சப்த விடங்க தலங்கள்) விலைமதிப்பில்லாத மரகதலிங்கங்களை மக்கள் வழிப்பாட்டிற்காக அமைத்துக் கொடுத்துள்ளார்.

சப்தவிடங்கத தியாகத் தலங்களில் மரகதலிங்களுக்கு செய்யப்படும் பால் அபிஷேகம் மிகச்சிறந்த மருத்துவ சக்தியைக் கொண்டது. இரவில் மரகதலிங்களின் மேல் சாற்றி காலையில் வழங்கப்படும் சந்தனமும் மிகச்சிறந்த மருத்துவ சக்தி வாய்ந்தது.
செங்கல்பட்டிலிருந்து திருப்போரூர் செல்லும் பாதையில் சுமார் ஏழு கிலோ மீட்டர் தொலைவில் இருக்கிறது. திருஇடைச்சுரம் என்ற திருத்தலம். தற்போது இந்த இடம் திருவடி சூலம் என்று அழைக்கப்படுகின்றது. இங்கு சிவலிங்கம் ஒரு சுயம்பு மரகதலிங்கம். சிவன் பச்சையாகக் காட்சியளிக்கின்றார். கற்பூர சோதி காட்டும்போது அந்த ஒளி லிங்கத்தின் மீது பட்டுப் பிரதிபலிக்கின்றது. கண்ணாடியைப் போன்று தெரிகிறது. புற்றுருவாக இருந்த சுவாமிக்கு அம்பிகை பசுவாக வந்து பால் பொழிந்த தலம் இதுவாகும்.
வேலூர் காவிரிப்பாக்கம் அருகே உள்ள சிறுகரும்பூரில் உள்ள சுந்தர காமாட்சி சமேத திரிபுராந்தக ஈஸ்வரர் கோயிலில் உள்ள மரகத லிங்கம் ஆயிரம் ஆண்டு பழமைவாய்ந்தது. இப்போது (கடந்த ஜூலை மாதம்) இது திருடு போனது.
திருச்சி அருகிலுள்ள மரகதாசலேசுவரர் கோவில் திருஈங்கோய்மலையில் சிவலிங்கம், பெயருக்கேற்ப மரகதக்கல் நல்ல பச்சை நிறத்தில் பளபளப்பாக இருக்கிறது.
நஞ்சுண்டேஸ்வரர் கோவில், நஞ்சன்கூடு மைசூர் ஒரு சிவன் கோவில். இங்கு மாமன்னர் திப்பு சுல்தான் ஒரு மரகதலிங்கத்தைப் பிரதிஷ்டை செய்துள்ளார்.
இராமநாதபுரம் மாவட்டம் , உத்தரகோசமங்கையில் உள்ளது மங்களேசுவரி சமேத மங்களநாத சுவாமி கோவில். இக் கோவில் வளாகத்திற்குள்ளே நடராஜருக்கென்று தனி சன்னதி உள்ளது. இங்கு உலகப் பகழ் பெற்ற பச்சை மரகதக்கல்லால் ஆன நடராசர் பக்தர்களுக்கு அருள்புரிகிறார். இக்கோவிலில் உள்ள மரகதலிங்கத்திற்கும், ஸ்படிகலிங்கத்துக்கும் தினசரி அன்னாபிஷேகம் செய்யப்படுகிறது. மார்கழி மாதம், திருவாதிரைக்கு முதல் நாள் மட்டும் நடராசருக்கு அபிஷேகம் நடக்கிறது. ஆருத்ரா தரிசனத்தன்று பச்சை மரகதக்கல் நடராசருக்கு அபிஷேகம் நடப்பதால் அன்று ஒரு நாள் மட்டும் இவ்விரு லிங்கங்களுக்கும் அபிஷேகம் செய்யப்படுவதில்லை. ஒலி, ஒளி அதிர்வுகளைத் தாங்கும் சக்தி இல்லாத மென்மையான பண்புகள் கொண்ட பச்சை மரகதக்கல்லால் ஆன நடராசர் சிலையை சந்தனக் கலவையைப் பூசி பாதுகாத்து வருகின்றனர். திருவாதிரைக்கு முதல் நாள் மட்டும் பக்தர்களின் தரிசனத்திற்காக சந்தனப் பூச்சு கலைக்கப்படுகிறது.
சிறுவாபுரி பாலசுப்பிரமணிய சுவாமி கோவில் சென்னைக்கு வட மேற்கே சென்னை - கல்கத்தா நெடுஞ்சாலையில் சென்னையில் இருந்து 33-வது கிலோமீட்டரில் இடதுபக்கம் (மேற்கே) பிரியும் சாலையில் அமைந்துள்ளது. இங்குள்ள சிலைகளில் பாலசுப்பிரமணிய சுவாமி, ஆதிமூலர், நவக்கிரகம் தவிர மற்ற சிலைகள் பச்சைக்கல்லில் செய்யப்பட்டவை. கொடிமரத்துக்கு அருகில் முருகப்பெருமானின் மரகதப்பச்சை மயில் கொலுவாக வீற்று இருக்கிறது. கோவிலின் தென்மேற்கு மூலையில் மரகதகல்லில் சூரியனார் சிலை, நேர் எதிரில் கிழக்கே திருமுகம் கொண்ட மரகதவிநாயகர் (ராஜகணபதி) சிலை முருகப்பெருமானுக்கு தெற்கே அண்ணாமலையார் சிலை. இங்குள்ளது போன்ற பெரிய மரகதலிங்கம் வேறு எங்கும் இல்லை. இதுபோல் எல்லா விக்கிரகங்களும் மரதகப்பச்சை கல்லில் உள்ளது போல் வேறு எந்தக் கோவிலிலும் இல்லை.


</doc>
<doc id="138403" url="https://ta.wikipedia.org/wiki?curid=138403" title="சிவந்தி">
சிவந்தி

சிவந்தி அல்லது செவ்வந்தி ("Chrysanthemum") இருவித்திலைத் தாவர வகையைச் சேர்ந்த ஒரு பூக்கும் தாவரம். கண்ணியாகக் கட்டி மகளிர் தலையில் இதனைச் சூடிக்கொள்வர். சிவந்திப்பூ மாலை திருமணத்தின்போது அணிந்துகொள்ளப்படும். இதன் மலர் மணம் மிக்கது; தோட்டங்களில் சிவந்திப் பூவைப் பயிரிட்டு விற்பனை செய்கின்றனர். இந்தப் பூவானது வெள்ளை, மஞ்சள், சிவப்பு நிறங்களில் பூக்கும். இந்த நிறப் பூக்கள் தனித்தனிப் பயிர்வகை. ஆசியா மற்றும் வடமேற்கு ஐரோப்பாவைத் தாயகமாகக் கொண்டது.
செவ்வந்திப்பூவை சாமந்திப்பு, சிவந்திப்பூ என பலவாறு அழைக்கின்றனர்.


</doc>
<doc id="138404" url="https://ta.wikipedia.org/wiki?curid=138404" title="முளிமரம்">
முளிமரம்

முளிமரம் என்பது உலர்ந்த மரம். 

முல்லையும் குறிஞ்சியும் முறைமையில் திரிந்து பாலைநிலமாக மாறும் காலத்தில் மரங்கள் காய்ந்துபோகும். இதனை முளிமரம் எனச் சங்கப்பாடல் குறிப்பிடுகிறது. முளிமரத்தின் சுள்ளிகளை அடுப்பு எரிக்கப் பயன்படுத்துவர். பெரிய கட்டைகளை எரித்து இரவில் முற்றத்தில் வெளிச்சம் உண்டாக்கிக்கொண்டது பற்றிச் சங்கப்படல் குறிப்பிடுகிறது. 


</doc>
<doc id="138405" url="https://ta.wikipedia.org/wiki?curid=138405" title="சித்திர மடல்">
சித்திர மடல்

சித்திர மடல், மடல் என்னும் சிற்றிலக்கிய வகையைச் சேர்ந்த ஒரு தமிழ் நூல். இதனை இயற்றியவர் காளமேகப் புலவர்; காலம், 15ம் நூற்றாண்டு. இதில் 174 கண்ணிகளும், ஒரு காப்புச் செய்யுளும் உள்ளன. பிற்கால மடல் இலக்கியங்கள் போல பாட்டுடைத் தலைவனின் சிறப்பை விரித்துக் கூறாது இருப்பது இதன் தனிச்சிறப்பு. காதலில் ஏமாற்றம் உற்றவர் தம்மை வருத்திக்கொள்வதை விவரிக்கின்றது.



</doc>
<doc id="138410" url="https://ta.wikipedia.org/wiki?curid=138410" title="டேம்கர் அணை">
டேம்கர் அணை

டேம்கர் அணை(மராத்தி:टेमघर English:Temghar) மகாராட்டிரம் முள்ஷி நகருக்கு அருகே முடாஆற்றின் குறுக்கேவுள்ள அணையாகும்.

இந்த அணை உயரமும் நீளமும் கொண்டதாகும். இதன் நீர் கொள்ளளவு மற்றும் மொத்த கொள்ளளவு ஆகும்


</doc>
<doc id="138412" url="https://ta.wikipedia.org/wiki?curid=138412" title="டி. எஸ். இராமஸ்வாமி பிள்ளை">
டி. எஸ். இராமஸ்வாமி பிள்ளை

டி. எஸ். இராமஸ்வாமி பிள்ளை (ஆங்கிலம்:T. S. Ramaswami Pillai ) ஒரு தமிழக அரசியல்வாதி ஆவார்.

இவர் சென்னை மாநிலத்தின் சட்டமன்றத்திற்க்கு 1952 , 1954 மற்றும் 1957 ஆம் ஆண்டு தேர்தலில் கன்னியாகுமரி சட்டமன்றத் தொகுதியிலிருந்து இந்திய தேசிய காங்கிரசு சார்பாகவும் , பிரஜா சோசலிஸ்ட் கட்சி சார்பாகவும் மற்றும் தனித்தும் தேர்ந்தெடுக்கப்பட்டார்.


</doc>
<doc id="138413" url="https://ta.wikipedia.org/wiki?curid=138413" title="வாரஸ்காவ் அணை">
வாரஸ்காவ் அணை

வாரஸ்காவ் அணை(மராத்தி:वारसगाव English:Varasgaon) இந்தியா மகாராட்டிரம் புனேவிற்கு அருகே மோசி ஆற்றின் குறுக்கேவுள்ள அணையாகும். வீர் பாஜி பசல்கர் அணை என்றும் அழைக்கப்படுகிறது. பான்ஷெத் அணையின் பக்கவாட்டில் புனேவிலிருந்து 20 கிமீ தொலைவில் உள்ளது. பருவக் காலங்களில் பச்சை வெளியுடன் நீரருவிகள் இருப்பதால் சுற்றுலா பயணிகளைக் கவர்கிறது. பான்ஷெத் அணையும் இந்த அணையையும் இரட்டை அணைகள் என்று அழைக்கப்படுகிறது. புனேவின் முக்கிய நீர் ஆதாரமாகவும் விளங்குகிறது.

இந்த அணை உயரமும் நீளமும் கொண்டதாகும். இதன் நீர் கொள்ளளவு மற்றும் மொத்த கொள்ளளவு ஆகும்


</doc>
<doc id="138415" url="https://ta.wikipedia.org/wiki?curid=138415" title="கடக்வாஸ்லா அணை">
கடக்வாஸ்லா அணை

கடக்வாஸ்லா அணை(மராத்தி:खडकवासला, English:Khadakwasla) இந்தியா மகாராட்டிரம் புனேவிற்கு 20 கி.மீ. தொலைவில் உள்ள அணையாகும். புனேவின் நீர் ஆதாரங்களில் முக்கியமான ஒன்று. இதனருகே பல் மருத்துவ மையமும், கால்நடை மருத்துவமனையும், தேசிய பாதுகாப்பு பயிற்சிப்பள்ளியும், மத்திய நீர் மற்றும் மின்சார ஆய்வு நிலையமும் (Central Water & Power Research Station) உள்ளது. சிறிது தொலைவில் சிங்க்காட் கோட்டையும், பான்ஷெத் மற்றும் வாரஸ்காவ் இரட்டை அணைகளும் உள்ளன.1961ல் பான்ஷெத் அணை உடைந்தபோது இவ்வணையும் உடைந்ததால், 1879ல் மீண்டும் கட்டப்பட்டது. இவ்வணை முதன்முதலில் 1880ல் கட்டிமுடிக்கப்பட்டது. மயில் கூடம், குட்ஜே கிராமம், நீலகண்டேஸ்வரர் போன்ற சுற்றுலா தளங்கள் இருப்பதால் மழைக் காலங்களில் மக்கள் அதிகம் இங்கு வருகிறார்கள்.

இந்த அணை உயரமும் நீளமும் கொண்டதாகும். இதன் நீர் கொள்ளளவு மற்றும் மொத்த கொள்ளளவு ஆகும்


</doc>
<doc id="138416" url="https://ta.wikipedia.org/wiki?curid=138416" title="முடா ஆறு">
முடா ஆறு

முடா ஆறு(மராத்தி:मुठा English:Mutha) மேற்கு மகாராட்டிரத்தில் ஓடும் ஒரு ஆறுயாகும். மேற்குத் தொடர்ச்சி மலைகளில் உருவாகி கிழக்கு நோக்கிப் பாய்ந்து புனே நகரில் முளா ஆற்றோடு இணைகிறது. இந்த ஆற்றின் மீது பான்ஷெத் அணையும் கடக்வாஸ்லா அணை யும் கட்டப்பட்டு வேளாண்மைக்கும் குடிநீருக்கும் பயன்படுத்தப்படுகிறது. புனேவில் இந்நதி முளா நதியுடன் இணைந்து முளா-முடா என்ற பெயருடன் பீமா ஆற்றுடன் இணைகிறது. 2000ல் டேம்கர் அணையும் இதன் மீது கட்டப்பட்டுள்ளது.


</doc>
<doc id="138417" url="https://ta.wikipedia.org/wiki?curid=138417" title="கொழுஞ்சி">
கொழுஞ்சி

கொழுஞ்சிச் (Wild indigo) செடியைக் கொழஞ்சிச் செடி என்றும் கூறுவர். இது பட்டாணி வகையைச் சார்ந்த ஒரு பூக்கும் தாவரமாகும்.

இது ஆணிவேர் கொண்ட ஒரு செடி. வறண்ட நிலத்தில் ஓரிரு தூறல்களைக் கொண்டே இது நன்கு வளரும். நன்செய் வயல்களில் மிதித்து இதனைத் தழை-உரமாகப் பயன்படுத்துவர். இந்தத் தழையுரம் போட்ட இடத்தில் நெற்பயிர் பிற தழையுரம் போட்ட இடத்தைவிட மிகச் செழிப்பாக வளரும். விளைச்சல் நன்றாக இருக்கும். இது இந்தியா மற்றும் இலங்கையில் பொதுவாக காணப்படுகிறது.

இதன் வேர் நாட்டு மருந்தாகப் பயன்படுத்தப்படும். செடியை வேரோடு பிடுங்கி நீரில் அலசிவிட்டு வேரை மென்று அதன் சாற்றை விழுங்கினால் வயிற்றிலுள்ள சூட்டுவலி ஐந்தாறு நிமிடங்களில் நீங்கும்.


</doc>
<doc id="138418" url="https://ta.wikipedia.org/wiki?curid=138418" title="மர்செல்லீனுஸ் (திருத்தந்தை)">
மர்செல்லீனுஸ் (திருத்தந்தை)

திருத்தந்தை மர்செல்லீனுஸ் ("Pope Saint Marcellinus") உரோமை ஆயராகவும் திருத்தந்தையாகவும் 296 சூன் 30 முதல் 304 அக்டோபர் 25 வரை ஆட்சி செய்தார். இவருக்கு முன் திருத்தந்தையாக இருந்தவர் காயுஸ் என்பவர். திருத்தந்தை புனித மர்செல்லீனுஸ் கத்தோலிக்க திருச்சபையின் 29ஆம் திருத்தந்தை ஆவார்.


உரோமைப் பேரரசை தியோக்ளேசியன் மன்னன் ஆண்ட காலத்தில் மர்செல்லீனுஸ் திருத்தந்தையாகப் பொறுப்பேற்றார். அப்போது கிறித்தவர்கள் தம் மதத்தைச் சுதந்திரமாகக் கடைப்பிடித்தனர். அவர்களின் எண்ணிக்கையும் உயர்ந்தது.

ஆனால் கி.பி. 302இல் மன்னனன் தியோக்ளேசியன் கிறித்தவர்களைத் துன்புறுத்தத் தொடங்கினார். கிறித்தவப் போர்வீரர்கள் படையிலிருந்து விலக்கப்பட்டனர். பின்னர் கிறித்தவர்களின் சொத்துக்கள் பறிக்கப்பட்டன. அவர்களுடைய நூல்களும் அழிக்கப்பட்டன. மன்னனின் அரண்மனை இரு முறை தீப்பற்றி எரிந்ததும், மன்னனின் செயல்பாடு இன்னும் அதிகக் கொடூரமானது. கிறித்தவத்தைக் கைவிடாவிட்டால் சாவுதான் முடிவு என்றாயிற்று.

இந்த நெருக்கடியின்போது, மர்செல்லீனுஸ் விவிலியம் மற்றும் கிறித்தவ சமய நூல்களை மன்னனின் ஆணைக்கு ஏற்ப கையளித்தார் என்றும், கிறித்தவ நம்பிக்கையை விட்டு விலகினார் என்றும், பின்னர் மனம் வருந்தி கிறித்தவத்துக்குத் திரும்பினார் என்றும், அதன் பொருட்டு மறைச்சாட்சியாக உயிர்துறந்தார் என்றும் திருத்தந்தையர் நூல் ("Liber Pontificalis") கூறுகிறது. அச்செய்தி தற்போது கைவசம் கிடைக்காத "புனித மர்செல்லீனுசின் சாவு வரலாறு" ("Acts of St. Marcellinus") என்னும் பண்டைய ஏட்டிலிருந்து பெறப்பட்டது.

திருத்தந்தை மர்செல்லீனுஸ் கிபி 304ஆம் ஆண்டு ஏப்பிரல் 26ஆம் நாள், அவர் இறந்து 25 நாள்களுக்குப் பின், உரோமை சலாரியா சாலையில் உள்ள பிரிசில்லா கல்லறைத் தோட்டத்தில் அடக்கம் செய்யப்பட்டார். இச்செய்தி திருத்தந்தையர் நூலில் உள்ளது.

கிபி 13ஆம் நூற்றாண்டில் மர்செல்லீனுஸ் நினைவாக விழாக் கொண்டாடப்பட்டது. ஏப்பிரல் 26ஆம் நாள் அவருடைய விழா புனித கிலேத்துஸ் விழாவோடு இணைத்துக் கொண்டாடப்பட்டது. ஆனால் இந்த இரு திருத்தந்தையரின் மறைச்சாட்சிச் சாவு பற்றியும் வரலாற்றுத் தெளிவு இல்லாமையால் 1969ஆம் ஆண்டு வெளியான புனிதர் நாள்காட்டியில் அவ்விழா குறிக்கப்படவில்லை.

மர்செல்லீனுசின் சாவுக்குப் பிறகு, கிறித்தவ சபை துன்புறுத்தப்பட்ட நிலையில் இருந்ததால், சுமார் நான்கு ஆண்டுகளுக்குப் பின்னரே புதிய திருத்தந்தை தேர்ந்தெடுக்கப்பட்டார். அவர் பெயர் முதலாம் மர்செல்லுஸ் ஆகும்.


</doc>
<doc id="138422" url="https://ta.wikipedia.org/wiki?curid=138422" title="நியுரெக் அணை">
நியுரெக் அணை

நியுரெக் அணை ("Nurek Dam") மத்திய ஆசியாவில் உள்ள தஜிகிஸ்தானில் உள்ள நிலப்பகுதியை கரையாக கொண்ட ஒரு அணைக்கட்டு ஆகும். இது தஜிகிஸ்தானின் வக்ஷ் நதியில் கட்டப்பட்டுள்ளது. இந்த அணை தஜிகிஸ்தான் சோவியத் ஒன்றியத்தில் ஒரு குடியரசாக இருந்தபோது, 1961 ஆம் ஆண்டு ஆரம்பிக்கப்பட்டு 1980 ஆண்டு கட்டி முடிக்கப்பட்டது. 300 (984 அடி) மீட்டர் உள்ள இந்த அணையே உலகின் மிக உயரமான அணையாகும். இது நாட்டின் தலைநகரான துசான்பேவிலிருந்து 75 கிமீ தொலைவில் உள்ளது. நீர்மின்சாரம் எடுப்பதற்காக இதில் 305 மெகாவாட் ஆற்றலுடைய ஒன்பது சுழலிகள் பொருத்தப்பட்டுள்ளன. அவை சீரமைக்கப்பட்டு அவற்றின் திறன் 335 மெகாவாட்டாக உயர்த்தப்பட்டது. 

இந்த அணை உருவாக்கிய நீர்தேக்கத்திற்கு நியுரெக்(நுரெக்) என்று பெயர். இதுவே தஜிகிசுத்தானின் பெரிய நீர்ந்தேக்கமாகும் இதன் கொள்ளளவு 10.5 கன கி.மீ. இந்த நீர்த்தேக்கத்தின் நீளம் 70கிமீ, இதன் பரப்பளவு 98 சதுர கிமீ.


</doc>
<doc id="138426" url="https://ta.wikipedia.org/wiki?curid=138426" title="ஜில் ஜில் ஜிகர்தண்டா">
ஜில் ஜில் ஜிகர்தண்டா

ஜில் ஜில் ஜிகர்தண்டா என்பது தென்னிந்திய உணவு வகையாகும். இது மதுரைப் பகுதியிலிருந்து தோன்றிய குளிர்பானம் ஆகும். "ஜில் ஜில்" என்பது குளிர்ச்சியையும் "ஜிகர்தண்டா" என்பது குளிர்ந்த இதயம் என்றும் இந்தியில் பொருள்படும். மதுரைக் கடைத் தெருக்களில் புத்துணர்ச்சி பானமாக இன்றும் விற்கப்படுகிறது.



குறிப்பு: கடற்பாசிக்கு பதிலாக பாதாம் பிசினை பயன்படுத்தலாம்; நன்னாரி சர்பத்திற்கு பதிலாக ரோஸ் சிரப்பும் பயன்படுத்தலாம்; இதனுடன் சிறிது பால்கோவாவையும் சேர்த்து சுவையைக்கூட்டலாம்.



</doc>
<doc id="138427" url="https://ta.wikipedia.org/wiki?curid=138427" title="இங்குரி அணை">
இங்குரி அணை

இங்குரி அணை ("Inguri Dam") சியார்சியாவில் உள்ள இங்குரி ஆற்றில் கட்டடக்கலை நயத்துடன் கட்டப்பட்ட நீர்மின் அணையாகும். இது உலகின் மிக உயரமான கான்கிரிட் அணையாகும். இந்த அணை 272 மீட்டர் உயரம் உடையது. ஜ்வாரி நகரத்தின் வடக்கு பகுதியில் இந்த அணை அமைந்துள்ளது. இது இங்குரி நீர்மின்சார உற்பத்தி நிலையத்தின் ஒரு பகுதியாகும்.


</doc>
<doc id="138431" url="https://ta.wikipedia.org/wiki?curid=138431" title="மாய மாறிலி">
மாய மாறிலி

ஒரு மாயச் சதுரத்தின் ஒரு நிரை அல்லது ஒரு நிரல் அல்லது ஒரு மூலைவிட்டத்தில் உள்ள எண்களின் கூட்டுத்தொகைள் மூன்றும் ஒரே எண்ணாக இருக்கும். இந்த எண் அம்மாயச் சதுரத்தின் மாய மாறிலி ("magic constant") அல்லது மாயக் கூட்டுத்தொகை ("magic sum") எனப்படும். எடுத்துக்காட்டாக கீழே தரப்பட்டுள்ள மாயச் சதுரத்தின் மாய மாறிலி 15. 
மாயச் சதுரத்துக்கு மட்டுமல்லாது, மாய நட்சத்திரங்கள், மாய கனசதுரங்கள் போன்ற பிற மாய வடிவங்களின் மாய மாறிலிகளுக்கும் இவ்விளக்கம் பொருந்தும்.

1 முதல் "n"² வரையிலான எண்களைக் கொண்ட மாயச் சதுரமானது, "n" -வரிசை மாயச் சதுரம் எனப்படும். இதுவே இயல்பான மாயச் சதுரம் (normal magic square) எனவும் அழைக்கப்படும். இதன் மாய மாறிலியின் மதிப்பு, "n" -ஐ மட்டுமே சார்ந்திருக்கும்.

மாய மாறிலியின் மதிப்பு:

இவ்வாய்ப்பாடு முதல் k இயல் எண்களின் கூடுதல் காணும் வாய்ப்பாட்டிலிருந்து பெறப்படுகிறது.

முதல் k இயல் எண்களின் கூடுதல் காணும் வாய்ப்பாடு:

இவ்வாய்ப்பாட்டில், "k" = "n"² எனப் பிரதியிட:

இது மாயச் சதுரத்தின் மொத்த n நிரைகளில் (நிரல்கள்) உள்ள எண்களின் கூடுதல். 

இம்மதிப்பை n -ஆல் வகுக்கக் கிடைப்பது: 

இது மாயச் சதுரத்தின் ஒரு நிரையில் (நிரல்) உள்ள எண்களின் கூட்டுத்தொகை. மாயச் சதுரத்தின் ஒவ்வொரு நிரையில் (நிரல் அல்லது மூலைவிட்டம்) உள்ள எண்களின் கூட்டுத்தொகையும் இதே அளவாகவே இருக்கும்.
"n" = 3, 4, 5, … வரிசை கொண்ட மாயச் சதுரங்களின் மாய மாறிலிகள்: (sequence in OEIS):

ஒரு மாயச் சதுரத்தின் ஏதேனும் ஒரு நிரை அல்லது ஒரு நிரல் அல்லது ஒரு மூலைவிட்டத்தில் அமையும் எண்கள் ஒரு மாயத் தொடராக அமையும்.

இதேபோல 1, 2, ..., "n"³ எண்கள் கொண்ட ஒரு மாய கனசதுரத்தின் மாய மாறிலி:

நான்கு பரிமாணத்தில் அமையும் ஒரு மாய கனசதுரம் (magic tesseract) 1, 2, ..., "n" எண்கள் கொண்டதாய் அமையும். 

இதன் மாய மாறிலி:

பொதுவாக பரிமாணம் "d" மற்றும் வரிசை "n" கொண்ட ஒரு மாய மீக்கனசதுரமானது, 1, 2, ..., "n", எண்கள் கொண்டிருக்கும். மேலும் அதன் மாய மாறிலி:

"n"-முனை கொண்ட ஒரு வழக்கமான மாய விண்மீனின் மாய மாறிலி:

"M" = 4"n" + 2.



</doc>
<doc id="138433" url="https://ta.wikipedia.org/wiki?curid=138433" title="ரோட்ஸ்டெர்">
ரோட்ஸ்டெர்

ரோட்ஸ்டெர் ("Roadster") என்பது இரண்டு பேர் மட்டும் அமர்ந்து பயணிக்கக்கூடிய நிரந்தர கூரையில்லாத தானுந்து வகையாகும். இவற்றின் கூரைப்பகுதிகள் பொதுவாக மடக்கி வைக்கும் வகையில் தயாரிக்கப்படுகிறன. பெரும்பாலும் இவற்றின் கூரைப்பகுதிகள் தோல் அல்லது கடினமான துணி போன்ற பலமில்லாத பொருள்களால் வடிவமைக்கபட்டிருக்கும். தற்போது வெளிவரும் நவீன ரோட்ஸ்டெர் தானுந்து வகைகள் மடித்து வைத்துகொள்ளகூடிய இரண்டு அல்லது மூன்று பகுதிகளாக பிரிக்கப்பட்ட உலோகம் போன்ற கடினமான கூரைகளுடன் சந்தையில் கிடைக்கிறன. தானுந்து தயாரிப்பு நிறுவனங்கள் தற்கால நவீன ரோட்ஸ்டெர் வகை தானுந்துகளை பெயர்மாற்றி ”ஸ்பீட்ஸ்டர்” ("Speedster") என்று அழைக்கின்றன.

இவ்வகை தானுந்துகள் அறிமுகபடுத்தபட்டதிலிருந்தே பிரபலமாக இருந்து வந்துள்ளன ஃபோர்டு மாடல் T என்ற வகையிலிருந்து கேடிலாக் V-16 வரை அனைத்தும் மிகப்பிரபலமாக இருந்தன.

ROADSTER என்கிற பெயர் அமெரிக்க தானுந்து பந்தைய போட்டிகளில் கலந்து கொள்ளும் இருக்கைக்கு முன்புறம் இஞ்சின் உடைய தானுந்து வகைகளுக்கும் பொருந்தும். ஆரம்பத்தில் இன்டியானாபோலிஸ் 500 என்கிறவகையுடன் இணைத்து வழங்கப்பட்டு வந்தது. ரோட்ஸ்டெர் வகை தானுந்துகளின் இஞ்சினும் ஷாப்ட்-உம் தானுந்தின் மையத்தில் அமைக்கபெற்றிருக்கும். இந்த அமைப்பு தானுந்தை இயக்கம் ஓட்டுனர் தாழ்ந்து அமர்ந்து கொள்ள அனுமதிக்கின்றது இதனால் நீள்வட்ட வடிவிலான பந்தைய போட்டி தடம் போன்ற இடங்களில் சிறப்பான செயல்பாட்டை வெளிபடுத்த முடிகிறது. ஃப்ராங் கர்டிஸ் அமெரிக்க போட்டி பந்தைய தானுந்து வடிவமைப்பாளர் தான் முதன் முதலில் 1952 ஆம் ஆண்டுவாக்கில் இண்டியானாபோலிஸ் 500 என்ற ரோட்ஸ்டெர் தானுந்தை வடிவமைத்தார். அந்த தானுந்தை பில் வுகொவிச் என்பவர் ஓட்டினார். மேலும் பல போட்டிகளில் முன்னணியிலும் இருந்தார். இவரின் அணியானது 1953 மற்றும் 1954 ஆம் ஆண்டுகளில் அதே தானுந்துகளை கொண்டு வெற்றிபெற்றது. A.J.வாட்சன் மற்றும் கூன் எப்பெர்லி என்பார்களும் ரோட்ஸ்டெர் வைகரி தானுந்து வடிவமைப்பில் குறிபிடத்தக்கவர்கள் ஆவர். பின்னர் ரோட்ஸ்டெர்கள் 1960'களின் இறுதிகளில் போட்டிகளிலிருந்து வெளியேறின. கடைசியாக ஜிம் ஹர்ட்பைஸ் என்பவர் வடிவமைத்து தானே 1968ஆம் ஆண்டு போட்டிகளில் ஒட்டியதே இறுதியாகும். ஜிம் ஹர்ட்பைஸ் 1969 ஆம் ஆண்டில் அதே தானுந்தை பந்தைய போட்டியில் ஒட்டியபோழுது அதன் இஞ்சின் குறைபாட்டின் காரணமாக கடைசி நான்கு சுற்றுகளில் தோல்வியடைந்தார். அதன் பின்னர் பலமுறை இந்த தானுந்து போட்டிகளில் பங்கேற்ற பொழுதிலும் அவை ரசிகர்களிடத்தில் வரவேற்ப்பை பெறவில்லை.

பின்னர் தானுந்தின் நடுவில் ஷாப்ட் அமைக்கப்பட்டிருந்த தானுந்துகளை விட ஷாப்ட்-க்கு அடுத்ததாக ஓட்டுனர் இருக்கை அமைக்கபெற்ற தானுந்துகள் மட்டுமே ரோட்ஸ்டெர் என்கிற பெயர் பெற்றன. பல பிரபல தானுந்து போட்டி பந்தையங்களில் போட்டியாளருடன் இணைந்து அதன் இயந்திரக் கைவினைஞரும் பயணிக்க வேண்டி இருந்தது. இரண்டாம் உலகப்போர் முதற்கொண்டு பல தருணங்களில் பல இடங்களில் இவ்வகை தானுந்துகள் தனது பணியை செவ்வனே செய்தாலும் இண்டியானாபோலிஸ் பந்தைய போட்டியாளர்கள் உருவாக்கிய ”ரோட்ஸ்டெர்” என்கிற பெயரே இன்றளவிலும் நிலைத்திருக்கிறது.


</doc>
<doc id="138436" url="https://ta.wikipedia.org/wiki?curid=138436" title="தொன்மவியல் பாண்டியர்">
தொன்மவியல் பாண்டியர்

தொன்மங்களான காப்பியங்கள், இதிகாசங்கள், புராணங்கள், வம்ச வர்ணனை கூறும் செப்பேடுகள் மற்றும் பல இலக்கியங்களில் சில பாண்டிய மன்னர்களில் பெயர்கள் இடம்பெறுகின்றன. சில தொன்மங்களில் பெயர் கூறாமல் பாண்டியர்கள் என்று மட்டும் கூறப்படுகின்றனர். இவர்களில் பெரும்பாலானவர்கள் பற்றி சரித்திர சான்றுகள் கிடையாது.



</doc>
<doc id="138438" url="https://ta.wikipedia.org/wiki?curid=138438" title="பிரானூர்">
பிரானூர்

பிரானூர் (ஆங்கிலம் : ), இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்டம் செங்கோட்டை வட்டத்தில் இருக்கும் ஒரு ஊர் ஆகும். இது தென்காசி ஊராட்சி ஒன்றியத்தில் உள்ளது. 

1956ம் ஆண்டு மொழி வாரியாக மாநிலங்கள் பிரிக்கப்படும் வரை இது சென்னைமாநிலத்தின் தமிழகஎல்லையாக (சுங்கவரி சோதனைச்சாவடி) இருந்ததால் இவ்வூருக்கு பார்டர் எனும் பெயர் வழக்கு சொல் வந்தது.

இவ்வூரில் சிறப்பு வாய்ந்த தீப்பாச்சி அம்மன் கோயில் உள்ளது. இங்கு ஆண்டுதோறும் தை மாதத்தில் கோயில்கொடை எனப்படும் திருவிழா சிறப்பாக நடைபெறும்.

இவ்வூர் இரு மாநில எல்லை பகுதியாக இருந்ததால் போக்குவரத்து வாகனஓட்டிகள் வாகனங்களை நிறுத்தி மாலை உணவகங்களில் பரோட்டா சாப்பிட்டு ஓய்வெடுத்து செல்வது வழக்கம்.
குற்றால அருவிகள்
இவ்வூரில் உள்ள பல மர அறுவைஆலைகள், வெளிநாட்டிலிருந்து பெரிய மரத்தடிகளை இறக்குமதி செய்து தேவைப்படும் அளவுகளில் அறுப்பு செய்யும் தொழில் நடத்துவதால் சுற்று வட்டார மக்களுக்கு வேலைவாய்பை அளிக்கின்றது. 



</doc>
<doc id="138439" url="https://ta.wikipedia.org/wiki?curid=138439" title="மைக்கா அணை">
மைக்கா அணை

மைக்கா அணை கொலம்பியா ஆற்றில் கட்டப்பட்டுள்ள நீர்மின் அணையாகும். இது ரிவெல்ஸ்டோக், பிரிட்டிஷ் கொலம்பியா, கனடாவிலிருந்து 135 கிலோமீட்டர் தொலைவிலுள்ளது. 1964 கொலம்பியா ஆற்று ஒப்பந்தப்படி 1973 ஆண்டு இந்த அணை கட்டிமுடிக்கப்பட்டது. மைகா மின்நிலையம் 1,740 மெகாவாட் மின்சாரத்தை உற்பத்தி செய்துகொண்டுள்ளது.இந்த அணை பிசி ஹைட்ரோவால் (பிரிட்டிஷ் கொலம்பியா கனேடிய மின் பயன்பாட்டு நிறுவனம்) இயக்கப்படுகிறது.


</doc>
<doc id="138440" url="https://ta.wikipedia.org/wiki?curid=138440" title="இ.எம்.ஜி. யாதவர் மகளிர் கல்லூரி">
இ.எம்.ஜி. யாதவர் மகளிர் கல்லூரி

இ.எம்.ஜி. யாதவர் மகளிர் கல்லூரி மதுரை திருப்பாலையில் உள்ள அரசு உதவி பெறும் மகளிர் கல்லூரியாகும். திருப்பாலை நத்தம் சாலையில் சுமார் 15 ஏக்கர் பரப்பளவில் அமைந்துள்ளது. "மகளிர் அறிவு, குடும்ப உயர்வு" என்ற தாரகமந்திரத்துடன் பொருளாதரத்தில் பின்தங்கிய பெண்களின் கல்வியறிவு உயர உதவுகிறது. இளங்கலை மற்றும் முதுகலைப் பட்டப்படிப்புகளை வழங்கிறது.

1974ல் இ.எம். கோபாலகிருஷ்ண கோன் என்பவரால் தொடங்கப்பட்டு, இ.எம்.ஜி.சௌந்தர ராஜன் என்பவரின் நிர்வாகத்தில் ஆரம்பிக்கப்பட்டது. யாதவர் சமுதாயம் மட்டும் அல்லாது பொருளாதாரத்தில் நலிவடைந்த ஏனையோரும் பயன்படும் விதத்தில் கல்விப் பணியைத் தொடங்கியது. ஆரம்பத்தில் மதுரை தல்லாகுளத்தில் இ.எம்.ஜி. கல்யாண மண்டபத்தில் பி.யு.சி(Pre-University courses) வகுப்புகளைத் தொடங்கியது. பின்னர் 1980ல் தற்போதைய திருப்பாலை வளாகத்திற்கு மாறி கல்லூரி பாடங்களை பயிற்றுவிக்கத் தொடங்கியது.


</doc>
<doc id="138443" url="https://ta.wikipedia.org/wiki?curid=138443" title="பச்சைப் பாம்பு">
பச்சைப் பாம்பு

பச்சைப் பாம்பு ("Masticophis") என்பது ஒரு நஞ்சற்ற பாம்பு இனம் ஆகும். செடி, கொடிகள் சூழ்ந்த பகுதிகளில் வசிக்கிறது. பூச்சி, சிறு தவளை, எலி, ஓணான், பல்லி ஆகியவற்றை பிடித்துதின்னும்.இது 5 அடி வரை வளரும் தன்மை கொண்டது. இப்பாம்பின் கூரான முகம் வளையும் தன்மை கொண்ட மென்மையான ரப்பர் போன்றது.ஆகவே இதை கண்கொத்தி பாம்பு என்றும் அழைப்பர். ஆனால் இதற்கு கண்களை கொத்தும் குணம் இல்லை. சாட்டை போன்ற இப்பாம்பினம் இடத்திற்கு தக்கவாறு இளம்பச்சை,கரும்பச்சை ,மஞ்சள் மற்றும் சாம்பல் ,பழுப்பு வண்ணங்களில் காணப்படுகின்றது.


</doc>
<doc id="138445" url="https://ta.wikipedia.org/wiki?curid=138445" title="இஹ்றாம்">
இஹ்றாம்

இஹ்றாம் என்பது இசுலாமியர்கள் மக்காவிற்கு ஹஜ் அல்லது உம்றா எனப்படும் புனிதப் பயணம் செல்லும் பயணிகள் கடைப்பிடிக்க வேண்டிய சில கட்டுப்பாடுகள் ஆகும். புனிதப் பயணத்தில் ஒரு குறிப்பிட்ட எல்லையைக் கடந்தபின் ஹஜ் அல்லது உம்றா பயணத்தின் குறிப்பிட்ட கடமைகளை நிறைவேற்றி முடிப்பது வரை அவர்களின் உடை, நடத்தை, சிந்தனை ஆகியவற்றில் சில கட்டுப்பாடுகளுடன் இருக்க வேண்டும். இதற்கு 'இஹ்றாம்' என்று பெயர்.
தமததுஉ என்பது தொடர்ச்சியாக இல்லாமல் விட்டு விட்டு இஹ்றாம செய்தலாகும். இந்த முறையில் ஹஜ் செய்பவர்கள் " முதமத்திஉ" என்றழைக்கப்படுவார்கள். இவர்கள் மீக்காத்தில் உம்றாவுக்காக மட்டும் இஹ்றாம் கட்டி மக்கா சென்று உம்றாவை முடித்த பிறகு 'தஹல்லுல்'(தடைகளை விடும் நிலை) ஆகிவிடுவார்கள். பிறகு துல்ஹஜ் 8-ஆம் நாள் ஹஜ் பயணத்திற்காக மீண்டும் இஹ்றாம் கட்டிக் கொண்டு ஹஜ் நட்களில் ஹஜ்ஜை முடிப்பார்கள். அதற்குப் பின் விரும்பினால் மீண்டும் உம்றா செய்வார்கள்.(இந்தியாவில் இருந்து செல்லும் பயணிகள் பெரும்பாலும் இம்முறையையே பின்பற்றுகிறார்கள்.)
இஃப்றாத் என்பது ஒன்றுக்காக மட்டும் இஹ்றாம் செய்வது என்று பொருள்படும்.இந்த முறையில் ஹஜ் செய்பவர்கள் 'முஃப்ரித் என்றாழைக்கப்படுவார்கள். முஃப்ரித்துகள் மீக்காத்தில் ஹஜ்ஜுக்கு மட்டும் இஹ்றாம் கட்டுவார்கள். ஹஜ் நாட்களில் ஹஜ்ஜை முடிப்பார்கள். குர்பானி கொடுப்பது முஃப்ரிதுக்கு கட்டாயமல்ல. விரும்பினால் கொடுக்கலாம். இவர்கள் ஹஜ் முடித்த பின்னரே உம்றா செயாலாம்.

சேர்த்துச் செய்தல் என்று பொருள்படும். கிரானாக ஹஜ் செய்பவர்கள் "காரின்" என்றழைக்கப்படுவார்கள். இவர்கள் மீக்காத்தில் உம்றாவையும் ஹஜ்ஜையும் நாடி இரண்டிற்காகவும் இஹ்றாம் கட்டிக்கொண்டு மக்கா சென்று உம்றாவின் தவாஃபையும் சயீயையும் முடித்துவிட்டு, ஆனால் தலைமுடியை நீக்காமலும் இஹ்றாமை விடாமலும் இருப்பார்கள். அதே இஹ்றாமில் ஹஜ் நாட்களில் ஹஜ்ஜையும் முடிப்பார்கள்.
1-மீக்காத்தில் அல்லது மீக்காத்தை அடைவதற்குமுன் இஹ்றாம் கட்டுவதற்காக குளித்து சுத்தமாகி உடலில் நறுமணங்களைப் பூசிக் கொண்டு ஆண்கள் இஹ்றாமின் ஒரு துணியை வேட்டியாகக் கட்டிக்கொண்டு, மற்றதை உடலில் ஒரு போர்வையாகப் போர்த்திக் கொள்ள வேண்டும்.
பெண் ப்யணிகள் அவர்களின் வழக்கமான உடைகளை அணிந்து கொள்ளலாம். தலையை மறைக்கலாம் ஆனால் முகத்தை மறைக்கக் கூடாது. இஹ்றாம் கட்டியபின் சிலவற்றைச் செய்யக்கூடாது என்பதால் மீக்காத்தில் இஹ்றாம் கட்ட குளிப்பதற்கு முன்னரே நகங்களை வெட்டிக் கொள்ளுதல், ஆண்கள் மிசையைக் கத்தரித்துக்கொள்ளுதல், பெண்கள் மருதாணி பூசுவது முதலியனவற்றைச் செய்துகொள்ள வேண்டும்.
பெண் பயணிகளுக்கு வழக்கமான ஆடைகள் அணிய அனுமதியிருந்தும்,பெரும்பாலோர் கறுப்பு அல்லது வெள்ளை நிற "புர்கா" எனப்படும் ஆடைகளையே அணிந்துகொள்கிறார்கள்.

2-இஹ்றாம் துணியால் தலையை மறைத்துக்கொண்டு இஹ்றாமின் தொழுகை என்ற நிய்யத்துடன் இரண்டு விதமான சூறாவை ஓதுவது சிறந்தது. தொழுகைக்குப் பின் (ஆண்கள் தலையை மறைக்காமல்) உம்றாவின் அல்லது ஹஜ்ஜின் அல்லது இரண்டையும் சேர்த்துச் செய்வதற்கான நிய்யத்து செய்ய வேண்டும். அதன் பின் மூன்று முறை தல்பியாவை மெல்லிய குரலில் ஓத வேண்டும்.

3- இச்சியல்களை மீக்காத்தைத் தாண்டும் முன் முடித்துக் கொள்ள வேண்டும்.

4- ஹைள் (மாத விலக்கு) ஏற்பட்டிருக்கும் பெண்கள் இஹ்றாமின் தொழுகையை மட்டும் விட்டுவிட்டு, மீதமுள்ள செயல்களைச் செய்ய வேண்டும்.

5 - ஆண்கள் கணுக்கால் வெளியே தெரியும்படி செருப்பை அணிந்து கொள்ள வேண்டும். ரப்பராலான செருப்பு இதற்குப் போதுமானது.
6- இந்த முறைகள் முடிந்ததும் இஹ்றாம் கட்டியதாகப் பொருள். இதனை முடித்ததும் ஒருவர் "முஹ்ரிம்" எனப்படுவார். இதன் பிறகு ஒரு நிலையில் இருந்து ஒரு நிலைக்கு மாறும் போது ஒவ்வொரு நிலையிலும் தல்பியாவை ஓதவேண்டும். சான்றாக நிற்கும் போதும், அமரும் போது, படிகளில் ஏறி இறங்கும் போதும், மற்றவர்களுக்கு சலாம் சொல்லும் போதும், மற்றவர்களுடன் கைகுலுக்கும் போதும் 'லப்பைக்' என்று சொல்ல வேண்டும். மற்றபடி தல்பியாவை ஓதிக்கொண்டே இருக்க வேண்டும். தொழுகைக்குப் பிறகும், தூங்கி எழும்போதும் தல்பியாவை ஓதவேண்டும்.
7- இஹ்றாம் அணிந்திருக்கும் போது ஆண் புனிதப் பயணிகள் (தொழுகை வேளியில் கூட) தலையை மறைக்கக் கூடாது.

8- இஹ்றாம் அணிந்திருக்கும்போது இஹ்றாமில் செய்யக் கூடாதவைகளிலிருந்து விலகிக் கொள்ளவேண்டும்.



</doc>
<doc id="138446" url="https://ta.wikipedia.org/wiki?curid=138446" title="குலசேகர பாண்டியன் (புராணம்)">
குலசேகர பாண்டியன் (புராணம்)

குலசேகர பாண்டியன் என்பவன், பாண்டியர் வம்சாவளி கூறும் இலக்கியங்களிலும் புராணங்களிலும் குறிப்பிடப்படும் தொன்பியல் பாண்டியர்களுள் ஒருவன். இவன், மதுரை தலைநகரமாகும் முன் கல்யாணபுரம் என்னும் ஊரை தலைநகராக வைத்து ஆண்டவன் என்று புராணங்களில் கூறப்படுகிறான். இவனே முதல் பாண்டிய மன்னனாகவும் திருவிளையாடல், மதுரை மற்றும் கந்தபுராணங்களில் அறியப்படுகிறான்.


</doc>
<doc id="138449" url="https://ta.wikipedia.org/wiki?curid=138449" title="கல்யாணபுரம்">
கல்யாணபுரம்

கல்யாணபுரம் என்பது தொன்பியல் பாண்டியர்கள் தலைநகரம் என்று கூறப்படும் ஒரு நகரமாகும். இதை குலசேகர பாண்டியன் என்னும் மன்னன் முதலில் தலைநகரமாக கொண்டு ஆண்டவன். இவனது முன்னோனான சம்பன பாண்டியன் கொற்கி என்னும் தலைநகரை மையமாக வைத்து ஆண்டபோது தன் மகனான குலசேகர பாண்டியன் திருமன நிகழ்வுகள் அன்று வெள்ளப்பெருக்கால் கொற்கி அழிந்து விடுகிறது. அந்த திருமண நிகழ்வுகளின் நினைவாக அடுத்த தலைநகருக்கு கல்யணபுரம் என்று பெயர் வைத்தாக புராணங்கள் கூறுகின்றன.


</doc>
<doc id="138450" url="https://ta.wikipedia.org/wiki?curid=138450" title="ரேடியோ மிர்ச்சி">
ரேடியோ மிர்ச்சி

ரேடியோ மிர்ச்சி (Radio Mirchi) இந்தியா முழுமையும் பரந்துள்ள ஓர் தனியார் பண்பலை வானொலி நிலையங்களின் பிணையமாகும். டைம்சு குழுமத்தின் துணைநிறுவனமான என்டர்டெய்ன்மென்ட் நெட்வொர்க் இந்தியா லிமிடெட்டிற்கு உரிமையானது.

"மிர்ச்சி" என்ற இந்திச் சொல்லிற்கு மிளகாய் என்று பொருள். இந்த பண்பலை வானொலியின் அடையாள வசனமாக உள்ள "இது செம ஹாட் மச்சி"யிலுள்ள "ஹாட்" என்ற ஆங்கிலச் சொல் "காரமான" என்பதைக் குறிக்கும்.

தற்போது, ரேடியோ மிர்ச்சி இந்தியாவின் ஆறு பெருநகரங்கள் உட்பட 33 நகரங்களில் இயங்கி வருகிறது. 



</doc>
<doc id="138452" url="https://ta.wikipedia.org/wiki?curid=138452" title="ஒற்றைநிறைவுறாக் கொழுப்பு">
ஒற்றைநிறைவுறாக் கொழுப்பு

ஒற்றைநிறைவுறா கொழுப்பு (monounsaturated fat) அல்லது ஒற்றைநிறைவுறா கொழுப்பு அமிலம் (MUFA; MonoUnsaturated Fatty Acid) என்பவை கொழுப்பு அமிலத் தொடரியில் ஒரேயொரு இரட்டைப் பிணைப்பினையும், மீதமுள்ள அனைத்து கார்பன் அணுக்களிலும் ஒற்றைப்பிணைப்பினையும் கொண்டிருக்கும் கொழுப்பு அமிலமாகும். ஆனால், பல்நிறைவுறா கொழுப்பு அமிலங்கள் ஒன்றுக்கும் மேற்பட்ட இரட்டைப் பிணைப்புகளைக் கொண்ட கொழுப்பு அமிலங்களாகும்.

கொழுப்பு அமிலங்கள் ஒரு முனையில் ஆல்க்கைல் தொகுதியும், மறு நுனியில் கார்பாக்சிலிக் அமிலத் தொகுதியினையும் கொண்ட நீள்தொடரி மூலக்கூறுகளாகும். இரட்டைப் பிணைப்புகளின் எண்ணிக்கை குறையக்குறைய கொழுப்பு அமிலங்களின் கூழ்மத்தன்மை (பாகுநிலை), கனபரிமாணம் (தடிமன்), உருகுநிலை ஆகியவை அதிகரிக்கும். எனவே, ஒற்றைநிறைவுறா கொழுப்பு அமிலங்கள், பல்நிறைவுறா கொழுப்பு அமிலங்களைக் காட்டிலும் (அதிக இரட்டைப் பிணைப்புகளைக் கொண்டவை) அதிகமான உருகுநிலையையும், நிறைவுற்ற கொழுப்பு அமிலங்களைக் காட்டிலும் (இரட்டைப் பிணைப்புகள் இல்லாதவை) குறைந்த உருகுநிலையையும் கொண்டவையாகும். ஒற்றைநிறைவுறா கொழுப்பு அமிலங்கள் அறைவெப்பநிலையில் திரவமாகவும், உறைபதனேற்றிய நிலையில் திண்மமாகவோ அல்லது அரைத் திண்மநிலையிலோ இருக்கும். ஒலெயிக் அமிலம் (18:1 n−9) ஒற்றைநிறைவுறா கொழுப்பு அமிலத்திற்கு ஒரு உதாரணமாகும்.


</doc>
<doc id="138453" url="https://ta.wikipedia.org/wiki?curid=138453" title="மலையத்துவச பாண்டியன் (புராணம்)">
மலையத்துவச பாண்டியன் (புராணம்)

மலையத்துவச பாண்டியன் என்பவன் வம்சாவளி கூறும் பாண்டியர் இலக்கியங்களிலும் புராணங்களிலும் குறிப்பிடப்படும் தொன்பியல் பாண்டியர்களுள் ஒருவன். இவன் மதுரை தலைநகரமாகும் முன் கல்யாணபுரம் என்னும் ஊரை தலைநகராக வைத்து ஆண்ட இரண்டவது பாண்டியன் என்று புராணங்களில் கூறப்படுகிறான். இவன் சூரசேன சோழனின் மகளை திருமணம் செய்ததாகவும் இவனது மகளான தடாதகை என்ற பாண்டிய அரசியே மீனாட்சி அம்மன் என்றும் புராணங்கள் மூலம் அறிய முடிகிறது.


</doc>
<doc id="138454" url="https://ta.wikipedia.org/wiki?curid=138454" title="மலையத்துவச பாண்டியன்">
மலையத்துவச பாண்டியன்

மலையத்துவச பாண்டியன் என்னும் பெயரிலுள்ள கட்டுரைகள்



</doc>
<doc id="138463" url="https://ta.wikipedia.org/wiki?curid=138463" title="உம்ரா">
உம்ரா

உம்றா ("Umrah", ) என்பது இசுலாமியர்களின் ஒரு புனிதப் பயணமாகும். எந்த நேரத்தில் வேண்டுமானாலும் இஹ்றாமுடன் மக்காவிற்குச் சென்று திருக்கஃபாவை தவாஃப் செய்தல், ஸயீ செய்தல், தலை முடியை அகற்றுதல் அல்லது குறைத்தல் முதலிய கடமைகளைச் செய்து இறைவனை வணங்குவது 'உம்றா' ஆகும். இது ஹஜ் கடமையைப் போன்று கடமையில்லை எனினும் ஆயுளில் ஒரு முறையாவது உம்றா செய்வது ஹனஃபி மத்ஹபுப்படி பலமான ஸுன்னத்தும், ஷாஃபி மத்ஹபுப்படி பர்லுமாகும். ஹஜ்ஜின் நிபந்தனைகள் உம்றாவிற்கும் பொருந்தும்.



</doc>
<doc id="138477" url="https://ta.wikipedia.org/wiki?curid=138477" title="மீனாட்சி சுந்தர பாண்டியன்">
மீனாட்சி சுந்தர பாண்டியன்

மீனாட்சி சுந்தர பாண்டியன் என்பவன் வம்சாவளி கூறும் பாண்டியர் இலக்கியங்களிலும் புராணங்களிலும் குறிப்பிடப்படும் தொன்பியல் பாண்டியர்களுள் ஒருவன். இவன் மதுரை தலைநகரமாகும் முன் கல்யாணபுரம் என்னும் ஊரை தலைநகராக வைத்து ஆண்டவன் என்று புராணங்களில் கூறப்படுகிறான். இவனே மூன்றாவது பாண்டிய மன்னனாகவும் திருவிளையாடல், மதுரை மற்றும் கந்தபுராணங்களில் அறியப்படுகிறான். இவன் மலையத்துவச பாண்டியன் என்பவனின் மகளான தடாதகையை திருமணம் செய்தவன். இவர்களையடுத்து இவர்களின் மகனான உக்கிர குமார பாண்டியன் பாண்டிய நாட்டை ஆட்சி செய்ததாக புராணங்கள் மூலம் அறிய முடிகிறது. இந்த தடாதகை நினைவாகவே மீனாட்சி அம்மன் கோவில் கட்டப்பட்டதென்பது இந்துக்களின் நம்பிக்கை.


</doc>
<doc id="138478" url="https://ta.wikipedia.org/wiki?curid=138478" title="ஸ்ரீ ராம் நல்லமணி யாதவர் கலை மற்றும் அறிவியல் கல்லூரி">
ஸ்ரீ ராம் நல்லமணி யாதவர் கலை மற்றும் அறிவியல் கல்லூரி

ஸ்ரீ ராம் நல்லமணி யாதவர் கலை மற்றும் அறிவியல் கல்லூரி திருநெல்வேலி கொடிக்குறிச்சி, மனோன்மணியம் சுந்தரனார் பல்கலைக்கழகத்தின் கீழ் இயங்கும் கல்லூரியாகும். 1994ல் தொடங்கப்பட்டது. கட்டுப்பாட்டிற்கு பெயர் பெற்ற இக்கல்லூரி யாதவ சமுதாயத்தினர் மட்டுமின்றி அனைத்து பிரிவினருக்கும் கல்விச் சேவை புரிந்து வருகிறது.



</doc>
<doc id="138480" url="https://ta.wikipedia.org/wiki?curid=138480" title="சூலூர் விமான படை தளம்">
சூலூர் விமான படை தளம்

சூலூர் விமான படை தளம் ஆனது இந்திய வான்படையின் விமானத்தளமாகும். இது காங்கேயம்பாளையம், கோயம்புத்தூர், தமிழ்நாட்டில் அமைந்துள்ளது. இது 1940 ஆம் ஆண்டு பிரித்தானிய இந்தியாவின் வேந்திய கடற்படையால் அமைக்கப்பட்டது. இது ராயல் கடற்படையின் விமானப்படை பிரிவின் தளமாகச் செயல்பட்டது. தென் ஆசிய விமானங்களை சரிசெய்ய இந்தத் தளம் பயன்படுத்தப்பட்டது. பின்னர் 26 ஆகஸ்ட் 1942 அன்று 1942 ஆகஸ்ட் புரட்சியின் காரணமாக இத்தளம் எரிக்கப்பட்டது. 1943ல் இந்திய ராயல் வான்படை இங்கே வந்தது, பிறகு 1949ல் கொச்சிக்கு மாற்றப்பட்டது. இந்தியா சுதந்திரமடைந்த பின் இது இந்திய கப்பற்படையின் வசம் இருந்தது. பிறகு இது இந்திய வான்படையிடம் ஒப்படைக்கப்பட்டது.


</doc>
<doc id="138482" url="https://ta.wikipedia.org/wiki?curid=138482" title="லிமரிக்">
லிமரிக்

லிமரிக்(Limerick) ஆங்கிலத்தில் தோன்றிய, ஐந்து வரிகள் கொண்ட சிறிய கவிதை. லிமரிக்கின் ஐந்து வரிகளில் முதலாவது, இரண்டாவது, ஐந்தாவது ஆகிய வரிகளில் ஒத்த ஓசை உடைய இயைபுத் தொடையுடன் அமையும்; மூன்றாவது நான்காவது வரிகளில் தம்முள் ஒத்த ஓசை உடைய இயைபுத் தொடைகளும் வரும். ஐந்தாவது வரியாக மிகுதியும் முதல் வரியே (திரும்பவும்) வந்திருக்கும்.

மஹாகவி இயற்றிய லிமரிக்:


</doc>
<doc id="138483" url="https://ta.wikipedia.org/wiki?curid=138483" title="லிமரைக்கூ">
லிமரைக்கூ

லிமரைக்கூ என்பது மூன்று வரிகள் கொண்ட கவிதையில் முதல்வரியிலும், மூன்றாவது வரியிலும் இயைபுத் தொடையுடன் அமையும் குறும்பா ஆகும். ஆங்கில மொழியில் ஹைக்கூ மற்றும் லிமரிக் வடிவங்களையும் இணைத்து ஒரு கலப்பு இனக் குறும்பா கண்டுபிடிக்கப் பட்டது. முதன்முதலில் இதை உருவாக்கியவர் டெட் பாக்கர் (Ted Pauker) என்னும் கவிஞர். இவர் தம் கலப்பு இனக் குறும்பாவுக்கு லிமரைக்கூ(லிமரிக்+ஹைக்கூ) என்று பெயரிட்டார்.

இவ்வகைக் குறும்பாக்களைத் தமிழில் படைத்து, 138 பாக்களைத் தொகுத்து, ‘சென்னிமலைக் கிளியோப்பாத்ராக்கள்’ என்ற பெயரில் ஈரோடு தமிழன்பன், வெளியிட்டிருக்கிறார்.



</doc>
<doc id="138493" url="https://ta.wikipedia.org/wiki?curid=138493" title="கறுக்கட்டான் புல்">
கறுக்கட்டான் புல்

கறுக்கட்டான் புல் வீடுகளுக்குக் கூரை வேயப் பயன்படுத்தப்படுகிறது. அரிவாளில் உள்ள கறுக்கு போல் இதன் கதிர்கள் உள்ளதால் இப்புல்லுக்கு இப் பெயர் வந்தது. இதனால் வேயப்பட்ட குடிசைகளைச் சங்கப்பாடல் "புல்வேய் குரம்பை" எனக் குறிப்பிடுகிறது. 


</doc>
<doc id="138495" url="https://ta.wikipedia.org/wiki?curid=138495" title="ஸ்திராஸ்பூர்க்">
ஸ்திராஸ்பூர்க்

ஸ்திராஸ்பூர்க் ( , , அல்சேஷிய மொழி: "Strossburi" ), பிரான்ஸ் நாட்டின் கிழக்குப் பகுதியிலுள்ள அல்சேஸ் பிரதேசத்தின் தலைநகரமும் பிரதான நகரமும் அதுவே ஆகும். இது ஐரோப்பிய பாராளுமன்றத்தின் அதிகார பீடம் ஆகும். இது பிரான்சின் ஜேர்மனியுடனான எல்லைக்கு அருகில் அமைந்துள்ளது.


</doc>
<doc id="138507" url="https://ta.wikipedia.org/wiki?curid=138507" title="நாலந்தா மகா வித்தியாலயம், எல்பிட்டிய">
நாலந்தா மகா வித்தியாலயம், எல்பிட்டிய

நாலந்தா மகாவித்தியாலயம், எல்பிட்டிய (Nalanda Maha Vidyalaya, Elpitiya) தென் மாகாணம், காலி மாவட்டத்தில் எல்பிட்டிய எனுமிடத்தில் அமைந்துள்ள பௌத்தப் பாடசாலைகளில் ஒன்றான இதுவொரு தேசியப் பாடசாலையாகும். இப்பாடசாலை 2ம் உலக மகாயுத்த காலகட்டமான 1940 ம் ஆண்டுகளில் ஆரம்பிக்கப்பட்டது. இப்பாடசாலையில் தற்போது 1000 மாணவர்கள் அளவில் கல்வி கற்கின்றனர். தரம் 1 - 13 வரையிலான வகுப்புக்கள் இங்கு காணப்படுகின்றன.


</doc>
<doc id="138521" url="https://ta.wikipedia.org/wiki?curid=138521" title="இந்தோள தர்பாரு">
இந்தோள தர்பாரு

இந்தோள தர்பாரு அல்லது ஹிந்தோள தர்பாரு இராகம் கருநாடக இசையில் பயன்படும் இராகங்களில் ஒன்றாகும். இது 32வது மேளகர்த்தா இராகமும், "ருது" என்று அழைக்கப்படும் 6வது சக்கரத்தின் 2வது இராகமுமாகிய ராகவர்த்தனியின் ஜன்னிய இராகம் ஆகும்.

இந்த இராகத்தில் சட்ஜம் (ச), ஷட்சுருதி ரிசபம் (ரி), அந்தர காந்தாரம் (க), சுத்த மத்திமம் (ம), ஷட்சுருதி தைவதம் (த), கைசிகி நிஷாதம் (நி) ஆகிய சுரங்கள் வருகின்றன. இதன் ஆரோகண அவரோகணங்கள் பின்வருமாறு:

இந்த இராகத்தில் எல்லாச் சுரங்களும் முழுமையாக அமையாததால் இது ஒரு வர்ஜ இராகம் ஆகும். இதன் ஆரோகணத்தில் 4 சுரங்களும் அவரோகணத்தில் 6 சுரங்களும் உள்ளன. இதனால் இதை "சுவராந்திர-ஷாடவ" இராகம் என்பர்.




</doc>
<doc id="138522" url="https://ta.wikipedia.org/wiki?curid=138522" title="பை மாறிலியை விட 22/7 அதிகம் என்பதற்கான நிறுவல்">
பை மாறிலியை விட 22/7 அதிகம் என்பதற்கான நிறுவல்

பை மாறிலியை விட 22/7 அதிகம் என்பதற்கான நிறுவல் (ஆங்கிலம்: "Proof that 22/7 exceeds formula_1") இங்கே வழங்கப்பட்டுள்ளது. கணித்தலை இலகுவாக்குவதற்காகப் பை என்ற கணித மாறிலியின் பெறுமானத்திற்குப் பதிலாக 22/7 என்ற பெறுமானம் பொதுவாகப் பயன்படுத்தப்படுகின்றது. ஆனாலும் 22/7 என்பது பை மாறிலியை விட அதிகமானது.

பை என்பது அண்ணளவாக 3.14159 ஆகும். ஆகவே formula_1 < 22/7 ஆகும். ஏனெனில், 22/7 என்பதன் பெறுமானம் அண்ணளவாக 3.142857 ஆகும். formula_1 என்பது அண்ணளவாக 3.14159 என்பதைக் காட்டுவதை விட இங்கே குறிப்பிட்டுள்ள முறை மூலம் formula_1 < 22/7 எனக் காட்டுவதற்குக் குறைவான வேலை போதும்.

formula_1 என்பதற்கான பொதுவான தசம அண்ணளவாக்கமாக 22/7 என்பது பயன்படுத்தப்பட்டு வருகின்றது. ஆனாலும் 22/7 என்பது formula_1ஐ விட அதிகமாகும். இதனை அவ்விரு எண்களின் தசமப் பெறுமானங்களைப் பார்ப்பதன் மூலம் அறிந்து கொள்ளலாம்.

22/7 என்ற அண்ணளவாக்கத்தை formula_1 என்பதற்குப் பதிலாகப் பயன்படுத்தியதற்கான எழுத்து மூலமான ஆதாரம் கிறிஸ்துவுக்கு முன் மூன்றாம் நூற்றாண்டில் ஆக்கிமிடீசால் எழுதப்பட்டுள்ளது. அவருடைய நிறுவலில் 22/7 எனும் பெறுமானமானது 96 பக்கங்களையுடைய ஒழுங்கான வட்டப் பல்கோணியின் சுற்றளவுக்கும் வட்டத்தின் விட்டத்துக்கும் இடையிலான விகிதத்தை விட அதிகம் எனக் காட்டப்பட்டுள்ளது. பையிற்கான 355/113 என்ற இன்னுமோர் அண்ணளவாக்கம் மேலும் துல்லியமானதாகும். ஆனாலும் துல்லியம் குறைவான 22/7 என்ற அண்ணளவாக்கமே அதிகம் பயன்படுத்தப்பட்டு வருகின்றது.

இதற்கான நிறுவலைப் பின்வருமாறு குறிப்பிடலாம்.

ஆகவே, 22/7 > formula_1


</doc>
<doc id="138526" url="https://ta.wikipedia.org/wiki?curid=138526" title="மட்டக்களப்பு மான்மியம் (ஓர் ஆராய்ச்சி)">
மட்டக்களப்பு மான்மியம் (ஓர் ஆராய்ச்சி)

மட்டக்களப்பு மான்மியம் (ஓர் ஆராய்ச்சி) என்னும் நூல் மட்டக்களப்பு வரலாற்றைக் கூறும் நூலாகிய மட்டக்களப்பு மான்மியம் பற்றிய சமகால ஆய்வு நூலாகும். மட்டக்களப்பு மான்மியம் கூறும் வரலாற்று ஆய்வு செய்து விபரித்து, மெய்ப்பிப்பது இந்நூலினது சிறப்பம்சமாகும். இது மட்டக்களப்பு மான்மியத்திற்கு விளக்கவுரை போன்று அமைந்துள்ளது. இதில் குறிப்பிடத்தக்க முக்கிய விடயம் என்னவென்றால், வழக்கிழந்துபோன சொற்கள் புதிதாக விளக்கப்பட்டுள்ளன. இது மான்மியத்தையும் மட்டக்களப்பு வரலாற்றையும் இலகுவாக விளங்கிக் கொள்ள வழி செய்கிறது.




</doc>
<doc id="138527" url="https://ta.wikipedia.org/wiki?curid=138527" title="ஜப்பானியர்">
ஜப்பானியர்

ஜப்பானியர்கள் என்பவர்கள் (ஆங்கிலம்: "Japan"; யப்பானிய மொழி: (日本国)), நாட்டைச் சேர்ந்தவர்கள். ஜப்பான் ஆசியக் கண்டத்தில்உள்ள பல தீவுகளிலான ஒரு நாடாகும். இந்த நாடு பசிபிக் பெருங்கடலின் மேற்குப் பகுதியில் உள்ளது. 

இந்த நாட்டை ’சூரியன் உதிக்கும் நாடு’ என்றும் அழைக்கிறார்கள். தோக்கியோ இதன் தலைநகரமாகும். ஜப்பான் மொத்தம் 6800 தீவுகளைக் கொண்டது. ஹொக்கைடோ, ஹொன்ஷூ, ஷிகொக்கு, கியூஷூ ஆகியவை ஜப்பானின் முக்கியமான, நான்கு பெரிய தீவுகள் ஆகும்.


</doc>
<doc id="138529" url="https://ta.wikipedia.org/wiki?curid=138529" title="இந்துமதி">
இந்துமதி

இந்துமதி இராகம் கருநாடக இசையில் பயன்படும் இராகங்களில் ஒன்றாகும். இது 51வது மேளகர்த்தா இராகமும், "பிரம்ம" என்று அழைக்கப்படும் 9வது சக்கரத்தின் 3வது இராகமுமாகிய காமவர்த்தனியின் ஜன்னிய இராகம் ஆகும். 

இந்த இராகத்தில் ஷட்ஜம் (ஸ), அந்தர காந்தாரம் (க), பிரதி மத்திமம் (ம), பஞ்சமம், சுத்த தைவதம் (த), கைசிகி நிஷாதம் (நி) ஆகிய சுரங்கள் வருகின்றன. இதன் ஆரோகண அவரோகணங்கள் பின்வருமாறு:

இந்த இராகத்தில் எல்லாச் சுரங்களும் முழுமையாக அமையாததால் இது ஒரு வர்ஜ இராகம் ஆகும். இதன் ஆரோகணத்தில் 5 சுரங்களும் அவரோகணத்தில் 6 சுரங்களும் உள்ளன. இதனால் இதை "ஔடவ-ஷாடவ" இராகம் என்பர்.




</doc>
<doc id="138530" url="https://ta.wikipedia.org/wiki?curid=138530" title="மெதடிஸ்ட் பெண்கள் உயர்தரப் பாடசாலை, பருத்தித்துறை">
மெதடிஸ்ட் பெண்கள் உயர்தரப் பாடசாலை, பருத்தித்துறை

மெதடிஸ்ட் பெண்கள் உயர்தரப் பாடசாலை, பருத்தித்துறை "(Methodist Girl's High School, Point Pedro)" வட மாகாணம் யாழ்ப்பாண மாவட்டத்தில் பருத்தித்துறையில் அமைந்துள்ள முன்னணி பெண்கள் பாடசாலைகளில் ஒன்றான இதுவொரு தேசியப் பாடசாலையாகும்.

இலங்கையில் நூற்றாண்டைக் கடந்த பாடசாலைகளில் ஒன்றான இப்பாடசாலை 1823ம் ஆண்டில் உவெசுலிய மெதடிச மதப்பரப்பாளர்களால் ஆரம்பிக்கப்பட்டது. பாடசாலையை ஆரம்பிப்பதில் வண. ஜேம் லியன்ச், தோமஸ் ஸ்வான் ஆகியோர் முக்கிய பங்களிப்பினை வழங்கியுள்ளனர். இப்பாடசாலையின் தற்போதைய அதிபராக திருமதி சுந்தரரசன் பதவி வகிக்கின்றார். ஆங்கிலப் பாடசாலையாக ஆரம்பிக்கப்பட்ட இப்பாடசாலை தமிழ்மொழியிலும் போதனைகள் நடைபெறுகின்றன.


</doc>
<doc id="138535" url="https://ta.wikipedia.org/wiki?curid=138535" title="பல்நிறைவுறாக் கொழுப்பு">
பல்நிறைவுறாக் கொழுப்பு

பல்நிறைவுறா கொழுப்பு (polyunsaturated fat) என்னும் கொழுப்பு அமில மூலக்கூறுகளில் ஒன்றிற்கும் மேற்பட்ட கார்பன்-கார்பன் இரட்டைப்பிணைப்புகள் காணப்படுகின்றன. அதாவது, இத்தகு மூலக்கூறுகளில் இரண்டு அல்லது அதற்கு மேற்பட்ட இடங்களில் அதன் வடிவமானது தற்போதைய கட்டமைப்பில் இல்லாத ஹைட்ரசன் அணுக்களை உள்வாங்கும் தன்மையினைக் கொண்டுள்ளது. பல்நிறைவுறா கொழுப்பு அமிலங்கள் அதன் மூலக்கூறுகளில் உள்ள இரட்டைப்பிணைப்பின் வடிவியலைப் பொருத்து ஒருபக்க அல்லது மாறுபக்கத் தோற்றத்தினைக் கொண்டிருக்கும்.

இத்தகு மூலக்கூறுகளில் உள்ள மிகையான ஹைட்ரசன் அணுக்களின் பற்றாக்குறையினால் சேர்மங்களின் மூலக்கூற்றிடை அழுத்தங்களின் வலுவானது குறைந்து சேர்மங்களின் உருகுநிலையைக் குறிப்பிடத்தக்க அளவுத் தாழ்த்துகிறது. இப்பண்பை தாழ்ந்த வெப்பநிலைகளில் திரவமாகக் காணப்படும் பெரும்பாலான நிறைவுறா தாவர எண்ணெய்களை, அறைவெப்பநிலையில் திண்மமாக உள்ள நிறைவுற்ற கொழுப்புகளான பன்றிக் கொழுப்பு அல்லது வெண்ணெய் ஆகியவற்றுடன் ஒப்பீடு செய்து அறிந்து கொள்ளலாம். பல தன்மைகளில் ஒருபக்க கொழுப்புகளைப் போலல்லாது, மாறுபக்க கொழுப்புகள் நிறைவுற்ற கொழுப்புகளைப்போல் காணப்படுகின்றன. உதாரணமாக, ஒருபக்க கொழுப்புகளைக் காட்டிலும் மாறுபக்க கொழுப்புகள் தாழ்வெப்பநிலையில் திண்மமாகின்றன.

பல்நிறைவுறா கொழுப்பு பெரும்பாலும் கொட்டைகள், விதைகள், மீன்கள், பாசிகள், இலைவகைக் காய்கறிகள் மற்றும் துருவப் பகுதிகளில் மிக அதிகமாகக் காணப்படும் இறால் போன்ற கணுக்காலிகளின் கூனிப்பொடிகள் ஆகியவற்றில் உள்ளது. பதப்படுத்தும்போதும், சூடுபடுத்தும்போதும் பல்நிறைவுறா கொழுப்புகள் அழிக்கப்படும் சாத்தியம் உள்ளதால் முழு உணவு மூலங்களை உண்பதே எப்பொழுதும் சாலச்சிறந்ததாகும்.

பாசிகள், மீன் எண்ணெய், மீன் மற்றும் கடல் உணவுகளில் உள்ள ஒமேகா-3 கொழுப்பு அமிலங்கள் மாரடைப்பிற்கான இடரினைக் குறைப்பதாகக் கண்டறியப்பட்டுள்ளது. அதேபோல், சூரியகாந்தி எண்ணெய் மற்றும் குசம்பப்பூ எண்ணெய்களில் உள்ள ஒமேகா-6 கொழுப்பு அமிலங்கள் இதயகுழலிய நோய்க்கான இடரினைக் குறைக்கலாமெனக் கண்டறியப்பட்டுள்ளது.


</doc>
<doc id="138537" url="https://ta.wikipedia.org/wiki?curid=138537" title="ஸ்டீவ் வாஸ்னியாக்">
ஸ்டீவ் வாஸ்னியாக்

ஸ்டீவ் வாஸ்னியாக் ("Steve Wozniak", பிறப்பு ஆகஸ்ட் 11, 1950) அமெரிக்கவைச் சேர்ந்த கணினி தொழில்நுட்ப வல்லுநர் ஆவார். இவர் 1976 இல் ஆப்பிள் கணினி நிறுவனத்தைத் ஸ்டீவ் ஜொப்ஸ் மற்றும் உரோனால்டு வேன்னுடன் இணைந்து தொடங்கினார். 1970களில் ஆப்பிள் - 1 மற்றும் ஆப்பிள் - 2 ஆகிய கணினிகளைக் தனியாக வடிவமைத்ததுடன், சிறு குழுவின் உதவியுடன் உருவாக்கியவர். பின்னாளில் இக்கணினிகளின் கண்டுபிடிப்பு, நுண்செயலி வரலாற்றில் மைல்கல்லாக அமைந்தன.


</doc>
<doc id="138542" url="https://ta.wikipedia.org/wiki?curid=138542" title="மலியதேவ கல்லூரி">
மலியதேவ கல்லூரி

மலியதேவ கல்லூரி "(Maliyadeva College)" வடமேல் மாகாணம் குருநாகல் மாவட்டத்தில் அமைந்துள்ள முன்னணி ஆண்கள் பாடசாலைகளில்களில் ஒன்றான இதுவொரு தேசியப் பாடசாலையாகும்.

குருநாகல் மாநகரில் அமைந்துள்ள இப் பாடசாலை பௌத்தப் பாடசாலையாகும். அநாகரிக தர்மபால மற்றும் கேர்னல் சேர். ஹென்ரி ஸ்டீல் ஓல்கொட் ஆகியோரால் செப்டம்பர் 30 1888 ஆண்டில் ஆரம்பிக்கப்பட்டது. இக்கல்லூரியில் தரம் 1 - 13 வரை வகுப்புகள் உள்ளன. 4000 க்கும் மேற்பட்ட மாணவர்கள் கல்வி கற்கின்றனர். இதன் தற்போதைய அதிபர் ஆர்.எம்.ஸி.பி. ரத்நாயக்க ஆவார்.



</doc>
<doc id="138561" url="https://ta.wikipedia.org/wiki?curid=138561" title="மகிந்த கல்லூரி">
மகிந்த கல்லூரி

மகிந்த கல்லூரி "(Mahinda College)" தென் மாகாணம், காலி மாவட்டத்தில் அமைந்துள்ள முன்னணி ஆண்கள் பாடசாலைகளில் ஒன்று. இதுவொரு தேசியப் பாடசாலையாகும்.

காலி மாநகரில் அமைந்துள்ள இப்பாடசாலை ஒரு பௌத்த பாடசாலையாகும். இலங்கையில் காணப்படக்கூடிய பாடசலைகளுள் நூற்றாண்டைக் கண்ட பாடசாலைகளில் ஒன்றான இப்பாடசாலை சேர். ஹென்ரி ஸ்டீல் ஓல்கொட் என்பவரால் 1882ஆம் ஆண்டில் ஆரம்பிக்கப்பட்டது. 

கல்வித்துறையில் இப்பாடசாலை தொடர்ச்சியாக பல சாதனைகளை படைத்து வந்துள்ளது. இக்கல்லூரியில் தரம் 1 - 13 வரை வகுப்புகள் உள்ளன. 3750க்கும் மேற்பட்ட மாணவர்கள் கல்வி கற்கின்றனர். இக்கல்லூரியின் தற்போதைய அதிபர் ஆர்.எம். வெரஹெர ஆவார்.



</doc>
<doc id="138562" url="https://ta.wikipedia.org/wiki?curid=138562" title="காப்புச் செய்யுள்">
காப்புச் செய்யுள்

காப்புச் செய்யுள் என்பது தமிழ் இலக்கியங்கள் பலவற்றில் முதலாவதாக அமையும் பாடல். கவிஞர் தான் படைக்க நினைத்துள்ள நூலினை வெற்றிகரமாக முழுமையாக இயற்றி முடிப்பதற்கு இறைவன் துணை நின்று காக்க வேண்டும் என்ற கருத்தில் இதைப் பாடுவார். எனவே இது காப்புச் செய்யுள் எனப்படுகிறது.

<poem>
ஆத்திசூடி அமர்ந்த தேவனை
ஏத்தி ஏத்தித் தொழுவோம் யாமே 
</poem>



</doc>
<doc id="138573" url="https://ta.wikipedia.org/wiki?curid=138573" title="யங்கா குபாலா">
யங்கா குபாலா

யங்கா குபாலா (Yanka Kupala, Janka Kupała, ; – சூன் 28, 1942) — இயற்பெயர்: இவான் டாமினிகாவிச் லுட்செவிச் (Ivan Daminikavich Lutsevich, ), ஓர் பெலருசிய கவிஞரும் எழுத்தாளரும் ஆவார். இருபதாம் நூற்றாண்டின் மிகச்சிறந்த பெலருசிய எழுத்தாளர்களில் ஒருவராகக் கருதப்படுகிறார். பெலருசிய இலக்கிய மறுமலர்ச்சிக்கு வித்திட்டவராகவும் அறியப்படுகிறார். உக்ரைன் தேசிய அறிவியல் அகாதெமி (1929), பெலருசியன் அறிவியல் அகாதெமி (1928) விருதுகளைப் பெற்றுள்ளார். 1941ஆம் ஆண்டு அவரது கவிதைத் தொகுப்பு Ад сэрца (இதயத்திலிருந்து) என்ற ஆக்கத்திற்காக "லெனின் பதக்கம்" (Order of Lenin) வழங்கப்பட்டது.



</doc>
<doc id="138582" url="https://ta.wikipedia.org/wiki?curid=138582" title="யாக்குப் கோலாசு">
யாக்குப் கோலாசு

யாக்குப் கோலாசு (Yakub Kolas, அல்லது Jakub Kołas) (, – ஆகத்து 13, 1956), இயற்பெயர் மித்ஸ்கேவிச் கான்ஸ்டன்த்சின் மிக்கைலவிச் ("Міцке́віч Канстанці́н Міха́йлавіч") ஒரு பெலருசிய எழுத்தாளர் மற்றும் கவிஞர். 1926இல் பெலருசின் மக்கள் கவிஞர் என்றும் பெலருசிய அறிவியல் அகாதெமியின் உறுப்பினராக 1928 முதலும் துணைத்தலைவராக 1929இலும் இருந்துள்ளார். தமது கவிதைகளில் யாகுப் கோலாசு பெலருசிய விவசாயிகளின் மீது தமக்கிருந்த அன்பை வெளிப்படுத்தியிருந்தார். அவரது புனைப்பெயரிலுள்ள "கோலாசு" என்பது பெலருசிய மொழியில் "தானியக் கதிர்" எனப் பொருள்படும். 

அவரது கவிதைத் தொகுப்புகள் "சிறைப்பட்ட பாடல்கள்" (1908), "துக்கத்தின் பாடல்கள்" (, 1910), "ஓர் புதிய உலகம்" (, 1923), சைமன், இசைக்கலைஞர் (, 1925) ஆகியன ஆகும். அவரது கவிதை "மீனவர் குடிசை" (, 1947) சோவியத் ஒன்றியத்துடன் பெலருசு இணைந்தவுடன் எழுந்த சண்டைகள் குறித்தானது. கோலாசிற்கு 1946இலும் 1949இலும் சோவியத் நாட்டு விருது வழங்கப்பட்டுள்ளது.


</doc>
<doc id="138585" url="https://ta.wikipedia.org/wiki?curid=138585" title="கரிபா அணை">
கரிபா அணை

கரிபா அணையானது சாம்பியா, சிம்பாப்வே நாடுகளின் இடையில் உள்ள சாம்பசி ஆற்றில் அமைந்துள்ள நீர்மின் அணையாகும்.இது உலகில் உள்ள மிகப்பெரிய அணைகளுள் ஒன்றாகும்.இதன் உயரம் மற்றும் நீளம் 579மீட்டர் (1900அடி) .கரிபா அணை 1955லிருந்து 1959-க்குள் கட்டிமுடிக்கப்பட்ட கான்கிரீட் கட்டடக்கலை அணையாகும். 


</doc>
<doc id="138586" url="https://ta.wikipedia.org/wiki?curid=138586" title="பாவலர் மணிவேலனார்">
பாவலர் மணிவேலனார்

பாவலர் மணிவேலனார் என்றழைக்கப்படும் பெ. இரத்தினவேலு(1932) ஒரு தமிழறிஞர், எழுத்தாளர், இலக்கியத் திறனாய்வாளர் மற்றும் கவிஞர். தமிழகத்தின் அரூரில் தமிழியக்கம் தொடங்கியவர்.பல்வேறு இலக்கிய விருதுகள் பெற்றவர். இவரது சில நூல்கள் தமிழக அரசின் சிறந்த நூல்களுக்கான விருதினைப் பெற்றவை
மணிவேலனார் தருமபுரி மாவட்டத்தில் கடத்தூருக்கு அருகிலுள்ள அஸ்தகிரி (குதிரைமலை) என்னும் சிற்றூரில் 1932 ல் பிறந்தார். தந்தை பெயர் பெரியண்ணன். தாய் முத்துவேடியம்மாள். (விடுகாதழகிய நல்லூர்) என்றொருகாலத்தில் அழைக்கப்பட்ட தற்போதைய அரூரில் வசிக்கிறார். இயற்பெயர் பெ. இரத்தினவேலு. மூன்றாம் வகுப்பு வரை அஸ்தகிரியிலும், ஐந்தாம் வகுப்பு வரை கடத்தூரிலும், பின் அரூரில் பள்ளிக்கல்வியும் முடித்துள்ளார். சிறுவயதிலேயே கவி பாடும் ஆற்றல் பெற்றிருந்ததால், பன்னிரண்டாவது வயதில் கும்மிப்பாட்டு என்ற கவிதையைப் புனைந்தார். 1950ல் பள்ளிப்பருவத்தில் நகைச்சுவைநடிகர் என். எஸ். கிருஷ்ணன் தலைமையில் பள்ளியில் நகைச்சுவை நாடகம் ஒன்றையும், 1956ல் புலவர் குழந்தை தலைமையில் ‘கண்ணாடி வளையல்’ என்னும் தலைப்பில் ஈழச்சிக்கல் குறித்த நாடகத்தையும், ‘பரம்பரைப்பரிசு’ என்னும் சீர்திருத்த நாடகத்தையும் நடத்தியுள்ளார். பள்ளிப்படிப்பு முடிந்த பின்னர் மேட்டூரில் இடைநிலை ஆசிரியப்பயிற்சிப் பள்ளியில் பயின்றார். 1953ல் தருமபுரி செட்ரப்பட்டி இடைநிலைப்பள்ளியில் ஆசிரியரானார். முற்போக்கு எண்ணம் கொண்ட இவர், முத்தியாலம்மாள் என்பவரை 1955ல் சாதி மறுப்புத் திருமணம் செய்தார். கல்வி கற்பிப்பதோடு நின்றுவிடாமல் தொடர்ந்து படித்து பி.ஏ.(பொருளியல்) பட்டம் பெற்றார். 1977ல் முதுகலைபட்டம் பெற்று முதுகலைத் தமிழாசிரியராக உயர்ந்தார். 1990ல் ஆசிரியப்பணியிலிருந்து ஓய்வு பெற்று விட்டாலும் இலக்கியப்பணியை இன்றும் மேற்கொண்டு வருகிறார்.

பாவலர் மணிவேலனாருக்கு அவரது கவிதைத்திறன் மற்றும் தமிழ்த்தொண்டிற்காகப் பல பட்டங்கள் வழங்கப்பட்டுள்ளன. அவை,

1978 ஆம் ஆண்டு பெரியார் நூற்றாண்டு விழாவினையொட்டி பெரியார் எழுத்துச்சீர்திருத்த முறையை நடைமுறைப்படுத்த அரசு ஆணை வெளியிட்டபோது லை, னை எழுத்துகளில் செய்த மாற்றம் போல ஐ, ஔ என்ற உயிர் எழுத்துகளை அய், அவ் என மாற்றி எழுத ஆணையிட்டது. ஐ, ஔ எழுத்துகளை மாற்றுவதால் ஏற்படும் சிக்கல்களையும் இலக்கணத்தில் ஏற்படும் மாற்றம் குறித்தும் 'சிறு திருத்தம்' என்ற தலைப்பில் ஒரு வேண்டுகோளை தமிழக அரசுக்கு பாவலர் மணிவேலனார் அனுப்பி வைத்தார். இதன் அடிப்படையில் ஆய்வு செய்த அறிஞர்குழு ஐ, ஔ எழுத்துகளில் மாற்றம் தேவையில்லை என ஆணையிட்டது.

மதுரைப்பல்பலைக்கழகம் நிறுவப்பட்டவுடன், தமிழகத்தில் மூன்று பல்கலைக்கழகங்கள் அமைந்துள்ளமையைச் சுட்டிக்காட்டி தமிழ் ஆய்வேடுகளை தமிழிலே எழுத ஆணையிடுமாறு அரூர் தமிழ் வளர்ச்சி மன்றத்தின் சார்பாக தமிழக அரசிற்கும் பலகலைக்கழகங்களுக்கும் வேண்டுகோள் அனுப்பினார். அவ்வேண்டுகோள் ஏற்றுக்கொள்ளப்பட்டு அரசு நடைமுறைப்படுத்தியது குறி்ப்பிடத்தக்கதாகும்.

1995ல் அரூரில் 'தமிழியக்கம்' என்ற பெயரில் ஒரு இயக்கம் தொடங்கினார். இது வணிக நிறுவனங்களின் பெயர்களைத் தமிழில் வைத்தல், பெயர்ப்பலகைகளில் தமிழில் பெயர் வைத்தல், குழந்தைகளுக்குத் தமிழ்ப் பெயரிடுதல் போன்ற பணிகளைச் செய்தது. 1997ல் அரூரில் இலவசத் தமிழ் இலக்கியப் பயிற்சி வகுப்பு தொடங்கி யாப்பிலக்கணம், மொழியிலக்கணம், மேடைப்பேச்சு போன்றவற்றில் பொது மக்களுக்குப் பயிற்சியளித்தார். 1997ல் அரூரில் உள்ள, சங்ககாலத்தில் ”நன்றா” என வழங்கப்பட்ட தற்போதைய மஞ்சவாடி கணவாயில் கலைஞர் முத்தமிழ் மன்றம் சார்பில் ‘மலைச்சாரல்’ என்ற கவியரங்கத்தை நடத்தினார்.





</doc>
<doc id="138594" url="https://ta.wikipedia.org/wiki?curid=138594" title="வோல்டா ஏரி">
வோல்டா ஏரி

வோல்டா ஏரி ("Lake Volta") பரப்பளவில் உலகின் மிகப்பெரிய ஏரி ஆகும். கொள்ளளவு அடிப்படையில் இது உலகில் நான்காவது மிகப்பெரிய ஏரி ஆகும். இந்த ஏரி முழுவதும் கானா நாட்டில் அமைந்துள்ளது. இதன் பரப்பளவு 8,502 கிமீ² (3,275 சதுர மைல்கள்). வோல்டா ஏரி தீர்க்கரேகை நடுக்கோட்டில் அமைந்துள்ளது. நிலநடுக் கோட்டின் வடக்கில் ஆறு டிகிரி அகலாங்கில் இந்த ஏரி அமைந்துள்ளது. ஏரியின் வடக்கு பகுதி எப்பை நகரத்திற்கு அருகாமையில் அமைந்துள்ளது. மேலும் இதன் தென்முனை அகோசொம்போ அணையில் முடிகிறது.


</doc>
<doc id="138604" url="https://ta.wikipedia.org/wiki?curid=138604" title="எம். எல். வசந்தகுமாரி">
எம். எல். வசந்தகுமாரி

எம். எல். வசந்தகுமாரி ("M. L. Vasanthakumari", 03 சூலை 1928 - 31 அக்டோபர் 1990) தமிழ்நாட்டைச் சேர்ந்த கருநாடக இசைப் பாடகர் ஆவார். நேயர்களால் எம். எல். வீ என அன்புடன் அழைக்கப்பட்டவர். பல இந்திய மொழிகளில் வெளிவந்த பாடல்களுக்குப் பின்னணிப் பாடகராக இருந்துள்ளார்.

மெட்ராஸ் லலிதாங்கி வசந்தகுமாரி என்ற இயற்பெயர் கொண்ட எம். எல். வசந்தகுமாரி, குத்தனூர் அய்யா சுவாமி ஐயருக்கும் லலிதாங்கிக்கும் மகளாகப் பிறந்தார். தாய் தந்தை இருவரும் இசைக் கலைஞர் ஆவர். சென்னையில் ஆங்கிலப்பள்ளியில் படித்து மருத்துவத்துறையில் நுழைய இருந்தவர், பிரபல பாடகர் ஜி. என். பாலசுப்பிரமணியம் முயற்சியால் இசைத்துறைக்கு வந்துவிட்டார்.

இவரின் குறிப்பிடத்தக்க மாணவர்கள்:


சங்கீத கலாநிதி விருதினை குறைந்த வயதில் பெற்ற பெண் கலைஞர் எனும் பெருமை இவருக்கு உண்டு. தனது 49 ஆவது வயதில் இவ்விருதினைப் பெற்றார்.



</doc>
<doc id="138610" url="https://ta.wikipedia.org/wiki?curid=138610" title="புனுகுப்பூனை">
புனுகுப்பூனை

புனுகுப்பூனை ("Civet") ஆசிய ஆபிரிக்க வெப்பவலயக் காடுகளில் காணப்படும் சிறிய உடலமைப்புக் கொண்ட பாலூட்டி விலங்காகும். புனுகுப் பூனை வகையைச் சேர்ந்த பல வகை விலங்குகள் காணப்பட்ட போதிலும் பன்னாட்டு ரீதியில் இப்பதம் பொதுவில் ஆபிரிக்க புனுகுப்பூனை ("African civet")யையே குறிப்பாகச் சுட்டும். இதற்குக் காரணம் வரலாற்று ரீதியில் உலகில் புனுகு எனப்படும் வாசணைத் திரவியம் இவ்விலங்கிலிருந்தே தயாரிக்கப்பட்டது. ஆயினும் தமிழரிடையில் புனுகுப்பூனை என்ற சொல் சிறிய இந்தியப் புனுகுப்பூனை ("Viverricula indica") யைக் குறிக்கப் பயன்படுகின்றது.



</doc>
<doc id="138611" url="https://ta.wikipedia.org/wiki?curid=138611" title="புனுகு">
புனுகு

புனுகு மிக பழமையான வாசனைத் திரவியம் ஆகும். இது புனுகுப்பூனை விலங்குகளிலிருந்து பெறப்படுகிறது. இது கீட்டோன் வகையைச் சேர்ந்தது. செறிவான கஸ்தூரி வாசனையைக் கொண்டதாகக் காணப்படும்.காரணம் புனுகும் கஸ்தூரியும் ஒரே வாசணைக் கூறாகிய மக்றோ சைடிக் கேட்டொன் (macrocyclic ketone) வகையைச் சேர்ந்தது..


</doc>
<doc id="138612" url="https://ta.wikipedia.org/wiki?curid=138612" title="கலங்காதகண்டி">
கலங்காதகண்டி

கலங்காதகண்டி (ஆங்கிலம்:Kalangatha kandy), இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்டம் செங்கோட்டை வட்டத்தில் இருக்கும் ஒரு ஊர் ஆகும். 



</doc>
<doc id="138613" url="https://ta.wikipedia.org/wiki?curid=138613" title="சயாம் மரண இரயில்பாதை">
சயாம் மரண இரயில்பாதை

பர்மா இரயில்பாதை ("Burma Railway"), மரண இரயில்பாதை ("Death Railway"), என அழைக்கப்படும் பர்மா-சயாம் இரயில்பாதை ("Burma–Siam Railway"), அல்லது தாய்லாந்து–பர்மா இரயில்பாதை என்பது இரண்டாம் உலகப்போரின் போது நிர்மாணிக்கப்பட்ட 415 கி.மீ (258 மைல்கள்) தொலைவு கொண்ட ஒரு புகைவண்டித் தொடர் பாலம் ஆகும். 

இந்தத் தொடர் தாய்லாந்தையும் பர்மாவையும் இணைக்கும் முயற்சியில் ஜப்பானியர்களால் மேற்கொள்ளப்பட்டது. இது மனித வரலாற்றில் மிகவும் துயரம் தோய்ந்த ஒரு ரயில்பாதை முயற்சி. அந்த முயற்சி பெரும் அதிர்ச்சியிலும் சோகத்திலும் முடிந்து இருக்கிறது.

சயாம் மரண இரயில்வே கட்டுமானத்திற்கு கொண்டு வரப்பட்டவர்கள் அனைவரும் கட்டாய உழைப்பு வேலைக்கு உட்படுத்தப்பட்டனர். ஏறக்குறைய 180,000 ஆசியத் தொழிலாளர்கள், 60,000 போர்க்கைதிகள் வலுக்கட்டாய வேலைகளைச் செய்தனர். 

போதிய உணவு இல்லாமை, கொடிய மிருகங்களின் தாக்குதல்கள், ஜப்பானியரின் மிகக் கொடூரமான தண்டனைகளைச் சகித்துக் கொள்ள முடியாமல் 90,000 ஆசியத் தொழிலாளர்களும் 16,000 போர்க் கைதிகளும் இறந்து போயினர்.

மலேசிய எழுத்தாளர் சண்முகம் அவர்கள் சயாம் மரண ரயில் பாதை அமைத்த ஜப்பானியர்களால் தமிழர்கள் அடைந்த கொடுமைகளை நாவல் வடிவில் ஆவணப்படுத்தியுள்ளார். 

தாய்லாந்து நாட்டிற்கும் பர்மா நாட்டிற்கும் இடையே ஒரு ரயில் பாதை அமைப்பதற்கு 20 ஆம் நூற்றாண்டின் தொடக்கத்திலேயே பிரித்தானிய அரசாங்கம் முடிவு செய்தது. ஆனால், மலைக் காடுகளில் பல பெரிய பெரிய ஆறுகள் குறுக்கும் நெடுக்குமாக ஓடியதால் அந்தத் திட்டம் சாத்தியம் இல்லாமல் போனது.

1942 ல், ஜப்பானிய படைகள் தாய்லாந்து வழியாக நுழைந்து, பிரிட்டிஷ் கட்டுப்பாட்டில் இருந்த பர்மாவைக் கைப்பற்றின. ஜப்பானியர் தங்களின் படைகளைப் பராமரிக்க, மலாக்கா நீரிணை மற்றும் அந்தமான் கடல் வழியாக வரவேண்டி இருந்தது. இருப்பினும், நேச நாடுகளின் நீர்மூழ்கி கப்பல்களின் மூலம் தாக்குதல் நடைபெறக்கூடிய வாய்ப்புகள் அதிகமாக இருந்தன.

அதனால் ஒரு மாற்றுவழியை ஜப்பானியர்கள் தேடினர். அதற்கு இரயில் பாதை அமைப்பது மட்டுமே ஒரு தீர்க்கமான வழியாக அமைந்தது. ஜப்பானியப் படைகள் ஜூன் 1942 இல் ரயில் பாதை திட்டத்தைத் தொடங்கின.

தாய்லாந்தில் உள்ள பான் போங் எனும் இடத்தில் இருந்து பர்மாவில் உள்ள தான்பியுசாயாட் வரை ரயில் பாதை அமைக்கும் மாபெரும் திட்டம் இரு பிரிவுகளாக 1942 ஜூன் மாதம் 22ஆம் தேதி தொடங்கியது.

ரயில் பாதை அமைப்பதற்கான தளவாடப் பொருட்கள் மலாயாவில் இருந்தும் இந்தோனேசியாவில் இருந்தும் கொண்டு வரப்பட்டன. மலாயாவைப் பொருத்த வரையில் தளவாடப் பொருட்கள் மலாக்கா, சிங்கப்பூர், கோத்தாபாரு, கோலா லிப்பிஸ் பகுதிகளில் போடப்பட்டிருந்த ரயில் தண்டவாளங்கள் எடுக்கப்பட்டு புதிய ரயில் பாதைக்கு பயன்படுத்தப்பட்டன.

1943 அக்டோபர் மாதம் 17ஆம் தேதி கட்டுமானப் பணிகள் முடிவடைந்தன. அங்கு வேலை செய்த போர்க்கைதிகளில் பெரும்பாலோர் ஜப்பானுக்கு அனுப்பப்பட்டனர். ஒரு சிலர் மட்டுமே ரயில் பாதை பராமரிப்பு பணிகளுக்கு தங்க வைக்கப்பட்டனர்.

ரயில் பாதை கட்டுமானத்தில் "Hellfire Pass" எனும் நரகத்தீ கணவாய் பகுதிதான் மிகவும் கடினமான பகுதியாகக் கருதப்படுகிறது. பெரும் பாறைகளை வெட்டி எடுக்க வேண்டிய நிலை ஏற்பட்டது. நரகத்தீ கணவாய் பகுதி காடுகளின் மிக மிக உள்பகுதியில் இருந்தது. அத்துடன் கட்டுமான உபகரணங்களின் பற்றாக்குறை காரணத்தினாலும் வேலைகள் தாமதம் அடைந்தது.

ஆஸ்திரேலியர்கள், பிரித்தானியர்கள், டச்சுக்காரர்கள், போர்க்கைதிகள், சீனர்கள், மலாய்க்காரர்கள், தமிழர்கள் போன்றோர் கட்டாய வேலைகளில் ஈடுபடுத்தப்பட்டனர். வேலை தொடங்கிய ஆறே ஆறு வாரங்களில் 68 பணியாட்கள் ஜப்பானிய, கொரிய காவலர்களால் அடித்துக் கொல்லப்பட்டனர். அதில் சிலர் காலரா, வயிற்றுப்போக்கு, பட்டினி, உணவில்லாமையால் இறந்து போயினர்.

சயாம் மரண ரயில்பாதையில் மிகவும் புகழ்பெற்றது 277ஆவது பாலம் என்று அழைக்கப்படும் குவாய் ஆற்றுப்பாலம் ஆகும். குவாய் ஆற்று நீரில் மனித இரத்தமும், வியர்வையும் கலந்து ஓடின. இந்திய தேசிய இராணுவம் இம்பாலில் போர் தொடுத்த சமயத்தில் ரயில் பாதை திட்டமிட்டபடி போடப்பட்டு விட்டது.

1943 பிப்ரவரி மாதம் முதல் மரப்பாலம் கட்டப்பட்டது. அதே பாலம் 1943 ஜூன் மாதம் இருப்புப் பாலமாக மாற்றம் செய்யப்பட்டது. அமெரிக்க, பிரித்தானிய விமானப்படையினர் இந்தப் பாலத்தின் மீது இரு முறை தாக்குதல்கள் மேற்கொண்டனர்.

ஜப்பானியர் ரயில் பாதையைப் பயன்படுத்தினர். ரயில் வண்டிகள் ஓடின. பர்மா எல்லையில் இருந்து இந்தியாவைப் பார்த்துவிட்டு சிங்கப்பூருக்குத் திரும்பிய போது நேதாஜி அந்த ரயில் பாதையைப் பயன்படுத்தினார். பிரித்தானியர் அந்த ரயில் இணைப்பைக் குறி வைத்தனர். குண்டுகள் வீசப்பட்டன.

சேதமுற்ற பகுதிகளைத் தொழிலாளர்கள் சீர்படுத்தினர். தாக்குதல் நடத்திய ஒரு சில வாரங்களில் பாலம் புனரமைப்பு செய்யப்பட்டு செயல்பாட்டிற்கு தரம் பெற்றது. 1943 ஜூன் மாதம் 27-இல் நடைபெற்ற மற்றொரு தாக்குதலில் குவாய் ஆற்றுப்பாலம் முற்றாகச் சேதம் அடைந்து தகர்த்து எறியப்பட்டது. மீண்டும் சீர்படுத்தி பயன்படுத்த முடியாத அளவுக்கு அது சேதமுற்றது.

ஜப்பானியர்கள் சரண் அடைந்ததும் தாய்லாந்து-பர்மா எல்லையில் போடப்பட்ட 3.9 கி.மீ நீளத் தண்டவாளத்தை பிரித்தானிய இராணுவம் அப்புறப்படுத்தியது. அந்தப் பகுதியில் அமைக்கப்பட்ட தண்டவாளம் பொதுப் பயன்களுக்கும், பொதுமக்களின் பாதுகாப்பிற்கும் உகந்ததாக அமையவில்லை என்று பிரித்தானிய இராணுவம் முடிவு செய்தது. பின்னர் அந்தத் தண்டவாளங்கள் தாய்லாந்து ரயில்வே நிறுவனத்திற்கு விற்கப்பட்டது.

சயாம் மரண ரயில்பாதையின் கட்டுமானத் துறையில் வேலை செய்தவர்கள் அடிமைகளை விட படுமோசமான, கொடூரமான முறைகளில் நடத்தப்பட்டனர். அவர்களின் குடியிருப்பு வசதிகளும் மிக மிக ஆரோக்கியமற்றவையாக இருந்தன. அவர்கள் பரிதாபத்திற்குரிய மனிதப் பிண்டங்களாக வாழ்ந்தனர்.

ஆஸ்திரேலிய அரசாங்கத்தின் புள்ளிவிவரப்படி சயாம் மரண ரயில்பாதை கட்டுமானத்தில் 330,000 பேர் பணிக்கப்பட்டுள்ளனர். இவர்களில் 106,000 பேர் இறந்து போயினர்.

சயாம் மரண ரயில்பாதை கட்டி முடிக்கப்பட்ட பின்னர், ஆசிய வேலைக்காரர்கள், போர்க்கைதிகள் போன்றவர்கள் தாய்லாந்தின் தென்பகுதியில் உள்ள கிரா குறுநிலத்தில் கால்வாய் அமைக்க அனுப்பப்பட்டனர். பணியாட்களில் பலர் சுமத்திராவின் பலேம்பாங் ரயில்பாதையை அமைக்கவும் அனுப்பப்பட்டனர். ஆனால், கிரா குறுநிலக் கால்வாய்த் திட்டம் தோல்வியில் முடிந்தது.

அப்படியே கிரா குறுநிலக் கால்வாய் வெட்டப்பட்டிருந்தால், மலாயா தீபகற்பமும் ஆசிய பெருநிலமும் இரண்டாகப் பிரிக்கப்பட்டிருக்கும். புவியியல், பொருளியல் ரீதியில் மலாயா, சிங்கப்பூர், இந்தோனேசியா, பிலிப்பைன்ஸ் நாடுகளின் தலையெழுத்துகளும் மாறிப் போயிருக்கும்.

சயாம் மரண ரயில்பாதை கட்டுமானத்தை ஒரு போர்க்குற்றமாக உலக நாடுகள் அறிவித்தன. ஜப்பான் மீது வழக்கு தொடரப்பட்டது. அந்தக் கட்டுமானத்தின் தலைமை கண்காளிப்பாளராகப் பதவி வகித்த ஹிரோஷி ஆபே "(Hiroshi Abe)" என்பவர் மீது தலையாயக் குற்றம் சுமத்தப்பட்டது. 3000 போர்க்கைதிகள் இறப்பதற்கு அவர் தான் மூலகாரணம் என்று குற்றப்பதிவுகள் எழுதப்பட்டன. போர்க்குற்றங்கள் புரிந்ததற்காக அவருக்கு மரணதண்டனை விதிக்கப்பட்டது. அந்தத் தண்டனை பின்னர் ஆயுள் தண்டனையாகக் குறைக்கப்பட்டது.

இரண்டாம் உலகப்போர் ஒரு முடிவிற்கு வந்ததும் போர்க்கைதிகளின் முகாம்களில் இருந்த கல்லறைகள் அல்லது இடுகாடுகளில் புதைக்கப்பட்டிருந்தவர்களின் உடல்கள் மீட்கப்பட்டன. 415 கி.மீ நீளம் கொண்ட ரயில் பாதைத் தொடரில் பல இடுகாடுகள் இருந்தன. அந்த இடுகாடுகள் மூன்று நிலையான இடுகாடுகளாக சீர்செய்யப்பட்டு போர்க்கைதிகளின் உடல்கள் மறுஅடக்கம் செய்யப்பட்டன. அவற்றுள் 667 அமெரிக்க வீரர்களின் உடல்கள் அமெரிக்காவிற்கே எடுத்துச் செல்லப்பட்டன.

காஞ்சனாபுரியில் பிரதான கல்லறை (Kanchanaburi War Cemetery) இருக்கிறது. இங்கு 6,982 போர்க்கைதிகள் அடக்கம் செய்யப்பட்டுள்ளனர். பெரும்பான்மையோர் பிரித்தானிய, ஆஸ்திரேலிய, டச்சு, கனடிய போர்க்கைதிகள் ஆகும். பிரித்தானிய படையணியில் பணிபுரிந்த 11 இந்திய போர்வீரர்களும் இங்கு அடக்கம் செய்யப்பட்டுள்ளனர்.

சூங் காய் எனும் இடத்தில் மற்றொரு கல்லறை (Chungkai War Cemetery) இருக்கிறது. இதில் 1,750 பேர் அடக்கம் செய்யப்பட்டுள்ளனர். மியான்மாரின் தான்பியுசாயாட் "(Thanbyuzayat)" எனும் நகரில் 3,617 போர்க்கைதிகளின் கல்லறை இருக்கிறது. இந்த மூன்று கல்லறைகளையும் "Commonwealth War Graves Commission" எனும் பொதுநலவாய போர்க் கல்லறைகளின் ஆணையம் பராமரித்து வருகின்றது.

இந்தப் பாலத்தைப் பற்றி 1957-இல் Bridge on the River Kwai எனும் திரைப்படம் எடுக்கப்பட்டது. அதே தலைப்பில் ஒரு நூலும் எழுதப்பட்டுள்ளது. பல ஆயிரம் உயிர்களைப் பறித்த அந்த மரண இரயில்பாதைத் திட்டம் தேவை இல்லாத ஒரு முயற்சி என்று வரலாற்று அறிஞர்கள் கருத்து தெரிவிக்கின்றனர்.




</doc>
<doc id="138614" url="https://ta.wikipedia.org/wiki?curid=138614" title="தட்டலங்காய் புட்டலங்காய்">
தட்டலங்காய் புட்டலங்காய்

தட்டலங்காய் புட்டலங்காய் என்பது ஒரு விளையாட்டு. தாய்மார் குழந்தைகளோடு பேசியும், பாடியும் வேடிக்கை காட்டும் விளையாட்டு.

குழந்தைகள் பலரைத் தாய் தன் முன்பக்கம் உட்கார வைப்பார். பாட்டுப் பாடும்போது ஒவ்வொருவராகத் தொட்டுக்கொண்டே வருவார்.

இந்தக் காக்கா எனத் தொடும் குழந்தை படுத்துக்கொள்ளும். இப்படி எல்லாக் குழந்தையும் படுத்துக்கொண்ட பின்னர் எல்லாக் குழந்தைகளையும் தூங்கவைத்து விட்டதாக வைத்துக்கொண்டு தாய் நெல் குற்றுவது போல நடிப்பார். குந்தைகள் படுத்துக்கொண்டே பார்த்து மகிழும்.

குற்றும்போது பாடும் பாடல்
இத்துடன் ஆட்டம் முடிந்து மறு ஆட்டம் தொடங்கும்.




</doc>
<doc id="138616" url="https://ta.wikipedia.org/wiki?curid=138616" title="ராமேஸ்வரம் தொலைக்காட்சி கோபுரம்">
ராமேஸ்வரம் தொலைக்காட்சி கோபுரம்

ராமேஸ்வரம் தொலைக்காட்சி கோபுரம் தமிழ்நாட்டில் உள்ள ராமேஸ்வரத்தில் உள்ளது.இந்த கோபுரம் 323 மீட்டர் (1059.7 அடி) உயரம் உடையது. ராமேஸ்வரம் தொலைக்காட்சி கோபுரம் இந்தியாவில் உள்ள உயரமான கட்டமைப்புகளுள் ஒன்றாகும். இந்த கோபுரம் தூர்தர்ஷனால் தொலைக்காட்சி ஒளிபரப்புக்கு பயன்படுத்தப்படுகிறது. இந்த கட்டமைப்பு வலுவான கான்கிரீட் சிமெண்ட் கலவையால் உருவாக்கப்பட்டது.



</doc>
<doc id="138617" url="https://ta.wikipedia.org/wiki?curid=138617" title="மனாரா ஜித்தா">
மனாரா ஜித்தா

மனாரா ஜித்தா ("ஜித்தா கோபுரம்") ஆனது ஒரு செயற்பாட்டில் உள்ள கலங்கரை விளக்கம். இது சவூதி அரேபியாவின் ஜித்தாவில் அமைந்துள்ளது. தோராயமாக 436 அடி உயரமுள்ள இது உலகின் மிக உயரமான கலங்கரை விளக்கம் ஆகும். ஜித்தா துறைமுகத்தின் வடக்கு நுழைவின் அருகில் அமைந்துள்ளது.


</doc>
<doc id="138619" url="https://ta.wikipedia.org/wiki?curid=138619" title="கல்லடிப் பாலம்">
கல்லடிப் பாலம்

கல்லடிப் பாலம் அல்லது லேடி மனிங் பாலம் எனப்படுவது பிரித்தானியர் இலங்கையை ஆட்சி செய்த காலத்தில் கட்டப்பட்ட ஓர் பாலமாகும். இது மட்டக்களப்பின் வட, தென் பகுதிகளை இணைப்பதில் பெரும் பங்காற்றுகிறது. மட்டக்களப்பிலிருந்து அம்பாறை மாவட்டத்தை அணுக இப்பாலமே முக்கிய பங்காற்றுகிறது. கிழக்கு மாகாணத்தில் ஒர் முக்கிய பாலமான இது, இலங்கையின் நீளமான பாலமாக விளங்கியது. மட்டக்களப்பிற்கு ஓர் சின்னம்போல் காணப்படும் இப்பாலம், உள்நாட்டு யுத்தத்திற்கு முன்னான காலங்களில் 'பாடுமீனின்' இசையை கேட்க உதவியது.

சேர் வில்லியம் ஹென்றி மனிங் தேசாதிபதி காலத்தில் இப்பாலம் 1924இல் அமைக்கப்பட முன்னர் போக்குவரத்து சிரமமிக்கதாகக் காணப்பட்டது. மட்டக்களப்பு கோட்டையின் கிழக்குப்பகுதி வாவிக்கரையிலிருந்து அக்கரையிலுள்ள கல்லடி கரைக்குச் செல்ல தோணிகளும் மிதவைப் படகுகளும் பாவிக்கப்பட்டன என நூறு வருட மட்டுநகர் நினைவுகள் எனும் நூல் கூறுகின்றது.

தற்கால போக்குவரத்து தேவையை நிறைவு செய்ய முடியாமல் கல்லடிப் பாலம் காணப்படுவதால், இதற்கு அருகாமையில் புதிதாக ஓர் பாலம் 2.6 பில்லியன் (இலங்கை) ரூபா (அ.டொ. 20 மில்லியன்) செலவில் அமைக்கப்பட்டு 22 மார்ச்சு 2013 அன்று திறந்து வைக்கப்பட்டது. சப்பானிய பன்னாட்டு கூட்டுறவு முகவரினால் கடனுதவி அளிக்கப்பட்டு கட்டப்பட்ட இதன் நீளம் 288.35 மீ (946 அடி), அகலம் 14 மீ (46 அடி) ஆகும்.



</doc>
<doc id="138621" url="https://ta.wikipedia.org/wiki?curid=138621" title="பெல்ட்ஸ்பார்">
பெல்ட்ஸ்பார்

பெல்ட்சுபார்கள் (Feldspars, KAlSiO – NaAlSiO – CaAlSiO) என்பன புவியின் மேற்பரப்பில் 60% வரை காணப்படுகின்ற படிக வடிவ சிலிகேட் கனிமப் பாறைகளாகும்.

கற்குழம்பிலிருந்து ஊடுருவும் அல்லது பிதுங்கும் அனற்பாறைகளில் படிகமாக பெல்ட்சுபார்கள் உருவாகின்றன. கால்சிய பிளாசியோகிளேசு பெல்ட்சுபார்களைக் கொண்டு உருவான பாறைகள் அனோர்தோசைட்கள் எனப்படுகின்றன. பலவகைப் படிவுப் பாறைகளில் பெல்ட்சுபார்கள் காணப்படுகின்றன.

இந்தப் பெயர் செருமானிய வேர்ச்சொல்லில் இருந்து பெறப்பட்டது. செருமானிய மொழியில் "ஃபெல்ட்" என்பது "நிலம்" என்றும் "இசுபத்" எனபது " ஒரு தாதுவில்லா பாறை" எனவும் பொருள்படும். 



</doc>
<doc id="138629" url="https://ta.wikipedia.org/wiki?curid=138629" title="ரிச்மண்ட் கல்லூரி (இலங்கை)">
ரிச்மண்ட் கல்லூரி (இலங்கை)

ரிச்மண்ட் கல்லூரி "(Richmond College") தென் மாகாணம், காலி மாவட்டம் காலி நகரில் அமைந்துள்ள முன்னணி ஆண்கள் பாடசாலைகளில் ஒன்றான இதுவொரு தேசியப் பாடசாலை யாகும்.

இலங்கையில் 150 ஆண்டுகளுக்கு மேல் பழைமையான இப்பாடசாலை வெஸ்லியன் மிசனரியால் சூன் 29 1814ம் ஆண்டில் ஆரம்பிக்கப்பட்டது. அப்போது வெஸ்லியன் மிசனரி பாடசாலையெனவும், 1876ம் ஆண்டு காலி உயர்தரப் பாடசாலையெனவும் அழைக்கப்பட்டது. 1882ம் ஆண்டிலிருந்தே ரிச்மண்ட் கல்லூரி என அழைக்கப்பட்டது. 1962ம் ஆண்டில் இப்பாடசாலை அரசாங்கப் பாடசாலையாகவும், 1986ம் ஆண்டில் தேசிய பாடசாலையாகவும் மாற்றம் பெற்றது.
இப்பாடசாலையில் முதல் அதிபராக வண. பென்ஜமின் குலோக் என்பவர் பணியாற்றியுள்ளார். இப்பாடசாலையின் தற்போதைய அதிபர் இ.எம்.எஸ். ஏக்கநாயக்க என்பவராவார்.

இலங்கையின் தற்போதைய சனாதிபதி மகிந்த ராசபக்ச, தற்போதைய சபாநாயகர் சமல் ராஜபக்ச இலங்கையின் முன்னால் பிரதமர் டபிள்யூ. தகநாயக்கா இலங்கையின் இலவசக் கல்வியின் தந்தை என அழைக்கப்படும் முன்னால் கல்வியமைச்சர் சி. டபிள்யூ. டபிள்யூ. கன்னங்கரா இலங்கையின் முன்னால் உயர்நீதி மன்ற பிரதம நீதியரசர் (1991) ஜீ.பீ.எஸ்.டி சில்வா போன்றோர் இப்பாடசாலையில் கற்று இலங்கையில் முன்னனியில் திகழும் சிலராவார்.



</doc>
<doc id="138635" url="https://ta.wikipedia.org/wiki?curid=138635" title="ரெங்கப்பநாயக்கர்பட்டி">
ரெங்கப்பநாயக்கர்பட்டி

ரெங்கப்பநாயக்கர்பட்டி (ஆங்கிலம்: Rengappanaickarpatti ) இந்திய மாநிலமான தமிழ்நாட்டில் விருதுநகர் மாவட்டத்தில் திருவில்லிபுத்தூர் வட்டத்தில் உள்ள ஊராட்சி . இது தென்காசி மக்களவைத் தொகுதியில் உள்ள திருவில்லிபுத்தூர் (சட்டமன்றத் தொகுதி) ஆகும். இது வத்திராயிருப்பு ஊராட்சிஒன்றியத்தில் உள்ளது.


விருதுநகர் மாவட்டம்


</doc>
<doc id="138636" url="https://ta.wikipedia.org/wiki?curid=138636" title="அழுத்தமின் விளைவு">
அழுத்தமின் விளைவு

அழுத்தமின் விளைவு ("Piezoelectricity") என்பது படிகம், சிலவகை பீங்கான்கள் போன்ற சிலத் திடப்பொருட்களிலும் எலும்பு, டி.என்.ஏ மற்றும் பலவகை புரதங்கள் போன்ற உயிரியல் பொருட்களிலும் வெளிப்பொருட்களால் அழுத்தம் கொடுக்கப்படும்போது அவை மின்னூட்டம் பெறுதலாகும். 

அழுத்த மின் விளைவு ஓர் குறிப்பிட்ட படிகத்தில் இயக்க மற்றும் மின்னியல் நிலைகளுக்கிடையேயான இயக்கமின்னியல் இடைவிளைவாகும். இந்த விளைவு ஓர் மீள்தக்க முறைமையாகும். அதாவது அழுத்தமின் விளைவுடைப் பொருட்களுக்கு மின்னழுத்தம் கொடுக்கப்பட்டால் அவை எதிர் அழுத்த மின்விளைவாக இயக்கத் தகைவு பெறுகின்றன. காட்டாக ஈய சர்கோனைட் டைடானேட் படிகங்களை 0.1%வரை வடிவுமாற்றல் அழுத்தம் கொடுக்கப்படும்போது குறிப்பிடத்தக்க அழுத்தமின்னோட்டம் பெறப்படுகிறது. நேர்மாறாக அதே படிகங்களுக்கு வெளி மின்னழுத்தம் கொடுக்கப்படும்போது 0.1% வரை தன் வடிவமாற்றத்தைப் பெறுகிறது. 

அழுத்தமின் விளைவு மின்னோட்டம் ஒலி எழுப்பும் மற்றும் கண்டறியும் கருவிகள், உயரழுத்த மின்னாக்கிகள், மின் அதிர்வெண்ணாக்கிகள், நுண்தராசுகள், ஒளிப்பட அமைப்புகளில் நுண்ணிய குவியப்படுத்துதல் போன்ற செயல்பாடுகளில் பெரிதும் பயனாகின்றன. மேலும் பல அணுக்கருவியல் அறிவியல் கருவிகளிலும் பயனாகின்றது. சாதாரண வாழ்வில் சிகரெட் கொளுத்திகளில் மற்றும் எரிவளி அடுப்புக்களை மூட்டும் கருவிகளிலும் தீப்பொறி வழங்கும் வளமாகப் பயன்படுத்தப்படுகிறது. 



</doc>
<doc id="138637" url="https://ta.wikipedia.org/wiki?curid=138637" title="பக்ரா அணை">
பக்ரா அணை

பக்ரா அணை சத்லஜ் ஆற்றின் குறுக்கே அமைந்துள்ளது. மேலும் இந்த அணையானது பஞ்சாப் மற்றும் இமாச்சலப்பிரதேசத்தின் வடக்கே எல்லையில் அமைந்துள்ளது. இந்த அணை இமாச்சலப்பிரதேசத்தின் பிலாஸ்பூர் மாவட்டத்தில் அமைந்துள்ளது. 225.55 மீட்டர் (740 அடி) உயமுள்ள இந்த அணையே ஆசியாவின் இரண்டாவது உயரமான அணையாகும். 261 மீட்டர் உயமுள்ள டெஃறி அணையானது முதலிடத்தில் உள்ளது. இதுவும் இந்தியாவிலேயே அமைந்துள்ளது. பக்ரா அணையின் நீளம் 518.25 மீட்டர் மேலும் அகலம் 9.1 மீட்டர்.இதன் கோபிந்த் சாகர் எனப்படும் நீர்த்தேக்கம் 9340 மில்லியன் கன மீட்டர் தண்ணீரை சேமிக்கும் அளவுக்கு கொள்ளளவு உடையது.


</doc>
<doc id="138638" url="https://ta.wikipedia.org/wiki?curid=138638" title="கேப் சாலை">
கேப் சாலை

கேப் சாலை அல்லது கேப் ரோடு கன்னியாகுமரி மாவட்டத்தில் நாகர்கோவில் நகரின் மிக முக்கிய சாலை ஆகும். இது கோட்டாறு பகுதியில் ஆரம்பித்து கன்னியாகுமரி வரை செல்கிறது. இது தேசிய நெடுஞ்சாலை 47 யின் மிக சிறிய பகுதியாகவும் உள்ளது. கன்னியாகுமரிக்கு கேப் கோமரின் (cape comorin)என்ற பெயரும் உண்டு இதிலிருந்து கேப் சாலை என்ற பெயர் கொண்டதாக கொள்ளலாம்.

கோட்டாறு,இடலாக்குடி,சுசீந்திரம்,வழுக்கம் பாறை,கொட்டாரம்,கன்னியாகுமரி


</doc>
<doc id="138641" url="https://ta.wikipedia.org/wiki?curid=138641" title="குலசேகர பாண்டியன்">
குலசேகர பாண்டியன்

குலசேகர பாண்டியன் என்னும் பெயரிலுள்ள கட்டுரைகள்



</doc>
<doc id="138648" url="https://ta.wikipedia.org/wiki?curid=138648" title="சேதிராயர்">
சேதிராயர்

சேதிராயர் பன்னிரு திருமுறைகளில் ஒன்பதாம் திருமுறையில் அடங்கும் திருவிசைப்பா பாடிய அருளாளர்களில் ஒருவராவார். தொண்டை நாட்டிற்கும் சோழ நாட்டிற்கும் நடுவிலுள்ள நடுநாட்டில் சேதிநாடு உள்ளது. இச்சேதிநாட்டை ஆண்ட குறுநில மன்னர் சேதிராயர் ஆவார். சுந்தரமூர்த்தி நாயனாரின் வளர்ப்புத் தந்தையாகிய நரசிங்க முனையார் வழியில் வந்தவர். மிகுந்த சிவபக்தியினால் சிதம்பரத்திலிருக்கும் சிவன் மீது ஒரு திருவிசைப்பா பதிகம் பாடிளருளினார்.


</doc>
<doc id="138650" url="https://ta.wikipedia.org/wiki?curid=138650" title="கொழுமியச்சிதைப்பி">
கொழுமியச்சிதைப்பி

கொழுமியச்சிதைப்பி (Lipase), கொழுப்புகளை (கொழுமியங்களை) உருவாக்கும் அல்லது சிதைக்கும் (நீராற்பகுத்தல்) பணிகளில் வினையூக்கம் செய்யும் நொதியமாகும். கொழுமியச்சிதைப்பிகள், மணமியச்சிதைப்பிகளின் உட்பிரிவுகளுள் ஒன்றாகும்.

பெரும்பாலான உயிரினங்களில் கொழுமியச்சிதைப்பிகள் உணவுக் கொழுமியங்களின் (உதாரணமாக, டிரைகிளிசரைடுகள், கொழுப்புகள், எண்ணெய்கள்) செரிமானம், பெயர்ச்சி மற்றும் பக்குவப்படுத்துதல் ஆகியப் பணிகளில் இன்றியமையாப் பங்கு வகிக்கின்றன. கொழுமியச்சிதைப்பிகளைக் குறிமுறைப்படுத்தும் மரபணுக்கள் சில தீநுண்மங்களிலும் (வைரசுகள்) காணப்படுகின்றது.


</doc>
<doc id="138651" url="https://ta.wikipedia.org/wiki?curid=138651" title="பதினாறு (திரைப்படம்)">
பதினாறு (திரைப்படம்)

பதினாறு 2011 ஆம் வெளிவந்த காதல் நகைச்சுவை தமிழ்த் திரைப்படமாகும். இத்திரைப்படம் வி.ஐ.பி (1997), புன்னகை பூவே (2003) மற்றும் அ ஆ இ ஈ (2009) ஆகிய படங்களை இயக்கிய சாபாபதி தட்சிணாமூர்த்தியால் எழுதி இயக்கப்பட்டது. சிவா, மதுஷாலினி ஆகியோர் இத்திரைப்படத்தில் நடித்துள்ளனர். இத்திரைப்படத்திற்கு யுவன் ஷங்கர் ராஜா இசையமைத்துள்ளார்.


</doc>
<doc id="138657" url="https://ta.wikipedia.org/wiki?curid=138657" title="தேசிய நெடுஞ்சாலை 47எ (இந்தியா)">
தேசிய நெடுஞ்சாலை 47எ (இந்தியா)

தேசிய நெடுஞ்சாலை 47எ பொதுவாக என்எச் 47எ என குறிப்பிடப்படுகிறது. வில்லிங்டன் தீவு மற்றும் கொச்சி நகரங்களை இணைக்கிறது. இதன் நீளம் ..இந்தியாவின் மிக குறைந்த நீளம் தேசிய நெடுஞ்சாலை ஆகும்.



</doc>
<doc id="138664" url="https://ta.wikipedia.org/wiki?curid=138664" title="மாற்று எரிபொருள்">
மாற்று எரிபொருள்

மாற்று எரிபொருள் என்பது மரபுசாரா எரிபொருள் ஆகும். மரபுசார் எரிபொருள் அல்லாத எரிபொருள் மாற்று எரிபொருள் என்று அழைக்கபடுகிறது. இதற்கு சிறந்த உதாரணம் உயிரிஆல்கஹால், உயிரிடீசல், மற்றும் தாவர எண்ணை ஆகும். இவை பொதுவாக தாவரங்களில் இருந்து பிரித்து எடுக்கப்படுகிறது. 

மரபுசார் எரிபொருளின் பற்றக்குறையினாழும் அதன் விலை ஏற்றத்தாழும் மாற்று எரிபொருளின் தேவை தற்காலத்தில் அதிகரித்துள்ளது. 


</doc>
<doc id="138665" url="https://ta.wikipedia.org/wiki?curid=138665" title="உக்கிர குமார பாண்டியன்">
உக்கிர குமார பாண்டியன்

உக்கிர குமார பாண்டியன் என்பவன் திருவிளையாடல், மதுரை மற்றும் கந்தபுராணத்தில் கூறப்படும் நான்காம் தொன்பியல் பாண்டியர் மன்னனாவான். இவன் பற்றிய குறிப்புகள் 11 முதல் 15ஆம் திருவிளையாடல் வரை காணப்படுகிறது. மேருவைச் செண்டாலடித்த படலம் இவன் மேருமலையை தன் செங்கோல் கீழ் அடக்கியது பற்றி கூறுகிறது. இவன் காஞ்சியை தலைநகராக கொண்ட சோம சேகரச்சோழனின் மகளை மணந்தான் என்று 13ஆம் திருவிளையாடல். இவன் கடலை வேல் மூலம் அடக்கியதை 15ஆம் திருவிளையாடல் கூறுகிறது.


</doc>
<doc id="138666" url="https://ta.wikipedia.org/wiki?curid=138666" title="நீராற்பகுப்பி">
நீராற்பகுப்பி

நீராற்பகுப்பி (hydrolase) என்னும் நொதியம் வேதிப்பிணைப்புகளை நீராற்பகுக்கும் வினைகளில் வினையூக்கியாகச் செயல்படுகிறது. உதாரணமாக, கீழ்காணும் வினையை வினையூக்கம் செய்யும் நொதி நீராற்பகுப்பியாகும்:

நொதியங்களை வகைப்படுத்தும் முறைமையில் நீராற்பகுப்பிகள் நொதிய ஆணைக்குழு எண் ஈ.சி. 3 (EC 3) வகையாகக் கொள்ளப்படுகின்றன. மேலும், நொதியங்கள் எந்தவிதமான பிணைப்புகள் மீது செயல்படுகின்றது என்பதை அடிப்படையாக வைத்து நீராற்பகுப்பிகள் பல உட்பிரிவுகளாகப் பிரிக்கப்படுகின்றன:



</doc>
<doc id="138667" url="https://ta.wikipedia.org/wiki?curid=138667" title="உந்துத் தண்டு">
உந்துத் தண்டு

உந்துத் தண்டு ("Piston") என்பது முன் பின்னியக்க உள் எரி பொறி, காற்று அழுத்தி, முன் பின்னியக்க ஏற்றி ஆகியவற்றில் உள்ள ஒரு பாகம் ஆகும். இது கொள்களனில் முன் பின் சென்று ஒரு வடிவில் உள்ள ஆற்றலை மற்றொரு ஆற்றல் வடிவமாக மாற்ற பயன்படுகிறது. இது முன் பின்னியக்க உள் எரி பொறியில் வெப்ப சக்தியை இயக்க சக்தியாக மாற்றி தண்டை சுழல செய்கிறது.



</doc>
<doc id="138668" url="https://ta.wikipedia.org/wiki?curid=138668" title="காற்று அழுத்தி">
காற்று அழுத்தி

காற்று அழுத்தி ("Air compressor") என்பது காற்றை அழுத்தப் பயன்படும் ஒரு இயந்திரம் ஆகும். இது மின் சக்தியை இயக்க சக்தியாக மாற்றி அதன் மூலம் காற்றை அழுத்தப் பயன்படுகிறது.இது பொதுவாக இரண்டு முறைகளில் காற்றை அழுத்துகிறது. அவை நேர்முறை இடப்பெயர்ச்சி அழுத்தல் மற்றும் குறை இடப்பெயர்ச்சி அழுத்தல் ஆகும்.

நேர்முறை இடப்பெயர்ச்சி காற்று அழுத்தி ஒரு குற்ப்பிட்ட கொள்கலனின் கனவளவுவை குறைப்பதன் மூலம் காற்றை அழுத்திகிறது.

1.வாயு விசையாழி (gas turbines) மற்றும் உந்தும்  விசைப்பொறி (propulsion engines).

2.மோதும் வகை கருவிகளான கற்காரை (அ) பைஞ்சுதை உடைப்பி (concrete breaker),பாறை துளைப்பொறி (rock drilling )மற்றும் சிராய்த்து வெட்டுதல்(chipping),ஓட்டையை அடைத்தல் (caulking),கடை ஆணியை இறுகுதல்(riveting)    முதலிய  அபேரஷன்களில்.

3.மின்னுயர்த்தி மிந்தூக்கி

4.வர்ணம் தெளிப்பான் மற்றும் பூச்சிமருந்து தெளிப்பான்

5.கனரக வாகனங்களான  பேருந்து, லாரிகள் மற்றும் ரயில்களில் உள்ள நிறுத்தி(Brake)


</doc>
<doc id="138669" url="https://ta.wikipedia.org/wiki?curid=138669" title="இந்தியாவின் வங்கி (நிறுவனம்)">
இந்தியாவின் வங்கி (நிறுவனம்)

இந்தியாவின் வங்கி (பேங்க் ஆஃப் இந்தியா, "Bank of India", BoI) () மும்பையைத் தலைநகராகக் கொண்டு இயங்கும் ஓர் அரசுத்துறை வணிகவியல் வங்கி. 1969 முதல் நாட்டுடமையாக்கப்பட்ட இந்த வங்கி இந்தியாவின் நான்காவது மிகப்பெரும் வங்கியாக உள்ளது. இதற்கு 29 வெளிநாட்டுக் கிளைகள் உட்பட 3415 கிளைகள் உள்ளன. மிகக் குறைந்த செலவில் நிதிச் செயல்பாடுகளையும் தொலைதொடர்பு வசதிகளையும் வழங்கும் உலகளவு வங்கியிடை நிதி தொலைதொடர்பு சமூகம் (SWIFT) நிறுவியவர்களில் இந்த வங்கியும் ஒன்று. செப்டம்பர் 7, 2006 அன்று தனது நூற்றாண்டு விழாவினைக் கொண்டாடியது.



</doc>
<doc id="138672" url="https://ta.wikipedia.org/wiki?curid=138672" title="வாயு அழுத்தி">
வாயு அழுத்தி

வாயு அழுத்தி ("Gas compressor") என்பது வாயுவின் கொள்ளளவைக் குறைப்பதன் மூலம் அதன் அழுத்தத்தை அதிகரிக்கும் ஒரு இயந்திரச் சாதனம். இது விசையியக்கக் குழாய் போல் செயல்படுகிறது. வாயுக்கள் அழுத்தவல்லவை, ஆனால் திரவங்களை அழுத்த முடியாது.


</doc>
<doc id="138674" url="https://ta.wikipedia.org/wiki?curid=138674" title="சீலநாயக்கன்பட்டி">
சீலநாயக்கன்பட்டி

சீலநாயக்கன்பட்டி (ஆங்கிலம்: Seelanaickanpatti ) இந்திய மாநிலமான தமிழ்நாட்டில் விருதுநகர் மாவட்டத்தில் திருவில்லிபுத்தூர் வட்டத்தில் உள்ள ஒரு ஊர் . இது தென்காசி மக்களவைத் தொகுதியில் உள்ள திருவில்லிபுத்தூர் (சட்டமன்றத் தொகுதி) எல்கைக்குட்பட்ட ஊராகும். இது விருதுநகர் மாவட்டத்திலிருக்கும் வத்திராயிருப்பு ஊராட்சிஒன்றியத்தில் உள்ளது.

விருதுநகர் மாவட்டம்


</doc>
<doc id="138683" url="https://ta.wikipedia.org/wiki?curid=138683" title="மாயத் தொடர்">
மாயத் தொடர்

சில வெவ்வெறு நேர்ம எண்களின் கூட்டுத்தொகை, ஒரு மாயச் சதுரம் அல்லது மாய கனசதுரத்தின் மாய மாறிலியாக இருந்தால் அந்த எண்கள் ஒரு மாயத் தொடர் ("magic series") எனப்படும்.

ஒரு "n" × "n" மாய சதுரத்தில் 1 முதல் "n" வரையுள்ள எண்கள் இருக்கும். இவற்றுள், கூட்டுத்தொகை மாய மாறிலி - "n"("n"+1)/2 -ஆக உள்ளவாறு அமையும் "n", வெவ்வேறு எண்கள் ஒரு மாயத் தொடராகும். அதாவது மாயச் சதுரத்தின் ஒவ்வொரு நிரை அல்லது நிரல் அல்லது மூலைவிட்டத்தில் உள்ள எண்களின் கூடுதல் மாய மாறிலியாக இருக்கும் என்பதால் அவை ஒவ்வொன்றும் ஒரு மாயத் தொடராகும். 

"2" × "2" மாயச் சதுரத்தில் இரண்டு மாயத் தொடர்கள் உள்ளன:

"3" × "3" மாயச் சதுரத்தில் எட்டு மாயத்தொடர்கள் உள்ளன:

1942 -ல் பெல்ஜிய கணிதவியலாளர் மாரீசு கிராட்சிக் "மேத்தமெட்ட்டிக்கல் ரெக்கிரியேசன்சில்" , "n" = 7 வரையிலான மாயத்தொடர்களின் எண்ணிக்கையை தந்துள்ளார். 2002 ல், ஹென்றி பாட்டம்லே இதனை "n" = 36 வரை நீட்டித்தார். இது மட்டுமல்லாமல், ஜெர்மானிய கணிதவியலாளர் வால்டர் ட்ரம்ப் தனியாக "n" = 32 வரை அளித்துள்ளார். மேலும் இவர் இதனை 2005 -ல், "n" = 54 (over 2×10) வரை நீட்டித்துள்ளார். மாயத் தொடர்களின் எண்ணிக்கைகளுக்கு பாட்டம்லே தந்துள்ள சோதனை தோராய மதிப்பு: 

சூலை 2006 -ல் ராபர்ட் கெர்பிக்ஸ், "n" = 150 வரை நீட்டித்துள்ளார்.



</doc>
<doc id="138686" url="https://ta.wikipedia.org/wiki?curid=138686" title="தூண்டல் உணரி">
தூண்டல் உணரி

தூண்டல் உணரி ("Inductive Sensor") என்பது ஒரு மின்னணு அண்மை உணரி ஆகும். இது உலோகம் சார்ந்த பொருட்களை அதை தொடாமலேயே கண்டறிய உதவுகிறது. இந்த உணரி ஒரு தூண்டல் வளையத்தை கொண்டுள்ளது. மின்னோட்டம் உணரியில் பாயும்போது அதைச்சுற்றி ஒரு காந்தப்புலம் உருவாக்கபடுகிறது. இதன் வளையத்தின் தூண்டம் ஆனது அதனுள் உள்ள பொருளை பொறுத்து மாறுபடும். உலோகம் சார்ந்த பொருள்கள் சிறந்த மின் தூண்டிகள் ஆதலால் இந்த வளையத்தில் உள்ள மின்னோட்டத்தின் அளவு அதிகரிக்கிறது. இந்த மாறுபாட்டை ஒரு உணரும் சுற்றின் மூலம் கணக்கிடலாம். பிறகு இது மற்ற கருவிகளுக்கு பொருள் உள்ளதை அறிவிப்பதற்காக அனுப்படுகிறது. உலோக கண்டறிவான்கள், போக்குவரத்து விளக்குகள், கார் சுத்தம் செய்யும் இடங்கள் மற்றும் தானியங்கும் தொழிற்சாலை பயன்பாடுகள் ஆகியவற்றில் இந்த உணரிகள் பயன்படுகின்றன.


</doc>
<doc id="138687" url="https://ta.wikipedia.org/wiki?curid=138687" title="அனந்தகுண பாண்டியன்">
அனந்தகுண பாண்டியன்

அனந்தகுண பாண்டியன் என்பவன் திருவிளையாடல், மதுரை மற்றும் கந்தபுராணத்தில் ஒன்பதாவது அல்லது பத்தாவது கூறப்படும் தொன்பியல் பாண்டியர் மன்னனாவான். புராணங்கள் கூறுவது உண்மையாக இருப்பின் இவனது ஆட்சியிலேயே இராம இராவண யுத்தம் போன்ற இராமாயணம் நிகழ்வுகள் நடந்ததாகக் கொள்ளலாம்.


</doc>
<doc id="138692" url="https://ta.wikipedia.org/wiki?curid=138692" title="நீர்வை மணி">
நீர்வை மணி

குமாரசுவாமி ஐயர் தியாகராஜக்குருக்கள் யாழ்ப்பாணத்து காரைநகரில் 1943 ஆம் ஆண்டு பிப்ரவரி 26 ல் பிறந்தார். தற்போது யாழ்ப்பாணத்து நீர்வேலியில் வாழ்ந்து வரும் இவர் தனது 16ஆவது வயதிலிருந்து எழுத்துப் பணிகளில் ஈடுபட்டு வருகிறார்.
அதே வேளை ஒரு இந்துக் குருவாகவும் தன்னை வெளிப்படுத்திக் கொள்ளும் தியாகராஜக்குருக்கள் நீர்வை மணி என்ற புனை பெயரில் எழுதி வருகிறார். நீர்வேலி செல்லக்கதிர்காம முருகன் ஆலய பிரதமகுருக்களாக இருக்கும் இவர் பல்வேறு சமஸ்கிருத தமிழ் மொழி நூல்களை வெளியிட்டு வருவதுடன் பல்வேறு கட்டுரைகளையும், கவிதைகளையும் எழுதி வருகிறார்.

இந்த வகையில் தமிழ் எழுத்துத் துறையில் பிரகாசிக்கும் புகழ்பூத்த ஒரு சிவாச்சார்யாராக யாழ்ப்பாணத்தில் இவர் விளங்குகின்றார். கலை, கலாச்சார விடயங்களிலும் அக்கறை கொண்டு செயற்படும் இக்குருக்கள் அவர்களுக்கு நவம்பர் 2011ல் நீர்வேலி கலை பண்பாட்டுப் பேரவையினரால் 'நீர்வைக் குரிசில்' விருது வழங்கப்பட்டது.


</doc>
<doc id="138694" url="https://ta.wikipedia.org/wiki?curid=138694" title="கீர்த்தி பூசன பாண்டியன்">
கீர்த்தி பூசன பாண்டியன்

கீர்த்தி பூசன பாண்டியன் என்பவன் திருவிளையாடல், மதுரை மற்றும் கந்தபுராணங்களில் முறையே 45, 44 மற்றும் 43ஆவது பாண்டிய மன்னனாக கூறப்படும் தொன்பியல் பாண்டியர் மன்னனாவான். இவனது ஆட்சியிலேயே திருவாலவாயான படலம் என்ற 49ஆம் திருவிளையாடலில் பாண்டியர் தங்கள் தலைநகரத்தை தென்மதுரையிலிருந்து திருவாலவாயன கபாடபுரம் நகருக்கு மாத்தியதாகக் கூறுகிறது.


</doc>
<doc id="138695" url="https://ta.wikipedia.org/wiki?curid=138695" title="ரம்பைக்குளம் பெண்கள் மகா வித்தியாலயம்">
ரம்பைக்குளம் பெண்கள் மகா வித்தியாலயம்

ரம்பைக்குளம் பெண்கள் மகா வித்தியாலயம் "(Rambaikulam Girls' Maha Vidyalayam)" வட மாகாணம் வவுனியா மாவட்டம் வவுனியா தென் கல்வி வலயத்தில் அமைந்துள்ள பெண்கள் பாடசாலைகளில் ஒன்றாகும். இதுவொரு தேசியப் பாடசாலை யாகும்.

இப்பாடசாலை 1890ம் ஆண்டில் ஆரம்பிக்கப்பட்டது. இப்பாடசாலையில் வண. சகோ. மேரி ஜோஸ்பின் அதிபராகவும், திருமதி சிரிஸ்காந்தராஜா என்பவர் உப அதிபராகவும் பணியாற்றி வருகின்றனர். அத்துடன் இப்பாடசாலையில் சுமார் 84 ஆசிரியர்கள் கடமைபுரிகின்றார்கள்.

இங்கு தரம் 1 - 13 வரை வகுப்புகள் உள்ளன. 2500 க்கும் மேற்பட்ட மாணவர்கள் கல்வி கற்கின்றனர். தமிழ் மற்றும் ஆங்கில மொழிகளில் இப்பாடசாலையில் போதனைகள் நடைபெற்றுவருகின்றன.



</doc>
<doc id="138713" url="https://ta.wikipedia.org/wiki?curid=138713" title="தானே">
தானே

தானே () (மராத்தி : ठाणे), இந்தியாவின் மகாராட்டிர மாநிலத்தில், மும்பைப் பெருநகரின் வடகிழக்கே உள்ள புறநகர்ப் பதியில் உள்ள ஒரு நகரம். இது தானே ஓடையின் முகப்புப் பகுதியில் உள்ளது. தானேயின் சிறப்புகளில் ஒன்று, இந்திய நிலப்பரப்பில் முதன்முறையாக ஓடிய தொடர்வண்டி, ஏப்பிரல் 16, 1853 இல் "போரி பந்தரில்" (இப்பொழுது சத்திரபதி சிவாசி முனையில்) இருந்து புறப்பட்டு 34 கி.மீ தொலைவில் உள்ள தானேயிக்கு (அப்பொழுது தானாவுக்கு) ஓடியது இதுவே ஆசியாவில் தொடர்வண்டி காலத்தைத் தொடக்கியது என்பர். தானே நகரம் 147 km பரப்பளவு கொண்டது; இதன் மக்கள் தொகை, 2011-இன் கணக்கெடுப்பின்படி, 2.4 மில்லியனுக்கும் கூடுதலாகும்



</doc>
<doc id="138714" url="https://ta.wikipedia.org/wiki?curid=138714" title="மைக்கல் கே">
மைக்கல் கே

மைக்கல் கே ("Michael Kay ", பிறப்பு: அக்டோபர் 30 1981), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஏ-தர துடுப்பாட்டப் போட்டிகளில் கலந்து கொண்டுள்ளார். 2001-2002 ஆண்டுகளில், ஏ-தர துடுப்பாட்டப் போட்டிகளில் பங்குகொண்டார்.
மைக்கல் கே - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 22, 2012.


</doc>
<doc id="138718" url="https://ta.wikipedia.org/wiki?curid=138718" title="வாய்மேடு">
வாய்மேடு

வாய்மேடு (Voimedu) என்பது இந்தியாவின், தமிழ்நாடு மாநிலத்தில், நாகப்பட்டினம் மாவட்டத்தில் உள்ள, வேதாரண்யம் வட்டத்திற்கு உட்பட்ட ஓர் கிராமமாகும். இதன் பண்டைய பெயர் வாய்மை (உண்மை), மேடு (இடம்) ஆகும். ஆனால், காலப்போக்கில் படிப்படியாக  மாற்றம் பெற்று தவறாக வாய்மேடு என்று  உச்சரிக்கப்பட்டு வருகிறது.

வாய்மேடு கிராமமானது ஒரு விவசாயத்தை அடிப்படையாகக் கொண்டது. இங்கு 5000த்திற்கும் அதிகமான மக்கள் வசிக்கின்றனர். இங்கு துனை மின் நிலையம் ஒன்று அமைந்துள்ளது.


</doc>
<doc id="138721" url="https://ta.wikipedia.org/wiki?curid=138721" title="ஜான் கிர்வன்">
ஜான் கிர்வன்

ஜான் கிர்வன் (" John Kirwan", பிறப்பு: திசம்பர் 25 1816, இறப்பு: சூன் 13 1899), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 18 முதல்தர துடுப்பாட்டப் போட்டிகளில் கலந்து கொண்டுள்ளார். 1836-1842 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஜான் கிர்வன் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138732" url="https://ta.wikipedia.org/wiki?curid=138732" title="கமரன் அப்சல்">
கமரன் அப்சல்

கமரன் அப்சல் - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 22, 2012.


</doc>
<doc id="138733" url="https://ta.wikipedia.org/wiki?curid=138733" title="மும்பை தொலைக்காட்சி கோபுரம்">
மும்பை தொலைக்காட்சி கோபுரம்

மும்பை தொலைக்காட்சி கோபுரம் மும்பை, இந்தியாவில் உள்ள தொலைக்காட்சி ஒளிபரப்பு நிறுவனமான தூர்தர்ஷனால் நிர்வகிக்கப்படும் தொலைக்காட்சி கோபுரமாகும். இதன் உயரம் 300 மீட்டர் (985 அடி). மேலும் இது இந்தியாவின் மூன்றாவது மிகப்பெரிய மனிதனால் உருவாக்கப்பட்ட கட்டமைப்பு ஆகும். சிவப்பு மற்றும் வெள்ளை நிறமுடைய இந்த கோபுரம் திறந்த இரும்பு சட்டகங்களால் ஆனது. இந்த கோபுரம் வோர்லியில் அமைந்துள்ளது. இக்கோபுரத்தை தென் மும்பையின் பெரும்பாலான பகுதிகளில் காணலாம்.


</doc>
<doc id="138734" url="https://ta.wikipedia.org/wiki?curid=138734" title="கையெழுத்தியல்">
கையெழுத்தியல்

கையெழுத்தியல் என்பது கையெழுத்தைப் படித்து ஆராயும், மனித உளவியலுடன் தொடர்புபட்ட ஓர் துறையாகும். முளை, நரப்புத் தொகுதியுடன் தொடர்புபட்ட நோய்களைக் கண்டு அதற்கு பரிகாரம் செய்ய இது மருத்துவ துறையில் பாவிக்கப்படுகிறது. சட்ட ஆவண சோதனையில் இது பிழையாகக் கையாளப்படுவதும் உண்டு. எனவே, கையெழுத்தியல் பற்றிய விவாதம் ஒரு நூற்றாண்டுக்கு மேலாகக் காணப்படுகிறது. இது போலி அறிவியல் என்பது அறிவியலாளர்களின் பெரும்பான்மைக் கருத்து.

கிரேக்கச் சொற்களான "grapho-" (எழுத்து), "logos" (உரையாடல்) என்பதிலிருந்து கையெழுத்தியல் (Graphology) என்னும் பதம் ஏனைய துறைச் சொற்களான மெய்யியல், உளவியல், மானிடவியல் போன்று உருவாகிற்று.

கையெழுத்தியல் பின்வரும் அடிப்படைகளை உறுதியாக் கொண்டது.

கையெழுத்தியல் என்றதுமே நினைவுக்கு வருவது மேலத்தேய மொழிகளில் குறிப்பாக ஆங்கிலத்தில் கையெழுத்து பற்றி படித்து ஆராயும் ஒர் துறை என்பதாகும். இத்துறை தமிழ் பேசும் உலகில் பிரபல்யமானது ஒன்றல்ல. ஆனாலும் குறிப்பிடத்தக்களவு ஒருசிலர் இது பற்றி அறிந்துள்ளனர். உதாரணமாக இந்தியன் திரைப்படத்தைக் குறிப்பிடலாம். அதில் கொலையாளியின் வயதைக் கணிக்க அவன் பாவித்த எழுத்துகள் சாட்சியாக இருக்கின்றன.




</doc>
<doc id="138735" url="https://ta.wikipedia.org/wiki?curid=138735" title="சாம் கிர்னன்">
சாம் கிர்னன்

சாம் கிர்னன் ("Sam Kirnon ", பிறப்பு: திசம்பர் 25 1962 ), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு முதல்தர துடுப்பாட்டப் போட்டியிலும், இரண்டு ஏ-தர துடுப்பாட்டப் போட்டிகளிலும் கலந்து கொண்டுள்ளார். 1992 ஆண்டுகளில், முதல்தர துடுப்பாட்டப் போட்டியில் பங்குகொண்டார்.
சாம் கிர்னன் - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138736" url="https://ta.wikipedia.org/wiki?curid=138736" title="எட்டா ஜேம்சு">
எட்டா ஜேம்சு

எட்டா சேம்சு ; பிறப்பு: சமசெட்டா ஆக்கின்சு; சனவரி 25, 1938 – சனவரி 20, 2012) ஓர் அமெரிக்க பாடகி ஆவார். புளூஸ், ஆர் & பி, ராக் & ரோல், ஜாஸ், ஆன்ம இசை, இறைவழிபாட்டுப் பாடல்கள் எனப் பல்வித வகைப்பாடல்களையும் பாடியுள்ளார். 1950களின் இடையில் தமது பாட்டுத்தொழிலை துவக்கினார். "டான்ஸ் வித் மீ ஹென்றி", "அட் லாஸ்ட்", "டெல் மாமா" மற்றும் "ஐ வுட் ராதர் கோ பிளைன்ட்" போன்ற பாடல்கள் மூலம் புகழ்பெற்றார். அவரே பாடல்வரிகளை எழுதியதாகவும் கூறிவந்தார். போதை மருந்துப் பழக்கம் போன்ற பல தனிப்பட்ட சிக்கல்களில் துன்புற்று 1980களில் தனது இசைத் தொகுப்பு "செவன் இயர்ஸ் இட்ச்" மூலம் மீண்டு வந்தார்.

இவர் ராக் அண்டு ரோல் மற்றும் ரிதம் அண்ட் புளூஸ் வகைப்பாடல்களுக்கிடையே பாலமாக கருதப்படுகிறார். ஆறு கிராமி விருதுகளையும் 17 புளூஸ் மியூசிக் விருதுகளையும் வென்றுள்ளார். ராக் அண்ட் ரோல் பெருமைமிக்கவர் முற்றத்தில் 1993ஆம் ஆண்டிலும் புளூஸ் பெருமைமிக்கவர் முற்றத்தில் 2001இலும் கிராமி பெருமைமிக்கவர் முற்றத்தில் 1999 மற்றும் 2008இலும் இடம் பெற்றார். "ரோலிங் இசுடோன்சு" இவரை எக்காலத்திலும் சிறந்த 100 பெரும் பாடகர்களின் தரவரிசையில் 22வதாகவும் 100 பெரும் கலைஞர்களில் 62ஆகவும் மதிப்பிட்டது.



</doc>
<doc id="138739" url="https://ta.wikipedia.org/wiki?curid=138739" title="வில்லியம் கிர்க்">
வில்லியம் கிர்க்

வில்லியம் கிர்க் ("William Kirk", பிறப்பு: சனவரி 18 1866, இறப்பு: சனவரி 10 1904), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு முதல்தர துடுப்பாட்டப் போட்டியில் கலந்து கொண்டுள்ளார். 1888ம் ஆண்டில், முதல்தர துடுப்பாட்டப் போட்டியில் பங்குகொண்டார்.
வில்லியம் கிர்க் கிரிக்-இன்ஃபோ விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 20, 2012.


</doc>
<doc id="138740" url="https://ta.wikipedia.org/wiki?curid=138740" title="தட்டான் பிடித்தல்">
தட்டான் பிடித்தல்

தட்டான் பிடித்தல் ஒரு விளையாட்டு. 

தட்டான் என்பது தும்பி. சிறுவர் சிறுமியர் இதனைப் பொறுமையாகப் பிடிப்பர்; வாலைப் பதுவிசாகப் பிடிப்பர். அது சுருண்டு கையைக் கடிக்கும்போது விட்டுவிடுவர்; அது பறந்து ஓடிவிடும். இது ஒரு வேடிக்கை விளையாட்டு.

தட்டான் பிடிக்கும்போது வேறொருவர் அதே தட்டானைப் பிடிக்க வந்தால் பாட்டும் பாடுவர்.




</doc>
<doc id="138741" url="https://ta.wikipedia.org/wiki?curid=138741" title="தட்டை">
தட்டை

தட்டை என்பது ஒரு விளையாட்டுக் கருவி. இதனைப் புடைக்கும்போது டப் டப் என ஒலி கேட்கும். 
தட்டப்படும் கருவி தட்டை. தட்டையைப் புடைத்து அதன் ஒலியைக் கேட்டு மகிழ்வது பிள்ளைகளுக்கு மகிழ்வு தரும் விளையாட்டு.

சங்ககால மகளிர் தினைப்புனம் காக்கும்போது தட்டை புடைத்துக் கிளிகளை ஓட்டியதாகச் சங்கப்பாடல்கள் குறிப்பிடுகின்றன.




</doc>
<doc id="138745" url="https://ta.wikipedia.org/wiki?curid=138745" title="குறையடர்த்தி கொழுமியப்புரதம்">
குறையடர்த்தி கொழுமியப்புரதம்

குறையடர்த்தி கொழுமியப்புரதம் (Low density lipoprotein; LDL) ஐந்து பெரும் கொழுமியப்புரதத் தொகுப்புகளுள் ஒன்றாகும். கொழுமியப்புரதத் தொகுப்புகளை பெரிய அளவுகளிலிருந்து சிறிய அளவிற்கு பின்வறுமாறு வரிசைப்படுத்தலாம்: கைலோமைக்ரான்கள், மிகு-குறையடர்த்தி கொழுமியப்புரதம் (VLDL), இடைநிலையடர்த்தி கொழுமியப்புரதம் (IDL), குறையடர்த்தி கொழுமியப்புரதம் (LDL) மற்றும் உயரடர்த்தி கொழுமியப்புரதம் (HDL). இப்புரதங்கள், பல்வேறு கொழுப்பு மூலக்கூறுகளை (கொலஸ்டிராலையும் சேர்த்து) செல்களை சூழ்ந்த நீரில், நீர்-அடிப்படையினைக் கொண்ட இரத்த ஓட்டத்தில் பெயர்ச்சி செய்ய துணை செய்கிறது. அதிக அளவு குறையடர்த்தி கொழுமியப்புரத-பி வகை பொருள்கள் (குறையடர்த்தி கொழுமியப்புரத-எ வகை பொருள்களைப் போலல்லாது) இதயக் குழலிய நோயையும், உடல்நல சீர்கேடுகளையும் ஊக்குவிப்பதால், சாதரணமாக [நன்மையான (அ) ஆரோக்கியமான கொலஸ்டிரால் பொருள்களான உயரடர்த்தி கொழுமியப்புரதங்களை போலல்லாது] தீய கொலஸ்டிரால் பொருள்கள் என்று அழைக்கப்படுகின்றன.


</doc>
<doc id="138747" url="https://ta.wikipedia.org/wiki?curid=138747" title="கனடியத் தமிழர் அரசியல்">
கனடியத் தமிழர் அரசியல்

கனடியத் தமிழர் அரசியல் என்பது கனடா வாழ் தமிழ் மக்களால் முன்னெடுக்கப்படும் அரசியல் ஆகும். இதில் கனடிய உள்ளூர் அரசியல், பூர்விகத் தாயகங்கள் தொடர்பான அரசியல் என இரு முக்கிய பகுதிகளைப் பார்க்கலாம். குறிப்பாக கனடிய ஈழத் தமிழர்களால் இலங்கையில் மேற்கொள்ளப்பட்ட பல்வேறு அடக்குமுறைகளுக்கு எதிரான அரசியல் நகர்வுகள், எதிர்ப்புப் போராட்டங்கள் இதில் முக்கியம் பெறுகின்றன.

தொழில்வாய்ப்புக் கருதி 1960 கள் தொடக்கம் 1980 கள் வரை தமிழ்நாட்டில் இருந்தும் பிற நாடுகளில் இருந்தும் இங்கு குடிவந்த தமிழர்கள் அரசியலில் அவ்வளவு ஈடுபாடு காட்டவில்லை. ஆனால் 1980 களுக்குப் பின்பு இங்கு குடிவந்த ஈழத்தமிழர்கள் கூடிய அரசியமயப்பட்டு செயற்பட்டார்கள். பல்கலைக்கழகம், கல்வித்திணைக்களம், நகராட்சி, மாகாணம், நாடு என அனைத்து நிலைகளிலும் தமிழர்கள் மைய நீரோட்டத் தேர்தல்களில் பங்குபெற்றார்கள்.

கனடியத் தமிழர்களில் ஈழத்தை பூர்விகமாகக் கொண்டேரின் ஒரு பெரும் அரசியல் அக்கறையாக ஈழப் போராட்டம் தொடர்ந்து இருந்து வருகிறது. ஈழப் போராட்டத்தின் பல்வேறு தரப்புகளும் தமது செயற்பாடுகளைக் இங்கு மேற்கொண்டுவருகிறார்கள். 2008-2009 இறுதிப் போரின் நடந்த தமிழர் இனவழிப்பை எதிர்த்து பெரும் எதிர்ப்புப் போராட்டங்கள் நடத்தப்பட்டன. கனடிய வரலாற்றில் நடந்த மிகப் பெரிய தொடர்ச்சியான எதிர்ப்போட்டங்களில் இவையும் அடங்கும். போரின் இறுதிக்குப் பின்பு கனடிய அரசின் வெளிநாட்டு/குடிவரவு கொள்கைகளில், அனைத்துல அமைப்புகளின் செயற்பாடுகளில் செல்வாக்குச் செலுத்தும் வண்ணம் பல்வேறு செயற்பாடுகளில் தமிழர் அரசியல் அமைப்புகள் ஈடுபட்டுள்ளன.

தமிழர்கள் கனடாவிற்கு குடிவரவுது, தமது குடும்ப உறவினர்களை இங்கு அழைப்பது தொடர்பான சட்டங்கள், குடிவந்தவர்களுக்கான சேவைகள் ஒரு முக்கிய அக்கறையாக இருக்கின்றன.


</doc>
<doc id="138748" url="https://ta.wikipedia.org/wiki?curid=138748" title="கனடாவில் தமிழ் மக்களின் பரம்பல்">
கனடாவில் தமிழ் மக்களின் பரம்பல்

கனடாவில் தமிழ் மக்களின் பரம்பல் என்பது கனடாவில் புவியியல் நோக்கில் தமிழ்ச் சமூகங்கள் எங்கு எங்கு உள்ளன, ஏன் அப்படி உள்ளன என்பது பற்றியது ஆகும். பெரும்பான்மைத் தமிழர்கள் ஒன்ராறியோ மாகாணத்தில் வாழ்கிறார்கள். அதற்கு அடுத்தாக கியூபெக்கிலும், பிரிட்டிசு கொலம்பியாவிலும் வாழ்கிறார்கள். தமிழர்கள் பொதுவாக பெரும் நகரங்கள், அல்லது புறநகர்ப் பகுதிகளிலேயே பெரும்பாலும் வசிக்கிறார்கள்.

கனடியத் தமிழர்களில் பெரும்பான்மையினர் ஒன்ராறியோவில் வசிக்கிறார்கள். முதலில் குடிவந்தவர்கள் ரொறன்ரோ மைய நகரத்தில் வெலசிலி, ரீயென்ற் பார்க், லோரன்சு, கிங் அண் டவ்ரின் போன்ற பகுதிகளில் பெரும் தொகையில் வசித்தார்கள். 1990 களில் தமிழர்கள் செறிந்து வாழ்ந்தால் வெலசிலி பகுதி குட்டி யாழ்ப்பாணம் எனவும் அறியப்பெற்றது. இதே காலப் பகுதியில் அதற்கு அருகாமையில் இருந்து குட்டி இந்தியா என அழைக்கப்படும் யராட் வீதியில் அமைந்த பல கடைகள் தமிழ்க் கடைகளாக இருந்தன. இப்பொழுது ரொறன்ரோவின் கிழக்குப் பகுதி நகரங்களான இசுகார்புரோ, மார்க்கம் ஆகிய பகுதிகளில் செறிவாக வாழ்கிறார்கள். ரொறன்ரோவின் மேற்குப் பகுதியில் உள்ள மிசசாகா, பிறம்டன் பகுதிகளிலும் தமிழர்கள் தொகையாக வாழ்கிறார்கள்.

ரொறன்ரோ புறநகர்ப் பகுதியைத் தவிரித்து ஒன்ராறியோவில் ஒட்டாவா, வேட்டர்லூ, கோன்வெல் போன்ற நகரங்களிலும் கணிசமான தமிழர்கள் வாழ்கிறார்கள்.

கனடாவின் கிழக்குப் பகுதியில் இறங்கிய தமிழர்கள் வந்த நகரமாக கியுபெக்கின் மொன்றியால் விளங்கியது. இங்கு அகதியாக ஏற்றுக் கொள்ளப்படுவது ஒப்பீட்டளவில் இலகுவாக இருந்தாலும் பல தமிழர்கள் அங்கு சென்று வாழ்ந்தார்கள். இவ்வாறு மொன்றியாலில் ஒரு செறிவான தமிழ்ச் சமூகம் இருக்கிறது. எனினும் குடியுரிமை பெற்ற பின்பு ஆங்கிலக் கல்வி விரும்பி பலர் ரொன்ரோ நோக்கி நகரலானார்கள்.

கனடாவின் மேற்குப் பகுதியான பிரிட்டிசு கொலம்பியாவில் கப்பல்கள் ஊடாகவும் பிற வழிகளிலும் இறங்கியவர்களில் பலர் அங்கேயே குடியமர்ந்தார்கள்.


</doc>
<doc id="138749" url="https://ta.wikipedia.org/wiki?curid=138749" title="உலண்டு">
உலண்டு

உலண்டு என்பது நூல் போன்றவற்றை அங்குமிங்குமாக உருட்டிச் சுற்றும் முறை. சுற்றானது பிரியாமல் இருக்க இவ்வாறு சுற்றப்படும்.

தமிழ் இலக்கியங்களில் இச்சொல் சில இடங்களில் பயன்படுத்தப்பட்டுள்ளது. ஏறு தழுவிய ஆயனை ஏறு தன் கொம்பில் குத்தித் தூக்கிச் சுற்றுவது உலண்டு போல் இருந்ததாம் என கலித்தொகை கூறுகிறது.

சிலந்திக்கூடு (சிலந்திவலை) அதன் பின்னல் கருதி உலண்டு என வழங்கப்படுகிறது என சிறுபஞ்சமூலம் கூறுகிறது.


</doc>
<doc id="138752" url="https://ta.wikipedia.org/wiki?curid=138752" title="வெள்ளைப்பூண்டு">
வெள்ளைப்பூண்டு

பூண்டு அல்லது உள்ளி ("Allium sativum)" என்பது வெங்காய இனத் தாவரத்தைக் குறிக்கும்.

கோரை, அறுகம்புல், வெங்காயம், வெள்ளைப்பூண்டு போன்றவற்றை பூண்டு என்னும் சொல் குறிக்கும்; என்றாலும் சிறப்பு வகையால் வெள்ளைப்பூண்டை மட்டுமே குறிக்கும்.

வெங்காயம் ஒரே மையத்தில் உரியும் அடுக்குத்தோல் கொண்ட கிழங்குவகை. பூண்டு பல பல்லடுக்குக் கொண்டது. இந்தப் பல பல்லடுக்குகள் ஓரிரு அடுக்குத் தோலால் மூடப்பட்டிருக்கும். வெங்காயத்தை ஈரவெங்காயம் என்றும், பூண்டை வெள்ளை-வெங்காயம் என்றும் சில வட்டாரங்களில் வழங்குவர். மலைப்பூண்டுப் பல் பெரிதாக இருக்கும். நாட்டுப்பூண்டுப் பல் சிறிதாக இருக்கும். உணவில் பூண்டைச் சேர்த்துகொள்வதால் உணவுக்கூழ் வயிற்றில் எளிதாகக் கரையும். இதனால் வயிற்றுப்பொருமல் நீங்கும்.

பூண்டின் தாயகம் மத்திய ஆசியாக்கண்டமாகும். பிறகு இது இந்தியா மற்றும் மேலை நாடுகளுக்கு பரவியது.

எரிப்பும் காரமும் உடையது. முகர்ந்தால் நெடியுடையது.

பூண்டை நடுவதற்கு நாற்று அல்லது பூண்டுப்பல் பார்களில் நட்டுத் தண்ணீர் விட்டு வளர்ப்பார்கள். இதை புரட்டாசி மாதத்தில் நட்டு வளர்த்து பார்களிலிருந்து வளர்ந்த பின் தை மாதத்தில் வெட்டியெடுப்பார்கள்.

சீனாவில் பூண்டு அதிகமாக உற்பத்தி செய்யபடுகிறது.

நோய் தடுப்பு மண்டலத்திற்கு உறு துணையாகிறது. புற்று நோயையும் மற்ற நோய் தொற்றுகளையும் எதிர்க்க உதவுகிறது. வெள்ளணுத்திறனின் செயல் பாடுகளை அதிகரிக்கச் செய்கிறது. ஊளைச் சதையைக் கரைக்கும். தண்டுவட உறையழற்சிக்கும் சிறந்த மருந்தாகிறது. இரத்த அழுத்தத்தைக் குறைக்கிறது. நீரழிவைக் குணப்படுத்தவும் உதவுகிறது. மாதவிடாய்க் கோளாறுக்கும் மருந்தாகும்.



</doc>
<doc id="138753" url="https://ta.wikipedia.org/wiki?curid=138753" title="கனடாவில் தமிழர் பொருளாதாரம்">
கனடாவில் தமிழர் பொருளாதாரம்

கனடாவில் தமிழர் பொருளாதாரம் அல்லது கனேடியத் தமிழர் பொருளாதாரம் என்பது கனடா வாழ் தமிழர்களில் பொருளாதர நிலை, கட்டமைப்பு, தொழில்முனைவுகள், சிக்கல்கள் பற்றிது ஆகும். 

பெரும்பாலான கனடியத் தமிழர்கள் உணவகங்கள், தொழிற்சாலைகள், வியாபார அங்காடிகள், சுத்தம் செய்யும் சேவை நிறுவனங்கள் ஆகியவற்றில் தொழிலாளிகாளாக வேலை செய்கின்றார்கள். குறிப்பிடத்தக்க தொகையினர் சிறு பொருள் சேவை வியாபார தாபனங்களை தொடங்கி நடத்தி வருகின்றார்கள். பெரும்பானமையானவை தமிழ் சமூகத்துனுள்ளேயே தங்களை சந்தைப்படுத்துகின்றார்கள். குறிப்பிடத்தக்க தொகையினர் மருத்துவம், நிதித்துறை, பொறியியல் போன்ற உயர் தொழில் திறன் வேண்டிய துறைகளில் இயங்கி வருகின்றார்கள்.


</doc>
<doc id="138754" url="https://ta.wikipedia.org/wiki?curid=138754" title="கனடாவில் தமிழர் கல்வி">
கனடாவில் தமிழர் கல்வி

கனடாவில் தமிழர் கல்வி என்பது கனடாவில் தமிழர்களின் கல்வி நிலை, தமிழ் மாணவர்கள், கல்வி அமைப்புகள், சமூக எதிர்பாப்புக்கள் என்பன பற்றியது ஆகும். குடிவரவுச் சூழ்நிலை, தலைமுறை சார்ந்து கனடியத் தமிழ்ச் சமூக கல்வி நிலைமை நிறைய வேறுபடுகிறது.

ஈழப் போராட்டம் காரணமாக இங்கு தமது இளைய பருவத்தில் குடிபெயர்ந்தவர்கள் பலர் பொருளாதாரச் சுமை காரணமாக உயர் கல்வியைப் பெறவில்லை. அதேவேளை இங்கு பிறந்த அடுத்த தலைமுறையினரில் பெரும்பான்மையினர் பல்கலைக்கழக அல்லது கல்லூரிப் படிப்புக்களை மேற்கொள்கிறார்கள்.

கனடாவின் தமிழ் பள்ளிகள் பட்டியல்

கனடாவில் தமிழ்க் கல்வி


</doc>
<doc id="138758" url="https://ta.wikipedia.org/wiki?curid=138758" title="கபீர் புரஸ்கார் விருது">
கபீர் புரஸ்கார் விருது

கபீர் புரஸ்கார் விருது என்பது தமிழ்நாடு அரசால் சமுதாய மற்றும் வகுப்பு நல்லிணக்கத்துக்காக வழங்கப்படும் ஒரு விருதாகும். ஒரு சாதி, இனம், வகுப்பை சேர்ந்தவர்கள் பிற சாதி, இன வகுப்பை சேர்ந்தவர்களையோ அல்லது அவர்களின் உடைமைகளையோ வகுப்பு கலவரத்தின் போதோ அல்லது தொடரும் வன்முறையிலோ காப்பாற்றுவோரின் உடல் மற்றும் மனவலிமையைப் பாராட்டும் வகையில் ஆண்டுதோறும் வழங்கப்பட்டு வருகிறது. இந்த விருது மூன்று பேருக்கு, மூன்று நிலைகளில் வழங்கப்படுகிறது. இந்திய ரூபாயில் முதலாம் நிலையில் 20,000, இரண்டாம் நிலையில் 10,000, மூன்றாம் நிலையில் 5,000 என இதற்கான பரிசுத்தொகை அளிக்கப்படுகிறது.


</doc>
<doc id="138761" url="https://ta.wikipedia.org/wiki?curid=138761" title="சுகுமார் அழீக்கோடு">
சுகுமார் அழீக்கோடு

சுகுமார் அழிக்கோடு 1946 ஆம் ஆண்டில் தமது இளங்கலை பட்டத்தை வணிகவியலில் பெற்றார். பின்னர் கற்பித்தலில் இளங்கலைப் பட்டம், சமசுகிருதம் மற்றும் மலையாளத்தில் முதுகலை பட்டம் என பட்டங்கள் பெற்று இறுதியில் மலையாள மொழியில் ஆய்வு செய்து "மலையாள சாகித்திய விமர்சனம்" என்ற ஆய்வேட்டிற்காக முனைவர் பட்டமும் பெற்றார். ஆசிரியராக ராஜாஸ் உயர்நிலைப்பள்ளி, சிரக்கல், புனித அலோசியசு கல்லூரி, மங்களூரு, தேவகிரி கல்லூரி, கோழிக்கோடு ஆகிய நிறுவனங்களில் பணியாற்றினார். பின்னர் எஸ் என் எம் பயிற்சிக் கல்லூரி, மூட்டக்குன்னத்தில் கல்லூரி முதல்வராகப் பணியாற்றினார். கோழிக்கோடு பல்கலைக்கழகத்தில் இணை துணைவேந்தராகப் பணியாற்றிய சுகுமார் 1986 ஆம் ஆண்டில் பணிஓய்வு பெற்றார்.

சுகுமாரின் மிகச்சிறந்த படைப்பாக இந்திய மெய்யியல் வேதங்கள் மற்றும் உபநிடதங்களை குறித்த "தத்வமசி" (1984, மலையாளம்) என்ற நூல் கருதப்படுகிறது. இந்த படைப்பிற்கு 12 விருதுகள் வரை சுகுமார் அழிக்கோடு பெற்றுள்ளார். இவற்றில் இந்திய சாகித்திய அகாதமி விருது, கேரள மாநில சாகித்திய அகாதமி விருது, வயலார் விருது மற்றும் இராசாசி விருது என்பன குறிப்பிடத்தக்கன. தமது வாழ்நாள் சாதனைக்காக பகரைன் கேரளீய சமாஜத்தின் சாகித்திய விருதும் பெற்றுள்ளார்.

2007, சனவரியில் பத்மசிறீ விருது வழங்கப்பட்டபோது அனைவரையும் சமனாகக் கருதும் இந்திய அரசியலமைப்பிற்கு இது முரணானது எனக் கூறி வாங்க மறுத்தார். 


</doc>
<doc id="138766" url="https://ta.wikipedia.org/wiki?curid=138766" title="சாலுமரத திம்மக்கா">
சாலுமரத திம்மக்கா

"சாலமருத" திம்மக்கா "(Thimmakka)" (கன்னடம் - ಸಾಲುಮರದ ) இந்தியாவின் கருநாடக மாநிலத்தைச் சேர்ந்த பசுமை ஆர்வலர் மற்றும் செயல்பாட்டாளர் . கருநாடக மாநில நெடுஞ்சாலையில் நான்கு கிலோமீட்டர் நீளத்திற்கு ஏறக்குறைய 284 ஆலமரங்களை இவர் நட்டுப் பராமரித்துள்ளது குறிப்பிடத்தக்கது. இவரது இப்பணிக்காக இந்திய அரசு இவருக்கு தேசிய குடிமகன் விருது வழங்கியுள்ளது.

அமெரிக்க ஐக்கிய நாடுகளின் லாசு ஏஞ்சல்சு மற்றும் கலிஃபோர்னியாவை மையமாகக் கொண்டு செயல்படும் அமைப்பு சுற்றுச்சூழல் கல்விக்கான திம்மக்காவின் மூலங்கள் என இவரது பெயரில் செயல்படுகிறது. 

திம்மக்கா கர்நாடக மாநிலத்தின் தும்கூர் மாவட்டத்தில் உள்ள சிற்றூரில் பிறந்தவர். பெங்களூர் கிராமப்புற மாவட்டத்தில் உள்ள ஹுலிகல்லு எனும் ஊரினரான சிக்கையா என்பவரை மணமுடித்து அந்த ஊருக்கு இடம் பெயர்ந்தார் இவர் இளம் வயதில் திருமணம் செய்தவர். திம்மக்கா. திருமணமாகிப் பல வருடங்களாகியும் மக்கட்பேறு இல்லாததால் திம்மக்கா பொட்டல் காடாக இருந்த கூதூர்ச் சாலைகளின் இரு மருங்கிலும் ஆலமரக் கன்றுகளை நடத்துவங்கியதாய்க் கூறப்படுகிறது.

திம்மக்காவின் இப்பணிக்கு அவர் கணவரும் உதவ முதல் வருடத்தில் பத்து மரங்கள், இரண்டாமாண்டில் 15, மூன்றாமாண்டில் 20 எனத் தொடங்கிய அரும்பணி 284 மரங்கள் வரை தொடர்ந்தது. இவற்றின் மதிப்பு 1.5 மில்லியன் உரூபாய் என மதிப்பிடப்பட்டுள்ளது. இம் மரங்களைப் பராமரிக்கும் பொறுப்பைத் தற்போது கருநாடக அரசே ஏற்றுக் கொண்டு விட்டது. தற்போது திம்மக்கா சாலையின் இருமருங்கிலும் மரம்நட்டவர் எனும் பொருள்பட கன்னடத்தில் சால மருத எனும் அடைமொழியோடு சாலமருத திம்மக்கா என அறியப்படுகிறார்.


திம்மக்காவின் கணவர் 1991 இல் இயற்கை எய்தினார். திம்மக்கா இந்தியாவின் பல மரம் நடும் அமைப்புகளால் அழைக்கப்படுகிறார். தனது சிற்றூரில் ஒரு மருத்துவமனை அமைக்க வேண்டும் என்பது அவரது கனவாக உள்ளது.


</doc>
<doc id="138776" url="https://ta.wikipedia.org/wiki?curid=138776" title="குளிர் (விளையாட்டு)">
குளிர் (விளையாட்டு)

குளிர் என்பது சிறுவர்களுக்கு ஒரு விளையாட்டுக் கருவி. 

குளிர் கருவியைச் சுற்றும்போது கடக் கடக் என ஓர் ஓசை உண்டாகும். அது சிறுவர்களுக்கு இன்பம் பயக்கும். சற்று பெரிதான வலிமையான குளிர் தினைப்புனம் காக்கும் மகளிர்க்கு ஓசையால் கிளிகளை விரட்ட உதவும் ஒரு கருவி. சங்க கால மகளிர் தினைப்புனம் காக்கும்போது தினைக்கதிர்களைக் கவர வரும் கிளிகளை ஓட்டக் குளிர் என்னும் கருவியைப் பயன்படுத்தினர். 
குறிஞ்சிப்பாட்டு நூலில் இந்த இசைக்கருவி பற்றிக் குறிப்பிட்ட அதே கபிலர் இந்த இசைக்கருவி எழுப்பும் ஓசை மகளிர் குரல் போல் இருந்தது என்றும், அதன் ஓசையைக் கேட்டுக் கிளிகள் பறந்து ஓடாமல் பாட்டம் பாட்டமாகத் தினைப்புனத்தில் விழுந்தன என்றும், அதனைக் கண்டு தினைப்புனம் காத்த மகள் ஒருத்தி அழுதாள் என்றும் குறிப்பிடுகிறார். 


</doc>
<doc id="138777" url="https://ta.wikipedia.org/wiki?curid=138777" title="ஜெய்ப்பூர் இலக்கிய விழா">
ஜெய்ப்பூர் இலக்கிய விழா

ஜெய்ப்பூர் இலக்கிய விழா ("Jaipur Literature Festival") 2006ஆம் ஆண்டு முதல் ஒவ்வொரு ஆண்டும் "வெளிர்சிவப்பு வண்ண நகரம்" எனப் பெயர்பெற்றுள்ள இராசத்தான் மாநிலத்தின் ஜெய்ப்பூரில் நடைபெறும் இலக்கிய விழாவாகும். இங்குள்ள டிக்கி அரண்மனை ஓட்டல் விழா மையமாகத் திகழ்கிறது. இவ்விழா இந்தியாவில் மட்டுமன்றி ஆசியாவிலேயே பெரும் நிகழ்வாக இளங்குகிறது. நகரத்தின் மையத்திலுள்ள டிக்கி ஓட்டலின் அரங்கத்திலும் பூங்காக்களிலும் சனவரி மாதத்தில் நடைபெறும் இந்த விழாவில் இராசத்தானிய, இந்திய மற்றும் பன்னாட்டுப் படைப்புகள் கொண்டாடப்படுகின்றன.

இந்த விழாவினை டீம்வொர்க் தயாரிப்பின் சஞ்சய் ராய் உருவாக்கிட எழுத்தாளர்கள் நமீதா கோகலே மற்றும் வில்லியம் டால்ரிம்பிள் விழா இயக்குனர்களாக உள்ளனர். ஃபெய்த் சிங் நிறுவிய ஜெய்ப்பூர் விரசத் பவுண்டேசன் இதற்கு முனைப்பாக விளங்கியது. ஜெய்ப்பூர் மரபுடமை பன்னாட்டு விழாவின் அங்கமாக 2006ஆம் ஆண்டு துவங்கிய இவ்விழா 2008ஆம் ஆண்டிலேயே தனது சொந்த வலிமையில் தனித்து இயங்கக்கூடிய ஒரு விழாவாக உதவியது. இந்த பவுண்டேசனின் சமூக இயக்குனர் வினோத் ஜோஷி இவ்விழாவின் மண்டலப் பரிந்துரையாளராக உள்ளார். விழாவின் அனைத்து நிகழ்ச்சிகளும் கட்டணமில்லாத இலவச நிகழ்வுகளாகும்.



</doc>
<doc id="138778" url="https://ta.wikipedia.org/wiki?curid=138778" title="தி பிக் பேங் தியரி கதாப்பாத்திரங்களின் பட்டியல்">
தி பிக் பேங் தியரி கதாப்பாத்திரங்களின் பட்டியல்

தி பிக் பேங் தியரி ("The Big Bang Theory") என்பது அமெரிக்க சூழ்நிலை காமெடி தொலைக்காட்சி தொடராகும், சக் லோரெ மற்றும் பில் பிராடி மூலம் உருவாக்கம் மற்றும் நிர்வாகத் தயாரிப்பு செய்யப்பட்டு, செப்டம்பர் 24, 2007 இல் சி.பி.எஸ் சானலில் ஒளிபரப்பாகத் துவங்கியது. கலிபோர்னியாவின் பசதினாவில் நடப்பதாக காட்சிகள் அமைக்கப்பட்டிருக்கின்றன.
ஜானி கலேகி லியோனார்டு ஹோஃப்ஸ்டாடர், பிஎச்.டி.யாக - லியோனார்டு ஒரு இயற்பியல் பரிசோதனை அறிஞன், இவனது ஐக்யூ 173, 24வயதிலேயே தனது பிஎச்.டி.ஐப் பெற்று விட்டான். சகாவும் நண்பனுமான ஷெல்டன் கூப்பர் உடன் குடியிருப்பு வீட்டைப் பகிர்ந்து கொள்கிறான். இந்த தொடரில் ஒழுங்கு வழுவாதவனாக இவன் வருகிறான். அவனுக்கும் அண்டை வீட்டுப்பெண்ணான பென்னிக்கும் இடையிலான ரொமான்ஸைக் கொண்டு எழுத்தாளர்கள் விளையாடி இருக்கிறார்கள், இவர்கள் இருவருக்குமிடையில் தீர்க்கப்படாதிருக்கும் செக்சுவல் பதற்றம் நாடகத்தின் பிரதான உந்துசக்தியாக இருக்கிறது.

ஜிம் பார்சன்ஸ் ஷெல்டன் கூப்பர், பிஎச்.டி.யாக - கிழக்கு டெக்சாஸை பூர்வீகமாகக் கொண்ட இவன் ஒரு குழந்தை மேதையாக இருக்கிறான், 5ம் வகுப்பு முடித்த உடனேயே தன்னுடைய 11வது வயதிலேயே கல்லூரி படிப்பை துவங்கி விடுகிறான். ஒரு இயற்பியல் தத்துவ அறிஞராக, ஒரு முதுநிலைப் பட்டம், இரண்டு பிஎச்.டி.க்கள் கொண்டிருக்கும் இவன், ஐக்யூ 187 கொண்டிருக்கிறான். வழக்கான வேலைகளை மிகச் சரியாக நேரத்திற்கு செய்யும் வழக்கத்தை இவன் கொண்டிருக்கிறான்; சிரிப்பு, அவல நகைச்சுவை, கிண்டல் எதுவும் தெரியாது, பணிவு என்பது முழுமையாய்க் கிடையாது. இந்த குணாதிசயங்கள் தான் இந்த பாத்திரத்தின் நகைச்சுவைக்கு பிரதான ஆதாரங்களாக இருப்பதோடு ஏராளமான அத்தியாயங்களின் மையமாகவும் வருகிறது. ஷெல்டன் லியோனார்டு ஹோஃப்ஸ்டாடர் உடன் ஒரு குடியிருப்பு வீட்டை பகிர்ந்து கொண்டிருக்கிறான். நாள் முடிவில் ஷெல்டன் தினந்தோறும் வீட்டுக்கு குழந்தைகளாய் இருக்கும் தனது கற்பனை நண்பர்களை அனுப்புவான் என்கிறாள் அவனது இரட்டைப் பிறப்பு சகோதரி. ஷெல்டனின் பதில்: "அவர்கள் நண்பர்கள் இல்லை, கற்பனை சகாக்கள்".
கலே கியூகோ பென்னியாக - ஷெல்டன் மற்றும் லியோனார்டின் நண்பியாக இருக்கும் இவள், அவர்கள் வசிப்பிடத்திற்கு குறுக்கு எதிராய் வசிக்கிறாள். உள்ளூர் சீஸ்கேக் ஆலையில் வெயிட்ரஸ் ஆக வேலை செய்யும் இவள் நடிகையாகவும் ஆசை கொண்டிருக்கிறாள். இறுதிப் பெயர் வெளியிடப்படாத ஒரே பாத்திரம் இவளுடையது தான். நெப்ராஸ்கா, ஒமஹாவின் ஒரு பண்ணை ஒன்றில் வளர்க்கப்பட்ட இவள் தனக்கு அருகில் வசிக்கும் பழகத்தெரியாத நபர்களின் ஆர்வத்திற்குரிய விஷயங்களில் அநேகத்தை அறிந்து கொள்ளவும் அவசியமில்லாதவளாக இருக்கிறாள், இதில் இருந்து நகைச்சுவை தோண்டப்படுகிறது. அவளுக்கு ஷெல்டனுடன் ஒரு சண்டையிடும் நட்பும் இருக்கிறது, நகைச்சுவை மூட்டும் வகையில் இந்த இரண்டு பாத்திரங்களும் அடிக்கடி வெறுமனே ஒருவர்மீது ஒருவர் முட்டிக் கொள்கிறார்கள்.
சைமன் ஹெல்பர்க் ஹோவார்டு வோலோவிட்ஸ், பொறியியலில் முதுகலைப்பட்டடம். - ஒரு பொறியியலாளராக வேலை செய்யும் இவன் தனது தாயாருடன் வசிக்கிறான். இவர்கள் யூதர்கள். ஷெல்டன், லியோனார்டு, மற்றும் ராஜ் போலல்லாமல், ஹோவார்டு பிஎச்.டி. கொண்டிருக்கவில்லை. எம்ஐடியில் பொறியியல் முதுகலைப் பட்டத்தை தான் பெற்றிருப்பதை சுட்டிக் காட்டி இதனை நியாயப்படுத்துகிறான் அவன். பெண்களைக் கவருகிற மாதிரி பேசும் இவன் தன்னை ஒரு பெண்கள் விரும்பும் மனிதனாக கருதிக் கொள்கிறான், பென்னியிடம் இருந்து பொருத்தமான கவரப்பட்ட மறுமொழிகள் எதனையும் இவனால் பெற முடியவில்லை; ஆனாலும் மற்ற பெண்களிடையே இவன் ஓரளவுக்கு வெற்றி பெற்றிருக்கிறான்.
குணால் நாயர் ராஜேஷ் கூத்ராப்பாலி, பி.எச்.டி - இந்தியாவின் புது டெல்லியை பூர்விகமாகக் கொண்டு வரும் ராஜேஷ் கலிபோர்னியா தொழில்நுட்ப பல்கலைக்கழகத்தில் ஒரு துகள் வான்கோளவியல் அறிஞராக வேலை செய்கிறான். பெண்களுக்கு முன்னால் அவன் பேசுவதே ஏறக்குறைய கேட்காது என்கிற அளவுக்கு கூச்ச சுபாவமுடையவன்; நிகழ்ச்சியின் காட்சிகள் பெரும்பாலும் பென்னி இருப்பதாகத் தான் இருக்கும் என்பதால், இவனது உரையாடல் பற்றாக்குறையானது பல சமயங்களில் அங்கிருக்கும் மற்ற பாத்திரங்களால் இவன் இருட்டடிப்பு செய்யப்படும்படி ஆகி விடுகிறது. மதுவும் பரிசோதனை மருந்துகளும் தான் அவனது நீடித்த கூச்ச உணர்வுக்கு தற்காலிக தீர்வுகளாக இருக்கின்றன. ஆனாலும், ஒரு சந்தர்ப்பத்தில் பென்னியிடம் இவை எவற்றின் உதவியுமின்றி அவன் மன்னிப்பு கேட்கும் உரையாடலை நிகழ்த்தி விடுகிறான். டாக்டர்.வி.எம்.கூத்ராப்பாலி மற்றும் அவரது திருமதி என்று அறிமுகப்படுத்தப்படும் அவனது பெற்றோர் வெப்கேமரா வழியாக காட்டப்படுகின்றனர்; அவனது தந்தை ஒரு மகளிர் மருத்துவராக இருக்கிறார், மற்றும் ஒரு பென்ட்லி ஓட்டிக் கொண்டிருக்கிறார், இந்தியாவில் தான் ஒரு வறுமைச் சூழலில் வளர்க்கப்பட்டதாக கூறிக் கொள்ளும் போதெல்லாம் அவனுக்கு எடுத்துக் காட்டப்படும் உண்மைகள் இவை.

மாயின் பியாலிக் டாக்டர்.ஏமி ஃபாரா ஃப்வுலராக சீசன் 4-இன் இறுதியில் இருந்து நடிக்கிறார்.

சாரா கில்பர்ட் லெஸ்லி விங்கிள், பிஎச்.டியாக (சீசன் 1 இல் இருந்து இடம்பிடித்து வருகிறார்) - இவர் ஒரு இயற்பியல் பரிசோதனை அறிஞராக பணிபுரிகிறாள், நிகழ்ச்சியில் அவ்வப்போது ஹோவார்டு மற்றும் லியோனார்டு இருவருடனும் உறங்குகிறாள். அவளுக்கு ஷெல்டனுடன் ஒத்துப் போவதில்லை, அவனை அடிக்கடி கேலி செய்கிறாள். இரண்டாவது சீசன் சமயத்தில் இந்த பாத்திரம் முக்கிய பாத்திரமாக மாற்றப்பட்டது, ஆனால் அந்த பாத்திரத்திற்கு ஒவ்வொரு அத்தியாயத்திலும் தரமான காட்சிகளை உருவாக்க முடியவில்லை என்பதை கதாசிரியர்கள் உணர்ந்ததையடுத்து அந்த பாத்திரம் மீண்டும் பின்னுக்கு தள்ளப்பட்டது.


</doc>
<doc id="138782" url="https://ta.wikipedia.org/wiki?curid=138782" title="மஹ்றம்">
மஹ்றம்

மஹ்றம் என்பது முஸ்லிம்களில் ஒருவருக்கு அவரது பிறப்பின் காரணமாகத் திருமண உறவு வைத்துக்கொள்ளத் தடுக்கப்பட்டோரைக் குறிக்கும். பொதுவாக ஏற்கப்பட்டுள்ள கருத்தின்படி, பெண்கள் (ஹஜ்) பயணம் செய்யும்போது பயணத்தில் அவர்களுக்குத் துணையிருக்கத் தகுதியுள்ள ஒரு ஆடவர் உடன் செல்ல வேண்டும். பெண் புனிதப் பயணியைப் பொருத்தவரை, ஹஜ் நிறைவேற்றுவதற்கான ஒரு நிபந்தனையாகவும் இது கருதப்படுகிறது.

பெண் புனிதப் பயணிக்கு அவரின் கணவர் உடன் செல்லலாம். ஆனால் அவர் மஹ்றமல்லர். ஒரு பெண்ணுக்கு மஹ்றமானோர் அவரது தந்தை, தந்தையின் தந்தை, தாயின் தந்தை, தந்தையின் அல்லது தாயின் உடன் பிறந்தான், தன் உடன் பிறந்தான், மகன், மகனின் அல்லது மகளின் மகன் முதலியோர் ஆவர்.

ஒரு பெண்ணைத் திருமணம் செய்து கொடுக்கும் போதும் அவரது மஹ்றமான ஆண் ஒருவரே அப்பெண்ணின் பாதுகாவலராக இருக்க வேண்டும். அப்படி மஹ்றமான ஆண் இல்லாத வேளையில், சரீஅத் சட்ட நீதிபதி அல்லது மேற்படி நீதிபதியின் அனுமதியுடன் அவரது பிரதிநிதி அத்திருமணத்தை நடத்தி வைக்கலாம்.



</doc>
<doc id="138786" url="https://ta.wikipedia.org/wiki?curid=138786" title="புளியறை">
புளியறை

புளியறை (ஆங்கிலம்:Puliyarai), இந்தியாவின் தமிழ்நாடு மாநிலத்தில் அமைந்துள்ள திருநெல்வேலி மாவட்டம் செங்கோட்டை வட்டத்தில் இருக்கும் ஒரு ஊராட்சி ஆகும். இது செங்கோட்டை ஊராட்சி ஒன்றியத்தில் உள்ளது.

 இந்து மத கோயில்களில் உள்ள விக்ரகங்களை பாதுகாக்கும் பொருட்டு அடர்ந்த வனமாக இருந்த இப்பகுதியில் ஒரு பெரிய புளியமரத்தின் பொந்தில் மறைத்து பாதுகாத்தனர். இதுவே பின் புளி + அறை = புளியறை ஆயிற்று.

குற்றால அருவிகள் , ஆரியங்காவு கேரளம்



</doc>
<doc id="138787" url="https://ta.wikipedia.org/wiki?curid=138787" title="பிரண்ட்ஸ் கதாப்பாத்திரங்களின் பட்டியல்">
பிரண்ட்ஸ் கதாப்பாத்திரங்களின் பட்டியல்

பிரண்ட்ஸ் என்பது டேவிட் கிரேன் மற்றும் மார்த்தா காஃப்மனால் உருவாக்கப்பட்டு, 1994 செப்டம்பர் 22 இல் என்பிசியில் முதல் முதலாக ஒளிபரப்பப்பட்ட அமெரிக்க சிட்காம் என்னும் சூழ்நிலை நகைச்சுவை அதாவது சிச்சுவேஷன் காமெடி என்னும் நிகழ்ச்சி ஆகும். இந்தத் தொடர் அவ்வப்போது ஒன்று சேர்ந்து வாழ்கின்ற, வாழும் செலவுகளை பகிர்ந்து கொள்கின்ற மான்ஹட்டன் நியூயார்க நகரத்தைச் சேர்ந்த நண்பர்கள் குழுவை சுற்றி வருகிறது. இந்தத் தொடர் வார்னர் பிரதர்ஸ் டெலிவிஷனுடன் இணைந்து பிரைட்/காஃப்மன்/கிரேன் ஆகியோரால் தயாரிக்கப்பட்டதாகும். இதனுடைய அசல் தயாரிப்பாளர்கள் கிரேன், காஃப்மன் மற்றும் கெவின் பிரைட் ஆவர். பின்னர் வந்த கால கட்டங்களில் இவர்களுடன் இணைந்து இது வேறு சிலராலும் வளர்ச்சியுறச் செய்யப்பட்டிருக்கிறது.

இந்தத் தொடர் இது ஒளிபரப்பப்பட்ட காலம் முழுவதிலும் ஆறு முக்கியமான நடிக உறுப்பினர்களை, இந்த பத்து பருவங்களிலும் (சீசன்களிலும்) மறுமுறை தோன்றும் பல்வேறு கதாபாத்திரங்களோடு இடம்பெற்றது. இதனுடைய முக்கிய நடிக உறுப்பினர்கள் "பிரண்ட்ஸில்" அவர்களுடைய கதாபாத்திரங்களுக்கு முன்பாக தொலைக்காட்சி பார்வையாளர்களுக்கு அறிமுகமானவர்கள் என்றாலும் அவர்கள் திரைப்பட நட்சத்திரங்களாக கருதப்படவில்லை. இந்த தொடரின் பத்து சீசனின்போதும், இந்த நடிகர்கள் அனைவரும் வீட்டில் பயன்படுத்தப்படும் பிரபலங்கள் என்ற தகுதியைப் பெற்றனர்.

ஜெனிஃபர் அனிஸ்டன் ஃபேஷன் ஆர்வலரும் மோனிகா கெல்லரின் உயர்நிலைப் பள்ளி சிறந்த தோழியுமான ரேச்சல் கிரீன் என்ற கதாபாத்திரத்தை சித்தரித்தார். ரேச்சலும் ரோஸ் கெல்லரும் இந்த தொடர் முழுவதிலும் மீண்டும் மீண்டும் நட்பை நாடுபவர்களாக நடித்தனர். ரேச்சலின் முதல் வேலை தி காஃபி ஹவுஸ் சென்ட்ரல் பெர்க்கில் பணியாளர் வேலை, ஆனால் பின்னாளில் அவர் புளூமிங்டேலின் உதவியாளராகவும் ஐந்தாவது சீசனில் ரால்ப் லாரன் வாங்குநராகவும் ஆனார். அனிஸ்டன் "பிரண்ட்ஸில்" நடிப்பதற்கு முன்பு வெற்றிகரமாக அமையாத சில சிட்காம் பரிசோதனை முயற்சிகளில் தோன்றியிருக்கிறார்.

டேவிட் ஷ்விம்மர் , வரலாற்றிற்கு முந்தைய கால வரலாற்று அருங்காட்சியகத்தில் புதைபடிம விளக்குநராக பணிபுரியும், பின்னாளில் நியூயார்க் பல்கலைக்கழகத்தில் புதை படிமவியல் பேராசியராக சேரும் ராஸ் கெல்லர் கதாபாத்திரத்தை சித்தரித்தார். ராஸ் இந்தத் தொடர் முழுவதிலும் ரேச்சலோடு அவ்வப்போது உறவைப் பேணும் கதாபாத்திரமாக உலவினார். இந்தத் தொடர் முழுவதிலும் ரேச்சல், எமிலி மற்றும் அவரது மகன் பென்னிற்கு தாயாக உள்ள முன்னாள் லெஸ்பியன் மனைவி கரோல் ஆகியோருடன் தோல்வியடைந்த மூன்று திருமணங்களை செய்துகொள்கிறார். "பிரண்ட்ஸில்" நடிப்பதற்கு முன்பாக ஷ்விம்மர் "தி ஒண்டர் இயர்ஸ்" மற்றும் "என்ஒய்பிடி புளூ" ஆகியவற்றில் சிறிய கதாபாத்திரங்களில் நடித்தார்.

இந்தக் குழுவினிரின் தேவைகளை பராமரித்துக்கொள்ளும் மோனிகா கெல்லரின் கதாபாத்திரத்தை கோர்ட்னி காக்ஸ் ஆர்க்கேட் சித்தரித்தார், அவர் நிர்பந்த-அலைக்கழிப்பு மற்றும் போட்டியிடும் இயல்பிற்காக அறியப்படுகிறார். மோனிகா மற்றவர்களால், குறிப்பாக அவருடைய சகோதரர் ராஸால் அதிக எடைகொண்ட குழந்தை என்பதற்காக தொடர்ந்து விளையாட்டாக கிண்டல் செய்யப்படுவார். இந்த தொடர் முழுவதிலும் தொடர்ந்து வேலையை மாற்றிக் கொண்டேயிருக்கும் சமையல் குழு தலைவராகவும், இதன் ஏழாவது சீசனில் நீண்ட நாள் நண்பரான சாண்ட்லர் பிங்கை திருமணம் செய்பவராகவும் மோனிகாவின் கதாபாத்திரம் அமைந்திருந்தது. "Ace Ventura: Pet Detective" மற்றும் "ஃபேமிலி டைஸ்" இல் தோன்றியிருந்த காக்ஸ் துவக்கத்தில் நடிக்கத் தொடங்கியபோது முக்கிய நடிகர்களின் தொழில்முறை சுயவிவரத்தில் உயர்ந்த இடத்தில் இருந்தார்.

லிஸா குட்ரோ மஸாஜ் செய்பவராகவும் இசைக்கலைஞராகவும் உள்ள விசித்திர இயல்புள்ள பீபி புபே கதாபாத்திரத்தை சித்தரித்தார். பீபி புபே சுயமாக கிடார் பாடல்களை எழுதுகின்ற கடைத்தெருக்களின் சுற்றித்திரியும் புத்திசாலித்தனமான கதாபாத்திர இயல்பிற்காக அறியப்படுகிறார். கடைசி சீசனில் பால் ராட் ஏற்ற மைக் ஹன்னிகன் என்ற கதாபாத்திரத்தை திருமணம் செய்து கொள்கிறார். இதற்கு முன்பு "மேட் எபோட் யூ" வில் ஊர்சுலா பஃபேவாக குட்ரோ நடித்திருந்தார் என்பதுடன் "பிரண்ட்ஸின்" சில அத்தியாயங்களில் மீண்டும் தோன்றும் கதாபாத்திரமாக ஊர்சுலா இரட்டைச் சகோதரிகள் இரட்டை கதாபாத்திரத்திலும் நடித்தார். "பிரண்ட்ஸில்" அவரது கதாபாத்திரத்திற்கு முன்பாக குட்ரோ, தலைவலி நிபுணரான அவரது தந்தையின் அலுவலக மேலாளர் மற்றும் ஆராய்ச்சியாளராக இருந்தார்.

போராடும் நடிகராகவும் உணவு விருப்பமுள்ளவராவும் இருக்கும் ஜோயி டிரிபியானி கதாபாத்திரத்தை சித்தரித்த மேட் லெபிளான்க் டாக்டர்.டிரேக் ரெமோரியாக நடித்த "டேஸ் ஆஃப் அவர் லிவ்ஸ்" இல் தனது கதாபாத்திரத்திற்காக பிரபலமடைந்தவராவார். ஜோயி இந்தத் தொடர் முழுவதிலும் பல பெண் தோழிகள் உள்ள பெண் பித்தராக தோன்றினார் என்பதுடன், எட்டாவது சீசனில் தனது தோழி ரேச்சலுடன் காதலில் விழுபவராகவும் தோன்றினார். "பிரண்ட்ஸில்" அவரது கதாபாத்திரத்திற்கு முன்பாக "மேரிட்... வித் சில்ட்ரன்" என்ற சிட்காமில் ஒரு சிறிய கதாபாத்திரத்தில் லெபிளான்க் தோன்றினார் என்பதுடன், அதனுடைய பிரதி வடிவமான "டாப் ஆஃப் த ஹீப்" மற்றும் "வின்னி & பாபி" இல் முக்கிய கதாபாத்திரத்தில் நடித்தார்.

மாத்யூ பெர்ரி , பெரிய பன்னாட்டு நிறுவனத்திற்கான புள்ளிவிவர பகுப்பாய்வு மற்றும் மறுவடிவமைப்பில் உள்ள பிரதிநிதியாக வரும் சாண்ட்லர் பிங் கதாபாத்திரத்தை சித்தரித்தார். சாண்ட்லர் ஒன்பதாவது சீசனில் தனது வேலையை வி்ட்டுவிட்டு ஒரு விளம்பர நிறுவனத்தில் ஜூனியர் பிரதி எழுத்தாளராக வேலைக்கு சேர்கிறார். சாண்ட்லர் தனது முரண்பாடான நகைச்சுவை உணர்விற்காக அறியப்படுகிறார் என்பதுடன் நீண்ட நாள் தோழியான மோனிகாவை திருமணம் செய்துகொள்கிறார். அனிஸ்டனைப் போன்று பெர்ரியும் இந்த தொடரில் நடிப்பதற்கு முன்பு சில வெற்றிபெறாத பரிசோதனை முயற்சிகளில் தோன்றியிருக்கிறார்.

தொடர் உருவாக்குநரான டேவிட் கிரேன் ஆறு முக்கிய கதாபாத்திரங்களுக்கும் சமமான முக்கியத்துவம் தரப்பட வேண்டும் என்று விரும்பினார். இந்த தொடர் "முதலாவது அசல் 'முழுத்தோற்ற' நிகழ்ச்சி" என்ற புகழுரையைப் பெற்றது. நடிக உறுப்பினர்கள் முழுத்தோற்ற வடிவத்தை தக்கவைத்துக்கொள்ள முயற்சியெடுத்தனர் என்பதுடன் ஒரு உறுப்பினரை மட்டும் ஆதிக்கம் செய்ய அனுமதித்தனர்; அவர்கள் விருதுகளுக்கான ஒரே நடிப்புப் பிரிவில் ஒன்றாகவே நுழைந்தனர், தனிப்பட்ட சம்பள பேரங்களுக்கு பதிலாக கூட்டு பேரத்தையே அவர்கள் தேர்வு செய்தனர் என்பதுடன் முதல் சீசனில் பத்திரிக்கைகளுக்கான குழு புகைப்படத்தில் ஒன்றாகவே தோன்றினர். நடிக உறுப்பினர்கள் திரைக்கு அப்பாலும் நல்ல நண்பர்களானார்கள், ஒரு விருந்தினர் நடிகரான டாம் செல்லக் சில நேரங்களில் ஒதுக்கப்பட்டுவிட்டதான உண்ர்வு இருப்பதாக தெரிவித்தார். இந்த நடிகர்கள் தொடர் முடிந்த பின்னும் நல்ல நண்பர்களாகவே இருந்தனர், அதில் மிகவும் குறிப்பிடத்தகுந்தது அனிஸ்டனும் காக்ஸூம் ஆவர், அனிஸ்டன் காக்ஸ் மற்றும் டேவிட் ஆர்கேட்டின் மகளான கோகோவின் ஞானத்தாயாவார். அதிகாரப்பூர்வமான நிறைவு நினைவுப் புத்தகமான "பிரண்ட்ஸ் 'டில் தி எண்ட்"' இல் ஒவ்வொருவரும் இந்த நடிகர்கள் தங்களது குடும்பத்தினராகவே ஆகிவிட்டனர் என்று தனித்தனி நேர்காணல்களில் தெரிவித்திருந்தனர்.

அவர்களுடைய முதல் சீசனுக்கான அசலான ஒப்பந்தங்களில் ஒவ்வொரு நடிக உறுப்பினருக்கும் ஒரு அத்தியாயத்திற்கு 22,500 டாலர்கள் வழங்கப்பட்டன. நடிக உறுப்பினர்கள் இரண்டாவது சீசனில் ஒரு அத்தியாயத்திற்கு 20,000 டாலர்கள் தொடங்கி 40,000 டாலர்கள் வரை வெவ்வேறு அளவுகளில் ஊதியம் பெற்றனர். மூன்றாவது சீசனுக்கான அவர்களுடைய ஊதிய பேரங்களுக்கு முன்பாக வார்னர் பிரதர்ஸ் தனிநபர் ஊதியங்களுக்கு முன்னுரிமை அளித்தபோதிலும் நடிகர்கள் கூட்டு பேரங்களில் ஈடுபடுவது என்றே தீர்மானித்தனர். இந்த நடிகர்களுக்கு மிகவும் குறைவாக வழங்கப்பட்ட நடிக உறுப்பினரின் ஊதியங்களே வழங்கப்பட்டன, அதாவது அனிஸ்டனுக்கும் ஷ்விம்மருக்கும் சம்பளங்கள் குறைக்கப்பட்டன. இந்த நட்சத்திரங்களுக்கு ஒரு அத்தியாயத்திற்கு மூன்றாவது சீசனில் 75,000 டாலர்கள், நான்காவது சீசனில் 85,000 டாலர்கள், ஐந்தாவது சீசனில் 100,000 டாலர்கள் மற்றும் ஆறாவது சீசனில் 125,000 டாலர்கள் சம்பளமாக வழங்கப்பட்டன. நடிக உறுப்பினர்கள் ஏழாவது மற்றும் எட்டாவது சீசன்களின் ஒரு அத்தியாயத்திற்கு 750,000 டாலர்களும், ஒன்பதாவது மற்றும் பத்தாவது சீசன்களில் ஒரு அத்தியாயத்திற்கு 1 மில்லியன் டாலர்களும் சம்பளமாக பெற்றனர். இந்த உறுப்பினர்கள் ஐந்தாவது சீசனிலிருந்து தொடங்கும் கூட்டமைப்பு உரிமைத் தொகையையும் பெற்றனர்.


</doc>
<doc id="138790" url="https://ta.wikipedia.org/wiki?curid=138790" title="ஆரியங்காவு">
ஆரியங்காவு

ஆரியங்காவு (ஆங்கிலம்:), இந்தியாவின் கேரள மாநிலத்தில் அமைந்துள்ள கொல்லம் மாவட்டம் பத்தனாபுரம் வட்டத்தில் இருக்கும் ஒரு ஊராட்சி ஆகும்.

செங்கோட்டை - புனலூர் இடையே அகல ரயில் பாதை அமைக்கும் பணிகள் 2010-ம் ஆண்டு தொடங்கப்பட்டது. 


அய்யப்பன் அறுபடை வீடுகள்


</doc>
<doc id="138791" url="https://ta.wikipedia.org/wiki?curid=138791" title="பிங்க் ஃபிலாய்டின் ஆரம்ப காலங்கள்">
பிங்க் ஃபிலாய்டின் ஆரம்ப காலங்கள்

பிங்க் ஃபிலாய்ட் (Pink Floyd), 1960களின் இயங்கிய ஒரு ஆங்கில ராக் இசைக்குழு, மனதை மயக்கும் மற்றும் அதிரவைக்கும் இசையினால் அவர்கள் பெரிதும் அடையாளம் காணப்பட்டார்கள், 1970களில் அவர்களது முற்போக்கான ராக் இசையினால் சிறந்து விளங்கினர். பிங்க் ஃபிலாய்ட்டின் தயாரிப்புகள், தத்துவம் நிறைந்த பாடல் வரிகள், ஒலி சார்ந்த சோதனை முயற்சிகள், புதுமையான ஆல்ப மேலட்டைகள் மற்றும் விரிவான நேரடிக் காட்சிகளால் குறிப்பிடப்பட்டு பேசப்பட்டன. இவர்களின் ராக் இசைகள் விமர்சன ரீதியாக பெரிதும் பாராட்டப்பட்டது. மேலும் வணிகரீதியான வெற்றியையும் பெற்றது.

நிக் மசோன் (1944 ஆம் ஆண்டு ஜனவரி மாதம் 27 அன்று பிறந்தவர்) மற்றும் ரோகர் வாட்டர்ஸ் ( 1943 ஆம் ஆண்டு செப்டம்பர் மாதம் 6  அன்று பிறந்தவர்) லண்டனில் உள்ள ரிஜெண்ட் ஸ்ட்ரீட் பாலிடெக்னிக்கில் கட்டடக்கலை படித்துக்கொண்டிருந்த போது இருவரும் சந்தித்தனர். 1963 ஆம் ஆண்டில் மசோனின் காரை வாட்டர்ஸ் இரவல் கேட்ட பொழுது முதல் முறையாக இருவரும் பேசிக்கொண்டனர். மசோன் அவருடைய பருவ வயதில் "த ஹாட்ரட்ஸ்" என்ற இசைக்குழுவிற்காக டிரம்ஸும், வாட்டர்ஸ் கிட்டாரும் வாசித்துக்கொண்டிருந்தனர். இருவரும் ரேடியோ லக்சம்பர்க்கின் தீவிர ரசிகர்களாக இருந்தனர், மேலும் இசை ஆர்வத்தின் ரசனையை இருவரும் பகிர்ந்துகொண்டது, அவர்களின் நட்பு வளரக்காரணமாக அமைந்தது.

அவ்வப்போது பாடும் பாடகியாக இருந்த கைத் நோபலின் சகோதரியான சைலாவுடன் இணைந்து நோபில் மற்றும் கிலிவ் மெட்கால்ப் மூவரும் உருவாக்கிய இசைக்குழுவில், முதல் முறையாக இந்த கலைஞர்கள் இணைந்து பணியாற்றினர். பிறகு இருவரும் சக மாணவரான ரிச்சர்ட் ரைட் ( 1943 ஆம் ஆண்டு ஜூலை மாதம் 28 அன்று பிறந்தவர்) மூலமாக மீண்டும் இணைந்தனர். ரைட் இவர்களுடன் இணைந்ததால் இசைக்குழு ஆறு பேர் கொண்ட குழுவாக மாறியது, மேலும் சிக்மா 6 என்ற பெயரையும் பெற்றது. ரைட்டின் தோழியான ஜூலியட் கல், அடிக்கடி இதில் கெளரவ கலைஞராக பணியாற்றினார். மேலும் வாட்டர்ஸ் முதலில் கிட்டார் வாசித்துக்கொண்டிருந்தார், பிறகு பேஸ் கலைஞராக மாறினார். தொடக்கத்தில் தனியாளர் விழாக்களின் பாட அவர்கள் அழைக்கப்பட்டனர், மேலும் இந்த இசைக்குழு ரிஜெண்ட் ஸ்ட்ரீட் பாலிடெக்னிக்கின் அடித்தளத்தில் உள்ள டீ ரூம்மில் ஒத்திகை பார்ப்பதை வழக்கமாகக் கொண்டிருந்தனர். இந்த ஆறு கலைஞர்களும் த சர்ச்சர்ஸுக்காக பாடல்களைப் பாடி வந்தனர், அத்துடன் இந்தப் பாடல்கள் சக மாணவரான கென் சப்மனால் எழுதப்பட்டது, பிற்காலத்தில் இவர் பாடலாசியராகவும் அவர்களது மேலாளராகவும் பொறுப்பேற்றார். ரைட் அவருடைய 12வது வயதில் அவராகவே கிட்டார் வாசிக்க தொடங்கினார், மேலும் ட்ரம்பெட் மற்றும் பியானோவையும் வாசித்தார், ஆனால் அவரது எதிர்கால வாழ்க்கைப் பிடிப்பிற்காக ரிஜெண்ட் ஸ்ட்ரீட் பாலிடெக்னிக்கில் 1962 ஆம் ஆண்டு சேர்ந்தார். அவர் எரிக் கில்டர் இசைப்பள்ளியில் இசைத்தத்துவம் மற்றும் இசை இயற்றுதலைப் பற்றித் தனியாக பாடங்கள் படித்தார், எனினும் மசோன் மற்றும் வாட்டர்ஸ் இருவரும் தகுதிவாய்ந்த மாணவர்களாக இருந்தனர், ரைட் கட்டடக்கலையிலும் சிறிது ஆர்வம் கொண்டிருந்தார், ஆனாலும் அந்த வருடத்திற்குப்பிறகு பாலிடெக்னிக்கில் அவரது படிப்பை விட்டு லண்டன் இசைக்கல்லூரியில் சேர்ந்தார்.

963 ஆம் ஆண்டு செப்டம்பர் மாதத்தில், மசோன் மற்றும் வாட்டர்ஸ் இருவரும் ஸ்டன்ஹோப் கார்டன்ஸின் அடுக்குமாடிக் குடியிருப்பின் கீழ்தளத்திற்கு குடிபெயர்ந்தனர், இந்த வீடு ரிஜெண்ட் ஸ்ட்ரீட் பாலிடெக்னிக்கில் பகுதி நேர ஆசிரியராக பணியாற்றிய மைக் லியோனர்டுக்கு சொந்தமானதாகும். லியோனர்டு ஒளி இயந்திரங்களின் வடிவமைப்பாளர் ஆவார், (மின் இயக்கிகளினால் முறுக்கி துளையிடப்பட்ட தட்டுகள் ஒளியை சுவர்களில் அடிக்கும்; இதனைப்பற்றிய விளக்கங்கள் "டுமாரோஸ் வேர்ல்டின்" முந்தைய பதிப்பில் கூறப்பட்டுள்ளது), மேலும் நேரம் இருக்கும்போது குழுவிற்கு கீபோர்டு கலைஞராகவும் பணியாற்றினார். அவர்கள் ஒத்திகைகளுக்கு வீட்டின் முன் அறையை உபயோகித்துக்கொண்டனர். பிறகு மசோன் அந்தக்குடியிருப்பை விட்டு வெளியேறினார், மேலும் திறமையான கிட்டார் கலைஞரான பாப் குளோஸ் இவர்களுடன் இணைந்தார். மெகாடெத்ஸ் என்ற பெயரிலிருந்து ஆர்க்கிடெக்சுரல் அப்டப்ஸ் மற்றும் த டீ செட் என இந்த இசைக்குழுவின் பெயர் பல முறை மாற்றப்பட்டுள்ளது. அதற்குப்பிறகு, விரைவில் மெட்கல்பே மற்றும் நோபல் இருவரும் இந்த இசைக்குழுவை விட்டு வெளியேறினர்.

1963 ஆம் ஆண்டில் இலையுதிர்காலத்தில், சைட் பரெட் அவருடைய 17வது வயதில், கம்பெர்வெல் கலைக்கல்லூரியில் படிப்பதற்காக லண்டனுக்கு வந்தார். இவருடைய இளம் வயதில் பியானோ, பாஞ்சோ மற்றும் கிட்டார் போன்ற இசைக்கருவிகளை வாசிப்பதற்கு அவருடைய அப்பாவால் ஊக்குவிக்கப்பட்டிருந்தார், பரெட்டின் 14 வயதில் அவருடைய அப்பா காலமானார். பரெட்டை துக்கத்திலிருந்து விடுவிப்பதற்காக இவருடைய அம்மா, அவர்களுடைய வீட்டின் முன்பக்க அறையில் "த மோட்டோஸ்" இசைக்குழுவை செயல்பாடுகளை நிகழ்த்திக்கொள்ள ஊக்குவித்தார். வாட்டர்ஸும், பரெட்டும் குழந்தைப்பருவ நண்பர்கள், இந்த இசை நிகழ்ச்சிக்கு வாட்டர்ஸ் அடிக்கடி வருகை தந்தார். 1964 ஆம் ஆண்டில் இவர் த டீ செட்டுடன் இணைந்தார், மேலும் குளோஸ் மற்றும் வாட்டர்ஸுடன் ஸ்டன்ஹோப் கார்டன்ஸுக்கு குடிபெயர்ந்தார். மேலும் அவர்களுடைய முதல் சந்திப்பை மசோன் நினைவுகூர்ந்து, அவரை நண்பராகப் பெற்றதற்கு "மகிழ்ச்சியுறுவதாகக்" கூறியுள்ளார்.

நோபல் மற்றும் மெட்கல்பின் குரல் இசையின் போதாமையால் த டீ செட் இசைக்குழுவில் குரல் இசை போதிய சிறப்புடன் இல்லை, ராயல் விமானப்படையின் தொழில்நுட்ப வல்லுநரான கிரிஸ் டென்னிஸை குளோஸ் குழுவினருக்கு அறிமுகப்படுத்தினார். டென்னிஸ்' இருந்த காலத்தில், இசைக்குழுவிற்கு த டீ செட்டுக்கு பதிலாக த பிங்க் ஃபிலாய்ட் சவுண்ட் என்று பெயர் மாற்றப்பட்டது. இந்தப்பெயர் பரெட்டின் ரெக்கார்டு சேகரிப்புகளில் இருந்த இரண்டு புளூஸ் இசைக் கலைஞர்களான பிங்க் ஆண்டெர்சன் மற்றும் ஃபிலாய்ட் கவுன்சில் என்ற பெயர்களின் இருந்து எடுக்கப்பட்டது. தங்கள் நிகழ்ச்சிகளில் ஒன்றில் டீ செட் என்ற இந்தப்பெயரைக் கொண்டுள்ள மற்றொரு இசைகுழுவும் நிகழ்ச்சி நடத்தப் போவது தெரிந்த போது உடனடியாக பரெட் இந்தப் பெயரை உருவாக்கினார்.

டென்னிஸ் அவருடைய வேலைக்காக பக்ரைனுக்கு இடமாற்றம் செய்யப்பட்டார், இதனால் பரெட் இசைக்குழுவிற்கு பொறுப்பேற்றுக் கொண்டார். 1964-1965 கால கட்டத்தில் படிப்புக்கு இடைவேளை கொடுத்துவிட்ட மைனஸ் ரைட் ஆகியோர் ஸ்டுடியோவில் பணியாற்றினர். மேலும் பரெட்டால் எழுதப்பட்டு "ஐ'அம் எ கிங் பீ" என்ற கவர் வெர்ஷன் பாடல் பதிவு செய்யப்பட்டது, அவர்கள் அதை விளம்பரத்திற்காகப் பயன்படுத்தினர். இடைப்பட்ட நேரத்தில், ரைட் £75 முன்பணமாகப் பெற்று பதிவுசெய்த "யூ'ஆர் த ரீசன் ஒய்" என்ற பாடல் வெளியிடப்பட்டப்பட்டது. பிறகு அவர்கள் லண்டனில் கென்சிங்டன் ஹை ஸ்ட்ரீட் அருகிலுள்ள கவுன்டவுன் கிளப்பில் தங்கி அங்கேயே பணிபுரிந்தனர், மேலும் நடுஇரவிலிருந்து விடிகாலைக்கு முன்பு வரை, 90 நிமிடங்கள் கொண்ட மூன்று தொகுப்புகளாக இசை நிகழ்ச்சியை அங்கு நடத்தினர். மசோனைப் பொறுத்தவரை, இந்தக் காலம்"… நீண்ட தனிப்பாடல்களால் பாடல்களை நீட்டிக்கலாம் என்பதை உணர்வதற்குத் தொடக்கமாக அமைந்தது." அவர்கள் "ரெடி ஸ்டெடி கோ!" என்ற ITV நிகழ்ச்சியில் (நிகழ்ச்சி தயாரிப்பாளர்கள் அடுத்த வாரங்களில், அவர்களை மீண்டும் ஸ்டுடியோ பார்வையாளர்களின் முன் வரவழைக்க மிகுந்த ஆர்வமாக இருந்தனர்), மற்றொரு கிளப் மற்றும் இரண்டு ராக் போட்டிகளில் தங்களது பங்கு பெறுவதற்கான தேர்வு சோதனையில் பங்குபெற்றனர். பாப் குளோஸ் அவருடைய அப்பா மற்றும் கல்லூரி ஆசிரியர்களின் வேண்டுகோளுக்கு இணங்கி 1965 ஆம் ஆண்டில் குழுவை விட்டு வெளியேறினார், இதனால் பரெட் லீட் கிட்டார் வாசிக்கும் பொறுப்பை ஏற்றார்.

1966 ஆம் ஆண்டு மார்ச் மாதத்தில் பீட்டர் ஜென்னரால் பார்வையாளராக வந்திருந்த மார்க்யூ கிளப் உள்ளிட்ட அனைத்து நிகழ்ச்சி நடத்தும் இடங்களிலிருந்தும் முன்பணம் கொடுத்து அவர்கள் பதிவு செய்யப்பட்டனர். இந்த இசைக்குழு அதிகமாக ரிதம் மற்றும் புளூஸ் பாடல்களை பாடினர், ஆனால் அவர்களுடைய நிகழ்ச்சிகளில் பரெட் மற்றும் ரைட்டினால் உருவாக்கப்படும் விசித்திரமான ஒலியின் விளைவுகளால் ஜென்னர் பெரிதும் ஈர்க்கப்பட்டார். ஜென்னர், அவருடைய தொழில் பங்குதாரரும் நண்பருமான ஆண்ட்ரிவ் கிங் இருவரும், வாட்டர்ஸ் மற்றும் மசோனை அவர்களுடைய குடியிருப்பில் சந்தித்தனர், பின்னதாக இருவரையும் அவர்களுக்கு கீழ் மேலாளராக பணியாற்ற வரும்படி கேட்டனர். இந்த இருவருக்கும் இசைத்துறையில் சிறிது அனுபவமே இருந்தது எனினும், அவர்கள் இசையில் உள்ள ஆர்வத்தையும், அவர்களது குழந்தைப்பருவ வரலாற்றையும் பகிர்ந்துகொண்டனர். அவர்களிடம் இருந்த பாரம்பரிய சொத்தை வைத்து பிளாக்கில் எண்டர்பிரைசஸை ஆரம்பித்தனர் மற்றும் செல்மர் PA கருவி உள்ளிட்ட இசைக்குழுவுக்கான புதிய கருவிகளையும் வாங்கினர். அவர்களின் வழிநடத்தலில், லண்டனில் அவர்களது இசை நிகழ்ச்சிகள் நடக்கத்தொடங்கியது. குறிப்பாக நோட்டிங் கில்லில் உள்ள லண்டன் ப்ரீ ஸ்கூலில் நிகழ்ச்சி நடத்தப் பதிவுசெய்தனர். ஆல் செய்ண்ட் ஹாலின் உறுப்பினர்களாக இருந்த பார்வையாளர்கள் அடிக்கடி போதைப் பழக்கத்திற்குட்பட்டவர்களாகவும், குறைந்த அல்லது எந்த எதிர்பார்ப்பும் இல்லாமல் இருப்பவர்களாகவும் இருந்தனர். ஒவ்வொரு நிகழ்ச்சியைத் தொடர்ந்தும், கேள்விபதில் பகுதிகளும் அடிக்கடி நடக்கும். த பிங்க் ஃபிலாய்ட் சவுண்ட் குழுவினர், கவுன்டவுன் கிளப்பில் அவர்களது ஒவ்வொரு நிகழ்ச்சியின் போதும் இசைக்கருவிகளைப் பயன்படுத்தும் அவர்களின் திறமைக்காக ஊக்குவிக்கப்பட்டனர், மேலும் அடிப்படை ஒளி நிகழ்ச்சிகளில் பலமான தாக்கத்திற்காக நிறங்களை மாற்றும் அட்டைகளும் வண்ண விளக்குகளும் உபயோகப்படுத்தப்பட்டன. இலவச பள்ளி இதழான "இண்டர்நேஷனல் டைம்ஸ்" தொடங்குவதை கொண்டாடுவதற்காக நடந்த த ரெளண்ட்ஹவுஸ் நிகழ்ச்சியைப் பார்க்க பிரபலங்களான அலெக்சாண்டர் த்ரோச்சி, பால் மெக்கார்டினி மற்றும் மரியன் பெய்த்புல் உள்ளிட்ட 2000 பேர் கொண்ட பலமான கூட்டம் கூடியிருந்தது. ஜென்னர் மற்றும் கிங்கின் ஆகியோரின் பலவகைப்பட்ட வரிசையுடைய புகழத்தக்க சமூக தொடர்புகளின் மூலம், "த பைனான்சியல் டைம்ஸ்" மற்றும் "த சன்டே டைம்ஸ்" இதழ்களில் இந்த இசைக்குழுவைப் பற்றிய சிறப்புச் செய்தித்தொகுப்புகள் வெளியாயின.

1966 ஆம் ஆண்டு அக்டோபர் மாதத்தில், இந்த இசைக்குழு அதிகமாக பரெட்டின் பாடல்களைப் பாடின, அவையே பிங்க் ஃபிலாய்ட்டின் முதல் ஆல்பத்திலும் பின்னர் இடம்பெற்றன. பிளாக்ஹில் எண்டர்பிரைசுடன் வைத்திருந்த நட்பு, அவர்கள் முழு பங்குதாரர்கள் ஆனவுடன் மேலும் உறுதியானது, இதுவரை இல்லாத வகையில் ஆறில் ஒன்று என்ற விகிதத்திலான பங்கு ஒவ்வொருவருக்கும் கொடுக்கப்பட்டது. காமன்வெல்த் நிறுவனத்திற்காக நடத்திய நிகழ்ச்சி உள்ளிட்ட பல நிகழ்ச்சிகளை நடத்தினர் மற்றும் கத்தோலிக்க இளைஞர்களின் கிளப்புக்காக நடத்திய நிகழ்ச்சியில், அதன் உரிமையாளர் பணம் கொடுக்க மறுத்து விட்டார். இசைக்குழுவின் நிகழ்ச்சியில் "இசை தரமானதாக இல்லை" எனக் கூறிய அந்த கிளப்பின் உரிமையாளருக்கு சாதகமாக குற்றவியல் நீதிமன்ற நீதிபதி தீர்ப்பு வழங்கினார். இந்த ஒரு நிகழ்ச்சி மட்டுமல்லாமல், எதிர்பாராத பல அதிர்ச்சிகரமான விமர்சனங்களையும் அவர்கள் சந்திக்க வேண்டியிருந்தது, ஆனால் லண்டனில் உள்ள UFO கிளப்பில் நடத்திய நிகழ்ச்சியில் அவர்களுக்கு நல்ல புகழ் கிடைத்தது. அவர்கள் அங்கு நிகழ்ச்சி நடத்துவதை விரும்பினர் மற்றும் அங்கு நல்ல தாக்கத்திற்காக உள்ளரங்கு விளக்குகளை பயன்படுத்தினர். பரெட் அவரது திறமையை நன்றாக வெளிப்படுத்தினார், "… அவர் வெறிப்பிடித்தைப் போன்று தாவிக்குவிப்பதும் மற்றும் முன்னேற்பாடின்றி செயல்படும் அவரின் செய்கைகளுக்காக… அவர் ஊக்கமூட்டப்பட்டார். மற்ற எவராலும் செய்ய முடியாத அளவில், இந்த இடங்களில் வரம்புகளை மீறி இவர் தொடர்ந்து சமாளிக்கும் திறன் மிக, மிக நன்றாக இருந்தது. இவர்களின் இசை பார்வையாளர்களிடையே வரவேற்பைப் பெற்றது, ஆனால் மாறாக அவர்களின் சில பார்வையாளர்கள் இதனால் அதிகமாக மயக்கப்படவில்லை—"நாங்கள் இதற்கு வெளியில் உள்ளோம், போதைக்கு அடிமையாக அல்ல, ஆனால் இந்த செயல்களுக்கு வெளியில் உள்ளோம், UFOவின் உடை மாற்றும் அறையில் மாட்டிகொண்டுள்ளோம்."

எனினும் 1967 ஆம் ஆண்டில், மசோன் சைக்டெலிக் வகை இசைகளை அவர்களது நிகழ்ச்சிகளில் சேர்த்தார், "எங்களை சுற்றிய இடங்களை எடுத்துக்கொண்டனர்—எங்களுக்குள் அல்ல" என்று கூறியுள்ளார், த பிங்க் ஃபிலாய்ட் சவுண்ட் இந்தப் புதுவிதமான இசையை அறிமுகப்படுத்தியதில் சிறந்து விளங்கியது. இக்குழுவின் மேல் பதிவு நிறுவனங்கள் மிகவும் ஆர்வமாக இருந்தனர், மேலும் 1967 ஆம் ஆண்டு ஜனவரி மாதத்தில் ஜோ பாய்ட் இவர்களின் இயக்குநராகப் பொறுப்பேற்றார், மேலும் வெஸ்ட் ஹாம்ப்ஸ்டெட்டில் உள்ள சவுண்ட் டெக்னிக் ஸ்டுடியோவில் "அர்னால்ட் லேன்" உள்ளிட்ட பல பாடல்களை பதிவு செய்தனர். மேலும் "இண்டெர்ஸ்டெல்லர் ஓவர்ரைடின்" மற்றொரு பதிப்பினையும் வெளியிட்டனர். "அர்னால்ட் லேனுக்காக" ஸசக்ஸுக்கு பயணம் செய்து சிறிய இசைத்திரைப்படத்தையும் பதிவு செய்தனர். எனினும் பாலிடர் இசைக்குழுவின் மேல் உள்ள ஆர்வத்தினால், இவர்களின் இசைக்குழு EMIயுடன் ஒப்பந்தம் செய்து அதற்காக £5,000 முன்பணம் வாங்கியது, மேலும் பாய்ட் எதிர்பாராத விதமாக அந்த ஒப்பந்ததிலிருந்து வெளியேறினார்.

நேரடி நிகழ்ச்சிகளுக்கு செல்வது அதிகமான காரணத்தால், கல்லூரிப் படிப்பு மற்றும் வழக்கமான வருமானம் வரும் பணிகளை செய்ய முடியாமல் போனது, இதனால் கட்டடக் கலைஞராக இருந்த வாட்டர்ஸ் அவரது வேலையை விட்டு விலகினார்; தொடக்கத்திலேயே ரைட் கம்பெர்வெல் கலைக்கல்லூரிக்கு செல்வதை நிறுத்திவிட்டு தன்னை இசைக்காக அர்ப்பணித்திருந்தார்; மற்றும் மசோன் அவரது கல்லூரி படிப்பிலிருந்து நீண்ட விடுமுறையை எடுத்தார். அவர்களின் போதைப்பழக்கம் தொடர்பாக EMI எழுப்பிய விவகாரங்களால், அதைப்போன்ற தொடர்புகளிலிருந்து தங்களை பிரித்துக்காட்ட இந்த இசைக்குழு பல நேர்காணல்களை செய்தியாளர்களுடன் நடத்தியது. 1967 ஆம் ஆண்டு மார்ச் 11 அன்று, முதல் தனிப்பாடலான "அர்னால்ட் லேன்" வெளியிடப்பட்டது. இந்தப் பாடல் தெளிவில்லாத வக்கிரமான பாலியல் கருத்துக்களை கொண்டிருப்பதாகக்கூறி, பல வானொலி நிலையங்களில் இப்பாடலைத் தடைசெய்தனர். ஆனால் சில ஆக்கப்பூர்வமான செயல்பாடுகளால் இசைத்துறை சார்ந்த கடைகளில் இது விற்பனைக்கு கொண்டுவரப்பட்டது. UK வரலாற்றில் இதன் விற்பனை தரப்பட்டியலில் 20ஆம் இடத்தை அடைந்து உயரத்திற்குச் சென்றது.

பிங்க் ஃபிலாய்ட் (1967 ஆம் ஆண்டில் அப்போது வரையறு சுட்டு கைவிடப்பட்டது) அவர்களுடைய பழைய பெட்போர்ட் வேனை மாற்றி போர்ட் டிரான்சிட் வகை வேனை வாங்கியது, மேலும் 1967 ஆம் ஆண்டில் இந்த வேனை உபயோகித்து 200க்கும் மேற்பட்ட நிகழ்ச்சிகளில் கலந்து கொண்டது (முந்தைய வருடத்தை விட பத்து மடங்கு அதிகம்). பின்பு பரெட்டுடன் அவருடைய குடியிருப்பில் வசித்த ரோடு மேனேஜரான பீட்டர் வைன் வில்சனுடன் இணைந்தனர். வில்சன் அவருடைய புதுமையான யோசனைகளால் பொலரைசர் கண்ணாடிகள் மற்றும் வளையத்ததக்க இரப்பர்களை உபயோகப்படுத்தி புதுவிதமான ஒளி விளக்குகளை இந்த இசைக்குழுக்காக உருவாக்கினார். ஒரு நிகழ்ச்சிக்கு சென்று கொண்டிருந்தபோது அவர்களுடைய வேன் காவலர்களால் மடக்கப்பட்டது, குழுவைச் சார்ந்த ஒருவர் கத்திரிக்கோலால் ஆணுறைகளை வெட்டுவதை நேரடியாகப் பார்த்து அவர்கள் ஆச்சரியமடைந்தனர். சில இடங்களில், அரங்கத்தில் ஒளி எழுப்புவது ராக் இசைக்குழுவினக்கு பிரச்சனையாக அமையும், அடிக்கடி இதைப்போன்ற பிரச்சனைகளை இக்குழுவினர் காற்று குழல்துப்பாக்கிகளை பயன்படுத்தி சரிசெய்வார்கள். அவர்களின் நிதிநிலைமை மிக மோசமாக இருந்ததால் அவர்களுடைய சொந்த வெகுமதிகள் இல்லாமல் அவர்களால் நிகழ்ச்சிகளுக்குச் செல்ல இயலாது; இதன் உச்சமாக ஒரு படகுப்பயணத்தில் குழுவைச்சார்ந்த ஒருவர் வாட்டர்ஸிடம் படகின் ஒரு முனையில் இருந்து மற்றொரு முனைக்கு நாயைப்போன்று குரைத்துக்கொண்டு தவழ்ந்து செல்லும்படி £20க்கு பந்தயம் கட்டினார் — பின்னர் அந்த சாவலில் அவர் வெற்றிபெற்றார்.

"சீ எமிலி ப்ளே", பிங்க் ஃபிலாய்ட்டின் இரண்டாவது வெளியீடாகும், இதை லண்டனில் உள்ள சவுண்ட் டெக்னிக் ஸ்டுடியோவில் அவர்கள் பதிவு செய்தனர். "கேம்ஸ் பார் ப்ளே", என்று முதலில் இதற்கு பெயர் வைத்திருந்தனர், மேலும் 1967 ஆம் ஆண்டு ஜூன் 16 அன்று இதை வெளியிடும் முன்பாக, இதன் முதல் காட்சி லண்டனில் உள்ள குவின் எலிசபெத் ஹாலில் நடந்தது. இவர்களின் முதல் காட்சிக்காக அஜிமுத் கோ-ஆர்டினேட்டர் என அழைக்கப்படும் கருவி(முதலில் குவாட்ராபோனிக் கருவி எனப்பட்டது) அபே ரோடு ஆல்பத்தின் பொறியாளரால் உருவாக்கப்பட்டது. குமிழ்விடும் கருவியை இவர்கள் உபயோகப்படுத்துவதும் மற்றும் பூக்களை சிதற விடுவதும் இந்த அரங்கத்தில் தடைசெய்யப்பட்டது. அவர்கள் BBCயின் "லுக் ஆப் த வீக்" நிகழ்ச்சியில் கலந்துகொண்டனர், அந்நிகழ்ச்சியில் ஹன்ஸ் கெல்லரால் கடுமையான கேள்விகள் அவர்களிடம் கேட்கப்பட்டது. வாட்டர்ஸுடன் இணைந்து, பரெட்டும் திறமைமிக்கவராகத் தோன்றினார். இந்தத் தனிப்பாடல், "அர்னால்ட் லேனை" விட நல்ல வரவேற்பைப் பெற்றது, மேலும் இரண்டு வாரங்களுக்குப் பிறகு தரவரிசையில் #17வது இடத்தைப் பெற்றது. இக்குழுவினர், BBC'யின் "டாப் ஆப் த பாப்ஸில்" இந்த தனிப்பாடல் நிகழ்ச்சியை நடத்தினர், மேலும் அது #5வது இடத்தைப் பெற்றதால் மற்றொரு நிகழ்ச்சி கிடைத்தது. பரெட் நிகழ்ச்சியில் கலந்துகொள்ள மறுத்ததால், மூன்றாவது தடவையாக நடக்க இருந்த நிகழ்ச்சி தடைபட்டது. அந்த நேரத்தில், இக்குழுவின் சக உறுப்பினர்கள் பரெடின் நடவடிக்கையில் உள்ள மாறுதலை கண்டுகொண்டனர். 1967 ஆம் ஆண்டின் முற்பகுதியில் லிசெர்ஜிக் ஆசிட் டிதைலெமடி (LSD) எனப்படும் சைக்டெலிக் போதைப்பொருளை இவர் தொடர்ந்து உபயோகப்படுத்தத் தொடங்கினார், மேலும் தொடக்கத்தில் இதைப்பார்க்கும் போது ஈர்ப்பையும், ஆக்கத்திறனுக்கும் வழிவகுத்தது, ஹாலந்தில் நடந்த நிகழ்ச்சிக்கு முன்பு மசோன், பரெட்டிடம் இருந்த மாறுதல்களை கண்டுள்ளார், "நடக்கும் நிகழ்வுகளிலுருந்து முழுவதுமாக விலகிச்சென்றார், நரம்பு சார்ந்த உடல் தொந்தரவு ஏற்பட்டிருக்கலாம், இருந்தாலும் இன்றும் எனக்கு நடந்தது என்ன என்று தெரியவில்லை" என்று அவர் தெரிவித்துள்ளார்.

ஒப்பந்தத்தின் காரணமாக லண்டனில் அபே ரோடு ஸ்டுடியோவில் இக்குழுவினரால் EMIக்கான முதல் ஆல்பம் பதிவு செய்யப்பட்டது. EMIயுடனான ஒப்பந்தம் உருவாவதில் முக்கியக் காரணமாக குழுவின் முகவரான ப்ரென் மோரிசன் இருந்தார், இதைத் தயாரிப்பாளரான நூர்மென் ஸ்மித்திடம் மூலமாகப் பெற்றுத்தந்தார். 2005 ஆம் ஆண்டில் மசோன் அவருடைய சுயசரிதையில் இந்தக் காலகட்டம் சிக்கலில்லாததாக இருந்ததாகக் கூறியுள்ளார், ஆனால் ஸ்மித் இதை மறுத்தார் முன்னர் இருந்தது போலவே பரெட் தனது புதிய பாடல்களைப் பாடுவது பற்றிய ஆக்கப்பூர்வமான ஆலோசனைகளையும் விமர்சனங்களையும் ஏற்க மறுத்ததாகவும் கூறினார். அவர்கள் மியூசிக் கான்கிரிட் இசைவகையையும் பரிசோதித்துப் பார்த்தனர், மேலும் ஒரு சமயத்தில் த பீட்லெஸ் இசைக்குழுவின் பதிவான "லவ்லி ரிட்டா" பாடலைக் காண அழைக்கப்பட்டனர். ஜெப் ஜரெட் அந்த சமயத்தில் டேப் இயக்குபவராக பணியாற்றினார், மேலும் அவர்களது நேரடி நிகழ்ச்சிகளில் மிகவும் ஆர்வமிக்கவராகவும் இருந்தார். ஜரெட் மற்றும் வாட்டர்ஸ் இருவரும் குழுவினரின் மனதை மயக்கும் வர்ண மயமான சைக்டெலிக் இசைக்கு, சுமித்தினால் இயற்றப்படும் இசையை ஒழுங்குப்படுத்தும் முறை ஒத்து வராது என நினைத்தனர் மேலும் அவரின்மேல் திருப்தி இல்லாமலும் இருந்தனர்.

"த பைப்பர் அட் த கேட்ஸ் ஆப் டாவ்ன்" 1967 ஆம் ஆண்டு ஆகஸ்ட் மாதத்தில் வெளியிடப்பட்டது. ப்ங்க் ஃபிலாய்ட் தொடர்ந்து UFO கிளப்பில் நிகழ்ச்சிகளை நடத்தியது, மேலும் அங்கு அவர்களுக்காக பெரிய கூட்டமும் கூடியது, ஆனால் பரெட்டின் மோசமான நடவடிக்கைகள் மிகவும் கவலையை ஏற்படுத்தியது. குழுவினர் பரெட் இந்த மோசமான நிலையிலிருந்து சீக்கிரம் மீண்டு வருவார் என நம்பினர், ஆனால் ஜெனிபர் மற்றும் ஜீன் சைல்ட் உள்ளிட்ட பிற நபர்கள் நிகழ்ச்சியில், இவரது பங்களிப்பு மிகவும் யதார்த்தமான உள்ளது எனக் கூறினர்.

இவரது நடவடிக்கையால், விண்ட்சர் ஜாஸ் விழாவின் போது அவர்களது நிகழ்ச்சியை குழுவினர் இரத்து செய்தனர், மேலும் பரெட் 'நரம்புச் சோர்வு' நோயினால் அவதிப்படுவதாக செய்தியாளர்களுக்கு அறிவித்தனர். ஜெனிபர் மற்றும் வாட்டர்ஸ் இருவரும், மன நோய் மருத்துவரை பார்ப்பதற்கு பரெட்டுக்கு ஏற்பாடு செய்தனர், ஆனால் அவர் அதை ஏற்கவில்லை. இசைத்துறையில் மிகவும் போற்றப்பட்ட சாம் ஹட் என்ற மருத்துவருடன் பார்மெண்ராவிற்கு அனுப்பப்பட்டார், ஆனாலும் பின்னர் இவரது உடல்நிலையில் எந்த ஒரு முன்னேற்றமும் இல்லை. செப்டம்பரில் சில நாட்கள் இசைக்குழு தனது முதல் அமெரிக்க நிகழ்ச்சிகளில் பங்கேற்றது, அவருடைய டூர் மானேஜராக இருந்த ஆண்ட்ரிவ் கிங், நியூ யார்க் சென்று ஏற்பாடுகளைச் செய்யத் தொடங்கினார். இந்த நிகழ்ச்சிகளில் மிகவும் மோசமான பிரச்சனைகளைக் குழுவினர் சந்தித்தனர். தொடர்ச்சியாக தொலைபேசியில் "பதற்றமான" அழைப்புகள் வந்து கொண்டிருந்ததாலும் விசா கிடைக்காத காரணத்தாலும் முதல் ஆறு நாட்கள் நிகழ்ச்சியை இவர்கள் இரத்து செய்தனர். எலெக்ட்ரா ரெக்கார்ட்ஸ் இசைக்குழுவினரின் வருகையால் பிங்க் ஃபிலாய்ட் பின்னுக்குத் தள்ளப்பட்டனர், மேலும் EMIயின் சகநிறுவனமான கேப்பிட்டோலால் கையாளப்பட்டு, பதிவுகளைச் செய்ய அதன் துணை நிறுவனமான டவர் ரெக்கார்ட்ஸை இக்குழுவுக்கு ஒதுக்கித்தந்தது. "த பைப்பர் அட் த கேட்ஸ் ஆப் டவ்னில்" இருந்து விடுபட்ட பதிவை டவர் வெளியிட்டது(விடுபட்ட பாடல்களை தனியாக வெளியிட ஏதுவாக இச்சம்பவம் நிகழ்ந்தது) அதே நாளில் இசைக்குழுவின் அமெரிக்க நிகழ்ச்சியான த பில்மோர் 1967 ஆம் ஆண்டு அக்டோபர் 26 அன்று கலிபோர்னியாவில் அரங்கேறியது. நிறுவனத்திற்கும் இசைகுழுவிற்கும் உள்ள தொடர்பு கிட்டத்தட்ட துண்டிக்கப்பட்டது, மேலும் டவர் மற்றும் கேபிட்டோல், பிங்க் ஃபிலாய்ட் உடனான நட்புறவு மிகவும் மோசமாக இருந்தது. பரெட்டின் மனநிலையில் கிங் சந்திக்க வேண்டியிருந்த பிரச்சனைகள் தெரிந்தது; விண்டர்லேண்ட் பால்ரூமில் குழுவினரின் "இண்டர்ஸ்டெல்லர் ஒவர்டிரைவ்" நிகழ்ச்சி நடந்தபோது, பரெட் அவருடைய கிட்டாரின் கம்பி அறுந்துவிழும் வரை ட்யூனிங் செய்து கொண்டே இருந்தார். இவருடைய விந்தையான செயல்கள், தொடர்ந்த நிகழ்ச்சிகளில் மிகவும் மோசமானது, "த பாட் போன் ஷோவுக்கான" ஒத்திகை பதிவு நடந்தபோது அவர் மிகவும் நன்றாக பாடல் பாடினார், அதன்பிறகு பதிவின் போது அசைவில்லாமல் அவர் நின்று கொண்டிருந்தது அதன் இயக்குநரை மிகவும் குழப்பத்தில் ஆழ்த்தியது. விரைவில் கிங் அவர்களின் அமெரிக்க நிகழ்ச்சி பயணத்தைக் கட்டுப்படுத்தி, அடுத்த விமானத்தில் அவர்களை சொந்த நாட்டிற்கு அனுப்பினார். ஒருசமயத்தில், ஒரு மோட்டல் அறையில் பரெட் தூங்குவதை வாட்டர்ஸ் பார்த்தபோது பரெடின் விரல்களை சிகரெட் சுட்டுக்கொண்டிருப்பதைக் கண்டார்.(இக்காட்சி, 1982 ஆம் ஆண்டில் வெளியான "த வால்" திரைப்படத்தில் வந்த காட்சிக்கு காரண பாதிப்பாக இருந்தது). விரைவில் அமெரிக்காவிலிருந்து அவர்கள் திரும்பிய பிறகு, 14 நவம்பரிலிருந்து இங்கிலாந்து நிகழ்ச்சிக்கான பயணத்தில் ஜிமி ஹெண்டிரிக்கு ஆதரவாகச் சென்றனர், ஆனால் ஒரு நிகழ்ச்சியில் பரெட் வராமல் போனதால் அவருக்குப் பதிலாக டேவிட் ஓ'லிஸ்டை சேர்க்க நிர்பந்திக்கப்பட்டனர். இந்த நிகழ்ச்சிகள் நடந்த காலகட்டத்தில் பரெட்டின் மனநிலை மிகவும் மோசமடைந்தது. ஹெண்டிரிக் சுற்றுலாவின் முடிவில் வைன் வில்சன் அவரது லைட்டிங் மேனேஜர் பதவியை விட்டு விலகினார், மேலும் பரெட்டுடன் தன்னை இணைத்துக்கொண்டார் குழுவின் தலைமைப் பொறுப்பில் இருந்த பரெட்டுக்கு இது பதவிக்கான பாதுகாப்பின்மையை வழங்கியது. அவரது இடத்தில் ஜான் மார்ஷ் நியமிக்கப்பட்டார். "ஆப்பில்ஸ் அண்ட் ஆரஜெஸை" பிங்க் ஃபிலாய்ட் வெளியிட்டது, ஆனாலும் இசைக்குழுவின் மீதமிருந்த பாடல்களின் நிகழ்ச்சிகளின் போது பரெட் நிலை மிகவும் மோசமடைந்தது, இதனால் அவர்கள் ஒரு புதிய உறுப்பினரைக் குழுவில் சேர்த்து மீத படைப்புகளை வெளியிட்டனர்.


</doc>
<doc id="138795" url="https://ta.wikipedia.org/wiki?curid=138795" title="ஃபத்வா">
ஃபத்வா

ஃபத்வா ("fatwa", ; பன்மை fatāwa) இசுலாமியத்தில் ஓர் சட்ட பரிந்துரையாகும். ஷாரியா சட்டத்தின் கீழ் தீர்ப்பு வழங்கக்கூடிய "முஃப்தி" (இசுலாமிய கல்விமான்) ஒருவர் இதனை அறிவிக்கக்கூடும். பொதுவாக "ஃபிக்ஹ்" எனப்படும் இசுலாமிய சட்டவியலில் ஏதேனும் ஒரு சட்டச்சிக்கலில் தெளிவுபெறுவதற்காக ஃபத்வா வெளியிடப்படும். இதனை ஓர் நீதிபதி கேட்கக் கூடும். சுன்னி இசுலாமில் இதனை ஏற்றுக் கொள்ளவேண்டிய கட்டாயமில்லை. ஆனால் சியா இசுலாமில் இதனை ஏற்பது தனிநபரளவில் கட்டாயமாக கொள்ளப்படுகிறது.


</doc>
<doc id="138813" url="https://ta.wikipedia.org/wiki?curid=138813" title="த சாத்தானிக் வெர்சஸ்">
த சாத்தானிக் வெர்சஸ்

த சாத்தானிக் வெர்சஸ் ("The Satanic Verses") 1988ஆம் ஆண்டில் பதிப்பிக்கப்பட்ட சல்மான் ருஷ்டியின் நான்காவது புதினமாகும். இது பகுதியில் முகம்மது நபியின் வாழ்க்கைவரலாற்றால் மன எழுச்சிபெற்ற புதினமாகும். தனது முந்தைய நூல்களைப் போன்றே மாய யதார்த்தவாதத்தை (Magic Realism) கடைபிடித்து நடப்பு நிகழ்வுகளையும் மனிதர்களையும் அடிப்படையாகக் கொண்டு தனது கதாபாத்திரங்களைப் படைத்துள்ளார். மூன்று பேகன் மெக்கன் பெண் கடவுள்களுக்காக கடவுளிடம் வேண்டுதல்களாக மன்றாடிய குரானியக் கவிதைத் தொகுப்பாக கருதப்படும் "சாத்தானிக் வெர்சஸ்" என்பதை இதன் தலைப்பாக வைத்துள்ளார். இந்த "சாத்தானிக் வெர்சசை" கையாளும் கதையின் பாகம் முதல் ஆயிரவாண்டு வரலாற்றாளர்கள் அல்-வாகிடி மற்றும் முகம்மது இபின் ஜரிர் அல்-டபாரி ஆகியோரின் கூற்றுக்களை அடிப்படையாகக் கொண்டுள்ளது.

ஐக்கிய இராச்சியத்தில் இந்த நூலிற்கு நேர்மறையான மதிப்புரைகள் கிடைத்தன. 1988ஆம் ஆண்டுக்கான புக்கர் பரிசு இறுதிப்பட்டியலில் இடம்பெற்று பரிசு பெறாவிடினும் அவ்வாண்டு "விட்பிரெட் பரிசைப்" பெற்றது. இந்த நூல் தங்கள் சமய உணர்வுகளை புண்படுத்துவதாகவும் சமயநிந்தனை செய்வதாகவும் முசுலிம்கள் எழுப்பிய எதிர்ப்பினை அடுத்து ஈரானின் தலைவர் அயத்தொல்லா கொமெய்னி ருஷ்டியை கொலை செய்யவேண்டும் என்று பெப்ரவரி 14, 1989 அன்று ஒரு ஃபத்வா வெளியிட்டுள்ளார்.



</doc>
<doc id="138823" url="https://ta.wikipedia.org/wiki?curid=138823" title="தென் கொங்குநாடு: தமிழரின் வரலாற்றுக் கருவூலம் (நூல்)">
தென் கொங்குநாடு: தமிழரின் வரலாற்றுக் கருவூலம் (நூல்)

தென் கொங்குநாடு: தமிழரின் வரலாற்றுக் கருவூலம் (நூல்) டாக்டர் துரை அங்குசாமி எழுதிய ஒரு தமிழ் வரலாற்று நூல். 2010ம் ஆண்டு விஜய கோகுலம் பதிப்பகத்தால் வெளியிடப்பட்டது.

தமிழ் நாடு அரசின் தொல்பொருள் ஆய்வுத்துறை முன்னாள் இயக்குனர் கலைமாமணி டாக்டர் இரா.நாகசாமி இந்நூலுக்கு அணிந்துரை வழங்கியுள்ளார். அணிந்துரையில் முத்தாய்ப்பாக இவர் சொல்லும் செய்தி இது: வரலாற்றுக் காலத்து செய்திகள் பெரும்பாலும் ஆதாரத்தின் அடிப்படையிலேயே எழுதப்பட்டுள்ளது. ‘தென் கொங்குநாடு - தமிழரின் வரலாற்றுக் கருவூலம்’ வரலாற்றுச் சான்றுகளை அடிப்படையாக கொண்டு எழுதப்பட்ட இந்த ஆய்வு நூல் 272 பக்கங்களுடன் இந்திய மதிப்பில் ரூபாய் 150 எனும் விலையில் வெளியிடப்பட்டது.

பதினெட்டு விரிவான கட்டுரைகள் மூலம் தென் கொங்கு நாட்டின் வரலாற்றை நூல் விளக்குகிறது. பண்டைத்தமிழகம் சேர நாடு, சோழ நாடு, பாண்டிய நாடு, தொண்டை நாடு, கொங்கு நாடு என ஐந்து பிரிவுகளாக இருந்தன. குறிஞ்சி நிலமும், முல்லை வளமும், மறுத்த நிலமும் கொண்டது கொங்கு நாடு. கொங்கு நாடு சோழர் ஆட்சியில் கொங்கு மண்டலம் என வழங்கப்பட்டது. பிற்காலச் சோழர்கள் தங்கள் நாட்டை ஏழு மண்டலங்களாகப் பிரித்தனர். இன்றைய கோவை, ஈரோடு, கரூர், நாமக்கல், சேலம், தருமபுரி, கிருஷ்ணகிரி ஆகிய மாவட்டங்களை உள்ளடக்கியது கொங்கு நாடு. கொங்கு நாட்டில் பூந்துறை நாடு, பொங்கலூர் நாடு, வராக நாடு, அரிய நாடு, வெங்கல நாடு, ஆனைமலை நாடு, கஞ்சிக்கோவில் நாடு, குரும்ப நாடு… என மொத்தம் 24 நாடுகள் இருந்தன.

தென் கொங்கு எனப்படுவது பொள்ளாச்சி, பல்லடம், உடுமலை, தாராபுரம், பழநியின் மேற்கு பகுதி என்பவற்றை உள்ளடக்கியது. வட கொங்கு நாட்டைக் காட்டிலும் இயற்கை வளம் நிறைந்த நாடு. தென் கொங்கு மண்ணின் வரலாற்றை, பண்பாட்டை, கலாச்சாரத்தை அகழ்வாய்வுகள், கல்வெட்டுகள், செப்பேடுகள், வரலாறு வழியாக கிடைத்துள்ள சான்றாதாரங்களின் அடிபடையில் விரிவாக ஆய்வு மேற்கொள்ளப்பட்டு அதன் அடிப்படையில் இந்தப் புத்தகம் தொகுத்து எழுதப்பட்டுள்ளது. ஆசிரியர் கொங்கு நாட்டின் இரு பிரிவுகளான வடகொங்கு தென்கொங்கு பற்றிய தனி நூல் இதுவரை வரவில்லை என்ற குறையைத் தீர்க்கவே இந்நூலை எழுதத் துணிந்ததாகக் கூறுகிறார்.

சான்றாதாரங்களின் அடிபடையில் கொங்கு மண்ணின் புவியியல், ஆறுகள், கனிம வளங்கள், மலைவாழ் மக்கள் மற்றும் கால்நடை வளர்ப்பு, பற்றி ஐந்து கட்டுரைகள் இடம்பெற்றுள்ளன. வரலாற்றுக்கும் முற்பட்ட தொல்பழங்காலம் மற்றும் பெருங்கல் பண்பாடு பற்றி விரிவான ஆய்வு மேற்கொள்ளப்பட்டுள்ளது. பண்டைய வ்ணிகம் மற்றும் வணிகப் பெருவழிகள் பற்றி செய்திகள் உள்ளன. ஏனைய கட்டுரைகளில் தென் கொங்கு நாட்டின் சமயம் மற்றும் சமூக மாற்றம், நிலக்கொடைகள், பிரம்மதேயக் (பிராமணர் குடியிருப்புகள்) கொடைகள், சம்மோக சபைகள், நாட்டார் சபை பற்றி எல்லாம் விரிவாக ஆய்வு மேற்கொள்ளப் பட்டுள்ளது. வரலாற்றுச் செய்திகள, தென் கொங்கில் இடப்பெயர்கள், வரலாற்றுச் சிறப்புமிக்க ஊர்கள், கொழுமம், நெகமம், காரைத்தொழுவு போன்ற ஊர்களுக்கான பெயர் காரணங்களையும் ஆராய்ந்து முடிவுகள் அளித்துள்ளார்.


</doc>
<doc id="138824" url="https://ta.wikipedia.org/wiki?curid=138824" title="தந்தி போவுது தபால் போவுது">
தந்தி போவுது தபால் போவுது

தந்தி போவுது தபால் போவுது எனும் இந்த விளையாட்டைச் சிறுவர் சிறுமியர் வட்டமாக உட்கார்ந்து ஆடுவர்.

ஒருவர் பட்டவர். அவருக்குத் தெரியாமல் ஒரு மணியாங்கல் வட்டத்தில் உள்ளவரிடையே கைமாறும். ஒருவர் கையில் கல் தங்கிவிட்டாலும், அவர் அடுத்தவரிடம் கல்லைக் கொடுத்துவிட்டது போல் நடிப்பார். இதனால் மணியாங்கல் யாரிடம் உள்ளது என்பது கல் வைத்திருப்பவரைத் தவிர யாருக்கும் தெரியாது. மூன்று சுற்று கைமாற்றம் நிகழ்வதற்கு முன் பட்டவர் யாரிடம் கல் உள்ளது என்று சொல்லிவிட வேண்டும். 

சொல்லாவிட்டால் பட்டவரைக் குனியவைத்து அவர் முதுகில் ஆளுக்கொரு தட்டு தட்டுவர். சொல்லிவிட்டால் கல் வைத்திருந்தவர் முதுகில் அனைவரும் தட்டுவர். இப்படி ஆட்டம் முடிந்தபின் மீண்டும் புதிதாகப் பட்டவர் தேர்ந்தெடுக்கப்பட்டு அடுத்த ஆட்டம் தொடரும்.

கல்லைக் கடத்தும்போது எல்லாரும் சேர்ந்து பாட்டுப் பாடுவர்.
திரும்பத் திரும்ப இசையுடன் பாடுவர்.




</doc>
<doc id="138825" url="https://ta.wikipedia.org/wiki?curid=138825" title="தவளை விளையாட்டு">
தவளை விளையாட்டு

தவளை விளையாட்டுசிறுவர் விளையாட்டுகளில் ஒன்று. 

தவளையினைப் போல தாவித் தாவி செல்லுதலை இவ் விளையாட்டில் ஆடுமுறையாகக் கொண்டதால் தவளை விளையாட்டாக அழைக்கப்படுகிறது. கையினை கால்களுக்கு இடையே கையினையூன்றித் தாவித்தாவி நகர்தல் வேண்டும். 'பட்டவர்' தொடுவற்காக விரட்டி வர மற்றவர் பிடிபடாமல் நகர்ந்து போய் குறி்ப்பிட்ட எல்லையை தொட்டு விட வேண்டும். இதில் சிறுவர் பலர் தவளை போல் தத்திச் செல்லவேண்டும். காலை மடக்கி உட்கார்ந்து, காலை நீட்டித் தத்துவதால் சிறந்த உடற்பயிற்சி.ஒருவர் பட்டவர். அவர் தத்திச் சென்று தொடுவதற்கு முன்பு மற்றவர் உத்திக்கோட்டைத் தொடவேண்டும். யாரையாவது தொட்டுவிட்டால் அவர் பட்டவர். யாரையும் தொடாவிட்டால் மீண்டும் அவரே 3 முறை பட்டவர். 




</doc>
<doc id="138826" url="https://ta.wikipedia.org/wiki?curid=138826" title="தவிட்டுக் குஞ்சு">
தவிட்டுக் குஞ்சு

தவிட்டுக் குஞ்சு - சிறுவர் சிறுமியர் இரு அணிகளாப் பிரிந்து ஆடும் விளையாட்டு இது.

ஒரு அணியில் ஒருவர் ஒளிந்துகொள்வர்.
மற்ற அணியினர் குஞ்சு வைப்பர்.
அணியில் ஒருவரைத் துணியால் மூடி மறைத்து வைப்பர். மறைத்து வைக்கப்பட்டவர் குஞ்சு. 

ஒளிந்துகொண்டவர் திரும்பி வந்து குஞ்சு யார் என்று சொல்லவேண்டும். சொல்லிவிட்டால் அந்த அணியினர் குஞ்சு வைக்கலாம். சொல்லாவிட்டால் மீண்டும் அதே உணியில் மற்றொருவர் ஒளிந்துகொள்வார்.

இப்படி விளையாட்டு தொடரும்.

இது இருட்டில் விளையாடப்படும்.


</doc>
<doc id="138828" url="https://ta.wikipedia.org/wiki?curid=138828" title="திரிகுத்து">
திரிகுத்து

திரிகுத்து ஒரு உத்தித்திற விளையாட்டு. திருவிழாக் காலங்களில் இது ஒருவகைச் சூது விளையாட்டாகவும் நடக்கும். 

நீளமான திரியை இரண்டாக மடக்கித் தரையில் படிமானமாகச் சுற்றுவர். ஒருவர் சுற்றுபவர். மற்றொருவர் குத்துபவர். சுற்றி வைத்திருக்கும் திரிகளுக்கிடையில் எங்காவது ஓரிடத்தில் பெரிய ஊசியால் குத்துவார். சுற்றியவர் திரியை இரட்டையாகப் பிடித்து இழுக்க வேண்டும். இழுக்கும்போது திரி ஊசிக்குள் மாட்டிக்கொண்டால் குத்தியவருக்கு வெற்றி. ஊசிக்குள் மாட்டாமல் திரி வந்துவிட்டால் சுற்றியவருக்கு வெற்றி.

திருவிழாவில் சூதாட்டக்கார திரிக்காரன் சாதுரியமாகத் திரியை மாற்றிப் பிடித்து எடுத்து குத்தியவர் பந்தையம் வைத்த பணத்தை ஏமாற்றி எடுத்துக்கொள்வான். திரிகுத்தும் மக்கள் ஏமாந்துவோவர்.




</doc>
<doc id="138829" url="https://ta.wikipedia.org/wiki?curid=138829" title="துரத்திப் பிடி">
துரத்திப் பிடி

துரத்திப் பிடி எனும் விளையாட்டை இதனைச் சிறுவர் சிறுமியர் ஆகிய இருவரும் தனித்தனிக் குழுவாகவும், சேர்ந்து விளையாடும் குழுவாகவும் இருந்துகொண்டு விளையாடுவர்.



என்றெல்லாம் வரன்முறை வைத்துக்கொண்டு தொட்டு விளையாடும் ஆட்டம் இது.

தொடப்பட்டவர் தொடுபவராக மாறி விளையாட்டு தொடரும். சுவையான திளைப்பு விளையாட்டு இது.




</doc>
<doc id="138833" url="https://ta.wikipedia.org/wiki?curid=138833" title="மா. ஆண்டோ பீட்டர்">
மா. ஆண்டோ பீட்டர்

மா. ஆண்டோ பீட்டர் (ஏப்ரல் 26, 1967 - சூலை 12, 2012) தமிழக எழுத்தாளரும் மென்பொருள் உருவாக்குனரும் ஆவார். இவர் உலகத் தமிழ்த் தகவல் தொழில்நுட்ப மன்றத்தின் முன்னாள் செயற்குழு உறுப்பினராகவும், கணித்தமிழ்ச் சங்கத்தின் தலைவராகவும் இருந்தவர்.தூத்துக்குடி மாவட்டத்திலுள்ள, ஆறுமுகநேரி எனும் ஊரில் பிறந்தவர். கணினி மென்பொருள் துறையில் 3 ஆண்டு பட்டயப்படிப்பையும், கணிதத்தில் இளங்கலைப் பட்டத்தையும், மேலாண்மையியல் துறையில் முதுகலைப் பட்டமும் பெற்றிருக்கும் இவர் சென்னையில் சாஃப்ட்வியூ எனும் பெயரில் கணினி மென்பொருள் நிறுவனம் ஒன்றையும் நடத்தி வந்தவர். இதன் மூலம் தமிழ் மென்பொருள் தயாரித்தல், கணினி, இணையம், பல்லூடகம், எழுத்து வரைகலை, அசைவூட்டம், காட்சி சார் தொடர்பு போன்ற கணினி சார்ந்த துறைகளுக்கு தமிழில் பயிற்சியும் அளித்து வந்தார்.


இவர் கணினியியல் தொழில்நுட்பம் தொடர்பான நூல்களைத் தமிழில் எழுதி வருகிறார். இவர் இதுவரை எழுதியுள்ள நூல்களின் பட்டியல் இது.


கணித் தமிழ்ச் சங்கத்தின் தலைவராகவும், தமிழ் மரபு அறக்கட்டளையின் செயலாளராகவும்இருந்தவர். இந்திய அரசு, தமிழ்நாடு அரசு அமைத்துள்ள சில குழுக்களில் உறுப்பினராகவும் நியமிக்கப்பட்டு செயல்பட்டு வந்தார். இவர் வகித்த மேலும் சில பொறுப்புகள்;



இவர் சென்னையில் சூலை 12, 2012 அன்று மாரடைப்பால் காலமானார்., 



</doc>
<doc id="138837" url="https://ta.wikipedia.org/wiki?curid=138837" title="பாலக்கொடி">
பாலக்கொடி

பாலக்கொடி நீரோட்டமுள்ள ஒரு கொடி. 
இது நீர்வளம் இல்லாத மண்ணில் தானே வளரும். 
ஆடுமாடுகள் இதனை விரும்பி உண்பதில்லை. 
வெள்ளாடு எட்டித்தழையை உண்பது போல் ஏதோ ஓரிரு இலையைக் கடித்து உண்ணும்.
பால் வருவதால் இதனைப் பாலக்கொடி என்கின்றனர்.

இதை ஒடித்தால் பால் வரும். 
இந்தப் பாலை தடுமம் (சளி) பிடித்தவர் மூக்கில் உரிஞ்சுவர். 
மூக்கடைப்பு விலகும். 
அதனால் இதன் பெயர் தெரியாதவர் மூக்குரிஞ்சான் கொடி என்பர்.


</doc>
<doc id="138840" url="https://ta.wikipedia.org/wiki?curid=138840" title="இந்திய தேசிய நெடுஞ்சாலை ஆணையம்">
இந்திய தேசிய நெடுஞ்சாலை ஆணையம்

இந்திய தேசிய நெடுஞ்சாலை ஆணையம் ("National Highways Authority of India", NHAI) () இந்திய தேசிய நெடுஞ்சாலைகளின் வளர்ச்சி மற்றும் பராமரிப்பிற்காக ஏற்படுத்தப்பட்ட தன்னாட்சியுடைய ஓர் இந்திய அரசு நிறுவனமாகும். இது 70,548 கி.மீ நீளமுள்ள நெடுஞ்சாலை வலையமைப்பை பராமரித்து வருகிறது.

1988ஆம் ஆண்டில் "இந்திய தேசிய நெடுஞ்சாலை ஆணையம் சட்டம்,1988" மூலம் நிறுவப்பட்டது. பெப்ரவரி, 1995இல் இந்த ஆணையம் தன்னாட்சிநிலை பெற்றது.

இந்திய தேசிய நெடுஞ்சாலை ஆணையத்திற்கு தேசிய நெடுஞ்சாலை வளர்ச்சித் திட்டத்தை (NHDP) படிப்படியாக நிறைவேற்ற வேண்டிய பொறுப்புள்ளது.


இந்தத் திட்டங்களின் நிகழ்நிலை மற்றும் முன்னேற்றத்தை ஆணையத்தின் வலைத்தளம் அவ்வப்போது இற்றைப்படுத்துகிறது.

வடகிழக்கு மண்டலத்திற்கான சிறப்பு விரைவுச்சாலை மேம்பாட்டுத்திட்டத்தை இந்திய தேசிய நெடுஞ்சாலை ஆணையமே மேலாண்மை செய்கிறது. இந்தத் திட்டத்தின் கீழ் வடகிழக்கு மாநிலங்களின் தலைநகர்களை ஒன்றுடன் ஒன்று இருவழி அல்லது நான்குவழிச் சாலைகளாக மேம்படுத்தப்படுகிறது.


</doc>
<doc id="138844" url="https://ta.wikipedia.org/wiki?curid=138844" title="அ. சையத் இப்ராஹிம்">
அ. சையத் இப்ராஹிம்

அ. சையத் இப்ராஹிம் ("Dr.A. Syed Ibrahim," பிறப்பு: சனவரி 20 1947) ஹிமானா சையத் எனும் பெயரால் அறியப்பட்ட இவர் தமிழ்நாட்டில் முன்னணி இஸ்லாமிய தமிழ் எழுத்தாளர்களுள் ஒருவராவார். கவிதைகள், சிறுகதைகள், புதினங்கள், ஆய்வுகள், ஆய்வுக்கட்டுரைகள் என தமிழ் இலக்கியத்தின் பல்வேறு துறைகளிலும் பங்களிப்பு வழங்கி வரும் இவர் ஒரு மருத்துவராவார். இவரொரு புகைப்பட கலைஞரும்கூட.

இந்தியா, தமிழ்நாடு, இராமநாதபுரம் மாவட்டத்தில் சித்தார் கோட்டை எனுமிடத்தில், மல்லாரி அப்துல் கனி மரைக்காயர், உம்மு ஹபீபா தம்பதியினரின் புதல்வராக சனவரி 20 1947 இல் பிறந்தார். தேவகோட்டை தேபிரித்தோ பள்ளியில் தனது ஆரம்பக் கல்வியைப் பெற்று பின்பு சென்னை லொயோலா பள்ளியில் உயர்கல்வியைத் தொடர்ந்தார். 1966 ஆம் ஆண்டில் மதுரை மருத்துவக் கல்லூரிக்குத் (மதுரை பல்கலைக்கழகம்) தெரிவான இவர் 1972ஆம் ஆண்டில் எம்.பி.பி.எஸ். மருத்துவப் பட்டத்தைப் பெற்றார். இவரின் மனைவி ஹிமானாபர். இத்தம்பதியினருக்கு அப்துல்கனி (தகவல் தொழில்நுட்பம், சிங்கப்பூர்), சமீம் அஸ்மி (சத்தணவு,மலேசியா) டாக்டர் வாஸிம்கான் (காது, மூக்கு, தொண்டை மருத்துவம், இந்தியா) ஆகிய மூன்று செல்வங்கள் உளர். தற்போது சென்னை அரும்பாக்கம் எனுமிடத்தில் வசித்துவருகின்றார்.

மதுரை மருத்துவக் கல்லூரியில் பட்டம்பெற்று வெளியேறிய இவர் குடும்ப மருத்துவராகவும், பகுதிநேரப் பேராசிரியராகவும், குடும்ப ஆலோசகராகவும் பணிபுரிந்து வருகின்றார்.
பள்ளிக் கல்வியை மேற்கொள்ளும் காலகட்டங்களிலேயே வாசிப்புப் பழக்கமும், கவிதைகள் எழுதும் பழக்கமும் இவரிடம் இயல்பாகவே காணப்பட்டது. கற்கும் காலத்தில் நூற்றுக்கணக்கான கவிதைகளை தனது நோட்டுப் புத்தகங்களில் எழுதிவருவதை ஒரு பொழுதுபோக்காகக் கொண்டிருக்கின்றார். இந்நிலையில் இவரின் முதல் கவிதை மறுமலர்ச்சி இதழில் 1964ஆம் ஆண்டில் பிரசுரமானது. முதல் சிறுகதை மலர்வதி (1987 அக்டோபர்) மாத இதழில் பிரசுரமானது. அதைத் தொடர்ந்து இந்தியா, இலங்கை, சிங்கப்பூர், மலேசியா ஆகிய நாடுகளிலிருந்து வெளிவரும் பல்வேறுபட்ட இதழ்களிலும், பத்திரிகைகளிலும் இவர் எழுதிவருகின்றார். இதுவரை இவரால் 650 சிறுகதைகளும், 10 புதினங்களும், 700 கட்டுரைகளும், 500 கவிதைகளும் எழுதப்பட்டுள்ளன. ஆங்கில மொழியிலும் அவ்வப்போது எழுதிவருகின்றார். 
ஹிமானா சையித் அவர்கள் இதுவரை 39 நூல்களை எழுதிவெளியிட்டுள்ளார்.

தமிழ் நாட்டிலிருந்து நான்கு தசாப்த காலங்களாக வெளிவரும் நர்கீஸ் மாத இதழில் கௌரவ ஆசிரியராக பணியாற்றி வருகின்றார்.
தமிழகத்தில் மல்லாரி பதிப்பக நிறுவனர் இவரே.

டாக்டர் ஹிமானா சையத் அவர்களுடன் நேர்காணல்


</doc>
<doc id="138855" url="https://ta.wikipedia.org/wiki?curid=138855" title="எழுவான்கரை">
எழுவான்கரை

எழுவான்கரை பிரதேசமானது மட்டக்களப்பு வாவிக்கு கிழக்குத்திசையில் அமைந்துள்ள நிலப்பரப்பாகும். 

மட்டக்களப்பு வாவியானது மட்டக்களப்பு மாவட்டத்தை ஊடறுத்து வடக்குத் தெற்காக அமைந்துள்ளதுடன் அது மட்டக்களப்பு பிரதேசத்தினை இரு பிரிவுகளாக பிரிக்கின்றது. வாவியின் கிழக்கிப் பகுதியிலுள்ள நிலப்பரப்பே எழுவான்கரை பிரதேசம் என அழைக்கப்படுகிறது. கிழக்குப் பகுதியில் சூரியன் உதிப்பதால் (எழுவதால்) எழுவான்கரை என்று அழைக்கப் பட்டதாக கூறப்படுகிறது.

மட்டக்களப்பு நகரம் மற்றும் அதனை அண்டிய பிரதேசங்கள் எழுவான்கரையினுள் அடங்கும். இப்பிரதேசதின் கிழக்கே கடலும், மேற்கே வாவியும் காணப்படுவதால், இயற்கை எழில் நிறைந்த பகுதியாகும்.

எழுவான்கரை பிரதேசத்தின் அமைவிடம் காரணமாக இங்கு மீன்பிடித்தல் கைத்தொழில் கணிசமான அளவில் மேற்கொள்ளப்பட்டு வருகிறது. அத்துடன் மேட்டுநிலப் பயிர்களும் இங்கு பயிரிடப்படுகின்றன.



</doc>
<doc id="138856" url="https://ta.wikipedia.org/wiki?curid=138856" title="படுவான்கரை">
படுவான்கரை

படுவான்கரை பிரதேசமானது மட்டக்களப்பு வாவிக்கு மேற்குத்திசையில் அமைந்துள்ள நிலப்பரப்பாகும்.

மட்டக்களப்பு வாவியானது மட்டக்களப்பு மாவட்டத்தை ஊடறுத்து வடக்குத் தெற்காக அமைந்துள்ளதுடன் அது மட்டக்களப்பு பிரதேசத்தினை இரு பிரிவுகளாக பிரிக்கின்றது. வாவியின் மேற்குப் பகுதியிலிள்ள நிலப்பரப்பே படுவான்கரை பிரதேசம் என அழைக்கப்படுகிறது. மேற்குப் பகுதியில் சூரியன் படுவதால் (மறைவதால்) படுவான்கரை என்று அழைக்கப் பட்டதாக கூறப்படுகிறது.

படுவான்கரைப் பிரதேசம் வளமிக்க விவசாய நிலத்தினைக் கொண்ட பகுதியாகும். அதனால் இப்பிரதேசத்தினை சேர்ந்தவர்கள் அதிகமாக விவசாயத்தினையே தமது பிரதான வாழ்வாதாரமாகக் கொண்டுள்ளனர். இங்கு அதிகமாக நெல் பயிரிடப்படுகிறது. மேலும் நிலக்கடலை, சோளம், பயறு போன்ற தானியங்களும், பல மரக்கறி வகைகளும் இப்பிரதேசத்தில் பயிரிடப்படுகின்றன.

மந்தை வழர்ப்பும் இப்பிரதேசத்தில் காணப்படும் சிறப்பம்சமாகும். இங்கு பல ஆயிரக்கணக்கான ஏக்கர் பரப்பளவான காணிகள் இலங்கை அரசினால் மேய்ச்சல் நிலங்களாக பிரகடனப்படுத்தப்பட்டு, மந்தை வழர்ப்பிற்கு அரச அங்கீகாரமளிக்கப் பட்டுள்ளது.

படுவான்கரை பிரதேசம் வாவியினால் எல்லையிடப் பட்டுள்ளதுடன், பல ஆறுகளும் ஏரிகளும் படுவான்கரை பிரதேசத்தினூடாக வந்து வாவியில் கலப்பதால் விவசாயத்திற்கு அடுத்ததாக இங்கு மீன்பிடித்தல் கைத்தொழில் கணிசமான அளவில் மேற்கொள்ளப்பட்டு வருகிறது.

மட்டக்களப்பு மாவட்டத்திற்கு வருவாய் ஈட்டுவதில் படுவான்கரை பிரதேசத்தின் பங்கும் பெரியது.



</doc>
<doc id="138857" url="https://ta.wikipedia.org/wiki?curid=138857" title="ஐஎன்எஸ் சக்ரா 2">
ஐஎன்எஸ் சக்ரா 2

ஐஎன்எஸ் சக்ரா 2 ("INS Chakra 2") அல்லது கே-152 நெர்பா ("K-152 Nerpa", உருசிய மொழி: К-152 «Нерпа») என்பது 8,140 தொன்கள் எடையுள்ள 971 ஷ்சுக்கா- பி (நேட்டோ : அகுலா) ன் கீழ் உருவாக்கப்பட்ட அணு ஆற்றல் உடைய தாக்குதல் வகை நீர்மூழ்கிக் கப்பல் ஆகும். 1993 ஆம் ஆண்டு கப்பல் கட்டுமானப் பணி தொடங்கப்பட்டது. பின்னர் நிதிப்பிரச்சினையால் தற்காலிகமாக கட்டுமானம் நிறுத்தப்பட்டது. கே-152 நெர்பா அக்டோபர் 2008 ஆம் ஆண்டு அறிமுகப்படுத்தப்பட்டது. ரஷ்ய கடற்படையில் 2009 ஆம் ஆண்டின் இறுதியில் இணைந்தது. ஜனவரி 23, 2012 அன்று இதை இந்தியா 10 வருட குத்தகைக்கு எடுத்தது.


</doc>
<doc id="138862" url="https://ta.wikipedia.org/wiki?curid=138862" title="இந்திய விரைவுவழி">
இந்திய விரைவுவழி

விரைவுவழி (expressway) என்பது அணுக்கம் கட்டுப்படுத்தப்பட்ட நெடுஞ்சாலையாகும். இங்கு அணுக்கம் என்பது எவ்வாறு பிற சாலைகளிலிருந்து போக்குவரத்து விரைவுவழிக்கு மாறுகிறது என்பதாகும்; சுங்க கட்டணத்துடன் குழம்பக் கூடாது. விரைவுவழிகள் சுங்கம் இன்றி இலவசச்சாலைகளாகவும் இருக்கலாம். விரைவுவழிக்கு செல்லவும் வெளியேறவும் சாலை வடிவமைப்பின்போதே தனி பக்கச்சாலைகள் அமைந்திருக்கும். இதனால் விரைவாகச் செல்லும் போக்குவரத்திற்கு தடங்கலின்றி விரைவுவழிக்குள் செல்லவும் வெளியேறவும் இயலும். இந்தியப் போக்குவரத்து வலையமைப்பில் இவையே மிக உயர்ந்தநிலை சாலைகளாகும். இவை ஆறு அல்லது எட்டு தடவழிச் சாலைகளாக உள்ளன. இந்தியாவில் 600 கிமீ நீளமுள்ள விரைவு வழிகள் உள்ளன.

இந்திய தேசிய நெடுஞ்சாலைகளில் ஏறத்தாழ சுங்கம் பெறும் நான்குவழி நெடுஞ்சாலைகள் உள்ளன; கட்டுப்படுத்தப்பட்ட அணுக்கம் இல்லாமையால் இவற்றை விரைவுவழிகள் என்ற கூறவியலாது. தற்போது பெரும் திட்டமொன்று இந்த நெடுஞ்சாலை வலையமைப்பை விரிவுபடுத்த திட்டமிடப்பட்டுள்ளது. இந்திய அரசும் மேலும் விரைவுவழிகளை 2022க்குள் சேர்த்திட திட்டமிட்டுள்ளது. இந்தச் சாலைகள் அணுக்கம் கட்டுப்படுத்தப்பட்டவையாகவும் நான்கு அல்லது ஆறு தடவழிகளைக் கொண்டவையாகவும் இருக்கும். நீள சாலைகள் அடுத்த மூன்று ஆண்டுகளில் வரவுள்ளன. இந்திய தேசிய நெடுஞ்சாலை ஆணையம் போன்றே "இந்திய தேசிய விரைவுவழி ஆணையம்" உருவாக்கிட நடுவண் அரசின் சாலைப் போக்குவரத்து மற்றும் நெடுஞ்சாலை அமைச்சகம் செயல்பாட்டைத் துவக்கி உள்ளது.


</doc>
<doc id="138865" url="https://ta.wikipedia.org/wiki?curid=138865" title="கலப்பு வாகனம்">
கலப்பு வாகனம்

வாகனத்தை இயக்க இரண்டோ அல்லது அதற்கும் மேற்பட்ட ஆற்றல் மூலங்களை உபயோகித்தால் அது "கலப்பு வாகனம்" ஆகும். தற்போது நடைமுறையில் எரிபொருள் மற்றும் மின்சாரம் கொண்டு இயங்கும் கலப்பு வாகனங்கள் உள்ளன.


</doc>
<doc id="138867" url="https://ta.wikipedia.org/wiki?curid=138867" title="இந்தியப் போக்குவரத்து வலையமைப்பு">
இந்தியப் போக்குவரத்து வலையமைப்பு

இந்தியப் போக்குவரத்து வலையமைப்பு மொத்தம் 4.42 மில்லியன் கிலோமீட்டர்கள் (2.059 மில்லியன் மைல்கள்) நீளமுள்ள சாலைகளைக் கொண்டு உலகின் இரண்டாவது மிகப்பெரும் சாலை வலையமைப்பைக் கொண்டுள்ள நாடாகத் திகழ்கிறது. ஓர் சதுர கிமீ நிலப்பரப்பிற்கு 0.66 கிமீ சாலை என சாலை அடர்த்தி ஐக்கிய அமெரிக்காவின் நாடுகளினதை (0.65) விட சற்றே கூடுதலாகவும் சீனா (0.16) அல்லது பிரேசிலை விட (0.20) மிகக் கூடுதலாகவும் உள்ளது. 2002ஆம் ஆண்டு நிலவரப்படி இவற்றில் 47.3% சாலைகள் மட்டுமே நிலப்பாவப்பட்ட சாலைகளாகும்.



</doc>
<doc id="138869" url="https://ta.wikipedia.org/wiki?curid=138869" title="கார்பன் இழை வலுவூட்டப்பட்ட பல்பகுதியம்">
கார்பன் இழை வலுவூட்டப்பட்ட பல்பகுதியம்

கார்பன் இழை வலுவூட்டப்பட்ட பல்பகுதியம் (Carbon-fiber-reinforced polymer) என்பது எடையில்லா மற்றும் வலுவான வலுவூட்டப்பட்ட இழை பல்பகுதியம் ஆகும். இது கார்பன் இழை கொண்டு தயாரிக்க படுகிறது. இதன் எடையில்லா தன்மையினால் அதிகமாக விமானங்களில் பயன்படுகிறது. இது பலவிதமான பயன்பாடுகளுக்காக பயன்படுகிறது. கார்பன் இழை வலுவூட்டப்பட்ட பல்பகுதியம் பந்தயங்களுக்கு பயன்படும் தானுந்துகளில் பயன்படுகிறது.


</doc>
<doc id="138873" url="https://ta.wikipedia.org/wiki?curid=138873" title="லோக் ஆயுக்தா">
லோக் ஆயுக்தா

லோக் ஆயுக்தா ஊழலுக்கு எதிராக விசாரனை செய்யும் ஒரு மாநில நீதியமைப்பாகும்.



</doc>
<doc id="138874" url="https://ta.wikipedia.org/wiki?curid=138874" title="பை மாறிலியின் அண்ணளவாக்கங்கள்">
பை மாறிலியின் அண்ணளவாக்கங்கள்

பை மாறிலியின் அண்ணளவாக்கங்கள் ("Approximations of formula_1") பற்றிய வரலாறு இந்தக் கட்டுரையில் குறிப்பிடப்பட்டுள்ளது. formula_1 இன் பெறுமானம் முதல் 50 தசம தானங்களுக்கு:-

3.14159 26535 89793 23846 26433 83279 50288 41971 69399 37510

எகிப்தியர்கள் தமது கட்டடங்களைக் கட்டும்போது formula_1 இன் அண்ணளவான பெறுமானங்களைப் பயன்படுத்தியுள்ளனர். கிசாவின் பெரிய பிரமிட்டைக் கட்டும்போதும் அவை பயன்படுத்தப்பட்டுள்ளன. கிமு மூன்றாம் நூற்றாண்டில் ஆக்கிமிடீஸ்  < formula_1 <  என்று 96 பக்கங்களையுடைய ஒழுங்கான பல்கோணியை வரைந்ததன் மூலம் நிறுவியுள்ளார்.

கி.பி. 1000 வரை பையின் பெறுமானம் பத்து தசம தானங்களுக்கும் குறைவாகவே அறியப்பட்டிருந்தது.

கி.பி. 499இல் இந்தியக் கணிதவியலாளரான ஆரியபட்டர் ஐந்து பொருளுடைய இலக்கங்களுக்கு formula_1இன் பெறுமானத்தைக் கண்டறிந்தார். ஆர்யபட்டீயத்தின் இரண்டாம் பாகமான கணித பதத்தில் ஆரியபட்டர் பின்வருமாறு குறிப்பிடுகின்றார்.

இதன் பொருள் "100ஓடு நான்கைக் கூட்டுக, எட்டால் பெருக்கிய பின் 62000ஐக் கூட்டுக. 20000ஐ விட்டமாக உடைய வட்டத்தின் சுற்றளவின் அண்ணளவான பெறுமானமே இதன் தீர்வு ஆகும். இந்த விதியின் மூலம் சுற்றளவுக்கும் விட்டத்துக்குமிடையிலான தொடர்பு தரப்பட்டுள்ளது" என்பதாகும்.

இன்னொரு விதத்தில், formula_6 என்பது 20000ஐ விட்டமாக உடைய வட்டத்தின் சுற்றளவு ஆகும் எனக் கூறலாம். இது என்ற பெறுமானத்தை நான்கு தசம தானங்களுக்குத் திருத்தமாகத் தருகிறது.

ஆங்கிலக் கணிதவியலாளரான வில்லியம் ஷங்க்ஸ் என்பவர் பையை 707 தசம தானங்களுக்குக் கணிப்பிடுவதற்கு 20 ஆண்டுகளைச் செலவளித்துள்ளார். இது 1873இல் நிறைவேற்றப்பட்டாலும் முதல் 527 தசம தானங்கள் மாத்திரமே சரியானவையாக இருந்தன.

இந்தியக் கணித மேதையான இராமானுசன் பையிற்கு formula_7 என்ற அண்ணளவாக்கத்தைக் கண்டுபிடித்தார். அதன் பின்னர், 1944இல் கணிப்பானின் உதவியுடன் வில்லியம் ஷங்க்ஸின் கணிப்பில் அவர் 528ஆவது தசம தானத்தில் தவறொன்று விட்டுள்ளார் என்பது கண்டுபிடிக்கப்பட்டது. 1989இல் ஐ. பி. எம். 3090 என்ற மீக்கணினியின் மூலம் ஒரு பில்லியன் தசம தானங்கள் வரை பையின் பெறுமானம் கண்டறியப்பட்டது. பின்னர், 1999ஆம் ஆண்டில் டோக்கியோ பல்கலைக்கழகத்தில் மீக்கணினி ஒன்றின் உதவியுடன் பையின் பெறுமானம் 200 பில்லியன் தசம தானங்கள் வரை கண்டுபிடிக்கப்பட்டது.

2009 ஆகஸ்டில் சப்பானில் சப்பானிய மீக்கணினியின் மூலம் அண்ணளவாக 29 மணித்தியாலங்களில் பையின் பெறுமானம் 2.6 டிரில்லியன் இலக்கங்கள் வரையில் கண்டுபிடிக்கப்பட்டது. பின்னர் 2009 திசம்பரில் வீட்டுக் கணிப்பொறி ஒன்றின் மூலம் பையின் பெறுமானம் 2.7 டிரில்லியன் தசம தானங்கள் வரையில் கண்டுபிடிக்கப்பட்டது. இந்தக் கணிப்பொறியில் கணித்தற் செயற்பாடுகள் இரும முறையில் நடைபெற்று, பதின்ம முறையில் முடிவுகள் வெளியிடப்பட்டன. இதற்கு மொத்தம் 131 நாட்கள் எடுத்தன.

பின்னர், 2010 ஆகஸ்டில் ஷிகெரு கொண்டோ என்பவர் ஒரு கணிப்பொறியின் உதவியுடன் பையின் பெறுமானத்தை ஐந்து டிரில்லியன் இலக்கங்கள் வரை கண்டுபிடித்தார். இந்தச் செயற்பாடு மே நான்காம் திகதியிலிருந்து ஆகத்து மூன்றாம் திகதி வரை இடம்பெற்றது. 2011 அக்டோபரில் சிறந்த வன்பொருளைப் பயன்படுத்தியின் மூலம் பத்து டிரில்லியன் இலக்கங்கள் வரை பையின் பெறுமானத்தைச் சரியாகக் கண்டறிந்து ஷிகெரு கொண்டோ தன்னுடைய சாதனையைத் தானே முறியடித்தார்.


</doc>
<doc id="138878" url="https://ta.wikipedia.org/wiki?curid=138878" title="எழும் தொடர்பெருக்கம்">
எழும் தொடர்பெருக்கம்

கணிதத்தில், எழும் தொடர்பெருக்கம் ("rising factorial") என்பது x -லிருந்து தொடங்கி தொடர்ந்து வரும் அடுத்தடுத்த n எண் காரணிகளின் பெருக்குத் தொகையைக் குறிக்கும். இங்கு n ஒரு குறையிலா முழு எண்ணாக இருத்தல் வேண்டும். அதாவது,

இக்கட்டுரையில் எழும் தொடர்பெருக்கத்தைக் குறிக்க, என்ற குறியீடு பயன்படுத்தப்படுகிறது. எழும் தொடர் பெருக்கமானது "போக்கம்மர் சார்பு" அல்லது "போக்கம்மர் பல்லுறுப்புக்கோவை" அல்லது "ஏறும் தொடர்பெருக்கம்" எனவும் அழைக்கப்படுகிறது.

முதல் எழும் தொடர்பெருக்கங்கள் சில:

formula_2 

formula_3

formula_4 

formula_5 

formula_6

சாதாரண தொடர்பெருக்கத்தை எழும் தொடர்பெருக்கம் மூலமாக பின்வருமாறு எழுதலாம்:

ஒரு ஈருறுப்புக் கெழுவை எழும் தொடர்பெருக்கத்தின் மூலம் எழுதலாம்.

இதனால் ஈருறுப்புக் கெழுக்களுடைய பல முற்றொருமைகளில் எழும் தொடர்பெருக்கம் காணப்படுகிறது.

எழும் தொடர்பெருக்கத்தை வீழும் தொடர்பெருக்கத்தின் மூலம் பின்வருமாறு எழுதலாம்:

இவ்விரண்டு தொடர்பெருக்கங்களுக்கு இடையேயுள்ள தொடர்பு:

ஒரு எழும் தொடர்பெருக்கம் எந்தவொரு வளையத்திலும் நன்கு வரையறுக்கப்படும் என்பதால், "x" -ஐ ஒரு கலப்பெண் (எதிர்ம முழுஎண்கள் உட்பட) அல்லது கலப்பெண் கெழுக்களுடைய பல்லுறுப்புக்கோவை அல்லது கலப்பெண் மதிப்புடைய சார்பு எனக் கொள்ளலாம்.

காமா சார்பை பயன்படுத்தி எழும் தொடர்பெருக்கத்தை -ன் மெய்யெண் மதிப்புகளுக்கும் நீட்டிக்கலாம். இதற்கு மற்றும் இரண்டும் எதிர்ம முழு எண்களற்ற கலப்பெண்களாக இருக்க வேண்டும்.

ரொனால்ட் எல். கிரஹாம், டோனால்ட் இர்வின் நுத் மற்றும் ஓரென் ஃப்டாஷினிக் ஆகியோர் எழுதிய கான்கிரீட் மேத்தமெட்டிக்ஸ் புத்தகத்தில் எழும் தொடர்பெருக்கத்திற்கு வேறொரு குறியீடு தரப்பட்டுள்ளது. 

இதன்படி எழும் தொடர்பெருக்கம்:

மற்றுமொரு குறியீடு: .




</doc>
<doc id="138881" url="https://ta.wikipedia.org/wiki?curid=138881" title="தியான் சந்த்">
தியான் சந்த்

தியான் சந்த் (Dhyan Chand, ); பிறப்பு: அலகாபாத்தில் ஆகத்து 29, 1905 – இறப்பு:திசம்பர் 3, 1979), என்பவர் இந்திய வளைதடிப் பந்தாட்ட வீரர் ஆவார். வளைதடிப்பந்தாட்ட வரலாற்றில் சிறந்த விளையாட்டு வீரராகக் கருதப்படுகிறார் 1928 ஆம் ஆண்டு ஆம்ஸ்டர்டமிலும் 1932 ஆம் ஆண்டு லாஸ் ஏஞ்சலசிலும் 1936ஆம் ஆண்டு பெர்லினிலும் நடைபெற்ற ஒலிம்பிக் விளையாட்டுக்களில் தங்கப் பதக்கம் பெற்ற இந்திய அணியில் பங்கேற்றிருந்தார். 1928 முதல் 1964 வரையிலான காலங்களில் நடந்த எட்டு ஒலிம்பிக் விளையாட்டுக்களில் இவர் இடம்பெற்றிருந்த ஆடவர் வளைதடிப் பந்தாட்டத்தில் ஏழு போட்டிகளில் இந்தியா தங்கப் பதக்கம் வென்றுள்ளது.

வளதடிப் பந்தினைக் கையாள்வதில் மேதை எனப் புகழப்பட்டார். தியான் சந்த் 1948 இல் நடைபெற்ற வளைதடிப் பந்தாட்ட உலகத் தொடரோடு ஓய்வு பெற்றார். இவர் மொத்தம் 400 இலக்குகள் (கோல்) அடித்துள்ளார்வளைதடிப்பந்தாட்ட வரலாற்றில் ஒருவர் அடித்த அதிகபட்ச இலக்குகள் இதுவாகும்.1956 ஆம் ஆண்டில் இந்திய அரசின் குடிமை விருதுகளில் மூன்றாவது பெரிய விருதான பத்ம பூசண் விருதினைப் பெற்றார். இவரின் பிறந்த நாளான ஆகஸ்டு 29 அன்று தேசிய விளையாட்டு நாளாக இந்தியாவில் ஆன்டுதோறும் கொண்டாடப்படுகிறது.

தியான் சந்த் ஆகஸ்டு 29, 1905 இல் அலகாபாத், இந்தியாவில் பிறந்தார். இவரின் தந்தை சமேஷ்வர் சிங் தாய் சரதா சிங். இவரின் தந்தை பிரிட்டிசு இந்தியப் பாதுகாப்புப் படையில் இருந்தபோது இரானுவ வளைதடிப் பந்தாட்ட அணியில் விளையாடினார். இவருக்கு மூல் சிங் மற்றும் ரூப் சிங் எனும் இரு சகோதரர்கள் உள்ளனர். இவர் தந்தையின் பணிமாறுதல் காரணமாக இவரின் குடும்பம் பல நகரங்களில் குடிபெயர வேண்டியிருந்தது. இதனால் தியான் சந்த் ஆறு வருடப் பள்ளிப் படிப்போடு நிறுத்திக் கொண்டார். இவர்களின் குடும்பம் இறுதியாக ஜான்சியில், உத்தரப் பிரதேசம்,இந்தியா தங்கியது. 

தியான் சந்தின் இளம்வயதில் விளையாட்டின் மீது அதிக நாட்டம் இல்லை . ஆனால் குத்துச்சண்டை இவருக்கு ஆர்வம் இருந்தது.மேலும் படைத்துறையில் சேர்வதற்கு முன்பாக வளைதடிப் பந்தாட்டம் விளையாடியதாக தனக்கு ஞாபகம் இல்லை எனக் கூறினார். மேலும் தனது நண்பர்களுடன் ஜான்சியில் சில பொதுவான விளையாட்டுக்கள் விளையாடியதாகவும் கூறினார். 

இந்தியாவின் உயரிய குடியுரிமை விருதான பாரத் ரத்னா விருது 2014 வரை விளையாட்டு வீரர்களுக்கு கொடுக்கப்படவில்லை. உள்துறை அமைச்சகம் (இந்தியா) விதிகளை மாற்றியமைத்து விளையாட்டு வீரர்களுக்கு பாரத ரத்னா விருது வழங்க முடிவு செய்யுமானால் முதல் விருது தியான் சந்த்திற்கு வழங்கப்பட வேண்டும் என்று கோரிக்கை எழுந்தது . இதனிடையே மத்தியப் பிரதேச அரசு அவர் நினைவாக அருங்காட்சியகம் ஒன்றினைத் திறக்க முடிவு செய்துள்ளது.

1933 ஆம் ஆண்டில் தியான் சந்த் தனது உள்ளூர் அணியான ஜான்சி ஹே ஹீரோஸ் அணித்தலைவராக பெய்டன் கோப்பைப் போட்டியில் வென்றதையே மிகச் சிறப்பான போட்டி என்று கூறுகிறார். இதனைப் பற்றி இவர் பின்வருமாறு கூறுகிறார். 

என்னிடம் யாராவது இதுவரை தாங்கள் விளையாடியதிலேயே மிகச் சிறப்பான போட்டி எது? எனக் கேட்டால் நான் சிறிதும் தயங்காமல் 1933 ஆம் ஆண்டில் விளையாடிய பெய்டன் கோப்பைக்கான போட்டியில் கல்கத்தா அணிக்கு எதிராக விளையாடியதைத் தான் கூறுவேன். ஏனெனில் அன்றைய சமயத்தில் கல்கத்தா கஸ்டம்ஸ் அணி மிக பலம் வாயந்த அணியாகக் கருதப்பட்டது. அவர்களின் அணியில் சௌகத் அலி, அசாத் அலி, சீமன், மோசின் போன்ற வீரர்கள் இருந்தனர்.

எங்களது அணியில், எனது சகோதரன் ரூப்சிங் மற்றும் இசுமாயில் ஆகியோர் மும்பை இரயில்வே அணியில் விளையாடிய அனுபவம் கொண்டவர்கள் . இவர்களைத் தவிர எங்கள் அணியில் இருந்த மற்றவர்கள் புது முக வீரர்களாக இருந்தனர்.ஆனால் அவர்கள் செய் அல்லது செத்து மடி எனும் எண்னம் கொண்டவர்களாக இருந்தனர். இரு அணி வீரர்களும் இலக்குகளைப் பெற கடுமையாகப் போராடினோம். இறுதியில் பந்தை நான் இசுமாயிலுக்கு கடத்தினேன். கல்கத்தா கஸ்டம்ஸ் அணியில் நிலவிய புரிதலின்மையினைப் பயன்படுத்தி இசுமாயில் அதனை இலக்காக மாற்றினார். அந்த போட்டியில் அந்த ஒரு இலக்கு மட்டுமே அடிக்கப்பட்டு நாங்கள் சிறப்பான வெற்றியைப் பெற்றோம் எனக் கூறினார்.




</doc>
<doc id="138885" url="https://ta.wikipedia.org/wiki?curid=138885" title="உயிரின ஏணிப்படிகள்">
உயிரின ஏணிப்படிகள்

உயிரின ஏணிப்படிகள் என்பது தொல்லுயிரியலார் இயற்கை வரலாற்றை அல்லது படிமலர்ச்சி நிலையைப் பிரித்துள்ள பன்னிரண்டுக் காலப் பிரிவுகளாகும். நமது புவிக் கோளத்தில் 3.50 பில்லியன் ஆண்டுகளுக்கு முன்பிருந்தே உயிர் வாழ்க்கை நிலவுகிறது. முதலில் உயிரணுக்கள் எனும் உயிர்க் கலன்கள் (cells)தோன்றின. இவை உயிர் வாழ்க்கையின் அடிப்படை அலகுகளாகும். பிறகு இவற்றிலிருந்து உயர்நிலை உயிரிகள் தோன்றிப் படி மலந்தன. இவ்வகையாகத் தான் நமது புவியுலகில் வரம்பற்ற உயிரின வலைப் பின்னல் உருவாகிப் பல்கிப் பெருகி வருகிறது. விலங்குகளாலான இயங்கு திணை உலகும் (Animalia) மரம், செடி,கொடி, புதர், புல்,பூண்டுகளாலான நிலைத்திணை உலகும்(Plantea) மற்றும் பூஞ்சை உலகும்(ஃபுஙி) மிக நெருக்கமான உணவுத் தொடர்களாலான உணவு வலையால் பிணைக்கப்பட்டுள்ளன. படிமலர்ச்சி (evolution) என்பது தகவமைவு, வீழ்ச்சி, மீள்புனைவு ஆகிய தொடர் உள்கூறுகள் வாய்ந்ததாகும். இதன் ஒவ்வொரு பிரிவும், அக்காலஞ்சார்ந்த தொல்லுயிர் எச்சம் அல்லது புதைப் படிவத்தின் வகைமையை ஒட்டியே பிரிக்கப்படுகின்றன.

இக்கால வகைப்பாட்டின் முதல் பிரிவு 350 கோடி [3.5 பில்லியன்] ஆண்டுகளுக்கு முன் தோன்றியது. உயிரற்ற உறழ் போருண்மத்தாலான (Inert matter) கனிமங்களின் பலபடி நிலை (Polymeric) உருமாற்றங்களுக்குப் பிறகே இறுதியாக முதன் உயிரலகான உயிர்க்கலன் தோன்றிப் பிளவுற்றுப் பல்கிப் பெருகியது. உயிர்க்கலன் என்பது உயிர்ப்பொருளைத் தானே படைக்கவல்ல நுண்ணிய உயிரியல் தொழிலகமாகும். இந்த உயிர்க்கலன்களில் முன் ஊன்மப் பிண்ட (Proteinous body) உருவாக்கத்திற்கான பொருண்மச் சுழற்சி (Cycle of matter) அடங்கியிருந்ததோடு அவை பிளவுற்றுப் பிரிந்து தானே பெருகுவதற்கான மரபுத் தகவலும் அவற்றின் மரபன்களில் (Genes) அடங்கியிருந்தன. ஒவ்வொரு தலைமுறையிலிருந்து அடுத்தடுத்த தலைமுறைக்கு இம்மரபுத் தகவலும் பொருண்மச் சுழற்சித் தகவலும் மரபன்கள் வழியாகக் கையளிக்கப்பட்டன. ஏறத்தாழ 250 கோடி [2.5 பில்லியன்] ஆண்டுகளுக்கு முன்பு தொடக்கநிலை உயிர்க்கலன்களின் நிலைபேறுமிக்க திரட்சியாலான பலகலன் [பல்லணு] உயிரிகள் உருவாகின. பலகலன் உயிரி என்பது அடிப்படைத் தனி உயிர்க்கலன்களின் அணிவகுப்பலான உயிர்மணி (Bipglobule) எனலாம். இவையே மிக முந்திய உயிரிகளாகும். இவற்றிலிருந்தே உயிரினத்தின் அடுத்த உயிர் நிலைக் கட்டங்கள் தோன்றிப் படிமலந்தன. இந்த முந்து கேம்பிரியக் ஊழி 350 கோடி ஆண்டுகளுக்கு முன்பு தொடங்கி 54.2 கோடி ஆண்டுகளுக்கு முன்பு வரை நிலவியது.

தொல்லுயிர் ஊழியின் (Palaeozoic Era) ஆறுகாலங்களில் முதற்காலம் கேம்பிரியக் காலமாகும். இக்காலம் 54.2 கோடி ஆண்டுகளுக்கு முன்பு தொடங்கி 48.8 கோடி ஆண்டுகளுக்கு முன்பு வரை நிலவியது. இக்காலத்தில் முன் உயிரிகளான குறுங்காலிகள் (Brachoopoda), அஸ்ட்ரோக்கோடா (Ostrocoda),மூவிதழுரு உயிரிகள் (Trilobitomorphs) ஆகியவற்றின் கனிமமேறிய எலும்பெச்சங்கள் கிடைக்கின்றன. நிலத்திணை வகையில் பாசி, பூஞ்சைப் புதைவடிவங்கள் மட்டுமே கிடைக்கின்றன. கேம்பிரியக் கால படிவடுக்கு வகைப்பட்டில் டிரைபோலைட்டீஸ் (Trilobities) வகை கணுக்காலிகள் (Orthopods) முக்கியப் பங்கு வகிக்கின்றன.
300 கோடி ஆண்டுகள் முன்பு வரை கடலில் தொடக்கநிலை உயிரிகள் மட்டுமே வாழ்ந்தன. பிறகு கேம்பிரியக் காலந் தொடங்கியதும், தொலைநோக்கி வகைத் துருத்தலான கூரிய கண்களும், நுண்மீசை போன்ற கசையாலான தூவிகளும், கவச உடலும் வாய்ந்த கொன்றுண்ணும் பெருத்த உடலுடைய விலங்குகள் குறுகிய கால இடைவெளியில் தோன்றின. இன்று நிலவும் பல்வகை விலங்குத் தொகுதிகளும் (Phyla), கேம்பிரியக் காலத் தொடக்கத்திலேயே தோன்றிவிட்டன. அதோடு அவற்றுக்கிடையேயான உடலுறுப்புகளைப் பயன்படுத்தும் போராட்டங்களும் தோன்றின. கடல் தரையில் திரண்ட நிலப்பகுதி வண்டலும் பொன்ம(metallic) கனிம வளங்களும்(mineral) இந்தக் கொன்றுண்ணி விலங்குடலில் வலிமையான புறாச்சட்டங்கள் உருவாகிட வழி வகுத்தன. எனவே, அனமலோக்கேரிஸ் (Anoma locaris), ஒபாபினா(Ophavina) ஆகிய கொன்றுண்ணிகள் கடற்படிகைகளில் தோன்றின. ஒபாபினா, ஐந்து கூம்புவடிவக் கண்களையும், திண் உடற்கட்டமைப்பையும் கொண்டிருந்தது. அனமலோக்கேரிஸ் மூன்றாடி நீள உடலைப் பெற்றிருந்தது. எனவே, இவற்றுக்கிரையாகும் உயிரினங்கள் தம்மைக் காத்துக் கொள்ள தமது கூட்டின் புறாத்தில் கூர்முள் சிம்புகளையும் உருவாக்கிக் கொண்டன. மேலும் இவை தம் கொடுக்களையே கால்களாகக் கொண்டு நடந்தன.

தொல்லுயிர் ஊழியின் ஆறு காலங்களில் இரண்டவதாகிய ஆர்டோவிசியக் காலம் 48.8 கோடி ஆண்டுகளுக்கு முன்பு தொடங்கி 44.4 கோடி ஆண்டுகளுக்கு முன்பு வரை நிலவியது. இக்காலம் கெல்டிக் பழங்குடிகளில் ஒன்றான ஆர்டோவிசியப் பழங்குடிகளின் பெயரில் அழைக்கப்படுகிறது. இக்காலப் படிவடுக்களில் பல வகை கிரப்டோலைட்டு உயிரின எச்சங்களும் தாடையில்லா மீனின் எச்சங்களும் கிடைக்கின்றன. இவற்றோடு நிலைத்திணை வகையில் பாசிப்படிவங்களும் பாசடைப் படிவங்களும் (moss follils) கிடைக்கின்றன.
ஆர்டோவிசியக் காலத்தில்தான் கடலில் பல்வகை உயிரினங்கள் பல்கிப் பெருகிச் செழிப்பாக வாழலாயின. கடலில் மட்டுமே உயிரினங்கள் வாழ்ந்துவந்தன. இதற்கு விதி விலக்காக கடலோர நிலத்தில் படர்ந்த பசியினங்களையும் (algae), பூஞ்சைப் பாசியினங்களையும் (lichens) கூறலாம். கடலில் வாழ்ந்த கொன்றுண்ணிகளிலேயே மிகவும் பெரிய கொன்றுண்ணியான காமெரோசெரசு (Cameroceros ) எனும் 36 அடி நீளத் தலைக்காலிகளும்(Cephalopods)அடங்கும். முதன் முதலில் தோன்றிய மீனினம் சாக்கோபம்பாபிசு (Sacabambapis)ஆகும். இதற்கு தாடைகளோ, பற்களோ இல்லை. அவற்றிற்கு வால்பக்கத் துடுப்புகள் மட்டுமே உண்டு. அவை இந்தத் துடுப்புகளாலும், வலிய எலும்பாலான தலைக் கவசத்தாலும் தம்மைத் தற்காத்துக் கொண்டன. இந்தத் தொல்மீன்களே முதல் தொல் முதுகெலும்பிகளுமாகும். இவை, பாசிகளையும், குச்சுயிரிகளையும் (Bacteria) தின்று வழ்ந்தன. அக்காலத்தில், பாசிகளும் தொல் நுண்ணுயிரிகளும் புவியின் முதல் பவழத் திட்டுகளில் (Coral reefs) படர்ந்திருந்தன.

தொல்லுயிர் ஊழியின் ஆறுகாலங்களில், மூன்றாவதாகிய சைலூரியக் காலம் (Silurian Period) 44.4 கோடி ஆண்டுகளுக்கு முன்பு வரை நிலவியது. இக்காலப் படிவடுக்குகளில்தான் நிலத்தில் வாழ்ந்த உயிரினத் தொல்லுயிர் எச்சங்கள் கிடைக்கின்றன. இக்கால படிவடுக்குகளுக்கு முன்பு தொடங்கி காலிடோனிய (Caledonian) மலைகள் தோன்றின. இம்மலைகள் பல் தொல்லுயிரி வாழ்ந்த படுகைகளை மூடி நிரப்பவே அப்படுகைகளிலிருந்து தப்பித்தோடிய உயிரினங்கள் நிலத்திற்குச் சென்று அதற்கேற்பத் தகவுற்று வாழவேண்டிய சூழல் உருவாகியது. எனவே, இக்காலத்தில் தான் நில உயிரினங்கள் பல்கிப் பெருகின எனலாம். தொடக்கக் கால கடலோரப் பவழத்திட்டுப் பாசி, பூஞ்சைப் பாசிகளுக்குப் பிறகு 42 கோடி ஆண்டுகளுக்கு முன்பு பல்வகைச் சிக்கலான நிலைத்திணை (தாவர) உயிரின வகைகள் தோன்றலாயின. நிலப் பகுதியின் நீர் குறைந்த நிலைமைக்கேற்ப முதல்;இல் தகவமைந்த வரவினங்களில் கூக்சோனியாவும் (Cooksonia) ஒன்றாகும். இவை வறட்சியைத் தாங்குவதோடு பருவ கால வெப்பநிலை மாற்ற அசைவுகளையும் சூரிய ஒளியூடே வரும் புற ஊதாக் கதிர் வீச்சுகளையும் தாங்கி வாழப் பழகின. வேர் போன்ற நீட்சிகளால் இவை மண்ணைப் பற்றிப் படர்ந்தபடி கடற்கரையோரங்களிலும், ஆற்றோரங்களிலும் குடியேறின. கடலும், ஆறும் இவற்றுக்குத் தேவையான கனிம வளங்களை வழங்கின. இக்காலத்தில் தான் மெல்லுடலிகளும் (molluses) தேள் போன்ற கணுக்காலிகளும் நிலப்பகுதி வறட்சிக்கேற்பத் தகவுற்று நிலத்தில் வாழப் பழகின. அவை தமது உடல் ஈரத்தை தக்க வைத்துக்கொள்ள நத்தைகளைப் போலக் கூடுகளில் தம்மை மறைத்து வாழ்ந்தன. அல்லது ஓட்டுடலிகளாக விளங்கின.

தொல்லுயிர் ஊழியின் நான்காம் காலம் தெவோடியக் காலம் (devonian Period) எனப்படுகிறது. இக்காலத்தில் கடல்வாழ் விலங்கினங்கள் நிலம் நோக்கிப் படையெடுத்துப் பரவின. தெவோனியக் காலம் 41.6 கோடி ஆண்டுகளுக்கு முன்பு வரை தொடங்கி 35.9 கோடி ஆண்டுகளௌக்கு முன்பு வரை நிலவியது. ஐரோப்பாவில், தெவோனியப் பாறையடுக்கமைவு ஒட்டு மொத்தமாக ஒரே வகையாக வகைப்படுத்தப்பட்டாலும், உலகின் மற்றப் பகுதிகளில் தெவோனியக் காலம் மேற்பகுதி, கீழ்ப்பகுதிஎன இரண்டாகப் பிரிக்கப்படுவதோடு இக்காலப் பகுதிகள் சார்ந்த பாறையடுக்கமைவுகள் வெவேறு பெயரிட்டும் அழைக்கப்படுகின்றன. ஐரோப்பிய கண்ட நிலப்பகுதி பாறாஇக் கட்டமைப்பு தொல் செம்மணற்கற்களால் (Old red sand stones) கடற்சார்ந்த பாறையடுக்குகளில் முதுகெலும்பற்ற விலங்குகளின் தொல்லுயிர் எச்சங்கள் கிடைக்கின்றன. குறிப்பாக கோனியாலைட்டுகள் (கொனிஅலிடெச்), அம்மோனாய்டியா (Ammonoidea) ஸ்பைரிஃபெரிடு குறுங்காலிகள் (spiri ferid branchipods-spiriferida) போன்ற விலங்கு வகைகளின் புதை படிவங்கள் கிடைக்கின்றன. கண்டப் பாறையடுக்குகளில் தாடையில்லா மீன்களும், சிலோஃபைட்டு (psilophite) வகை நிலைத்திணைகளும் புதைபடிவங்களாகக் கிடைக்கின்றன. பிந்தைய சைலூரியக் காலக் காலிடோனிய மலைத் தோற்றத்தால் பிரிட்டானியத் தீவுகளின் பெரும் பகுதி ஐரோப்பாக் கண்டச் செம்பாறாஇக் கட்டமைப்பால் மூடுண்டது. மேலும் தெவோனியப் பாறைக் கட்டமைப்பில் சாற்றுக்குழல் (vascular) நிலைத்திணைப் புதைப் படிவங்கள் செறிந்து காணப்படுகின்றன. மேலும் சைலூரியக் காலத்தே தோன்றிய பூச்சி வகைகளின் புதை படிவங்களும் ஓரளவு கிடைக்கின்றன. இக்காலத்தில், கடலிலும், ஆறுகளிலும் ஏரிகளிலும் பலவகை மீனினங்கள் தோன்றியுள்ளன. இதில் டிப்டெரஸ்(Dipterus) என்ற மீனினமும் ஒன்றாகும். நன்னீர் வாழியான இந்த டிப்டெரசில் முதனிலை நுறாஇயீரல் (primitive lung) உருவாகியதால் இது தலையை நீருக்கு மேலே தூக்கி காற்றிலுள்ள உயிர் வளிமத்தை (Oxigen)உட்கொண்டது. இத்தகவமைப்பு உயிர்வளி குறையுள்ள நீர் நிலைகளுக்கும் மீனினம் பரவ உதவியது.மேலும் நீர் நில வாழ்விகளின் (இருவாழிகளின்) முன்னோடியான டிக்டாலிக் (Tiktaalik)என்ற உயிரினம் தோன்றா வழி வகுத்தது. இந்தப் புதிய உயிரி தன் உடம்பில் அமைந்த வலிய துடுப்புகளின் வழியாக நிலத்தில் நகர்ந்து ஊர்ந்தது என்றாலும் மீனினங்கள் தாம் நிலத்தை நோக்கிப் படையெடுத்த கடைசி உயிரினங்களாகும். அதற்கு முன்பே கணுக்காலிகளும், மெல்லுடலிகளும், முதனிலைக் காளான்களும் (protoaxis mushroom) நிலத்தைக் கைப்பற்றி நெடுங்காலமாக வாழ்ந்து வந்தன. அப்போது நிலவிய முதனிலைக் காளான்களின் கனியுடலம் (Fruiting body) 24 அடி உயரம் வரை கூட வளர்ந்ததென்று கூறுவர்.

தொல்லுயிர் ஊழியின் ஐந்தாம் காலப்பிரிவு கரியிரும்புப் படிவுக்காலம் (Carboniferous Period) என வழங்கப்படுகிறது. இக்காலம் 35.9 கோடி ஆண்டுகளுக்கு முன்பு தொடங்கி 29.9 கோடி ஆண்டுகளுக்கு முன்பு வரை நீடித்தத்டு. இக்காலத்தில் தான் முதனிலைக் காடுகள் தோற்றம் கண்டன. கரிப்படிவுக்காலம் ஐரோப்பாவிலும், வட அமெரிக்காவிலும் மேலும் சில உட்பிரிவுகளாகப் பிரிக்கப்படுகின்றன. கரிப்படிவுக் காலத்தில் ஈரம் ஏறிய சதுப்புநிலக்காடுகள் தாழ்நிலைப் பகுதிகளில் நிலவின. இக்காலத்தட்பவெப்பம ஈரப்பதம் செறிந்ததாக அமைந்தது. தட்பவெப்பம் சற்றே வறளத் தொடங்கியதும் 150 அடி உயரம் வரை வளந்த லைக்கோப்சிடா (Lycopsida), காலமிட்டாசியே(Calamitacea)வகை மரங்கள் நிலமெங்கும் படர்ந்தன. இம்மரங்களின் நிழலில் அடிப்பகுதியில் முதல் பெரணிச் செடிகளும் தழைத்திருந்ததன. இக்காலத்தில் தான் முதனிலை நான்கு கால் விலங்குகள் (Primitive tetropods) தோன்றின. குறிப்பாக இடிதையோச் டெகா (Idithyostega) என்ற நான்குகால் விலங்கு கரிப்படிவுக் காலத்த் தொடக்கத்திலேயே தோன்றிவிட்டது.
பேரளவு நில அமிழ்வுகளின் போது எங்கும் பரவியிருந்த மரஞ்செடி கொடி புதர் புல் பூண்டுகள் புவியடியில் அமிழ்ந்து அங்கு நிலவும் உயரழுத்தத்ஹாலும், உயர் வெப்பநிலையாலும் நிலக்கரிப்படிவுகளாயின. இதனாலேயே இக்காலம் கரிப்படிவுக் காலம் எனப் பெயரிடப்பட்டது. இக்காலத்தே உயிர்க்கோளம் மூலை முடுக்கெல்லாம் அங்கிங்கெனாதபடி பரவி விட்டது. முதன் முதலாகப் புவியெங்கும் பரந்து விரிந்த காடுகளுல் ஓங்கல் நிலவலானது இக்காலத்தில் மீப்பெருங்கண்டம் (Pangaea) என்ற பெரு நிலப்பரப்பாகச் சுற்றிலும் கடல் சூழ ஒரெ கண்டமாக (ஒற்றைக் கண்டப்புவி) விளங்கியது. 120 அடி உயரம் 30 அடியளவு அடிமரமும் உள்ள பெருமரங்கள் ஓங்கி வளர்ந்திருந்தன. பெருமரங்கள் அடிப்பகுதியில் 6 அடி நீள ஆர்த்தோப்பிளியூரா(Orthopleura) என்னும் உயிரிகள் வாழ்ந்து வந்தன. இவை தற்கால மரவட்டைகள் போன்ற உருவத்தில் (Centipodes) விளங்கின. இவற்றின் சிறகுகள் இரண்டடி நீளம் கொண்டவை. இவை தும்பிகளை உண்டு வாழ்ந்தன.


</doc>
<doc id="138888" url="https://ta.wikipedia.org/wiki?curid=138888" title="இந்தியா கோபுரம்">
இந்தியா கோபுரம்

இந்தியா கோபுரம் ("India Tower") 126 மாடிகளைக் கொண்டு அமைக்கப்படவிருக்கும் ஒரு வானளாவிய கட்டிடமாகும். இது முன்பு "ஹயாட் பார்க் கோபுரம்" ("Park Hyatt Tower") என அழைக்கப்பட்டது. "டைனமிக்ஸ் பல்வாஸ் கோபுரம்" ("Dynamix Balwas Tower") "டிபி கோபுரம்" ("DB Tower") எனவும் அழைக்கப்படுகிறது. இதன் உயரம் ஆகும். இதன் கட்டுமானம் மும்பையில் 2010 ஆம் ஆண்டு ஆரம்பிக்கப்பட்டது. காட்டுமானப்பணி 2011 ல் நிலுவையில் வைக்கப்பட்டது.. திட்டப்படி இது 2016-இல் முடிக்கப்பட வேண்டும். துபாயில் உள்ள புர்ஜ் கலிஃபாவிற்கு பிறகு இதுவே உலகின் இரண்டாவது உயரமான கோபுரமாக இருக்கும்.


</doc>
<doc id="138891" url="https://ta.wikipedia.org/wiki?curid=138891" title="வீழும் தொடர்பெருக்கம்">
வீழும் தொடர்பெருக்கம்

கணிதத்தில், வீழும் தொடர்பெருக்கம் ("falling factorial") என்பது x -லிருந்து தொடங்கி தொடர்ந்து ஒன்றொன்றாக குறைந்துவரும் முந்தைய முந்தைய n காரணிகளின் பெருக்குத் தொகையைக் குறிக்கும். இங்கு n ஒரு குறையிலா முழு எண்ணாக இருத்தல் வேண்டும். அதாவது,

இக்கட்டுரையில் வீழும் தொடர்பெருக்கத்தைக் குறிக்க, என்ற குறியீடு பயன்படுத்தப்படுகிறது. வீழும் தொடர்பெருக்கமானது "இறங்கும் தொடர்பெருக்கம்" எனவும் அழைக்கப்படுகிறது.

முதல் வீழும் தொடர்பெருக்கங்கள் சில:

formula_2 

formula_3

formula_4 

formula_5 

formula_6

சாதாரண தொடர்பெருக்கத்தை வீழும் தொடர்பெருக்கம் மூலமாக பின்வருமாறு எழுதலாம்:

ஒரு ஈருறுப்புக் கெழுவை வீழும் தொடர்பெருக்கத்தின் மூலம் எழுதலாம்.

இதனால் ஈருறுப்புக் கெழுக்களுடைய பல முற்றொருமைகளில் வீழும் தொடர்பெருக்கம் காணப்படுகிறது.

எழும் மற்றும் வீழும் தொடர்பெருக்கங்களுக்கு இடையேயுள்ள தொடர்பு:

ஒரு வீழும் தொடர்பெருக்கம் எந்தவொரு வளையத்திலும் ந்ன்கு வரையறுக்கப்படும் என்பதால், "x" -ஐ ஒரு கலப்பெண் (எதிர்ம முழுஎண்கள் உட்பட) அல்லது கலப்பெண் கெழுக்களுடைய பல்லுறுப்புக் கோவை அல்லது கலப்பெண் மதிப்புடைய சார்பு எனக் கொள்ளலாம்.

காமா சார்பை பயன்படுத்தி வீழும் தொடர்பெருக்கத்தை -ன் மெய்யெண் மதிப்புகளுக்கும் நீட்டிக்கலாம். இதற்கு மற்றும் இரண்டும் எதிர்ம முழு எண்களற்ற கலப்பெண்களாக இருக்க வேண்டும்.

ரொனால்ட் எல். கிரஹாம், டோனால்ட் இர்வின் நுத் மற்றும் ஓரென் ஃப்டாஷினிக் ஆகியோர் எழுதிய "கான்கிரீட் மேத்தமெட்டிக்ஸ்" -ல் வீழும் தொடர்பெருக்கத்திற்கு வேறொரு குறியீடு தரப்பட்டுள்ளது. 

இதன்படி வீழும் தொடர்பெருக்கம்:

பிற குறியீடுகள்: 


Weisstein, Eric W. "Falling Factorial." From MathWorld--A Wolfram Web Resource. 


</doc>
<doc id="138893" url="https://ta.wikipedia.org/wiki?curid=138893" title="இலத்தீன் கிரேக்க அறிவியற்பெயர்ப் பட்டியல்">
இலத்தீன் கிரேக்க அறிவியற்பெயர்ப் பட்டியல்

இப்பட்டியலில், அறிவியலில் வகைப்பாட்டு இயலில் பயன்படும் பொதுவான இலத்தீன், கிரேக்கச் சொற்களின் பட்டியலும் அவற்றுக்கான தமிழ்ப் பொருளும், ஈடான தமிழ் அறிவியற் பெயர்களும் கொடுக்கப்பட்டுள்ளன. உயிரினங்களில் (விலங்குகள், தாவரம்) போன்றவற்றின் அறிவியற் பெயராக விளங்கும் இருசொல் பெயர்கள் பெரும்பாலும் இலத்தீன் கிரேக்க மொழியின் அடிப்படையில் அமைந்தவை. உயிரின வகைப்பாட்டியலில் திணை, வகுப்பு, வரிசை, குடும்பம், பேரினம், இனம் போன்றவற்றின் பெயர்களும் இலத்தீன் கிரேக்க மொழியடிப்படையானவை. இவற்றை முறையாகப் பயன்படுத்தி வளர்த்த முன்னோடிகளில் ஒருவர் கரோலசு லின்னேயசு (1707–1778) (L.).

இப்பட்டியலில் "அறிவியற்பெயர்" என்று அறியப்படுவனவற்றின் குறிப்பிட்ட வேர்ச்சொற்கள் மட்டுமே கொடுக்கப்பட்டுள்ளன; எல்லா தனி உயிரினங்களின் அறிவியற் பெயர்களும் இப்பட்டியலில் இல்லை.

கீழுள்ள அட்டவணையில், இல என்பது இலத்தீன், கிரே என்பது கிரேக்க மொழி, இல-கி என்பது இருமொழிகளிலும் ஏறத்தாழ ஒத்தாக உள்ளது. அட்டவணை இலத்தீன் எழுத்து அகரவரிசையில் உள்ளது.



</doc>
<doc id="138894" url="https://ta.wikipedia.org/wiki?curid=138894" title="வெஸ்ட்மின்ஸ்டர்">
வெஸ்ட்மின்ஸ்டர்

வெஸ்ட்மின்ஸ்டர் ("Westminster") இங்கிலாந்தின் வெஸ்ட்மின்ஸ்டர் நகரத்தினுள் மைய லண்டன் பகுதியில் அமைந்துள்ள ஓர் குடிப்பகுதியாகும். இது தேம்சு ஆற்றின் வடகரையில் லண்டன் நகரத்தின் தென்மேற்கிலும் சாரிங் கிராசிலிருந்து தென்மேற்கே தொலைவிலும் அமைந்துள்ளது. இங்கு லண்டனின் வரலாற்றுச் சிறப்புமிக்க மற்றும் பெருமைமிக்க இடங்கள் பல உள்ள காரணத்தால் சுற்றுலாப் பயணிகளை ஈர்க்கிறது. இவற்றில் சிலவாக வெஸ்ட்மின்ஸ்டர் அரண்மனை, பக்கிங்காம் அரண்மனை, வெஸ்ட்மின்ஸ்டர் மடம் மற்றும் வெஸ்ட்மின்ஸ்டர் பேராலயம் ஆகியன உள்ளன. 

வரலாற்றின்படி மிடில்செக்சின் பகுதியான இதற்கு "வெஸ்ட்மின்ஸ்டர்" என்ற பெயர் வெஸ்ட்மின்ஸ்டர் மடத்தை அடுத்துள்ள பகுதி - (வெஸ்ட்- மேற்கு மின்ஸ்டர் - தேவாலயம்) என்பதால் அமைந்தது. இதுதான் இங்கிலாந்து அரசின் இருப்பிடமாகவும் பின்னர் பிரித்தானிய அரசின் இருப்பிடமாகவும் ஆயிரம் ஆண்டுகளாக இருந்தது. ஐக்கிய இராச்சிய நாடாளுமன்றம் இயங்குகின்ற இங்குள்ள வெஸ்ட்மின்ஸ்டர் அரண்மனை உலக பாரம்பரியக் களம்|யுனெஸ்கோ உலக பாரம்பரியக் களங்களில் ஒன்றாக விளங்குகிறது.



</doc>
<doc id="138900" url="https://ta.wikipedia.org/wiki?curid=138900" title="வெஸ்ட்மின்ஸ்டர் அரண்மனை">
வெஸ்ட்மின்ஸ்டர் அரண்மனை

வெஸ்ட்மின்ஸ்டர் அரண்மனை ("Palace of Westminster"), அல்லது நாடாளுமன்ற அவைகள்(Houses of Parliament) ஐக்கிய இராச்சியத்தின் நாடாளுமன்றத்தின் இரு அவைகளும்- மக்களவை, குறுமன்னர்கள் அவை- அமர்கின்ற இடமாகும். தேம்சு ஆற்றின் வடகரையில் வெஸ்ட்மின்ஸ்டர் நகரின் லண்டன் பரோவின் மையப் பகுதியில் வரலாற்றுச் சிறப்பு மிக்க வெஸ்ட்மின்ஸ்டர் மடத்தின் அண்மையில் உள்ளது. அரசாங்கக் கட்டிடங்களான வைட் ஹால் மற்றும் டௌனிங் சாலை இதற்கு அண்மையிலேயே உள்ளன. இந்தப் பெயர் இரு கட்டிடங்களுக்கு பொதுவானதாக உள்ளது; "பழைய அரண்மனை" - 1834ஆம் ஆண்டில் எரிந்துபோன பழங்கால கட்டிடம், மற்றொன்று அதன் மாற்றாக தற்போதிருக்கும் "புதிய அரண்மனை". இந்த அரண்மனை அரசாங்கச் சடங்குகளுக்கு அரசியின் வசிப்பிடமாக தனது தகுதியையும் கம்பீரத்தையும் தக்க வைத்துள்ளது.



</doc>
<doc id="138915" url="https://ta.wikipedia.org/wiki?curid=138915" title="டாக்டர். உ. வே. சா நூல் நிலையம்">
டாக்டர். உ. வே. சா நூல் நிலையம்

"டாக்டர். உ. வே. சா நூல் நிலையம்"' என்பது சென்னையில் அமைந்துள்ள ஒரு நூல் நிலையமாகும். சங்கங்கள் சட்டத்தின் கீழ் பதிவு செய்யப்பட்ட அமைப்பின் கீழ் 1942 ஆம் ஆண்டு இந்நூல் நிலையம் நிறுவப்பட்டது. இந்நூல் நிலையத்திற்கு 1954 ஆம் ஆண்டு முதல் தமிழ்நாடு அரசு நல்கை வழங்கி வருகிறது. இந்நூலகத்தில் 2128 ஓலைச் சுவடிகள், தமிழ் கட்டுகள் 1781 மற்றும் தமிழ் நூல்கள் 2941,சமஸ்கிருதம் கட்டுகள் 253 மற்றும் சமஸ்கிருதம் நூல்கள் 343, தெலுங்குக் கட்டுகள் 94 போன்றவை உள்ளன. 



</doc>
<doc id="138919" url="https://ta.wikipedia.org/wiki?curid=138919" title="உருள் எதிர்திறன்">
உருள் எதிர்திறன்

உருள் எதிர்திறன் ("Rolling resistance") என்பது ஒரு உருளை அல்லது உருண்டை சீரான திசைவேகத்தில் ஒரு நேர்கோட்டில் செல்லும் பொழுது அதற்கு எதிராக செயல்படும் எதிர்ப்பு விசையாகும். உருள் எதிர்திற உருளுதல் இழுப்பு என்றும் உருளுதல் உராய்வு என்றும் அழைக்கப்படுகிறது.

Учебное пособие. - М.: Транспорт, 1987. - 264 pp.



</doc>
<doc id="138920" url="https://ta.wikipedia.org/wiki?curid=138920" title="தேம்சு ஆறு">
தேம்சு ஆறு

தேம்ஃசு ஆறு ("River Thames", "தேம்ஸ் ஆறு") இங்கிலாந்தின் தென்பகுதியில் பாயும் ஆறாகும். முழுமையும் இங்கிலாந்தினுள்ளேயே ஓடும் நீளமான ஆறாகவும் ஐக்கிய இராச்சியத்தில் இரண்டாவது மிகப் பெரும் ஆறாகவும் விளங்குகிறது. இது லண்டன் நகரின் மையப்பகுதியில் பாய்வதால் பரவலாக அறியப்பட்டாலும் ஆக்சுஃபோர்ட், ரீடிங், ஹென்லே, வின்ட்சர், கிங்சுடன், ரிச்மோன்ட் ஆகிய பல முக்கிய நகரங்களை ஒட்டியும் ஓடுகிறது. 

இந்த ஆற்றின் பெயரொட்டு பல புவியியல் மற்றும் அரசியல் உள்பொருட்களுக்கு இடப்பட்டுள்ளன: ஆக்சுஃபோர்டிற்கும் மேற்கு லண்டனுக்கும் இடைப்பட்ட பகுதி "தேம்சு பள்ளத்தாக்கு" என்றும் பேரலை தேம்சை அடுத்துள்ளப் பகுதி "தேம்சு கேட்வே" என்றும் கிழக்கு இலண்டன் "தேம்சு கழிமுகம்" என்றும் அழைக்கப்படுகின்றன.



</doc>
<doc id="138928" url="https://ta.wikipedia.org/wiki?curid=138928" title="கன்னன்குடா">
கன்னன்குடா

கன்னன்குடா இலங்கையின் கிழக்கு மாகாணத்தில் மட்டக்களப்பு மாவட்டத்தின் மன்முனை மேற்கு பிரதேச செயலாளர் பிரிவிலுள்ள ஒரு தமிழர்கள் வாழும் கிராமம். 

கன்னன்குடா கிராமமானது இலங்கை கிழக்கு மாகாணத்தில் மட்டக்களப்பு மாவட்டத்தின் மன்முனை மேற்கு பிரதேச செயலாளர் பிரிவில் மட்டக்களப்பு நகரிலிருந்து 12 கிலோமீற்றர் தொலைவில் அமைந்துள்ளது. மட்டக்களப்பு நகரை படுவான்கரை பிரதேசத்துடன் இணைக்கும் வலையிறவுப் பாலத்தினூடாக இக்கிராமத்தினை சென்றடையலாம். 

கன்னன்குடா கிராமமானது மிகப் பரந்த நெல் வயல்களை கொண்ட பிரதேசமாகும். அகையால் இப்பிரதேச மக்களில் கணிசமானவர்கள் விவசாயத்தினை தமது பிரதான வாழ்வாதரமாகக் கொண்டுள்ளனர். 
இக்கிராமம் மட்டக்களப்பு வாவிக் கரையில் அமைந்துள்ளதால், மீன்பிடித்தல் கைத்தொழிலும் மேற்கொள்ளப்படுகிறது. 

படுவான்கரைப் பிரதேசத்திலுள்ள மிகப் பிரபலமான பாடசாலை மட்/கன்னன்குடா மகா வித்தியாலயமாகும். இதுவே இப் பிரதேசத்தில் உள்ள க.பொ.த. உயர்தரம் வரை கற்பிக்கப் படும் பாடசாலையாகும். 

கன்னன்குடா கண்ணகை அம்மன் ஆலயமானது வரலாற்று சிறப்பு மிக்கது. இங்கு கண்ணகை அம்மனுக்கு ஆண்டு தோறும் வைகாசி மாதம் ஒன்பது(9) நாட்கள் வருடாந்த சடங்கு உற்சவம் நடைபெறும். 
கண்ணகை அம்மன் கோயிலுக்கு அருகில், பிள்ளையார் கோவில் ஒன்றும் அமைந்துள்ளது. 

மட்டக்களப்பு மாவட்டத்திலேயே தமிழர் பாரம்பரியக் கைலையம்சமான நாட்டுக்கூத்துக்கு பெயர்போன இடம் கன்னன்குடாவாகும். இங்கு இடம்பெறும் கண்ணகை அம்மன் சடங்கின்போது இரவு வேழைகளில் ஆலய வழாகத்தில் கூத்துக் கழரி அமைத்து பல நாட்டுக் கூத்துக்கள் அரங்கேற்றப்படுகின்றன.
அதுமட்டுமல்லாது, தமிழர் பாரம்பரியக் கலைகளான கும்மி, கரகம், கோலாட்டம் போன்றனவும் இங்கு மறையாமல் காணப்படுகின்றன.




</doc>
<doc id="138938" url="https://ta.wikipedia.org/wiki?curid=138938" title="டயலொக் தொலைக்காட்சி">
டயலொக் தொலைக்காட்சி

டயலொக் தொலைக்காட்சி "(Dialog TV)" எனப்படுவது இலங்கையில் டி. டீ. எச் சேவையினை வழங்கும் ஒரு நிறுவனமாகும்

2005 முதல் டயலொக் டெலிகொம் நிறுவனம் செய்மதியூடாக தமது சேவையை வழங்கி வருகிறது. கட்டணம் செலுத்தி இலங்கையில் எப்பிரதேசத்திலும் இதனது சேவையினை பெறமுடியும். சர்வதேச ஆங்கில தொலைகாட்சி அலைவரிசைகள், இந்திய தொலைகாட்சி அலைவரிசைகள் மற்றும் உள்நாட்டு தொலைகாட்சி அலைவரிசைகளை தமது சேவைகளை வழங்கி வருகின்றது.


</doc>
<doc id="138944" url="https://ta.wikipedia.org/wiki?curid=138944" title="கன்டொண் கோபுரம்">
கன்டொண் கோபுரம்

கன்டொண் கோபுரம், என்பது சீனா, குவான்ஸோவில் ஹைசு மாவட்டத்திலுள்ள ஒரு அவதானிப்புக் கோபுரம் ஆகும். இது வரலாற்று ரீதியில் குவன்ங்ஸோ என அறியப்படுகின்றது. இக்கோபுரம் 2009 ஆம் ஆண்டு முழுமைபெற்றாலும் இதன் பயன்பாடு 29 செப்டம்பர் 2009 இல் ஆசிய விளையாட்டுப் போட்டிகளின் நிமித்தம் ஆரம்பிக்கப்பட்டது. 


</doc>
<doc id="138945" url="https://ta.wikipedia.org/wiki?curid=138945" title="ஓட்டோ சுழற்சி">
ஓட்டோ சுழற்சி

ஓட்டோ சுழற்சி (Otto Cycle) என்பது உள் எரி பொறியில் பயன்படும் ஒரு வெப்பஇயக்கச் சுழற்சி ஆகும். இது ஊடாடு உந்துதண்டு (அல்லது ஆடுதண்டு) கொண்ட பொறி பற்றல் எந்திரத்தின் இயக்கத்தை விவரிக்க வல்லது. நிக்கோலஸ் ஓட்டோ என்னும் செருமானியப் பொறியாளரால் இது கண்டுபிடிக்கப்பட்டது. இதில், கொள்ளளவு மாறாத நிலையில் எரிப்பு (combustion) நிகழ்கிறது. அதாவது வெப்ப இயக்கச் சுழற்சியின் போது கொள்ளளவை மாறிலியாக வைத்துக்கொண்டு எரிப்பு நிகழ்கிறது. இந்தச் சுழற்சியில் மாறாக் கொள்ளளவில் வெப்பமாக்கல் நிகழ்வு இரண்டும், அகவெப்பமாறா நிலையில் கொள்ளளவு சுருங்குதல் மற்றும் விரிவடைதல் நிகழ்வும் நடைபெறுகின்றன. இதனை அழுத்தம்-கொள்ளளவு விளக்கப் படம் மூலம் எளிதாகப் புரிந்துகொள்ள இயலும்.

இவ்வழிமுறைகளைப் பின்வருமாறு விளக்கலாம்

இந்த வழிமுறையின் மூலமாகப் பெட்ரோல் வெப்ப இயக்கப் பொறி இயங்குகிறது. இது வெப்ப ஆற்றலை வேலை ஆற்றலாக மாற்ற உதவுகிறது.


</doc>
<doc id="138952" url="https://ta.wikipedia.org/wiki?curid=138952" title="வெஸ்ட்மின்ஸ்டர் நகரம்">
வெஸ்ட்மின்ஸ்டர் நகரம்

வெஸ்ட்மின்ஸ்டர் நகரம் ("City of Westminster") இங்கிலாந்தின் லண்டன் நகரத்தின் பெரும்பான்மையான மையப்பகுதியையும் வெஸ்ட் என்டின் பெரும்பகுதியை உள்ளடக்கி அமைந்துள்ள ஓர் லண்டன் உள்ளாட்சிப் பகுதி (பரோ) ஆகும். இது பழைமை வாய்ந்த லண்டன் நகரப்பகுதிக்கு மேற்கிலும் கென்சிங்டன் மற்றும் செல்சியா வேந்திய பரோவிற்கு நேர் கிழக்கிலும் தேம்சு ஆற்றிற்கு வடக்கிலும் அமைந்துள்ளது. 1965ஆம் ஆண்டில் லண்டன் மாநகரமாக மாற்றியமைக்கப்பட்டபோது இந்த பரோ உருவாக்கப்பட்டது. உருவான சமயத்தில் இதற்கு நகரத்திற்கான தகுநிலை வழங்கப்பட்டது.

இந்த பரோவில் பல பெரிய பூங்காக்களும் திறந்தவெளிகளும் இருந்தபோதும் மக்களடர்த்தி கூடுதலாகவே உள்ளது. இந்த நகரத்தின் மக்கள்தொகை 2008ஆம் ஆண்டுக் கணக்கெடுப்பின்படி 236,000.உள்ளாட்சி அமைப்பு வெஸ்ட்மின்ஸ்டர் நகராட்சி மன்றம் ஆகும்.

பொதுவாக லண்டனுடன் தொடர்புபடுத்திப் பேசப்படும் பல இடங்கள் இந்த பரோவில் அமைந்துள்ளன. அவற்றில் சில: பக்கிங்காம் அரண்மனை, வெஸ்ட்மின்ஸ்டர் அரண்மனை, 10 டௌனிங் தெரு. பல பகுதிகளாக பிரிக்கப்பட்டுள்ள இந்த பரோவில் பழங்கால அரசியல் மாவட்டமான வெஸ்ட்மின்ஸ்டர் அரண்மனையைச் சுற்றிய வெஸ்ட்மின்ஸ்டர் மாவட்டம் உள்ளது. அங்காடிகள் நிறைந்த பகுதியாக ஆக்சுஃபோர்டு தெரு, ரிஜென்ட் தெரு, பிக்காடெலி மற்றும் பான்ட் தெரு உள்ளன.இரவுநேரக் களியாட்டங்களுக்கு சோஹோ பகுதி உள்ளது.


</doc>
<doc id="138954" url="https://ta.wikipedia.org/wiki?curid=138954" title="ராஜ்காட் மின் நிலையம்">
ராஜ்காட் மின் நிலையம்

ராஜ்காட் மின் நிலையம் தில்லியில் அமைந்துள்ளது. இந்திரபிரஸ்தா மின் உற்பத்தி கூட்டுறவு லிமிடெட் ஆல் நிர்வகிக்கப்படும் இம்மின்நிலையம் நிலக்கரியை எரிபொருளாக உபயோகிக்கிறது. 
நாசிக் அனல் மின்நிலையம் 135 MW உற்பத்தித் திறனை கொண்டுள்ளது. முதல் பிரிவு 1989-90 களில் ஆரம்பிக்கப்பட்டது. பிறகு இரண்டாவது பிரிவு சேர்க்கப்பட்டது. இது இந்திரபிரஸ்தா மின் உற்பத்தி கூட்டுறவு லிமிடெட் ஆல் நிவக்கிக்கப்படும் இரண்டு அனல் மின்நிலையங்களுள் ஒன்றாகும்.மற்றொன்றான இந்திரபிரஸ்தா மின்நிலையம் மூடப்பட்டுவிட்டது. இதற்கு நீர் ஆதாரம் யமுனை ஆறாகும். இந்த மின் நிலையத்திற்கு நிலக்கரி NCL மற்றும் BINA சுரங்களிலிருந்து அனுப்பப்படுகிறது..


</doc>
<doc id="138956" url="https://ta.wikipedia.org/wiki?curid=138956" title="அழுத்தவிகிதம்">
அழுத்தவிகிதம்

அழுத்தவிகிதம் ("Compression ratio") என்பது ஒரு உள் எரி பொறி அல்லது வெளி எரி பொறியின் எரி அறையின் குறைந்தபட்ச கன அளவுக்கும் அதிகபட்ச கன அளவுக்கும் உள்ள விகிதமாகும். இது எரி பொறியின் அடிப்படைப் பண்பாகும்.


</doc>
<doc id="138957" url="https://ta.wikipedia.org/wiki?curid=138957" title="இந்திரபிரஸ்தா மின் உற்பத்தி கூட்டுறவு லிமிடெட்">
இந்திரபிரஸ்தா மின் உற்பத்தி கூட்டுறவு லிமிடெட்

இந்திரபிரஸ்தா மின் உற்பத்தி கூட்டுறவு லிமிடெட் ஆனது இந்தியாவில் உள்ள தில்லி அரசின் மின் உற்பத்தி நிறுவனமாகும்.
இந்திரபிரஸ்தா மின் உற்பத்தி கூட்டுறவு லிமிடெட்டின் நிறுவப்பட்ட உற்பத்தி திறனானது 31.07.2010-ன் படி 405 மெகாவாட் ஆகும். இதில் நிலக்கரி அடிப்படையிலான அனல் மின்நிலைய உற்பத்தி 135.00 மெகவாட் மற்றும் எரிவாயு அடிப்படையிலான மின்நிலைய உற்பத்தி 270.0 மெகாவாட் ஆகியவையும் உள்ளடங்கும்.


</doc>
<doc id="138958" url="https://ta.wikipedia.org/wiki?curid=138958" title="வெஸ்ட்மின்ஸ்டர் பேராலயம்">
வெஸ்ட்மின்ஸ்டர் பேராலயம்

இலண்டனில் உள்ள வெஸ்ட்மின்ஸ்டர் பேராலயம் (Westminster Cathedral) இங்கிலாந்து மற்றும் வேல்சு கத்தோலிக்க மக்களின் தாய்க் கோவில் ஆகும். தவிர வெஸ்ட்மின்ஸ்டர் பேராயரின் மறைமாவட்ட ஆலயமாகவும் மண்டலப் பெருங்கோவிலாகவும் உள்ளது. இது "இயேசு கிறித்துவின் தூய திரு இரத்தத்திற்கு" நேர்ந்தளிக்கப்பட்டுள்ளது.

இந்த தேவாலயம் உள்ள இடமானது முன்பு புனித பெனடிக்ட் (ஆசீர்வாதப்பர்) சபைத் துறவியரின் உடைமையாக இருந்தது. இக்கோவிலின் அண்மையிலுள்ள வெஸ்ட்மின்ஸ்டர் துறவியர் இல்லத்தை நிறுவியதும் அவர்களே. 1885ஆம் ஆண்டில் வெஸ்மின்ஸ்டர் உயர் மறைமாவட்டம் இந்த நிலத்தை வாங்கியது.

இந்தப் பேராலயம் வெஸ்ட்மின்ஸ்டர் நகரத்தில் விக்டோரியா பகுதியில் அமைந்துள்ளது. இது இங்கிலாந்து மற்றும் வேல்சில் உள்ள கத்தோலிக்க தேவாலயங்களிலேயே மிகப் பெரியது. இதனை அருகிலுள்ள இங்கிலாந்து திருச்சபையின் வெஸ்ட்மின்ஸ்டர் துறவியர் இல்லத்துடன் குழப்பல் ஆகாது.

வெஸ்ட்மின்ஸ்டர் பேராலயம் வெஸ்ட்மின்ஸ்டர் உயர் மறைமாவட்டப் பேராயரின் ஆட்சிபீடமாக உள்ளது. தற்போது மேதகு முனைவர் வின்சென்ட் நிக்கோல்சு பேராயராக உள்ளார். இம்மறைமாவட்டத்தின் முன்னாள் பேராயர்கள் அனைவருமே கர்தினால் நிலைக்கு உயர்த்தப்பட்டதைக் கருதும்போது, நிக்கோல்சும் விரைவில் கர்தினால் பதவி பெறுவார் என்று எதிர்பார்க்கப்படுகிறது. 



</doc>
<doc id="138959" url="https://ta.wikipedia.org/wiki?curid=138959" title="வெளி எரி பொறி">
வெளி எரி பொறி

வெளி எரி பொறி ("External combustion engine") ஒரு வெப்ப எந்திரமாகும். இதில் செயல்படு பாய்மத்தை பொறியின் சுவரை சூடேற்றியொ அல்லது வெப்பப் பரிமாற்றி மூலமொ வெப்பப்படுத்தபடுகிறது. வெப்பபடுத்தளினால் பாய்மமானது விரிவடையும் அதன் மூலம் இயக்கம் பெறப்பட்டு பயனுள்ள வேலை பெறப்படுகிறது. பின் பாய்மம் குளிர்விக்கப்பட்டு மீண்டும் பயன்படுத்தபடுகிறது. 

இதில் செயல்படு பாய்மம் எதன் கலவையாக வேண்டுமானளும் இருக்களாம். பொதுவாக ஸ்டிர்லிங் பொறியில் வாயு பயன்படுகிறது. நீராவிப் பொறியில் நீராவி செயல்படு பாய்மமாக செயல்படுகிறது.


</doc>
<doc id="138960" url="https://ta.wikipedia.org/wiki?curid=138960" title="ரகீம் கரீம்">
ரகீம் கரீம்

ரகீம் கரீம் ("Rahim Karim", பிறப்பு: ஏப்ரல் 8 1978 ), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஏ-தர துடுப்பாட்டப் போட்டியில் கலந்து கொண்டுள்ளார். 2000 ல், ஏ-தர துடுப்பாட்டப் போட்டியில் பங்குகொண்டார்.
ரகீம் கரீம் - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138964" url="https://ta.wikipedia.org/wiki?curid=138964" title="ஜார்ஜ் லோவ்">
ஜார்ஜ் லோவ்

ஜார்ஜ் லோவ் (" George Lowe ", பிறப்பு: மே 25 1915, இறப்பு: ஏப்ரல் 30 2008), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் இரண்டு முதல்தர துடுப்பாட்டப் போட்டிகளில் கலந்து கொண்டுள்ளார். 1949-1953 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஜார்ஜ் லோவ் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138965" url="https://ta.wikipedia.org/wiki?curid=138965" title="ஜார்ஜ் காட்டினாகிஸ்">
ஜார்ஜ் காட்டினாகிஸ்

ஜார்ஜ் காட்டினாகிஸ் ("George Katinakis", பிறப்பு: சூலை 25 1873, இறப்பு: மே 15 1943), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஐந்து முதல்தர துடுப்பாட்டப் போட்டிகளில் கலந்து கொண்டுள்ளார். 1904-1905 ஆண்டுகளில், முதல்தர துடுப்பாட்டப் போட்டிகளில் பங்குகொண்டார்.
ஜார்ஜ் காட்டினாகிஸ் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138966" url="https://ta.wikipedia.org/wiki?curid=138966" title="ரிச்சார்ட் காஃப்மன்">
ரிச்சார்ட் காஃப்மன்

ரிச்சார்ட் காஃப்மன் ("Richard Kaufman", பிறப்பு: திசம்பர் 25 1980 ), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் மூன்று ஏ-தர துடுப்பாட்டப் போட்டிகளில் கலந்து கொண்டுள்ளார். 2000-2003 ஆண்டுகளில், ஏ-தர துடுப்பாட்டப் போட்டிகளில் பங்குகொண்டார்.
ரிச்சார்ட் காஃப்மன் - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138967" url="https://ta.wikipedia.org/wiki?curid=138967" title="சாய்சதுரத்திண்மம்">
சாய்சதுரத்திண்மம்

வடிவவியலில் சாய்சதுரத்திண்மம் ("rhombohedron") என்பது ஆறு முகங்கள் கொண்டஒரு குவிவு திண்ம வடிவாகும். இது ஒரு சிறப்புவகை இணைகரத்திண்மம். இதன் ஆறு முகங்களும் சாய்சதுர வடிவில் அமைந்திருக்கும். பொதுவாக ஒரு சாய்சதுரத்திண்மத்தில் எதிரெதிர் சோடி முகங்கள் சர்வசம சாய்சதுரங்களாக அமையும். 

ஆறு சாய்சதுரமுகங்களில் உள்ள அனைத்து விரிகோணமற்ற கோணங்களும் சமமாகக் கொண்ட சாய்சதுரத்திண்மமானது மூன்றுகோண பட்டமுகத்திண்மம் (trigonal trapezohedron) என அழைக்கப்படும். அதாவது இந்த மூன்றுகோண பட்டமுகத்திண்மத்தில் ஆறுமுகங்களும் சர்வசம சாய்சதுரங்களாக அமைகின்றன. கனசதுரம், மூன்றுகோண பட்டமுகத்திண்மங்களில் ஒரு சிறப்புவகை.


</doc>
<doc id="138968" url="https://ta.wikipedia.org/wiki?curid=138968" title="அல்பெர்ட் லேன்">
அல்பெர்ட் லேன்

அல்பெர்ட் பிரெடரிக் லேன் "(Albert Frederick Lane)" , பிறப்பு: ஆகத்து 29 1885, இறப்பு: யூலை 1948) இங்கிலாந்து நாட்டு அணியின் தொழில்முறைசாரா துடுப்பாட்டக்காரர் ஆவார். இவர் செல்லமாக சிபைனி என்ற பெயராலும் அழைக்கப்பட்டார். வார்விக்சையர் மற்றும் வோர்செசுடெர்சையர் ஆகியவிரு மாவட்டங்களுக்காகவும் 1914 மற்றும் 1932 ஆம் ஆண்டுகளுக்கு இடையில் விளையாடியுள்ளார். இதற்கு முன்னதாக சிறிய மாவட்டப் போட்டிகளில் சிடாபோர்டுசையர் அணிக்காக விளையாடியுள்ளார்.

லேன் தனது முதலாவது முதல்தரப் போட்டியில் 1914 ஆம் ஆண்டு மே மாதம் வோர்செசுடெர்சையர் மாவட்டத்திற்காக டெர்பி நகரில் நடந்த துடுப்பாட்டப் போட்டியில் அறிமுகமானார். அப்போட்டியில் டெர்பிசையர் அணி ஒரு இன்னிங்சு மற்றும் 158 ஓட்டங்கள் வித்தியாசத்தில் வெற்றி பெற்றது. லேனின் ஆட்டம் அவ்வளவாக எடுபடவில்லை. அப்போட்டியில் அவர் ஆடுநர் எவரையும் வீழ்த்தவில்லை. 3 மற்றும் 0 ஓட்டங்களையே அவர் எடுத்தார். அம்மாதத்தைத் தொடர்ந்து நடைபெற்ற அடுத்த ஆட்டத்தில் இவரது ஆட்டம் சற்று மேம்பட்டது. கோல்செசுடரில் நடந்த எசெக்சு மாவட்டத்திற்கு எதிரான ஆட்டத்தில் இவரது அணி தோற்றாலும் இரண்டாவது முறையில் இவர் 26 ஓட்டங்கள் எடுத்து ஆட்டமிழக்காமல் இருந்தார். ஆனால் 22–1–94–0. என்ற போக்கிலான பந்துவீச்சு அவரது அணிக்கு உதவவில்லை. இறுதியாக அவர் தன்னுடைய மூன்றாவது முயற்சியில், அவரது கன்னி ஆட்டக்காரரை வீழ்த்தினார். யூன் மாத இறுதியில் டட்லியில் நடைபெற்ற அப்போட்டியில் இவர் தன்னந்தனியாகப் போராடினார். ஆம்ப்சையர் அணிக்காக விளையாடிய முக்கியமான இடதுகை ஆட்டக்காரர் பில் மீடை ஆட்டமிழக்கச் செய்தார். அத்தொடரில் அவர் எட்டு ஆடுநர்களின் விக்கெட்டுகளை 55.50 என்ற சராசரியில் வீழ்த்தியிருந்தார் என்பதும் இரண்டு அரைசத ஒட்டங்களையும் எடுத்திருந்தார்.

முதல் உலகப் போர், லேனின் முதல் தர துடுப்பாட்டப் போட்டிகளை ஐந்து ஆண்டுகளுக்குத் தடுத்து நிறுத்தியது. மீண்டும் இவர் 1919 ஆம் ஆண்டில் வார்விக்சையர் அணிக்காக ஆடத் தொடங்கினார். இத்தொடரில் பல ஆட்டங்கள் விளையாடிய இவர் 28.26 பந்துச் சராசரியில் 19 விக்கெட்டுகளை வீழ்த்தினார். அதைத் தொடர்ந்து அடுத்தடுத்த போட்டிகளில் யோர்க்சையர் அணிக்கு எதிராக 4-58 மற்றும் நார்த்தாம்டன்சையருக்கு எதிராக சிறந்த பந்து வீச்சை 4-56 எனவும் கொடுத்தார் 1920 ஆம் ஆண்டில் ஆடாமலிருந்த இவர் 1921 இல் சில ஆட்டங்களில் விளையாடினார். அதன்பிறகு நீண்டநாட்கள் விளையாடாமல் இருந்த இவரது வார்விக்சையர் துடுப்பாட்ட வாழ்வு முடிவுக்கு வந்தது.

1927ஆம் ஆண்டு லேன் மீண்டும் வோர்செசுடெர்சையருக்கு திரும்பி அவர்களுக்காக மூன்று ஆண்டுகளில் 34 ஆட்டங்கள் விளையாடினார். 1928 மற்றும் 1929 ஆம் ஆண்டு காலத்தில் மூன்று முறை தலைமைப் பொறுப்பும் ஏற்று விளையாடினார். இவருடைய புதிய மாவட்ட அணி மிகவும் பலவீணமான அணியாக அந்நேரத்தில் இருந்தது. 1927 மற்றும் 1928 ஆம் ஆண்டு போட்டிகளில் கடைசி இடத்தையும் 1929 ஆம் ஆண்டு போட்டியில் கடைசிக்கு முந்தைய இடத்தையுமே அவ்வணியால் பெறமுடிந்தது.
எசெக்சு மாவட்ட அணிக்கு எதிராக 1929 இல் நடைபெற்ற ஒரு போட்டியில் இவர் கடைசி ஆட்டக்காரராக களமிறங்கி 70 ஒட்டங்கள் மற்றும் ஆட்டமிழக்காமல் 60 ஒட்டங்கள் எடுத்து அணிக்கு வெற்றியைத் தேடித் தந்தார். இவருடைய இந்தச் சிறப்பான ஆட்டம் அந்த அணிக்கு இரண்டு ஆண்டுகளுக்குப் பின்னர் ஒரு வெற்றியைப் பெற காரணமாகியது. 

அல்பெர்ட் லேன் - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138969" url="https://ta.wikipedia.org/wiki?curid=138969" title="காலின் நைட்">
காலின் நைட்

காலின் நைட் - கிரிக்க்ட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138970" url="https://ta.wikipedia.org/wiki?curid=138970" title="குர்தீப் கன்டொலா">
குர்தீப் கன்டொலா

குர்தீப் கன்டொலா "(Gurdeep Kandola ", பிறப்பு: மார்ச்சு 6 1980), இங்கிலாந்து அணியின் துடுப்பாட்டக்காரர் ஆவார். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஐந்து ஏ-தர துடுப்பாட்டப் போட்டிகளில் கலந்து கொண்டுள்ளார். 2001-2003 ஆண்டுகளில், ஏ-தர துடுப்பாட்டப் போட்டிகளில் பங்குகொண்டார்.

குர்தீப் கன்டொலா - கிரிக்கட் ஆக்கைவில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138976" url="https://ta.wikipedia.org/wiki?curid=138976" title="முள்முருக்கு">
முள்முருக்கு

முள் முருக்கை ("Erythrina variegata") ஆசியாவினதும், கிழகு ஆபிரிக்காவினதும் வெப்பவலயப் பகுதிகள், வடக்கு ஆத்திரேலியா, இந்தியப் பெருங்கடல் தீவுகள், பிஜிக்குக் கிழக்கில் உள்ள பசிபிக் பெருங்கடல் தீவுகள் ஆகியவற்றைச் சேர்ந்த, கிளைகளில் முட்களைக் கொண்ட ஒரு மரம் ஆகும். இதற்கு "எரித்ரைனா இண்டிக்கா" ("Erythrina indica") என்ற மாற்று அறிவியல் பெயரும் உண்டு.
இதற்கு கல்யாண முருங்கை முள்முருங்கை, கிஞ்சுகம், கவிர், புழகு, முள்முருக்கு, மலை எருக்கு போன்ற பெயர்கள் உண்டு. முருங்கை போல் கிளைகளை வெட்டி வைத்தால் வேர் பிடித்து வளரும் தன்மையுடையது. மரத்தின் தண்டில் முட்கள் ஆங்காங்கே இருப்பதால், ‘முள்’முருங்கை என்று பெயர் பெற்றது. முருக்கு (பலாசம்) மற்றும் முள் முருக்கு ஆகிய தாவரங்கள், ஒரே தாவரக் குடும்பத்தைச் சேர்ந்ததால், வேறுபடுத்திக் காட்ட ‘முள்’முருக்கு எனும் பெயர் சூட்டப்பட்டிருக்கலாம்.

இது 27 மீட்டர் உயரம் வரை வளரக்கூடியது. மூன்று சிற்றிலைகளுடன் கூடிய கூட்டிலை வடிவம் கொண்ட இதன் இலைகளின் காம்பு 20 செமீ வரை நீளம் உள்ளது. ஒவ்வொரு சிற்றிலையும் 15 செமீ நீள, அகலங்களை உடையதாக இருக்கக் கூடும். இதன் மணமில்லாத செந்நிறப் பூக்கள் அடர்த்தியாகக் காணப்படும். அவரை போன்ற பருப்புக்கனிகள் (pods) 15 செமீ வரை நீளமான உருளை வடிவம் கொண்டவை. விதைகள் சிவந்த மண்ணிறத்தில் இருக்கும். இம்மரம் ஒரு அழகூட்டும் தாவரம் என்ற வகையிலும் மதிப்பு உள்ளது. இவ்வினத்தில் பல வேறுபாடுகள் உண்டு. இலை நரம்புகள் மஞ்சள் அல்லது இளம் பச்சை நிறத்தில் உள்ள "பார்செல்லி" வகை, வெண்ணிறப் பூக்கள் கொண்ட "அல்பா" வகை என்பன குறிப்பிடத்தக்கவை. இத் தாவரத்தை விதை மூலமாகவோ அல்லது பதியமுறை (Vegitative) மூலமாகவோ வளர்க்க முடியும். கிளைகளை நட்டு வளர்ப்பதே பொதுவாகக் கையாளப்படுவதும் இலகுவானதுமான முறையாகும்.

ஏறத்தாழ 2000-2200 ஆண்டுகளாக முருக்கு என்னும் பெயர் வழங்கிவந்துள்ளது. சங்க இலக்கியத்திலே வந்துள்ள சில இடங்கள்:


கலித்தொகையில், "பிணி விடு முருக்கு இதழ் அணி கயத்து உதிர்ந்து உக" - கலி 33/ 
என்று பிணிவிடுப்பதைக் குறிக்கின்றார்கள்.



</doc>
<doc id="138981" url="https://ta.wikipedia.org/wiki?curid=138981" title="தமிழ்நாட்டு ஊர்களின் சிறப்புகள் பட்டியல்">
தமிழ்நாட்டு ஊர்களின் சிறப்புகள் பட்டியல்

ஊர்களும் நகரங்களும் பல இருந்தாலும் சில ஊர்கள் மட்டும் ஒரு சில பொருள்களுக்காகவும் அவற்றின் தரத்திற்காகவும் மிகவும் சிறப்பாக அறியப்படுகின்றன. இவ்வாறு அறியப்படும் பொருள்களுக்குத் தற்போது புவிசார் குறியீடு (Geographical Indication) வழங்கும் முறை கூட உள்ளது.

!வ.எண் !! ஊர் பெயர் !! சிறப்பு !! புவிசார் குறியீடு பெறப்பட்டுள்ள விபரம்


</doc>
<doc id="138982" url="https://ta.wikipedia.org/wiki?curid=138982" title="பண இருப்பு வீதம்">
பண இருப்பு வீதம்

இருப்பு வைப்புத் தேவை அல்லது பண இருப்பு வீதம் ("reserve requirement" or "cash reserve ratio") என்பது ஒவ்வொரு வணிகமாற்றும் வங்கியும் தனது வாடிக்கையாளர்களிடமிருந்து பெறப்பட்ட வைப்புக்கள் அல்லது பத்திரங்களிலிருந்து (கடன் கொடுக்காது) குறைந்த அளவாக வைத்திருக்க வேண்டிய பண இருப்பை குறித்த நடுவண் வங்கி விதிக்கும் ஓர் கட்டுப்பாடு ஆகும். இந்தத் தொகை பொதுவாக வங்கியின் பணவைப்பறையிலோ நடுவண் வங்கியிடம் வைப்புக் கணக்கிலோ வைக்கப்பட்டிருக்கும்.

இருப்பு வீதம் சிலநேரங்களில் பணவியல் கொள்கையின் ஓர் கருவியாக பயன்படுத்தப்படும். இதன்மூலம் கடன் வழங்கல் அளவை மாற்றமடைந்து நாட்டின் கடன் வாங்கும் திறனும் வட்டி வீதங்களும் பாதிப்படைகின்றன.. மேற்கத்திய நடுவண் வங்கிகள் குறைந்த மிகை இருப்பு உள்ள வங்கிகளுக்கு பண நீர்மைச் சிக்கல்களை ஏற்படுத்துவதால் அருகாகவே இருப்பு வீதத்தை மாற்றுகின்றன; பெரும்பாலும் திறந்த சந்தைகள் மூலம் (அரசு கடன் பத்திரங்களை வாங்கியோ விற்றோ) பணவியல் கொள்கையை நிறைவேற்றுவதை விரும்புகின்றன. சீனாவின் மக்கள் வங்கியும் இந்திய ரிசர்வ் வங்கியும் இருப்பு வீத விகிதம் மூலம் பணவீக்கத்தை கட்டுப்படுத்துகின்றன . 



</doc>
<doc id="138988" url="https://ta.wikipedia.org/wiki?curid=138988" title="டிரான்ஸ்ஃபார்மர்ஸ் கதாப்பாத்திரங்களின் பட்டியல்">
டிரான்ஸ்ஃபார்மர்ஸ் கதாப்பாத்திரங்களின் பட்டியல்

டிரான்ஸ்ஃபார்மர்ஸ் திரைப்படங்கள் மைக்கேல் பேய் (Michael Bay) என்பவரால் இயக்கப்பட்டு, ஸ்டீவென் ஸ்பீல்பர்க் (Steven Spielberg) என்பவரால் தயாரிக்கப்படுகிறது. டிரான்ஸ்ஃபார்மர்ஸின் கதை ஆட்டோபாட்கள் (Autobots) மற்றும் டிசெப்டிகான்களுக்கு (Decepticons) இடையேயான யுத்தத்தில் நடுவே மாட்டிக் கொள்ளும் சாம் விட்விக்கியை (Sam Witwicky) (ஷியா லாபியாஃப்) சுற்றியே உள்ளது.

மெகாட்ரானை கொன்ற சாம் விட்விக்கி (Sam Witwicky) என்னும் இள வயதினர் ஷியா லாபிஹப் நடித்துள்ளார். இந்த திரைப்படத்தில் சாம் தன் பெற்றோராலும், தன் பாதுகாவலன் பம்புல்பியால் மிகவும் பாதுகாக்கபடுவதையும், உலக மீட்பன் என்ற தன் முத்திரையை விட்டு சுய முன்னேற்றம் அடைந்து மற்றவர்களை போல் சாதாரண வாழ்க்கை வாழ விரும்புகிறார். அவர் ஈஸ்டு கோஸ்டு கல்லூரியில் வானியல் படிப்பு படித்து வருகிறார். இந்த சமயத்தில் அவருக்கு டிரான்ஸ்ஃபாமர்கள் வாழும் கிரகமாகிய சைபெர்ட்ரோனியன் (Cybertronian) அடையாளங்கள் அவரின் சிந்தனையில் மின்னல் போல் தோன்றுகிறது. இதுவே அவர் பூமியில் டிரான்ஸ்பாமர்களுக்கு சக்தி அளிக்கும் எனர்கானை கண்டுபிடிக்க உதவுகிறது. இந்த தகவலை பெறுவதற்காக இயந்திர மனிதர்களான டிசப்ட்டிகான்கள் அவரை துறத்துகின்றனர். 2008 ஆம் ஆண்டு ஜூலை 27 அன்று லாபிஹப் மற்றும் அவருடன் கூட நடித்த நடிகையான இசபெல் லுகாஸ்சுடன் ஆகிய இருவரும் காரில் சென்று கொண்டிருந்த போது விபத்து நேரிட்டது. அந்த விபத்தின் காரணத்தினால் அவர் கையில் அறுவை சிகிச்சை செய்யப்பட்டது. கதையில் இந்த காதாப்பாத்திரத்தை எரிப்பது கதைக்கு தொடர்பில்லாத முடிவாக காணப்படுகிறது. இந்த விபத்திற்கு பிறகு தான் நடிக்கும் காட்சிகள் அல்லாதவற்றை பே படமாக்கியதால் படப்பிடிப்பில் இரண்டு நாள் மட்டுமே தாமதம் ஏற்பட்டதாக லாபிஹப் கூறினார். எதிர்பார்த்த நாட்களுக்கு சில வாரத்திற்கு முன்னதாவே அவருடைய உடல் நலம் தேறியதால், படப்பிடிப்பு உடனே ஆரம்பித்துவிட்டது. லாபிஹப்க்கு கையில் காயம் ஏற்பட்டது போல பே கதையை உருவாக்கினார். அவருடைய படப்பிடிப்பு முடியும் வரை அவருடைய கையை பாதுகாக்கும் வகையில் கதையில் சில திருத்தங்கள் செய்யப்பட்டன. படப்பிடிப்பு முடிவடையும் தருவாயில் இருக்கும் போது லாபிஹப் ஒரு பொருளில் இடித்துக்கொண்டு கண்னை காயப்படுத்திக் கொண்டார். அதை சரி செய்வதற்கு ஏழு தையல் போடவேண்டியிருந்தது. இதன் பிறகு இரண்டு மணி நேரம் கழித்து படப்பிடிப்பில் திரும்பவும் அவர் கலந்து கொண்டார். படத்தின் ஒரு சில காட்சிகளில் அவரின் காயம் நம் கண்களுக்கு புலப்படும்.
சாமின் காதலியாக மீகேலா பேன்ஸ் என்ற பெயரில் மெகன் ஃபாக்ஸ் (Megan Fox) நடித்துள்ளார். அவருடைய வறுமையின் காரணத்தினால் அவர் கல்லுரிக்கு செல்ல முடியாத நிலையில் இருப்பதாக சித்தரிக்கப்பட்டுள்ளது. இவர் மோட்டார் சைக்கில்களை சீரமைக்கும் கடையில் தன் தகப்பனாருடன் வேலை செய்கிறார். உண்மையில் அவருக்கு பைக்குகளை ஓட்ட தெரியாததால் படம் முழுவதும் அவர் வாகனத்தை ஓட்டும் போது யாராவது ஒருவர் அதை தள்ளுவார்கள். இது அவர் படத்தில் பைக் ஓட்டுவது போல தெரியும். "ஜெனிஃபர்ஸ் பாடி" என்னும் படத்தில் வரும் கதாப்பாத்திரத்திற்காக ஃபாக்ஸ் தன்னுடைய எடையை குறைக்கவேண்டியிருந்தது மற்றும் இரண்டு வாரங்களுக்குள்ளாக எடையை பத்து பவுண்டு அதிகமாக்கவும் வேண்டியிருந்தது. அதற்கு அவர் "ஒல்லியாக இருக்கும் பெண்களை மைக்கிலுக்கு பிடிக்காது" என்று விவரித்தார்."
மேஜர் வில்லியம் லினாக்ஸாக ஜோஷ் டுஹாமெல் (Josh Duhamel) நடிக்கிறார். இந்த கதையில் இவர் அமெரிக்க ஒன்றியத்தின் இராணுவ அதிகாரியாகவும் (ரேஞ்ஜர்) ஆட்டோபாட்களுடன் இருப்பவராகவும் வேடமிடுகிறார். 2007 ஆம் ஆண்டு எடுக்கப்பட்ட திரைப்படத்தில் லினாக்ஸ் NESTன் ஒரு அங்கமாக இருக்கிறார். அதில் சர்வதேச படைகள் ஆட்டோபாட்களுடைய உதவியுடன் டிசெப்டிகான்களை எதிர்த்து சண்டையிடுகின்றனர்.
டைரஸ் கிப்சன் ராபர்ட் எப்ஸ் (Robert Epps) பாத்திரத்தில் நடித்துள்ளார். அதில் அவர் அமெரிக்க ஒன்றிய விமானப்படையின் விமான போக்குவரத்து கட்டுபாட்டு அலுவலராகவும் NESTன் அங்கத்தினராகவும் வேடமிட்டார். பிறகு விமானப்படையின் ஒன்பதாவது உயரிய பதவியான சீஃப் மாஸ்டர் சர்ஜண்ட் (Chief Master Sergeant) பதவி உயர்த்தப்படுகிறார். "த லஸ்ட் பிரைம்" (The Last Prime) என்ற கதை புத்தகத்தில் "ரே எப்ஸ்" போலவும், "த மூவி யுனிவர்ஸ்" (The Movie Universe)புத்தகத்தில் "ஜுலியஸ் எப்ஸ்" (Julius Epps) போலவும் இவருக்கு வியாபார நோக்கத்தில் வித்தியாசமான முதல் பெயர் அளிக்கப்பட்டுள்ளது.
சாமின் கல்லுரி விடுதி அறையில் அவனுடன் ஒன்றாக வசிக்கும் நண்பன் லியோ சிபிட்ஸ் பாத்திரத்தில் ரேமன் ராடிரிகெஸ் (Ramón Rodríguez)நடித்துள்ளார். இவர் சொந்தமாக சூழ்ச்சி (சதி) திட்டங்களின் இணையதளம் ஒன்றை வைத்துள்ளார் என்று இந்த கதையில் கான்பிக்கப்படுகிறது. சாம், மீகேலாவுடன் இணைந்து எகிப்துக்கு செல்கிறார். எகிப்த்தில் படமாக்கப்பட்ட காட்சிக்காக மணிக்கு 100 கிலோ மீட்டர் வேகத்தில் செயற்கை காற்றை வீசக்கூடிய மின்விசிறிகளின் காற்றை எதிர்க்கொண்டு தாங்கியதால் ராடிரிகெஸ்சின் தோல்பட்டை இடம் மாறியது. இந்த காற்றினால் அவரின் கண்களில் படிந்திருந்த மணல் துகல்களை அலசி அகற்ற 45 நிமிடங்கள் பிடித்தது. சில நேரங்களில் அந்த கதாப்பாத்திரம் "சக்" (Chuck) என்று அழைப்பட்டிருக்க வேண்டும். அந்த பாத்திரத்திற்கு ஜோனா ஹில் நடித்திருக்கலாம் என்று கருதப்பட்டது.
பூமியில் டிரான்ஸ்ஃபாமர்களின் செயல்பாடுகளை கண்காணிப்பு செய்த துறையின் ஏழாவது பிரிவின் முன்னாள் ஏஜண்டான செய்மர் சைமன்ஸ்சாக, ஜான் டர்ட்ரோ (John Turturro) நடித்துள்ளார். சாம் தன் உதவியாளர்களை கணக்கிடும் போது செய்மர் சைமன்ஸ் தன் தாயின் டெலி உணவு விடுதியில் வேலை செய்து வருகிறார். அவர் சாமின் குழுவில் சேர்கிறார். சன் ஹார்வெஸ்டருக்கு முன்பாக நடக்கும் சண்டையில் டீவாஸ்டேட்டரை அழிப்பதற்காக இவர் அழைக்கப்படுகிறார்.
கெவின் டன் மற்றும் ஜூலி வைட் சாமுடைய பெற்றோரான ரான் மற்றும் ஜூடி விட்விக்கியாக நடிக்கிறார்கள். இவர்கள் டிரான்ஃபார்மர்ஸ் பற்றிய உண்மையை கடைசி படத்தில் திரைக்கு வெளியே தெரிந்துக்கொள்கிறார்கள்.
ஜான் பெஞ்சமின் ஹிக்கி அமெரிக்க தேசிய பாதுகாப்பு ஆலோசகரான, தியோடர் காலொவேயாக நடிக்கிறார். ஆட்டோபாட்கள் பூமியிலிருப்பதால் தான் டிசெப்டிகான்கள் இன்னும் இந்த கிரகத்திலிருப்பதாக நம்புகிறார்.
கிளென் மார்ஷொவர் N.E.S.T. யின் தலைவரான ஜெனரல் மார்ஷொவராக நடிக்கிறார். இவர் பெண்டகனிலுள்ள சிறுபடையுடன் தகவல் தொடர்பிலிருக்கிறார். 2007ஆம் ஆண்டு படத்தின் துவக்க சண்டை காட்சியில் பிளாக் அவுட் மூலமாக கொல்லப்படுகிற ஒரு கடற்படை வீரராக ஒரு சிறிய பாத்திரத்தை வகித்தப்பின், இப்போது தன்னுடைய பெயரைக் கொண்ட ஒரு பாத்திரத்தை உருவாக்கியதற்காக இதில் நடிக்க வந்திருக்கிறார்.
மேத்யு மார்ஸ்டன் (Matthew Marsden) கிராஹாமின் பாத்திரத்தை நடிக்கிறார். இவர் கற்பனைக்குரிய SASFன் ஒரு முகவராகவும் NESTல் சேர்ந்துக்கொள்ளும் யுனைடட் கிங்க்டமின் சிறப்பு பாதுகாப்பு படைகளின் ஒரு அங்கத்தினராகவும் இருக்கிறார். மார்ஸ்டன் வண்ணப்படத்தொடர்களில் (காமிக்ஸ்) ஆர்வமுள்ளவராக சிறு வயதிலிருந்தே அவைகளைப் படித்து 2007 ஆம் ஆண்டு படத்தை விரும்பியிருந்தார். பே அவருடைய திறமை சோதனையில் (ஆடிஷன்) மிகவும் மகிழ்ச்சியுற்று அந்த பாத்திரத்தின் திரை நேரத்தை அதிகரிக்க முடிவு செய்தார்.
ரெயின் வில்சன் சாமுடைய ஒழுக்கங்கெட்ட பேராசிரியர் ஆர்.ஏ. கோலனாக நடிக்கிறார். வெஸ்லேயன் பல்கலைகழகத்தில் தன்னுடைய பேராசிரியர்கள் ஒருவரை வைத்து இந்த பாத்திரத்தை பே உருவாக்கினார். இந்த பேராசிரியர் தன்னுடைய மாணவிகளிடம் அரட்டையில் ஈடுபட்டதாக வதந்திகள் இருந்தது. அமுவாரி நொலஸ்கோ (Amaury Nolasco) ஜார்க் “ஃபிக்” என்ற தன்னுடைய பாத்திரத்திற்கு புது பொலிவளிக்க அணுகப்பட்டார். ஆனால் அட்டவணைச் சிக்கல்களினால் அவர் அதை நிராகரித்துவிட்டார்.





</doc>
<doc id="138989" url="https://ta.wikipedia.org/wiki?curid=138989" title="இணையத்தள வடிவமைப்பு">
இணையத்தள வடிவமைப்பு

வலை வடிவமைப்பு அல்லது இணையத்தள வடிவமைப்பு ("web design") என்பது வலைப் பக்கங்களை திட்டமிட்டு உருவாக்குதல் ஆகும். வலை வடிவமைப்பானது வலைப்பக்கம் அமைப்பு, உள்ளடக்கம் தயாரித்தல், மற்றும் வரைபட வடிவமைப்பு போன்றவற்றை உள்ளடக்கியுள்ளது. வலைதளங்களானது கெச்டிஎம்எல்(HTML) எனப்படும் நிரல் மொழியை அடிப்படையாக கொண்டவை. வலைப்பக்கமானது எழுத்துக்கள், நிழல்படங்கள்,அசைவூட்டப் படங்கள், காணொளிகள் கொண்டிருக்கலாம். இவை வலை வடிவமைபாளரால், மீயுரைக் குறியிடு மொழி மூலம் வலைப் பக்க கட்டமைப்பையும்,விழுத்தொடர் பாணித் தாள்கள் மூலம் தோற்றத்தையும், ஜாவாஸ்கிரிப்ட் மூலம் பயனர் ஊடாடு பக்கங்களையும் உருவாக்க முடியம்.உருவாக்கப்பட்ட வலைப் பக்கங்களை இணைய உலாவி மூலம் படிக்க முடியும்.

டிரீம்வீவர்(Dreamweaver) , பிரண்ட் பேஜ் (FrontPage) ஆகியவை வலைவடிவமைக்கு அதிமாக பயன்படும் மென்பொருட்களாகும்.



</doc>
<doc id="138996" url="https://ta.wikipedia.org/wiki?curid=138996" title="மேத்தியூ கே">
மேத்தியூ கே

மேத்தியூ கே ("Matthew Kay ", பிறப்பு: நவம்பர் 9 1982), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் ஒரு ஏ-தர துடுப்பாட்டப் போட்டியில் கலந்து கொண்டுள்ளார். 2004 ல், ஏ-தர துடுப்பாட்டப் போட்டியில் பங்குகொண்டார்.

மேத்தியூ கே - கிரிக்கட் ஆக்கைவ்வில் இருந்து விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138998" url="https://ta.wikipedia.org/wiki?curid=138998" title="ஹரோல்ட் கேய்">
ஹரோல்ட் கேய்

ஹரோல்ட் கேய் ("Harold Kaye ", பிறப்பு: மே 9 1882, இறப்பு: நவம்பர் 6 1953), இங்கிலாந்து அணியின் துடுப்பாட்டக்காரர். இவர் எந்தவொரு தேர்வுத் துடுப்பாட்டப் போட்டியிலும் கலந்து கொள்ளவில்லை. இருப்பினும் 21 முதல்தர துடுப்பாட்டப் போட்டிகளில் கலந்து கொண்டுள்ளார். 1907-1909/10 ஆண்டுகளில், இங்கிலாந்து முதல்தர துடுப்பாட்ட உறுப்பினராக முதல்தர துடுப்பாட்டப் போட்டிகளில் பங்குகொண்டார்.
ஹரோல்ட் கேய் - - கிரிக்கட் ஆக்கைவில் விளையாட்டுவீரர் விபரக்குறிப்பு. கடைசியாகப் பார்க்கப்பட்ட திகதி சனவரி 25, 2012.


</doc>
<doc id="138999" url="https://ta.wikipedia.org/wiki?curid=138999" title="கோபாலகிருஷ்ண காந்தி">
கோபாலகிருஷ்ண காந்தி

கோபாலகிருஷ்ண காந்தி (வங்காளம்: গোপালকৃষ্ণ গান্ধী ; ஆங்கிலம்: Gopalkrishno Gandhi; பிறப்பு: ஏப்ரல் 22, 1945) மகாத்மா காந்தியின் பேரன் ஆவார். மகாத்மா காந்தியின் நான்காவது மகன் தேவதாஸ் காந்தியின் மகன். தமிழக அரசியல் தலைவர் சி. ராஜகோபாலாச்சாரியின் மகள்வழி பேரன். இவர் அமெரிக்காவில் பேராசிரியராக பணியாற்றிய இராசமோகன் காந்தியின் தம்பி. 

இந்திய ஆட்சிப் பணிக்கு தேர்வான கோபாலகிருஷ்ண காந்தி, 1968-ம் ஆண்டு முதல் 1985-ம் ஆண்டு வரை தமிழ்நாட்டில் பணிபுரிந்துள்ளார். அதன் பிறகு இந்தியத் துணை குடியரசுத் தலைவரின் செயலாளராகவும், இந்தியக் குடியரசுத் தலைவரின் இணை செயலாளராகவும் பணியாற்றியுள்ளார்.

1996 ஆம் ஆண்டு தென்னாப்பிரிக்காவிற்கான இந்திய ஹைகமிசனராக நியமிக்கப்பட்டார். 2002 லிருந்து 2004 ஆம் ஆண்டு வரை நோர்வே நாட்டில் இந்திய தூதராக நியமிக்கப்பட்டார். 
14 டிசம்பர் 2004 முதல் சூலை 2009 முடிய மேற்கு வங்காள மாநில ஆளுநராக பதவியில் இருந்தார். சென்னை கலா சேத்ரா அறக்கட்டளையின் தலைவராக 2011 - 2014-ம் ஆண்டு மே மாதம் முடிய பதவி வகித்தார். தற்சமயம் சென்னையில் வாழ்ந்து வருகிறார். 


</doc>
<doc id="139004" url="https://ta.wikipedia.org/wiki?curid=139004" title="பழனி சுப்பிரமணிய பிள்ளை">
பழனி சுப்பிரமணிய பிள்ளை

பழனி சுப்பிரமணிய பிள்ளை (1908–1962) தென்னிந்தியாவைச் சேர்ந்த மிருதங்க இசைக் கலைஞர் ஆவார். இவர் கஞ்சிரா வாசிப்பதிலும் வல்லவராகத் திகழ்ந்தவர்.

தமிழ்நாட்டில் ஏப்ரல் 20, 1908 அன்று இவர் பிறந்தார். பெற்றோர்: முத்தையா பிள்ளை - உண்ணாமலை அம்மாள். தந்தை முத்தையா பிள்ளையும் ஒரு மிருதங்க இசைக் கலைஞர் என்பதால் அவரிடமிருந்து இசை கற்கத் தொடங்கினார்.
தொடர்ந்து புதுக்கோட்டை தட்சிணாமூர்த்தி பிள்ளையிடம் மாணவராக மிருதங்கம் கற்றார். தனக்கு 20 வயது ஆவதற்கு முன்பே புகழ்வாய்ந்த பாடகர்களான காஞ்சிபுரம் நாயினாப் பிள்ளை, மழவரயேந்தல் சுப்பராம பாகவதர் மற்றும் முடிகொண்டான் வேங்கடராம ஐயர் ஆகியோருக்கு பக்கவாத்தியமாக மிருதங்கம் வாசித்தார்.

இவர், கீழே குறிப்பிடப்பட்டுள்ள புகழ்மிக்க கருநாடக இசைப் பாடகர்களுக்கு பக்க வாத்தியமாக மிருதங்கம் வாசித்திருக்கிறார்:


புல்லாங்குழல் கலைஞர் டி. ஆர். மகாலிங்கம் மற்றும் வீணைக் கலைஞர் காரைக்குடி சாம்பசிவ ஐயருக்கு இவர் பக்க வாத்தியம் வாசித்திருக்கிறார்.

இவரின் குறிப்பிடத்தக்க மாணவர்கள்: <br>


பழனி சுப்ரமணிய பிள்ளை, இடதுகையால் வாசிப்பவர். இதனால் ஆரம்பகாலத்தில் மேடையில் அமர்வதில் பல சிக்கல்களை அவர் எதிர்கொண்டார். "என்ன சிக்கல் என்பது கீழே விவரிக்கப்பட்டுள்ளது:"

கச்சேரி மேடையில் நாயகமாக 'வாய்ப்பாட்டுக்காரர்' இருக்க, அவரின் இடது பக்கத்தில் வயலின்; வலது பக்கத்தில் மிருதங்கம்... இதுவே நடைமுறை. வயலின் இசைக் கலைஞர் அமரும் இடத்தில் பழனி சுப்ரமணிய பிள்ளை அமர்ந்தால்தான் இடது கையால் சபை நோக்கியபடி வாசிக்க முடியும். ஆனால், எதிர்பக்கம் அமர்ந்து வாசிக்க புகழ்வாய்ந்த வயலின் இசைக் கலைஞர்கள் எதிர்ப்பு தெரிவித்தனர்.<br>

மேடை நடைமுறையில் ஏற்பட்ட பிணக்கை தீர்த்து வைத்து இவருக்கு தொடர்ந்து தனது கச்சேரிகளில் வாய்ப்பளித்தார், செம்பை வைத்தியநாத பாகவதர். திறமைக்கு முன்னால் நடைமுறைச் சிக்கல்கள் தொலைந்து போயின.

இவரின் மற்றொரு சிறப்பு இவர் தனது தோற்றத்தில் எடுத்துக்கொண்ட கவனமாகும். எப்போதும் வெள்ளை வேட்டி, வெள்ளை சட்டை அணிவார். வாசனைப் பொருட்களை விரும்பி உபயோகிப்பார். இவரைப் போலவே பாடகர் ஜி. என். பாலசுப்பிரமணியம், வயலின் வித்துவான் மாயவரம் வி. ஆர். கோவிந்தராஜ பிள்ளை இருவரும் நல்ல தோற்றம் கொண்டவர்களாகவும் வாசனைத் திரவியங்கள் பயன்படுத்துபவர்களாகவும் இருந்தார்கள். இவர்கள் மூவரும் சேர்ந்து பங்குபற்றும் கச்சேரிகளின்போது அரங்கில் நறுமணம் கமழும்.

'லய மேதை பழனி சுப்பிரமணிய பிள்ளை' கட்டுரை, எழுதியவர்:அரங்க.செல்லராமன்; வெளியீடு: தினமணி - இசை விழா மலர் (2011 - 2012) 


</doc>
<doc id="139008" url="https://ta.wikipedia.org/wiki?curid=139008" title="விடுதலை (இதழ்)">
விடுதலை (இதழ்)

விடுதலை இதழ் திராவிடர் கழகத்தால் நடத்தப்பட்டு வரும் பத்திரிக்கை ஆகும். நீதிக் கட்சியால் தோற்றுவிக்கப்பட்டு பிறகு தந்தை பெரியார் அவர்களின் பொறுப்பில் நடத்தப்பட்டது. சூன் 1, 1935ல் வாரம் இருமுறை ஏடாக காலணா விலையில் வெளிவந்தது. சூன் 1, 1937 முதல் நாளேடாக அரையணா விலையில் பெரியார் பொறுப்பில் ஈரோட்டில் இருந்தும் வெளிவந்தது. தொடர்ந்து சென்னையிலிருந்து வெளியாகிக் கொண்டிருக்கிறது.

தொடக்கத்தில் சென்னையில் 14, மௌண்ட் ரோடு என்ற முகவரியிலிருந்தும் பின்னர் ஈரோடு குடியரசு பணிமனையில் விடுதலை அலுவலகத்த்திலிருந்தும் பின்னர் சென்னை சிந்தாதரிப்பேட்டை பாலகிருட்ண பிள்ளை தெருவிலிருந்தும், 1965 நவம்பர் முதல் சென்னை பெரியார் திடலிலிருந்தும் விடுதலை வெளிவருகிறது.இதில் டி. ஏ. வி நாதன், பண்டித எஸ். முத்துசாமிபிள்ளை, அ. பொன்னம்பலனார், சாமி. சிதம்பரனார், கா. ந. அண்ணாதுரை, குத்தூசி குருசாமி, மணியம்மை, கி. வீரமணி ஆகியோர் ஆசிரியராக பணியாற்றியுள்ளனர். தற்போதைய ஆசிரியராக திராவிடர் கழக பொது செயலாளர் கி. வீரமணி உள்ளார்.

பெரியாரது அண்ணன் மகன் ஈ. வெ. கி. சம்பத், அவரிடமிருந்து விலகும்வரை அதனை நிர்வகித்து வந்தார். பவளவிழா காணும் இந்நாளிதழ் பெரியாரின் பகுத்தறிவு கொள்கைகளை மக்களிடையே எடுத்துச் செல்லும் ஊடகமாக விளங்கியது. அவரது கொள்கைகள் காரணமாக விளம்பரங்கள் கிடைக்காதபோதும் ஆர்வமிக்க தொண்டர்களின் சந்தாத்தொகை மூலம் நாளிதழை நடத்தி வந்தார். அவர் 1949இல் மணியம்மையை வாரிசாக அறிவித்ததும் திருமண முடிவை தெரிவித்ததும் விடுதலை மூலமேயாகும். தமிழ் அச்சு எழுத்துகளில் மாற்றம் ஏற்படுத்தியதும் இந்த நாளிதழே.

1939ம் ஆண்டிலேயே ஈழத் தமிழர்களுக்காக குரல் கொடுத்தது. இந்தி எதிர்ப்புப் போராட்டத்தில் மிக கடுமையான விமர்சனங்களை வைத்தது. இராசாசி கொண்டு வந்த குலகல்வி திட்டத்திற்கு கடும் எதிர்ப்பு தெரிவித்து கட்டுரைகள் வெளியிட்டது. தமிழகத்தில் 69 சதவிகித இட ஒதுக்கீட்டிற்கு குரல் கொடுத்தது விடுதலை.

1987ம் ஆண்டு கடலூர், மதுரை, சிறைகளில் சிறை அதிகாரிகளால் விடுதலைக்கு தடை போடப்பட்டது. உள்துறை தனிச் செயலாளர் அந்த தடை ஆணையை விலக்கிக் கொண்டதால் 27.11.1987ல் வழக்கு விசாரணை தேவையில்லை என்று நீதியரசர் சத்யதேவ் தீர்ப்பு அளித்தார்

ஒழுக்கக் கேடானதும், மூடநம்பிக்கைகளை வளர்க்கக்கூடியதும், தமிழ் மக்களுக்கு சமுதாயத்திலும், அரசியலிலும், உத்தியோகத் துறையிலும் கேடு அளிக்கக் கூடியதுமான காரியங்களை வெளியாக்கி, அக்கேடுகளைப் போக்குவதற்காகப் பாடுபடும் பத்திரிக்கை விடுதலை. விடுதலைப் பத்திரிக்கை இல்லாதிருந்திருந்தால் மேற்கண்ட துறைகளில் ஏற்படும் கேடுகளை ஏன் என்று கேட்க நாதியில்லாமல் போயிருக்கும். (விடுதலை 16.6.1964)
தனது இனத்தைத் தட்டி எழுப்ப தன் இனத்தின் இழிவைப் போக்க தன் இனத்தார் அகப்பட்டுள்ள வஞ்சக வலையைக் கிழித்தெறிய பாடுபடும் ஒரே தினசரி விடுதலையே.
நான் முதலில் படிக்கும் ஏடு விடுதலையே. அறியாமையிலிருந்து விடுதலை ஆதிக்க வெறியிலிருந்து விடுதலை விடுதலைக்காக களத்தில் வாளேந்தி கடும் போர் புரிந்து வரும் விடுதலையே.
தமிழன் வீடு என்பதற்கான அறிவிப்புப் பலகை விடுதலை
கம்யூனிசக் கொள்கைகளைப் பரப்பும்-உண்மையான தலைவர் பெரியாரும், விடுதலையுமே.
கம்யூனிஸ்டுக் கட்சி அடக்குமுறைக்கு உட்பட்டபோது சனநாயக உரிமைக்காக நிமிர்ந்து நின்று கிளர்ச்சி செய்தது திராவிடர் கழக தோழர்களும் விடுதலையுமே.
விடுதலை நேர்மை உள்ளவர்களுக்கு நீலோற்பல மாலை. விஷமக் காரர்களுக்கு விரியன் பாம்புக்குட்டி.
ரசிய புரட்சி கண்ட மாமேதை லெனினுக்குப் போர் வாளாக இருந்தது இஸ்காரா (தீப்பொறி). சமுதாயப் புரட்சி கண்ட தந்தை பெரியாருக்குக் கேடயமாக இருந்தது- இன்றும் இருப்பது விடுதலை.


</doc>
<doc id="139009" url="https://ta.wikipedia.org/wiki?curid=139009" title="விரைவு அதிரடிப் படை">
விரைவு அதிரடிப் படை

விரைவு அதிரடிப் படை ("Rapid Action Force") என்பது இந்தியாவின் நடுவண் ரிசர்வ் காவல் படையின் சிறப்புப் படைப்பிரிவு ஆகும். இது 1991 டிசம்பர் 11 இல் ஆரம்பிக்கப்பட்டு 1992 அக்டோபரில் முழுமையான செயல்பாட்டுக்கு வந்தது. இப்படை கலவரம் மற்றும் அது தொடர்பான அமைதியின்மையை கட்டுப்படுத்த உதவுகிறது. இப்படை தற்போது சிஆர்பிஎஃப்ல் உள்ள 99 லிருந்து 108 வரை எண் கொண்ட 10 படைப்பிரிவு கொண்டிருக்கிறது.

இப்படை கலவரக்காரர்களுக்கு எதிரான இதன் தாக்கத்தை ஏற்படுத்தியுள்ளது. மேலும் இது மக்களின் நம்பிக்கையை மீட்டு வருகிறது. இது இனவாத வன்முறைகளை தடுத்தல் மற்றும் மும்பை தாக்குதல் போன்ற தீவிரவாத தாக்குதல்களை தடுத்தல் போன்ற செயல்களை செம்மையாக செய்துவருகிறது.


</doc>
<doc id="139013" url="https://ta.wikipedia.org/wiki?curid=139013" title="துரும்பு (விளையாட்டு)">
துரும்பு (விளையாட்டு)

துரும்பு எனும் விளையாட்டை இதனை எல்லா வயதினரும் ஆணாலும் பெண்ணாலும் விளையாடுவர்.

துரும்பு என்பது புல்பூண்டுகளின் ஒரு துணுக்கு. விளையாடுவர் அருகிலுள்ள அனைவரையும் விளையாட வைத்து வேடிக்கை பார்த்து எல்லாரையும் திளைக்கச் செய்வது இந்த விளையாட்டு. விளையாடுபவர் யாருக்கும் தெரியாமல் ஒருவர் தலையில் ஒரு சிறு துரும்பை வைத்துவிட்டு 

என்பார்.

எல்லாரும் அவரவர் தலையைத் தொட்டுத் தடவிப் பார்த்துத் தட்டிவிடுவர். இதனைப் பார்த்து பிறரை ஏமாற்றிவிட்டதாக மகிழ்வதும் மகிழ்வதும் ஒருவகைத் திளைப்பு.




</doc>
<doc id="139014" url="https://ta.wikipedia.org/wiki?curid=139014" title="தூண் விளையாட்டு">
தூண் விளையாட்டு

தூண் விளையாட்டு சிறுவர் சிறுமியர் தொட்டு விளையாடும் விளையாட்டு. இதை தூண்பிடிச்சு என்றும் கூறுவர்.

தூணைத் தொட்டுக்கொண்டு நிற்பவரைத் தொடக்கூடாது என வைத்துக்கொண்டு விளையாடுவர்.

நான்கு தூண்களில் நான்கு பேர் நிற்பர். அவர்களில் ஒருவர் பட்டவராகித் தொடுவார். மற்ற மூவரும் ஓடி வேறு தூணைத் தொடுவர். குறுக்கு நெடுக்குமாகவும், பக்கவாட்டிலும் ஓடுவர். ஒரு தூணை இருவர் பற்றிக்கொண்டு நிற்கக் கூடாது; நின்றால் ஒருவரைத் தொடலாம். அல்லது ஓடும்போது தொடவேண்டும். தொடப்பட்டால் தொடப்பட்டவர் பட்டவராகித் தொடவேண்டும்.

இதுதான் விளையாட்டு.




</doc>
<doc id="139018" url="https://ta.wikipedia.org/wiki?curid=139018" title="தெள்ளு">
தெள்ளு

தெள்ளு என்பது பின்வருபவற்றில் ஒன்றைக் குறிக்கும்.

தேத்தாங்கொட்டையைத் தெற்றுக்காய் (strychnos potatorum) எனபர். ஆற்றில் வரும் கலங்கல் நீரைப் பருகவேண்டிய நிலை வரும்போது, ஆற்றுநீரைக் கொண்டுவந்து பானையில் ஊற்றி அதில் தேத்தாங்கொட்டையைப் போட்டு வைப்பர். கலங்கல் அடியில் படிந்து தேளிந்த நீர் மேலே நிற்கும். அதனைத் மேலாக மொண்டு பருகுவர்.

பொற்கொல்லர்கள் பழைய அணிகலன்களில் படிந்துள்ள அழுக்கினைப் போக்கத் தேத்தாங்கொட்டை ஊறிய நீரில் நுரை பொங்கத் தூரியத்தால் தேய்த்துத் தூய்மை செய்வர். 
தாய்மார் தேத்தாங்கொட்டை நீரில் சில மணி நேரம் ஊறவைத்து எடுத்தே தூய்மை செய்துகொள்வர்.
பாலூட்டிகள் மற்றும் பறவைகளில் புறஒட்டுண்ணியாக வாழும் ஒருவகைப் பூச்சியினமாகும். இது குருதியை குத்தியுறுஞ்சும் இயல்புடையது

winnow



</doc>
<doc id="139019" url="https://ta.wikipedia.org/wiki?curid=139019" title="பரிவர்த்தனை (சந்தை)">
பரிவர்த்தனை (சந்தை)

பரிவர்த்தனை நிலையம்(Exchange) என்பது பங்கு பத்திரங்கள், பண்டங்கள், அந்நியச் செலாவணி, முன்பேர மற்றும் சூதக ஒப்பந்தங்கள் முதலியவற்றை வாங்கவும், விற்கவும் கட்டமைக்கப்பட்ட வர்த்தக நிலையமாகும். சந்தை(Market) என்பது வணிகவியல் அடிப்படையில் வாங்கல் விற்கல் புரியும் மொத்த அமைப்பைக் குறிப்பதாகும். பரிவர்த்தனை நிலையம்(Exchange) என்பது அச்சந்தையில் உள்ள நிலையங்கள் ஆகும்.

இடைத்தரகர்களையும், வணிகர்களையும்(விற்கும்/வாங்கும்) பரிவர்த்தனை நிலையம் இணைக்கும். ஒரு காசோலைத் தீர்வகம் போல இரண்டு தரப்பினரையும் ஒழுங்குபடுத்தி குறையீடுகளைட் தவிர்த்து நிதிப் பத்திரங்களைப் பரிமாற்றிக்கொள்ளப் பயன்படுகிறது. பரிவர்த்தனை நிலையம் இருவகைப்படுகிறது. 

"பொருட்களின் அடிப்படையில்:"

"வணிக அடிப்படையில்:"


</doc>
<doc id="139020" url="https://ta.wikipedia.org/wiki?curid=139020" title="2012 ஆம் ஆண்டுக்கான பத்மசிறீ விருது பெற்றவர்கள் பட்டியல்">
2012 ஆம் ஆண்டுக்கான பத்மசிறீ விருது பெற்றவர்கள் பட்டியல்

2012 ஆம் ஆண்டுக்கான பத்மசிறீ விருது பெற்றவர்களின் பட்டியல் இது.




</doc>
<doc id="139022" url="https://ta.wikipedia.org/wiki?curid=139022" title="2012 ஆம் ஆண்டுக்கான பத்மபூசன் விருது பெற்றவர்கள் பட்டியல்">
2012 ஆம் ஆண்டுக்கான பத்மபூசன் விருது பெற்றவர்கள் பட்டியல்

2012 ஆம் ஆண்டுக்கான பத்ம பூசண் விருது பெற்றவர்கள் பட்டியல் இது.


பத்ம பூசன்



</doc>
<doc id="139024" url="https://ta.wikipedia.org/wiki?curid=139024" title="பத்திரம்">
பத்திரம்

பத்திரம்(Security) எனப்படுவது மாற்றத்தக்க, பேரம்சார்ந்த நிதி ஆவணங்களில் ஒன்றாகும். இது சான்றிதழாகவோ, சான்றிதழற்ற மின்னணு அல்லது புத்தக உள்ளீடுகளாகவோ இருக்கும். நிறுவனத்தாலோ அல்லது மற்ற அமைப்பாலோ வழங்கப்படும் உரிமைச் சான்று ஆகும். உரிமை பெற்ற நபர் அந்த பொருளுக்கான உரியவராகவும், வழங்கியவர் உரிமை வழங்குநராகவும் கருதப்படுவார்கள்



</doc>
<doc id="139031" url="https://ta.wikipedia.org/wiki?curid=139031" title="விளைபொருள்">
விளைபொருள்

விளைபொருள்(Commodity) பொருளியலில் என்பது தேவைகளையும் வேண்டியவைகளையும் பூர்த்தி செய்ய உற்பத்தி செய்யப்பட்டு வணிகச் சந்தைக்கு வரும் பொருட்களாகும். விளைபொருள் பண்டங்களின் விலை சந்தை நிலவரத்தைப் பொருத்தே நிர்ணயம் செய்யப்படுகிறது. விளைபொருளின் விற்பனை உடனடி(spot) வணிகம் மற்றும் சார்பிய(derivative) வணிகமாக நடக்கிறது. 





</doc>
<doc id="139032" url="https://ta.wikipedia.org/wiki?curid=139032" title="மர்பெல்லா கலங்கரைவிளக்கம்">
மர்பெல்லா கலங்கரைவிளக்கம்

மர்பெல்லா கலங்கரைவிளக்கம் மர்பெல்லா, தென் ஸ்பெயினில் உள்ள ஒரு கலங்கரை விளக்கம் ஆகும். இது 1864 ஆம் ஆண்டு கட்டப்பட்டது. மேலும் இது 29 மீட்டர் உயரமுடையது. இது ஒரு தானியங்கும் மின் விளக்காகும். இந்த விளக்கு ஒளிமின் செல்கள் மூலம் கட்டுப்படுத்தப்படுகிறது. இதன் ஒளி ஒவ்வொரு 14.5 நொடிகளுக்கும் ஒருமுறை பளிச்சிடும். மேலும் இதன் ஒளி அதிகபட்சமாக 22 கடல் மைல்களுக்கு தெரியும்.


</doc>
<doc id="139034" url="https://ta.wikipedia.org/wiki?curid=139034" title="12 ஆங்ரி மென் (1957 திரைப்படம்)">
12 ஆங்ரி மென் (1957 திரைப்படம்)

12 ஆங்ரி மென் (12 கோபக்கார மனிதர்கள் - 12 Angry Men) 1957இல் வெளியிடப்பட்ட ஆங்கிலத் திரைப்படம். இது மிகவும் பாரட்டப்பட்ட, இன்றும் போற்றப்படும் ஒரு திரைப்படமாகும். தொலைக்காட்சித் தொடராகத் தயாரிக்கப்பட்டு பின் திரைக்கு வந்த இந்தப்படம் முழுவதும் ஒரு சிறு அறையில் நடைபெறுவதாக இருக்கும்.

கொலைக்குற்றம் சாட்டப்பட்டு விசாரிக்கப்பட்ட பதின்ம வயதுச் சிறுவனின் மீதான வழக்கின் பன்னிரண்டு (12) நடுவர்கள் (Jurors), வழக்கின் முடிவின், வழக்கின் மீதான தீர்ப்பளிக்க வழக்கின் நீதிபதி , அவர்களை பணிக்கும் காட்சியில் கதை தொடங்கும். நடுவர்கள் அறையில் (Juror's room), பன்னிரண்டு நடுவர்களும் கூடி இறுதித் தீர்ப்பு குறித்து முடிவெடுக்கத் துவங்குவதிலிருந்து, இறுதியாய் முடிவெடுப்பது வரை நடப்பதே இந்தப்படம்.

பன்னிரண்டு நடுவர்களும், ஒருங்கிணைந்த முடிவெடுக்கும் வரை தொடரும் அவர்களின் விவாதமே படத்தின் கரு. கூட்டு முடிவு அல்லது அனைவரும் ஒப்புக்கொள்ளும் ஒரே முடிவு என்னும் கருத்தில், இந்தப் படம் உண்மையான மக்களாட்சிக்கான அடிப்படைக் கருத்தை தெளிவாகக் காட்டும்.

நடுவர் எண் 8 ஆக நடிப்பவர், 1950களில் மிகவும் புகழ்பெற்ற நடிகரான ஹென்றி பாஃன்டா - இவர் இந்தப் படத்தின் தயாரிப்பாளர்களில் ஒருவருமாவார்.

மற்றெல்லா நடுவர்களும், குற்றம் சாட்டப்பட்ட சிறுவனை, குற்றவாளி என்று முடிவெடுக்கையில், நடுவர் 8 மட்டும் அந்தச் சிறுவனை குற்றவாளி என்பதை முழுமையாக ஏற்றுக் கொள்ள மறுப்பார். மற்ற நடுவர்களின் கோபத்திற்கு இடையில், நடுவர் 8, நடந்த குற்றத்தையும் அது குறித்த விசாரணைகளையும் கலந்து ஆலோசிக்காமல், அந்தப் பதின்ம வயதுச் சிறுவனை குற்றவாளி என ஏற்க மறுப்பார். மற்ற நடுவர்களில் சிலர் தமது அவசர வேலைகள் காரணமாகவும், கலந்து பேசுவதற்கு தயங்கியும் அவசரமாக முடிவெடுக்க முனைவர். நடுவர் 8 அவற்றை மறுப்பதனால் வேறு வழியின்றி வழக்கு குறித்து கலந்து பேசத் துவங்குவர்.

அதில் துவங்கி, இறுதியாக, அனைத்து நடுவர்களும், ஒருங்கிணைந்து, அந்தச் சிறுவனை, குற்றமற்றவனென்று முடிவெடுப்பதும், பின் நடுவர்கள் அவர்களது நடுவர் பணியை முடித்து தமது பாதைகளில் பிரிவதுடன் படம் முடியும்.

1957இல் படம் வெளியிடப்பட்டவுடன் மக்களிடையேயும் பத்திரிக்கைகளிலும் இந்தப்படம் மிகப்பெறும் வரவேற்பைப் பெற்றது. 2007இல், இந்தப் படம், அமெரிக்காவின் தேசிய படக் காப்பகத்தால் லைப்ரரி ஆஃப் காங்கிரஸில் பாதுகாக்கப்படும் பட்டியலில் சேர்க்கப்பட்டது. இந்தப் படம் 'கலாச்சாரத்தின் படியும், வரலாற்றின்படியும் மற்றும் படைப்பு ஒருங்கிணைப்பிலும் சிறந்த திரைப்படமென்று' குறிக்கப்பட்டுள்ளது. இப்படம் ராட்டன் டொமேட்டோஸ் (Rotten Tomatoes) தளத்தின் விமர்சனம் மற்றும் வாசகர் ஏற்பில் 100% மதிப்பு பெற்றுள்ளது.



</doc>
<doc id="139038" url="https://ta.wikipedia.org/wiki?curid=139038" title="ஹெர்குலஸ் கோபுரம்">
ஹெர்குலஸ் கோபுரம்

ஹெர்குலசின் கோபுரம் (எசுப்பானியம்: "Torre de Hércules") பண்டைய ரோமின் கலங்கரை விளக்கம். இது கொருன, கலிசியா, வடமேற்கு ஸ்பெயினில் இருந்து 2.4 கிலோமீட்டர் தூரத்தில் உள்ள தீபகற்பத்தில் அமைந்துள்ளது. 
ஸ்பெயினின் வட அட்லாண்டிக் கடற்கரையை நோக்கியுள்ள இந்த கட்டமைப்பு 55 மீட்டர் உயரமுடையது. இந்த கலங்கரை விளக்கம் 1900 வருட பழமையானது மேலும் இது 1791ல் சீரமைக்கப்பட்டது. இதுவே உபயோகத்தில் உள்ள உலகின் மிகப்பழமையான ரோமானிய கலங்கரை விளக்கம் ஆகும்.





</doc>
<doc id="139069" url="https://ta.wikipedia.org/wiki?curid=139069" title="கீழப்பெரும்பள்ளம் நாகநாதர் கோயில்">
கீழப்பெரும்பள்ளம் நாகநாதர் கோயில்

கீழப்பெரும்பள்ளம் நாகநாதர் கோயில் என்பது இந்தியாவின் தமிழ்நாட்டில் நாகப்பட்டினம் மாவட்டத்தில் அமைந்துள்ள சிவத்தலம் ஆகும். 

இத்தலத்தின் மூலவர் நவக்கிரங்களில் ஒருவரான கேது தலமாகும்.

இச்சிவாலயத்தின் மூலவரை நாகநாதர் எனவும், அம்பாள் சவுந்தர்யநாயகி எனவும் அழைக்கப்படுகின்றார்.

நுழைவாயிலில் இறைவன் தேவியுடன் காளைமீது அமர்ந்த நிலையில் உள்ள சுதைச்சிற்பம் உள்ளது. வாயிலைக் கடந்து உள்ளே சென்றதும் விநாயகர், பலிபீடம், நந்தியைக் காணலாம். மூலவராக நாகநாதர் உள்ளார். கோஷ்டத்தில் தட்சிணாமூர்த்தி உள்ளார். மூலவர் சன்னதியின் இடப்புறம் சேது சன்னதி உள்ளது. திருச்சுற்றில் விநாயகர், வள்ளிதெய்வானையுடன் கூடிய சுப்பிரமணியர், துர்க்கை, யோக நரசிம்மர், லட்சுமி நாராயணர், கஜலட்சுமி, சண்டிகேஸ்வரர் சன்னதிகள் உள்ளன.


இச்சிவத்தலம் கேதுவுக்கு உரியதாகும்.




</doc>
<doc id="139070" url="https://ta.wikipedia.org/wiki?curid=139070" title="நவக்கிரகக் கோயில்கள்">
நவக்கிரகக் கோயில்கள்

நவக்கிரகக்கோயில்கள் இது இந்தியாவின் தமிழ்நாட்டில் இந்துக்களின் சைவ சமய வழிபாட்டுத்தலங்களில் முக்கிய பங்கு வகிக்கும் நவக்கிரகங்களுள் ஒவ்வொன்றுக்கும் தனியாக உள்ள சிறப்பு மிக்க கோயில்களைக் குறிப்பதாகும்.




</doc>
<doc id="139071" url="https://ta.wikipedia.org/wiki?curid=139071" title="இணைகரத்திண்மம்">
இணைகரத்திண்மம்

வடிவவியலில் இணைகரத்திண்மம் ("parallelepiped") என்பது ஆறு இணைகரங்களால் அடைவுபெற்ற குவிவு முப்பரிமாண திண்ம வடிவம். (சில சமயங்களில் ராம்பாய்ட் (rhomboid) என்ற சொல் இதே பொருளில் பயன்படுத்தப்படுகிறது.) 

இணைகரத்திண்மத்தின் மூன்று சமான வரையறைகள்:


கனசெவ்வகம், கனசதுரம் மற்றும் சாய்சதுரத்திண்மம் ஆகிய மூன்றும் இணைகரத்திண்மங்களின் சிறப்பு வகைகள்.

ஒரு இணைகரத்தின்மத்தின் மூன்று சோடி இணையான முகங்களில் எந்தவொன்றையும் அடிப்பாகமாகக் கொள்ளலாம். 

நான்கு இணையான பக்கங்கள் கொண்ட மூன்று தொகுதிகள் உள்ளன. ஒவ்வொரு தொகுதியிலும் உள்ள நான்கு பக்கங்களும் சம நீளமுள்ளவையாக இருக்கும்.

கனசதுரத்தின் நேரியல் உருமாற்றமாக இணைகரத்திண்மம் அமைகிறது.

ஒரு இணைகரத்திண்மத்தின் கனஅளவு, அதன் அடிப்பக்க முகத்தின் பரப்பு "A" மற்றும் அதன் உயரம் "h" -ன் பெருக்குத்தொகை. இணைகரத்திண்மத்தின் ஆறுமுகங்களில் எந்தவொன்றையும் அடிப்பாகமாக எடுத்துக் கொள்ளலாம். அடிப்பக்க முகத்திற்கும் அதன் எதிர்முகத்திற்கும் இடையே உள்ள செங்குத்து தூரம் இணைகரத்திண்மத்தின் உயரம்.

மாற்று முறை:

வெக்டர்கள் a = ("a", "a", "a"), b = ("b", "b", "b") மற்றும் c = ("c", "c", "c") ஆகிய மூன்றும் ஒரு இணைகரத்திண்மத்தின் ஒரு முனை விளிம்புகளாக அமைந்தால் அந்த இணைகரத்திண்மத்தின் கனஅளவு, இம்மூன்று வெக்டர்களின் திசையிலி முப்பெருக்கம் a · (b × c) -ன் தனிமதிப்பாகும்:

b மற்றும் c -இரண்டையும் இணைகரத்திண்மத்தின் அடிப்பக்க இணைகரத்தின் அடுத்துள்ள விளிம்புகளாகக் கொண்டால், குறுக்குப் பெருக்கத்தின் வடிவவியல் விளக்கத்தின்படி: 

இங்கு "θ" , b மற்றும் c -இவற்றுக்கு இடையே உள்ள கோணம். 

இணைகரத்திண்மத்தின் உயரம்:

இங்கு "α" , a மற்றும் "h" -இவற்றுக்கு இடையே உள்ள உட்கோணம். 

படத்திலிருந்து கோணம் α -ன் மதிப்பு: 0° ≤ "α" < 90°. 

மாறாக வெக்டர் b × c , a வெக்டருடன் உருவாக்கும் கோணம் "β" , 90°-ஐ விட அதிகமாகவும் இருக்கலாம்:

b × c , "h" -க்கு இணையாக அமைவதால்:
"β" = "α" அல்லது "β" = 180° − "α". 

எனவே இணைகரத்திண்மத்தின் கனஅளவு: 

திசையிலி முப்பெருக்கத்தின் வரையறைப்படி, மேலுள்ள கனஅளவு a · (b × c) -ன் தனிமதிப்பிற்குச் சமம்.

இத்திசையிலிப் முப்பெருக்கத்தின் தனிமதிப்பை அணிக்கோவையின் தனிமதிப்பாகவும் பின்வருமாறு தரலாம்: 

"a", "b", மற்றும் "c" -இணைகரத்திண்மத்தின் விளிம்புகளின் நீளங்கள்; α, β, மற்றும் γ -விளிம்புகளுக்கு இடையே உள்ள உட்கோணங்கள் எனில், இணைகரத்திண்மத்திண்மத்தின் கன அளவு:

ஒரு இணைகரத்திண்மத்தின் மூன்று ஒருமுனை விளிம்புகளைத் தனது விளிம்புகளாகக் கொண்ட ஒரு நான்முகியின் கனஅளவு இணைகரத்திண்மத்தின் கனஅளவில் ஆறில் ஒரு பங்காக இருக்கும்.

சமச்சீர் தளம் கொண்ட இணைகரத்திண்மங்களில் இரண்டு வகைகள் உள்ளன:


ஒரு கனசெவ்வகமானது, செவ்வக முகங்கள் கொண்ட இணைகரத்திண்மமாகும். ஒரு கனசதுரமானது, சதுர முகங்கள் கொண்ட கனசெவ்வகமாகும்.

ஒரு சாய்சதுரத்திண்மமானது, சாய்சதுர முகங்கள் கொண்ட இணைகரத்திண்மமாகும். மூன்றுகோண பட்டமுகத்திண்மமானது சர்வசம சாய்சதுர முகங்கள் கொண்ட சாய்சதுரத்திண்மமாகும்.




</doc>
<doc id="139074" url="https://ta.wikipedia.org/wiki?curid=139074" title="டி. வி. கோபாலகிருஷ்ணன்">
டி. வி. கோபாலகிருஷ்ணன்

திருப்புனித்துறை விசுவநாத கோபாலகிருஷ்ணன் (Tirupanithurai Viswanatha Gopalakrishnan, பரவலாக TVG, பிறப்பு: கேரளத்தின் திருப்புனித்துறையில் சூன் 11, 1932) சென்னையைச் சேர்ந்த ஒரு கருநாடக இசை மற்றும் இந்துத்தானி இசைக் கலைஞர்.

கோபாலகிருஷ்ணன் இரண்டு நூற்றாண்டுகளாக இசைத்துறையில் ஈடுபட்ட கலைக்குடும்பதைச் சேர்ந்தவர். இவரது தந்தை டி. ஜி. விசுவநாத பாகவதர், கொச்சி மகாராசா அவையில் இசைக்கலைஞராக இருந்தவர். இவர் ஒரு வாய்ப்பாட்டுக்காரர் மட்டுமல்லாது வயலின் மற்றும் மிருதங்கம் வாசிப்பதிலும் தேர்ந்தவர். மிருதங்கத்தை தமது நான்காவது அகவையிலேயே வாசிக்கத் துவங்கி ஆறாம் அகவையில் திருப்புனித்துறை கொச்சி அரண்மனையில் அரங்கேற்றம் கண்டார். இவர் தமது கருநாடக இசையை செம்பை வைத்தியநாத பாகவதரிடம் பயின்றார்.

கோபாலகிருஷ்ணன் தனது 9 ஆவது வயதில் செம்பை வைத்தியநாத பாகவதருக்கு பக்க வாத்தியம் வாசித்தார். இதுவே இவரின் முதல் முக்கியமான மேடை நிகழ்ச்சி.

இவரது மாணாக்கர்களாக இளையராஜா, ஏ. ஆர். ரகுமான், ராஜ்குமார் பாரதி, மற்றும் கத்ரி கோபால்நாத் இருந்துள்ளனர். மேற்கத்திய விபுணவிகலைஞரும் இசையமைப்பாளருமான பிராங்க்ளின் கீர்மையருடன் நிகழ்கலை நிகழ்ச்சிகளில் ஒருங்கிணைந்து பங்காற்றியுள்ளார்.




</doc>
<doc id="139077" url="https://ta.wikipedia.org/wiki?curid=139077" title="பானிபட் அனல்மின் நிலையம் 1">
பானிபட் அனல்மின் நிலையம் 1

பானிபட் அனல்மின் நிலையம் 1 பானிபட், ஹரியானாவில் அமைந்துள்ளது. இந்த மின் நிலையம் ஹரியானா மின் உற்பத்தி கூட்டுறவு லிமிடெட்டின் நிலக்கரி அடிப்படையிலான மின்நிலையம் ஆகும்.
பானிபட் அனல்மின் நிலையத்தின் 8 தொகுதிகள் பானிபட் அனல்மின் நிலையம் 1 மற்றும் 2 என உருவாக்க இருகூறுகளாக பிரிக்கப்பட்டது. பானிபட் அனல்மின் நிலையத்தின் நிறுவப்பட்ட ஆற்றலளவு 447.80 மெகவாட். முதல் தொகுதி நவம்பர் 1979ல் ஆரம்பிக்கப்பட்டது. . இந்த மின்நிலையத்தின் செயல்திறனை அதிகரிப்பதற்காக இந்த நான்கு தொகுதிகளிலும் புதுப்பித்தல் மற்றும் நவீனப்படுத்தல் பணிகள் செய்யப்பட்டுவருகின்றன.



</doc>
<doc id="139081" url="https://ta.wikipedia.org/wiki?curid=139081" title="ராஜீவ் காந்தி அனல்மின் நிலையம்">
ராஜீவ் காந்தி அனல்மின் நிலையம்

ராஜீவ் காந்தி அனல்மின் நிலையம் கெடார், ஹிசார் மாவட்டம், ஹரியானா மாநிலத்தில் அமைந்துள்ளது. இந்த நிலக்கரி அடிப்படையிலான அனல்மின் நிலையம் ஹரியானா மின் உற்பத்தி கூட்டுறவு லிமிடெடால் நிர்வகிக்கப்படுகிறது.
1200 MW நிலக்கரி அனல்மின்நிலைய கட்டமைப்பு 2007ல் ஆரம்பிக்கப்பட்டது. இதன் திட்டத்தின் மொத்த செலவு ரூ 4297 கோடிகள் என கணிக்கப்பட்டது. ஒரு மெகாவாட்டுக்கு ரூ 3.19 கோடிகள் என்பது மின்நிலையங்களில் மிகவும் குறைந்த தொகையாகும். இரண்டு தொகுதிகளும் 2x600மெகாவாட் ஆரம்பிக்கப்பட்டுவிட்டது..



</doc>
<doc id="139082" url="https://ta.wikipedia.org/wiki?curid=139082" title="ஒடியா">
ஒடியா

ஒடியா, ஒாியா மற்றும் ஒடியா என்றும் பாிந்துரைக்கப்படுகிறது.



</doc>
<doc id="139083" url="https://ta.wikipedia.org/wiki?curid=139083" title="எம். எஸ். கோபாலகிருஷ்ணன்">
எம். எஸ். கோபாலகிருஷ்ணன்

எம். எஸ். கோபாலகிருஷ்ணன் , ("M. S. Gopalakrishnan", பரவலாக MSG, சூன் 10,1931 - சனவரி 3, 2013), கர்நாடக இசையில் தேர்ந்த வயலின் இசைக் கலைஞர். இவர் பத்மசிறீ, கலைமாமணி, சங்கீத நாடக அகாதமி விருது மற்றும் சங்கீத கலாநிதி போன்ற விருதுகளைப் பெற்றவர். 2012ஆம் ஆண்டில் இவருக்கு இந்திய அரசு பத்ம பூசன் விருது வழங்கியது.

சென்னை, மைலாப்பூரில் சூன் 10,1931 அன்று பிறந்தவர் கோபாலகிருஷ்ணன். கர்நாடக இசை மற்றும் இந்துத்தானி இசையை தமது தந்தையார் பேராசிரியர். பரூர் சுந்தரம் அய்யரிடம் பயின்றார். இவர் தந்தை 1910-ல் வட இந்தியாவில் வயலினை அறிமுகம் செய்தவர். கோபாலகிருஷ்ணன் தனது 8 வது அகவையிலேயே இசை கச்சேரிகளில் பங்கேற்கத் தொடங்கினார். அரியக்குடி இராமானுஜ ஐயங்கார், செம்பை வைத்தியநாத பாகவதர், ஆலத்தூர் சகோதரர்கள், பல்லடம் சஞ்சீவ ராவ் என அந்தக் காலத்தின் முன்னணிப் பாடகர்கள் பலருக்கும் வயலின் வாசித்தார். வாய்ப்பாட்டு இசைக்கச்சேரிகளில் பக்க வாத்தியமாக மட்டுமில்லாமல், தனி வயலின் கச்சேரியாக ஐம்பதாண்டுகள் நடத்தினார். ஆத்திரேலியா, ஐக்கிய அமெரிக்கா, ஐக்கிய இராச்சியம், நெதர்லாந்து, தென்னாபிரிக்கா மலேசியா, ஹாங்காங் ஆகிய நாடுகளுக்கு இசைப்பயணம் சென்றார்.

இவரது மகளான முனைவர் எம். நர்மதா வயலின் இசைக்கலைஞர் ஆவார்.

ஆண்டு விருது

சனவரி 3 - 2013 அன்று, இந்திய நேரப்படி அதிகாலை 2 மணிக்கு சென்னையிலுள்ள ஒரு மருத்துவமனையில் தனது 82ஆவது வயதில் கோபாலகிருஷ்ணன் காலமானார்.

'வேலைக்குப் போகாதே' கட்டுரை, எழுதியவர்:ரிஷிகேஷ்; வெளியீடு: தினமணி - இசை விழா மலர் (2011 - 2012)


</doc>
<doc id="139085" url="https://ta.wikipedia.org/wiki?curid=139085" title="வலைதள உருவாக்கம்">
வலைதள உருவாக்கம்

வலைதள உருவாக்கம் என்பது உலகளாவிய இணையத்திற்கு இணைய தளங்களை உருவாகுதல் ஆகும்.இது வலை வடிவமைப்பு , தகவல் திரட்டு, இணைய பாதுகாப்பு, சர்வர் நிரல்களை உள்ளடக்கியது ஆகும்.



</doc>
<doc id="139086" url="https://ta.wikipedia.org/wiki?curid=139086" title="வி. எஸ். நடராஜன்">
வி. எஸ். நடராஜன்

மருத்துவர் வி. எஸ். நடராசன் ("Dr.V.S.Natarajan") சென்னையைச் சேர்ந்த முதியோர் நல மருத்துவ நிபுணர். சென்னை மருத்துவக் கல்லூரியில் 1978ஆம் ஆண்டு முதியோர் நலத் துறையை உருவாக்கினார். இங்கு இந்தப் படிப்பில் முதுநிலைப் படிப்பை 1996ஆம் ஆண்டில் ஏற்படுத்தி இந்தியாவிலேயே முதல்முறை அத்தகைய படிப்பை வழங்கிய பெருமையை சென்னை மருத்துவக் கல்லூரிக்கு கிடைக்கச் செய்தார்.

இத்துறையில் தொடர்ந்து இவர் ஆற்றிவரும் சேவையைப் பாராட்டும் வண்ணம் இந்திய அரசு 2012ஆம் ஆண்டில் பத்மசிறீ விருது வழங்கிப் பெருமைப்படுத்தி உள்ளது.

சென்னைப் பல்கலைக் கழகத்தில் பயின்று பெற்றார்.
பட்டமும் அவருக்குக் கிடைத்தது.

மூப்பியல் மருத்துவத்தில் ஐம்பதுக்கும் மேற்பட்ட ஆராய்ச்சிகளைச் செய்தார்.இந்தியாவிலும் வெளிநாடுகளி
லும் வெளிவரும் மருத்துவ நூல்களில் பல கட்டுரைகள் எழுதினார்.1986 இல் சென்னை மருத்துவக்கல்லூரியில் மூப்பியல் மருத்துவப் பேராசிரியர் என முதன் முதலாக அமர்த்தப்பட்டார்.சென்னை
மருத்துவக் கல்லூரியில் மூப்பியல் முதுநிலைப் படிப்பைத் தொடங்குவதில் முனைந்து வெற்றிப்பெற்றார்.
வயதான முதியோர்களுக்கு நோய்கள் பற்றிய விழிப்புணர்வை ஏற்படுத்தினார்.1981ஆம் ஆண்டில் இந்தியத்
திரைப்படப்பிரிவினர் ’மூத்தக்குடிமகன்’என்னும் தலைப்பில் ஒர் ஆவணப் படம் உருவாக்கி வெளியிட்டனர்.
இந்த முயற்சியில் மருத்துவர் நடராசனின் பங்களிப்பு குறிப்பிடத்தக்கது ஆகும்.’அந்திமக் காலம்’ என்னும்
பொருளில் ஆங்கிலத்தில் தொலைக் காட்சி படம் வரச்செய்தார்.மூத்தக்குடிமக்கள் அமைப்புக்குத் தலைவர்
பொறுப்பு வகித்து வருகிறார்.முதியோர் மருத்துவம் தொடர்பாக 25 நூல்களுக்கு மேல் தமிழிலும் ஆங்கிலத்திலும் எழுதியுள்ளார்.

1994 ஆம் ஆண்டில் டாக்டர் பி.சி.ராய் தேசிய விருது

1997 ஆம் ஆண்டில் முதியோர் மருத்துவ சங்கம் வழங்கிய விருது

2007 ஆம் ஆண்டில் தமிழ்நாடு அரசின் ‘சிறந்த சமூக சேவகர்’ விருது.

2010 ஆம் ஆண்டில் உலக முதியோர் தினத்தன்று ‘வாழ்நாள் சாதனையாளர்’ விருது இந்திய நடுவணரசு

வழங்கி கவுரவித்தது.

2012 ஆம் ஆண்டில் ’பத்மசிறீ’விருதும் ‘முதியோர் மருத்துவத் தந்தை’என்னும் பட்டமும் வழங்கி

மத்திய அரசு இவரைக் கவுரவித்தது.

http://geriatricsdrvsn.com/about.html


</doc>
<doc id="139099" url="https://ta.wikipedia.org/wiki?curid=139099" title="சபனா ஆசுமி">
சபனா ஆசுமி

சபனா ஆசுமி ("Shabana Azmi", , ; பிறப்பு: செப்டம்பர் 18, 1950) இந்தியாவைச் சேர்ந்த திரைப்பட, தொலைக்காட்சி மற்றும் நாடக நடிகை. புனேயில் உள்ள "திரைப்பட மற்றும் தொலைக்காட்சி கல்லூரி"யின் முன்னாள் மாணவியான சபனாவின் திரைப்பட அறிமுகம் 1974ஆம் ஆண்டில் நிகழ்ந்தது. விரைவிலேயே "புதிய அலைத் திரைப்படங்கள்" என அறியப்பட்ட யதார்த்தநிலையை பிரதிபலிக்கும் கனத்த கதைக்கரு தாங்கிய இணை திரைப்படங்களில் முன்னணி நடிகையாக முன்னேறினார். சபனாவின் பலத்திறப்பட்ட வேடங்களும் நடிப்புத்திறனும் வெகுவாக பாராட்டப்பட்டு பல விருதுகளையும் பெற்றுத் தந்தது. ஐந்து சிறந்த நடிகைக்கான தேசிய திரைப்பட விருதுகளையும் பல பன்னாட்டு விருதுகளையும் பெற்றுள்ளார். நான்கு பிலிம்ஃபேர் விருதுகளையும் பெற்றுள்ளார்..

சபனா 120 திரைப்படங்களில் நடித்துள்ளார். 1988ஆம் ஆண்டு முதல் வெளிநாட்டுத் தயாரிப்புகளிலும் நடிக்கத துவங்கினார். திரைப்படத்தைத் தவிர மும்பை குடிசைவாசிகள் கட்டாயமாக இடம் பெயர்க்கப்படுவதை எதிர்த்து நடந்த போராட்டங்களில் பங்கெடுத்தார். பல சமூக மற்றும் மகளிர் உரிமைச் செயல்பாடுகளிலும் பங்கெடுத்துள்ளார். "ஐக்கிய நாடுகள் மக்கள்தொகை நிதியத்தின்" நல்லெண்ண தூதராகவும் மாநிலங்களவை உறுப்பினராகவும் விளங்குகிறார். கவிஞரும் திரைக்கதை ஆசிரியருமான சாவேத் அக்தரை திருமணம் புரிந்துள்ளார்.




</doc>
<doc id="139101" url="https://ta.wikipedia.org/wiki?curid=139101" title="முக்கண் புராணங்கள்">
முக்கண் புராணங்கள்

சைவ சமயம் சார்ந்த தமிழ் புராணங்கள் பல இருந்தாலும் மூன்று நூல்களை மட்டும் தனித்துக்காட்ட சிவனின் மூன்று கண்களோடு ஒப்பிட்டுக் கூறுவர். அவை பெரியபுராணம், திருவிளையாடல் புராணம் மற்றும் கந்த புராணம் ஆகும்.



</doc>
<doc id="139102" url="https://ta.wikipedia.org/wiki?curid=139102" title="தாவோசு">
தாவோசு

தாவோசு ("Davos", தொன்மையான இத்தாலியம்: "Tavate", உள்ளூர் செருமன் உச்சரிப்பு:) சுவிட்சர்லாந்தின் "கிரௌபுன்டன்" கன்டனில் "பிராட்டிகௌ" மாவட்டத்தில் அமைந்துள்ள ஓர் நகராட்சியும் மலை வாழிடமும் ஆகும். இதன் நிரந்தர மக்கள்தொகை 11,248 (2009). சுவிஸ் ஆல்ப்ஸ் மலைகளில் புளோசுர் மற்றும் அல்புலா மலைத்தொடர்களின் இடையில் லாண்ட்வேசர் ஆற்றின் கரையில் அமைந்துள்ளது. உயரத்தில் உள்ள இந்த நகரம் ஐரோப்பாவில் மிக உயர்ந்த இடத்தில் உள்ள நகரமாக விளங்குகிறது.

தாவோசில் ஒவ்வொரு ஆண்டும் உலகின் முகனையான அரசியல்வாதிகளும் வணிகத் தலைவர்களும் சந்திக்கின்ற உலக பொருளாதார மன்றம் (WEF) இங்கு நடக்கிறது. சுவிட்சர்லாந்தின் மிகப்பெரும் பனிச்சறுக்கு மகிழ்வுத்தலம் உள்ளது. ஒவ்வொரு ஆண்டின் இறுதியிலும் பனி வளைதடி ஆட்ட ஸ்பெங்லர் கோப்பை போட்டிகள் நடைபெறுகின்றன.


</doc>
<doc id="139103" url="https://ta.wikipedia.org/wiki?curid=139103" title="என். ஆர். சிவபதி">
என். ஆர். சிவபதி

ந. ர. சிவபதி (என். ஆர். சிவபதி) ஓர் தமிழக அரசியல்வாதி. 1963-ல் பிறந்த இவர் அனைத்திந்திய அண்ணா திராவிட முன்னேற்றக் கழகம் கட்சியை சார்ந்தவர். இவரது தந்தை பெயர் ரங்கராஜன், தாயார் சரோஜா. தொட்டியம் அருகே உள்ள நத்தம் கிராமத்தை சேர்ந்த இவர் எம்.ஏ. பி.எல் படித்துள்ளார். 1991-ல் சட்டமன்ற தேர்தலில் தொட்டியம் தொகுதியில் அ.தி.மு.க சார்பில் போட்டியிட்டு வெற்றி பெற்றார். முசிறி தொகுதியிலிருந்து தமிழக சட்டபேரவை உறுப்பினராக தேர்ந்தெடுக்கப்பட்டவர்.. தமிழக அரசின் பள்ளிக் கல்வி மற்றும் விளையாட்டுகள் மற்றும் இளைஞர் நலத்துறை அமைச்சராக பணியாற்றியுள்ளார்.. மே, 2011 ல் விளையாட்டு மற்றும் இளைஞர் நலத்துறை அமைச்சராக பதவி வகித்தார்.


</doc>
<doc id="139104" url="https://ta.wikipedia.org/wiki?curid=139104" title="முக்கூர் என். சுப்பிரமணியன்">
முக்கூர் என். சுப்பிரமணியன்

முக்கூர் என். சுப்பிரமணியன் ஓர் தமிழக அரசியல்வாதி. செய்யாறு தொகுதியிலிருந்து தமிழக சட்டபேரவை உறுப்பினராக தேர்ந்தெடுக்கப்பட்டவர். தற்போது தமிழக அரசின் தகவல் தொழில்நுட்பத் துறை அமைச்சராக பணியாற்றி வருகிறார். இவர் அனைத்திந்திய அண்ணா திராவிட முன்னேற்றக் கழகம் கட்சியை சார்ந்தவர்.


</doc>
<doc id="139109" url="https://ta.wikipedia.org/wiki?curid=139109" title="வினை (மெய்யியல்)">
வினை (மெய்யியல்)

வினை இந்து தத்துவங்கள் குறிப்பிடும் பிறவிக்குக் காரணமான விடயமாகும். அதாவது, ஒருவர் செய்யும் செயல்களே வினை என்று அறியப்படுகின்றது. அவரவர் செய்யும் செயல்களின் தன்மைகளுக்கேற்ப நல்வினை, தீவினை என கணிக்கப் பெறுகின்றன. நல்வினை செய்தவர் நற்பிறவியை அல்லது சொர்க்கத்தினையும், தீவினை செய்தவர் இழிவான பிறவியை அல்லது நரகத்தினையும் அடைவர் என்று இந்து இலக்கியங்கள் கூறுகின்றன.

உபநிடதங்கள் நல்வினை நெய்தவன் நல்ல கர்ப்பையிலும், தீவினை புரிந்தோர் நாய், பன்றி, சூத்திரர் முதலான இழிவான கர்ப்பையிலும் சென்று பிறப்பர் என்று கூறுகின்றனக.

பௌத்த தத்துவங்களும் வினை பற்றிக் குறிப்பிடுகின்றன. பௌத்தத்தில் கம்மா என இவை அழைக்கப்படுகின்றன.
வினை என்பது தன்முனைப்பால் ஏற்பட ௬டியது.

</doc>
<doc id="139111" url="https://ta.wikipedia.org/wiki?curid=139111" title="சத்திமுத்தப் புலவர்">
சத்திமுத்தப் புலவர்

சத்திமுத்தப் புலவர் சங்க காலப் புலவர்களில் ஒருவர். சத்திமுத்தம் என்னும் ஊரில் பிறந்தவர். இவர் வறுமையால் தளர்வுற்று தம் ஊர்விட்டு அயலூர் சென்று ஒரு குட்டிச் சுவரின் அருகில் குளிருக்கு ஒதுங்கியிருக்கும் போது நாரை ஒன்று மேலே பறக்கக் கண்டு, வறுமையிலும் தன் பிரிவாலும் வருந்திக் கொண்டிருக்கும் தன் மனைவிக்கு அதைத் தூதாக அனுப்புவது போல் 
என்ற பாடலைப் பாடினார்.
அச்சமயம் அங்கு நகர சோதனைக்கு வந்த மாறான் வழுதி என்ற அரசன் இச்செய்யுளைக் கேட்டு தான் நாரையின் மூக்கிற்குப் பல அறிஞர்களிடமும், நூல்களிடமும் உவமை காணாது தேடிக்கொண்டிருந்த போது பனங்கிழங்கின் உவமையைக் கேட்டுக் களிப்புற்று, தன் மீது போர்த்தியிருந்த உத்தரீயம் என்ற மேலாடையினை அவர் மீது எறிந்தான். தன் சேவகரை விட்டு அவரைத் வருவித்து வேண்டியது வழங்கினான்.
இவர் பின்னர் களத்தூர் குடிதாங்கி முதலியார் என்பவரால் ஆதரிக்கப்பட்டார். இதனை

என்ற செய்யுளால் அறியலாம் 

<references>

சிங்கார வேலு முதலியார், 'அபிதான சிந்தாமணி', ஏசியன் எடுகேஷனல் சர்வீஸஸ் வெளியீடு -1983


</doc>
<doc id="139112" url="https://ta.wikipedia.org/wiki?curid=139112" title="பன்னிரண்டாம் செட்டியார் கதை">
பன்னிரண்டாம் செட்டியார் கதை

காவிரி பூம்பட்டினத்தை ஆண்ட சோழ மன்னன் ஒரு வணிக (செட்டி) குலத்தில் பிறந்த பெண்ணை மணக்க விரும்பினான். காவிரி பூம்பட்டினத்து வணிகர்கள் இதற்கு உடன்படவில்லை. எனவே மன்னன் அவர்கள் வசித்த நகருக்குத் தீயிட்டான். காவிரி பூம்பட்டினத்து வணிகர் குலத்தைச் சேர்ந்த பதினோரு பேர் தீயிலிருந்து தப்பி அந்த நகரை விட்டு வெளியேறி நாட்டின் பல இடங்களுக்குச் சென்றனர். அவ்வாறு புறப்பட்ட வணிகர்களில் பதினொருவர் தங்கள் பொருட்களுடன் அய்யர்மலைக்கு (வாட்போக்கிக்கு) வந்து சேர்ந்தார்கள்.

அந்தப் புண்ணிய மலையின் அடியில் அமர்ந்து தங்களுடன் கொண்டு வந்த பணத்தை பதினோரு பங்காகப் பிரித்தார்கள். ஆனால் பன்னிரண்டு பங்குகள் வந்தன. மீண்டும் பதினோரு பங்காகப் பிரித்தார்கள். இப்போதும் பன்னிரண்டு பங்குகள் வந்தன. வியப்பும் திகைப்புமாய் செய்வதறியாது நின்ற அவர்கள் முன் சிவபெருமான் மனித வடிவில் தோன்றி அந்த பன்னிரண்டாவது பங்கு தன்னுடையதென உரிமை கொண்டாடினார். வணிகர்களும் அப்படியே கொடுத்து விட்டார்கள். இரத்தினகிரீஸ்வரரும் உளம் மகிழ்ந்து தனது சிவ வடிவினைக் காட்டினார். பன்னிரண்டாம் பங்கினைப் பெற்றதற்குப் பதிலாக இவ்வினத்தவர் திருமணங்களில் மணமகன் இறைவனுடைய தேரில் உலா வரும்படி வரம் அருளினார்.

அது முதல் அவர்கள் வருவாயில் பன்னிரண்டில் ஒரு பங்கு இறைவனுக்குச் சேர்க்கிறார்கள். இக்காரணத்தை முன்னிட்டு அவர்களுக்கு பன்னிரண்டாம் செட்டியார்கள் என்ற பெயர் ஏற்பட்டது. இப்போது இவ்வினத்தினர் பல ஊர்களில் பரவி இருக்கின்றனர். இரத்தினகிரீஸ்வரரையே தங்கள் குல தெய்வமாகக் கொண்டு அறச்செயல்கள் புரிகின்றனர்.
பன்னிரண்டாம் பங்கு பெற்ற வரலாறு வாட்போக்கிக் கலம்பகம், இரத்தினகிரி உலா ஆகிய சிற்றிலக்கியங்களிலே சொல்லப்பட்டிருக்கிறது.


</doc>
<doc id="139113" url="https://ta.wikipedia.org/wiki?curid=139113" title="காந்திநகர் அனல்மின் நிலையம்">
காந்திநகர் அனல்மின் நிலையம்

காந்திநகர் அனல்மின் நிலையம் இந்தியாவில் குஜராத்தில் உள்ள முக்கிய மின்நிலையம். இது சபர்மதி ஆற்றின் கரையில் அகமதாபாத்திற்கு அருகில் அமைந்துள்ளது. நிலக்கரியை எரிபொருளாகக் கொண்டு இயங்குகிறது.

காந்திநகர் அனல்மின் நிலையத்திற்கு தேவையான தண்ணீர் சபர்மதி ஆற்றில் உள்ளதால் இது அவ்வாற்றங்கரையில் நிறுவப்பட்டுள்ளது. இந்த அனல்மின் நிலையம் குஜராத்தின் மிகப்பெரிய நகரமான அகமதாபாத்திற்கு வெகு அருகாமையில் அமைந்துள்ளது..



</doc>
<doc id="139115" url="https://ta.wikipedia.org/wiki?curid=139115" title="வாக்கேயக்காரர்">
வாக்கேயக்காரர்

கீதங்கள், கீர்த்தனைகள், பதங்கள் போன்றவற்றை இயற்றுபவர் கருநாடக இசைத் துறையில் வாக்கேயக்காரர் என அழைக்கப்படுவார். இவர்கள் 'உத்தம வாக்கேயக்காரர்', 'அதம வாக்கேயக்காரர்' என வகைப்படுத்தப்படுவர்.

உத்தம வாக்கேயக்காரர் என்பவர், சங்கீதம் மற்றும் சாகித்யம் தெரிந்தவர்.<br>
அதம வாக்கேயக்காரர் என்பவர், கவிஞர் ஆவார்.




</doc>
<doc id="139131" url="https://ta.wikipedia.org/wiki?curid=139131" title="இந்தோனேசிய மீச்சிறு கெண்டை">
இந்தோனேசிய மீச்சிறு கெண்டை

இந்தோனேசிய மீச்சிறுகெண்டை அல்லது "ஃபேடோசைப்பிரிசு புரோச்செனட்டிக்கா" (Paedocypris progenetica) என்பது இந்தோனேசியாவில் மட்டும் காணப்படும் சைப்பிரினிடு (cyprinid) வகைக் கெண்டை மீன். இது ஒருவகை சதுப்புக்காடுகளிலும் கழிமுகங்களிலும் காணப்படுகின்றது. இதுவே உலகில் யாவற்றினும் மிகச்சிறிய மீன் இனம் ஆகும். இம்மீன் இனத்தின் பெண் மீன்களின் நீளம் 10.3 மில்லிமீட்டரும் ஆண் மீன்களின் நீளம் 7.9 மில்லிமீட்டரும் மட்டுமே ஆகும் . அண்மையில், பப்புவா நியூகினியில் கண்டுபிடித்து, சனவரி 2012 இல் விளக்கப்பட்ட, குட்டித் தவளைக்கு 

முன்பு இந்த மீச்சிறு கெண்டை மீனே உலகின் மிகச்சிறிய முதுகெலும்பியாக இருந்தது 


</doc>
<doc id="139133" url="https://ta.wikipedia.org/wiki?curid=139133" title="பெத்தேல்">
பெத்தேல்

பெத்தேல் என்பது விவிலியத்தோடு தொடர்புடைய ஒரு பண்டைக்கால ஊர் ஆகும். பண்டைய உகரித் மொழியில் அது "பெத்-எல்" ("bt il") எனப்பட்டது. அதன் பொருள் "கடவுளின் (எல்) இல்லம் (பெத்)" என்பதாகும்.

எபிரேய மொழியில் "பெத்தேல்" בֵּית אֵל என்றும், கிரேக்கத்தில் Βαιθηλ என்றும், இலத்தீனில் Bethel என்றும் வடிவம் பெறும்.

பழைய ஏற்பாட்டில் பெத்தேல் என்னும் ஊர் பெஞ்சமின் குலத்தாரும் எப்ராயிம் குலத்தாரும் வதிந்த இடங்களுக்கு இடைப்பட்ட பகுதியில் இருந்ததாகக் கூறப்படுகிறது. பண்டைய கிறித்தவ எழுத்தாளர்களாகிய யூசேபியஸ் மற்றும் ஜெரோம் ஆகியோர் வாழ்ந்த காலத்தில் "பெத்தேல்" என்னும் பெயருடைய சிற்றூர் ஒன்று எருசலேம் நகருக்கு வடக்கே 12 மைல் (உரோமையர் கணிப்புப்படி) தொலையில், நியாப்பொலிசு நகருக்குச் சென்ற சாலையின் கிழக்கு ஓரமாக அமைந்திருந்தது என்று குறிப்பிட்டுள்ளார்கள்.

எட்வர்ட் இராபின்சன் என்னும் அகழ்வாளர் இன்றைய பாலத்தீனத்தில் உள்ள "பெய்த்தின்" ("Beitn") என்னும் ஊரே பண்டைக்கால "பெத்தேல்" என்று கூறுகிறார். பண்டைய ஏடுகள் தரும் குறிப்புகள் தவிர, "பெத்தேல்" என்னும் பெயருக்கும் "பெய்த்தின்" என்னும் பெயருக்கும் இடையே உள்ள ஒற்றுமையின் அடிப்படையிலும்.அவர் இம்முடிவுக்கு வருகிறார். "எல்" என்னும்.எபிரேயச் சொல்.அரபியில் "இன்" என்று மாறுவதை வழக்கமே என்றும் அவர் சுட்டிக்காட்டுகிறார்.

1968இல் பாலத்தீனத்தின் சில பகுதிகளைக் கைப்பற்றிய இசுரயேல் நாடு, "பெய்த்தின்" ஊருக்கு அருகே ஒரு குடியிருப்பை உருவாக்கி, அதற்கு "பெய்த்தேல்" ("Beit El") என்று பெயரிட்டது.

விவிலியத்தில் யோசுவா நூலில் (12:16) தெற்கு அரசாகிய யூதாவில் அமைந்த "பெத்தேல்" பற்றிய குறிப்பு உள்ளது. அது சிமியோன் குலத்தவர் வாழ்ந்த "பெத்துல்" அல்லது "பெத்துவேல்" என்னும் ஊராக இருக்கலாம்.என்று கருதப்படுகிறது.

"பெத்தேல்" என்னும் ஊர் விவிலிய நூலாகிய தொடக்க நூலில் பல இடங்களில் குறிப்பிடப்பட்டுள்ளது. முதல் குறிப்பு தொடக்க நூலின் 12ஆம் அதிகாரத்தில் உள்ளது. 

மற்றொரு சிறப்பான குறிப்பு தொடக்க நூலின் 28ஆம் அதிகாரத்தில் உள்ளது. அதில் யாக்கோபு பெத்தேல் ஊரில் கண்ட கனவு விவரிக்கப்படுகிறது (28:10-23):

இன்னொரு விவிலியக் குறிப்பு தொடக்க நூலின் 35ஆம் அதிகாரத்தில் உள்ளது (35:6-8):

"லூசு" என்னும் பழைய கனானேயப் பெயர் "பெத்தேல்" என்று மாற்றம் பெற்றதுபோல, அங்கேயே யாக்கோபுவின் பெயரைக் கடவுள் "இஸ்ரயேல்" என்று மாற்றினார்.

தாவீது மற்றும் சாலமோன் மன்னர்களின் ஆட்சிக்காலத்தில் வடக்கு நாடாகிய இஸ்ரயேலும் தெற்கு நாடாகிய யூதாவும் ஒரே நாட்டின் பகுதிகளாக இருந்தன. அதன் பிறகு நாடு பிளவுண்டது. 1 அரசர்கள் என்னும் விவிலிய நூல் கீழ்வரும் வரலாற்றைத் தருகிறது (1 அரசர்கள் 12:25-33):

அசீரியர்கள் கிமு 721இல் இசுரயேல் மீது படையெடுத்துவந்தனர். அப்போது பெத்தேல் அழிவிலிருந்து தப்பியது. ஆனால் யூதா நாட்டு அரசராகிய யோசியா (கிமு சுமார் 640-609) படையெடுத்தபோது பெத்தேலில் இருந்த வழிபாட்டு இடத்தைத் தரைமட்டமாக்கினார் (2 அரசர்கள் 23:15).

மக்கபேயர் காலத்தில் (கிமு 2ஆம் நூற்றாண்டு) பெத்தேல் நகரில் மக்கள் மீண்டும் குடியேறினர். காப்புச் சுவர்களும் கட்டப்பட்டன.

உரோமைப் பேரரசன் வெஸ்பாசியான் பெத்தேலைக் கைப்பற்றினார் என்று பண்டை கிறித்தவ எழுத்தாளர் யோசேபுஸ் கூறுகிறார். யோசேபுஸ் மற்றும் ஜெரோம் ஆகியோர் தருகின்ற குறிப்புகளுக்குப் பிறகு பெத்தேல் பற்றிய வரலாற்றுக் குறிப்பு ஒன்றும் கிடைக்கவில்லை. ஆனால், இன்று பாலத்தீனத்தில் உள்ள "பெய்த்தின்" என்னும் இடத்தில் விரிவாக்கம் நடந்ததையும், நடுக்காலத்தில் கிறித்தவக் கோவில் இருந்ததையும் அறிய முடிகிறது என்று அகழ்வாளர் எட்வர்ட் இராபின்சன் கூறுகிறார்.

பெத்தேல் பற்றிய குறிப்புகள் ஆமோஸ் நூலிலும் உள்ளன:



</doc>
<doc id="139142" url="https://ta.wikipedia.org/wiki?curid=139142" title="பேர்லின் தொலைக்காட்சிக் கோபுரம்">
பேர்லின் தொலைக்காட்சிக் கோபுரம்

பேர்லின் தொலைக்காட்சிக் கோபுரம் அல்லது ஃபெர்ன்செர்ரேம் (Fernsehturm ) என்பது சேர்மனி பேர்லின் நகரில் உள்ள தொலைக்காட்சிக் கோபுரம் ஆகும். இது அலெக்ஸாண்டர் ப்ளாட்சிக்கு அருகாக அதன் ஒரு உலகப் பெருங் கோபுரங்களின் கூட்டமைப்பினது (WFGT) ஒருபாகமாக 1965க்கும் 1969க்கும் இடையில் இக்கட்டடம் கட்டப்பட்டது. முன்னாள் கிழக்கு செருமனி நிருவாகம் பேர்லினின் சின்னமாக இதைக் கட்டியது. இது மத்திய மற்றும் பேர்லினின் புறநகர்ப் புறங்களிலிருந்தும் இலகுவில் அவதானிக்கக் குடியதாயிருக்கும். இது 368 மீட்டர் உயரம் உடையது. சேருமனியிலுள்ள உயரம் கூடிய கட்டடமாக இது உள்ளது.


</doc>
<doc id="139146" url="https://ta.wikipedia.org/wiki?curid=139146" title="குல்சார்">
குல்சார்

சம்பூரண் சிங் கால்ரா ("Sampooran Singh Kalra", , , ) (பிறப்பு: ஆகத்து 18, 1934), பரவலாக அவரது புனைப்பெயரான குல்சார் ("Gulsar", , , ), ஓர் இந்திய கவிஞர், பாடலாசிரியர் மற்றும் திரைப்பட இயக்குனர். இந்தி-உருது மொழியில் முதன்மையாக எழுதும் குல்சார் பஞ்சாபி மொழியிலும் "பிராஜ் பாசா", "கரிபோலி", "அரியான்வி", "மார்வாரி" போன்ற இந்தியின் பல வட்டார வழக்குகளிலும் எழுதியுள்ளார்.

குல்சாருக்கு 2002இல் சாகித்திய அகாதமி விருதும் 2004இல் பத்ம பூசண் விருதும் வழங்கப்பட்டுள்ளது. பல தேசியத் திரைப்பட விருதுகளும் பிலிம்பேர் விருதுகளும் பெற்றுள்ளார். 2009ஆம் ஆண்டு "சிலம்டாக் மில்லியனயர்" (2008) திரைப்படத்தில் ""ஜெய் ஹோ"" என்ற இவரது பாடலுக்கு சிறந்த முதன்மைப் பாடலுக்கான அகாதமி விருது பெற்றார். அதே பாடலுக்காக சனவரி 31, 2010இல் கிராமி விருதும் பெற்றுள்ளார். இவருக்கு திரைப்படத்துறையினருக்கான இந்தியாவின் மிக உயரிய விருதான தாதாசாஹெப் பால்கே விருது 2013ஆம் ஆண்டுக்கு வழங்கப்பட்டுள்ளது.

குல்சாரின் கவிதைகள் மூன்று தொகுப்புகளாக "சாந்த் புக்ராஜ்கா", "ராத் பச்மினே கி" மற்றும் "பந்த்ரா பாஞ்ச் பச்சத்தர்" வெளியிடப்பட்டுள்ளன. இவரது சிறுகதைகள் "ராவி-பார்" (பாக்கித்தானில் "டஸ்ட்கத்") மற்றும் "துவான்" (புகை) என வெளியிடப்பட்டுள்ளன..

இசையமைப்பாளர்கள் ராகுல் தேவ் பர்மன், ஏ. ஆர். ரகுமான் மற்றும் விஷால் பரத்வாஜ் ஆகியோருடன் பாடலாசிரியராகச் சிறப்பாகப் பணியாற்றி உள்ளார். பிற பாலிவுட் இசையமைப்பாளர்களுடனும் பணியாற்றியுள்ளார். திரைப்பாடல்கள் தவிர பல திரைப்படங்களுக்கு திரைக்கதை மற்றும் வசனகர்த்தாவாகவும் பணியாற்றியுள்ளார். இவர் இயக்கிய திரைப்படங்களும் பல விருதுகளைப் பெற்றுள்ளன. சின்னத்திரையில் "மிர்சா காலிப்", "தஹரீர் முன்ஷி பிரேம் சந்த் கி" ஆகிய நெடுந்தொடர்களைத் தயாரித்துள்ளார்.



</doc>
<doc id="139148" url="https://ta.wikipedia.org/wiki?curid=139148" title="மூ">
மூ

மூ என்பது கடலில் மூழ்கிவிட்டதாக கூறப்படும் ஒரு தொன்பியல் கண்டமாகும். இந்த தொன்பியல் கண்டம் பற்றிய கோட்பாடுகள் முதலில் அகசுடசு லே ப்லொஙியொன் என்ற தொன்பியல் நாகரிக ஆய்வாளரால் கூறப்பட்ட "அட்லாண்டிக் கடலில் மூழ்கிய மூ கண்ட அழிவிலிருந்து மீண்டவர்களே எகிப்து மற்றும் அமேரிக்க நாகரிகங்களை ஆரம்பித்தனர்" என்ற கருத்தை மூலமாக கொண்டு அவரை பின்பற்றிய சேம்சு சர்ச்வேர்ட் என்றவரால் பிரபலப்படுத்தப்பட்டது.

குமரிக்கண்டம் போன்றே இவ்வளவு பெரிய நிலப்பரப்பு சில வருடங்களில் ஒரேடியாக கடலில் மூழ்கிவிட்டதை ஆய்வாளர்கள் நம்ப மறுக்கின்றனர். அதனால் தற்போதைய ஆய்வாளர்கள் இதை ஒரு புனைவிடம் என்றே கூறிவருகின்றனர்.

அகசுடசு லே ப்லொஙியொன் (1825–1908) என்பவரே முதலில் மூ என்னும் கண்டம் இருந்ததற்கான சாத்தியங்களை யுகாட்டன் மாயன் சிதையல்களிலிருந்து கண்டறிந்தார். மேலும் கிரேக்க எகிப்து நாகரிகங்களுக்கெல்லாம் முன்னோடியாக இந்நாகரிகம் இருந்தது போன்ற கருதுகோள்களை உருவாக்கினார். லே பின்பு இந்த மூ பற்றிய கதைகள் அட்லாண்டிசு என்ற கடலில் மூழ்கியதாக கருதப்படும் மற்றொரு தொன்பியல் கண்டத்தோடு ஒப்பிட்டு இரண்டும் ஒன்றே எனக்கூறினார். மேலும் மூ அழிவின் போது தப்பிச் சென்றவர்களே எகிப்து நாட்டின் மூ அரசியென்றும் மற்றொரு பிரிவினர் மாயன் நாகரிகம் தொடங்கிய மாயன் இன மக்கள் எனவும் கூறினார்.

பின்பு சர்ச்வேர்ட் என்பவரால் மூ கண்டம் பசிபிக் கடலில் மூழ்கியதாக எழுதப்பட்ட ஐந்து புத்தகங்களும் மூ கண்ட கருதுகோள்களை மேலும் பிரபலமாக்கியது. மேலும் சர்ச்வேர்ட் கி.மு. 48,000 முதல் கி.மு.10,000 வரை மூ கண்ட நாகரிகம் உச்சத்தில் இருந்ததாகவும், கிமு 10,000த்தில் நிலநடுக்கங்கள் மட்டும் எரிமலை கொந்தளிப்புகளில் ஒரே நாளில் முற்றிலும் அழிந்ததாகவும் குறிப்பிடுகிறார்.

எசுகோட் எலியட் போன்றவர்கள் மூ கண்டம் 8 லடசம் ஆண்டுகளுக்கு முன்பே இருந்ததாகவும் கிமு 9564ஆம் ஆண்டில் அழிந்ததாகவும் கூறுகிறார்.

1930களில், துர்க்கிய குடியரசை கண்டுபிடித்தவரான அடடுர்க் சர்ச்வேர்ட்டின் கண்டுபிடிப்புகளால் ஈர்க்கப்பட்டு மூ கண்டத்தின் இருப்பிடம் துர்க்கியர்களின் பழைய தாய்நிலமான உர்கிமய்ட்டாக இருக்கலாம் என்று கூறுகிறார்

ருத் மொன்ட்கொமெரி என்பவர் மூ கண்டமும் லெமூரியா கண்டமும் ஒன்றெனவும், மசாகி கிமுரா என்பவர் சப்பான் நாட்டின் யொனகுனி தீவுகளே மூ கண்டம் என்றும் கூறுகின்றனர். (or "ruins of the lost world of Muin" according to CNN ).




</doc>
<doc id="139159" url="https://ta.wikipedia.org/wiki?curid=139159" title="சாய்செவ்வகம்">
சாய்செவ்வகம்

இருபரிமாண வடிவவியலில் வழக்கமாக சாய்செவ்வகம் ("rhomboid") என்பது சமமில்லா அடுத்துள்ள பக்கங்களையும் சாய்கோணங்களையும் கொண்ட ஒரு இணைகரமாகும். 

ஒரு இணைகரத்தின் நான்கு பக்கங்களும் சமமாக இருந்தால் அது ஒரு சாய்சதுரம், ஆனால் சாய்செவ்வகம் அல்ல.

செங்கோண மூலைகள் கொண்ட இணைகரம் ஒரு செவ்வகம், ஆனால் சாய்செவ்வகம் அல்ல.

பெரும்பாலும் "ராம்பாய்ட்" என்ற சொல் இணைகரத்திண்மத்தைக் குறிக்கவும் பயன்படுத்தப்படுகிறது. சில படிகங்கள் முப்பரிமாண சாய்செவ்வக வடிவில் உள்ளன. இவை "சாய்சதுர பட்டகங்கள்" எனவும் அழைக்கப்படுகின்றன. அறிவியலில், சாய்செவ்வகம் என்ற வார்த்தை இரு மற்றும் முப்பரிமாண பயன்பாடு கொண்டுள்ளது. 

யூக்ளிட், அவரது "எலிமெண்ட்ஸ்" புத்தகம் I, வரையறை 22 -ல் இச்சொல்லை அறிமுகப்படுத்தியுள்ளார்.
யூக்ளிட் சாய்செவ்வகத்தின் வரையறையைப் பின்பு வேறு எந்த சந்தர்ப்பத்திலும் பயன்படுத்தவில்லை. புத்தகம் I, கூற்று 31 -ல் இணைகரம் என்ற சொல்லை அறிமுகப்படுத்தியிருக்கிறார்; "" இணைகரப் பரப்புகளில் எதிர்ப் பக்கங்கள் சமமாகவும் எதிர் கோணங்கள் சமமாகவும் அமையும்; மற்றும் விட்டம் பரப்பை இருசமக்கூறிடும்."" "ஹீத்தின்" கருத்தின்படி சாய்செவ்வகம் என்பது ஏற்கனவே பயன்பாட்டில் உள்ள ஒரு பழமையான சொல்.

சாய்செவ்வகத்திற்கு சமச்சீர் அச்சுக்கோடுகள் கிடையாது. ஆனால் வரிசை 2 கொண்ட சுழற்சி சமச்சீர் உண்டு.

உயிரியலில், சாய்செவ்வக வடிவ தசைகள், இலைகளில் அல்லது தலைக்காலிகளில் காணப்படும் இருபக்க சமச்சீர்மை கொண்ட பட்டவடிவ அல்லது சாய்சதுர வடிவ சுற்றுக்கோடு ஆகியவற்றை விளக்க சாய்செவ்வக வடிவ கருத்து பயன்படுகிறது.



</doc>
<doc id="139160" url="https://ta.wikipedia.org/wiki?curid=139160" title="துர்காபூர் அனல்மின் நிலையம்">
துர்காபூர் அனல்மின் நிலையம்

துர்காபூர் அனல்மின் நிலையம் இந்தியாவில் துர்காபூரிலிருந்து 5 கிலோமீட்டர் தொலைவிலுள்ள வாரிய இரயில் நிலையத்தின் அருகில் அமைந்துள்ளது. இந்த அனல்மின் நிலையம் நிலக்கரி அடிப்படையிலான மின்நிலையம் ஆகும். இது தாமோதர் பள்ளத்தாக்கு கழகத்தால் நிர்வகிக்கப்படுகிறது.

துர்காபூர் அனல்மின் நிலையம் 350 MW நிறுவப்பட்ட ஆற்றளவை கொண்டுள்ளது. 75MW திறனுள்ள முதல் மட்டும் இரண்டாம் தொகுதிகளில் 1985ல் உற்பத்தி நிறுத்தப்பட்டது..



</doc>
<doc id="139164" url="https://ta.wikipedia.org/wiki?curid=139164" title="சாத்தானிக் வெர்சஸ்">
சாத்தானிக் வெர்சஸ்

சாத்தானிக் வெர்சஸ் ("Satanic Verses", அல்லது "கரானிக் நிகழ்வு") என்ற நிகழ்வு குரானை காபிரியல் கூறியவாறு முகமது நபி சொல்லிக்கொண்டு வந்தபோது அவரையறியாது உட்செருகப்பட்டதாகக் கூறப்படும் மூன்று பாகால் தெய்வங்களைத் தொழும்படியான வரிகளாகும். ஒரே கடவுள் கொள்கையை போதித்த நபி, இவற்றைக் கூற ஆதாரம் இல்லை என்று (ஐயமிகு "ஹாடித்") இவ்வரிகள் நீக்கப்பட்டன.

நீக்கப்பட்ட இந்த வரிகளை "அல் வாகிடி", அவரது எழுத்தர் "இபன் சாத்" இவர்களது "நபிகள் நாயகம் வாழ்க்கை வரலாற்றில்" காணக் கிடைக்கின்றன. இந்த வரிகளை முதன்முதலாக சாத்தானின் கவிதைகள் என்ற பொருள்பட சாத்தானிக் வெர்சஸ் என வில்லியம் முயர் அழைத்ததாகக் கூறப்படுகிறது.





</doc>
<doc id="139166" url="https://ta.wikipedia.org/wiki?curid=139166" title="குற்றலை தாங்கி">
குற்றலை தாங்கி

குற்றலைத் தாங்கி ("ripple tank") என்பது நீரில் எழும் நுண்ணலைகளை விளக்கப் பயன்படும் சிறப்பான தாங்கி ஆகும். இது ஆழம் குறைந்த கண்ணாடியினாலான நீர்த் தாங்கி ஆகும். குற்றலைத் தாங்கிகளின் மேற்புறமாக ஒளியூட்டப்பட்டு இவ்வொளி நீரை ஊடுருவி செல்லும். கீழே வைக்கப்படும் திரையில் குற்றலையின் நகர்வு விம்பமாகப் பெறப்படும்.

குற்றலைகள் தாங்கியின் மேலாக மீள்மப் பட்டியின் மீது பொருத்தப்பட்டுள்ள பலகைத்துண்டில் அது மேற்பரப்புக்கு மேலாக அமைந்திருப்பதனால் உருவாக்கப்படலாம். பலகையில் பொருத்தப்பட்டுள்ள மோட்டார் அதன் அச்சில் சுழல்வதால் குற்றலைகள் உருவாகும்.

அலைகளின் ப்ல்வேறு இயல்புகளை இதன் மூலம் விபரிக்க முடியும். அவையாவன தள அலைகள், எதிரொளிப்பு, ஒளி முறிவு, அலைகளின் குறுக்கீடு மற்றும் அலைத்தடுப்பு என்பனவாகும்.


</doc>
<doc id="139167" url="https://ta.wikipedia.org/wiki?curid=139167" title="இந்துக் கல்லூரி">
இந்துக் கல்லூரி

இந்துக் கல்லூரி ("Hindu College") என்பது பின்வரும் ஒரு கல்விக் கழகமாக இருக்கலாம்:




</doc>
<doc id="139182" url="https://ta.wikipedia.org/wiki?curid=139182" title="விக்டோரியா அசரென்கா">
விக்டோரியா அசரென்கா

விக்டோரியா அசரென்கா ("Victoria Azarenka", , ; பிறப்பு 31 சூலை, 1989) பெலரசைச் சேர்ந்த ஓர் தொழில்முறை டென்னிசு விளையாட்டுக்காரர். அவர் ஒரு முன்னாள் உலக தரப்படுத்தலில் முதல் நிலை வீராங்கனை 5 ஆகஸ்ட் 2013 தகவலின் படி அவள் தற்போது உலக தரப்படுத்தலில் இரண்டாம் இடத்தை பிடித்துள்ளார். இந்தப் பின்னணியில் பெலரசு ஆட்டக்காரர்களிலேயே மிக உயர்ந்த நிலையை எட்டி சாதனை படைத்துள்ளார்.

அசரென்கா இரண்டு கலப்பு இரட்டையர் பெருவெற்றித் தொடர் பட்டங்களைப் பெற்றுள்ளார். 2007ஆம் ஆண்டில் யு.எசு.ஓப்பனில் மாக்ஸ் மிர்ன்யியுடனும் 2008ஆம் ஆண்டு பிரெஞ்சு ஓப்பனில் பாப் பிரியனுடனும் இந்த வெற்றிகளைப் பெற்றுள்ளார். 2012ஆம் ஆண்டு ஆஸ்திரேலிய ஓப்பனில் இறுதியாட்டத்தில் மரியா சரப்போவாவை 6-3, 6-0 என்ற நேர்சுற்றில் வென்று பெருவெற்றித் தொடர் ஒன்றில் தனது முதலாவது வெற்றியைப் பெற்றுள்ளார். இந்த ஆட்டத்தில் வெற்றி பெற்றதன் மூலம் இவர் டென்னிசு பெண்களுக்கான உலகத் தர வரிசையில் முதலாம் இடத்தைப் பிடித்துள்ளார். 2013ம் ஆண்டும் இவர் ஆஸ்திரேலிய ஓப்பனை வென்றார்.

15 வயதில் அசரென்கா பயிற்சிக்காக மின்ஸ்க், பெலாருஸ் இல் இருந்து ஸ்காட்ஸ்டேல், அரிசோனா, அமெரிக்காவுக்கு சென்றார். இங்கு அவருக்கு அவரது அம்மாவின் ஒரு நண்பர் தேசிய ஹாக்கி லீக் பந்து தடுப்பாளரான நிகோலாய் காபிபுலின் மற்றும் அவரது மனைவி மூலம் உதவி கிடைத்தது. 2012 ஆம் ஆண்டு அவர் மொனாக்கோ சென்றார். பின்னர் 2013 ஆகஸ்ட் மாதம் அவர் லாஸ் ஏஞ்சல்ஸ், கலிபோர்னியா வில் ஒரு புதிய வீட்டை வாங்கினார். அசரென்கா பெலாரஷ்யன், ரஷியன், மற்றும் ஆங்கிலத்தில் சரளமாக பேசக்கூடியவர்களாவர் மற்றும் பிரெஞ்சு மற்றும் உக்ரேனிய மொழியிலும் ஓரளவு பேசுவார்.2011 ல் அவர் கல்வியில் கவனம் செலுத்த டென்னிஸ் விளையாட்டில் இருந்து ஓய்வு எடுத்தார் இருப்பினும் அவரது பாட்டியுடன் உரையாடிய பின்னர் அவர் தொடர்ந்து விளையாட முடிவு செய்தார்.பாட்டியிடம் இருந்து உத்வேகம் விளையாட்டில் அசரென்காவின் தொடர்ச்சியான முன்னேற்றங்கள் முக்கியமானதாக கருதப்படுகிறது.



</doc>
<doc id="139197" url="https://ta.wikipedia.org/wiki?curid=139197" title="மால்டாவின் பெருங்கற்றூண் கோவில்கள்">
மால்டாவின் பெருங்கற்றூண் கோவில்கள்

மால்டாவின் பெருங்கற்த்தூண் கோவில்கள் மால்டாவில் உள்ள தொடர்ச்சியான வரலாற்றுக்கு முந்தைய நினைவுச்சின்னங்கள் ஆகும். இவற்றுள் ஏழு சின்னங்கள் யுனெஸ்கோவின் உலக பாரம்பரிய களங்களாக அறிவிக்கப்பட்டுள்ளன.தொல்பொருள் ஆய்வாளர்கள் இந்த பெருந்தூண் வளாகங்கள் கலாச்சார மாற்றத்தின் உள்ளூர் கண்டுபிடிப்புகள் என நம்புகின்றனர். இது பல கோவில்களை கண்டிஜா காலகட்டத்தில் (கிமு 3600-3000) கட்டுவதற்கு வழிவகுத்தது. அப்போது கட்டப்பட்ட தர்சியன் கோவில் வளாகம் கிமு 2500 வரை உபயோகத்தில் இருந்தது. அதன் பிறகு கோவில் கட்டும் கலாச்சாரம் மறைந்துவிட்டது.


</doc>
<doc id="139202" url="https://ta.wikipedia.org/wiki?curid=139202" title="மியூசிக் அகாதெமி (சென்னை)">
மியூசிக் அகாதெமி (சென்னை)

'மியூசிக் அகாதெமி' என்றழைக்கப்படும் கலை மன்றம் இந்திய மாநிலமான தமிழ்நாட்டின் தலைநகரான சென்னையில் இராயப்பேட்டை பகுதியில் உள்ளது . இக்கலை மன்றம், சங்கீத வித்வத் சபை என்றும் அழைக்கப்படுகிறது.

கருநாடக இசையின் நலம் விரும்பிகள் மற்றும் இசை விரும்பிகள், அப்போதைய மெட்ராஸ் நகரத்தில் ஒரு கலை மன்றத்தை நிறுவ விரும்பினர். அகில இந்திய இசை மாநாடு 1927 ஆம் ஆண்டு சென்னையில் நடந்தபோது, இதற்கான தீர்மானம் நிறைவேற்றப்பட்டது. இந்திய இசையை வளர்க்கும் முகமாகவும், இசையைப் பற்றி தத்துவம் மற்றும் பயிற்சி ரீதியாக கற்றுத்தரும் வகையிலும் இக்கலை மன்றம் இருக்க வேண்டும் என்பது அவர்களின் எண்ணம். இந்த மாநாட்டுக்கென அமைக்கப்பட்ட வரவேற்பு குழு, 1928 ஆம் ஆண்டு மார்ச் 5 அன்று தற்காலிகமானதொரு செயற்குழுவை தேர்ந்தெடுத்தது. கலை மன்றத்தை நிறுவும் பொறுப்பு அச்செயற்குழுவிடம் தரப்பட்டது.

1928 ஆம் ஆண்டில், இக்கலை மன்றத்திற்கு தொழில்நுட்ப ஆலோசனையை தரும் வகையில் 'வல்லுநர் குழு' ஒன்று அமைக்கப்பட்டது. இக்குழு உறுப்பினர்கள் பின்வருமாறு:

1928 ஆம் ஆண்டு; ஆகஸ்ட் 18 அன்று இக்கலை மன்றம், பொது நிகழ்ச்சி ஒன்றின் வாயிலாக அதிகாரப்பூர்வமாக தொடங்கி வைக்கப்பட்டது.




அதிகாரப்பூர்வ இணையத்தளம்


</doc>
<doc id="139207" url="https://ta.wikipedia.org/wiki?curid=139207" title="இந்திய அணு சோதனை காலவரிசை">
இந்திய அணு சோதனை காலவரிசை

இந்தியா நடத்திய அணு ஆயுதம் மற்றும் மின்நிலைய சோதனைகளின் காலவரிசை




</doc>
<doc id="139209" url="https://ta.wikipedia.org/wiki?curid=139209" title="இலண்டன் கோபுரம்">
இலண்டன் கோபுரம்

மேன்மை தாங்கிய அரசியின் அரண்மனை மற்றும் கோட்டை அல்லது பொதுவாக இலண்டனின் கோபுரம் என அறியப்படும் இது மத்திய இலண்டன், இங்கிலாந்தில் உள்ள தேம்ஸ் நதிக்கரையில் அமைந்துள்ள ஒரு வரலாற்றுச் சிறப்புமிக்க கோட்டையாகும். இதனை வடிவமைத்தவர், நோர்மன் துறவியும், தேவாலயம் மற்றும் கோட்டைகள் கட்டுவதில் புகழ்பெற்ற குண்டல்ப் ஆவார். இது இலண்டன் நகரத்தில் உள்ள கோபுர ஹம்லெட் என்னும் இடத்தில் அமைந்துள்ளது. இலண்டன் மாநகரத்தின் கிழக்கு முனையில் இருந்து கோபுர மலை எனப்படும் திறந்தவெளியால் பிரிக்கப்பட்டுள்ளது. இது 1066 ன் இறுதியில் நார்மனின் இங்கிலாந்து வெற்றியின் ஒரு பகுதியாக ஆரம்பிக்கப்பட்டது.



</doc>
<doc id="139212" url="https://ta.wikipedia.org/wiki?curid=139212" title="மாறுபக்க கொழுப்பு">
மாறுபக்க கொழுப்பு

மாறுபக்க கொழுப்பு (Trans fat) என்று மாறுபக்க-மாற்றியனுள்ள கொழுப்பு அமிலங்களைக் கொண்ட நிறைவுறாக் கொழுப்பினை பொதுவாக அழைக்கின்றோம். இச்சொல்லானது கார்பன்-கார்பன் இரட்டைப்பிணைப்பு அமைவடிவத்தினைக் குறிப்பதால், மாறுபக்க கொழுப்புகள் நிறைவுறாக் கொழுப்பாகவோ அல்லது நிறைவுறாக் கொழுப்பாகவோ இருக்கும். ஆனால், கண்டிப்பாக நிறைவுற்ற கொழுப்பாக இருக்க முடியாது. மாறுபக்க கொழுப்புகள் இயற்கையில் மிக அரிதாகக் காணப்பட்டாலும், உணவுத் தயாரிப்புமுறையின்போது இவை உருவாகின்றன.

மாறுபக்க கொழுப்புகளை உட்கொள்வது குறையடர்த்தி கொழுமியப்புரத (தீய கொலஸ்டிரால்) அளவுகளை அதிகரித்தும், நல்ல கொலஸ்டிரால் (உயரடர்த்தி கொழுமியப்புரத) அளவுகளைக் குறைத்தும் இதயத்தமனி நோய்கான இடரினை அதிகரிக்கிறது. உலகளவில், நலவாழ்வு அதிகாரிகள் மாறுபக்க கொழுப்பினைச் சிறிதளவே உட்கொள்ள வேண்டுமெனப் பரிந்துரைக்கிறார்கள். இயற்கையில் உள்ள எண்ணெய்களைக் காட்டிலும் பகுதியாக ஐட்ரசனேற்றப்பட்ட எண்ணெய்களிலுள்ள மாறுபக்க கொழுப்புகள் மிகவும் அதிகமான உடல்நல சீர்கேட்டினை விளைவிப்பவையாகும்.


</doc>
<doc id="139217" url="https://ta.wikipedia.org/wiki?curid=139217" title="வணிகச் சின்னம்">
வணிகச் சின்னம்

ஒரு தனிநபரோ, வணிக நிறுவனமோ, அல்லது பிற சட்டப்படியான நபரோ தமது பொருளையோ, சேவையையோ தனது வாடிக்கையாளர்களிடம் தனித்துவமாய் அடையாளப்படுத்தப் பயன்படுத்தும் தனிப்பட்ட சின்னம் அல்லது குறீயிடு வணிகச்சின்னம் அல்லது வர்த்தக்குறி ("trademark")எனப்படும். இது ஒருவர் வழங்கும் பொருள் மற்றும் சேவையைப் பிறரிடமிருந்து தனிமைப்படுத்திக் காட்ட உதவும்.

ஒரு வணிகச்சின்னம் என்பது கீழ்கண்ட குறிகளின் மூலம் குறிக்கப்படுகிறது.




வணிகச்சின்னம் என்பது பொதுவாக பெயராகவோ, சொல்லாகவோ, சொற்றொடராகவோ, சின்னமாகவோ, இலச்சினையாகவோ, படமாகவோ, வடிவமைப்பாகவோ, அல்லது இவை கலந்தோ அமையப்பெறும். வழக்கமான இவை அல்லாது வண்ணம், மனம், ஓசை போன்றவற்றை அடிப்படையாகக் கொண்ட சில மரபுசாராத வணிகச்சின்னங்களும் உண்டு. எ.கா. - ஏர்டெல் கருப்பாடல் (theme song).



</doc>
<doc id="139221" url="https://ta.wikipedia.org/wiki?curid=139221" title="எதிர்திசை சவ்வூடுபரவல்">
எதிர்திசை சவ்வூடுபரவல்

எதிர்திசை சவ்வூடுபரவல் ("Reverse Osmosis") என்பது மென்படல வடிகட்டுதலை ஒத்த முறையாகும். எனினும் தலைகீழ் சவ்வூடுபரவலுக்கும், வடிகட்டுதலுக்கும் இடையில் முக்கிய பல வேறுபாடுகள் உள்ளன. மென்படல வடிகட்டுதலின் மேம்படுத்தப்பட்ட நீக்க இயக்க முறை என்பது வடிகட்டுதல் அல்லது அளவு நீக்கம் ஆகும். அதனால் உட்பாய்வு அழுத்தம் மற்றும் ஒருமுகப்படுத்துதல் போன்ற செயல்முறைக் கூறுகளைப் பொருட்படுத்தாமல் இந்த செயல்முறையானது கோட்பாட்டு ரீதியில் பொருள் நீக்குதலை முழுமையாகச் செய்கிறது. எனினும் RO (தலைகீழ் சவ்வூடுபரவல்) ஆனது பரவல் இயக்குமுறைக்கு உட்படுத்துகிறது. அதனால் இதன் பிரிவுபட்ட செயல் திறமையானது அதன் அழுத்தம் மற்றும் நீரின் பாய்ம மதிப்பைக்கொண்டு உட்பாய்வு கரைப்பான் செறிவை சார்ந்து இருக்கிறது. இது அழுத்தத்தைப் பயன்படுத்தி ஒரு மென்படலத்தின் மூலம் கரைசலை தள்ளுகிறது மற்றும் கரைப்பான் தக்கவைத்திருக்கும் சுத்தமான கரைதிரவத்தை ஒரு பகுதியிலிருந்து அடுத்த பகுதிக்கு கடந்து செல்ல அனுமதிக்கிறது. குறைந்த கரைப்பான் செறிவு நடக்கும் பகுதியில் இயற்கையாக ஒரு மென்படலம் வழியே கரைசல் நகரும்போது அதிக கரைப்பான் செறிவு இருக்கும் ஒரு பகுதியில் வெளிப்புற அழுத்தம் இல்லாதபோது நடக்கும் இது ஒரு வழக்கமான தலைகீழ் சவ்வூடுபரவல் செயல்பாடாகும்.

பகுதி சவ்வூடு பரவும் மென்படலங்களின் வழியாக சவ்வூடு பரவலின் செயல்பாட்டை முதன் முதலில் 1748 ஆம் ஆண்டு ஜீன் அண்டொய்னி நோலெட் (Jean Antoine Nollet) என்பவர் கவனித்தார். அதைத் தொடர்ந்த 200 வருடங்களுக்கு சவ்வூடுபரவல் என்பது ஆய்வகத்தில் காணப்படும் ஒரு நிகழ்வாக மட்டுமே இருந்தது. 1949 ஆம் ஆண்டில் லாஸ் ஏஞ்சல்ஸில் உள்ள கலிபோர்னியா பல்கலைக்கழகம் (UCLA), பகுதி சவ்வூடு பரவும் மென்படலங்களைக் கொண்டு கடல்நீரின் உப்பை நீக்கும் முறையைப் பற்றி முதன் முதலின் ஆய்வு செய்தது. UCLA மற்றும் புளோரிடா பல்கலைக்கழகம் இரண்டும் செய்த ஆராய்ச்சிகளின் முடிவில் 1950களின் மத்தியில் வெற்றிகரமாக கடல்நீரிலிருந்து சுத்தமான நீர் உற்பத்தி செய்யப்பட்டது. ஆனால் வணிகமுறையில் இதன் பாயம் மிகவும் குறைவாக இருப்பது தெரிந்தது. ஆனால் ROவின் எதிர்காலம் சாத்தியமுள்ளதாக இருந்தது. 2001 ஆம் ஆண்டின் முடிவில் சுமார் 15,200 உப்பு நீக்கும் முறை கலங்கள் உலகளவில் செயல்பாடுகளில் அல்லது திட்டமிடும் படலத்திலும் இருந்தன.

விதிமுறைப்படி தலைகீழ் சவ்வூடுபரவல் என்பது அதிகமான சவ்வூடுபரவல் அழுத்தத்தைப் பயன்படுத்தி அதிக கரைப்பான் செறிவு இருக்கும் இடத்தில் இருந்து ஒரு கரைசலை குறைந்த கரைப்பான் செறிவு இருக்கும் இடத்திற்கு செலுத்துகிற அழுத்த செயல்பாடாகும்.

சவ்வூடுபரவல் அதிகமான பிரிவுகள் ஏற்படும் இடங்களில் அடர்த்தியான தடை அடுக்குகளைக் கொண்ட பலபடிச் சேர்மத் தொகுதியில் மென்படலத்தால் பயன்படுத்தப்படுகிறது. பல சந்தர்ப்பங்களில் மென்படலமானது நீரை மட்டும் தடை அடுக்குகளின் வழியாக கடந்து செல்ல அனுமதிக்கும் படி வடிவமைக்கப்பட்டுள்ளது, (உப்பு அயன்கள் போன்ற) கரைபொருள்களை அனுமதிப்பதில்லை. இந்த செயல்பாட்டின் தேவை காரணமாக மென்படலத்தின் அதிக செறிவு பகுதியில் அதிகமான அழுத்தம் தருகிறது, வழக்கமாக இயற்கையான (350 psi)சவ்வூடுபரவற்குரிய அழுத்தத்தை மிஞ்சும் வகையில் புதிய மற்றும் உப்புத்தன்மை கொண்ட நீருக்கு 2-17 பாரும்(30-250 psi) கடல் நீருக்கு 40-70 பாரும் (600-100 psi) தேவைப்படுகிறது.

இதன் உப்பு நீக்கும் முறை பயன்பாடு இந்த செயல்பாடிற்கு ஒரு சிறந்த தெரிவாகும் (புதிய நீர் கிடைப்பதற்காக கடல் நீரில் இருந்து உப்பு நீக்கப்படுகிறது). ஆனால் 1970களின் முற்பகுதியில் இருந்து மருத்துவம், தொழிலகங்கள் மற்றும் உள்நாட்டுப் பயன்பாட்டிற்காகவும் இந்த சுத்திகரிக்கப்பட்ட புதிய நீர் பயன்படுத்தப்பட்டது.

இரண்டு கரைசல்களுக்கு இடையில் உள்ள செறிவு வேறுபாட்டைக் குறைப்பதற்காக, பகுதி சவ்வூடு பரவும் மென்படலத்தின் வழியே ஒரு கரைப்பான் எப்படி ஊடுருவிச் செல்கிறது என்பதை சவ்வூடுபரவல் விவரிக்கிறது. வெவ்வேறான செறிவைக் கொண்ட இரண்டு கரைசல்கள் கலக்கப்படும் போது, இரண்டு கரைசல்களிலும் உள்ள கரைபொருள்களின் மொத்த அளவானது இரண்டு கரைசல்களிலிலும் உள்ள கரைப்பான்களுக்கு சமமாகப் பகிர்ந்தளிக்கப்படுகிறது. இரண்டு திரவங்களையும் ஒன்றாகக் கலப்பதற்கு பதிலாக அவை பகுதி சவ்வூடு பரவும் மென்படலத்தைக் கொண்டு ஒன்றுக்கொன்று தனியாக இருக்கும் படி இரண்டு தனி பிரிவுகளாக வைக்கப்படலாம். பகுதி சவ்வூடு பரவும் மென்படலம் கரைபொருளை ஒரு அடுக்கிலிருந்து மற்றதுக்கு நகர்வதற்கு அனுமதிப்பதில்லை. ஆனால் கரைப்பானை நகர்வதற்கு அனுமதிக்கிறது. அதிக கரைபொருள் செறிவானது ஒரு குறைந்த கரைபொருள் செறிவுடன் உள்ள அடுக்கிலிருந்து நகரும் கரைபொருள் சமநிலையை அடைய முடியவில்லை. இது அதற்குபதிலாக குறைந்த கரைபொருள் செறிவு இருக்கும் இடங்களிலிருந்து அதிக கரைபொருள் செறிவு இருக்கும் இடங்களுக்கு கரைப்பான் நகர்கிறது. குறைந்த செறிவு பகுதிகளுக்கு கரைப்பான் நகரும் போது இது இந்தப் பகுதிகளை அதிக செறிவுள்ள பகுதிகளாக மாற்றுகிறது. இதன் மறுபக்கம் அதிக செறிவுள்ள பகுதிகளுக்கு கரைப்பான் நகரும் போது கரைபொருளின் செறிவு குறைகிறது. இந்த செயல்பாடு சவ்வூடுபரவல் எனப்படுகிறது. கரைப்பானின் போக்கு மென்படலம் வழியாக பரவி "சவ்வூடுபரவற்குரிய அழுத்தத்தை" வெளிப்படுத்துகிறது. இதிலிருந்து அழுத்த மாறுபாடுகள் ஒத்த அளவில் பரவக்காரணமாக அமைகிறது.

சவ்வூடுபரவலின் அதே அமைப்பு தலைகீழ் சவ்வூடுபரவலில் உள்ளது. அதிக செறிவுகளுடன் அழுத்தமானது அடுக்கில் பயன்படுத்தப்படுகிறது. இந்த நிகழ்வில் இரண்டு விசைகளின் தாக்கத்தினால் நீர் நகர்கிறது. இரண்டு அடுக்குகளுக்கு இடையில் உள்ள கரைபொருள் செறிவு வேறுபாடும் (சவ்வூடுபரவற்குரிய அழுத்தம்), வெளிப்புறம் செயற்படுத்தப்படும் அழுத்தமும் இந்த அழுத்தத்திற்கு காரணமாக அமைகிறது.

உலகம் முழுவதும் தலைகீழ் சவ்வூடுபரவல் படிகள் உள்ளிட்ட வீட்டு உபயோக குடிநீர் சுத்திகரிப்பு அமைப்புகள், பொதுவாக குடிப்பதற்கும் சமைப்பதற்கும் நீர்வளத்தை மேம்படுத்திக் கொண்டிருக்கின்றன.

பொதுவாக இதைப் போன்ற அமைப்புகளில் உள்ள பல படிநிலைகள் பின்வருமாறு:


சில அமைப்புகளில், கார்பன் முன்-வடிகட்டி விடுபட்டு மேலும் செல்லுலோஸ் ட்ரைஅக்டேட் மென்படலம் (CTA) பயன்படுத்தப்படுகிறது. க்ளோரினேட்டடு நீரினால் பாதுகாக்கப்படவில்லை எனில் CTA மென்படலம் பாதிப்படைகிறது. இதற்கிடையில் TFC மென்படலம் குளோரினின் பாதிப்பினால் உடைக்கப்படுகிறது. CTA அமைப்புகளில், ஒரு கார்பன் பின்-வடிகட்டி நீர் உற்பத்தியின் கடைசி நேரத்தில் க்ளோரினை நீக்க பயன்படுகிறது.

எளிதில் எடுத்துச்செல்லக்கூடிய தலைகீழ் சவ்வூடுபரவல் (RO) நீர் செயலிகள் பல இடங்களில் சுய நீர் சுத்திகரிப்புக்காக விற்கப்பட்டது. சிறிது அழுத்தத்தின் கீழ் இந்த அலகுகளில் நீர் செலுத்தும் போது பயனுள்ள வகையில் வேலை செய்ய ஏதுவாகிறது (40 psi அல்லது அதை விட அதிகமானது இதற்கு குறித்த தகுதியாகும்). நகர நீர் குழாய்கள் வெகுதூரங்களில் இருக்கும் இடங்களில் வாழும் நீரை சுத்தப்படுத்த முடியாத கிராமப்புற மக்கள் இந்த எளிதில் எடுத்துச்செல்லக்கூடிய RO நீர் செயலிகளைப் பயன்படுத்த முடியும். கிராமப்புற மக்கள் மிகவும் எளிதாக பயன்படுத்தக்கூடிய சாதனங்களைக் கொண்டு ஆறு அல்லது கடல் நீரை தாங்களாகவே சுத்தப்படுத்திக்கொள்கிறார்கள் (உப்புநீருக்கு தனிப்பட்ட மென்படலங்கள் தேவைப்படலாம்). நீண்ட தூர படகு பயணம் செய்பவர்கள், மீன் பிடிப்பவர்கள், தீவுகளில் முகாமில் தங்கும் சில பயணிகளுக்காக அல்லது மாசுபட்ட அல்லது தரக்குறைவான நீரை விநியோகிக்கும் நாடுகளின் உள்ளூர் பகுதிகளுக்காக RO நீர் செயலிகள் ஒன்று அல்லது அதற்கு மேற்பட்ட UV தூய்மையாக்கிகளுக்கு இணையாக பயன்படுத்தப்படுகிறது. இப்போது கடல் சார்ந்த மீன் காட்சியகங்களில் RO அமைப்புகளை அதிகமாக ஆர்வமாக பயன்படுத்துகின்றனர். மினரல் நீர்ப்புட்டி உற்பத்தியில் மாசுபடுத்திகள் மற்றும் நுண்ணுயிர்கள் போன்றவற்றை நீக்குவதற்காக நீரானது RO நீர் செயலிகள் வழியாக செலுத்தப்படுகிறது. ஐரோப்பிய நாடுகளில் இந்த இயற்கையான மினரல் வாட்டர்களில் வேலை செய்வதை (ஐரோப்பிய நேரடியான ஆணையின் படி) ஐரோப்பிய சட்டம் அனுமதிப்பதில்லை. (நடைமுறையில் வாழும் பேக்டீரியாவில் ஒரு பகுதி RO மென்படலங்களில் உண்டாகும் சிறிய குறைபாடுகளின் வழியாக கடந்து செல்ல முடியும் அல்லது மென்படலங்கள் முழுவதும் உள்ள மூடப்பட்ட பகுதிகளில் உள்ள சின்னஞ்சிறிய கசிவுகள் வழியாக கடந்து செல்லும். இப்படி புறஊதா ஒளி அல்லது ஓசோன் நுண்ணுயிரியலில் மாசுபடுவதைத் தடுக்க முழுமையான RO அமைப்புகள் கூடுதலான நீர் சிகிச்சை நிலைகளை பயன்படுத்துகிறது.)

மென்படலம் துளைகளின் அளவுகள் .1 இல் இருந்து 5,000 நானோமீட்டர்கள் (nm) வரை வடிகட்டும் வகையைப் பொறுத்து மாறுபடுகிறது. "துகள் வடிகட்டுதல்" 1,000 nm அல்லது அதற்கும் அதிகமான துகள்களை நீக்குகிறது. நுண்ணியவடிகட்டுதல் 50 nm அல்லது அதற்கும் அதிகமான துகள்களை நீக்குகிறது. "புறவடிகட்டுதல்" சுமாராக 3 nm அல்லது அதற்கும் அதிகமான துகள்களை நீக்குகிறது. "நுண்அலகு வடிகட்டுதல்" 1 nm அல்லது அதற்கும் அதிகமான துகள்களை நீக்குகிறது. தலைகீழ் சவ்வூடுபரவல் என்பது மென்படல் வடிகட்டுதலில் கடைசி வகையில் உள்ளது. "ஹைப்பர்வடிகட்டுதல்" மற்றும் .1 nm அளவுக்கு அதிகமான துகள்களை நீக்குகிறது.

அமெரிக்க இராணுவத்தில் R.O.W.P.U.கள் ("ரோ-பூ" என உச்சரிக்கப்படும் தலைகீழ் சவ்வூடுபரவல் நீர் சுத்திகரிப்பு அலகு) போர்க்களம் மற்றும் பயிற்சிகளில் பயன்படுத்தப்படுகிறது அவர்கள் தேவையைப் பொறுத்து 1500 GPD இல் இருந்து (கேலன்கள் ஒரு நாளைக்கு) 150,000 GPD அளவு மேலும் அதற்கும் பெரிய அளவில் உள்ளது. மிகவும் வழக்கமாக இவைகள் 600 GPH (கேலன்கள் ஒரு நாளைக்கு) மற்றும் 3,000 GPH ஆகும். உப்பு நீர் மற்றும் தூய்மையற்ற நீர் இரண்டிலுமே N.B.C. (அணுக்கரு/உயிரியல்/வேதிப்பொருள்) பொருளை நீரில் இருந்து தூய்மைப்படுத்த முடிகிறது. வழக்கமான 24 மணி நேரத்தில், எக்கிகள், R.O. மூலகங்கள் மற்றும் இஞ்சின் மின் இயற்றி போன்ற அமைப்புகளை சோதிக்கத் தேவையான 4 மணிநேர பராமரிப்பு வேலையை எடுத்துக்கொண்டு ஒரு அலகானது எங்கிருந்தும் 12,000 இல் இருந்து 60,000 கேலன்கள் நீரை உற்பத்தி செய்கிறது. ஒரு தனி ROWPU படைப் பிரிவு அளவு மூலகங்கள் அல்லது சுமாராக 1,000 இல் இருந்து 6,000 படைவீரர்களைத் தாங்குகிறது.

புயல் வடிகால்களில் இருந்து மழை நீர் சேகரிக்கப்பட்டு தலைகீழ் சவ்வூடுபரவல் நீர் செயலிகள் மூலம் சுத்திகரிக்கப்படுகிறது மேலும் இந்த நீர் இயற்கை நீர்ப்பாசானத்திற்கு பயன்படுகிறது மற்றும் லாஸ் ஏஞ்சல்ஸ் மற்றும் பிற நகரங்களில் தொழிலக குளிராக்கலில் ஏற்படும் நீர் குறைபாடுகள் பிரச்சனைக்குத் தீர்வாகவும் பயன்படுகிறது.

தொழில் துறைகளில் தலைகீழ் சவ்வூடுபரவலானது மின் உற்பத்தி நிலையங்களில் வெந்நீரில் இருந்து தாதுக்களை நீக்குகிறது. திரும்பத்திரும்ப நீர் சூடாக்கப்பட்டு செறிவிக்கப்படுகிறது. இந்த நீர் கண்டிப்பாக சுத்தமாக இருக்க வேண்டும். அதனால் இது இயந்திரங்களில் படுவுகளை விட்டுச்செல்லாது அல்லது அரித்தலுக்கு காரணமாக அமையாது. மேலும் இது நிலத்தடி நீரிலிருந்து கழிவு மற்றும் உப்புத்தன்மையை சுத்தப்படுத்துகிறது.

தலைகீழ் சவ்வூடுபரவலின் செயல்பாடு அயனி நீக்கம் பெற்ற நீரை உற்பத்தி செய்ய பயன்படுகிறது.

2002 ஆம் ஆண்டில் வருங்கால திட்டங்களில் இதை குறிப்பிடத்தக்க பகுதியாக வைத்து சிங்கப்பூர் NEவாட்டர் என அந்த செயல்பாடுக்கு பெயரிட்டு அறிவித்தது. இது தலைகீழ் சவ்வூடுபரவலுக்கு உட்படுத்தப்பட்டு வீட்டுக் கழிவு நீரை அப்புறப்படுத்தும் முன்னர் NEவாட்டர் இதை நீர்த்தேக்கத்திற்கு திருப்பி அனுப்புகிறது.

தலைகீழ் சவ்வூடுபரவல் என்பது தூய்மையாக்குதலில் பயன்படுத்தப்படும் அதே போன்ற உத்தியாகும். இது சிறுநீரகம் செயலிழப்புக்கு மக்கள் உபயோகிக்கும் உத்தியாகும். சிறுநீரகம் இரத்தத்தை வடிகட்டி கழிவுப்பொருள்களையும் நீரையும் நீக்குகிறது (எ.டு. யூரியா). பின்பு அது சிறுநீர் வழியாக வெளியேற்றப்படுகிறது. ஒரு கூழ்மப்பிரிப்பு இயந்திரம் சிறுநீரகக்தின் இயக்கத்தைப் போன்றே செயல்படுகிறது. இரத்தம் உடலில் இருந்து சிறுநீர் நீக்கக் குழாய் வழியாக வடிகட்டி முழுவதும் கூழ்மப்பிரிப்பு இயந்திரத்திற்குப் பாய்கிறது.

உப்பு நீக்கும் முறையில் கூடுதலாக தலைகீழ் சவ்வூடுபரவல் (பழச்சாறு போன்ற) உணவு திரவங்கள் செறிவாக்குதலுக்கு வழங்குமுறை வெப்ப-சிகிச்சை செயல்பாடுகளை காட்டிலும் ஒரு மிகவும் சிக்கனமான செயல்பாடு ஆகும். ஆரஞ்சு பழச்சாறு மற்றும் தக்காளி பழச்சாறு செறிவாக்குதலைப் பற்றிய ஆராய்ச்சி முடிந்து விட்டது. மிகவும் விலைமலிவான செயல்பாடு மேலும் வெப்ப சிகிச்சை செயல்பாடுகளை தவிர்க்கும் சக்தியும் இதற்கு உள்ளது என்பது இதன் சிறப்பாகும். வெப்பத்தை உணரக்கூடிய பொருள்களான புரத சக்தி மற்றும் நொதிகள் அதிகமான உணவுப்பொருள்களின் கண்டுகொள்ளப்பட்டது இதற்கு ஏதுவாக இருந்தது.

தலைகீழ் சவ்வூடுபரலானது பால் பண்ணைத் தொழிலில் பாற்கட்டி ஊறல் நீரில் இருந்து புரதப் பொடிகளை உற்பத்தி செய்ய பரவலாக பயன்படுத்தப்படுகிறது. மேலும் இந்தப் பால் செறிவு முறையால் பாலை எடுத்துச்செல்லும் பணசெலவும் குறைகிறது. பாற்கட்டி ஊறல் நீர் பயன்பாடுகளில் பாற்கட்டி ஊறல் நீரானது (பாலாடைக்கட்டி உற்பத்திக்குப் பிறகு எஞ்சிய திரவம்) RO வின் மொத்த திடப்பொருளில் 6% இருந்து 10-20% மொத்த திடப்பொருளை UF (புறவடிகட்டுதல்) செயல்பாடுக்கு முன்னர் செறிவுக்கு முன் சேர்க்கப்படுவதாகும். UF மூலம் சேகரிக்கப்பட்டவைகளைக் கொண்டு உடல்கட்டமைப்பு பயிற்சிக்கு பயன்படும் WPI (வே ப்ரோட்டின் ஐசோலேட்) உள்ளிட்ட பல்வேறு பாற்கட்டி ஊறல் நீர் பொடிகளை உருவாக்க உருவாக்க முடியும். கூடுதலாக RO 5% இல் இருந்து மொத்த திடப்பொருள்களில் 18–22% வரை மொத்த திடப்பொருள்களை படிகமாக்கல் மற்றும் மாவுச்சத்துள்ள பொடிகளை உலர்த்தும் விலைகளும் குறைக்கப்படுவதனால் செறிவாக்கப்பட்ட UF மாவுச் சத்துள்ளவைகளை அனுமதிக்கிறது.

எனினும் இந்த செயல்பாட்டின் பயனைப் பற்றி ஒயின் தொழில்துறையில் மிகவும் நம்பிக்கையின்றி பார்த்தனர். ஆனால் இப்போது இதைப் பற்றி பரவலாக புரிந்துகொள்ளப்பட்டு பயன்படுத்தப்படுகிறது. 2002 ஆம் ஆண்டில் பிரான்சில் போர்டியக்ஸில் 60 தலைகீழ் சவ்வூடுபரவல் இயந்திரங்கள் பயன்படுவதாகக் கணக்கிடப்பட்டது. போர்டியக்ஸின் சட்டியூ லியோவில்லி-லாஸ் காஸஸ் போன்ற வளர்ச்சியடைந்த அதிகமான மேல் தட்டு மக்கள் (கிராமர்) உள்ளிட்டோர் தெரிந்த பயனர்கள் ஆவர்.

தாது உள்ளடக்கம் குறைவாக இருப்பதால் காரை கடைசியாக கழுவும் போது வாகனத்தின் மேல் நீர் தங்காமல் தடுப்பதற்காக தலைகீழ் சவ்வூடுபரவல் நீரானது பெரும்பாலும் காரை கழுவும் போது பயன்படுத்தப்படுகிறது. தாது-பளுவான இயல்நிலை நீரை (நகராட்சி நீர்) தலைகீழ் சவ்வூடுபரவல் நீர் மாற்றி அமைக்கிறது. தலைகீழ் சவ்வூடுபரவல் நீரானது காரை கழுவி இயக்குபவருக்கு ஏர் புளோயர் போன்ற வாகனங்களை உலரவைக்கும் உபகரணங்களின் தேவையை குறைக்கிறது.

1970களின் தொடக்கத்தில் சில மாப்பிள் சிரப் உற்பத்தியாளர்கள் சாப்பில் இருந்து நீரை நீக்குவதற்காக தலைகீழ் சவ்வூடுபரவலை பயன்படுத்த ஆரம்பித்தினர். அதற்கு முன்னர் சைரிப் கூடுதலான கொதிக்க வைக்கப்படும். தலைகீழ் சவ்வூடுபரவலின் பயன்பாட்டினால் தோராயமாக 75–80% அளவு நீரை சாப்பில் இருந்து அகற்ற முடியும். எரிசக்தி பயனீட்டளவு மற்றும் சைரிப்பின் அதிகப்படியான வெப்பநிலைகளும் இதனால் குறைக்கப்பட்டுள்ளது. நுண்ணுயிரிகளால் விளைவும் தூய்மைக் கேடு மற்றும் மென்படலங்களின் தாழ்வாக்கம் கண்டிப்பாக கண்காணிக்கப்பட வேண்டும்.

சிறிய அளவு ஹைட்ரஜன் உற்பத்திக்காக தலைகீழ் சவ்வூடுபரவல் சிலசமயங்களில் மின்முனைகளின் மேற்பரப்பில் தாதுக்கள் உருவாவதை தடுப்பதற்கு பயன்படுகிறது மற்றும் குடிநீரில் உள்ள கரிமங்களையும் நீக்குகிறது.

பல கோரை மீன் காட்சியகத்தை வைத்திருப்பவர்கள் அவர்களது செயற்கை கடல்நீர் கலவைக்கு தலைகீழ் சவ்வூடுபரவல் அமைப்புகளை பயன்படுத்துகின்றனர். கோரை சூழ்நிலையில் வாழும் உணர்ச்சி மிகுந்த உயிரினங்களுக்கு தீங்கு தரும் வகையில் சாதாரண குழாய் நீர் அதிகமான குளோரின், குளோரோமைன்ஸ், தாமிரம், நீர்வளி, பாஸ்பேட்ஸ், சிலிகேட்ஸ் அல்லது பல பிற வேதிப்பொருள்களையும் கொண்டுள்ளது. மாசுபடுத்திகளான நீர்வளி சேர்மங்கள் மற்றும் பாஸ்பேட்டுகள் அதிகப்படியான தேவையில்லாத பாசிகளின் வளர்ச்சிக்கு காரணமாகிறது. ஒரு நல்ல பொருத்தமான தலைகீழ் சவ்வூடுபரவல் மற்றும் அயனி அகற்றல் (RO/DI) இரண்டும் கோரை மீன் காட்சியகம் வைத்திருப்பவர்களிடம் மிகவும் பிரபலமாக உள்ளது மேலும் இவைகள் பிற நீர் சுத்திகரிப்பு செயல்பாடை குறைந்த விலையிலும் குறைந்த உரிமை விலையிலும் செய்வதால் இது மிகவும் விரும்பப்படுகிறது. (குளோரினும், குளோரோமைன்ஸும் நீரில் கண்டுபிடிக்கப்படும் போது, மென்படலத்திற்கு முன்பாக கார்பன் வடிகட்டி தேவைப்படுகிறது, வழக்கமாக கோரை வைத்திருப்பவர்களால் பயன்படுத்தப்படும் குடியிருப்பு மென்பலத்தில் இத்தகைய சேர்மங்கள் வடிவத்தை வைத்திருப்பதில்லை.)

கடல்நீர் அல்லது உப்புத்தன்மை கொண்ட நீரை குடிநீராக மாற்ற மேற்பரப்பு நீர் அல்லது நிலத்தடி நீர் குறைந்த அல்லது இல்லாத இடங்களை உப்பு நீக்குதலுக்கு தேர்வு செய்யலாம். தலைகீழ் சவ்வூடுபரவல் என்பது உப்பு நீக்குதலின் ஒரு பொதுவான முறையாகும். எனினும் பலகட்ட ஆவித் தெரிப்புத் தொகுதிகளில் 85 சதவீத உப்பு நீக்கப்பட்ட நீரைத் தயாரிக்கிறது. நீண்ட தலைகீழ் சவ்வூடுபரவல் மற்றும் பலகட்ட ஆவித் தெரிப்பு உப்பு நீக்குதல் தொகுதிகள் குறிப்பாக சவுதி அரேபியா போன்ற மத்திய கிழக்கு பகுதிகளில் பயன்படுத்தப்படுகிறது. இந்தத் தொகுதிகளுக்கான எரிசக்தி தேவைகள் மிகவும் பெரிதாகும். ஆனால் அந்த பிரதேசத்தில் ஏராளமான எண்ணை உள்ளக் காரணத்தால் மின்சாரம் மிகவும் மலிவாக உற்பத்தி செய்யப்படுகிறது. உப்பு நீக்க ஆலைகள் மின்சார நிலையங்களின் அருகிலேயே அதிகமாக அமைக்கப்படுகின்றன, இதனால் பரிமாற்றத்தின் போது ஏற்படும் எரிசக்தி இழப்பு குறைக்கப்படுகிறது மேலும் பலகட்ட ஆவித் தெரிப்பு தொகுதிகளில் உப்பு நீக்குதல் செயல்பாடுக்காக விரயமாகும் வெப்பத்தை பயன்படுத்த அனுமதிக்கிறது, நீரின் உப்பு நீக்குதலுக்கு தேவையான குறிப்பிட்ட எரிசக்தி அளவைக் குறைத்து மின்சார நிலையங்களுக்கு குளுமையைத் தருகிறது

கடல் நீர் தலைகீழ் சவ்வூடுபரவல் (SWRO) என்பது ஒரு தலைகீழ் சவ்வூடுபரவல் உப்பு நீக்குதல் மென்படல செயல்பாடாகும், 1970களின் முற்பகுதியில் இருந்து இது வணிகரீதியாக பயன்படுத்தப்பட்டு வருகிறது. கலிபோர்னியாவின் உள்ள கொலிங்காவில் UCLAவில் இருந்து சிட்னி லோப் மற்றும் ஷிரிநிவாச சௌரிராஜன் இருவரும் இதன் முதன்முதலில் நடைமுறையைச் செயல்படுத்திக் காட்டினர்.
இருப்பினும் பிற மிகவும் பெரிய நீர் படிமங்களை விநியோகிப்பதைக் காட்டிலும்(தலைகீழ் சவ்வூடுபரவலின் கழிவுநீர் சிகிச்சை உள்ளிட்ட), வெப்பமாக்கல் தேவையின்மை அல்லது நிலைமாற்றங்கள் தேவைப்பட்டதால், உப்பு நீக்குதலின் பிற செயல்பாடுகளுடன் ஒப்பிடும் போது எரிசக்தி தேவைகள் குறைவாகவே தேவைப்படுகிறது.

பொதுவாக ஒற்றைக் கடக்கும் SWRO அமைப்பு பின்வரும் கூறுகளைக் கொண்டுள்ளது:


நுண்அலகு வடிகட்டுதல் (NF) மென்படலங்கள் அதன் இயற்கையான சுருளான புண் வடிவத்தின் காரணமாக RO உடன் வேலை செய்யும் போது முன் செயலாக்கம் முக்கியமாகிறது. இதைப்போன்ற படிவம் அமைப்பின் வழியாக மட்டும் கடந்து செல்லும் படி ஒரே ஒரு வழி மட்டும் கொண்டதாக இந்தப் பொருளின் பொறியியல் அமைக்கப்பட்டுள்ளது. இந்த சுருளான புண் வடிவம் நீருடன் துகள்களை நீக்குவதற்கு அனுமதிப்பதில்லை அல்லது திடமான இதன் மேற்பரப்பை நீக்க காற்றைக் கிளறி அரிப்பை ஏற்படுத்துகிறது. மென்படல மேற்பரப்பு அமைப்புகளில் இருந்து சேர்க்கப்பட்ட பொருள் நீக்கமுடிவதில்லை, இவை கறைபடிவித்தலுக்கு மிகவும் எதிர்ப்புத் திறனற்றதாக உள்ளது (உற்பத்திக் கொள்ளளவின் இழப்பு). அதனால், எந்த ஒரு RO அல்லது NF அமைப்புக்கும் முன் செயலாக்கம் முக்கியமாகிறது. SWRO அமைப்பின் முன் செயலாக்கம் நான்கு முக்கிய கூறுகளைக் கொண்டுள்ளன. அவை பின்வருமாறு:



எக்கி யானது மென்படலத்தின் வழியாக தேவையான அழுத்தத்தை அளிக்கிறது, மென்படலமும் உப்பின் வீரியத்தை இதன் மூலம் நீக்குகிறது. பொதுவாக உப்புத்தன்மையுடைய நீரின் அளவின் அழுத்தம் 225 இல் இருந்து 375 psi ஆக உள்ளது(15.5 இல் இருந்து 26 bar வரை அல்லது 1.6 இல் இருந்து 2.6 MPa வரை). கடல் நீருக்கு அவை 800 இல் இருந்து 1,180 psi வரை அளவைக் குறைக்கிறது (55 இல் இருந்து 81.5 பார் அல்லது 6 இல் இருந்து 8 MPa வரை).

மென்படலத் தொகுப்பானது அழுத்தக் கலனை கொண்ட மென்படலத்தைக் கொண்டுள்ளது. இது ஊட்டு நீரை இதற்கு எதிராக அழுத்துவதற்கு அனுமதிக்கிறது. மென்படலமானது அதற்கு எதிரான எந்த ஒரு அழுத்தத்தையும் தாங்கக் கூடிய வகையில் கண்டிப்பாக எதிர்த்து நிற்க வேண்டும். RO மென்படலங்கள் பல்வேறு உள்கட்டமைப்புகளைக் கொண்டு உருவாக்கப்பட்டுள்ளது. இதன் பொதுவாக இரண்டு முக்கிய உள்கட்டமைப்புகளாக சுருள் புண் மற்றும் உள்ளீடற்ற இழை போன்றவற்றைக் கொண்டுள்ளது.

உப்பு அகற்றப்படாத நீர் மிகவும் அரிக்கும் தன்மையை கொண்டதாகும் மேலும் இது நீரோட்டத்தின் கீழ்நிலை குழாய் இணைப்புகளை காப்பதற்காக "நிலைப்படுத்தப்பட்டுள்ளது". மேலும் திண்காறை அல்லது சிமெண்ட் பூசப்பட்ட மேற்பரப்பில் அரிப்பைத் தடுக்க கூடுதலாக எலுமிச்சை அல்லது எரிகாரம் போன்றவை இருப்புகளில் கூடுதலாக சேர்க்கப்படுகிறது. நகரக்கூடிய நீரானது விவரக்கூற்றுகளை அடைய எலுமிச்சைப் பொருள் pH ஐ 6.8 இல் இருந்து 8.1க்கு ஒழுங்குப்படி சரிசெய்ய பயன்படுத்தப்படுகிறது, முதன்மையாக விளைவுகளில் நுண்ணுயிர் நீக்கம் மற்றும் அரித்தலைக் கட்டுப்படுத்த பயன்படுகிறது.

பின் செயலாக்கமானது நீரை நிலைப்படுத்தவும் அதை விநியோகிப்பதற்கு தயார்படுத்தவும் பயன்படுகிறது. உப்புநீக்க செயல்பாடுகள் நோய் விளைவிக்கும் உயிரினங்களை மிகவும் பயனுள்ள வகையில் தடை செய்கிறது, எனினும் நுண்ணுயிர் நீக்கமானது "பாதுகாப்பான" நீரை வழங்குவதை உறுதிபடுத்தப் பயன்படுகிறது. நுண்ணுயிர் நீக்கம் (கிருமி நாசினி அல்லது நுண்ணுயிர்க்கொல்லல் என சில நேரங்களில் அழைக்கப்படுகிறது) எந்த ஒரு பேக்டீரியா ஓரணு உயிரி மற்றும் உப்புநீக்க செயல்பாடின் மாற்றுவழியில் உற்பத்தி செய்த நீரில் கலக்கும் வைரஸ் போன்றவற்றை அளிக்கும் வேலையைச் செய்கிறது. குளோரினேற்றம் அல்லது குளோரிமினேசனை (குளோரின் மற்றும் அம்மோனியா) UV விளக்குகளை நேரடியாக பொருள்களில் பயன்படுதும் போது புறஊதாக்கதிரின் மூலம் நுண்ணியிர் நீக்கம் நடைபெறலாம். பல நாடுகளில் வழங்கப்படும் நீரின் மூலம் அமைப்பில் மாசு கலந்து நோய்த் தொற்றுவதில் இருந்து காப்பதற்கு குளோரினேற்றம் அல்லது குளோரிமினேசனை ஏதாவது ஒன்று "தேங்கிய" நுண்ணுயிர் நீக்க முகவர்களை நீர் வழங்கும் அமைப்பில் வழங்குகிறது.

வீட்டு உபயோக தலைகீழ் சவ்வூடுபரவல் அலகுகள் அதன் குறைந்த பின் அழுத்தத்தால் அதிகமான நீரை பயன்படுத்துகிறது. இதன் முடிவாக அமைப்பில் நீர் நுழையும் போது 5 இல் இருந்து 15 சதவீதம் மட்டுமே அவைத் திரும்பப் பெறுகிறது. எஞ்சியவை கழிவு நீராக வெளியேற்றப்படுகிறது. ஏனெனில் கழிவு நீரானது நீக்கப்பட்ட மாசுக்களைத் தன்னுள் கொண்டுள்ளது, வீட்டு உபயோக அமைப்புகளில் இந்த நீரை திரும்பப் பெறும் வகைகள் நடைமுறைக்கு ஒத்துவராது. கழிவு நீர் பொதுவாக வீட்டு வடிகால்களில் கொண்டு சேர்க்கப்படும் மேலும் இது வீட்டு உபயோக செப்டிக் அமைப்பிலும் இதன் பளுவை அதிகரிக்கிறது. ஒரு RO அலகு ஒரு நாளைக்கு 5 கேலன்கள் சுத்தப்படுத்தப்பட்ட நீரை வழங்குகிறது, மேலும் ஒரு நாளைக்கு 40 இல் இருந்து 90 கேலன்கள் கழிவு நீரை செப்டிக் அமைப்பினுள் கொண்டு சேர்க்கிறது.

பெரிய அளவு தொழிலகங்கள்/நாகராட்சி அமைப்புகளில் உற்பத்தியின் பயன்திறன் 48% நெருங்குகிறது, ஏனெனில் அவர்கள் RO வடிகட்டுதலுக்குத் தேவையான அதிக அழுத்தத்தை உருவாக்க முடியும்.

அதிகமான கறைபடிந்த நீருடன் மற்றவைகளை முன்வடிகட்டுதலின் போது அதிக-நுண்ணியத் துளை மென்படலத்திற்கு குறைந்த் நீரழுத்த சக்தி தேவைப்படுகிறது, இவை மதிப்பிடப்பட்டு 1970களில் இருந்து சிலநேரங்களில் பயன்படுத்தப்படுகிறது. எனினும், இரண்டு மென்படலங்களில் வழியாக நீர் கடந்து செல்கிறது என்பதும் அடிக்கடி மீண்டும் அழுத்ததுக்கு உட்படுகிறது என்பதும் புலனாகிறது, அமைப்பிற்கு அதிகமான சக்தி உள்ளீடு தேவைப்பட்டால் அதன் விலையும் அதிகமாகிறது.

விலைமதிப்புள்ள அயனி நீக்கம் அடைந்த பொருள்களைத் திரும்பபெறுவதை முன்னேற்றுவதை விடவும் அல்லது வெளியேற்றவும் அல்லது அகற்றவும் தேவைப்படும் செறிவூட்டும் கனஅளவைக் குறைப்பதையும் விட அண்மையில் பிற மேம்பாடு வேலையில் மின்முறை சவ்வூடு பிரித்தலுடன் RO வைத் தொகுக்க முயற்சிக்கப்படுகிறது.



</doc>
<doc id="139223" url="https://ta.wikipedia.org/wiki?curid=139223" title="வேற்றுமை (தமிழ் இலக்கணம்)">
வேற்றுமை (தமிழ் இலக்கணம்)

பெயர்ச்சொற்கள் உருபு ஏற்று வேறுபட்ட பொருளைத் தருவது வேற்றுமை எனப்படும்.

வேற்றுமைகள் அவ்வுருபுகளால் பெயர் பெருகின்றன. 
அவை,
எனப்பெயர் பெறும்.
எழுவாய் வேற்றுமை பெயர் மாத்திரையாய் தோன்றி நிற்கும். அவ்வெழுவாய் (பெயர்) 'ஐ' முதலிய ஆறு வேற்றுமைகளுக்குரிய உருபுகளையும் ஏற்று நிற்கும்.

தமிழில் எட்டு வேற்றுமைகள் உள்ளதாக வகைப்பாடு ஒன்று உண்டு. 
அவை பின் வருவன.

"பெயர்ச் சொல் எந்த மாற்றமும் அடையாமல் நிற்கும்பொழுது எழுவாய் எனப்படும்." எந்த உருபும் சேராமல் இவ்வாறு எழுவாயாய் அமையும் பெயர்ச் சொல் எழுவாய் வேற்றுமை எனப்படும்.

பெயர்ச் சொல் ஐ என்ற உருபால் உருபேற்றி அமையும் போது அது இரண்டாம் வேற்றுமை எனப்படும். "யாரை அல்லது எதை என்னும் கோள்விக்கு விடையாக அமைவதுதான் செயற்படுபொருள். இரண்டாம் வேற்றுமை செயற்படுபொருளை உணர்த்துவதால், இதைச் செயப்படுபொருள் வேற்றுமை என்றும் சொல்கிறோம்."

ஆல், ஆன். ஒடு, ஓடு, உடன், கொண்டு ஆகிய உருபுகள் மூன்றாம் வேற்றுமை உருபுகள்.

'கு' என்பது நான்காம் வேற்றுமையின் உருபு.





பெயர்ப் பொருளை வேற்றுமைப்படுத்தும் அல்லது பெயரில் பொருள் திரிபினை உணர்த்தும் வடிவமே "வேற்றுமை உருபு" என வழங்கப்படும். இவ்வேற்றுமை உருபுகள் அசையாகவும் சொல்லாகவும் வரும். அசையால் வருவன "அசையுருபு" என்றும் சொல்லால் வருவன "சொல்லுருபு" எனவும் கூறப்படுகின்றன.

என்பது வேற்றுமை உருபுகள் பற்றிய நூற்பாவகும்.

'நீர்' என்ற முன்னிலைப்பெயர் 'நும்' எனத் திரிந்தும் , 'யான்' என்ற தன்மை ஒருமைப் பெயர் 'என்' எனத்திரிந்தும் வேற்றுமை உருபுகளை ஏற்கும்.
சான்று:

'நீயிர்', 'நீவீர்', எனும் முன்னிலைப் பெயர்களும்; 'நான்' எனும் தன்மைப் பன்மைப் பெயர் வேற்றுமை உருபுகளை ஏற்காது.
வகைப்பாடு தமிழில் ஒழுங்கான ஒரு நெறிமுறையைப் பின்பற்றியுள்ளது.

எனினும் முரண்பட்டிருப்பதாகச் சிலர் கருதுகின்றனர். இது மொழிவழக்கை ஆராயாமல், இலக்கண நூல்களை ஆராய்ந்து கண்ட முடிபு.

மேலே குறிப்பிட்டுள்ள எட்டு வேற்றுமைகள் சமக்கிருத இலக்கணத்தை ஒட்டி தமிழ் இலக்கணத்தை மாற்றியமைத்ததால் வந்துள்ள செயற்கையான அமைப்பு என்று அண்மைய இலக்கணவியலாளர்கள் கருதுகின்றனர். தமிழ் மொழி இயல்பை ஒட்டியும் இலக்கண மரபின் படியும் வேற்றுமை உருபுகள் ஒவ்வொன்றையுமோ அவற்றின் தொகுதிகளையோ தனித்தனி வேற்றுமையாகக் கொள்ள வேண்டும் என்பது அவர்கள் கருத்து.



</doc>
<doc id="139224" url="https://ta.wikipedia.org/wiki?curid=139224" title="இடைமணமியமாக்கப்பட்டக் கொழுப்பு">
இடைமணமியமாக்கப்பட்டக் கொழுப்பு

இடைமணமியமாக்கப்பட்டக் கொழுப்பு (Interesterified fat) என்பவை ஒரு டிரைகிளிசரைடு மூலக்கூறிலிருந்து மற்றொரு மூலக்கூறுக்கு மாற்றப்பட்ட கொழுப்பு அமிலங்களைக் கொண்ட ஒருவகை எண்ணெய்களாகும். இடைமணமியமாக்கப்படும் வினையானது கொழுப்பு அமிலங்களை மாற்றுவதில்லை. பொதுவாக, உருகுநிலையை மாற்றுவதற்கும், கொழுப்பு அழுகலைத் தாமதப்படுத்துவதற்கும், பொரித்தலுக்கு மிகவும் ஏற்ற எண்ணெயை உருவாக்குவதற்கும், நிறைவுற்ற கொழுப்பு அமிலங்களைக் கொண்ட நல்ல சுவையான மார்கரின் தயாரிப்பதற்கும், இந்த இடைமணமியமாக்கப்படும் வினையானது உதவுகின்றது. மாறுபக்க கொழுப்புகளை உருவாக்கும் பகுதியாக ஐட்ரசனேற்றப்பட்ட எண்ணெய்களைப் போலன்றி, உணவுத் தொழிலகங்களில் உபயோகப்படுத்தப்படும் இடைமணமியமாக்கப்பட்டக் கொழுப்புகளை, எளிமை மற்றும் பொருளாதாரக் காரணங்களுக்காக, ஐட்ரசனேற்றப்பட்ட கொழுப்புகளிலிருந்துப் பெற முடியும்.


</doc>
<doc id="139231" url="https://ta.wikipedia.org/wiki?curid=139231" title="மென்பொருள் வழு">
மென்பொருள் வழு

மென்பொருள் வழு (Software bug) என்பது மென்பொருள் நிரலில் ஏற்படும் பிழைகளைக் குறிக்கும். இப்பிழையை கணினி நிரலில் ஏற்பட்ட தவறு, குறைபாடு என்றும் சொல்வார்கள். இப்பிழை (வழு) காரணமாக கணினி கட்டகம் (system) எதிர்பாராத விளைவுகளைக் கொடுக்கும். பெரும்பாலான வழுக்கள் கணினி வடிவமைப்பிலோ அல்லது மூலநிரலிலோ மனிதர்கள் செய்யும் தவறுகளால் ஏற்படுபவை. ஒரு நிரலில் ஏராளமான வழுக்கள் இருக்கலாம் அதனால் நிரலின் (மென்பொருளின்) செயல்பாடு கடுமையாக பாதிக்கப்படலாம். இவ்வகையான நிரல்கள் வழு நிறைந்தவை (buggy) என அழைக்கப்படுகின்றன.

வழுக்கள் பல்வேறு தவறான பின்விளைவுகளை ஏற்படு்த்தக்கூடும், அதனால் மென்பொருளை பயன்படுத்தும் பயனர் பல்வேறு குறைபாடுகளை சந்திக்க நேரலாம். சில வழுக்கள் மென்பொருளின் செயல்பாட்டை மட்டும் பாதிக்கும், சில வெகு காலத்திற்கு கண்டுபிடிக்கப்படாமலேயே இருக்கும். சில கடுமையான வழுக்கள் மென்பொருளை வேலை செய்யாமல் தடுக்கும் அல்லது தீயநோக்குடைய பயனர்கள் கணினியின் அணுகுக் கட்டுப்பாட்டை மீறி அனுமதிபெறாத சிறப்புரிமை பெற வழி ஏற்படுத்தும். இத்தகைய செயல்பாட்டை நச்சுநிரல்கள் அனுகூலமாகப் பயன்படுத்திக் கொள்ளலாம்.

1843ல் அகுசுட்டா அடா பைரான் என்பவர் சார்லசு பாப்பேஜ் என்பவரின் பகுப்பாய்வு பொறிக்கு நிரல் அட்டைகளை உருவாக்கும் போது மென்பொருள் தவறுகளை கொண்டிருக்கும் என்ற கருத்தாக்கத்தை தெரிவித்தார். அகுசுட்டா அடா பைரான் உலகின் முதல் கணினி நிரலாளர் என்று கருதப்படுகிறார்.

வழு என்பது ஆங்கிலத்தில் பக் (bug) என அழைக்கப்படுகிறது. கணினி மற்றும் கணினி மென்பொருள் உருவாவதற்கு முன்பிருந்தே பொறியியல் சமூகம் விளக்க முடியாத தவறுகளை (வழுக்களை) குறிக்க பக் என்ற சொல்லை பயன்படுத்தியது. இயந்திர பொறியியலில் பிழையாய் செயல்படும் வன்பொருட்களை குறிக்கவே முதலில் இச்சொல் பயன்படுத்தப்பட்டது. 1878ல் தாமசு ஆல்வா எடிசன் தன் கூட்டாளிகளுக்கு எழுதிய கடிதத்தில் இச்சொல்லை பயன்படுத்தினார்.

பேஃவ்வல் என்பது இயந்திரத்தில் விளையாடப்பட்ட முதல் பின்பால் ஆட்டம் ஆகும். பேஃவ்வல் ஆட்டம் வழுக்கள் அற்றது என 1931ல் விளம்பரப்படுத்தப்பட்டது . இரண்டாம் உலகப்போரின் போது இராணுவ பொருட்களில் ஏதாவது சிக்கல் ஏற்பட்டால் அது வழு (பக்) எனக் குறிக்கப்பட்டது .

கணினித்துறையானது நிரலாளர்கள் அறியாமல் வழுக்களை தங்கள் நிரல்களில் எழுதுவதை தடுப்பதற்காக பல்வேறு முயற்சிகளை மேற்கொண்டுள்ளது.

நிரலாளர்கள் செய்யக்கூடிய தட்டச்சுப்பிழைகளை கணினித்தொகுப்பி(ஆங்கிலம்:) கண்டுபிடித்தாலும் வழுக்கள் நிரலாளர்கள் ஏரணத்தில்(ஆங்கிலம்:) செய்தபிழைகளால் உண்டாகலாம். இவை கணினித்தொகுப்பியால் கண்டுபிடிக்கப்படாமல் போகும். இதைத் தடுக்க பல்வேறு புதிய வடிவமைப்புகளை நிரலாக்க பாணியிலும் தற்காப்பு நிரலாக்கத்திலும் உருவாக்கியுள்ளார்கள். இவை நிரல்களில் குறைந்த வழுக்கள் அல்லது வழுக்களை எளிதாக கண்டறிய உதவுகிறது. சில நிரலாக்க மொழிகளில் தட்டச்சுப்பிழைகள் குறிப்பாக குறியீடுகள் அல்லது கணித செயலிகள் (ஆங்கிலம்:) ஏரண பிழைகளை உருவாக்கும். இந்தவகை தட்டச்சுப்பிழைகளை கணினித்தொகுப்பி வேறு பொருள் கொண்டு ஏற்றுக்கொண்டாலும் அவை நிரலாளர்கள் நினைத்த பொருள் அல்லாதவையாதலால் வழுக்கள் உண்டாகும்.

எழுதப்பட்ட நிரலை கணினியில் ஒட விட்டு பார்க்கும் போது அதில் வழுக்கள் இருந்தால் ஒழுங்கற்ற தன்மையுடன் நிறைய அக தரவுகளை (internal data) உருவாக்கும். அதனால் நிரல்கள் அக தரவுகளை சரிபார்க்கும் வகையில் எழுதப்படுகின்றன. அக தரவுகளில் ஒழுங்கற்ற தன்மையை சந்தித்தால் உடனடியாக அந்த நிரல் ஓட்டம் நின்றுவிடும், நிரலாளர்கள் வழுவை கண்டு சரி செய்து விடுவார்கள்.

பல திட்டங்கள் நிரலாளர்களின் செயல்திறனை மேலாண்மை விதத்தில் உள்ளன. இதனால் சில வழுக்களே நிரல்களில் உண்டாகும், இவை மென்பொருள் பொறியியலின் கீழ் வரும்.

நிரலாக்கமொழிகள் நிரலாளர்கள் வழுக்கள் உண்டாக்குவதை தடுக்க பெயர் இடும் முறை, நிரல் கூறு போன்ற பல்வேறு சிறப்பியல்புகளை கொண்டுள்ளன. தவறாக எழுதும் சில நிரல் தொடர்களின் தொடர்நிரலிகள்(syntax) சரியாக இருந்தாலும் அந்த தவறுகள் நிரலாளர்கள் பயன்படுத்தும் சில வகையான தடை சோதனைகளில் சிக்கிவிடும்.

நிரற்றொடர் பகுப்பாய்வு கருவிகள் நிரலாளர்கள் தங்கள் நிரலை கணினித்தொகுப்பி அல்லாமல் வேறு வகையிலும் சோதித்து பார்க்க உதவுகிறது. பொதுவாக நிரலாளர்கள் தங்கள் நிரல்களில் விவரக்கூற்று(specification) அடிப்படையில் உள்ள வலுக்களை கண்டறிந்தாலும் அவை எளிதில் தீர்க்க முடியாதவை. இக்கருவிகள் நிரல் எழுதுவோராலேயே பெரும்பாலான தவறுகள்\வழுக்கள் ஒரே மாதிரி ஏற்படுகின்றன என்பதனை அடிப்படையாக கொண்டு தயாரிக்கப்படுபவை.

கணினி நிரலில் உள்ள வழுக்களை கண்டறிவதும் தீர்ப்பதுமே (வழுநீக்கல்) நிரல் எழுதுவதை விட அதிக நேரம் ஆகும் செயலாகும். சிக்கலான நிரல்கள் எழுதும் போது வழுக்கள் ஏற்படுவது தவிர்க்கமுடியாதது, சிக்கலான நிரலின் சில வழுக்களை சரி செய்வதும் கடினமான செயலாகும். மூலநிரலில் உள்ள வழுக்களை கண்டறிவது சற்று அரிதான செயலாகும், கண்டறிந்தபின் அதை சரிசெய்வது ஒப்பீட்டளவில் கண்டறிவதை விட எளியதாகும். வழுநீக்கி என்ற மென்பொருள் வழுநீக்கலுக்கு உதவுகிறது, இது நிரலின் ஒவ்வொரு வரியாக செயல்பட்டு வழுக்களை கண்டறிய உதவும். குறி கோப்புகளில்(log file) உள்ள தகவல்களை கொண்டும் வழு எங்கு ஏற்படுகிறது என அறியலாம். வழுநீக்கிகளை பயன்படுத்தினாலும் வழுக்களை கண்டறிவது எளிய செயல் அல்ல. ஏனெனில் நிரலின் ஒரு பகுப்பில்(section) உள்ள வழுவானது இப்பகுப்புக்கு தொடர்பே இல்லாத மற்றொரு பகுப்பு செயல்படுவதை பாதிக்கும். இவ்வகையான வழுக்கள் கண்டுபிடிப்பதற்கு கடினமானவை.

மென்பொருளானது சில வழுக்களுடன் பொதுப்பயன்பாட்டுக்கு வெளியிடப்படுவது வழக்கமானதே. இவை மென்பொருளின் முதன்மை செயல்பாட்டை பாதிக்காவண்ணம் உள்ள வழுக்கள். மோசமான, உடனடி தீர்வு தேவைப்படும் வழுக்களுடன் மென்பொருள் வெளிவராது. மென்பொருளானது பல்வேறு வகையான வழுக்களை கொண்டிருக்கலாம் அவை மென்பொருள் சோதனையின் போது கண்டுபிடிக்கபடாமல் இருக்கும். இவ்வகையான வழுக்கள் பயனர்களுக்கு தொந்தரவு தராதவை. பயனர்கள் சில வழுக்களை விரும்பாவிட்டால் உடனடியாக புதிய பதிப்பு அந்த வழுக்கள் இல்லாமல் வெளியிடப்படுவதும் வழக்கம். மேலும் மென்பொருளின் முதன்மை பயன்பாட்டுக்கு சிக்கல் விளைவிக்காத மென்பொருள் சோதனையின் போது கண்டுபிடிக்கப்பட்ட வழுக்கள் நிரலாளர்களுக்கு தெரியும். அதில் பெரும்பாலானவற்றை அடுத்த பதிப்பின் போது சரிசெய்துவிடுவார்கள். மென்பொருளை வெளியிடும் போதே பதிப்பு குறிப்பு ஒன்றையும் வெளியிடுவார்கள், இதில் எந்த வழுக்கள் உள்ளன என்றும், அதற்கு மாற்றுவழி இருந்தால் அதையும் குறிப்பிடுவார்கள்.

வழுக்களை சரிசெய்யாமல் இருப்பதற்கு பல காரணங்கள் உள்ளன.


</doc>
<doc id="139234" url="https://ta.wikipedia.org/wiki?curid=139234" title="சப்போட்டா">
சப்போட்டா

சப்போட்டா ("Manilkara zapota" பொதுவாக "sapodilla") சுவையான பழம் தரும் தாவரம். இது இந்தியா, பாக்கித்தான், மற்றும் மெக்சிக்கோவில் மிகுதியாக விளையக்கூடியது. தெற்கு மெக்சிக்கோ, நடு அமெரிக்கா, மற்றும் கரிபியன் நாடுகளுக்கு உரித்தான இவ்வகைப் பழங்கள் எசுப்பானியக் குடியேற்றத்தின் போது பிலிப்பீன்சில் அறிமுகப்படுத்தப்பட்டது.

குண்டுசப்போட்டா, வால்சப்போட்டா என இதில் வகைகள் உண்டு. பால்-சப்போட்டா தின்னும்போது உதடுகளில் பால் ஒட்டிக்கொள்ளும். கர்நாடகச் சப்போட்டாவில் இனிப்பு மிகுதி. பொதுவாகச் சப்போட்டாப் பழம் உடலுக்கு நல்லது. எனிலும் சர்க்கரை நோய் உள்ளவர்கள் இதனை அதிக அளவு உண்ணக்கூடாது என மருத்துவர்கள் கூறுகின்றனர். இந்த பழம் பல மருத்துவ குணங்களை உள்ளடக்கியுள்ளது. 




</doc>
<doc id="139248" url="https://ta.wikipedia.org/wiki?curid=139248" title="தமிழ்ப் பருவப்பெயர்கள்">
தமிழ்ப் பருவப்பெயர்கள்

தமிழ்மொழிக்குள்ள பல சிறப்புகளில் சொற்சிறப்பும் ஒன்று. தமிழ்மொழியிலுள்ள பருவப்பெயர்கள் இதற்கு எடுத்துக்காட்டாகும். இச்சொற்களின் சிறப்பு, உருவத்தையும் பருவத்தையும் காட்டி நிற்பதாகும்.

12 -24 வயது ஆண் விடலை.
24 - 36 வயது ஆண் காளை. 
36 - 48 வயது ஆண் மீளி.
48 - 60 வயது ஆண் மறவோன்.
60 - 72 ஆண் திறவோன்.
72 வயதுக்கு மேல் ஆண் முதுமகன்.


1 வயது முதல் 8 வயது வரை – பேதை
9 வயது முதல் 10 வயது வரை – பெதும்பை
11 வயது முதல் 14 வயது வரை – மங்கை
15 வயது முதல் 18 வயது வரை – மடந்தை
19 வயது முதல் 24 வயது வரை – அரிவை
25 வயது முதல் 29 வயது வரை – தெரிவை
30 வயதுக்கு மேல் – பேரிளம் பெண்




பூப்பு


</doc>
<doc id="139249" url="https://ta.wikipedia.org/wiki?curid=139249" title="சன் மியூசிக்கு">
சன் மியூசிக்கு

சன் மியூசிக்கு (ஆங்கிலம்: "Sun Music") என்பது சன் குழுமத்தால் நடாத்தப்படும் 24 மணி நேர இசை அலைவரிசையாகும். தமிழ்த் திரைப்படத்துறைப் பாடல்களை இந்த அலைவரிசை ஒளிபரப்பி வருகின்றது. இந்த அலைவரிசை இந்தியா, மலேசியா, துபாய் முதலிய பிரதேசங்களில் ஒளிபரப்பப்படுகின்றது. சன் மியூசிக்கின் HD அலைவரிசையின் ஒளிபரப்பு 11 டிசம்பர் 2011 முதல் தொடங்கப்பட்டது.

முதலிய நிகழ்ச்சிகள் சன் மியூசிக் தொலைக்காட்சியில் ஒளிபரப்பப்படுகின்றன.


சன் மியூசிக் சேனலில் வரும் ஜனரஞ்சக நகைச்சுவை நிகழ்ச்சிகளில் ஒன்று வட போச்சே! பல சூழல்களில் மக்கள் எவ்வாறு செயல்படும் என்பதை வரையறுத்து காட்டும் வகையில் அமைக்கப்பட்டுள்ள இந்நிகழ்ச்சி சித்தரிக்கப்படும் நேரத்தில் மனவேதனையும், விஷயம் தெரிந்த பிறகு ஆனந்தத்தையும் ஏற்படுத்தும் வகையிலானது.


</doc>
<doc id="139251" url="https://ta.wikipedia.org/wiki?curid=139251" title="உலகில் உள்ள மிகப்பழமையான கட்டடங்களின் பட்டியல்">
உலகில் உள்ள மிகப்பழமையான கட்டடங்களின் பட்டியல்

இக்கட்டுரையில் உலகின் ஒவ்வொரு கண்டத்திலும் நாட்டிலும் உள்ள மிகப்பழமையான நடைமுறையில் உள்ள கட்டிடங்கள் பட்டியலிடப்பட்டுள்ளது.



</doc>
<doc id="139256" url="https://ta.wikipedia.org/wiki?curid=139256" title="ரபாத்">
ரபாத்

ரபாத் (, அரபு:الرباط, ), மொரோக்கோ அரசின் தலைநகரமும் மூன்றாவது பெரிய நகரமும் ஆகும். 2010 இல் இதன் மக்கட்தொகை ஏறக்குறைய 650,000 ஆகும். இது ரபாத்-சாலே-சம்மோர்-சயெர் பிரதேசத்தினதும் தலைநகரம் ஆகும். போ ரெக்ரெக் ஆறு அத்திலாந்திக் சமுத்திரத்தில் கலக்கும் இடத்தில் இந்நகரம் அமைந்துள்ளது. ஒரு சுற்றுலா மையமாக உள்ளதாலும் பல வெளிநாட்டுத் தூதரகங்கள் அமைந்திருப்பதாலும் நாட்டின் முக்கிய நகரமாக இது திகழ்கின்றது.


</doc>
<doc id="139265" url="https://ta.wikipedia.org/wiki?curid=139265" title="பிசாவு">
பிசாவு

பிசாவு (), கினி-பிசாவு நாட்டின் தலைநகரமும் மிகப்பெரிய நகரமும் ஆகும். 2007 மதிப்பீட்டின் படி இதன் மக்கட்தொகை 407,424 ஆகும். கெபா ஆறு அத்திலாந்திக் பெருங்கடலில் கலக்குமிடத்திலுள்ள இந்நகரம், நாட்டின் பிரதான துறைமுக நகரமாகவும் நிர்வாக மற்றும் இராணுவ மையமாகவும் விளங்குகின்றது.


</doc>
<doc id="139272" url="https://ta.wikipedia.org/wiki?curid=139272" title="குவாண்டம் புள்ளி">
குவாண்டம் புள்ளி

ஒரு நானோ படிக குறைகடத்தி குவாண்டம் புள்ளி (Quantum dot, சுருக்கமாக QD ) என அழைக்கப்படுகிறது. இது ஒளியை உமிழும் பண்புகளை பெற்ற நானோ துகள் ஆகும். இந்த துகள்களின் எக்சைடான்கள் (excitons) மூன்று அச்சுகளிலும் குவாண்டம் எல்லையால் கட்டுப்படுத்தப்படுகிறது. எனவே இது ஒரு பூஜிய பரிமாண துகள் ஆகும். இந்த தனிப்பட்டப் பண்பின் காரணமாக இந்த நானோ படிகங்கள் பல்வேறு துறைகளில் பயன்படுத்தப் படுகின்றன.(எ.கா) CdSe , CdTe QDs . QD -இன் ஓளி உமிழும் பண்பு உயிர் தொழில் நுட்பவியலில் கேன்சர் அணுக்களைப் படம் பிடித்துக் காட்டப் பயன்படுகின்றன. மேலும் சூரிய மின்கலம், சுற்றுச் சூழல் என பல துறைகளில் இதன் பயன்பாடுகள் ஆராயப்பட்டு வருகின்றன. இத்துகள்கள் உமிழும் ஒளியின் அலைநீளம் மற்றும் இத்துகள்களின் அளவு இத்துகள்களின் ஆற்றல் இடைவெளி மட்டத்தைப் பொறுத்து மாறுபடும்.


</doc>
<doc id="139273" url="https://ta.wikipedia.org/wiki?curid=139273" title="சித்தர் தத்துவங்கள்">
சித்தர் தத்துவங்கள்

சித்தர்கள் என்ற சொல்லிற்கு சித்தத்தை அறிந்தவர்கள் என்று பொருள். சித்-அறிவு. உடம்பிற்குள் 96 வகையான வேதியியல் தொழில்கள் நடைபெறுகின்றன என்ற உண்மையை (அறிவியலை) அறிந்தவர்கள் சித்தர்கள். அதை சித்தர் தத்துவங்கள் என்ற பெயரில் அழைத்தனர். மனித உடல் அவரவர் கையால் (உயரத்தில்) எண் சாண் ஆகும். இதை ஔவையார் ‘எறும்பும் தன் கையால் எண் சாண்’ என்கிறார். உயிர்கள் தன் அகலத்தில் நான்கு சாண் அளவு பருமனும் 96 விரற்கடைப் பிரமாணமும் உள்ளதாகும். இந்த மனித உடலில் 96 வகையான செயல்கள் ஒரே சமயத்தில் நடைபெறுகின்றன. இச்செயல்களை மருத்துவக் கண்ணோட்டமுள்ளவர்கள் அறிவர்.

இன்று நவீன மருத்துவ முறையில் உடற்கூற்றுத் தத்துவங்கள் பல பெயர்களில் அழைக்கப்பட்டாலும் பலநூறு ஆண்டுகளுக்கு முன்னர் தமிழ்ச்சித்தர்கள் இத்தத்துவங்களை தன் உடலையே சோதனைச்சாலையாக்கி அறிந்து, ஆன்மீகப்பெயர்களில் இவற்றை அழைத்துள்ளனர். மனித உடல் இயங்கும் விதத்தை 96 வகையான தத்தவங்களின் அடிப்படையில் சித்தர்கள் பகுத்தனர். அவை,

ஆன்ம தத்துவங்கள் 24ம் ஐந்து பிரிவுகளை உடையது. அவை,

















சித்தர்கள் குறிப்பிடும் இந்த 96 தத்துவங்களில் (உடலின் வேதியியலில்) ஏதாவது மாற்றம் ஏற்படின் நோய் ஏற்படுகிறது. ஐம்பூதங்களும் சரிவர இயங்காவிடில் இயக்கம் பாதிக்கும். உதாரணமாக நீர் ஒருவர் உடலிலிருந்து அதிகமாக வெளியேறக் கூடாது. வெப்பம் அளவாய் இருக்க வேண்டும். அது போல் நாடிகள் சரிவர இயங்க வேண்டும். இதுதவிர, மூச்சு விடும் அளவிலும் ஒழுங்குமுறை இருக்கவேண்டும்.

மனிதனின் ஒருநாள் சுவாச எண்ணிக்கை 21600 என்றும் இது கூடுவதும் குறைவதும் என்று நிலை மாறினால் ஆயுள் குறையும் என்றும் , 21600 முறை தினமும் மூச்சுவிடக்கூடிய மனிதன் 120 ஆண்டுகள் வாழ முடியும் என்றும் சித்தர்கள் கணித்துள்ளனர். முறையற்ற வாழ்க்கைப்போக்கை மேற்கொள்பவர்களுக்கு சுவாசம் அதிகரித்து ஆயுள் குறைகிறது என்கிறார் திருமூலர்(திருமந்திரம்-729). முறையான மூச்சுப் பயிற்சியை மேற்கொண்டு நடுமூச்சைச்சார்ந்து சுவாசிக்கக் கற்றால் 166 ஆண்டுகள் வரையிலும் வாழலாம் என்கிறார் இப்பாடலில். 

முதுமையில் அல்லது நோயினால் இறக்கும் தருவாயில் உள்ள ஒருவருக்கு மரணம் எத்தனை நாட்களுக்குள் ஏற்படும் என்பதையும் துல்லியமாகக் கணித்துள்ளனர். மற்றவர் புருவத்தைப் பார்த்தால் தெரியாதவர்களுக்கு 9 நாளிலும்,காது கேட்காவிட்டால் 7 நாளிலும்,நட்சத்திரம் தெரியாதவர்களுக்கு 5 நாளிலும்,மூக்குநுனி தெரியாதவர்களுக்கு 3 நாளிலும், இரண்டு கண்களையும் கையால் அமுக்கினால் கண்ணீர் வராதவர்களுக்கு 10 நாளிலும் மரணம் வரலாம் என்கிறார்கள் சித்தர்கள். சித்தர்கள் ஆன்மீகவாதிகள் போல வெளிப்பார்வைக்குத் தோன்றினாலும் உண்மையில் அவர்கள் விஞ்ஞானிகளே. மெய்ஞானத்தோடு இணைத்து உடல்அறிவியலை எளிய மக்களுக்குப் புரியும்படி எடுத்துரைத்துள்ளார்கள்.

1.உயிரினங்கள் ஒருநிமிடத்திற்கு விடும் மூச்சு அளவு 



</doc>
<doc id="139280" url="https://ta.wikipedia.org/wiki?curid=139280" title="ஜூடி கார்லேண்ட்">
ஜூடி கார்லேண்ட்

ஜூடி கார்லேண்ட் ("Judy Garland") (ஜூன் 10, 1922 – ஜூன் 22, 1969), அமெரிக்க நடிகையும் பாடகியும் ஆவார்.

அத்துடன் 1999 ஆம் ஆண்டில் அமெரிக்க திரைப்படக் கழகத்தினால் (AFI) அனைத்துக் காலப் பகுதிக்குமான சிறந்த நடிகை ("greatest female star of all time") விருது வழங்கப்பட்டது.



</doc>
<doc id="139289" url="https://ta.wikipedia.org/wiki?curid=139289" title="கூர்க்கா">
கூர்க்கா

கூர்க்கா ("Gurkha") என்பது நேபாளத்தில் உள்ள ஒருவகை மக்களைக் குறிக்கும் சொல். இந்து சமயச் சித்தரான கோரக்நாத் என்ற வார்த்தையிலிருந்து தோன்றியிருக்கலாம் என்று நம்பப்படுகிறது. மேலும் இமயமலையின் ஒரு பகுதியான கூர்க் பிரதேசத்தில் வாழும் மக்கள் ஆதலால் இந்தப் பெயர் பெற்றிருக்கலாம் என்ற கருத்தும் உள்ளது. ஆங்கில கிழக்கிந்திய கம்பெனியால் இந்தியாவில் அமைக்கப்பட்ட ராணுவப்படையில் சேர்த்துக்கொள்ளப்பட்ட கூர்க்காக்கள், அதன்பின் வந்த பிரிட்டிஷ் ராஜியத்திலும் படைபிரிவில் இடம்பெற்றிருந்தனர். இவர்கள் இந்திய சுதந்திரத்திற்கு பின்னர் பிரிட்டிஷ் ராணுவத்திலும் சேர்த்துக் கொள்ளப்பட்டனர். பிரித்தானிய அரசக் குடும்பத்திற்கு விசுவாசமாக நடந்து கொண்டனர். கூர்க்கா இன மக்கள் இன்று இந்திய ராணுவத்திலும், பிரித்தானிய ராணுவத்திலும், சிங்கப்பூரின் உள்ளூர்க் காவல் படைகளிலும் பணிபுரிந்து வருகின்றனர். கூர்க்காக்கள் பொதுவாக குக்குரி என்னும் நீளமான வளைந்த கத்தியை எப்பொழுதும் தங்களுடனே வைத்துக்கொள்ளும் பழக்கம் உடையவர்கள். தமிழகத்தின் சில இடங்களில் இரவுநேரக் காவல் பணியிலும் ஈடுபட்டு அதன்மூலம் வருமானம் ஈட்டிப் பிழைப்பு நடத்தி வருகின்றனர்.


</doc>
<doc id="139327" url="https://ta.wikipedia.org/wiki?curid=139327" title="24 மனை தெலுங்கு செட்டியார் வாழ்க்கைச் சடங்குகள்">
24 மனை தெலுங்கு செட்டியார் வாழ்க்கைச் சடங்குகள்

மனிதன் பிறப்பு முதல் இறப்பு வரை, ஏன் இறந்த பின்பு கூட நடைமுறைப்படுத்தப்படும் சடங்குகளை 'வாழ்க்கைச் சடங்குகள்' என்கிறார்கள். ஒவ்வொரு குடும்பத்திலும் கருவுறுதல், பிறப்பு, பூப்பு, திருமணம், இறப்பு என்று மனிதர்களின் வாழ்க்கைச் சுழற்சிகளில் செய்யப்படும் சடங்குகள் வாழ்க்கை வட்டச் சடங்குகள் எனப்படும். உதாரணமாக கருவுறுதல், பிறப்புச் சடங்குகள், பூப்புச் சடங்குகள், திருமணச்சடங்குகள், ஈமச்சடங்குகள் போன்ற பல தரப்பட்ட சடங்குகள் சமூகத்திற்கு சமூகம் வேறுபட்டுக் காணப்படுகின்றது. அவற்றில் 24 மனை தெலுங்குச்செட்டியார் பின்பற்றும் சடங்குகள் பின்வருமாறு:

பெண் மணமாகி கருவுற்ற பின்பு அந்த பெண்ணுக்கு ஐந்து, ஏழு அல்லது ஒன்பதாவது மாதத்தில் தாய் வீட்டால் நடத்தப்படும் சடங்கு வளைகாப்புச் சடங்கு என்று அழைக்கப்படுகிறது. பெரும்பாலும் பெண்ணின் புகுந்த வீட்டில் அல்லது மண்டபத்தில் வைத்து வளைகாப்புச் சடங்கு நடத்தப் படுகிறது. இந்தச் சடங்கு கட்டுச் சோறு கட்டுதல், சோறாக்கிப் போடுதல், சீமந்தம் செய்தல் என்று 24 மனையார் குடும்பங்களில் அழைக்கப்படுவதுண்டு. பெண்ணின் தாய் வீட்டார் தம் உறவுகளுடன் பல்வேறு சித்திராண்ண உணவு வகைகளைச் சமைத்து மாப்பிள்ளையின் வீட்டிற்கு எடுத்துச் சென்று பெண்ணுக்கு நலங்கு வைத்து வளையல் அணிவித்து வாழ்த்துவது வளைகாப்பு காப்புச் சடங்காகும். வளைகாப்பு நடத்திப் பிள்ளைப் பேற்றிற்காகப் பெண்ணைத் தாய் வீட்டிற்கு அழைத்து வருவர். பிள்ளைப் பேறு என்பது பெண்ணிற்கு மறுபிறவி என்பார்கள். கருவுற்ற பெண்ணுக்கு சுகப் பிரசமாகி, பிறக்கப் போகும் குழந்தை நோய் நொடியின்றி தாயும் சேயும் நலமுடன் புகுந்த வீடு திரும்ப வேண்டும் என்பதற்காக வளைகாப்புச் சடங்கு நிகழ்த்தப்படுகிறது.

பிறப்புச் சடங்கில் 1. சேனை தொடுதல், 2.தொட்டில் கட்டுதல், 3. காது குத்துதல் என்பன 24 மனைத் தெலுங்கு செட்டியார் இனத்தில் முக்கியத்துவம் பெறுபவையாகும்.
சேனை தொடுதல் என்பது சேய்+நெய்+தொடுதல் என்பதன் திரிபு ஆகும். இந்த இனத்தில் குழந்தை பிறந்தவுடன் வீட்டுப் பெரியவர்களை புடைசூழ எல்லோராலும் குறிப்பிட்டு ஏற்றுக்கொள்ளப்பட்ட ஒருவர் (பெரும்பாலும் குடும்பப் பெரியவர்கள்) குழந்தையின் நாவில் இனிப்புக் கலந்த பால் நெய் தொட்டு வைக்கும் சடங்கையே சேனை தொடுதல் என்று பெயரிட்டு அழைக்கிறார்கள். சேனை என்பதன் பொருள் இனிப்பான பால் திரவம் ஆகும். இந்தச்சடங்கு ஒரு நம்பிக்கையின் அடிப்படையில் நிகழ்வதாகும். குழந்தைக்கு சேனைப்பால் வைப்பவரின் குணநலன்கள் அமையும் என்பது 24 மனைத் தெலுங்கு செட்டியார்களின் நம்பிக்கை. 
பிறந்த குழந்தையை, தீட்டுக் கழித்த பிறகு, முதன்முதலில் தொட்டிலில் இடுவது இந்த இனத்தவரால் ஒரு சடங்காகவே மேற்கொள்ளப்படுகிறது. இதில் முக்கிய பங்கு வகிப்பவர் குழந்தையின் தாய் மாமன் ஆவார். இவர் தொட்டில் துணி, தொட்டில் கம்பு, தொட்டில் கயிறு, புத்தாடை ஆகியவற்றைக் தன சகோதரிக்காகக் கொண்டு வந்து தொட்டில் கட்டி அதில் குழந்தையைக் கிடத்தி மூன்று முறை ஆட்ட வேண்டும். தொட்டிலிடுதல் பெரும்பாலும் பெண் புகுந்த வீடுகளில் நடைபெறும். பெண் தாய் வீட்டில் பிரசவம் முடிந்து புகுந்த வீடு திரும்பியதும் இது நடப்பது உண்டு.
குழந்தைக்குப் பெயர் வைத்தல்: குல தெய்வக் கோவில்களில் நடைபெறும். சடங்கு எனலாம். குழந்தைக்கு ஜாதகப்படி குறித்த பெயரை குலதெய்வக் கோவிலில் எல்லா நெருங்கிய உறவுகளையும் அழைத்து அவர்கள் முன்னிலையில் இடுகிறார்கள். சில குடும்பங்களில் ஒரு ஆண்டு முடிந்ததைக் குலதெய்வக் கோவில்களில் பொங்கலிட்டும் கொண்டாடுகிறார்கள். 
முதன்முதலாக குழந்தைக்குச் சோறு ஊட்டல் சடங்கு கூட குலதெய்வக் கோவிலிலோ அல்லது இஷ்ட தெய்வக் கோவிலிலோ நடைபெறுவதுண்டு.
குலதெய்வக் கோவில்களில் பிறந்த குழந்தைக்கு முதல் முடி எடுத்துக் காது குத்தும் சடங்கு இந்த இனத்தவரிடையே சிறப்பிடம்பெறும் சடங்காகும். 24 மனைத் தெலுங்கு செட்டியார் இனத்தில் அவரவர் குலதெய்வக் கோவில்களில் நடைபெறும் சடங்கு இது. குலதெய்வக் கோவில்களில் பெரிய கும்பிடு என்ற திருவிழா பன்னிரண்டு ஆண்டுகளுக்கு ஒரு முறை கொண்டாடப்படும். முடி எடுத்தல் மற்றும் காத்து குத்தல் சடங்குகள் இந்த திருவிழாவின் போதுதான் நடைபெற வேண்டும் என்பது விதி. ஆனால் பல காரணங்களை முன்னிட்டு இவ்விதி தளர்த்தப்பட்டு வருகிறது. காது குத்துதல் என்பது கருவில் உண்டான பாரம்பரியக் குறைகளை நீக்குவதற்காக இச்சடங்கு செய்யப்படுவதாகக் கூறப்படுகிறது. தீமை தரும் ஆவிகளிடமிருந்து குழந்தைகளைப் பாதுகாக்கக் காதில் துளையிட்டு தங்க ஆபரணம் அணிவிப்பதாக நம்பப்படுகிறது.

தாய் மாமன் இந்த சடங்குகளில் முக்கிய பங்கு வகிக்கிறார். தன சகோதரி குடும்பத்தில் உள்ள எல்லாக் குழந்தைகளுக்கும் இவர் மடியில் அமர வைத்து முடிஎடுத்துக் காத்து குத்துவது மாற்ற முடியாத விதி எனலாம். தாய் மாமன் புத்தாடை மற்றும் சீர்செனத்திகளுடன் வந்திருந்து காதுகுத்து விழாவை சிறப்பிப்பார்.

பெண் குழந்தைகளின் பூப்பெய்தும் நிகழ்வு 24 மனையாரிடையே மிகவும் மகிழ்வுடனும் சீர் வரிசையோடும் நடைபெறும் சடங்காகும். பெண் உடல் ரீதியாக (தாய்மைக்கு உரிய) கன்னித் தன்மையை அடையும் நிகழ்வே பூப்படைதல் ஆகும். பெண் பூப்பெய்திய உடன் பெண்ணிற்கு நிகழ்த்தப்படும் சடங்கே பூப்புனித நீராட்டு சடங்கு என்று அறியப்படுகிறது. கிராமங்களில் சடங்கு என்னும் சொல் பூப்புச் சடங்கையே சுட்டும்.

இந்தச் சடங்கிலும் பூப்படைந்த பெண்ணின் தாய்மாமன் பூப்புச் சடங்கில் தாய் மாமன் தன சகோதரியின் பெண்ணிற்குப் பச்சை ஓலை பந்தல் கொண்டு 
குச்சில் கட்டுதல் அல்லது குடிசை கட்டுதல் என்பது மரபு. வீட்டை விட்டு ஒதுக்கி வைத்த பின் இந்தப் பெண் இக்குடிசையில் பதினாறு நாட்கள் தங்க வேண்டும். பெண் குடிசையில் தங்கியிருக்கும் நாட்களில் வருங்காலத்தில் அவள் மணமுடித்து கருவுற்ற பின் குழந்தையைத் தாங்கும் வலிமையைப் பெறவேண்டும் என்பதற்காக ஊட்டச் சத்தான உணவு வகைகளை உறவினர்கள் கொடுத்து வலுச்சேர்ப்பதுண்டு. தங்கள் பெண் இல்வாழ்க்கைக்கு உரிய தகுதியைப் பெற்ற நிலையை உறவினர்களுக்கு தெரிவிப்பதே பூப்புச் சடங்கின் குறிக்கோள் எனலாம். பதினாறு நாட்கள் கழித்து அப்பெண் திருமபவும் வீட்டுக்கு அழைக்கப்படுவாள். குறிப்பிட்ட நல்ல நாளில் வீட்டில் அல்லது மண்டபத்தில் சுமங்கலிப் பெண்கள் ஒன்று கூடி மஞ்சள் கலந்த நீரால் பூப்படைந்த பெண்ணைக் குலவை இட்டுப் புனித நீராட்டுவது பூப்புனித நீராட்டுச் சடங்காகும்.



</doc>
<doc id="139341" url="https://ta.wikipedia.org/wiki?curid=139341" title="நாசிக் கண்டார்">
நாசிக் கண்டார்

நாசிக் கண்டார் ("Nasi Kandar") என்பது வட மலேசியாவில் குறிப்பாக பினாங்கு மாநிலத்தில் ஒரு புகழ்ப் பெற்ற உணவு வகையாகும். மலேசியாவின் மற்றப் பகுதிகளில் இவ்வுணவு வகை கிடைக்கப் பெற்றாலும் பினாங்கு மாநிலத்தில் விற்கப்படுகின்ற நாசிக் கண்டாரே மிகவும் பிரபலமானது. நாசிக் கண்டார் என்பது ஒரு வகை மீன் குழம்பு கலந்த சோறு என்பதாகும். சோறு மற்றும் அதில் மீன் குழம்பை ஊற்றி, அத்துடன் அவித்த வெண்டைக்காய் மற்றும் பொறித்த பாவற்காய், பொரித்த கோழி என அவரவருக்குப் பிடித்த மேல்கறியுடன் (side dishes ) இவ்வுணவு பரிமாறப்படுகின்றது.

நாசிக் கண்டார் என்பது மலேசிய தமிழ் முஸ்லிம் மக்களின் ஒரு பாரம்பரிய உணவு வகையாகும். "நாசி" என்றால் தமிழில் சோறு என்று பொருள்தரும். "கண்டார்" என்றால் தமிழில் காவடி என்று சொல்லலாம். இன்று நாசிக் கண்டார் உணவகங்களில் விற்கப்பட்டாலும் அக்காலத்தில் இவ்வுணவை விற்பவர்கள் நீண்ட கம்புகளின் நுனியில் அடுப்புகளைத் தொங்கவிட்டு, அந்த அடுப்புகளின் மீது சோற்றுப் பானையும் மற்றொரு முனையில் குழம்புப் பானையையும் வைத்துக் கொண்டு, அவைகளைக் காவடிபோல் தூக்கிச் சொன்று கூவிக்கூவி விற்பார்கள். அதனால்தான் இதற்கு நாசிக் கண்டார் (காவடி சோறு) என்கின்றப் பெயர் ஏற்பட்டிருக்கக்கூடும் என அறிஞர்கள் கருதுகின்றனர்.
நாசிக் கண்டாரின் சுவை குழம்பில் தான் இருக்கிறது. வழக்கமான குழம்பிற்கும் இக்குழம்பிற்கும் நிறைய வேறுப்பாடுகள் உண்டு. நாசி கண்டாருக்காக செய்யப்படுகின்ற மீன் குழம்பில் அரைத்துச் சேர்த்த மிளகாய் சாந்து, வெங்காயம், அன்னாசிப் பூ, இரம்பை இலை (Daun Pandan), வெங்காயத்தாள் என பல்வேறுப் பொருட்கள் சேர்க்கப்படுகின்றன. மேலும் நாசிக் கண்டாரின் சுவை என்பது வெறும் மீன் குழம்பில் மட்டுமல்ல. மாறாக இவ்வுணவு பரிமாறப்படும் பொழுது மீன் குழம்புடன், சேர்த்து கோழி குழம்பு, ஆட்டுக் குழம்பு, கணவாய் குழம்பு என பல்வேறான குழம்புகள் கலந்தப் பிறகே "நாசிக் கண்டார்" பரிமாறப்படும்.

முன்பெல்லாம் நாசிக் கண்டார் மேல்கறியுடன் ஒரே தட்டில் பரிமாறப்பட்டது. ஆனால் இன்று அதன் மேல்கறிகள் தனியாக சிறிய குண்டு பாத்திரங்களில் பரிமாறப்படுகின்றது.



</doc>
<doc id="139342" url="https://ta.wikipedia.org/wiki?curid=139342" title="பிரதியோகித தர்பன்">
பிரதியோகித தர்பன்

பிரதியோகித தர்பன் என்பது இந்தியாவின் புகழ் வாய்ந்த இதழாகும். இந்த இதழ் நடப்பு நிகழ்வுகள், பொது அறிவு போன்ற தகவல்களைத் தருகிறது. இந்திய குடிமைப் பணித் தேர்வு மற்றும் பல போட்டித் தேர்வுகளுக்கு இந்த இதழ் மிகவும் பயனுள்ளது. இந்நூலானது பொது அறிவு, நடப்பு நிகழ்வுகள், வணிகம், வரலாறு, புவியியல், ஆட்சி அமைப்பு முறை மற்றும் இந்திய அரசியலமைப்பு போன்ற பகுதிகளை உள்ளடக்கி உள்ளது. 50 லட்சம் வாசகர்களை கொண்டுள்ள இவ்விதழ் இந்திய அளவில் வாசகர் எண்ணிக்கை அடிப்படையில் மூன்றாம் இடத்தில் உள்ளது.



</doc>
<doc id="139358" url="https://ta.wikipedia.org/wiki?curid=139358" title="தென்னைமரம் விளையாட்டு">
தென்னைமரம் விளையாட்டு

தாய்மாரும் பெரியவர்களும் குழந்தைகளோடு விளையாடி மகிழும் விளையாட்டுகளில் ஒன்று தென்னைமரம் விளையாட்டு. 

தாய் கொஞ்சம் உயரமான இடத்தில் காலைத் தொங்கவிட்டுக்கொண்டு உட்காருவாள். குழந்தையைத் தன் இரண்டுகால் பரடுகளும் தாங்குமாறு உட்கார வைத்துக்கொண்டு மேலும் கீழும் தூக்கி ஆட்டி மகிழவைப்பாள். தாயின் கால் தென்னைமரம் எனக் கொள்ளப்படும்.

ஆட்டும்போது பாட்டுப் பாடுவாள்.
திரும்பத் திரும்பப் பாடி ஆட்டுவாள்.

இப்படிப் பல்வேறு மரங்களின் பெயர்களைச் சொல்லி ஆட்டுவாள்.

கடைசியில் குழந்தையை
எனக் கேட்பாள்.

குழந்தை எதைச் சொன்னாலும் குழந்தையை மெதுவாகத் தரையில் விழும்படி செய்வாள்.




</doc>
<doc id="139360" url="https://ta.wikipedia.org/wiki?curid=139360" title="தை தக்கா தை">
தை தக்கா தை

தை தக்கா தை எனச் சொல்லிக்கொண்டு நொண்டி அடித்து மகிழும் விளையாட்டு இது. சிறுவர்கள் இதனை விளையாடுவர்.

மூன்று சிறுவர்கள் நொண்டி அடிப்பர். அப்போது தூக்கிய கால்களைப் பின்புறமாகப் பிணைத்துக்கொள்வர். விழாமல் இருக்க அடுத்தவர் கைகளைப் பற்றிக்கொள்வர். மூவரும் நொண்டி அடித்துக்கொண்டு பக்கவாட்டில் சுற்றிவருவர்.

அப்போது திரும்பத் திரும்பச் சொல்லும் பாடல்தான் "தை தக்கா தை"




</doc>
<doc id="139361" url="https://ta.wikipedia.org/wiki?curid=139361" title="டோனி பெர்னாண்டஸ்">
டோனி பெர்னாண்டஸ்

டான்ஸ்ரீ அந்தோனி பிரான்சிஸ் பெர்னாண்டஸ் CBE அல்லது டோனி பெர்னாண்டஸ் (மலாய்: "Tony Fernandes"; பிறப்பு: 30 ஏப்ரல்1964) என்பவர் மலேசியத் தொழில்முனைவர். ஏர் ஏசியா எனும் மலிவு விலை விமானச் சேவையை உருவாக்கியவர். "இப்போது எல்லோரும் பறக்கலாம்" ("Now everyone can fly") எனும் வாசகத்தை உலகத்திற்கு அறிமுகம் செய்தவர்.

பெர்னாண்டஸ் பங்கு பாத்திரங்களை விற்பனை செய்யும் ஒரு சாதாரண குடும்பத்தில் பிறந்தவர். தம்முடைய வீட்டை அடைமானம் வைத்து வணிகத்துறையில் ஈடுபட்டார். நொடித்துப் போன ஒரு நிறுவனத்தைத் தன்னம்பிக்கை, அயராத உழைப்பு, விடாமுயற்சிகளினால் நிலைநிறுத்தினார்.

ஆசிய நாடுகளில் பல மலிவுவிலை விமானச் சேவைகள் தோற்றம் காண்பதற்கு முன்னோடியாகத் திகழ்கின்றவர். இப்போது 88 ஏர்பஸ் விமானங்களுக்கு உரிமையாளர். மலேசியாவில் ஏறக்குறைய 9000 பேருக்கு வேலை வாய்ப்புகளை உருவாக்கிக் கொடுத்து இருக்கிறார். டோனி பெர்னாண்டஸ் இப்போது மலேசியப் பணக்காரர்களில் ஒருவராக உள்ளார்.

டோனி பெர்னாண்டஸ், கோலாலம்பூர் பொது மருத்துவமனையில் 1964 ஏப்ரல் மாதம் 30ஆம் தேதி பிறந்தார். கோலாலம்பூர் புக்கிட் பிந்தாங் மையத்திற்குப் பின்னால் இருக்கும் திரேச்சர் சாலை பகுதியில் வளர்ந்தார். தற்சமயம் திரேச்சர் சாலை, ஜாலான் சுல்தான் இஸ்மாயில் என்று அழைக்கப்படுகிறது. பின்னர் அவர் ஐந்தாவது வயதில் இங்கிலாந்தில் உள்ள அலிஸ் ஸ்மித் பள்ளிக்கு அனுப்பப்பட்டார்.

டோனி பெர்னாண்டஸின் தந்தையார் ஓர் இந்தியக் குடிமகன். கோவாவைச் சேர்ந்தவர். அவர் ஒரு மருத்துவர். வெகு நாட்களாகக் கொல்கத்தாவில் பணிபுரிந்தார். பின்னர், சில காலத்திற்கு தொழில் மலேசியா புரிய வந்தார். வந்த இடத்தில் டோனி பெர்னாண்டஸின் தாயாரைச் சந்தித்தார். திருமணம் செய்து கொண்டார்.

டோனியின் தாயார் எனா பெர்னாண்டஸ் மலாக்காவைச் சேர்ந்த போர்த்துகீசிய-ஆசியக் கலப்பு (கிறிஸ்தாங்கு இனம்) வம்சாவழியினர். ஓர் இசைக்கலை ஆசிரியர். மலேசியாவில் அவர் "டப்பர்வேர்" எனும் நெகிழிப் பாண்டங்களை விற்பனை செய்யும் வியாபாரத் துறையிலும் இருந்தார். டோனி பெர்னாண்டசுக்கு 16 வயதாக இருக்கும் போது அவருடைய தாயார் இறந்து போனார். தாயாரின் இறப்பு டோனி பெர்னாண்டசைப் பெரிதும் பாதித்தது. அதனால் அவர் வெளி உலகத் தொடர்புகளை முற்றாக ஒதுக்கினார். தன் முழு கவனத்தை படிப்பிலும் பணம் சம்பாதிப்பதிலும் திசை திருப்பினார்.

1977இல் இருந்து 1983 வரை இங்கிலாந்து, சுரே எனும் நகரில் இருக்கும் எப்சோம் கல்லூரியில் மேல்படிப்பைத் தொடர்ந்தார். 1987-இல் லண்டன் பொருளாதாரப் பள்ளியில் பயின்று பட்டம் பெற்றார். 1987–1989 வரை சர் ரிச்சர்ட் பிரான்சனுக்கு சொந்தமான விர்ஜின் இசைத்தட்டு நிறுவனத்தில் நிதித்துறை தணிக்கையாளராகப் பணிபுரிந்தார். பிரான்சன் இங்கிலாந்தின் நான்காவது பெரிய பணக்காரர்.
1991 இல் சான்றளிக்கப்பட்ட பட்டயக் கணக்காளர்கள் சங்கத்தின் இணை உறுப்பினரானதுடன் 1996 இல் சக உறுப்பினரானார். 1992லிருந்து 2001 வரை வார்னர் இசைக் குழுமத்தில் தென்கிழக்காசிய துணைத் தலைவராகப் பதவி வகித்தார். இந்தக் கட்டத்தில் தான் மலேசியாவில் ஒரு மலிவுவிலை விமானச் சேவையைத் தொடங்க அரசாங்கத்திடம் உரிம விண்ணப்பம் செய்தார். ஆனால் அந்த விண்ணப்பம் நிராகரிக்கப்பட்டது.

2001 ஆம் ஆண்டில் ஏர் ஆசியா விமானச் சேவை மலேசிய அரசாங்கத்திற்குச் சொந்தமாக இருந்தது. அந்த விமான நிறுவனம் திவாலாகி விழுந்து சரிந்து கொண்டிருந்தது. அந்தக் கட்டத்தில் மறுபடியும் டோனி பெர்னாண்டஸ் மலிவு விலை விமானச் சேவைக்கு உரிமம் கேட்டு மலேசிய அரசாங்கத்திடம் விண்ணப்பம் செய்து இருந்தார். அவருடைய விண்ணப்பம் மறுபடியும் நிராகரிக்கப்பட்டது.

மனம் தளராத டோனி பெர்னாண்டஸ், அப்போதைய பிரதமர் துன் மகாதீரைச் சந்திக்க அனுமதி கேட்டார். அந்தக் கோரிக்கையும் தள்ளுபடி செய்யப்பட்டது. அப்போது மலேசிய உள்நாட்டு வாணிப, பயனீட்டாளர் துறை அமைச்சின் பொதுச் செயலாளராக இருந்த டத்தோ பாமின் ரெஜாப் என்பவரின் நட்பு டோனி பெர்னாண்டஸுக்கு கிடைத்தது.

அவர் மூலமாகப் பிரதமர் துன் மகாதீரைச் சந்திக்க ஓர் அரிய வாய்ப்பும் கிடைத்தது. "’புதிதாக ஒரு விமானச் சேவை வேண்டாம். முடிந்தால் நட்டத்தில் போய்க் கொண்டிருக்கும் ஏர் ஆசியா விமானச் சேவையை எடுத்து நடத்திப் பார். உன் அதிர்ஷ்டம்’" என்று ஐந்தே நிமிடங்களில் பேசி டோனி பெர்னாண்டஸை வீட்டிற்கு அனுப்பி வைத்தார் பிரதமர் துன் மகாதீர்.

அப்போது டோனி பெர்னாண்டஸுக்கு வயது 37. உலகச் சாதனை ஒன்றைச் செய்யப் போகிறோம் என்று அறிந்திராத வயது. பிரதமர் துன் மகாதீரின் கருத்துகளை ஒரு சவாலாக எடுத்துக் கொண்டு விமானச் சேவை உலகில் காலடி எடுத்து வைத்தார் டோனி பெர்னாண்டஸ்.

2001ஆம் ஆண்டு ஏர் ஆசியா விமான நிறுவனத்திற்கு 40 மில்லியன் ரிங்கிட் கடன் இருந்தது. அந்த நிறுவனத்தை மலேசிய அரசாங்கத்தின் டி. ஆர். பி.ஹைகாம் நிறுவனம் நடத்தி வந்தது. இரண்டே இரண்டு பழைய போயிங் 737-300 ரக விமானங்கள் மட்டுமே சேவையில் இருந்தன. ஆனால், ஏர் ஆசியா விமானச் சேவையைத் தூக்கி நிறுத்த முடியும் என்று டோனி பெர்னாண்டஸ் நம்பினார். அந்த நிறுவனத்தை ஒரே ஒரு ரிங்கிட் மூலதனத்தில் வாங்கிக் கொண்டார்.

2003ஆம் ஆண்டு தாய்லாந்து, இந்தோனேசியா, சிங்கப்பூர் போன்ற நாடுகளுக்குத் தன்னுடைய விமானச் சேவையை விரிவுபடுத்தினார். ஏர் ஆசியா விமான நிறுவனம் படிப்படியாக வளர்ச்சி அடைந்தது. இப்போது 25 நாடுகளில் உள்ள 400 நகரங்களுக்குத் தன் அனைத்துலகச் சேவையை வழங்கி வருகிறது. அதன் துணை நிறுவனங்களாகத் தாய் ஏர் ஆசியா "(Thai AirAsia)" இந்தோனேசியா ஏர் ஆசியா "(Indonesia AirAsia)" எனும் இரு நிறுவனங்கள் உள்ளன.

'டோனி பெர்னாண்டஸுக்கு கிறுக்குப் பிடித்துப் போய் விட்டது. அதனால் தான் ஏர் ஆசியா விமான நிறுவனத்தை வாங்கியிருக்கிறார்' என்று சொன்னவர்கள் அவரை இப்போது நம்பிக்கையின் நட்சத்திரமாகப் புகழ்கின்றார்கள். அவருடைய அணுகுமுறையைப் பயன்படுத்தி உலகின் பல நாடுகளில் பல மலிவு விலை விமானச் சேவைகள் தொடங்கப்பட்டுள்ளன.

டோனி பெர்னாண்டஸின் மிகப்பெரிய சாதனை ஏர் ஆசியா உள்நாட்டு விமானச் சேவையை அனைத்துலக விமானச் சேவையாக மாற்றியமைத்ததே. ஏர் ஆசியா விமானச் சேவை தோற்றுவிப்பதற்கு முன்னர் ஆசிய வட்டாரத்தில் திறந்த வான்வெளி ஒப்பந்தங்கள் ("open-skies") இல்லாமல் இருந்தது.

2003 ஆம் ஆண்டில் திறந்த வான்வெளி ஒப்பந்தங்கள் உருவாக்கம் பெறுவதற்கு டோனி பெர்னாண்டஸ் முழுமூச்சாக ஈடுபட்டார். அதற்குப் பிரதமர் துன் மகாதீரும் உறுதுணையாக இருந்தார். தென்கிழக்கு ஆசிய நாடுகளில் மலிவுவிலை விமானச் சேவைகள் தோற்றம் காண்பதற்கு முன்னோடியாக இருந்தவர் டோனி பெர்னாண்டஸ். அதன் பயனாகப் பல மலிவுவிலை விமானச் சேவைகள் தோன்றியுள்ளன.


பிரிட்டனின் இரண்டாவது எலிசபெத் அரசியார், டோனி பெர்னாண்டஸுக்கு சி.பி.இ. "(Commander of the Order of the British Empire)" எனும் பிரித்தானிய உயர் விருதை வழங்கிச் சிறப்பித்துள்ளார். பிரிட்டனுக்கும் மலேசியாவுக்கும் இடையில் வர்த்தக, கல்வித் தொடர்புகளை மேம்படுத்துவதற்கு அவர் ஆற்றிய சேவைகளைப் பாராட்டும் வகையில் அந்த விருது வழங்கப்பட்டது.

’ஏர் ஏசியா, ட்யூன் குழுமம், லோட்டஸ் டீம் ஆகியவற்றில் உள்ள என் அனைத்துப் பங்காளிகளும் நண்பர்களும் ஊழியர்களும் வழங்கிய கடின உழைப்பு, உறுதி, விடா முயற்சி ஆகியவற்றுக்குக் கிடைத்துள்ள அங்கீகாரம் அது’ என்று டோனி பெர்னாண்டஸ் கூறியுள்ளார்.

வான் போக்குவரத்துத் தொழில் துறையில் அவர் ஆற்றியுள்ள தலைசிறந்த பணிகளைப் பாராட்டும் வகையில் பிரெஞ்சு அரசாங்கம் 2010ம் ஆண்டு "Officer of the Legion d’honneur" எனும் கௌரவ விருதை வழங்கிச் சிறப்பித்தது. இந்த விருதை 1802 ஆம் ஆண்டு பிரெஞ்சு மகா வீரர் நெப்போலியன் போனபார்ட் உருவாக்கினார். பிரான்சு நாட்டிற்கு அரிய சேவைகளை வழங்கியவர்களுக்கு இந்த விருது வழங்கப்படுகிறது.

பிரஞ்சுக் குடிமகன் அல்லாத ஒருவருக்கு வழங்கப்பட்டுள்ள மிக உயரிய விருது அதுவாகும். இந்தியாவைச் சேர்ந்த நடிகர்கள் சிவாஜி கணேசன், அமிதாப் பச்சன் போன்றவர்களுக்கு இந்த விருது வழங்கப்பட்டுள்ளது. அண்மையில் போர்ப்ஸ் என்னும் அனைத்துலக சஞ்சிகை டோனி பெர்னாண்டசை ’2010ம் ஆண்டுக்கான சிறந்த ஆசிய வணிகர்’ ஆகத் தேர்ந்தெடுத்தது.





</doc>
<doc id="139362" url="https://ta.wikipedia.org/wiki?curid=139362" title="தைப்பாவை">
தைப்பாவை

தைப்பாவை என்பது மகளிர் விளையாடும் விளையாட்டுகளில் ஒன்று.

தை மாத முதல்நாள் பொங்கல். இரண்டாம் நாள் மாட்டுப்பொங்கல். மூன்றாம் நாள் கன்னிப்பொங்கல். இந்த நாளைக் கரிநாள் எனக் கூறுவர். கரிநாள் என்னும் தொடரிலுள்ள கரி சான்று என்னும் பொருளைத் தரும்.

கண்ணால் பார்ப்பது கரி. எனவே கரிநாள் என்பது காணும் பொங்கல் நாள் ஆயிற்று. நாட்டுப்புறங்களில் இந்த நாளில் பாய்ச்சல்காளை விட்டு வேடிக்கை பார்த்து மகிழ்வர். காணும் பொங்கல் நாளைக் 'கன்னிப்பொங்கல் நாள்' என்றும் சில வட்டாரங்களில் கொண்டாடி மகிழ்வர். அன்று கூட்டாஞ்சோறு ஆக்கி உண்டு மகிழ்வர்.

கூட்டாஞ்சோறு ஆக்கும்போது பாட்டும் பாடப்படும்.




</doc>
<doc id="139363" url="https://ta.wikipedia.org/wiki?curid=139363" title="கூட்டாஞ்சோறு">
கூட்டாஞ்சோறு

கூட்டாஞ்சோறு என்பது கூட்டாகச் சேர்ந்து சோறாக்கி உண்ணும் ஒரு விழா.


</doc>
<doc id="139364" url="https://ta.wikipedia.org/wiki?curid=139364" title="தொடு விளையாட்டு">
தொடு விளையாட்டு

தொடு விளையாட்டு என்பது சிறுவர் சிறுமியர் ஓடியும், நொண்டியும், கண்ணைக் கட்டிக்கொண்டும் பல விதிகள் வைத்துக்கொண்டு ஒருவரை ஒருவர் தொட்டு விளையாடும் விளையாட்டு. இதில் பல வகைகள் உண்டு.

என்றெல்லாம் முறை வைத்துக்கொண்டு தொட்டு விளையாடுதல் ஒரு வகை.


</doc>
<doc id="139365" url="https://ta.wikipedia.org/wiki?curid=139365" title="அரராத்து (விவிலியம்)">
அரராத்து (விவிலியம்)

அரராத்து மலைத்தொடர் ("Mountains of Ararat") என்பது விவிலியத்தின் முதல் நூலாகிய தொடக்க நூலில் விவரிக்கப்படுகின்ற வெள்ளப்பெருக்கின் முடிவில் நோவாவின் பேழை தங்கிய இடம் ஆகும் (காண்க: தொடக்க நூல் 8:4). 

அரராத்து மலைத்தொடர் எபிரேய விவிலியத்தில் hārēy Ǎrārāṭ (הָרֵי אֲרָרָט) என்றும், கிரேக்கத்தில் τὰ Ἀραράτ என்றும் உள்ளது. 

விவிலியம் குறிப்பிடுகின்ற அரராத்து மலைத்தொடர் எங்குள்ளது என்பது குறித்து இரு முக்கிய மரபுகள் உள்ளன. 

சிரிய மரபு மற்றும் திருக்குரான் மரபுப்படி, நோவாவின் பேழை தங்கிய "அரராத்து மலைத்தொடர்" இன்று நாக்சிவான் அல்லது வடமேற்கு ஈரான் என்றழைக்கப்படும் இடத்தில் உள்ள சூடி மலை ("Mount Judi") ஆகும். 

ஆர்மீனிய மரபு, மற்றும் மேலைக் கிறித்தவ மரபுப்படி, நோவாவின் பேழை தங்கிய இடம் இன்றைய துருக்கி நாட்டில் "அரராத்து மலை" என்றழைக்கப்படும் இடம் ஆகும். ஆர்மீனிய உயர்நிலத்தின் ("Armenian Highland") மிக உயர்ந்த மலையுச்சி அதுவே. முன்னாள்களில் அது "மாசிசு மலை" என்று அழைக்கப்பட்டது. பண்டைக் கிறித்தவ எழுத்தாளரான புனித ஜெரோம் (கிபி 4-5 நூற்றாண்டு) என்பவர் யோசேபுசு (கிபி முதல் நூற்றாண்டு) என்னும் யூத வரலாற்றாசிரியரின் குறிப்பைப் புரிந்துகொண்டதன் அடிப்படையில் மேற்கூறிய மரபு எழுந்தது. 

நடுக்காலத்தில் ஆர்மீனிய மரபு பரவலாக ஏற்கப்பட்டதைத் தொடர்ந்து, கீழைக் கிறித்தவமும் மேலைக் கிறித்தவமும் நோவாவின் பேழை தங்கிய இடம் "அராரத்து மலைத்தொடரே" என்று கொள்ளலாயின.

இன்று, இசுலாமியக் கண்ணோட்டத்தின்படி மட்டுமே நோவாவின் பேழை தங்கிய இடம் ஈரானிலுள்ள சூடி மலை என்று கொள்ளப்படுகிறது.

தொடக்க நூல் என்னும் விவிலிய ஏடு "அரராத்து மலைத்தொடர்" எனக் குறிப்பிடுவது ஒரு தனிப்பட்ட மலையை அல்ல, மாறாக ஒரு பொதுவான மலைப் பிரதேசத்தையே ஆகும் என்று அறிஞர் விளக்குகின்றனர். விவிலியத்தில் வருகின்ற அரராத்து அசீரிய மொழியில் "உரார்த்து" ("Urartu") என்றும் பாரசீக மொழியில் "ஆர்மீன்யா" ("Arminya") என்றும் வரும். அந்த அரசு வான் ஏரிப் பகுதியை உள்ளடக்கியிருந்தது. அதுவே கிரேக்க வரலாற்றாசிரியரான ஹெரடோட்டசு ("Herodotus") என்பவரின் காலத்திலிருந்து "ஆர்மீனியா" என்று அழைக்கப்படலாயிற்று. 

"யூபிலி நூல்" என்னும் விவிலியப் புறநூல் கூற்றுப்படி (7:1), நோவாவின் பேழை அரராத்து மலைத்தொடரில் அமைந்திருந்த "லூபார்" என்னும் மலையுச்சியில் தங்கியது.

வுல்காத்தா (கிபி 4ஆம் நூற்றாண்டு) என்னும் விவிலிய இலத்தீன் மொழிபெயர்ப்பு "பேழை ஆர்மீனிய மலைத்தொடரில் தங்கியது" () என்று கூறுகிறது. அது புது-வுல்காத்தா என்னும் தற்கால மொழிபெயர்ப்பில் (1979) "அரராத்து மலைத்தொடரில்" () என்று மாற்றப்பட்டது. 

யோசேபசு (கிபி முதல் நூற்றாண்டு) என்னும் பண்டை யூத வரலாற்றாசிரியர் "யூதர்கள் வரலாறு" ("Antiquities of the Jews") என்னும் நூலில் (I.3.5-6) நோவாவின் பேழை "ஆர்மீனியாவிலுள்ள ஒரு மலையுச்சியில் தங்கியது" என்னும் மரபு வழக்கத்திலிருந்தது என்று குறிப்பிட்டுள்ளார்.

சர் வால்ட்டர் ராலே (16-17 நூற்றாண்டு) என்பவர் "உலக வரலாறு" என்னும் தம் நூலில் "அரராத் மலைத்தொடர்" பற்றி விரிவாக எழுதியுள்ளார். அது ஆர்மீனிய மலைத்தொடரை மட்டுமன்று, அதற்குக் கிழக்கே அமைந்த மலைப்பகுதியையும் குறிக்கும் என்பது அவர் கருத்து.

விவிலியத்தில் விவரிக்கப்படுகின்ற வெள்ளப்பெருக்கின் பிறகு நோவாவின் பேழை அரராத்து மலைத்தொடரில் தங்கியது என்றால் அதைக் கண்டுபிடிக்க வேண்டும் என்னும் முயற்சி கிபி மூன்றாம் நூற்றாண்டிலிருந்து இன்று வரை தொடர்கிறது. ஆங்காங்கே சிலர் அப்பேழையைக் கண்டுபிடித்துவிட்டதாகக் கூறினாலும், இதுவரை அது கண்டுபிடிக்கப்படவில்லை என்பதே அறிவியலாரின் முடிவு.




</doc>
<doc id="139366" url="https://ta.wikipedia.org/wiki?curid=139366" title="சன் செய்திகள்">
சன் செய்திகள்

சன் செய்திகள் (ஆங்கிலம்: "Sun News") எனப்படுவது சன் குழுமத்தால் நடத்தப்படும் 24 மணி நேரச் செய்தி அலைவரிசையாகும். சன் செய்திகள் அலைவரிசையானது ஐக்கிய அமெரிக்கா, கனடா, ஐரோப்பா, சிங்கப்பூர், மலேசியா, இலங்கை, தென் ஆபிரிக்கா, அவுசுதிரேலியா, நியூசிலாந்து ஆகிய பிரதேசங்கள் உள்ளடங்கலாக, 27 நாடுகளில் பார்க்கப்பட்டு வருகின்றது.

சன் செய்திகள் அலைவரிசையானது 2000ஆம் ஆண்டு ஏப்பிரல் 14ஆம் திகதி தொடங்கப்பட்டது. சன் குழுமத்தின் தலைவரான கலாநிதி மாறன் இந்தத் தொலைக்காட்சி அலைவரிசையை ஆரம்பித்து வைத்தார். இதன் செய்தி ஆசிரியர் வி. ராஜா ஆவார்.

முதலிய நிகழ்ச்சிகள் சன் செய்திகள் தொலைக்காட்சியில் ஒளிபரப்பப்பட்டு வருகின்றன.


</doc>
<doc id="139370" url="https://ta.wikipedia.org/wiki?curid=139370" title="ஆதவன் (திரைப்படம்)">
ஆதவன் (திரைப்படம்)

ஆதவன் (ஆங்கிலம்: "Aadhavan") என்பது 2009ஆம் ஆண்டு வெளிவந்த தமிழ்த் திரைப்படமாகும். இந்தத் திரைப்படம் கே. எஸ். ரவிக்குமாரின் இயக்கத்திலும் ரமேஷ் கண்ணாவின் திரைக்கதையிலும் வெளிவந்துள்ளது. இந்தத் திரைப்படத்தில் சூர்யா, நயன்தாரா, முரளி, வடிவேலு, ஆனந்த் பாபு, ரமேஷ் கண்ணா, பி. சரோஜா தேவி, ராகுல் தேவ், சயாஜி சிண்டே ஆகியோர் நடித்துள்ளனர். இத்திரைப்படத்திற்கான இசை அமைப்பை ஹாரிஸ் ஜயராஜ் செய்துள்ளார். இந்தத் திரைப்படம் 2009ஆம் ஆண்டில் தீபாவளித் தினமான அக்டோபர் 17ஆம் தேதி அன்று வெளியிடப்பட்டது.

ஆதவன் திரைப்படத்தில் இடம்பெற்ற ஆறு பாடல்களும் ஹாரிஸ் ஜயராஜ் இசையில் வெளிவந்துள்ளன. திரைப்பட இயக்குநர் ஷங்கரால் இப்பாடல்கள் 2009ஆம் ஆண்டு ஆகஸ்ட் 19 அன்று வெளியிடப்பட்டன.


</doc>
<doc id="139377" url="https://ta.wikipedia.org/wiki?curid=139377" title="இந்திய மீன் வள மையங்கள் பட்டியல்">
இந்திய மீன் வள மையங்கள் பட்டியல்

இந்தியாவில் மீன் வளத்தை கண்காணிப்பதற்கான மையங்களின் பட்டியல்.



</doc>
<doc id="139378" url="https://ta.wikipedia.org/wiki?curid=139378" title="ஏஎக்ஸ்என் (தொலைக்காட்சி)">
ஏஎக்ஸ்என் (தொலைக்காட்சி)

ஏஎக்ஸ்என் ("AXN") ஒரு கட்டண தொலைக்காட்சி. இந்த மின் வடம் மற்றும் செயற்கைக்கோள் தொலைக்காட்சி சோனி பிக்சர்ஸ் என்டர்டைன்மென்ட் நிறுவனத்தால் நடத்தப்படுகிறது. இத்தொலைக்காட்சி மே 22, 1997 அன்று துவங்கப்பட்டது. இதன் வலையமைப்பு இப்போது ஜப்பான், ஐரோப்பா, ஆசியா, லத்தின் அமெரிக்கா என பலபகுதிகளுக்கும் பரவியுள்ளது. இத்தொலைக்காட்சிக்கு தேவையான பணம் விளம்பரங்கள் மற்றும் சந்தா கட்டணம் மூலம் பெறப்படுகிறது. 24 மணிநேர தொலைக்காட்சியான ஏஎக்ஸ்என் அதிரடி தொலைக்காட்சித் தொடர்கள், திரைப்படங்கள், இயங்குபடங்கள் மற்றும் சாகச-உண்மை நிகழ்ச்சிகள் மற்றும் வாழ்க்கை முறை விளையாட்டு நிகழ்ச்சிகள் போன்றவற்றை ஒளிபரப்புகிறது.


</doc>
<doc id="139379" url="https://ta.wikipedia.org/wiki?curid=139379" title="இந்திய பன்னாட்டு வானூர்தி நிலையங்கள்">
இந்திய பன்னாட்டு வானூர்தி நிலையங்கள்

இந்தியாவில் உள்ள சர்வதேச வானூர்தி நிலையங்களின் பட்டியல்




</doc>
<doc id="139383" url="https://ta.wikipedia.org/wiki?curid=139383" title="அழகம்பெருமாள்">
அழகம்பெருமாள்

அழகம்பெருமாள் (இயற்பெயர்: அழகம்பெருமாள் நம்பிநாதன், பிறப்பு: 1965) ஒரு தமிழ்த் திரைப்பட இயக்குனர் மற்றும் நடிகர். கன்னியாகுமரி மாவட்டம் நாகர்கோவில் அருகே உள்ள குலசேகரபுரம் என்ற கிராமத்தை சொந்த ஊராகக் கொண்டவர். 2001 இல் வெளிவந்த டும் டும் டும் இவர் இயக்கி வெளிவந்த முதல்த் திரைப்படம். அதற்கு முன்பு இயக்குனர் மணிரத்னத்திடம் உதவி இயக்குனராகப் பணியாற்றினார்.


</doc>
<doc id="139385" url="https://ta.wikipedia.org/wiki?curid=139385" title="ஜி. மாதவன்">
ஜி. மாதவன்

ஜி. மாதவன் நாயர் (G. Madhavan Nair, ,பிறப்பு அக்டோபர் 31, 1943) இந்திய விண்வெளி ஆய்வு மையத்தின் முன்னாள் தலைவராகவும் இந்திய அரசின் விண்வெளித்துறை செயலராகவும் இருந்தவர். மேலும் இவர் விண்வெளி ஆணையத்தின் தலைவராகவும் பெங்களூருவிலிருந்து இயங்கும் அன்ட்ரிக்சு நிறுவனத்தின் மேலாண் அமைப்பின் தலைவராகவும் இருந்தவர். இவரது அரசுப்பணிச் சேவைகளைப் பாராட்டி இவருக்கு 2009ஆம் ஆண்டு பத்ம விபூசண் விருது வழங்கப்பட்டது. இவர் தலைமையேற்ற ஆந்த்ரிக்சு கழகம் தேவாசு பல்லூடக நிறுவனத்துடன் சனவரி 28, 2005 அன்று ஒப்பிட்ட எசு அலைக்கற்றை பகிர்வுக்கான பேர ஊழல் தொடர்பாக இவர் மீது சனவரி 25, 2012 அன்று எந்த அரசுத்துறை பணிகளிலும் பொறுப்பேற்க இவருக்குத் தடை விதிக்கப்பட்டு நடவடிக்கை எடுக்கப்பட்டது. இதனையடுத்து இந்திய தொழில்நுட்பக் கழகம் பட்னாவின் ஆளுனர் குழுமத் தலைவர் பதவியிலிருந்து விலகியுள்ளார்.


 


</doc>
<doc id="139386" url="https://ta.wikipedia.org/wiki?curid=139386" title="சேலம் அருங்காட்சியகம்">
சேலம் அருங்காட்சியகம்

சேலம் அருங்காட்சியகம் தமிழ்நாட்டின் சேலம் மாநகரின் ஃபேர்லேண்ட்ஸ் என்னுமிடத்தில் அமையப்பெற்று உள்ளது. இவ்வருங்காட்சியகம், தமிழக அரசின் கலை, பண்பாட்டுத்துறையின் கீழ் இயங்கி வருகிறது. இந்த அருங்காட்சியகம் ஒரு காப்பாட்சியரால் நிருவகிக்கப்பெறுகின்றது. இது 1979-ம் ஆண்டு துவங்கப்பட்டது. 

சேலம் தமிழக மாவட்டங்களில் ஒன்றாகும். 1965-க்கு முன்னர் இம்மாவட்டம் ஒருங்கிணைந்த சேலம் மாவட்டமாக, தற்போதைய சேலம், நாமக்கல்,தருமபுரி மற்றும் கிருஷ்ணகிரி ஆகியவற்றை உள்ளடக்கியதாக இருந்தது. எனவே,சேலம், நாமக்கல்,தருமபுரி மற்றும் கிருஷ்ணகிரி மாவட்டங்களைச் சார்ந்த அரிய பொருட்கள் இங்கு காட்சிபடுத்தப்பெற்றுள்ளன. 
இந்த அருங்காட்சியகத்தில், நாமக்கல் கவிஞர் வெ. இராமலிங்கம் பயன்படுத்திய பொருட்கள், தமிழர்களின் தொன்மையான காசுகள், இந்திய ஒன்றியத்தின் சுதந்திரத்திற்கு முந்தைய காசுகள், டச்சு, பிரஞ்சுக் காசுகள், பதப்படுத்தப்பட்ட விலங்குகள், பறவைகள்,கல்வெட்டுகள், கல் சிலைகள், மரப் படிமங்கள், உலோகப் படிமங்கள், கலைப்பொருட்கள், தொல் தமிழர்கள் பயன்படுத்தியப் பொருட்கள், முதுமக்கள் தாழி, நடுகல் (வீரக்கல்),மஞ்சு விரட்டு கல் வெட்டுகள், சுடுமண் படிமங்கள் ஆகியன உள்ளன.



</doc>
<doc id="139388" url="https://ta.wikipedia.org/wiki?curid=139388" title="நம்பிக்கையில்லாத் தீர்மானம்">
நம்பிக்கையில்லாத் தீர்மானம்

நம்பிக்கையில்லாத் தீர்மானம் அல்லது நம்பிக்கையின்மைத் தீர்மானம் ("No-Confidence Motion") என்பது நாடாளுமன்ற அரசமைப்பு முறை உள்ள நாடுகள் மற்றும் மாநிலங்களில் நாடாளுமன்றம், சட்டமன்றம் போன்ற அவைகளில் கொண்டுவரப்படும் ஒருவகைத் தீர்மானம். இத்தீர்மானங்கள் அரசின் தலைவருக்கு எதிராக எதிர்க்கட்சிகளால் கொண்டுவரப்படுகின்றன. இத்தீர்மானத்தின் வழிமுறைகள் நாட்டுக்கு நாடு, அவைக்கு அவை வேறுபடுகின்றன.

நம்பிக்கையில்லாத் தீர்மானத்தை எதிர்கொள்ள அரசுத் தலைவர் மன்ற உறுப்பினர்களில் பெரும்பான்மையினரின் ஆதரவு தனக்கு உள்ளது என்று வாக்கெடுப்பின் மூலம் நிறுவ வேண்டும். இவ்வாறு நிறுவி விட்டால், அரசுத் தலைவர் தன் பதவியைத் தக்க வைத்துக் கொள்வார். பெரும்பான்மை உறுப்பினர்களின் ஆதரவு தனக்குண்டு என்று அவர் நிறுவத் தவறினால் அல்லது நம்பிக்கையில்லாத் தீர்மானத்துக்கு ஆதரவாக பெரும்பான்மை உறுப்பினர்கள் வாக்களித்து விட்டால் அரசு கவிழ்ந்து பதவி விலகும். இதன் பின்னர் நாட்டுத் தலைவர் வேறொருவரை அரசு அமைக்க அழைப்பார் அல்லது அவையைக் கலைத்து விட்டு புதிய தேர்தல்கள் நடத்த ஆணையிடுவார்.

இசுரேல், எசுப்பானியா, இடாய்ச்சுலாந்து போன்ற நாடுகளில், அரசுத் தலைவரின் மீது, நம்பிக்கையில்லாத் தீர்மானம் கொண்டுவருவோர், அதே தீர்மானத்தில் அவருக்கு பதிலாக மற்றொருவரின் பெயரை அரசுத் தலைவர் பதவிக்கு முன்மொழிய வேண்டும். இம்முறை “ஆக்கப்பூர்வமான நம்பிக்கையில்லாத் தீர்மானம்” எனப்படுகிறது. குடியரசுத் தலைவர் அரசமைப்பு முறை கொண்ட பல நாடுகளிலும் நம்பிக்கையில்லாத் தீர்மானம் கொண்டு வர வழிவகைகள் உள்ளன. குடியரசுத் தலைவர் அல்லது அவரது அமைச்சரவையில் ஒரு குறிப்பிட்ட அமைச்சர் மீது இத்தீர்மானங்கள் கொண்டுவரப்படலாம்.


</doc>
<doc id="139399" url="https://ta.wikipedia.org/wiki?curid=139399" title="டான் ஸ்ரீ">
டான் ஸ்ரீ

டான் ஸ்ரீ (மலாய்:"Tan Sri") என்பது மலேசிய அரசாங்கம் வழங்கும் முக்கிய விருதுகளில் ஒன்றாகும். 'பாங்லிமா மாங்கு நெகாரா' ("Panglima Mangku Negara (PMN)") விருதையும் 'பாங்லிமா செத்தியா மக்கோத்தா' ("Panglima Setia Mahkota (PSM)") விருதையும், டான் ஸ்ரீ விருது என்று அழைக்கிறார்கள். 1957ஆம் ஆண்டில் இருந்து பொதுமக்களின் சேவைகளைப் பாராட்டும் வகையில் இந்த விருது வழங்கப்பட்டு வருகிறது.

மலேசியக் கூட்டரசு விருதுகள் பட்டியலில் 'பாங்லிமா மாங்கு நெகாரா' விருது 7ஆவது இடத்திலும், 'பாங்லிமா செத்தியா மக்கோத்தா' விருது 8ஆவது இடத்திலும் தகுதிகள் வகிக்கின்றன. இந்த விருது வழங்கப்படுவதிலும் சில கட்டுப்பாடுகள், வரைமுறைகள் உள்ளன.

மலேசியாவில் உயிரோடு வாழ்பவர்களில் 75 பேர் மட்டுமே 'பாங்லிமா மாங்கு நெகாரா' ("Panglima Mangku Negara") விருதைப் பெற்று இருக்க முடியும். அதே போல 'பாங்லிமா செத்தியா மக்கோத்தா' ("Panglima Setia Mahkota") விருதை 250 பேர் மட்டுமே பெற்று இருக்க முடியும்.

டான் ஸ்ரீ விருதைப் பெற்ற ஒருவரின் துணைவரை புவான் ஸ்ரீ (Puan Sri) என்று அழைக்க வேண்டும். இதே விருது பெண்களுக்கு தனிப்பட்ட வகையில் கிடைக்குமானால் அவரை டான் ஸ்ரீ என்றே அழைக்க வேண்டும். எடுத்துக்காட்டாக, மலேசிய அரசியல்வாதி டான் ஸ்ரீ தேவகி கிருஷ்ணனைச் சொல்லலாம். மலேசியப் பேரரசரைத் தவிர மலேசிய மாநிலங்களின் சுல்தான்களும் ஆளுநர்களும் டத்தோ விருதை வழங்கும் தகுதிகளைப் பெற்று உள்ளனர்.

மலேசியாவின் தற்போதைய துணைப் பிரதமருக்கு டான் ஸ்ரீ விருது வழங்கப்பட்டுள்ளது. அவர் டான் ஸ்ரீ முகைதீன் யாசின் அன்று அழைக்கப்படுகிறார். வெளிநாட்டவர்கள் மலேசியாவிற்கு வழங்கியுள்ள அரிய சேவைகளுக்காக டான் ஸ்ரீ விருது வழங்கப்படுகிறது. மலேசியத் தமிழர்களில் டான் ஸ்ரீ கே.ஆர். சோமசுந்தரம், டான் ஸ்ரீ எம். தம்பிராஜா பெற்றுள்ளனர்.


</doc>
<doc id="139406" url="https://ta.wikipedia.org/wiki?curid=139406" title="3 (எண்)">
3 (எண்)

மூன்று (ஆங்கிலம்: "Three") என்பது தமிழ் எண்களில் ௩ என்பதைக் குறிக்கும் இந்து-அராபிய எண்ணாகும். மூன்று என்பது இரண்டிற்கும் நான்கிற்கும் இடைப்பட்ட இயற்கை எண்ணாகும்.

மூன்றின் நேர்க் காரணிகள் 1, 3 என்பனவாகும்.

வேதம் மூன்று - இருக்கு,யசூர்,சாமம்
மூன்று மூர்த்திகள் - பிரம்மா,விஸ்ணு,சிவன்
தொழில்கள் மூன்று - படைத்தல்,காத்தல்,அழித்தல்
உலகம் மூன்று - பூதலம்,மீதலம்,பாதலம்
கடவுளின் நிலை மூன்று - அருவம்,உருவம்,அருவுருவம்
காலம் மூன்று - இறந்தகாலம்,நிகழ்காலம்,எதிர்காலம்
ஆசைகள் மூன்று - மண்ணாசை,பொன்னாசை,பெண்ணாசை
குணங்கள் மூன்று - சத்துவம்,ராயசம்,தாமதம்
தமிழ் மூன்று - இயல்,இசை,நாடகம்
கனிகள் மூன்று - மா,பலா,வாழை


</doc>
<doc id="139423" url="https://ta.wikipedia.org/wiki?curid=139423" title="இலங்கைக் காப்புறுதிக் கூட்டுத்தாபனம்">
இலங்கைக் காப்புறுதிக் கூட்டுத்தாபனம்

இலங்கைக் காப்புறுதிக் கூட்டுத்தாபனம் இலங்கையின் அரச உரிமையுடைய காப்புறுதி நிறுவனமாகும். இலங்கை அரசாங்கத்தின் நிதி, திட்டமிடல் அமைச்சின் கீழ் பதிவுசெய்யப்பட்ட கூட்டுறவு நிறுவனமாக செயற்படுகின்றது. 2012ம் ஆண்டு தை மாதம் முதல் திகதியன்று தனது 50வது ஆண்டு நிறைவினைக் கொண்டாடியதன் மூலம் இலங்கையின் நீண்ட வரலாற்றைக் கொண்ட முதற் காப்புறுதி நிறுவனமாகின்றது. இலங்கைக் குடிமக்களின் ஆயுட் காப்புறுதித் தேவைகளையும், பொதுக் காப்புறுதித் தேவைகளையும் முன்நின்று வழங்கும் முதற்தர நிறுவனமாகும். குறைந்த முதலீட்டுடன் அதிகளவான பங்கினை வழங்கும் ஒரேயொரு நிறுவனமாகவும் அமைகின்றது.


</doc>
<doc id="139424" url="https://ta.wikipedia.org/wiki?curid=139424" title="வெஸ்ட்மின்ஸ்டர் மக்களாட்சி முறைமை">
வெஸ்ட்மின்ஸ்டர் மக்களாட்சி முறைமை

இந்த முறைமை சட்ட மன்றங்கள் செயல்படத் தேவையான செயல்முறைத் தொகுப்புகளை கொண்டுள்ளது. பொதுநலவாய நாடுகள் மற்றும் தன்னாட்சி வழங்கப்பட்ட முன்னாள் பொதுநலவாய நாடுகளில் உள்ள தேசிய மற்றும் மாநில சட்டமன்றங்களில் இந்த முறைமை பயன்படுத்தப்படுகிறது (அல்லது முதலில் பயன்படுத்தப்பட்டது). 
முதன்முதலாக கனடிய மாநிலங்களில் 1848ஆம் ஆண்டிலும் ஆத்திரேலியாவின் ஆறு குடியேற்றப் பகுதிகளில் 1855இலிருந்து 1890 வரையிலான காலகட்டத்திலும் கடைபிடிக்கப்பட்டன. 

வெஸ்ட்மின்ஸ்டர் முறைமைக்கு முற்றிலும் வேறுபட்ட பிற நாடாளுமன்ற முறைமைகளும் புழங்குகின்றன.

வெஸ்ட்மின்ஸ்டர் முறைமையின் முகனையான சிறப்பியல்புகளாக பின்வருவன பட்டியலிடப்பட்டுள்ளன; இவை அனைத்துமே வெஸ்ட்மின்ஸ்டர் முறையை அடித்தளமாகக் கொண்ட அனைத்து அரசியலமைப்புகளிலும் முழுமையாக பின்ப்பற்றுவதாகக் கொள்ள முடியாது. 

வெஸ்ட்மின்ஸ்டர் முறைமையின் பலக் கூறுகளும் ஐக்கிய இராச்சியத்தின் நாடாளுபன்றத்தின் மரபுவழிகள், செயல்பாடுகள் மற்றும் முன்காட்டுகளைக் கொண்டு அமைந்தவை. ஐக்கிய இராச்சியத்தின் அரசியலப்பை முறையாக பதியப்படாவிடினும் இந்த முறைமையைப் பயன்படுத்தும் பல நாடுகளும் தங்கள் அரசியலமைப்புச் சட்டத்தில் இதனை பதிவாக்கி உள்ளன.

வெஸ்ட்மின்ஸ்டர் முறைமையை சில மாற்றங்களுடன் பின்பற்றும் நாடுகளாவன:




</doc>
<doc id="139425" url="https://ta.wikipedia.org/wiki?curid=139425" title="முசுமுசுக்கை">
முசுமுசுக்கை

முசுமுசுக்கை ( (தாவர வகைப்பாடு : "Mukia maderaspatana") கொடி வகையை சார்ந்த ஒரு மூலிகை ஆகும். இது நுரையீரல் மற்றும் சுவாசக் கோளாறுகளுக்கு மருந்தாக பயன்படுகிறது. சுவாசக்குழல், சுவாசப்பையில் நுண்ணறைகளில் ஏற்படும் ரணம், அழற்சி, ஆகியவற்றை ஆற்றிவிடும் ஆற்றல் கொண்டது. மேலும் சுவாசப்பைகளில் உண்டாகும் கபத்தை அகற்றி அதனை சுத்தம் செய்யும் சக்தி உடையது. 
முசுமுசுக்கைக்கு முசுக்கை, இருகுரங்கின் கை, மொசுமொசுக்கை, அயிலேயம் ஆகிய வேறு பெயர்கள் உள்ளன. இத்தாவரம் முழுவதும் ரோம வளரிகளைக் கொண்டிருப்பதால், தடவும்போது, ‘முசுமுசு’வென்ற உணர்வைக் கொடுப்பதால் ‘முசுமுசு’க்கை என்று பெயர் பெற்றது.
முசுமுசுக்கையை தைலமாக தயாரித்து வாரம் ஒருமுறை எண்ணெய் குளியல் மேற்கொள்ள உடல் சூடு தணியும், கண் எரிச்சல் போக்கும். இளநரையை மாற்றும். வழுக்கை ஏற்படுவதை தடுக்கும்.


</doc>
<doc id="139435" url="https://ta.wikipedia.org/wiki?curid=139435" title="துன்">
துன்

துன் (மலாய்:"Tun"), என்பது மலேசிய அரசாங்கம் வழங்கும் மிக உயர்ந்த விருதாகும். இந்த விருதை மலேசியாவின் பேரரசர் மட்டுமே வழங்க முடியும். ”ஸ்ரீ மகாராஜா மாங்கு நெகாரா” ("Seri Maharaja Mangku Negara (SMN)") விருதையும் ”ஸ்ரீ செத்தியா மாக்கோத்தா” ("Seri Setia Mahkota (SSM)") விருதையும், துன் விருது என்று அழைக்கிறார்கள் பொதுமக்களின் அரிய சேவைகளைப் பாராட்டும் வகையில் இந்த விருது வழங்கப்பட்டு வருகிறது.

மலேசியக் கூட்டரசு விருதுகள் பட்டியலில் ஸ்ரீ மகாராஜா மாங்கு நெகாரா விருது 4ஆவது இடத்திலும், ஸ்ரீ செத்தியா மாக்கோத்தா விருது 5ஆவது இடத்திலும் தகுதிகள் வகிக்கின்றன. மலேசியாவில் உயிரோடு வாழ்பவர்களில் 25 பேர் மட்டுமே ஸ்ரீ மகாராஜா மாங்கு நெகாரா விருதையும் ஸ்ரீ செத்தியா மாக்கோத்தா விருதையும் பெற்று இருக்க முடியும். 

துன் விருதைப் பெற்ற ஒரே இந்தியர், ஒரே தமிழர் வீ. தி. சம்பந்தன் மட்டுமே. அவருக்கு 1967ஆம் ஆண்டு அந்த விருது வழங்கப்பட்டது. வெளிநாட்டவர்களுக்கும் துன் விருது வழங்கப்பட்டுள்ளது. இதுவரை இந்த விருதைப் பெற்றவர்கள் மொத்தம் 68 பேர். இவர்களில் 45 பேர் மரணம் அடைந்து விட்டனர். உயிரோடு உள்ளவர்கள் 23 பேர். 2001ஆம் ஆண்டில் பஹ்ரேய்ன் நாட்டுப் பிரதமர் துன் ஷெயிக் காலிபா,2005ஆம் ஆண்டில் சுவீடன் நாட்டு இளவரசியார் வாஸ்டர் கோட்லாண்ட் போன்றோர் துன் விருதைப் பெற்றுள்ளனர். 

மலாயாவில் துன் விருது வழங்கப்படுவது பல நூற்றாண்டுகளாக இருந்து வந்துள்ளது. மலாய் அரசர்களிடையே அந்த நடைமுறை நீண்ட நாட்களாக இருந்து வந்த போதிலும் ஆண்களுக்கு மட்டுமே அந்த விருது வழங்கப்பட்டு வந்தது. மலாயா சுதந்திரம் அடைந்த பிறகு பெண்களுக்கும் வழங்கப்படும் முறை அமலுக்கு வந்தது. துன் விருதைப் பெற்ற ஒருவரின் மனைவியை தோ புவான் "(Toh Puan)" என்று அழைக்க வேண்டும். இதே விருது பெண்களுக்கு தனிப்பட்ட வகையில் கிடைக்குமானால் அவரை துன் என்றே அழைக்க வேண்டும்.

மலேசியாவில் இதுவரை வீ. தி. சம்பந்தன் அவர்களைத் தவிர, வேறு இந்தியர்கள் எவருக்கும் துன் விருது வழங்கப்படவில்லை. மலேசியத் தமிழர்களுக்கு அது ஒரு வரலாறு.


</doc>
<doc id="139437" url="https://ta.wikipedia.org/wiki?curid=139437" title="தோட்டம் (விளையாட்டு)">
தோட்டம் (விளையாட்டு)

தோட்டம் என்னும் விளையாட்டு ஒரு நடிப்பு விளையாட்டு. சிறுவர்கள் ஆடும் விளையாட்டு இது.

ஒருவர் அரசன். இன்னொருவர் சேவகன். மற்றையோர் தோட்டக்காரர்கள். உழுதல், விதைத்தல், நீர்ப்பாய்ச்சுதல் முதலான செயல்கள் நடித்துக் காட்டப்படும். விதை முற்றியது எனச் சொல்லி நடிக்கும்போது சேவகன் வருவான். முற்றியது எனச் சொன்னவன் தலையில் தன் தலையால் முட்டி முற்றியது என்பான். சேவகன் அவனை அழைத்துச் சென்றுவிடுவான். பின் அடுத்தவரை முட்டி அழைத்துச் செல்வான். ஒருவர் மிஞ்சும்போது மிஞ்சியவர் அரசனிடம் காணாமல் போனவர்கள் பற்றி முறையிடுவார். அரசன் வந்து அனைவரையும் சேர்த்துவைப்பான்.




</doc>
<doc id="139438" url="https://ta.wikipedia.org/wiki?curid=139438" title="நட்சத்திர விளையாட்டு">
நட்சத்திர விளையாட்டு

நட்சத்திர விளையாட்டு முதியோரின் பொழுதுபோக்கு விளையாட்டு. இது ஆடுபுலி விளையாட்டுப் போல ஆடப்படும். 

நட்சத்திரம் போலக் கோடு போட்டு அதில் கல்லுக் காய்களைக் கட்டி விளையாடுவர். நட்சத்திரத்தில் 5 முனைகள் மற்றும்
5 சந்திப்புகள் இருக்கும். இவை பத்தும் உத்திகள் என்று சொல்லப்படும். இந்த 10-ல் 9 காய்கள் வைக்கப்படும். 

ஆடுபுலி விளையாட்டில் புலி ஆட்டை வெட்டுவது போல நேர்க்கோட்டில் ஒன்றை வெட்டி அடுத்த காலி உத்தியில் அமர்ந்துகொள்ளலாம். அதிக காய்கள் ஈட்டியவர் வெற்றி.




</doc>
<doc id="139442" url="https://ta.wikipedia.org/wiki?curid=139442" title="நடிப்பு விளையாட்டு">
நடிப்பு விளையாட்டு

நடித்துக்கொண்டே பாடுவதும், உரையாடல்கள் நிகழ்த்துவதும் நடிப்பு விளையாட்டு. இதனை சிறுவர்களும் சிறுமியரும் விளையாடுவர்.

இப்படி இசையுடன் பாடிக்கொண்டே அவரவருக்குத் தெரிந்ததையெல்லாம் செய்துகாட்டுவர்.

இப்படி அவரவருக்குத் தெரிந்த செயலையெல்லாம் சொல்லிக்கொண்டே செய்துகாட்டுவர்.



</doc>
<doc id="139448" url="https://ta.wikipedia.org/wiki?curid=139448" title="மாம்பழம்">
மாம்பழம்

மாம்பழம் என்பது மாமரத்தில் இருந்து பெறப்படும் ஒரு பழமாகும். இவை பழமாகவும், பழரசமாகவும் உண்ணப்படுகின்றது. மா, பலா, வாழை ஆகியவை தமிழ் இலக்கியத்தில் முக்கனிகள் என அறியப்படுகின்றன. இந்தியா மற்றும் பாக்கிஸ்தான் ஆகிய நாடுகளின் தேசியப் பழமாக மாம்பழம் உள்ளது.

இந்தியாவின் வேதங்களில் மாம்பழத்தைக் கடவுள்களின் உணவாகக் குறிக்கின்றன. "மேங்கோ"(Mango) என்ற ஆங்கிலப் பெயர் 'மாங்காய்' என்ற தமிழ்ச் சொல்லில் இருந்து உருவானதே ஆகும். மேலும் மாம்பழம் பண்டைய தமிழகத்தில் முக்கனிகளுள் ஒன்றாகும்.

இந்தியாவில், மாம்பழங்கள் சுமார் கி.மு 4000 ஆண்டிலேயே பயன்படுத்தப்பட்டுள்ளன. 1800 களில் ஆங்கிலேயர்கள் மாம்பழத்தை ஐரோப்பாவிற்கு அறிமுகம் செய்தனர். அதற்கு முன், ஃபிரென்சு மற்றும் போர்ச்சுகீசிய வியாபாரிகள் மாம்பழத்தை பிலிப்பைன்ஸ், மெக்சிகோ, ஆப்பிரிக்கா போன்ற நாடுகளில் அறிமுகம் செய்தனர்.

மாமரம் 35 – 40 மீ உயரம் வளரக்கூடிய பெரிய மரமாகும். இதன் இலைகள், எப்போதும் பசுமையாகவும் மாற்றடுக்காகவும் அமைந்துள்ளன. இவை 15 – 35 செ.மீ நீளமும், 6 – 16 செ.மீ அகலமும் கொண்டிருக்கும். கொழுந்து இலைகள் கருஞ்சிவப்பாகவும், வளர வளர பச்சையாகவும் மாறுகின்றன. பூக்கள் கிளை நுனியில் கொத்தாகத் தோன்றுகின்றன. இவை மிகச்சிறியதாக, 5 – 10 மி.மீ. நீளமுடைய இதழ்களையும், மிதமான இனிய மணத்தையும் கொண்டுள்ளன. பூத்து, மூன்று முதல் ஆறு மாதங்களில் பழங்கள் முற்றுகின்றன.

மாம்பழம் நீன்ட காம்புகளுடன் மரக்கிளைகளில் கொத்தாய் தொங்கும். பழங்கள் 10 – 25 செ.மீ நீளமும், 7 – 12 செ.மீ விட்டமும், 2.5 கிலோகிராம் வரை எடையும் உடையவை. காய்கள் பச்சையாகவும், பழங்கள் மஞ்சள், இளஞ்சிவப்பு அல்லது சிவப்பு நிறங்களிலும் காணப்படுகின்றன. பெருபாலும் இரகத்தைப் பொருத்து நிறம் மாறினாலும், சூரியன் படும் பாகங்கள் சிவப்பாகவும், மற்ற இடங்கள் மஞ்சளாகவும் இருக்கும். பழுத்த பழம் இனிய மணம் கொண்டிருக்கிறது. பழத்தின் நடுவில் கடின ஓடுடைய ஒற்றை விதை காணப்படும். இரகத்தைப் பொருத்து இந்த ஓடு நார்களுடனோ வழுவழுப்பாகவோ இருக்கும். விதை 4 – 7 செ.மீ நீளமும், 3 – 4 செ.மீ அகலமும், 1 செ.மீ தடிமனும் கொண்டு, ஒரு மெல்லிய விதை உறையுடன் இருக்கும்.

தோட்டம் அமைக்கும் போது கன்றுகள் 40 – 50 அடி இடைவெளியில் 90x90x90cm pit (ஏக்கருக்கு சுமார் 100 மரங்கள்) நடப்படுகின்றன. சாதாரணமாக, மாமரத்தோட்டங்களில் கழித்து விடுதல் தேவையற்றது. எனினும், முதல் சில ஆண்டுகள் அடிப்பாகத்தில் 3 அடி உயரம் வரை கிளைகள் வளராமல் கழித்து விடுவது நல்லது. அதன் பிறகு மாமரங்கள் தாமாகவே விரும்பத்தகுந்த நிலைக்கு வளரும்.

உலகிலேயே மாம்பழம்தான் மற்ற எல்லாப் பழங்களையும் விட கூடுதலாக மக்கள் உண்ணும் பழம். மாப்பழத்தின் விளைச்சல் வாழைப்பழம், ஆரஞ்சுப்பழம் ஆகிய மற்றெல்லாப் பழங்களைக்காட்டிலும் கூடுதல் ஆகும். உலகநாடுகள் மன்ற உணவு, வேளாண்மை நிறுவனம் (The Food and Agriculture Organization of the United Nations), கணித்தபடி 2001 ஆம் ஆண்டில் உலகில் 23 மில்லியன் டன் மாம்பழம் விளைவிக்கப்பட்டது. இதில் இந்தியாவில் விளைந்த அளவு 12 மில்லியன் டன். இது உலக விளைவில் பாதிக்கு மேலாகும். சீனாவில் 3 மில்லியன் டன்னும், பாக்கித்தானில் 2.25 மில்லியன் டன்னும், மெக்சிக்கோவில் 1.5 மில்லியன் டன்னும் தாய்லாந்தில் 1.35 டன்னும் அடுத்து நிற்கும் நாடுகள். முன்னணி 10 நாடுகளின் மொத்த விளைச்சல் உலக விளைச்சலில் 80% ஆகும்.

மாம்பழம் பெரும்பாலும், அப்படியே பழமாக உண்ணப்படுகிறது. தோலையும், விதையையும் நீக்கிய பிறகு, பழச்சதை துண்டு செய்யப்பட்டு உண்ணப்படுகிறது. இந்தியாவில், இது மிக அதிக அளவில் காணப்படும் பழக்கம். பழச்சதை நன்றாக கூழாக்கப்பட்டு, மாம்பழச்சாறாகவும் பருகப்படுகிறது. இந்தியாவின் சில இடங்களில், மாம்பழக்கூழில் சர்க்கரை சேர்த்து உலர்த்தப்பட்டு சிறு துண்டுகளாக மிட்டாய் போலவும் உண்ணப்படுகிறது. மாம்பழச்சாறு பாலுடன் கலந்தும் பருகப்படுகிறது அல்லது ஐஸ் கிரீம் செய்யப் பயன்படுத்தப்படுகிறது. இந்தியாவில், மற்றொரு பிரபலமான பானம், மாம்பழத்தையும் தயிரையும் கலந்து செய்யப்படும் மாம்பழ லஸ்ஸி ஆகும்.

மாங்காயும், பலவிதமாக உலகெங்கும் உண்ணப்படுகிறது. இந்தியாவில், மாங்காய் துண்டுகள் மிளகாய்த் தூள் அல்லது உப்பு சேர்த்து உண்ணப்படுகின்றன. மேலும் மாங்காயைக் கொண்டு குழம்புகள், ஊறுகாய்கள், பச்சடிகள் ஆகியவையும் தயாரிக்கப்படுகின்றன. இந்தோனேசியாவிலும், மலேசியாவிலும், மாங்காய்கள் ருஜக் அல்லது ரொஜக் எனப்படும் புளிப்பு பச்சடி செய்யப் பயன்படுத்தப்படுகின்றன. பிலிப்பைன்ஸ் நாட்டில், மாங்காய்கள் 'பகூங்க்' எனப்படும் மீன் அல்லது இறால் கொண்டு தயாரிக்கபடும் கூழுடன் உண்ணப்படுகின்றன. மாங்காய் கொண்டு தயாரிக்கப்படும் சட்னி இனிப்பாகவோ, புளிப்பாகவோ, காரமாகவோ பல நாடுகளில் தயாரிக்கப்படுகிறது.

இந்தியாவில், மாங்காயைக் காயவைத்து அரைத்து 'அம்ச்சூர்' என்ற சமையல் பொடியாக பயன்படுத்தப்படுகிறது.

மாம்பழச்சதையில் 15% சர்க்கரை, 1% புரதம், பெருமளவு உயிர்ச்சத்துக்கள் ஏ, பி, சி ஆகியவை உள்ளன. பெரும்பாலான மாம்பழ வகைகள் இனிப்பாக இருப்பினும், சில சற்றே புளிப்பாக இருக்கும். இரகத்தைப் பொறுத்து பழச்சதை மிருதுவாகவோ, கூழாகவோ, உறுதியாகவோ இருக்கும்.

மாங்காயின் பால் சிலருக்கு தோலில் எரிச்சலும், கொப்புளங்களும் உண்டாக்கலாம். மாம்பாலில் இருக்கும் அமிலப்பொருட்களே இதற்குக் காரணமாகும். இந்திய மக்கள் மாம்பழம் உண்பதால் வயிற்றுத் தொல்லைகள் சரியாகும், இரத்த இழப்பு நிற்கும், இதய நலம் உண்டாகும் என நம்புகின்றனர்.

இந்திய துணி வகைகளில் மாம்பழ வடிவம் அழகுக்காகப் பயன்படுத்தப்படுகிறது.

ஆகிய பல வகைகள் உள்ளன.



</doc>
<doc id="139451" url="https://ta.wikipedia.org/wiki?curid=139451" title="குண்டாங்குழி மகாதேவர் கோயில்">
குண்டாங்குழி மகாதேவர் கோயில்

புதுவை அருகிலுள்ள மதகடிப்பட்டில் அமைந்துள்ளது குண்டாங்குழி மகாதேவர் கோயில். அழகான கற்றளியாக விளங்கும் இக்கோயில் கி.பி.985லிருந்து 1016 வரை ஆட்சி செய்த முதலாம் ராசராசனால் கட்டப்பட்டது என இங்குள்ள ஒரு கல்வெட்டுக் குறிப்பிடுகிறது.

இவ்விடம் குண்டாங்குழி என்றும் இக்கோயிலில் உறையும் இறைவன் குண்டாங்குழி மகாதேவர் என்றும் கல்வெட்டுகள் குறிக்கின்றன. இவ்வூர் திருபுவனைப் புவிச் சதுர்வேதி மங்கலத்தின் (தற்போது திருபுவனை) ஒரு பகுதியாக விளங்கியது.

கருவறை சதுரமாகவும் மேலேயுள்ள கிரீவம் வட்டமாயும் சிகரம் உருண்டையாகவுமுள்ள கருவறை வெளிச் சுவற்றுக் கோட்டங்களை தட்சிணாமூர்த்தி பிரம்மா லிங்கோத்பவர் போன்ற சிற்பங்கள் அலங்கரிக்கின்றன.

இங்கு விசேஷமாகத் தேவியின் சன்னதி தெற்கு நோக்கி அமைந்துள்ளது. சப்தமாதர்களுக்குத் தனி சந்நிதியும் அமைந்துள்ளது. சோழர்காலத்தில் சப்த மாதர்களுக்கு சிறப்பு வழிபாடுகளும் விழாக்களும் எடுக்கப்பட்டிருக்கின்றது.
இக்கோயிலில் முதலாம் இராசராசன், இராசேந்திரன், முதலாம் இராசாதிராசன், முதலாம் குலோத்துங்கன் போன்ற சோழ அரசர்களால் பொறிக்கப்பட்ட கல்வெட்டுகள் உள்ளன.


</doc>
<doc id="139452" url="https://ta.wikipedia.org/wiki?curid=139452" title="நீர் மான்">
நீர் மான்

நீர் மான் ("Hydropotes inermis") என்பது உருவத்தில் கஸ்தூரி மான் இனத்தைப் போன்று சிறியாதாக இருக்கும் ஒரு மான் இனம்.அதே வேளை கிளை மானுக்கும் நீர் மானுக்கும் ஒரு ஒற்றுமை இருக்கிறது. கிளை மான் இனத்தில் ஆண் மான்களுக்கு கொம்புகள் இருப்பதுப் போன்று நீர் மான் இனத்தில் ஆண் மான்களுக்கு வாயின் இரண்டு பக்கவாட்டிலும் கூரிய கோரை பற்கள்(தந்தம்) இருக்கின்றன. மற்ற எந்த மான் இனங்களிடம் காணப்படாத இந்த உருவமைப்பு தான் இந்த மான் இனத்தைத் தனியொரு இனமாக எடுத்துக் காட்டுகின்றது. நீர் மான் இனங்களில் இரண்டு வகை உண்டு.ஒன்று சீன நீர் மான் (Hydropotes inermis inermis). மற்றொன்று கொரிய நீர் மான் (Hydropotes inermis argyropus).



</doc>
