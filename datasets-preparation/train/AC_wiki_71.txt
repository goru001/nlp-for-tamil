<doc id="225104" url="https://ta.wikipedia.org/wiki?curid=225104" title="இலண்டன் சாற்றுரை">
இலண்டன் சாற்றுரை

இலண்டன் சாற்றுரை ("London Declaration") 1949இல் பொதுநலவாய பிரதமர்களின் மாநாட்டில் வெளியிடப்பட்டது. இந்தியா விடுதலை பெற்று குடியாட்சி அரசமைப்பை தழுவியபோதும் பொதுநலவாய நாடுகள் அமைப்பில் தொடர்வது குறித்தான பிரச்சினைகளுக்குத் தீர்வாக இந்த சாற்றுரை வெளியிடப்பட்டது. ஏப்ரல் 28, 1949இல் இலண்டனில் வெளியிடப்பட்ட இந்த சாற்றுரை புதிய பொதுநலவாயத்திற்கு வித்திட்டது. இந்தச் சாற்றுரையில் இரண்டு முதன்மையான முன்னொதுக்கங்கள் இருந்தன: இது மேலாட்சி அரசு முறைகளில் இல்லாத உறுப்பினர்களை சேர்க்கவும் தக்க வைக்கவும் வகை செய்தது; இதனால் குடியரசுகளையும் தனிப்பட்ட முடியாட்சிகளையும் சேர்த்துக் கொள்ள முடிந்தது. மேலும் இம்மாற்றத்தை வெளிப்படுத்தும் வண்ணம் பிரித்தானிய காமன்வெல்த் என்றிருந்த பெயர் "காமன்வெல்த் ஆஃப் நேஷன்சு" என மாற்றப்பட்டது. இச்சாற்றுரை அரசர் ஆறாம் ஜோர்ஜை பொதுநலவாயத்தின் தலைவராக ஏற்றுக் கொண்டது. அவரது மறைவிற்குப் பின்னர் பொதுநலவாயத் தலைவர்கள் அரசி எலிசபெத் II இப்பொறுப்பை ஏற்க அங்கீகரித்தனர்.


</doc>
<doc id="225106" url="https://ta.wikipedia.org/wiki?curid=225106" title="ஹரி கிருஷ்ண கோனார்">
ஹரி கிருஷ்ண கோனார்

ஹரி கிருஷ்ண கோனார் (ஆகத்து 5 , 1915 - சூலை 23, 1974 ) ,இந்திய மாநிலமான மேற்கு வங்காளத்தை சேர்ந்த அரசியல்வாதி ஆவார் . இந்திய பொதுவுடமைக் கட்சி (மார்க்சிஸ்ட்) கட்சியை சேர்ந்த இவர் , அம்மாநிலத்தில் நிலச்சீர்திருத்தத்தை வடிவமைத்த சிற்பியாக கருதப்படுகிறார் . 

ஆகத்து 5 , 1915 தேதி மேற்குவங்க மாநிலம், பர்துவான் மாவட்டம் கமர்காரியா எனும் கிராமத்தில் சரத் சந்திர கோனார் – சத்யபால் தேவி தம்பதியருக்கு மகனாகப் பிறந்தார் .ஒன்பதாம் வகுப்பு படித்துக் கொண்டிருந்த போதே இந்திய விடுதலைப் போராட்டத்தில் எழுச்சிமிக்க இயக்கங்களில் ஒன்றான ஒத்துழையாமை இயக்கத்தில் பங்கெடுத்தக் குற்றத்திற்காக ஆறு மாதம் சிறை தண்டனை பெற்றார்.விடுதலையாகி தொடர்ந்து நாட்டு விடுதலைப் போராட்டத்திலும், இவருடைய புரட்சிகரமான அரசியல் பணி காரணமாகவும் ஆங்கிலேய அரசால் அந்தமான் சிறையில் அடைக்கப்பட்டார். அந்த கொடுஞ் சிறையிலிருந்து 1938ம் ஆண்டு விடுதலையான பின்னர் , அவர் இந்திய பொதுவுடமைக் கட்சியில் தன்னை இணைத்துக் கொண்டு குறிப்பாக பர்துவான் மாவட்டத்தில் விவசாயிகளை அணிதிரட்டுவதில் ஈடுபடுத்திக் கொண்டார். 

கல்னா தொகுதியில் இருந்து 1957, 1962, 1967, 1969 and 1971ஆம் ஆண்டுகளில் சட்ட மன்ற உறுப்பினராக தேர்ந்தெடுக்கப்பட்டார் . மேற்கு வங்க மாநிலத்தில் 1967ல் முதல் ஐக்கிய முன்னணி அரசு பதவியேற்றது. இதில் நிலம் மற்றும் நிலவருவாய்த்துறை அமைச்சராக அவர் பொறுப்பேற்றார். அகில இந்திய விவசாயிகள் சங்கத்தின் மாநாடு 1969ம் ஆண்டு மதுரையில் நடைபெற்றபோது அகில இந்திய பொதுச்செயலாளராக தேர்ந்தெடுக்கப்பட்டு மரணம் வரை அப்பொறுப்பில் பணியாற்றினார். 

அவர் அமைச்சராக இருந்த காலத்தில்

இவையே பிற்காலத்தில் இடது முன்னணி அரசின் அடிநாதமாக அமைந்தன .
1974ம் ஆண்டு சூலை 23 அன்று புற்று நோய்க்கு பலியானார் .


</doc>
<doc id="225109" url="https://ta.wikipedia.org/wiki?curid=225109" title="ராணி பத்மினி">
ராணி பத்மினி

ராணி பத்மினி ("Rani Padmini") அல்லது பத்மாவதி ("Padmavati", இறப்பு: 1303) இந்தியாவின் சித்தோர்கார் இராச்சியத்தின் இராணியும், மன்னர் ராவல் ரத்தன்சென்னின் மனைவியும், சிங்கால் என்ற இடத்தில் வாழ்ந்த கந்தர்வேசன் என்ற அரசனின் மகளும் ஆவார்.

வட இந்தியாவில் முகமதியப் பேரரசு உருவாகி வளர்ந்த காலத்தில் சித்தூர் ராணி பத்மினியின் அழகின் புகழ் பிரபலமாகப் பரவியது. ராணி பத்மினியின் அழகைப் பற்றிக் கேள்விப்பட்ட சுல்தான் அலாவுதீன் கில்சி அவளைத் தன் அந்தப்புரத்திற்கு அனுப்புமாறு கடிதம் அனுப்பினான். அதன் காரணமாக சித்தூர் மன்னனுக்கும் சுல்தானுக்கும் நடந்த மாபெரும் போரில் சித்தூர் முற்றுகையிடப்பட்டது. 

எதிர்த்துப் போரிட முடியாத சுல்தான் போர் தர்மத்தை மீறி தனது ஆட்கள் மூலமாக பின்முதுகில் குத்துகிறான் ராஜபுத்திர மன்னன் அப்போது இறந்து விடுகிறார். அச்செய்தியை அறிந்த ராணி பத்மாவதி தீக்குளித்து இறக்கிறார். 

ஆண்கள் அனைவரும் இறந்த பின் நகரத்தினுள் நுழைந்த சுல்தான் தெருவில் இருந்து எழுந்த மாபெரும் நெருப்பைக் கண்டான். 
சித்தூர் ராணி பத்மினியின் தலைமையில் ஏராளம் பெண்கள் அந்த நெருப்பைச் சுற்றி வந்ததைக் கண்ட சுல்தான் அவர்கள் நோக்கத்தைப் புரிந்து கொண்டு தடுக்கச் சென்றான். அதற்கு ராணி, ’இதுதான் ராஜபுத்திரப் பெண் உனக்குக் கொடுக்கும் வரவேற்பு’ என்று கூறி கூட்டுத் தீக்குளித்து உயிர் துறந்தாள். 

கில்ஜியிடமிருந்து தங்கள் கற்பைக் காக்க அன்று ராணி பத்மினி என்ற பத்மாவதி உள்ளிட்ட அரண்மனைப் பெண்கள் கூட்டுத் தீக்குளிப்பு செய்து வீழ்ந்ததாகக் கூறப்படுகிறது. 

சுவாமி விவேகானந்தர் காலத்தில் கடிதம் எழுதும் போது, கடிதத்தை மூடி அதன்மீது 74 என்று எழுதிவிட்டால், அக்கடிதத்தை அனுமதியின்றி திறக்கும் நபர் 74,500 பெண்களைக் கொன்ற பாவத்திற்கு ஆளாகிறான் என இருந்த நடைமுறை, சித்தூர் ராணி பத்மினிக்கும் அவருடன் உயிர் துறந்த பெண்களுக்கும் சமுதாயம் அளித்த உயரிய மதிப்பைக் காட்டுகிறது.

இன்னமும் பாடல்களில் எதிரிகளின் கைகளில் அகப்பட விரும்பாத இப்பெண்களின் புகழ் பாடப்படுகிறது.

ராணி பத்மினி மன்னர் உமாயுனைச் சகோதரனாக உதவி கோரி, ராக்கி கயிறு அனுப்பியதாகவும், உமாயுன் வரும் முன்பே கில்ஜியின் முற்றுகை முற்றி, பத்மினி இறந்ததாகவும் கூறப்பெறுகிறது. பத்மினி அனுப்பிய ராக்கி கயிறே பின்நாளில் ரக்சா பந்தன் என்ற விழாவாக வட இந்தியாவில் கொண்டாடப் பெறுகிறது.





இந்தியப் பெண்மணிகள்; சுவாமி விவேகானந்தர்; பக்கம் 96,97


</doc>
<doc id="225110" url="https://ta.wikipedia.org/wiki?curid=225110" title="பொதுநலவாய இராச்சியம்">
பொதுநலவாய இராச்சியம்

பொதுநலவாய இராச்சியம் ("Commonwealth realm") பொதுநலவாய நாடுகள் உறுப்பினராகவும் தங்கள் அரசமைப்புச் சட்டப்படியான அரசராக, ஐக்கிய இராச்சியத்தின் இரண்டாம் எலிசபெத்தைக் கொண்டதும், மற்ற இராச்சியங்களுடன் பொதுவான அரச வாரிசு முறைமை கொண்டதுமான இறைமையுள்ள நாடு ஆகும். இத்தகைய இராச்சியங்கள் 16 உள்ளன. 

வெஸ்ட்மின்ஸ்டர் சட்டம் 1931 கனடா, ஆஸ்திரேலியா, நியூசிலாந்து, தென்னாபிரிக்க ஒன்றியம், ஐரிய கட்டற்ற அரசு மற்றும் நியூ பவுண்ட்லாந்திற்கு மேலாட்சித் தகுதி வழங்கியது. இதன்படி பிரித்தானியப் பொதுநலவாயத்தில் முழுமையான அல்லது கிட்டத்தட்ட முழுமையான சட்டமன்ற விடுதலையும் சமநிலையும் இவற்றிற்கு கிடைத்தன. மேலும் ஒரே நாட்டுத் தலைவரை ஐக்கிய இராச்சியத்துடன் பகிர்ந்து கொள்ளவும் வகை செய்தது. இதன்படி 1947இல் இந்தியா, பாக்கித்தானும் 1948இல் இலங்கையும் மேலாட்சி நிலை பெற்றன. 1950களில், ஐக்கிய இராச்சியம் உள்ளிட்டு இக்குழுமத்தில் இருந்த நாடுகள் (இதில் குடியரசாக மாறிய இந்தியாவும் அயர்லாந்தும் தவிர்த்து) தங்களுக்கான சமநிலையை நிறுவுவதற்காக "இராச்சியம்" (realm) என அழைக்கப்படலாயின. இச்சொல் எலிசபெத் அரசியின் முடிசூட்டு விழாவின்போதும் மற்ற நாடுகளின் சட்டங்களிலும் ஏற்றுக்கொள்ளப்பட்டுள்ளது.
அரசி எலிசபெத் II கீழ்வரும் நாடுகளுக்கு அரசியாவார்:


அரசி தனது சார்பாக ஓர் தலைமை ஆளுநரை நியமிக்கிறார்.தலைமை ஆளுநர் அந்த இராச்சியத்தின் அரசுடன் கலந்தாய்ந்து அரசியால் நியமிக்கப்படுகிறார். இவருக்கு அரசிக்குரிய அனைத்து அதிகாரங்களும் கடமைகளும் வழங்கப்பட்டுள்ளது. நாடாளுமன்றத்தின் அனைத்துச் சட்டங்களுக்கும் ஒப்புதல் கையொப்பமிடுகிறார்; தேவையானால் அரசியின் தீர்வுக்கோ அல்லது அரசியின் கையொப்பம் பெறவோ காத்திருக்க இயலும். 1982இல் கனடா சென்றிருந்தபோது "கனடிய உரிமைகளும் சுதந்திரங்களுக்குமான பட்டயம்" சட்டத்தில் கையெழுத்திட்டார்; 1986இல் கான்பெராவில் "ஆத்திரேலியச் சட்டம் 1986த்திலும்" அரசியே கையெழுத்திட்டார். 
அரசிக்கான பட்டம் ஒவ்வொரு இராச்சியத்திலும் தனிப்பட்டு உள்ளது.







</doc>
<doc id="225116" url="https://ta.wikipedia.org/wiki?curid=225116" title="பொதுநலவாய நிறுவனம்">
பொதுநலவாய நிறுவனம்

பொதுநலவாய நிறுவனம் ("Commonwealth Foundation") 1966இல் பொதுநலவாய அரசுத்தலைவர்களால் நிறுவப்பட்ட அரசுகளுக்கிடையான அமைப்பாகும். இந்த நிறுவனம் இலண்டனில் உள்ள முன்னாள் அரண்மனை மார்ல்பரோ மாளிகையில் இருந்து இயங்குகிறது. பொதுநலவாயத் தலைவரான மேதகு ஐக்கிய இராச்சியத்தின் இரண்டாம் எலிசபெத் பொதுநலவாய அமைப்புகளுக்காக இந்த அரண்மனையை ஒதுக்கிக் கொடுத்துள்ளார்.

1964ஆம் ஆண்டின் பொதுநலவாய அரசுத் தலைவர்கள் மாநாட்டில் பொதுநலவாய நிறுவனம் மற்றும் பொதுநலவாய தலைமைச்செயலகம் குறித்த கருத்தாக்கம் உருவானது. பொதுநலவாய தலைமைச் செயலகத்தின் தேவை குறித்து கானாவின் தலைவர் என்குருமா வலியுறுத்தினார்; பொதுநலவாய நிறுவனம் குறித்த கருத்தாக்கத்தை பிரித்தானியப் பிரதமர் அலெக் டக்ளஸ் - ஹோம் முன்வைத்தார். பிரித்தானிய அரசு திட்டமிடப்பட்ட £250,000 செலவுகளில் பாதியை ஏற்க முன்வந்தது. துவக்கத்தில் பொதுநலவாய தலைமைச் செயலகம் இலண்டனில் அமையவிருந்ததால் பொதுநலவாய நிறுவனத்தையும் அங்கு அமைக்க திட்டமிடப்படவில்லை. இருப்பினும், பின்னர் பொதுநலவாயத்தின் பல தொழில்முறை சங்கங்கள் பிரித்தானியாவைத் தளமாகக் கொண்டு இயங்குவதால் இதையும் இலண்டனில் அமைக்க முடிவாயிற்று. 


பொதுநலவாய தொழில்முறை சங்கங்கள்

தொழில்முறை மையங்கள்

பிற பயனுள்ள இணைப்புகள்


</doc>
<doc id="225124" url="https://ta.wikipedia.org/wiki?curid=225124" title="தேராகு">
தேராகு

தேராகு (ஆங்கிலம்:Terah) () என்பவர் பழைய ஏற்பாடின் தொடக்க நூலில் உள்ள நாகோரின் மகன் ஆவார், மேலும் இஸ்ரயேல் மக்களின் முதுபெரும் தந்தையான ஆபிரகாம் மற்றும் நாகோர் II, ஆரான், சாராள் ஆகியோரின் தந்தையும் ஆவார். தேராகு வரலாற்றுக் குறிப்புகள் எபிரேய விவிலியம் மற்றும் புதிய ஏற்பாட்டில் குறிப்பிடப்பட்டுள்ளது.

நாகோர் இருபத்தொன்பது வயதான போது, தேராகுப் பிறந்தார். தேராகு எழுபது வயதாக இருந்த பொழுது அவருக்கு ஆபிராம், நாகோர், மற்றும் ஆரான் ஆகியோர் பிறந்தனர். தேராகு தொடக்கக் காலத்தி தீய விக்கிரக ஆராதனை செய்பவரும், சிலைகளை செய்து விற்பனை செய்யும் தொழிலைச் செய்து வந்தார். தனது தந்தையின் தொழிலில் விருப்பம் இல்லாத ஆபிரகாம் தனது தந்தையின் சிலைக்கடையை எதிர்க்கும் விதமாக, தனது தந்தை செய்த சிலைகளை அடித்து நொறுக்கி, வரும் வாடிக்கையாளர்களை விரட்டியடித்தார். பின்னர் தேராகு தம் மகன் ஆபிராமையும், தம் மகன் ஆரானின் புதல்வன் லோத்தையும், தம் மருமகளும் தம் மகன் ஆபிராமின் மனைவியுமான சாராயையும் அழைத்துக் கொண்டு ஊர் என்ற கல்தேயர் நகரை விட்டுக் கானான் நாட்டை நோக்கிப் புறப்பட்டுச் சென்றார். காரான் என்ற இடத்திற்கு வந்ததும் அங்கேயே அவர்கள் தங்கி வாழலாயினர்.தேராகு விக்கிரக வழிபாட்டில நம்பிக்கை உடையவராய் இறக்கும்வரை காராணிலே தங்கினார். தேராகு இருநூற்று ஐந்து வயதாக இருந்தபொழுது ஆரானில் மரித்தார்.


</doc>
<doc id="225129" url="https://ta.wikipedia.org/wiki?curid=225129" title="ஐரிஸ் (தாவரம்)">
ஐரிஸ் (தாவரம்)

ஐரிஸ் ("Iris") என்பது பூக்குந்தாவரமும் காட்சிப்பூக்களைக் கொண்ட 260-300 வகையான தாவரங்களைக் கொண்ட இனமாகும். இதனுடைய பெயர் கிரேக்கத்தில் வானவில்லுக்கு வழங்கப்படும் பெயரிலிருந்து பெறப்பட்டதாகும். இப் பெயர் இவ்வினங்களிலுள்ள பரந்த நிறங்களையுடைய மலர்களுக்குப் பயன்படுத்தப்படுகிறது. 



</doc>
<doc id="225132" url="https://ta.wikipedia.org/wiki?curid=225132" title="தமிழ்நாடு மத்தியப் பல்கலைக்கழகம்">
தமிழ்நாடு மத்தியப் பல்கலைக்கழகம்

தமிழ்நாடு மத்தியப் பல்கலைக் கழகம் (Central University of Tamil Nadu (CUTN) இந்திய நாடாளுமன்ற சட்ட எண் 25, மார்ச்சு, 2009-இன்படி நிறுவப்பட்டது. இப்பல்கலைக்கழகத்துக்கு 30-09-2009-ஆம் நாளன்று, தமிழக முதல்வர் மு. கருணாநிதி முன்னிலையில், இந்திய நடுவண் அரசின் அமைச்சர் கபில் சிபல் அடிக்கல் நாட்டினார். திருவாரூர் மாவட்ட ஆட்சியர் அலுவலக வளாகத்தில், 55,000 சதுர அடி பரப்பளவில், தற்காலிக வளாகத்தில் தமிழ்நாடு மத்தியப் பல்கலைக் கழகம் செயல்படுகிறது.

தற்போது இயற்பியல், வேதியல், கணிதம் மற்றும் உயிர் அறிவியல் (Life Science) துறைகளில், ஐந்து ஆண்டு ஒருங்கிணைந்த படிப்புகள் (Integrated Courses) (இளங்கலை மற்றும் முதுகலை இணைந்து) பயிற்றுவிக்கப்படுகிறது. 

ஆங்கில மொழிப் பாடத்தில், முதுகலை மற்றும் முனைவர் படிப்பும் மற்றும் முதுகலை தமிழ் செம்மொழி படிப்புகள், மத்திய தமிழ் செம்மொழி நிறுவனத்துடன் (Central Institute of Classical Tamil (CICT) இணைந்து பயிலப்படுகிறது. மேலும் 2011-ஆம் கல்வி ஆண்டு முதல் ”சென்னை பொருளாதாரப் பள்ளியுடன்” (Madras School of Economics) இணைந்து, முதுகலை அறிவியலில் ஐந்து ஆண்டு ஒருங்கிணைந்த படிப்புகளான (Integrated Courses) பொது மற்றும் நிதி சார்ந்த பொருளாதார படிப்புகள் (General and Finance base Economics) துவக்கப்பட்டுள்ளது.

மத்தியப் பொது நுழைவுத் தேர்வு (common entrance examination CUCET ) மூலம் இப்பல்கலைக் கழகத்திற்கு மாணவ மாணவிகள் சேர்க்கை நடைபெறுகிறது. ஐந்தாண்டு ஒருங்கிணைந்த படிப்புகளான (Integrated Courses) ”இளங்கலை ஆசிரியர் பயிற்சி” படிப்பு மற்றும் ”இளங்கலை சட்டப் படிப்பு” (B.Ed - LL.B) தேசிய சட்டப் பல்கலைக் கழகத்துடன் (National School of Law University) ஒருங்கிணைந்து பயிற்றுவிக்கப்படுகிறது. 

இரண்டு வருட ”மக்கள் தொடர்பியல்” (Mass Communication) படிப்புகள் மற்றும் ஐந்தாண்டு ஒருங்கிணைந்த படிப்பான (Integrated Courses) முதுகலை சமுக அறிவியல் (M.A. Social Sciences) படிப்புகள் ”டாடா சமுகஅறிவியல் நிறுவனத்துடன்” (The Tata Institute of Social Sciences) இணைந்து பயிற்றுவிக்கப்படுகிறது.

தமிழ்நாடு மத்தியப் பல்கலைக் கழகத்தின் முதன்மை வளாகம் திருவாரூரில் உள்ள நீலக்குடி மற்றும் நாககுடி கிராமங்களை உள்ளடக்கி 500 ஏக்கர் நிலப்பரப்பில் புதிய கட்டிடங்கள் அனைத்து வசதிகளுடன் கட்டப்பட்டு வருகிறது.



</doc>
<doc id="225141" url="https://ta.wikipedia.org/wiki?curid=225141" title="சீனியா">
சீனியா

சீனியா ("Zinnia") என்பது 20 இன வகைகளைக் கொண்ட ஆண்டுப்பயிரும் நீடித்து நிற்கும் சூரியகாந்திக் குடும்பச் சேர்ந்த தாவரமுமாகும். இது தென்மேற்கு ஐக்கிய நாடுகள் முதல் தென் அமெரிக்கா வரையிலும் மற்றும் மத்திய மெக்சிக்கோ ஆகிய இடங்களிலுள்ள புற்தரை, புல் நிலங்களை தாயகமாகக் கொண்டதாகும். பல பிரகாசமான நிறங்களில் நீண்ட தண்டையுடையவையாக இவை காணப்படுகின்றன. இவ்வகையின் பெயர் செருமனிய தாவரவியலாளர் யோகான் கொட்பிரைட் சின் (1727–59) என்பவரின் நினைவாக இடப்பட்டது.



</doc>
<doc id="225142" url="https://ta.wikipedia.org/wiki?curid=225142" title="கானேசன்">
கானேசன்

கானேசன் ("Dianthus caryophyllus", "carnation") என்பது "டினதஸ்" இனத் தாவரம் ஆகும். 2,000 ஆண்டுகளுக்கு மேலாக பரந்து பயிரிடப்படுகிறது. ஆனாலும், சரியான தாயகப் பகுதியை அறிய முடியவில்லை. நடுநிலப் பகுதியைத் தாயகமாக கொண்டிருக்கலாம் என்று கருதப்படுகிறது.



</doc>
<doc id="225143" url="https://ta.wikipedia.org/wiki?curid=225143" title="மார்ல்பரோ மாளிகை">
மார்ல்பரோ மாளிகை

மார்ல்பரோ மாளிகை ("Marlborough House") இங்கிலாந்தில் இலண்டனின் வெஸ்ட்மின்ஸ்டர் பகுதியில் அமைந்துள்ள ஓர் மாளிகையாகும். இது பிரித்தானிய அரச குடும்பத்திற்கு வேண்டிய மார்ல்பரோ கோமகள் சாரா சர்ச்சிலுக்காக 1711இல் கட்டப்பட்டது. அவரது மரணத்திற்குப் பின்னர் அடுத்த மார்ல்பரோ கோமகன்களுக்கு சென்றது. 

1817இல், இது அரச சொத்தாயிற்று. இதனை அரசக் குடும்பத்தவர் பயன்படுத்தி வந்தனர். அவர்களில் 1831 முதல் 1849இல் தமது மரணம் வரை பயன்படுத்திய அரசி அடிலெய்டு குறிப்பிடத்தக்கவராவார். அரச கலைக் கல்லூரிக்கு முன்னோடியாக அமைந்த "தேசிய கலைப் பயிற்சி பள்ளிக்கு" துவக்கமாக இம்மாளிகை இருந்தது. 1861இல் மார்ல்பரோ மாளிகை வேல்சு இளவரசரின் இலண்டன் இருப்பிடமாக பயன்படுத்தப்பட்டது. வேல்சு இளவரசராக இருந்த ஏழாம் எட்வர்டினால் அடுத்த 40 ஆண்டுகளுக்கு இது அவருடைய இலண்டன் வசிப்பிடமாக பயன்படுத்தப்பட்டது. 1901இல் அவர் அரியணை ஏறியபிறகும் அரண்மனையாக விளங்கிய மாளிகையை கடைசியாக அரசி மேரி 1953 வரை பயன்படுத்தினார். அவரது மறைவிற்குப் பிறகு அவரது பேத்தி அரசி எலிசபெத் II பொதுநலவாயத் தலைமைச் செயலகம் இயங்க இம்மாளிகையை அளித்தார். இன்றுவரை தலைமைச்செயலகமும் பொதுநலவாய நிறுவனமும் இங்கிருந்துதான் இயங்குகின்றன.



</doc>
<doc id="225144" url="https://ta.wikipedia.org/wiki?curid=225144" title="தேவதாரு">
தேவதாரு

தேவதாரு ("Cedrus" அல்லது "Cedar") என்பது பினாசியே குடும்ப ஊசியிலை வகை மரமாகும். இவை மேற்கு இமயமலை மற்றும் மத்தியதரைப் பிரதேசத்தைத் தாயகமாகக் கொண்டவை. இமயமலையில் 1,500–3,200 மீ உயரத்திலும் மத்தியதரையில் 1,000–2,200 மீ உயரத்திலும் அமைந்துள்ளன.



</doc>
<doc id="225147" url="https://ta.wikipedia.org/wiki?curid=225147" title="அட்லாண்டா மாநகரத் தமிழ்ச் சங்கம்">
அட்லாண்டா மாநகரத் தமிழ்ச் சங்கம்

அட்லாண்டா மாநகரத் தமிழ்ச் சங்கம் மார்ச் மாதம் 5ஆம் தேதி 2007 ஆம் ஆண்டு இலாப நோக்கற்ற நிறுவனமாக நிறுவப்பட்டது. அட்லாண்டா மாநகரில் தமிழ் பேசும் மக்கள் இனைந்து மகிழ்வதை ஊக்குவிப்பதற்க்காக இது உருவாக்கப்பட்டது. மேலும் ஜார்ஜியாவில் உள்ள தமிழ் பேசும் மக்களுக்கு உதவும் நோக்கில் இது செயல்படுகிறது. இது அட்லாண்டாவில் லில்பர்ன் என்னும் இடத்திலிருந்து செயல்படுகிறது.





</doc>
<doc id="225149" url="https://ta.wikipedia.org/wiki?curid=225149" title="கும்பகோணம் சக்கரபாணி கோயில்">
கும்பகோணம் சக்கரபாணி கோயில்

சக்கரபாணி கோயில் கும்பகோணத்தில் அமைந்துள்ள வைணவக்கோயில் ஆகும். இந்த கோவில் கும்பகோணம் ரயில் நிலையத்தில் இருந்து வட மேற்கு நோக்கி 2 கி.மீ., தொலைவில் அமைந்துள்ளது. காவிரியாற்றுக்குச் சற்று தெற்கில் உள்ள இக்கோயிலில் எழுந்தருளியுள்ள பெருமாள் சக்கர வடிவமான தாமரைப்பூவில், அறுகோண எந்திரத்தில் காட்சி தருகிறார். எட்டு ஆயுதங்களை எட்டுத் திருக்கரங்களிலும் ஏந்திக் காட்சி தருகிறார். சூரியன் பூசித்ததால் இத்தலம் பாஸ்கர சேத்திரம் என்றழைக்கப்படுகிது. சக்கரபாணி சுவாமி தனிக்கோயில் கொண்டு வீற்றிருப்பது இத்தலத்தில் மட்டுமே வேறு எங்கும் இல்லை. ஒரு சமயம் திருக்குடந்தையில் தங்கித் தவம் செய்த தேவர்களும் முனிவர்களும், அசுரர்களால் துன்புறுத்தப்பெற்றார்கள். அவர்களைக் காக்கவேண்டி காவிரியில் இருந்த சுதர்சன சக்கரத்தினைக் கொண்டு திருமால், அசுரர்களை வீழ்த்தித் தேவர்களையும், முனிவர்களையும் காப்பாற்றினார். சக்கரத்தினைக் கரத்தில் கொண்டு விளங்குவதால் சக்கரபாணி என்று பெயர் பெற்றார். இந்தியத்துணைக்கட்டணத்தில் சக்கரராஜனுக்கு என்று அமைந்த ஒரே திருக்கோயில் இதுவேயாகும். இந்த திருத்தலத்தில் சூரியதேவனின் ஆணவத்தினை அடக்க விஷ்ணு சக்கர ரூபம் கொண்டுள்ளார்.வைணவ திருத்தலங்களில் சூர்ய ஸ்தலம்.

ஒளியிழந்த சூரியன் தன்னொளி தனக்கு மீளவும் கிடைக்க ஸ்ரீசக்கரத்தையே சரணடைந்து பிரார்த்திக்க வைகாசி மாத பௌர்ணமி திதியில் ஸ்ரீசக்கரத்திலிருந்து ஸ்ரீசக்கரபாணி சுவாமி மூன்று கண்களுடனும், எட்டு கைகளுடனும் அக்னி மயமான கேசத்துடனும் அருட்காட்சி தந்து ஆதவனின் ஒளியை மீளவும் தந்துஅருள் செய்தார். தன் பெயரில் பாஸ்கர சேத்திரம் என இத்தலம் அமையப்பெறவேண்டும் என வரம் பெற்ற சூரியன் ஸ்ரீசக்கரபாணி சுவாமிக்கு கோயில் நிர்மாணித்து பாஸ்கர சேத்திரம் என்னும் இத்திருத்தலத்தை வழிபாடு செய்தான். 

இத்தலத்தில் உள்ள மூலவர் சக்கரபாணி எனப்படுகிறார். தாயார் விஜயவல்லி எனவும் சுதர்சனவல்லி எனவும் அழைக்கப்படுகிறார்.

கோவில் அதன் அழகிய தூண்களுக்காக பிரசித்தி பெற்றதாகும். மூலவர், சக்கரபாணி சுவாமிக்கு 8 கைகள் உள்ளன. ராஜா சரபோஜின் நோய் இந்த கோவிலின் உள்ள கடவுளின் கிருபையால் குணப்படுத்த கூறப்படுகிறது, அதன் காரணமாக ஒரு வெண்கல படம் இங்கு உள்ளது.

கும்பகோணத்தில் சித்திரை மாதம் வளர்பிறையில் அமாவாசைக்கு அடுத்து வருகின்ற 3ஆவது திதியான அட்சய திருதியையில் காலையில் இவ்விழா கொண்டாடப்பெறுகிறது. கும்பகோணத்திலுள்ள சார்ங்கபாணி, சக்கரபாணி, இராமஸ்வாமி, ராஜகோபாலஸ்வாமி, வராகப்பெருமாள், வெங்கட்ராயர் அக்ரகாரம் பட்டாபிராமர், மல்லுக தெரு சந்தான கோபாலகிருஷ்ணன், நவநீதகிருஷ்ணன், புளியஞ்சேரி வேணுகோபால சுவாமி, மேலக்காவேரி வரதராஜப்பெருமாள், நவநீதகிருஷ்ணன், சோலையப்பன் தெரு ராமசுவாமி ஆகிய 12 வைணவ கோயில்களைச் சேர்ந்த உற்சவப் பெருமாள் சுவாமிகள் கருட வாகனத்தில் புறப்பட்டு பெரிய கடைத் தெருவில் ஒரே இடத்தில் எழுந்தருளுகின்றனர். 
இக்கோயிலில் 70 ஆண்டுகளுக்குப் பிறகு 31 டிசம்பர் 2017 அன்று ஊஞ்சல் உற்சவம் சிறப்பாக நடைபெற்றது. 97 ஆண்டுகளுக்குப் பிறகு ரத சப்தமி நாளான 12 பிப்ரவரி 2019 அன்று சுழலும் சூரிய பிரபையில் சுவாமி வீதியுலா நடைபெற்றது. 

இக்கோயிலில் நவம்பர் 8, 2015 அன்று குடமுழுக்கு நடைபெற்றது. 


</doc>
<doc id="225155" url="https://ta.wikipedia.org/wiki?curid=225155" title="வாமனபுரம் சட்டமன்றத் தொகுதி">
வாமனபுரம் சட்டமன்றத் தொகுதி

வாமனபுரம் சட்டமன்றத் தொகுதி, கேரளத்தின் 140 தொகுதிகளில் ஒன்று. இது திருவனந்தபுரம் மாவட்டத்தில் உள்ளது. 





</doc>
<doc id="225156" url="https://ta.wikipedia.org/wiki?curid=225156" title="வள்ளிக்குன்னு சட்டமன்றத் தொகுதி">
வள்ளிக்குன்னு சட்டமன்றத் தொகுதி

வள்ளிக்குன்னு சட்டமன்றத் தொகுதி, கேரளத்தின் 140 தொகுதிகளில் ஒன்று. இது மலப்புறம் மாவட்டத்தில் திரூரங்ஙாடி வட்டத்தில் உள்ள சேலேம்பிரா, மூன்னியூர், பள்ளிக்கல், பெருவள்ளூர், தேஞ்ஞிப்பாலம், வள்ளிக்குன்னு ஆகிய ஊராட்சிகளைக் கொண்டது. . 2008-ல் மறுசீரமைப்பினால், இந்த தொகுதி உருவானது. .


</doc>
<doc id="225157" url="https://ta.wikipedia.org/wiki?curid=225157" title="புரோ கபடி கூட்டிணைவு">
புரோ கபடி கூட்டிணைவு

புரோ கபடி கூட்டிணைவு ("Pro Kabaddi League", PKL) இந்தியாவில் இந்தியன் பிரீமியர் லீக்கை ஒத்த வடிவமைப்பில் விளையாடப்படும் தொழில்முறை சடுகுடு கூட்டிணைவு போட்டிகளாகும். இதன் முதற் பதிப்பு போட்டிகள் 26 சூலை 2014 முதல் விளையாடப்படுகின்றன; இதில் உலகெங்கும் இருந்து விளையாட்டு வீரர்கள் பங்கேற்கும் எட்டு உரிமம் பெற்ற சங்கங்கள் போட்டியிடுகின்றன. இந்தப் போட்டிகளை தற்சமயம் "மசால் இசுபோர்ட்சு" நிறுவனத்தின் மேலாண் இயக்குநர் சாரு சர்மா மேற்பார்வையிட்டு வருகிறார்.


</doc>
<doc id="225159" url="https://ta.wikipedia.org/wiki?curid=225159" title="பெருவள்ளூர் ஊராட்சி">
பெருவள்ளூர் ஊராட்சி

பெருவள்ளூர் ஊராட்சி, கேரளத்தின் மலப்புறம் மாவட்டத்தில் திரூரங்ஙாடி வட்டத்தில் உள்ளது. இது திரூரங்ஙாடி மண்டலத்திற்கு உட்பட்டது. இது 18.91 சதுர கிலோமீட்டர் பரப்பளவைக் கொண்டுள்ளது. இது 19 வார்டுகளைக் கொண்டுள்ளது.வா





</doc>
<doc id="225164" url="https://ta.wikipedia.org/wiki?curid=225164" title="எல்-அம்ரா களிமண் கால்நடைகள்">
எல்-அம்ரா களிமண் கால்நடைகள்

எல்-அம்ரா களிமண் கால்நடைகள் எனப்படுவது, பண்டை எகிப்தில், வம்ச ஆட்சிக்கு முந்திய முதலாவது நாக்கடா காலத்தைச் சேர்ந்த ஒரு சிறிய களிமண் சிற்பம் ஆகும். இது கிமு 3500 காலப் பகுதியைச் சேர்ந்தது. இது எகிப்தின் எல்-அம்ராவில் உள்ள கல்லறைகளில் கண்டெடுக்கப்பட்ட பல மாதிரிகளுள் ஒன்று. இது இப்போது இலண்டனில் உள்ள பிரித்தானிய அருங்காட்சியகத்தில் உள்ளது. 24.2 சமீ நீளமும், 15.3 சமீ அகலமும் கொண்ட இச் சிற்பம் அதிக அளவு 8.2 சமீ உயரமானது. களிமண்ணால் செய்யப்பட்ட இது குறைவான வெப்பநிலையில் சுடப்பட்டு நிறப்பூச்சு பூசப்பட்டது. ஆனாலும், தற்போது நிறப்பூச்சுப் பெருமளவு இல்லாமல் போய்விட்டது.

நான்கு கால்நடைகள் ஒன்றுக்கொன்று இணையாக வரிசையாக நிற்பதுபோல் காட்டப்பட்டுள்ள இச்சிற்பத்தில் கறுப்பு வெள்ளைக் குறிகள் காணப்படுகின்றன. ஒரு பசுவின் தலையைக் காணவில்லை. மற்றப் பசுக்களின் கொம்புகளின் சில பகுதிகளும் உடைந்து விட்டன. இறந்தவரின் அடுத்த வாழ்வில் உணவுக்கான வளங்கள் உள்ளதைக் குறிப்பதற்காக இது கல்லறையில் வைக்கப்பட்டு இருக்கலாம் என நம்பப்படுகிறது. விலங்கு வளர்ப்பின் இந்தத் தொடக்க காலத்தில் எகிப்தியக் கால்நடைகள் இறைச்சிக்காகவோ பாற் பொருட்களுக்காகவோ அன்றிக் குருதிக்காகவே பயன்பட்டிருக்கலாம் எனக் கருதப்படுகிறது. இதன் மேல் துணி அடையாளங்கள் காணப்படுவதனால் இது ஒரு துணிக்குக் கீழ் வைக்கப்பட்டிருக்கலாம் அல்லது முழுவதுமாக ஒரு துணியில் சுற்றப்பட்டிருக்கலாம். 

இந்தச் சிற்பம் 1901 ஆம் ஆண்டு பிரித்தானிய அருங்காட்சியகத்துக்கு நன்கொடையாக வழங்கப்பட்டது. இது பாதுகாக்கப்பட்டு 1993ல், அருங்காட்சியகத்தின் புதுப்பிக்கப்பட்ட தொடக்ககால எகிப்து காட்சியகத்தில் (அறை 64) வைக்கப்பட்டது.

2010ல் பிரித்தானிய அருங்காட்சியகப் பணிப்பாளர் நீல் மக்கிரெகர் பிரித்தானிய ஒலிபரப்புக் கூட்டுத்தாபனத்தின் ஒலிபரப்பில் தொடராக வழங்கிய 100 பொருட்களில் உலக வரலாறு என்னும் நிகழ்ச்சியில் 8 ஆவது பொருளாக உள்ளடக்கப்பட்டது. 



</doc>
<doc id="225165" url="https://ta.wikipedia.org/wiki?curid=225165" title="சின் சிட்டி: எ டேம் டு கில் ஃபார்">
சின் சிட்டி: எ டேம் டு கில் ஃபார்

சின் சிட்டி: ஏ டேம் டு கில் போர் Sin City: A Dame to Kill For இது 2014ம் ஆண்டு திரைக்கு வர இருக்கும் அமெரிக்கா மற்றும் பிரான்ஸ் நாட்டு கிரைம் திரில்லர் திரைப்படம்.




</doc>
<doc id="225180" url="https://ta.wikipedia.org/wiki?curid=225180" title="மொகமது ஃபுவாத் மசூம்">
மொகமது ஃபுவாத் மசூம்

மொகமது ஃபுவாத் மசூம் ("Muhammad Fuad Masum", குர்து: ; , பிறப்பு 1938) தற்போதைய மற்றும் ஏழாவது ஈராக்கிய குடியரசுத் தலைவர் ஆவார். இவர் ஓர் மூத்த குர்து அரசியல்வாதி ஆவார். 2014 ஈராக்கிய நாடாளுமன்றத் தேர்தலில் இவர் குடியரசுத் தலைவராகத் தேர்ந்தெடுக்கப்பட்டார். ஜலால் தலபானியை அடுத்து மசூம் ஈராக்கின் இரண்டாவது அராபியரல்லாத குடியரசுத் தலைவராவார்.


</doc>
<doc id="225184" url="https://ta.wikipedia.org/wiki?curid=225184" title="ஈராக்கிய குடியரசுத் தலைவர்">
ஈராக்கிய குடியரசுத் தலைவர்

ஈராக்கிய குடியரசுத் தலைவர் ("President of Iraq") ஈராக் குடியரசின் நாட்டுத் தலைவர் ஆவார். "அரசியலமைப்புச் சட்டங்களைக் கடைப்பிடிப்பதை பாதுகாப்பதும் ஈராக்கின் தன்னாட்சி, இறையாண்மை, ஒற்றுமை, அதன் நிலப்பகுதிகளின் பாதுகாப்பு ஆகியவற்றை அரசியலமைப்பின்படி பேணிக்காத்தலும்" இவரது தலையாய கடமையாகும். சார்பாளர் மன்றத்தில் (நாடாளுமன்றம்) மூன்று இரு பெரும்பான்மைப் பெற்றுத் தேர்ந்தெடுக்கப்படுகிறார். இவரது பதவிக்காலம் நான்கு ஆண்டுகளாகும்; ஒருமுறை மட்டும் மீண்டும் தேர்ந்தெடுக்கப்படலாம். குடியரசுத் தலைவர்நாடாளுமன்றத்தால் நிறைவேற்றப்பட்ட சட்டங்களையும் உடன்படிக்கைகளையும் ஏற்றுக் கையொப்பமிடுகிறார். ஈராக்கிய பிரதமர் பரிந்துரைப்படி தண்டனைக் குறைப்புகளையும் மன்னிப்புகளையும் வழங்குகிறார். "விழாக்களுக்கும் கவுரவ நிலையிலும் படைத்துறையின் உயர் தலைவராகப் பொறுப்பு வகிக்கிறார்".


</doc>
<doc id="225185" url="https://ta.wikipedia.org/wiki?curid=225185" title="கடுவலை">
கடுவலை

கடுவலை ("Kaduwela", , கடுவெல) என்பது இலங்கையின் கொழும்பு மாவட்டத்தில் கொழும்பு நகரத்தின் ஒரு புறநகர்ப் பகுதி ஆகும். இது கொழும்பு நகர மத்தியிலிருந்து கொழும்பு-அவிசாவளை பழைய வீதியில் சுமார் 16 கி.மீ தொலைவிலும், கொள்ளுப்பிட்டியில் இருந்து புதிய கண்டி வீதியில் வழியே 18கிமீ தூரத்திலும் அமைந்துள்ளது. இந்நகரம் கடுவலை மாநகர சபையினால் நிர்வகிக்கப்படுகின்றது.

இது கடு (வாள்), தேவால(ஆலயம்) எனும் சொற்களிலிருந்து உருவான கடுதேவால எனும் பெயரால் ஆரம்பத்தில் அழைக்கப்பட்டது. 

கடுவலை ஆரம்பத்தில் "கடுதேவோலா" என அழைக்கப்பட்டது. "கடு" (வாள்), "தேவோலா" (ஆலயம்) என்ற சொற்களில் இருந்து இது உருவானது. கண்ணகியின் வடிவமாக சிங்கள மக்களால் வழிபடப்படுகின்ற பத்தினி அம்மன் கோவில் இங்குள்ளது. இக்கோவிலில் இடம்பெறும் "நீர் வெட்டு" வழிபாட்டில் பொன்னாலான வாள் பாவிக்கப்படுகிறது. இக்கோவில் "புராண ரங்காடு பத்தினி மகா தேவாலயம்" என அழைக்கப்படுகிறது. 

ஃபுட் என்பவரின் 18வது படையணியைச் சேர்ந்த ரொபர்ட் பேர்சிவல் என்பவரின் கருத்துப்படி, டச்சு ஆட்சிக்கு எதிராக 1797 ஆம் ஆண்டு இடம்பெற்ற கிளர்ச்சியில், சிங்களவர்கள் இங்கு கோட்டையைக் கட்டினர்.

1வது கண்டிப் போரில் பிரித்தானியர் தோல்வியடைந்ததை அடுத்து, பிரித்தானிய சிப்பாய்கள் சிலரும் உள்ளூர் போர் வீரர்களும் கடுவலையில் வந்து தங்கியிருந்தனர்.

கடுவலை மாநகர சபையில் உள்ள பிரதேசங்கள்:



</doc>
<doc id="225193" url="https://ta.wikipedia.org/wiki?curid=225193" title="பலானை கண்ணகை அம்மன் கோவில்">
பலானை கண்ணகை அம்மன் கோவில்

பலானை கண்ணகை அம்மன் கோவில் யாழ்ப்பாணம், கோப்பாயில், பலானை என்னும் இடத்தில் அமைந்துள்ளது.

இக்கோயிலின் உள்வீதியில் காணப்படும் 25 அடி சுற்றளவுள்ள கூழாவடி மரம் மிகவும் சிறப்பு வாய்ந்ததாகக் கருதப்படுகிறது. முன்னர் இக்கூழா ம‌ர‌த்தின் கீழ் க‌ண்ண‌கி விக்கிர‌க‌ம் வைத்து பூசைக‌ள் ந‌ட‌ந்திருக்க‌லாம். இன்றும் மூல‌ஸ்தான‌ பூசைக்கு முன்பு கூழா ம‌ர‌த்த‌டியில் சிறப்பு பூசைக‌ள் ந‌டைபெறுகின்ற‌ன‌.

இக்கோயிலில் பங்குனி மாத‌த் திங்க‌ட்கிழ‌மைக‌ளில் பொங்க‌ல் செய்து வ‌ழிபாடு ந‌டைபெறுகிறது. 1973 ஆம் ஆண்டு வ‌ரை இக்கோவிலில் கொடியேற்ற‌த்துடன் கூடிய‌ மகோற்ச‌வ‌ம் 25 நாட்க‌ள் வ‌ரை ந‌டைபெற்ற‌து. பின்ன‌ர் ஆல‌ய‌ குருக்க‌ளுக்கும் பொதும‌க்க‌ளுக்கும் இடையில் ஏற்ப‌ட்ட‌ க‌ருத்து வேறுபாடுக‌ளால் இவ்வால‌ய‌ம் 1974-1983 வ‌ரை மூட‌ப்ப‌ட்டிருந்த‌து. பின்பு நீதிம‌ன்ற‌த்தின் தீர்ப்பிற்க‌மைய‌ ஆல‌ய‌ம்
திற‌க்க‌ப்ப‌ட்டு, 1986 இல் குடமுழுக்கு ந‌டைபெற்ற‌து.

த‌ற்போது ஆடி மாத‌த்தில் 10 நாட்களுக்கு அல‌ங்கார‌ உற்ச‌வ‌ங்க‌ள் ம‌ட்டும் ந‌டைபெறுகின்ற‌ன‌.


</doc>
<doc id="225213" url="https://ta.wikipedia.org/wiki?curid=225213" title="டெக்னோபார்க், திருவனந்தபுரம்">
டெக்னோபார்க், திருவனந்தபுரம்

டெக்னோபார்க் என்னும் தொழில் நுட்பத் திடல், திருவனந்தபுரத்தில் உள்ளது. பரப்பளவின் அடிப்படையில், இந்தியாவின் பெரிய தொழில் நுட்பப் பூங்காவாக விளங்குகிறது. இங்கு ஐ.டி நிறுவனங்கள் உள்ளன. இது 1990-ஆம் ஆண்டு நிறுவப்பட்டது. நான்கு மில்லியன்/ நாற்பதாயிரம் சதுர அடி நிலப்பரப்பில் கட்டிடங்களைக் கொண்டுள்ளது. இங்கு 285 நிறுவனங்கள் உள்ளன. அவற்றில் நாற்பதாயிரம் பேர் பணிபுரிகின்றனர். 

விருந்தினர் அறை, கடைகள், வங்கிகள், ஏ.டி.எம் இயந்திரங்கள், உணவகங்கள், கருத்தரங்க அறைகள் உள்ளிட்டவையும் உள்ளன.

உலகிலேயே பசுமையான வளாகத்தைக் கொண்ட தொழில் நுட்பத் திடல்களில் இதுவும் ஒன்று.

இந்திய நாட்டு நிறுவனங்கள் மட்டுமின்றி, அமெரிக்கா, ஐக்கிய இராச்சியம், ஜெர்மனி, ஜப்பான், ஜனடா, இத்தாலி உள்ளிட்ட நாடுகளைச் சேர்ந்த நிறுவனங்களும் இருக்கின்றன. இங்கு வெவ்வேறு கலாச்சாரத்தைக் கொண்ட ஊழியர்கள் பணிபுரிகின்றனர்.

இந்த திடலின் முதல் கட்டிடத்தில் உள்ள கிளப்பில் பல வசதிகள் உள்ளன. உடற்பயிற்சியகம், நீச்சல் குளம், விளையாட்டு அரங்கங்கள் ஆகியன உள்ளன. இவை தவிர, உணவகங்களும், பொழுதுபோக்கு அம்சங்கள் நிறைந்த கடைகளும் உள்ளன. 

இங்குள்ள டெக்னோபார்க் அட்வென்சர் கிளப்பில் ஊழியர்களுக்கான மனமகிழ் வசதிகள் உள்ளன. இந்த அமைப்பின் மூலம், ஊழியர்களும் அவர்தம் குடும்பத்தினரும் வெளியூர்களுக்கு சென்று வரலாம். அவர்கள் மலையேறவும், பிற ஊர்களில் தங்கியிருந்து ரசிக்கவும் ஏற்பாடுகள் செய்யப்படுகின்றன. 

இங்கு டெக்-எ-பிரேக் என்னும் கலாச்சார நிகழ்ச்சி நடைபெறும். இது ஒரு வார காலத்திற்கு நடத்தப்படும். புகழ் பெற்ற கலைஞர்களின் இசை, நடன நிகழ்ச்சிகளும் உண்டு.

இதனால் கேரள அரசுக்கு நிறைய வருமானம் கிடைக்கிறது. அதிக மக்களுக்கு வேலைவாய்ப்பை அளித்திருக்கிறது. இங்கு முப்பதாயிரத்திற்கும் அதிகமானோர் பணிபுரிகின்றனர். இதனால் திருவனந்தபுரத்தின் வளர்ச்சி மேலோங்கியிருக்கிறது. இங்குள்ள தொழிலாளர்களின் எண்ணிக்கையால், கடைகள், போக்குவரத்து வசதிகள், நிறுவனங்கள் உள்ளிட்டவை அதிக வருமானத்தைப் பெறுகின்றன.

இங்கிருந்து பெங்களூரு, சென்னை, ஐதராபாத் உள்ளிட்ட நகரங்களுக்கு செல்ல, திருவனந்தபுரம் விமான நிலையத்தை அணுகலாம். 




</doc>
<doc id="225218" url="https://ta.wikipedia.org/wiki?curid=225218" title="கடல் இழுது">
கடல் இழுது

இழுதுமீன் ("Jellyfish")அல்லது கடல் இழுதுகள் ("Sea jellies") என்பது குழியுடலிகள் இனத்தைச் சேர்ந்த கடலில் வாழும் ஒரு உயிரினமாகும். இதனைச் சொறிமீன், கடல்சொறி எனவும் அழைப்பர். மீன் என்று பரவலாக அழைக்கப்பட்டாலும் இவை மீன் அல்ல. இழுதுமீன்கள் கடல் மற்றும் பெருங்கடல் பகுதிகளில் மிகுதியாகக் காணப்படுகின்றது. கடல் உயிரினங்களிலேயே அழகானதும் ஆட்பறிக்கக்கூடியதுமான உயிரினம் இழுதுமீன் ஆகும். இவை கடலின் ஆழப்பகுதிகளில் தான் காணப்படும் என்று வரையறுக்கவியலாத அளவுக்குப் பரந்த நீர்நிலைகளில் காணப்படுகின்றன. அவை கரையில் ஒதுங்கிக் கிடக்கும்போது பார்வைக்கு மிக அழகான உயிரினமாகவும், கடற்பகுதிகளில் உலாவிக்கொண்டிருக்கும்போது மிகுந்த தீங்கு விளைவிக்கக்கூடிய உயிரினமாகவும் இருக்கின்றன. இதுவரை 2000க்கும் மேற்பட்ட இழுதுமீன் சிற்றினங்கள் உலகில் அறியப்பட்டுள்ளன. இவை கடலின் ஆழத்திலும் உலவும் பண்புள்ளதால், இன்னும் இதன் ஏராளமான இனங்கள் அறியப்படாமல் இருக்கின்றன.

இழுதுமீன் நிடேரிய (Cnidaria) என்ற உயிரினத்தொகுதியைச் சேர்ந்தது. பவழப்பாறைகளை உண்டாக்கும் பவளங்களும், கடற்சாட்டைகளும் (Sea whip), கடற்சாமந்திகளும் இவ்வகையைச் சேர்ந்தவையே. இவ்வுயிர்கள் நிடேரியத் தொகுதியில் காணப்படும் எளிமையான முதுகெலும்பிலிகளாகவும், அதே நேரத்தில், நகருந்தன்மையில் இதே தொகுதியைச் சேர்ந்த பிற உயிரினங்களிலிருந்து மாறுபட்டும் காணப்படுகின்றன.

இழுதுமீன்கள் பல காலங்களில் அறிஞர்களால் ஆய்வு செய்யப்பட்டு வந்தாலும், இது பெரிதும் அறிவியல் உலகில் தாக்கத்தை ஏற்படுத்தியது அக்டோபர் 2007 ஆம் ஆண்டே. அப்போது கண்டுபிடிக்கப்பட்ட இழுதுமீனின் புதைபடிமங்கள் அதன் வரலாற்றை உலகிற்கு உணர்த்தியது. அவை 205 மில்லியன் ஆண்டுகளுக்குப் பழைமையானவை என்பது அறிவியல் உலகில் வியப்பை ஏற்படுத்தியது. மேலும் இன்றும் பல அரிய புதிய இழுதுமீன் வகைகள் கண்டுப்பிடிக்கப்பட்ட வண்ணம் இருக்கின்றன.

2004 ஆம் ஆண்டு அறிஞர்கள் மூன்று புதிய வகை இருகாண்ட்சி குடும்ப இழுதுமீன்களைக் கண்டறிந்தனர். இது இவர்களுக்கு அதிர்ச்சியையும் வியப்பையும் ஏற்படுத்தியது. இது மேற்கு ஆஸ்திரேலியாவில் கண்டறியப்பட்டது; கண்டுப்பிடிக்கப்பட்டவைகளுள் இது தான் மிகக்கொடிய நச்சுடையதாக இருந்தது. அதாவ்து நீரில் இருக்கும் போதும், நீரில் இல்லாத போதும் இது நச்சுத்தன்மையைக் கொண்டிருந்தது. அதே ஆண்டில் இவ்வினத்தினைப் பெருக்க ஒரு இனவுற்பத்தித் திட்டமும் நடைமுறைப் படுத்தப்பட்டது.

1952 ஆம் ஆண்டு இருகாண்ட்சி நோய் என்பது இழுதுமீன் கொத்துதலில் வரும் நோய் என ஆஸ்திரேலியாவைச் சேர்ந்த யூகோ பிலிக்கர் என்பவர் விளக்கினார். மேலும் தாக்கப்பட்ட நபருக்கு ஒரு மணி நேரத்திற்குள்ளாக வாந்தி, பின் முதுகில் மிகுந்த வலியும் மார்பு வலியும் ஏற்படும் எனவும் விவரித்தார். 1964 ஆம் ஆண்டு சாக் பார்னசு என்னும் அறிஞர் சிறிய வகை இழுதுமீன் தாக்கினால் நோயும் மரணமும் நேரும் என்பதை நிரூபித்தார். இதை அவர் தன் மேலும் தன் மகன்மீதும் சோதித்து ஒரு மருத்துவரின் துணையுடன் உலகிற்கு வெளிக்கொணர்ந்தார்.

சில இழுதுமீன்களின் மின்னும் தன்மையைக் கடந்த சில ஆண்டுகளாக அறிஞர்கள் ஆய்வு மேற்கொண்டு வருகின்றனர். இவற்றில் மேற்கொள்ளப்படும் ஆய்வு ஒரு காலத்தில் இதன் தாக்கத்திற்கு மருந்துக் கண்டறிந்துச் சிகிச்சையளிக்கும் அளவுக்கு வளருமென நம்பப்ப்படுகின்றது.

இதன் உடற்தோற்றம் மைய அச்சிலிருந்து வட்டமாக வரையப்பட்டதைப் போன்று சிறப்பான ஆரச் சமச்சீர்மையான நிலையில் உள்ளது. இதன் சமச்சீர்மையான தோற்றம் உடலின் எந்தப் பகுதியிலிருந்து இடையூறுகள் வந்தாலும் அதை எதிர்கொள்ளும் ஆற்றலைக் கொண்டிருக்க உதவுகின்றது. இதன் உடல் குடை வடிவமானது. கைப்பிடி போன்று கீழ் நோக்கிச் செல்லும் வாய்த்தண்டு ஒன்று இதற்கு உள்ளது. இதன் ஒரு துளையின் முனையில் வாயும், பின்முனையில் கழிவு நீக்க உறுப்பும் இடம் பெற்றுள்ளன. இதன் வாய் சதுர வடிவமானது. வாயின் ஒவ்வொரு மூலையிலிருந்தும் ஒரு கை வீதம் நான்கு முதல் எட்டு கைகள் இதற்கு உள்ளன. இவற்றை வாய்க்கரங்கள் அல்லது வாய்நீட்சிகள் என்பர். இவை உணவை வாயினருகில் கொண்டுவருவதற்கு உணர்கொம்புகளுடன் (Tentacles) இணைந்து உதவுகின்றன.
குடை போன்ற பகுதியின் ஓரம் எட்டு மடல்களாகப் பிரிக்கப்பட்டுள்ளது. இம்மடல்களுக்கு இடைப்பட்ட பள்ளத்தில் உணர்கொம்புகள் நிறைந்துள்ளன. குடைப்பகுதியின் விளிம்பில் ஏராளமான குழல் போன்ற கொட்டு நூல்கள் அமைந்துள்ளன. இதன் உடலில் நரம்பு மண்டலம் மட்டும் இருக்கின்றது. அது ஒளி, மணம், அழுத்தம் மற்றும் புறத்தூண்டல்களை உணரும் உணர்வேற்பிகளைக்(nerve receptors) கொண்டுள்ளது. அதற்கு மூளை போன்று தனியமைப்புக் காணப்படுவதில்லை. இதன் உடலின் வெளிப்பகுதியாகப் புறத்தோல் (epidermis), உட்பகுதியாகக் குடற்தோல் (gastrodermis) என்னும் பகுதி குடற்பகுதிகளைப் போர்த்தியது போலவும் காணப்படுகின்றன. புறத்தோலுக்கும் குடற்தோலுக்கும் இடைப்பட்ட பகுதியாக அடர்ந்த, இழுவை வழவழப்புத்தன்மையுள்ள இடைப்பசை (mesoglea) பகுதி காணப்படுகிறது.
இழுதுமீன்கள் பல வடிவங்களிலும், அளவிலும் வண்ணங்களிலும் காணப்படுகின்றன. இவைகளில் சில ஒரு அங்குலத்திற்குக் குறைவாகவும், சில ஏழடிக்கு மிகுந்த விட்டத்தையுடையதாகவும் இருக்கின்றன. அவற்றில் அதன் உணர்கொம்புகள் 100 அடிக்கு மிகுந்தும் காணப்படுகின்றன.

இழுதுமீன்கள் செங்குத்து நகர்வு, பக்கவாட்டு நகர்வு, மற்றும் மேல் நோக்கிய நகர்வு ஆகியவை மூலம் இடப்பெயர்ச்சி செய்கின்றன. எவ்வளவுப் பெரிய உடலமைப்பைக் கொண்டிருந்தாலும், அதன் செங்குத்து நகர்த்தல் மூலம் தனது உடலைக் கட்டுப்படுத்துகிறது. இவற்றில் பெரும்பாலானவை அலைகளின் அசைவுகளோடு இழுத்துச் செல்லப்படும் அலைவிலங்குகளே யாகும். அதன் பக்கவாட்டு நகர்வு முற்றிலும் காற்றையும் நீரோட்டத்தையும் பொறுத்தே அமைந்துள்ளன. அதன் குடை போன்ற அமைப்பு சுருங்கி புறத்தை நோக்கி உந்தி தள்ளுவதால் இவைமேல் நோக்கி உந்தப்பட்டு மேலே செல்லுகின்றன.

இதன் உணவு மண்டலம் எளிமையான முறையில் வடிவமைக்கப்பட்டு தொண்டைப்பகுதி, இரைப்பை குடற்பகுதிகளைக் கொண்டிருக்கும். இதன் மொத்த உடற்பகுதியில் 5% மட்டுமே திடப்பொருளாகும். மீதியனைத்தும் திரவப்பொருளான நீரால் உருவாக்கப்பட்டவையாகும். இழுதுமீன்கள் அதன் உணர்கொம்புகளைக் கொண்டு குத்தும் ஆற்றல் பெற்றவை. இது நீரில் மிதந்து கொண்டிருப்பது பெரும்பாலும் கண்களுக்குப் புலப்படாது. அமைதியாக மிதந்து செல்லும் இதன் அருகே சிறு மீன் போன்ற உயிரினம் ஏதாவது வந்து உணர் கொம்புகளில் பட்டுவிட்டால் உடனே உணர் நீட்சியாக உள்ள கொட்டு நூல்களை வெளியே வீசி இரையை மடக்கிக் காயப்படுத்திச் சிக்க வைத்து விடுகிறது. இவ்வுணர் கொம்பில் உள்ள நச்சுகள் இரையை செயலிழக்கச் செய்து அவை தப்பிப்பதிலிருந்து தடுக்கிறது. பின்னர் இரையானது செரிமானக் குழாயில் செலுத்தப்பட்டு செரிக்கப்படுகிறது. இவ்வுணர் கொம்புகளை இழுதுமீன்கள் வேட்டையாடுவதற்குப் பயன்படுத்துகின்றன. சிற்சில நேரங்களில் அவை தன்னைப் பாதுக்காக்கவும் பயன்படுத்திக் கொள்கின்றன.தன்னை விழுங்க வரும் எதிரியைக் கண்டால் குடையின் கீழுள்ள நீரை இவை விசையுடன் பீச்சும். அவ்வாறு பீச்சுவதன் மூலம் எதிர்த் திசையில் உந்தி உந்தி வேகமாக நீந்திச் செல்லும்.

இவைகள் அழகானவையாக இருந்தாலும் இன்னல்களைக் கூட்டவல்லவையாக உள்ளன. இவ்வுணர்கொம்புகளின் உறையமைப்பினுள் வலிகளை உண்டுச்செய்யக்கூடிய நஞ்சு நிரப்பப்பட்டுள்ளது. உணர் கொம்புகளுடன் வெளிப்பொருட்கள் தொடர்பில்வரும்போது, அந்நச்சுகள் பாய்ச்சப்படுகின்றன. மனிதனைப் பொறுத்தவரையில் இந்நச்சுகள் சிறு இடையூறுகளை உண்டாக்குகின்றன. இவைகள் மனித உடலில் சிரங்கு, சொறி, அழற்சியை உண்டாக்குவதால்தான், இவைகளுக்கு 'சொறிமீன்' என்ற பெயரும் உருவாகியது. அவை உடலில் பலவித எதிர்ப்பாற்றலை ஏற்படுத்திச் சொறியை உண்டு செய்வதால் பெயரின் முற்பகுதி தோன்றியது. இதன் சமச்சீரான உடற்தோற்றமும், அதன் அழகான முட்டைவடிவத் தலையமைப்பும், இதற்குச் சொறிமுட்டை அல்லது முட்டைசொறி என்ற பெயர் உருவாகக் காரணமானது. இதனை 'ஜெல்லிமீன்' என்றும் 'மெடுசா' (Medusa) என்றும் அழைக்கின்றனர். மெடுசா என்பது இவ்வகையான உயிரினங்களில் பாலினத் தோற்றவமைப்பைக் குறிக்கும் பெயராகும். (நிடாரியா (Cnidaria) தொகுதியைச் சேர்ந்த உயிரினங்களின் பல்லுருத்தோற்றத்தின் ஒரு தோற்றவமைப்பே இந்த மெடுசா ஆகும்.)

இழுதுமீன் ஒரு கடல்வாழ் உயிரினமாகும். இவற்றுள் சில கடலின் மேற்புறத்திலும் சில கடலின் அடிப்பகுதியிலும் வாழக்கூடியது. இவற்றின் உருவம் மிகச் சிறிய அளவிலிருந்து, பெரிய அளவு வரை வேறுபடுகின்றது. சிறிய நகக் கணுவளவானவையும், ஒரு குளிர்ச்சாதனப்பெட்டி அளவானவையாகவும் வேறுபட்டுக் காணப்படுகின்றன. இதன் உடல் பெரும்பாலும் ஒளி ஊடுருவும் தன்மையுள்ளதாகவும், சில அடர் வண்ணங்களிலும் இருக்கின்றன. இவற்றுள் சில செவ்வூதா, மஞ்சள் மற்றும் காவி நிறங்களிலும் காணப்படுகின்றன. இதன் உடலில் அதிகப்படியான நீர்த் தன்மையும், வழவழப்புத் தன்மையும் கூடியுள்ளதால் அறிஞர்கள் இதை வழும்பலைவிலங்குகள் பிரிவில் பகுத்துள்ளனர்.

இவை முதுகெலும்பு, முதுகெலும்பிகள் போன்ற சுவாசமண்டலங்கள் பொறிமுறை அற்று இருக்கின்றன. இது தன் உடலை உயிர்வளியால் நிரப்ப நீரில் விரவிக்கிடக்கும் வளியை பரவல் (diffusion) என்னும் முறையால் உள்வாங்கிக்கொள்கின்றன. இவை நன்றாக நீந்தும் தன்மையற்றவையாக உள்ளன. இவை தமது நகர்விற்கு நீரோட்டத்தையும், காற்றையும் சார்ந்து இருக்கின்றன. ஒரு இடத்தில் பல இழுதுமீன்கள் கூட்டமாகக் காணப்பட்டால் அதை திரளென விவரிக்கிறோம். இக்கும்பலில் 100 இலிருந்து 1000 வரையும் இழுதுமீன்கள் காணப்படும். அதிலும் பெட்டி இழுதுமீனின் கும்பலாக இருந்தால் மிகவும் தீங்கானவையாக, உயிர்ச்சேதம் விளைவிக்கூடியவையாக இருக்கும்.

சொறிமுட்டை இனத்தைச் சேர்ந்த ஆண், பெண் இரண்டும் முறையே விந்துவையும், முட்டையையும் உற்பத்திச் செய்து நீரில் வெளியிடும். இவை எந்தவிதப் பாதுகாப்பின்றியும் நீரிலிருந்து, பின்னர் பருவச்சூழ்நிலை ஏற்படும் காலங்களில், கருக்கட்டலுக்கு உட்பட்டு, குஞ்சுகள் தோன்றி வளர்ந்து ஒரு புது உயிராக வடிவம்பெறும். இதன் வாழ்நாள் சில மணிநேரங்களில் தொடங்கி, சராசரியாக ஆறுமாதக் காலம்வரை நீளும். இதில் ஒரு சிற்றினம் இவற்றுள் மாறுபட்டு மரணத்தை ஒதுக்கி மீண்டும் தன் ஆயுளைத் தொடங்கும் தன்மையுள்ளதாக நம்பப்படுகிறது.

இழுதுமீன்களின் உடலில் காணப்படும் தூரிகை போன்ற அமைப்பு மேலே ஏதேனும் பட்டவுடன் இழுதுமீன்களைத் தூண்டி அதற்கு வினையாக அவை கொத்துகின்றன. இது ஒரு பாதுகாப்பு நடவடிக்கையுமாகும். பெரும்பாலான நேரத்தில் மனிதர்களுக்கு இத்தாக்கம் சில ஊறுகளையும், சில வலியையும் உண்டு செய்கின்றன. அதிலும் கடற்சாட்டை (Sea whip) வகையான இழுதுமீன் மனிதர்களுக்கு மூச்சடைப்பை ஏற்படுத்துவதுடன், இதயத்தையும் செயலிழக்கச் செய்து, மரணத்தை விளைவிக்கூடியதாகவும் உள்ளன. 
இக்கொம்புகளின் வீரியம் மிதவெப்பமண்டல கடற்பகுதிகளில் உள்ள சொறிமுட்டைகளில் மிகக்கூடுதலாகவும், ஆளைக் கொல்லும் அளவுக்கு வலிமையுள்ளதாகவும் இருக்கிறது. இந்த நஞ்சு மனிதனை முப்பது நொடிகளுக்குள் கொல்லக்கூடியது. இதனால் ஆஸ்திரேலியா நாட்டுக் கடற்படையினர் கடலில் செல்லும்போது இழுதுமீன் ஊடுருவ முடியாத சிறப்புவகை நெகிழி உடைகளை அணிந்து கொள்கின்றனர்.

இழுதுமீன்கள் உலகம் முழுவதும் உள்ள கடற்பகுதிகளில் மேல்பகுதியிலிருந்து அடி ஆழம் வரைக் காணப்படுகின்றன. சமீப காலங்களில் இதன் எண்ணிக்கை கூடி வருவதாக ஆசுதிரேலிய அறிஞரான அந்தோனி ரிச்சார்ட்சன் தெரிவித்துள்ளார். இதற்குக் காரணம், நாம் மிகக் கூடிய அளவில் மீன் பிடிப்பதும், கடற்பரப்பில் நாம் புறந்தள்ளும் சாக்கடைக்கழிவு மற்றும் உரக்கழிவில் இருந்துப் பெறப்படும் ஊட்டமும்தானென அவர் விவரிக்கிறார்.

சாதாரணமாக இழுதுமீனின் எண்ணிக்கை பருவத்தைப் பொறுத்து மாறுபடுகின்றது. அத்துடன் அவைகளுக்கு கிடைக்கும் உணவைப் பொறுத்தும் வேறுபடுவதுண்டு. அவற்றிற்கான உணவு கிடைப்பது அரிதாகவும், காலச்சூழ்நிலையைச் சார்ந்தும் உள்ளன. வெப்பநிலை மற்றும் கடலளவு கூடும் காலங்களில் குறிப்பாக வசந்தகாலம் மற்றும் கோடை காலங்களில் பாசி மற்றும் இதர உயிரினங்களின் இனப்பெருக்கம் கூடுவதால் இவைகளின் எண்ணிக்கையும் கூடும்.

இடத்தைப் பொறுத்தும் இவ்வகை இழுதுமீன்களின் எண்ணிக்கை மாறுபடும். யப்பானில், இரண்டு மீ. நீளமும், அதே அளவுக்கு விட்டமுடையதாகவும், 200 கி.கி.எடைகொண்டதாக உள்ள 'நொமுரா இழுதுமீன்' என்கிற இனம், எண்ணிக்கையில் கூடி தொழிற்சார்ந்த மீனவர்களுக்குப் பெரும் குழப்பத்தையும் இன்னலையும் விளைவிக்கின்றன. இதன் திரட்சி உலகின் பல பகுதிகளான கருங்கடல், காஸ்பியன் கடல் பகுதிகளில் பெரும் ஏற்றத்தைக் கண்டுவருகின்றன. மேற்குப் பகுதியில் உள்ள கடல் நீர்நிலைகளிலும், மெடிட்டேரினியன் கடல் பகுதிகளிலும் இவ்வுயிரினம் கடும் ஏற்றத்தைப் பெற்று வருகின்றன. இவ்வாறு சமீபக்காலங்களில் மிகக்கூடுதலாகத் திரள் உண்டாகிவருவது பின்விளைவுகளை ஏற்படுத்தும் எனவும் எச்சரிக்கப்பட்டு இருக்கின்றது. அதிலும் குறிப்பாக மீன் பிடித்தல் தொழிலிலும், அதன் விற்பனையுலகிலும் பல மாறுதல்களைச் சந்திக்க நேரிடும். இழுதுமீன்களின் எண்ணிக்கைக் கூடக்கூட அது சமச்சீர் சூழ்நிலை உருவாவதைத் தடுக்கிறது.

இவைகளின் எண்ணிக்கை கூடுதல் என்பது மனிதர்களுக்கு மட்டுமல்ல பிற கடலுயிரினங்களுக்கும் ஊறுதான். முதன்மையாக இதனால் தாக்கப்பட்டு உயிர்ச்சேதம் நேர வாய்ப்புள்ளது. சில உயிரினங்கள் முற்றிலும் அழியும் நிலை ஏற்படலாம். சமீபத்தில் நமீபியா கடற்பகுதியில் நடந்த ஒன்று சிறந்த எடுத்துக்காட்டாகும். இதில் மிகுதியான மீன்பிடிப்பு மத்தியின வகை மீனை அக்கடற்கரைப் பகுதியிலிருந்தே குறைத்துவிட்டது. கூடுதல் உணவு கிடைக்கவே, இழுதுமீன்களுக்கு சாதகமான சூழ்நிலை உருவாகி அவை ஆக்கிரமிப்புச் செய்து மத்தியின மீன்களை முற்றிலும் அழித்துவிட்டன.

சில பெரிய இழுதுமீன்கள் விட்ட அளவில் ஒரு மீட்டருக்கும் அதிகமாக இருக்கும். இவற்றின் கொட்டணுக்கள் மனிதனுக்குக் கூடக் காஞ்சொறியைத் தீண்டினால் ஏற்படுவது போன்ற வலியை உண்டாக்கும் எனவே இதை முன்னர் கடற் காஞ்சொறிகள் என்று அழைத்தனர். இவற்றின் கொட்டு மனிதனுக்கு ஆபத்தானதும் கூட.

ஆனைவாரி ஆனந்தன், 'பல்துறை அறிவியல்' மணியம் பதிப்பகம். 1989


</doc>
<doc id="225219" url="https://ta.wikipedia.org/wiki?curid=225219" title="பத்தனாபுரம் சட்டமன்றத் தொகுதி">
பத்தனாபுரம் சட்டமன்றத் தொகுதி

பத்தனாபுரம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கொல்லம் மாவட்டத்தில் உள்ளது. பத்தனாபுரம் வட்டத்தில் உள்ள பத்தனாபுரம், பட்டாழி, பட்டாழி வடக்கேக்கரை, பிறவந்தூர், தலவூர், விளக்குடி ஆகிய ஊராட்சிகளும், கொட்டாரக்கரை வட்டத்தில் உள்ள மேலிலை, வெட்டிக்கவலை ஆகிய ஊராட்சிகளையும் கொண்டது பத்தனாபுரம் தொகுதி.


</doc>
<doc id="225220" url="https://ta.wikipedia.org/wiki?curid=225220" title="விளக்குடி ஊராட்சி">
விளக்குடி ஊராட்சி

விளக்குடி ஊராட்சி (விளைக்குடி), கேரளத்தின் கொல்லம் மாவட்டத்தில் பத்தனாபுரம் வட்டத்தில் உள்ளது. இது பத்தனாபுரம் மண்டலத்திற்கு உட்பட்டது.

சுற்றியுள்ள இடங்கள்: தலவூர், பிறவந்தூர், கரவாளூர், வெட்டிக்கவலை, மேலிலை ஆகிய ஊராட்சிகள், புனலூர் நகராட்சி

&இளன்பல் 

http://www.trend.kerala.gov.in


</doc>
<doc id="225222" url="https://ta.wikipedia.org/wiki?curid=225222" title="இரவிபுரம் சட்டமன்றத் தொகுதி">
இரவிபுரம் சட்டமன்றத் தொகுதி

இரவிபுரம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கொல்லம் மாவட்டத்தில் உள்ளது. கொல்லம் நகராட்சியின் 14,15 வார்டுகள், 20 முதல் 41 வரை உள்ளவார்டுகள், கொல்லம் வட்டத்தில் உள்ள மையநாடு ஊராட்சி ஆகியனவற்றை கொண்டது. 2011-ஆம் ஆண்டு முதல், இந்த தொகுதியின் சார்பாக, ஏ. ஏ. அசீஸ் சட்டமன்ற உறுப்பினராக உள்ளார். 


</doc>
<doc id="225225" url="https://ta.wikipedia.org/wiki?curid=225225" title="ஃபிரோஸ்பூர்">
ஃபிரோஸ்பூர்

பிரோஸ்பூர் என்னும் நகரம் சத்லஜ் ஆற்றின்கரையில் அமைந்துள்ளது. இது இந்திய பஞ்சாபில் உள்ள பிரோஸ்பூர் மாவட்டத்தில் உள்ளது. இதை பிருஸ் ஷா துக்ளக் என்னும் இசுலாமிய அரசர் நிறுவினார். 

இங்கிருந்து அம்ரித்சர், லூதியானா, ஜலந்தர், தில்லி, சண்டிகர் உள்ளிட்ட நகரங்களுக்கு போக்குவரத்து வசதி உண்டு.

2011-ஆம் ஆண்டு மக்கள் தொகை கணக்கெடுப்பின்போது, 110,091 மக்கள் வசித்தனர். இவர்களில் 58,401 பேர் ஆண்கள், ஏனையோர் பெண்கள். இவர்களில் 79.75 சதவீதம் பேர் கல்வியறிவு பெற்றிருந்தனர். 


</doc>
<doc id="225251" url="https://ta.wikipedia.org/wiki?curid=225251" title="பொதுநலவாய தலைமைச் செயலகம்">
பொதுநலவாய தலைமைச் செயலகம்

பொதுநலவாய தலைமைச் செயலகம் ("Commonwealth Secretariat") பொதுநலவாய நாடுகளின் மைய நிறுவனமும் அரசுகளுக்கிடையேயான முகமையுமாகும். இது உறுப்பினர்களிடையே கூட்டுறவை வளர்க்க வகை செய்கிறது; பொதுநலவாய அரசுத் தலைவர்கள் சந்திப்புக்கள் உட்பட சந்திப்புக்களை ஒருங்கிணைப்பது, பொதுநலவாய கொள்கைகளையும் முடிவுகளையும் நிறைவேற்றத் தேவையான உதவிகளை உறுப்பினர் நாடுகளுக்கு வழங்குவது போன்ற பணிகளை மேற்கொள்கிறது.

இச்செயலகத்திற்கு ஐக்கிய நாடுகள் பொதுச் சபையில் பார்வையாளர் தகுதி உண்டு. இது ஐக்கிய இராச்சியத்தின் இலண்டனில் மார்ல்பரோ மாளிகையில் அமைந்துள்ளது. முன்பு அரண்மனையாக இருந்த இதனைப் பொதுநலவாய நாடுகளின் தலைவர் ஐக்கிய இராச்சியத்தின் அரசி எலிசபெத் II இச்செயலகத்திற்காக வழங்கியுள்ளார்.



</doc>
<doc id="225253" url="https://ta.wikipedia.org/wiki?curid=225253" title="சுவாமி கல்யாண் தேவ்">
சுவாமி கல்யாண் தேவ்

சுவாமி கல்யாண் தேவ்ஜி (1876 ஜுன் 21 - 2004 ஜூலை 14) பத்மஸ்ரீ மற்றும் பத்ம பூஷண் விருது பெற்றவர். இவர் மகாத்மா காந்தி, பண்டித நேரு, மதன்மோகன் மாளவியா போன்ற விடுதலைப்போராட்ட வீரர்களால் சந்திக்கப்பட்டிருந்த துறவி ஆவார். ஒரு நூற்றாண்டு காலம் தமது வாழ்க்கையை முழுவதும் சமுதாய சேவைக்கே அர்ப்பணித்தவர். இவர் விவேகானந்தரை நடந்தே சென்று தரிசித்தவர். தமது குரு பூர்ணானந்தாவால் சந்நியாசம் அளிக்கப்பட்டவர். அப்போதைய பிரதமர் வாஜ்பாயியால் இவரைப்பற்றிய புத்தகம் வெளியிடப்பட்டது.

மீரட் பல்கலைக்கழகத்தால் கௌரவ டாக்டர் பட்டம் அளிக்கப்பட்டவர்.
இவர் கிட்டத்தட்ட முன்னூறு சமுதாய நிறுவனங்களை உருவாக்கியவர். மேற்கு உத்திரப் பிரதேசம், ஹரியானா, பஞ்சாப், ராஜஸ்தான், டெல்லி மற்றும் பல வட மாநிலங்கள் இவரது சேவையால் பயன் பெற்றன.

சுவாமி கல்யாண் தேவ் ஆங்கில விக்கி


</doc>
<doc id="225255" url="https://ta.wikipedia.org/wiki?curid=225255" title="ஆலய பிரவேச சட்டம்">
ஆலய பிரவேச சட்டம்

சென்னை மாகாண ஆலயப்பிரவேச சட்ட மசோதா 1939 ஜூலை11ல் நிறைவேற்றப்பட்டது.இது அனைத்து சமுதாயத்தினரும் ஆலயங்களில் சமுதாய வேறுபாடு இன்றி நுழைந்து வழிபட வழிவகை செய்தது.

ஆலயப்பிரவேச சட்டம் இயற்றப்படுவதற்கும் முன்னரே, காந்தியவாதி ஏ.வைத்தியநாத ஐயர் தாழ்த்தப்பட்ட மக்களின் ஆலயப் பிரவேசத்திற்கு ஆதரவாக பிரசாரம் செய்தார். மதுரை மீனாட்சி அம்மன் கோயிலுக்குள் நுழைய விடாமல் தாழ்த்தப்பட்டிருந்த சமூகத்தினருடன் 1939 ஜுலை 08 ஆம் தேதி கோயிலுக்குள் நுழைந்து வழிபாடு செய்தார். இதன் காரணமாக சிலர் உருவாக்கிய பிரச்சனைகளையும் நீதிமன்ற வழக்குகளையும் இவர் எதிர்கொண்ட சமயம், அப்போதைய முதல்வர் இராஜாஜி ஆலய பிரவேச சட்டத்தை அவசர சட்டமாக கவர்னர் பிரகடனம் செய்ய வழிவகை செய்தார்.காந்தியடிகள் இவரைப் பாராட்டி 22-7-1939 அன்று அரிஜன் இதழில் எழுதினார். 

ஆலயப் பிரவேச சமயம் தியாகி தாயம்மாள் தம் வீட்டில் தாழ்த்தப்பட்டிருந்த மக்களைத் தங்க வைத்து, காலை உணவு வழங்கினார். அதன் காரணமாக அவரது உறவினர்களால் ஒதுக்கி வைக்கப்பட்டார்.

இந்த ஆலயப்பிரவேச நிகழ்வையடுத்தே உடனடியாக 1939 ஜூலை11ல் சென்னை மாகாண ஆலயப்பிரவேச சட்ட மசோதா நிறைவேற்றப்பட்டது.

கோயில் வழிபாடு நுழைவின் 75ஆம் ஆண்டு வரலாற்று விழா ஜூலை 08, 2014 அன்று மதுரை மீனாட்சி அம்மன் கோயிலில் நடைபெற்றது.


</doc>
<doc id="225256" url="https://ta.wikipedia.org/wiki?curid=225256" title="இராணுவக் கிராமங்கள்">
இராணுவக் கிராமங்கள்

ஒரு வட்டாரத்தில் குறிப்பிடத்தக்க எண்ணிக்கையிலான மக்கள் இராணுவத்தில் பணியாற்றினால், அந்த கிராமங்களை இராணுவக் கிராமங்கள் என்று அழைப்பர். தமிழ்நாடு மாநிலத்தில் மதுரையின் சுற்றுவட்டார மாவட்டங்களில் இத்தகைய ஊர்கள் பல உள்ளன.

இந்திய தேசிய இராணுவத்திற்காக போஸ் ஆட்களை, திரட்டிக் கொண்டிருந்த நிலையில், முத்துராமலிங்கத் தேவரின் அழைப்பை ஏற்று, 1939ம் ஆண்டு செப்டம்பர் 6-ம் நாள் மதுரை வந்தார். மதுரை வெளி வீதிகளில் மிகப்பெரிய ஊர்வலமும் தமுக்கம் மைதானத்தில் பொதுக்கூட்டமும் நடந்தது. இந்நிலையில் தேவர், மதுரை மாவட்டத்தின் ஒரு சில கிராமங்களை சுட்டிக்காட்டி, அவற்றிலிருந்து வீட்டிற்க்கொருவர் இராணுவத்திற்கு அனுப்பப்படல்வேண்டும் என்று கூறினார். இவ்வழக்கு இன்றும் மதுரை சுற்றுவட்டார கிராமங்களில் உள்ளது. மேலும், 2011ஆம் ஆண்டு வெளிவந்த குள்ளநரி கூட்டம் எனும் திரைப்படத்தில், இராணுவ கிராமம் பற்றி குறிப்பிடப்பட்டிருக்கும்.







</doc>
<doc id="225257" url="https://ta.wikipedia.org/wiki?curid=225257" title="நிர்மல் பாரத் அபியான்">
நிர்மல் பாரத் அபியான்

நிர்மல் பாரத் அபியான் (இந்தி: निर्मल भारत अभियान) "முழுமைத் துப்புரவு இந்தியா இயக்கம்" என்பது 1999 முதல் 2012 வரை இந்திய அரசு மேற்கொண்ட முழுமைத் துப்புரவு பரப்புரை இயக்கம் ( Total Sanitation Campaign) or TSC) ஆகும். இது சமூகத் தலைமை முழுமைத் துப்புரவு (community-led total sanitation) (CLTS) நெறிமுறைகளைக் கடைப்பிடிக்கும் திட்டம் ஆகும். இந்த இயக்கத்தை இந்திய அரசு 1999 இல் தொடங்கி வைத்த்து. இது மக்கள் முயற்சி தேவை முடுக்கிய துப்புரவு இயக்கம் ஆகும். இது குறைந்த அளவில் மட்டுமே மக்கள் பங்கேற்பு செய்து, ஓரளவு வெற்றிகண்ட நடுவண் ஊரகத் துப்புரவு திட்டத்தில் இருந்து உருவாகியது. இது முழுமைத் துப்புரவு நெறிமுறைகளைப் பின்பற்ரவில்லை. முழுமைத் துப்புரவு இயக்கத்தின் முதன்மை இலக்க 2017 அளவில் பொதுவிடக் கழிப்பு நடைமுறையை ஒழித்துகட்டுவது ஆகும்.சமூகத் தலைமை முழுமைத் துப்புரவு திட்டத்தில் கழிப்பறை கட்டும் நடவடிக்கை ஏதும் மேற்கொள்ளப்படவில்லை. பொதுவிடக் கழிப்பு நீக்கும் பண்பாட்டு வரன்முறைகள் மட்டும் திட்டமிடப்பட்டன. இந்த த் திட்டம் மகாராட்டிரத்தில் தொடங்கப்பட்டபோது 200 ஊராட்சி மன்றங்கள் பொதுவிடக் கழிப்பை நீக்கி இதை நடைமுறைப்படுத்தின. இதை நடைமுறைப்படுத்திய ஊராட்சிகளுக்கு விருதும் பணப் பரிசுகளும் நிர்மல் கிராம் புரசுகார் திட்ட்த்தின் கீழ் நாளிதழ்களில் வழியாக பொதுமக்களிடம் பரவலான விளம்பரமும் தரப்பட்டன. நிர்மல் பாரத் அபியான் திட்டத்தின் பரப்பல் தூதுவராக வித்யா பாலன் பொறுப்பேற்றார்.

இத்திட்டமே 2014 அக்தோபர் 2 இல் காந்தி பிறந்த நாளில் தூய்மை இந்தியா இயக்கமாக (சுவாச் பாரத் அபியான்) மீளத் தொடங்கப்பட்டது.

இந்திய அரசு நடுவண் ஊரகத் துப்புரவு திட்டத்தை 1986 இல் தொடங்கியது. இதன் முதன்மையான நோக்கம் ஊரக மக்கள் வாழ்க்கையை மேம்படுத்தலும் மகளிருக்கு கழிப்பிடத் தனிமையையும் உரிய மதிப்பையும் உருவாக்குதலும் ஆகும்.

துப்புரவு சார்ந்த கண்ணோட்டத்தில் தனியரின் துப்புரவும் வீட்டின் துப்புரவும் நல்ல குடிநீரும் குப்பை அகற்றுதலும் மலமும் கழிவுநீரும் அகற்றுதலும் உள்ளடக்கி விரிவாக்கப்பட்டது. துப்புரவு சார்ந்த இந்த அகல்விரிவான நோக்குடன், இந்திய அரசு உருவாக்கிய சமூகத் த்லைமைதாங்கும் முழுமைத் துப்புரவு திட்டம் தேவை சார்ந்து விரைவுபடுத்தும் அணுகுமுறையை மேற்கொண்டது. இதற்கு முழுமைத் துப்புரவு பரப்புரை எனப் பெயரிட்டு 1999 முதல் நடைமுறைக்குக் கொணர்ந்தது. இப்புது அணுகுமுறை, தகவல், கல்வி, தொடர்பாடல், மனிதவள மேம்பாடு, திறமை உருவாக்க நடவடிக்கைகள் ஆகியவற்ரில் கவனம் செலுத்தி, ஊரக மக்களிடம் விழிப்புணர்வையும் துப்புரவு ஏந்துகளின் தேவையையும் வற்புறுத்தியது.இந்தப் பரப்புரை, பொருளியல் நிலையைப் பொறுத்து நிலவும் பல்வேறு மாற்று வழிமுறைகளில் உகந்த ஒன்றை மக்கள் தேர்ந்தெடுக்கும் திறமையை உருவாகியது. இத்திட்டம் சமூகத் த்லைமையின்கீழ் மக்களே முயற்சிகளை மேற்கொள்ளும் வகையில் நடைமுறைப்படுத்தப்பட்டது. வறுமைக்கோட்டின் கீழுள்ளவருக்கு அவர்களது முயற்சியைப் பாராட்டி, தம் வீடுகளில் தனிக் கழிப்பறைகளைக் கட்டிக்கொள்ள நிதியுதவி தரப்பட்டது. மேலும் பள்ளிகளிலும் அங்கன்வாடிகளிலும் பொது ஊரகப் பகுதிகளிலும் கழிப்பறைகளைக் கட்டவும் நிதி நல்கப்பட்டது. இதோட திண்ம, நீர்மக் கழிவு மேலாண்மை அமைப்புகளும் உருவாக்கப்பட்டன.

இத்திட்டத்துக்கு ஊக்கம் அளிக்க, இந்திய அரசு முழுமைத் துப்புரவை ஏற்படுத்தியவர்க்கு நிர்மல் கிராம் புரசுகார் திட்டம் தொடங்கி, அதன் வழியாக ஏற்பையும் விருதுகளையும் வழங்கியது. இவ்விருதுகள் மக்களுக்குப் பேரூக்கத்தை அளித்து இந்திய ஊரகப் பகுதிகளில் முழுமைத் துப்புரவை அடைய வழிவகுத்தன.

நிர்மல் கிராம் புரசுகார் விருதும் ஏற்பும் தந்த வெற்றியால் முழுமைத் துப்புரவு பரப்புரை இயக்கம் “தூய்மை இந்தியா இயக்கம் (Nirmal Bharat Abhiyan)” (NBA) என 2012 இல் பெயர் மாற்றப்பட்டது. இதன் நோக்கம், புதிய செயல்நெறிமுறைகளாலும் முழுநிறைவு அணுகுமுறையாலும் ஊரகப் பகுதிகளில் வாழும் ஊரகச் சமூகம் துப்புரவில் முழுத் தன்னிறைவை நோக்கி விரைவாகச் செல்ல வழிவகுப்பதேயாகும்.


இந்த இயக்கத்தின்கீழ் பின்வரும் சிறப்பு நடவடிக்கைகள் மேற்கோள்ளப்படுகின்றன:




மத்திய பிரதேசத்தைச் சேர்ந்த எட்டு ஊராட்சிகளில் இந்த இயக்கத்தின் செயல்திறமையை மதிப்பிடவும் திறந்தவெளிக் கழிப்புக் குறைந்தமையால் சிறுவரின் உடல்நல மேம்பாட்டை அறியவும் ஓராய்வு தான்தோன்றிபோக்கில் மேற்கொள்ளப்பட்டது. இந்த ஆய்வில் கழிப்பரைகல் கூடியமை தெரியவந்தாலும் திறந்தவெளிக் கழிப்பு குறைந்த்தாகவோ சிறுவர் உடல்நலம் மேம்பட்டதாகவோ உறுதிபடுத்த முடியவில்லை. என்றாலும் ஆய்வாளர்கள் இந்த ஆய்வு சிற்றளவு பதக்கூறுகளையே எடுத்துக்கொண்டதையும் ஆய்வில் இயக்க குறுக்கீடுகளையும் தரவுகள் மக்கள் சொந்தமாக்க் கூறிய தகவல்களைச் சார்ந்ததையும் ஒப்புக்கொண்டாலும் இந்த ஆய்வு முழுமை ஊரகத் துப்புரவு மேம்பாட்டில் நிலவும் அறைகூவல்களைச் சுட்டுவதாகக் கூறுகின்றனர்." என்றாலும் இந்த திட்ட விருதுகளால் மக்கள் ஊக்குவிக்கப்பட்டு இந்நிலைமை பெரிதும் மாற வாய்ப்புள்ளதை ஒப்புக்கொள்கின்றனர்.

இந்திய அரசு நவீன கழிப்பிடம் கட்ட ஒவ்வொரு குடும்பத்திற்கு ரூபாய் பத்தாயிரம், மாநில அரசுகள் மூலம் மானியமாக வழங்குகிறது..

கழிப்பறையின் அவசியம் குறித்து விழிப்புணர்வை ஏற்படுத்தும் வகையில், இந்திய மாவட்ட நிர்வாகங்கள், ”நிர்மல் அபியான்” எனும் பெயரில், ஒவ்வொரு மாவட்டத்திலும், இந்தியாவில் நூறு விழுக்காடு கழிப்பறைகள் கட்டும் திட்டத்தை நிறைவேற்றும் வகையில் விழிப்புணர்வு இயக்கம் நடத்தப்படுகிறது. சுகாதாரமான கழிவறையின் முக்கியத்துவத்தை விளக்க ஆண்டுதோறும் நவம்பர், 19அம் நாள் உலகக் கழிவறை நாள் உலகம் முழுவதும் கொண்டாடப்படுகிறது.

தனிநபர் கழிவறை அமைக்கும் பிரசாரம்: 600 பேர் பயன் 


</doc>
<doc id="225261" url="https://ta.wikipedia.org/wiki?curid=225261" title="கும்பகோணம் சந்திரப்பிரப பகவான் ஜினாலயம்">
கும்பகோணம் சந்திரப்பிரப பகவான் ஜினாலயம்

சந்திரப்பிரப பகவான் ஜினாலயம், தஞ்சாவூர் மாவட்டம் கும்பகோணத்தில் உள்ள சமணர் கோயிலாகும். சோழ நாட்டில் கரந்தட்டாங்குடி, மன்னார்குடி, தீபங்குடி ஆகிய இடங்களில் சமணர் கோயில்கள் உள்ளன. இங்கு சுவேதாம்பரர் சமணக்கோயில் என்ற மற்றொரு சமணக்கோயிலும் உள்ளது. 

கர்ப்பகிரகம், முகமண்டபம், மகாமண்டபம் ஆகிய அமைப்புகளை இக்கோயில் கொண்டுள்ளது. கோபுரம் மொட்டை கோபுரமாகவே உள்ளது. கருவறை வாயிலின் இருபுறமும் சாசன தேவர்கள் உள்ளனர். முகமண்டபத்தின் வெளிப்புறத்தில் சுதையிலான வாயிற்காவலர்கள் உள்ளனர். பிரகாரத்தில் மகாசாஸ்தா சன்னதி உள்ளது. 

கோயிலின் மூலவராக சந்திரப்பிரபர் உள்ளார். அவர் நிகழ்கால எட்டாம் தீர்த்தங்கரர் ஆவார். சந்திரப்பிரப பகவான் வழிபாடு தமிழகத்தில் பல இடங்களில் காணப்படுகிறது. திருநறுங்குன்றத்தில் உள்ள சந்திரப்பிரபர் கோயில் மிகவும் புகழ்பெற்றதாகும்.

இக்கோயிலின் கட்டிடப்பணிகள் 1903ஆம் ஆண்டு தொடங்கப்பட்டன. பஞ்சகல்யாணப்பெருவிழா 1905இல் நடைபெற்றது. மூலவருக்கு தினமும் காலை மாலை வேளைகளில் பூஜைகள் நடைபெறுகின்றன. சாசன யட்சன் பிரம்ம தேவர் வழிபாடும், சாசன தேவதை ஜுவாலாமாலினி அம்மன் வழிபாடும் இங்கு சிறப்பாக நடைபெறுகின்றன. 

மார்கழி மாதத்தில் நாள்தோறும் விளக்கு ஏற்றப்படுகிறது. அவ்விளக்கு முக்குடை பரிமாணத்தில் மரச்சட்டத்தில் வைக்கப்பெறும். முக்குடை என்பது தேர்முகப்பு போன்று உள்ளது. அதில் 366 விளக்குகள் உள்ளன. மார்கழியில் விளக்கேற்றினால் ஆண்டு முழுவதும் ஏற்றிய பலன் கிட்டும் என்று நம்பப்படுகிறது. வருடந்தோறும் மூலவருக்கு மோட்ச கல்யாணம் நடத்தப்பட்டு வருகிறது. 


</doc>
<doc id="225262" url="https://ta.wikipedia.org/wiki?curid=225262" title="தைனிக் ஜாக்ரண்">
தைனிக் ஜாக்ரண்

தைனிக் ஜாக்ரண் என்பது இந்தி மொழியில் அச்சாகும் நாளேடு. இது இந்தியாவிலேயே அதிக வாசிப்பாளர்களைக் கொண்டுள்ளது. இது 2013-ஆம் ஆண்டில் கணக்கிடப்பட்ட ஆய்வின் மூலம் தெரிய வந்தது. மொத்தமாக 155.26 லட்சம் பேர் படிக்கின்றனர். தொடர்ந்து இருபத்து ஆறு முறைகளாக முன்னிலை பெறுகிறது. உலகளவிலும் அதிக மக்கள் படிக்கும் நாளேடுகளில் ஒன்றாக உலக நாளேடுகளின் கூட்டமைப்பு அறிவித்துள்ளது. 

இது உத்தரகண்டு, அரியானா, பீகார், ஜார்க்கண்டு, பஞ்சாப், ஜம்மு, இமாச்சலப் பிரதேசம், மேற்கு வங்காளம் ஆகிய மாநிலங்களில் வெளியாகிறது.

இது 31 பதிப்புகளைக் கொண்டுள்ளது. ஒவ்வொரு பதிப்பும் கீழ்க்காணும் நகரங்களை சுற்றிய செய்திகளை தாங்கி வருகின்றன.


</doc>
<doc id="225264" url="https://ta.wikipedia.org/wiki?curid=225264" title="ஹாஜிப்பூர்">
ஹாஜிப்பூர்

ஹாஜீப்பூர் என்னும் நகரம், இந்திய மாநிலமாகிய பீகாரில் உள்ளது. இது வைசாலி மாவட்டத்தின் தலைமையகமாகச் செயல்படுகின்றது. இங்கிருந்து 10 கி.மீ தொலைவில் பட்னா உள்ளது. பட்னாவினையும் ஹாஜீப்பூரையும் இணைத்து கிரேட்டர் பட்னா அமைக்கும் திட்டமும் உள்ளது. உலகின் நீளமான பாலங்களில் ஒன்றான மகாத்மா காந்தி பாலம் இங்குள்ளது, இது பட்னாவினையும் ஹாஜிப்பூரையும் இணைக்கிறது. இந்த நகரம் வாழைப்பழ உற்பத்திக்கு புகழ்பெற்றது. மத்தியகிழக்கு இரயில்வே தலைமை அலுவலகம் இங்குள்ளது.

2011-ஆம் ஆண்டு மக்கள் தொகைக் கணக்கெடுப்பின்படி, 147,126 மக்கள் வாழ்கின்றனர். இவர்களில் 79.26 சதவீதம் பேர் கல்வியறிவு பெற்றுள்ளனர்.

இந்தி, ஆங்கில நாளேடுகள் கிடைக்கின்றன. அவற்றுள்ள் தைனிக் ஜாக்ரண், ஹிந்துஸ்தான் தைனிக், "தி டெலிகிராஃப்", "தி டைம்ஸ் ஆஃப் இந்தியா" ஆகியன குறிப்பிடத்தக்கன.
உள்ளூர் தொலைக்காட்சிகளும் உள்ளன.



</doc>
<doc id="225269" url="https://ta.wikipedia.org/wiki?curid=225269" title="வெஸ்ட்மின்ஸ்டர் சட்டம் 1931">
வெஸ்ட்மின்ஸ்டர் சட்டம் 1931

வெஸ்ட்மின்ஸ்டர் சட்டம் 1931 ("Statute of Westminster 1931") ஐக்கிய இராச்சியத்தின் நாடாளுமன்றத்தால் இயற்றப்பட்டச் சட்டமாகும்.
இது திசம்பர் 11, 1931 அன்று நிறைவேற்றப்பட்டது. இந்தச் சட்டம் தன்னாட்சி உடைய பிரித்தானியப் பேரரசின் மேலாட்சி நாடுகளுக்கு ஐக்கிய இராச்சியத்துடனும் மற்ற மேலாட்சிகளுடனும் சமநிலையை அளித்தது. இந்தச் சட்டத்தை ஒத்த ஆனால் தனியான சட்டங்களை ஒவ்வொரு பொதுநலவாய இராச்சியமும் தங்கள் நாடாளுமன்றங்களில் உடனடியாகவோ அல்லது ஏற்பு வழங்கியபோதோ நிறைவேற்றின. இச்சட்டத்தினை விலக்கும் மாற்றுச் சட்டம் நிறைவேற்றப்படும்வரை இந்த பொதுநலவாய இராச்சியங்களில் இச்சட்டம் செயற்பாட்டில் உள்ளது. இந்த நாடுகளின் சட்டவாக்க அவைகளுக்கு முழுமையான விடுதலை கொடுப்பதுடன் பொதுநல இராச்சியங்களுக்கும் பிரித்தானிய அரசிக்கும் (அரசர்) இச்சட்டம் பிணைப்பை உருவாக்குகிறது.
தங்கள் அரசியலமைப்புச் சட்டத்தில் வெஸ்ட்மின்ஸ்டர் சட்டம் ஓர் பாகமாக இருக்கும் சில நாடுகள், இந்தச் சட்டம் நிறைவேற்றப்பட்ட ஆண்டு நிறைவை நினைவுறும் வண்ணம் கொண்டாடுகிறார்கள். கனடாவில் திசம்பர் 11 அன்று அரசக் கட்டிடங்களில் ஐக்கிய இராச்சியக் கொடி (கனடாவில் இது ரோயல் யூனியன் கொடி என்றழைக்கப்படுகிறது) பறக்கவிடப்படுவது கட்டாயமாகும். இதற்கான கொடிமரங்கள் இந்தக் கட்டிடங்களில் உள்ளன. 



</doc>
<doc id="225278" url="https://ta.wikipedia.org/wiki?curid=225278" title="வடகிழக்கு தில்லி மாவட்டம்">
வடகிழக்கு தில்லி மாவட்டம்

வடகிழக்கு தில்லி மாவட்டம், இந்தியாவின் தலைநகரான தில்லியில் உள்ளத். இது மேற்கில் யமுனை ஆற்றையும், வடக்கிலும், கிழக்கிலும் காசியாபாத் மாவட்டத்தையும், தெற்கில் கிழக்கு தில்லி மாவட்டத்தையும் கொண்டுள்ளது.

2011-ஆம் ஆண்டு மக்கள் தொகை கணக்கெடுப்பின்போது, 2,241,62 மக்கள் வசித்தனர். ஒரு சதுர கிலோமீட்டருக்குள் 36,155 பேர் என்ற அளவில், இந்தியாவில் அதிக மக்கள்தொகை அடர்த்தி உள்ள மாவட்டமாக உள்ளது.



</doc>
<doc id="225293" url="https://ta.wikipedia.org/wiki?curid=225293" title="சதீஷ் சிவலிங்கம்">
சதீஷ் சிவலிங்கம்

சதீஷ் சிவலிங்கம் ("Sathish Sivalingam", பிறப்பு: சூன் 23, 1992) 2014 பொதுநலவாய விளையாட்டுக்கள், 2018 பொதுநலவாய விளையாட்டுக்கள் ஆகியவற்றில் பாரம் தூக்குதல் – ஆடவர் 77 கிலோ போட்டிகளில் தங்கப் பதக்கம் வென்ற இந்திய பளுதூக்குனர் ஆவார்.

வேலூர் மாவட்டத்திலுள்ள சத்துவாச்சாரியில் உள்ள அட்லஸ் உடற்பயிற்சி மையத்தில் பயிற்சி பெற்ற சதீஷ் சிவலிங்கம், 2007ல் தமிழ்நாடு விளையாட்டு மேம்பாட்டு ஆணையத்தில் சேர்ந்து நாகராஜ் என்பவரிடம் பயிற்சி பெற்றார்.





</doc>
<doc id="225297" url="https://ta.wikipedia.org/wiki?curid=225297" title="ஆரி பாட்டர் அண்டு த பிலோசபர்சு இசுடோன் (திரைப்படம்)">
ஆரி பாட்டர் அண்டு த பிலோசபர்சு இசுடோன் (திரைப்படம்)

ஆரி பாட்டர் அண்டு த பிலாசபர்ஸ் ஸ்டோன் () 2001ஆம் ஆண்டு வெளிவந்த அமெரிக்க நாட்டு கற்பனை திரைப்படம். இந்த திரைப்படத்தை சிரிஷ் கொலம்பஸ் இயக்கியுள்ளார். இத் திரைப்படத்தில் டேனியல் ராட்க்ளிஃப், ரூபர்ட் கிரின்ட், எம்மா வாட்சன் மற்றும் பலர் நடித்துள்ளனர். இந்த திரைப்படம் அமெரிக்கா, இலங்கை, இந்தியா மற்றும் பாகிஸ்தான் போன்ற நாடுகளில் 16 நவம்பர், 2001ஆம் ஆண்டு வெளியானது. இந்த திரைப்படத்தின் படப்பிடிப்பு லண்டனின் முக்கியமான இடங்களில் படபிடிப்பு நடந்தது. இதற்கு அடுத்ததாக ஆரி பாட்டர் அண்டு த சாம்பர் ஆப் சீக்கிரட்சு என்ற பெயரில் இதன் தொடர் வெளியானது.




</doc>
<doc id="225299" url="https://ta.wikipedia.org/wiki?curid=225299" title="ச. வே. சுப்பிரமணியன்">
ச. வே. சுப்பிரமணியன்

ச. வே. சுப்பிரமணியன் (திசம்பர் 31, 1929 - சனவரி 12, 2017), தமிழக எழுத்தாளரும் தமிழறிஞரும் ஆவார். திருவனந்தபுரம் பல்கலைக்கழகக் கல்லூரியில் விரிவுரையாளராகவும், துறைத்தலைவராகவும் பணியாற்றியுள்ளார். சென்னை, உலகத் தமிழாராய்ச்சி நிறுவனத்தில் இயக்குநராகவும் பணியாற்றியுள்ளார். இவர் எழுதிய தமிழ் நிகண்டுகள் எனும் நூல் தமிழ் வளர்ச்சித் துறையின் 2008 ஆம் ஆண்டுக்கான சிறந்த நூல்களில் அகராதி, கலைக்களஞ்சியம், கலைச் சொல்லாக்கம், ஆட்சித் தமிழ் வகைப்பாட்டில் பரிசு பெற்றிருக்கிறது.

இவர் திருநெல்வேலி மாவட்டம் வீரகேரளம்புதூரில் சு. சண்முகவேலாயுதம், இராமலக்குமி ஆகியோருக்குப் பிறந்தவர். விக்கிரமசிங்கபுரத்தில் உள்ள புனித இருதய மேல்நிலைத் தொடக்கப் பள்ளியிலும், அம்பாசமுத்திரம் தீர்த்தபதி உயர்நிலைப் பள்ளியிலும் கல்வி பயின்றார். இடைநிலைக் கல்வியை ம.தி.தா. இந்துக் கல்லூரியில் பயின்று, 1950-53 இல் அண்ணாமலைப் பல்கலைக்கழகத்தில் பயின்று இளங்கலை (சிறப்பு) பட்டம் பெற்றார். முனைவர் பட்டத்தைக் கேரளப் பல்கலைக்கழகத்தில் ஆய்வு செய்து பெற்றார்.

1953-56 காலப்பகுதியில் தூத்துக்குடி வ.உ.சி.கல்லூரியில் 1953-56 தமிழ் பயிற்றுநராகப் பணியைத் தொடங்கி, பின்னர் பாளையங்கோட்டை தூய சவேரியார் கல்லூரியிலும், திருவனந்தபுரம் பல்கலைக்கழகக் கல்லூரியிலும் விரிவுரையாளராகப் பணியாற்றினார். பின்னர் கேரளப் பல்கலைக்கழகத்தின் தமிழ்த் துறைத்தலைவராகப் பணியாற்றினார்.

சென்னை உலகத் தமிழாராய்ச்சி நிறுவனத்தில் இயக்குநராகப் பணிபுரிந்து அரிய ஆய்வு நூல்களை வெளியிட்டுள்ளார். இவர் இதுவரை தமிழில் 54, ஆங்கிலத்தில் 5, மலையாளத்தில் ஒன்று என 60 நூல்களை எழுதியுள்ளார். பல கருத்தரங்குகளிலும் உரையாற்றியுள்ளார். உலக நாடுகள் பலவற்றிற்கும் சென்று ஆய்வுகள் மேற்கொண்டார்.

நெல்லை மாவட்டம், பாபநாசத்தில் 1969 இல் திருவள்ளுவர் கல்லூரியை உருவாக்கினார்.

இராசா சர் முத்தையா செட்டியார் நினைவுப் பரிசில் உள்ளிட்ட பல பரிசில்களைப் பெற்றுள்ளார். தொல்காப்பியச் செம்மல், கம்பன் விருது, கி. ஆ. பெ. விசுவநாதம் விருது உள்ளிட்ட விருதுகளும் பெற்றுள்ளார். இவரது வாழ்க்கை வரலாறு "தமிழ் ஞாயிறு" என்னும் பெயரிலும், "சாதனைச்செம்மல்.ச.வே.சு" என்னும் பெயரிலும் நூலாக வெளிவந்துள்ளது.




</doc>
<doc id="225307" url="https://ta.wikipedia.org/wiki?curid=225307" title="சிரிஷ் கொலம்பஸ்">
சிரிஷ் கொலம்பஸ்

சிரிஷ் ஜோசப் கொலம்பஸ் () (பிறப்பு: செப்டம்பர் 10, 1958) ஒரு அமெரிக்க நாட்டு திரைப்பட இயக்குனர், தயாரிப்பாளர் மற்றும் திரைக்கதையாசிரியர். இவர் ஆரி பாட்டர் அண்டு த பிலோசபர்சு இசுடோன் போன்ற பல திரைப்படங்களை இயக்கியுள்ளார்.



</doc>
<doc id="225308" url="https://ta.wikipedia.org/wiki?curid=225308" title="ஆகத்து 2014">
ஆகத்து 2014

ஆகத்து 2014 ("August 2014", ஆகஸ்ட் 2014), 2014 ஆம் ஆண்டின் எட்டாவது மாதமாகும். இம்மாதம் ஒரு வெள்ளிக்கிழமையில் துவங்கி 31 நாட்களின் பின்னர் ஞாயிற்றுக்கிழமையில் முடிவடைந்தது. தமிழ் நாட்காட்டியின் படி ஆவணி மாதம் ஆகத்து 17, ஞாயிற்றுக்கிழமை தொடங்கி, செப்டம்பர் 17 புதன்கிழமையில் முடிவடைந்தது. இசுலாமிய நாட்காட்டியின்படி கிஞ்சுரா 1435 ஆம் ஆண்டின் சவ்வால் மாதம் சூலை 29 செவ்வாய்க்கிழமை அன்று தொடங்கி ஆகத்து 27 புதன்கிழமையில் முடிவடைந்தது.




</doc>
<doc id="225310" url="https://ta.wikipedia.org/wiki?curid=225310" title="ஆள்வீத மொத்த தேசிய உற்பத்தி அடிப்படையில் நாடுகள் பட்டியல்">
ஆள்வீத மொத்த தேசிய உற்பத்தி அடிப்படையில் நாடுகள் பட்டியல்

இது நாடுகளின் ஆள்வீத மொத்த உள்நாட்டு உற்பத்தி [அடிப்படையில் வரிசைப்படுத்தப்பட்ட பட்டியல் ஆகும். ஓராண்டில் உற்பத்தி செய்யப்பட்ட அனைத்துப் பொருட்கள் மற்றும் சேவைகளின் மதிப்பை (சந்தை வீதத்தில் தற்போதைய அமெரிக்க டாலரில்), அவ்வாண்டின் சராசரி (அல்லது நடுவாண்டு) மக்கள்தொகையால் வகுத்து வருவதாகும்.

இந்தத் தரவுகளை கவனத்துடன் பயன்படுத்த வேண்டும். தனிநபர் மொ.தே.உ எண்கள் ஒரு நாட்டின் செல்வச்செழிப்பைக் காட்டுவதாக பெரும்பாலும் கருதப்படுகிறது. இருப்பினும் இது ஓர் கணித சராசரியே தவிர குறிப்பிட்ட மக்கள்தொகையின் உண்மையான செல்வ இருப்பை காட்ட இயலாதிருக்கலாம்.

அடிக்கடி நாட்டின் செல்வம் குறித்த ஒப்பீடுகள் கொள்வனவு ஆற்றல் சமநிலை (PPP), அடிப்படையில் மேற்கொள்ளப்படுகின்றன. வெவ்வேறு நாடுகளில் நிலவும் வாழ்க்கைச் செலவுகளில் காணும் வேறுபாடுகளை சமநிலைப்படுத்தி இந்த ஒப்பீடுகள் மதிப்பிடப்படுகின்றன. ("காண்க" ஆள்வீத வருமான அடிப்படையில் நாடுகள் பட்டியல்.) இருப்பினும், இம்முறையில் சில குறைபாடுகள் உள்ளன:

இறையாண்மையற்ற அமைப்புகளும் (உலகம், ஐரோப்பிய ஒன்றியம், சில சார்பு நிலப்பகுதிகள்) இப்பட்டியலில் இடம்பெற்றுள்ளன. இவை தரவரிசைப்படுத்தப்படவில்லை, ஆனால் ஒப்பீட்டிற்காக வரிசைப்படுத்தப்பட்டுள்ளன. இந்தத் தரவுகள் "சாய்வெழுத்துக்களில்" உள்ளன.



</doc>
<doc id="225315" url="https://ta.wikipedia.org/wiki?curid=225315" title="சிற்றூர் சட்டமன்றத் தொகுதி">
சிற்றூர் சட்டமன்றத் தொகுதி

சிற்றூர் சட்டமன்றத் தொகுதி, கேரள சட்டமன்றத்தின் 140 தொகுதிகளில் ஒன்று. இது பாலக்காடு மாவட்டத்தில் உள்ள சிற்றூர்-தத்தமங்கலம் நகராட்சியையும், சிற்றூர் வட்டத்தில் உள்ள எருத்தேம்பதி, கொழிஞ்ஞாம்பாறை, நல்லேப்பிள்ளி, பட்டஞ்சேரி, பெருமாட்டி, வடகரப்பதி ஆகிய ஊராட்சிகளையும் பாலக்காடு வட்டத்தில் பெருவெம்பு, பொல்புள்ளி ஆகிய ஊராட்சிகளையும் கொண்டது. .
தற்போதைய சட்டமன்ற உறுப்பினராக கே.அச்சுதன் உள்ளார். 


</doc>
<doc id="225318" url="https://ta.wikipedia.org/wiki?curid=225318" title="கொழிஞ்ஞாம்பாறை ஊராட்சி">
கொழிஞ்ஞாம்பாறை ஊராட்சி

கேரளத்தின் பாலக்காடு மாவட்டத்தில் சிற்றூர் வட்டத்தில் கொழிஞ்ஞாம்பாறை ஊராட்சி உள்ளது. இது சிற்றூர் மண்டலத்திற்கு உட்பட்டது. கொழிஞ்ஞாம்பாறை, வலியவள்ளம்பதி, குன்னம் ஆகிய ஊர்களை உள்ளடக்கியது. இது 43.84 சதுரகிலோமீட்டர் பரப்பளவைக் கொண்டது. இதன் வடக்கில் வடகரப்பதி ஊராட்சியும், தெற்கில் பெருமாட்டி ஊராட்சியும், கிழக்கில் எருத்தேம்பதி ஊராட்சியும், தமிழ்‌நாடும், மேற்கில் எலப்புள்ளி, நல்லேப்பிள்ளி ஆகிய ஊராட்சிகளும் அமைந்துள்ளன.




</doc>
<doc id="225320" url="https://ta.wikipedia.org/wiki?curid=225320" title="எத்தனால் நொதித்தல்">
எத்தனால் நொதித்தல்

எத்தனோல் நொதித்தல் ("Ethanol fermentation") என்பது சுக்ரோசு, குளுக்கோசு, பிரக்டோசு போன்ற எளிய வெல்லங்களில் உள்ள சக்தியைக் கொண்டு ATP வடிவில் அனுசேப சக்தியை உருவாக்கி எத்தனால், காபனீரொக்சைட்டு ஆகியவற்றைக் கழிவுகளாக உருவாக்கும் ஆக்சிசன் தேவைப்படாத அவசேபச் செயன்முறையாகும் (Catabolic process). இவ்வகை நொதித்தல் பொதுவாக மதுவக் கலங்களில் நடைபெறுகின்றது. இவ் உயிரிரசாயன்ச் செயன்முறைக்கு ஆக்சிசன் தேவைப்படாததால் இது ஒரு காற்றின்றிய செயன்முறையாகும். பல முக்கிய கைத்தொழில்ப் பயன்பாடுகளைக் கொண்டது. அற்கஹோல் குடிபான உற்பத்தி, பாண் உற்பத்தி, எரிபொருள்த் தர எத்தனோல் உற்பத்தி என்பன மதுவக் கலங்களில் நடைபெறும் எத்தனோல் நொதித்தலைக் கொண்டு மேற்கொள்ளப்படுகின்றன. 

எத்தனோல் நொதித்தல் குழியவுருவில் உள்ள ஸைமேல் (Zymase) பல்நொதியச் சிக்கலால் ஊக்குவிக்கப்பட்டுப் பிரதானமாக மூன்று படிமுறைகளில் நிகழ்கின்றது. இதன் போது குளுக்கோசு மூலக்கூறுக்கு இரண்டு எத்தனோல், இரண்டு காபனீரொக்சைட்டு, 2 ATP என்பன விளைவுகளாகப் பெறப்படுகின்றன.

நொதித்தல் ஆரம்பிக்க முன்னர் சுக்ரோசு போன்ற இருசக்கரைட்டுக்கள் நொதிய ஊக்கலுடன் நீர்ப்பகுப்புக்கு உட்பட்டு குளுக்கோசு போன்ற எளிய வெல்லங்கள் உருவாக்கப்படுகின்றன. 
கிளைக்கோபகுப்பின் போது பல தொடரான நொதிய ஊக்கலுடன் கூடிய தாக்கங்களினூடாக குளுக்கோசு படிப்படியாக ஏவப்பட்டு, உடைக்கப்பட்டு, ஒக்சியேற்றப்பட்டு, கீழ்ப்படை பொசுபோரிலேற்றத்துக்கு உட்படுத்தப்படுகின்றது. இதன் போது விளைவுகளாக 2 பைருவேற் (pyruvate) (3 கார்பன் சேர்வை), 2 ATP, 2 NADH என்பன விளைவாக்கப்படுகின்றன. 
பின்னர் பைருவேற்று காபொக்சைலகற்றலுக்குட்பட்டு அசட்டல்டிகைட் (acetaldehyde)- 2C சேர்வை, காபனீரொக்சைட்டு (CO) என்பன உருவாக்கப்படுகின்றன. தொடர்ந்து அடுத்த தாக்கத்துக்காக கிளைக்கோபகுப்பை முன்னெடுக்க ஐதரசன் ஏற்றுக்கொள்ளியாக NAD தேவைப்படுகின்றது. எனவே NAD ஐ மீளுருவாக்க அசெட்டல்டிகைட் கிளைக்கோபகுப்பின் போது உருவாக்கப்பட்ட NADH இனால் தாழ்த்தப்படுகின்றது. இதனால் NAD மீள்சுழற்சிக்கு உட்படுத்தப்படுகின்றது.

எத்தனோல் நொதித்தலுக்குரிய சிறப்பம்சங்கள்:


</doc>
<doc id="225321" url="https://ta.wikipedia.org/wiki?curid=225321" title="குருவாயூர் சட்டமன்றத் தொகுதி">
குருவாயூர் சட்டமன்றத் தொகுதி

குருவாயூர் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருச்சூர் மாவட்டத்தில் சாவக்காடு வட்டத்தில் உள்ள ஒருமனயூர், கடப்புறம், புன்னயூர், புன்னயூர்க்குளம், வடக்கேக்காடு, எங்கண்டியூர் ஆகிய ஊராட்சிகளையும், குருவாயூர் நகராட்சியையும், சாவக்காடு நகராட்சியையும் கொண்டது. . இப்போதைய உறுப்பினராக கே.வி.அப்துல் காதர் பதவியேற்றார்.



</doc>
<doc id="225325" url="https://ta.wikipedia.org/wiki?curid=225325" title="சாவக்காடு வட்டம்">
சாவக்காடு வட்டம்

சாவக்காடு வட்டம் கேரளத்தின் திருச்சூர் மாவட்டத்தில் அமைந்துள்ளது. இதன் தலைமையகம் சாவக்காடு நகரத்தில் உள்ளது.

முற்காலத்தில் இந்த பகுதிகள் மதராசு மாகாணத்தில் இருந்தன. பின்னர், மலபார் மாவட்டத்தின் பொன்னானி வட்டத்தின் கீழ் இருந்தன. பின்னர், சாவக்காடு வட்டம் என்ற பெயரில் தனி வட்டமாக உருவாக்கப்பட்டது.



</doc>
<doc id="225326" url="https://ta.wikipedia.org/wiki?curid=225326" title="சுவாமி அத்புதானந்தர்">
சுவாமி அத்புதானந்தர்

’லாட்டு மகராஜ்’ என்று அறியப்பட்ட சுவாமி அத்புதானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் ரக்துராம்.ரக்துராம் தமது ஐந்தாவது வயதில் பெற்றோர்களை இழந்தார். பின்னர் பிழைப்பு தேடி கல்கத்தா வந்த போது வேலை செய்த வீட்டு முதலாளி மூலம் ராமகிருஷ்ண பரமஹம்சருக்கு அறிமுகமாகி அவரது நேரடிச்சீடராகவும் ஆனார்.


</doc>
<doc id="225328" url="https://ta.wikipedia.org/wiki?curid=225328" title="தலப்பிள்ளி வட்டம்">
தலப்பிள்ளி வட்டம்

தலப்பிள்ளி வட்டம் கேரளத்தின் திருச்சூர்‍ மாவட்டத்தில் அமைந்துள்ளது. மாவட்டத்தின் வடக்குப் பகுதியில் அமைந்துள்ள இந்த வட்டத்திற்கான தலைமையகம் வடக்காஞ்சேரியில் உள்ளது. குன்னங்குளம் நகராட்சியையும், சொவ்வன்னூர், சூண்டல், கண்டாணசேரி, காட்டகாம்பால், போர்க்குளம், எருமப்பெட்டி, கடங்கோடு, கடவல்லூர், வேலூர், முண்டத்திக்கோடு, தெற்குங்கரை, வடக்காஞ்சேரி, முள்ளூர்க்கரை, சேலக்கரை, பழயன்னூர், திருவில்வாமலை, கொண்டாழி, பாஞ்ஞாள், வள்ளத்தோள் நகர்‍, வரவூர், தேசமங்கலம் ஆகிய ஊராட்சிகள் அடங்கியது தலப்பிள்ளி வட்டம்.



</doc>
<doc id="225332" url="https://ta.wikipedia.org/wiki?curid=225332" title="மகேந்திரநாத் முல்லா">
மகேந்திரநாத் முல்லா

கேப்டன் மகேந்திரநாத் முல்லா, இந்திய கப்பற்படையைச் சேர்ந்த ஐ.என்.எஸ் குக்ரி என்னும் கப்பலின் கேப்டனாக இருந்தவர்.

இவர் 1971 டிசம்பர் 9 அன்று, இந்தியா - பாகிஸ்தான் போரில் 196 பேருடன் மூழ்கிய கப்பலில் இருந்தவர். ஐ.என்.எஸ் குக்ரி (INS Khukri), அரபிக்கடலில் குஜராத்தில் டையூ பகுதியில் ரோந்துப் பணியில் இருந்த போது பாகிஸ்தானின் டாப்னே வகை ஹாங்கர் என்ற நீர்மூழ்கிக் கப்பலால் குண்டு வீசித் தாக்கப்பட்டது.

குண்டுவீச்சால் தாக்கப்பட்ட ஐ.என்.எஸ் குக்ரி சில நிமிடங்களிலேயே கடலில் மூழ்கியது. கடற்படை அதிகாரிகள் 18 பேர் மற்றும் 178 வீரர்கள் கப்பலுடன் மூழ்கி உயிரிழந்தனர். கடலில் குதித்துத் தப்பித்தோர் 67 பேர். பின்பு உயிர்பிழைத்த கமாண்டர் மனு ஷர்மாவும் அவரது சக அதிகாரி லெப்டினென்ட் குண்டன்மால் ஆகியோரைக் கடலில் தள்ளிவிட்டுத் தப்பிப்போகச் சொன்ன கேப்டன் மகேந்திரநாத் முல்லா தன்னுடைய உயிர் காக்கும் மிதவையையும் தனது இளநிலை அதிகாரிக்குத் தந்து விட்டு மற்ற வீரர்களையும் தன்னால் முடிந்த வரை தப்பிக்க உதவிய பின்னர் கடலின் மேல்தளத்தில் நிதானமாக சிகரெட் புகைத்தபடி கப்பலோடும், தப்பமுடியாத வீரர்களோடும், அதிகாரிகளோடும் தண்ணீரில் மூழ்கி இறந்து "கேப்டன்கள் ஒருபோதும் தமது கப்பலைக் கைவிட மாட்டார்கள்" என்ற நடைமுறை விதியை நிரூபித்தார்

இவ்வீரர்களுக்கு டையூவில் நினைவகம் உள்ளது. ராணுவத்தின் இரண்டாம் உயரிய விருதான ’மஹாவீர் சக்ரா’ விருது இறப்பிற்குப் பின்னர் கேப்டன் மகேந்திரநாத் முல்லாவிற்கு வழங்கப்பட்டது.


</doc>
<doc id="225333" url="https://ta.wikipedia.org/wiki?curid=225333" title="கொண்டாழி ஊராட்சி">
கொண்டாழி ஊராட்சி

கொண்டாழி ஊராட்சி, கேரளத்தின் திருச்சூர் மாவட்டத்தில் உள்ள தலப்பிள்ளி வட்டத்தில் அமைந்துள்ளது. இது பழயன்னூர் மண்டலத்திற்கு உட்பட்டது. இது 29.89 சதுரகிலோமீட்டர் பரப்பளவைக் கொண்டுள்ளது. இது 15 வார்டுகளைக் கொண்டுள்ளது.





</doc>
<doc id="225335" url="https://ta.wikipedia.org/wiki?curid=225335" title="சின்டு மார்தின்">
சின்டு மார்தின்

சின்டு மார்தின் ("Sint Maarten") நெதர்லாந்து இராச்சியத்தின் உள்ளடங்கிய நாடு ஆகும். இது கரிபியத் தீவான செயின்ட் மார்ட்டினின் தெற்குப் பாதியில் அமைந்துள்ளது; வடக்குப் பாதி பிரான்சின் கடல்கடந்த ஆட்பகுதியாக உள்ளது. இதன் தலைநகரம் பிலிப்சுபர்கு ஆகும். 34km பரப்பளவில் இதன் மக்கள்தொகை 37,000 ஆக உள்ளது.

அக்டோபர் 10, 2010க்கு முன்னர் இது நெதர்லாந்து அண்டிலிசின் ஐந்து தீவு ஆட்பகுதிகளில் ஒன்றாக இருந்தது. 


</doc>
<doc id="225336" url="https://ta.wikipedia.org/wiki?curid=225336" title="சுவாமி யோகானந்தர்">
சுவாமி யோகானந்தர்

சுவாமி யோகானந்தர் (30 மார்ச் 1861 - 28 மார்ச் 1899) ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். ராமகிருஷ்ண பரமஹம்சர் ஈசுவர கோடிகள் என்று அடையாளம் காட்டிய ஆறு இளைஞர்களுள் யோகினும் ஒருவர். சுவாமி விவேகானந்தர் 1897 ஆம் ஆண்டு மே முதலாம் தேதி கல்கத்தாவில் பலராம் போஸ் வீட்டில் வைத்து ராமகிருஷ்ண மிஷனைத் துவக்கியபோது உபதலைவராக இவரைத் தேர்ந்தெடுத்தார்.


</doc>
<doc id="225340" url="https://ta.wikipedia.org/wiki?curid=225340" title="சுவாமி அபேதானந்தர்">
சுவாமி அபேதானந்தர்

சுவாமி அபேதானந்தர் (2 அக்டோபர் 1866 - 8 செப்டம்பர் 1939) ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது பெற்றோர் ரசிக்லால் சந்திரர் - நயனதாரா தேவி.தேர்ந்த ஆன்மீகக் குருவைத் தேடிய காளி பிரசாத் சந்திரன் 1884 ஜுன் மாதம் ராமகிருஷ்ண பரமஹம்சரைச் சந்தித்தார்.
அமெரிக்காவிலும் சுவாமி விவேகானந்தரின் கட்டளைப்படி சேவை செய்தார். 
சுவாமி அபேதானந்தரின் மறைவு குறித்த செய்த அகில இந்திய வானொலியில் ஒலிபரப்பப்பட்டது.

1906 ஆம் ஆண்டு ஜூன் 29 ஆம் தேதியன்று இலங்கையிலிருந்து தூத்துக்குடி வந்து இறங்கிய சுவாமி அபேதானந்தருக்கு வ.உ.சிதம்பரனாரும் மற்ற பல தூத்துக்குடி பிரமுகர்களும் வித்தியாசமான வரவேற்பு அளித்தனர்.

1906 ஆம் ஆண்டு ஜூலை 15 ஆம் தேதி சுவாமி அபேதானந்தர் சென்னைக்கு வரவிருந்ததை அறிந்த பாரதியார், தம் ’இந்தியா’ இதழில் எழுதியதுடன், சுவாமி அபேதானந்தரை வாழ்த்தி 32 வரிகளில் கவிதை படைத்தார். அந்தக் கவிதையின் இறுதிப் பகுதி:
<poem>
தூயாஅபே தாநந் தனெனும் பெயர்கொண்
நேயமுடன் இந்நகரில் திருப்பா தஞ்
மாயமெலாம் நீங்கியினி தெம்மவர் நன்
தோயநனி பொழிந்திடுமோர் முகில்போன்றான்
</poem>
சென்னை வந்த சுவாமி அபேதானந்தர், ’வேதாந்த மதத்தின் உலகளாவிய தன்மை’ என்ற தலைப்பில் சென்னை டவுன் ஹால் வெளி மைதானத்தில் ஐயாயிரம் பேர் கூடிய கூட்டத்தில் ராவ்பகதூர் எம்.ஆதிநாராயணய்யா தலைமையில் சொற்பொழிவாற்றினார். பாரதியாரும் இக்கூட்டத்திற்கு சென்றுள்ளது அவர் தமது இந்தியா பத்திரிக்கையில் இச்சொற்பொழிவைப் பற்றி உணர்ச்சியுடன் எழுதியதின் மூலம் தெரியவருகிறது.

அன்னை சாரதா தேவியின் மீது இவர் இயற்றிய ’பிரக்ருதீம் பரமாம் அபயாம் வரதாம்’ எனும் பாடலைக் கேட்டு அன்னை சாரதா தேவி, ’சரசுவதி தேவி உனது நாக்கில் எழுந்தருள்வாள்’ என்று கூறி ஆசிர்வதித்தார்.





</doc>
<doc id="225341" url="https://ta.wikipedia.org/wiki?curid=225341" title="சுவாமி அத்வைதானந்தர்">
சுவாமி அத்வைதானந்தர்

சுவாமி அத்வைதானந்தர் (1828 - 1909 டிசம்பர் 28) ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் கோவர்த்தன கோஷ்.கோபால் சந்திர கோஷ் 1884 மார்ச் அல்லது ஏப்ரல் மாதம் ராமகிருஷ்ண பரமஹம்சரைச் சந்தித்தார். இவர் தமது குருவை விட எட்டு வயது மூத்தவர். தமது குருவால் ’மூத்த கோபால்’ என்றும் மற்ற சீடர்களால் ’கோபால் அண்ணன்’ என்றும் அழைக்கப்பட்டார். வீட்டு நிர்வாகங்களில் திறமையானவர்.தங்கள் குருவின் மகாசமாதிக்குப் பின்னர் சுவாமி விவேகானந்தராலும் மற்ற சீடர்களாலும் பத்து லிட்டர் பாலால் அபிஷேகம் செய்யப்பட்டவர்.


</doc>
<doc id="225343" url="https://ta.wikipedia.org/wiki?curid=225343" title="வடக்காஞ்சேரி">
வடக்காஞ்சேரி

கேரளத்தின் திருச்சூர் மாவட்டத்தில்‍ தலப்பிள்ளி வட்டல் வடக்காஞ்சேரி ஊராட்சி அமைந்துள்ளது.


உத்ராளிக்காவு, வடக்காஞ்சேரி சிவன் கோயில், புனித பிரான்சிசு பொரோன் தேவாலயம், வடக்காஞ்சேரி ஜூமா மசூதி


</doc>
<doc id="225346" url="https://ta.wikipedia.org/wiki?curid=225346" title="தேசமங்கலம் ஊராட்சி">
தேசமங்கலம் ஊராட்சி

கேரளத்தின் திருச்சூர் மாவட்டத்தில் தலப்பிள்ளி வட்டத்தில் தேசமங்கலம் ஊராட்சி அமைந்துள்ளது. இது வடக்காஞ்சேரி மண்டலத்திற்கு உட்பட்டது. இது 23.34 சதுர கிலோமீட்டர் பரப்பளவைக் கொண்டுள்ளது. இது 15 வார்டுகளைக் கொண்டது.





</doc>
<doc id="225348" url="https://ta.wikipedia.org/wiki?curid=225348" title="முண்டத்திக்கோடு ஊராட்சி">
முண்டத்திக்கோடு ஊராட்சி

கேரளத்தின் திருச்சூர் மாவட்டத்தில் உள்ள தலப்பிள்ளி வட்டத்தில் முண்டட்திக்கோடு ஊராட்சி அமைந்துள்ளது. இது வடக்காஞ்சேரி மண்டலத்திற்கு உட்பட்டது. இது 23.37 சதுரகிலோமீட்டர் பரப்பளவைக் கொண்டது.


&மிணாலூர் பைபாஸ்



</doc>
<doc id="225351" url="https://ta.wikipedia.org/wiki?curid=225351" title="போர்க்குளம்">
போர்க்குளம்

போர்க்குளம் என்னும் ஊர், கேரளத்தில் திருச்சூர் மாவட்டத்தில் உள்ளது. இது குன்னங்குளத்தில் இருந்து 5 கி மீட்டர் தொலைவில் அமைந்துள்ளது. . 13.47 சதுர கி மீ பரப்பளவைக் கொண்டது. இங்கு 15192 மக்கள் வசிக்கின்றனர். இது 12 வார்டுகளைக் கொண்டது. . 

கடங்கோடு, சொவ்வன்னூர், கடவல்லூர், காட்டகாம்பால் ஊராட்சிகள், குன்னங்குளம் நகராட்சி .



</doc>
<doc id="225352" url="https://ta.wikipedia.org/wiki?curid=225352" title="நெதர்லாந்து இராச்சியம்">
நெதர்லாந்து இராச்சியம்

நெதர்லாந்து இராச்சியம் ("Kingdom of the Netherlands", ), பொதுவாக நெதர்லாந்து, மேற்கு ஐரோப்பாவிலும் கரிபியனிலும் பரந்துள்ள அரசியல்சட்ட முடியாட்சியுடனான இறைமையுள்ள நாடு ஆகும். இந்த இராச்சியத்தின் நான்கு அங்கங்களானஅருபா, குராசோ, நெதர்லாந்து, மற்றும் சின்டு மார்தின் "உள்ளடங்கிய நாடுகள்" (டச்சு மொழியில் "லான்டென்") எனக் குறிக்கப்பெறுகின்றன. இவை இராச்சியத்தில் சமமான கூட்டாளிகளாக பங்கேற்கின்றனர். இருப்பினும் நடைமுறையில், இராச்சியத்தின் பெரும்பாலான செயற்பாடுகளை (இராச்சியத்தின் பரப்பளவு மற்றும் மக்கள்தொகையில் 98% கொண்ட) நெதர்லாந்து மேற்பார்க்கின்றது. இதன்படி வெளிநாட்டுக் கொள்கை, பாதுகாப்பு போன்றவற்றிற்கு நெதர்லாந்தைச் சார்ந்து அரூபா, குராசோ, மற்றும் சின்டு மார்தின் ஆகியவை உள்ளன. 

உள்ளடங்கிய நாடு நெதர்லாந்தின் பெரும்பாலான பகுதி ஐரோப்பாவில் உள்ளது; மூன்று சிறப்பு நகராட்சிகள் (பொனெய்ர், சேபா, சின்டு யூசுட்டாசியசு) மட்டும் கரிபியனில் உள்ளது. மற்ற உள்ளடங்கிய நாடுகளான அரூபா, குராசோ,சின்டு மார்தின் மூன்றுமே கரிபியனில் அமைந்துள்ளன.



</doc>
<doc id="225353" url="https://ta.wikipedia.org/wiki?curid=225353" title="சுவாமி அகண்டானந்தர்">
சுவாமி அகண்டானந்தர்

சுவாமி அகண்டானந்தர் (1864 செப்டம்பர் 30 - 1937 பெப்ரவரி 7) ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் கங்காதர் கங்கோபாத்யாயர்.இவரது பெற்றோர் ஸ்ரீமந்த கங்கோபாத்யாயர்,வாமசுந்தரி.இவரது தந்தை புரோகிதரும் சமஸ்கிருத ஆசிரியருமாக இருந்தவர்.1877 ஆம் ஆண்டு பாக்பஜாரிலுள்ள தீனநாத்பாசு வீட்டிற்கு சென்றிருந்த போது இறையுணர்வில் ஒன்றியிருந்த ராமகிருஷ்ண பரமஹம்சரை முதன்முதலில் பார்த்தார். 1883 இல் அவரை சந்தித்தார். திபெத் மற்றும் இமயமலைப் பிரயாணங்களை மேற்கொண்டவர்.திபெத் மொழியை பதினைந்து நாட்களில் கற்றுக் கொண்டார்.

வங்காளத்தில் மூர்ஷிதாபாத் மாவட்டத்தில் நிலவிய கடும் பஞ்சத்தை கண்ட சுவாமி அகண்டானந்தர் தம்மால் பெரிய எந்த உதவியும் செய்ய முடியவில்லையே என ஏங்கினார், 1897 மே 1 ஆம் தேதி சுவாமி விவேகானந்தர் ராமகிருஷ்ண மிஷனை ஆரம்பித்தபோது பஞ்ச நிவாரணப் பணியை மேற்கொள்ளும் தீர்மானமும் எடுக்கப்பட்டது. இதுதான் ராமகிருஷ்ண மிஷனின் முதல் நிவாரணப் பணி. இப்பணிக்காக சுவாமி அகண்டானந்தர் கல்கத்தா, சென்னை நண்பர்களுக்கு கடிதம் எழுதி உதவி பெற்றார். பஞ்சம் பாதிக்கப்பட்ட மாவட்ட நீதிபதிகளும் இவருடன் இணைந்து நிவாரணப் பணிகளை மேற்கொள்ள முன்வந்தனர். 1898 ஜூன் 15 இல் சுவாமி விவேகானந்தரும் பாராட்டி கடிதம் எழுதி ஊக்குவித்தார்.


</doc>
<doc id="225356" url="https://ta.wikipedia.org/wiki?curid=225356" title="லூயிசு சதுரங்கக் காய்கள்">
லூயிசு சதுரங்கக் காய்கள்

லூயிசு சதுரங்கக் காய்கள் (Lewis chessmen) 12ம் நூற்றாண்டைச் சேர்ந்த 78 சதுரங்கக் காய்களைக் கொண்ட ஒரு தொகுதி ஆகும். இவற்றுடன் பிற விளையாட்டுகளுக்குரிய காய்கள் சிலவும் உள்ளன. இவற்றுட் பெரும்பாலானவை கடற்பசுத் தந்தத்தினால் ஆனது. இது 1831 ஆம் ஆண்டில் இசுக்கட்லாந்தில் உள்ள லூயிசுத் தீவில் கண்டுபிடிக்கப்பட்டது. தப்பியிருக்கின்ற முழுமையான மிகக் குறைவான இடைக்கால சதுரங்கத் தொகுதிகளுள் இதுவும் ஒன்றாகலாம். பிரித்தானிய அருங்காட்சியகத்தில் 82 காய்களும், இசுக்காட்லாந்து தேசிய அருங்காட்சியகத்தில் 11 காய்களும் உள்ளன. 

இது 12ம் நூற்றாண்டில், நோர்வேயில், டிரோன்டீமில் உள்ள கைப்பணியாளர்களால் உருவாக்கப்பட்டு இருக்கலாம் எனக் கருதப்படுகிறது. சில ஆய்வாளர்கள் இது வேறொரு நார்டிக் நாட்டில் செய்யப்பட்டிருக்கலாம் என்கின்றனர். அக்காலப் பகுதியில், இது கண்டுபிடிக்கப்பட்ட பகுதி உட்பட முக்கிய இசுக்காட்டியத் தீவுகளின் கூட்டம் நோர்வேயின் ஆளுகைக்கு உட்பட்டிருந்தது. 

இத்தொகுதியில் உள்ள காய்களுட் பெரும்பாலானவை கடற்பசுத் தந்தத்திலும், சில திமிங்கிலப் பற்களிலும் செதுக்கப்பட்டவை. இந்த 78 காய்களில் 8 அரசர், 8 அரசிகள், 16 அமைச்சர்கள், 15 குதிரைகள், 2 கோட்டைகள், 19 காலாட்கள் ஆகியவை அடங்குகின்றன. காலாட்காய்கள் 3.5 முதல் 5.8 சதம மீட்டர்கள் வரை உயரமானவை. ஏனையவை 7 சதம மீட்டருக்கும், 10.2 சதம மீட்டருக்கும் இடைப்பட்ட உயரம் கொண்டவை. ஒரு சதுரங்கத் தொகுதியில் 16 காலாட்கள் இருக்கும். இங்கே 19 காலாட் காய்கள் இருந்தாலும் அவை பல சதுரங்கத் தொகுதிகளுக்கு உரியவை. காய்களின் உயர வேறுபாடுகளைக் கொண்டு பார்க்கும்போது மொத்தமாக உள்ள 78 காய்களும் குறைந்தது ஐந்து தொகுதிகளைச் சேர்ந்தவை. காலாட் காய்களைத் தவிர மற்ற எல்லாக் காய்களும் மனித உருவங்களாகும். காலாட் காய்கள் மட்டும் வடிவவியல் உருவங்கள். குதிரைப்படைக் காய்களில் குதிரைகள் சிறியனவாகக் காணப்படுகின்றன. அதில் அமர்ந்துள்ள பிரபுக்கள் ஈட்டிகளையும், கேடயங்களையும் தாங்கியுள்ளனர். யானை அல்லது கோட்டை எனப்படும் காய்கள் வாளும், கேடயமும் தாங்கிய வீரர்களால் குறிப்பிடப்பட்டுள்ளன. இவற்றுள் நான்கு காய்கள் போர் வெறியுடன் காணப்படும் "பர்சேர்க்கர்கள்" எனப்படும் "நோர்சு" போர்வீரர்களின் உருவங்கள். சில காய்களில் சிவப்பு நிறச் சாயத்தின் தடயங்கள் காணப்படுவதால், இவற்றில் இரண்டு பக்கங்களை வேறுபடுத்தச் சிவப்பு, வெள்ளை நிறங்கள் பயன்பட்டதாகத் தெரிகிறது.



</doc>
<doc id="225361" url="https://ta.wikipedia.org/wiki?curid=225361" title="டேவிட் ஹேமேன்">
டேவிட் ஹேமேன்

டேவிட் ஹேமேன் () (பிறப்பு: 1961 ஜூலை 26) ஒரு அமெரிக்க நாட்டு திரைப்பட தயாரிப்பாளர். இவர் ஆரி பாட்டர் அண்டு த பிலாசபர்சு இசுடோன், ஆரி பாட்டர் அன்ட் த டெத்லி ஹாலோவ்சு - பாகம் 1, ஆரி பாட்டர் அன்ட் த டெத்லி ஹாலோவ்ஸ் - பாகம் 2, வீ ஆர் தி மில்லர்ஸ், போன்ற பல திரைப்படங்களை தயாரித்துள்ளார்.

ஹேமேன் 26 ஜூலை, 1961ஆம் ஆண்டு லண்டன், இங்கிலாந்தில் பிறந்தார்.




</doc>
<doc id="225362" url="https://ta.wikipedia.org/wiki?curid=225362" title="ஆரி பாட்டர் அண்டு த சேம்பர் ஆப் சீக்கிரட்சு (திரைப்படம்)">
ஆரி பாட்டர் அண்டு த சேம்பர் ஆப் சீக்கிரட்சு (திரைப்படம்)

ஆரி பாட்டர் அண்டு த சேம்பர் ஆஃப் சீக்கிரெட்சு ("Harry Potter and the Chamber of Secrets") 2002ஆம் ஆண்டு வெளிவந்த அமெரிக்க நாட்டு கற்பனைத் திரைப்படம். இந்த திரைப்படத்தை சிரிஷ் கொலம்பஸ் இயக்கியுள்ளார். இத் திரைப்படத்தில் டேனியல் ராட்க்ளிஃப், ரூபர்ட் கிரின்ட், எம்மா வாட்சன் மற்றும் பலர் நடித்துள்ளனர்.



</doc>
<doc id="225364" url="https://ta.wikipedia.org/wiki?curid=225364" title="ஸ்டீவ் குலவ்ஸ்">
ஸ்டீவ் குலவ்ஸ்

ஸ்டீவ் குலவ்ஸ் () (பிறப்பு: மார்ச் 18, 1960) ஒரு அமெரிக்க நாட்டு திரைக்கதையாசிரியர். இவர் ஆரி பாட்டர், தி அமேசிங் ஸ்பைடர் - மேன் போன்ற திரைப்படங்களின் மூலம் புகழ் பெற்ற திரைக்கதையாசிரியர் ஆனார்.



</doc>
<doc id="225367" url="https://ta.wikipedia.org/wiki?curid=225367" title="நாதாபுரம் சட்டமன்றத் தொகுதி">
நாதாபுரம் சட்டமன்றத் தொகுதி

நாதாபுரம் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கோழிக்கோடு மாவட்டத்தின் வடகரை வட்டத்தில் உள்ள செக்யாடு, நாதாபுரம், காவிலும்பாறை, மருதோங்கரை, காயக்கொடி,நரிப்பற்றை, வளையம், தூணேரி, எடச்சேரி, வாணிமேல் ஆகிய ஊராட்சிகளைக் கொண்டது. இது வடகரை மக்களவைத் தொகுதிக்கு உட்பட்டது.

2001 முதல் பினோய்‌ விஸ்வம் சட்டமன்ற உறுப்பினராக செயல்படுகிறார். 



</doc>
<doc id="225368" url="https://ta.wikipedia.org/wiki?curid=225368" title="மருதோங்கரை ஊராட்சி">
மருதோங்கரை ஊராட்சி

கேரளத்தின் கோழிக்கோடு மாவட்டத்தில் வடகரை வட்டத்தில் மருதோங்கரை என்னும் ஊராட்சி அமைந்துள்ளது. இது நாதாபுரம் சட்டமன்றத் தொகுதிக்கு உட்பட்டது.

மருத நிலம் என்ற பொருளில் மருந்தோங்கரை என்ற பெயர் உண்டாகியதாகக் கருதுகின்றனர்.



</doc>
<doc id="225369" url="https://ta.wikipedia.org/wiki?curid=225369" title="கோட்டூர் ஊராட்சி">
கோட்டூர் ஊராட்சி

கேரளத்தின் கோழிக்கோடு மாவட்டத்தில் கொயிலாண்டி வட்டத்தில் கோட்டூர் ஊராட்சி அமைந்துள்ளது. இது பாலுசேரி மண்டலத்திற்கு உட்பட்டது. கோட்டூர், அவிடனல்லூர், கூராச்சுண்டு ஆகிய ஊர்களை உள்ளடக்கிய இந்த ஊராட்சி, 28.98 சதுர கிலோமீட்டர் பரப்பளவைக் கொண்டுள்ளது.




</doc>
<doc id="225371" url="https://ta.wikipedia.org/wiki?curid=225371" title="தூணேரி ஊராட்சி">
தூணேரி ஊராட்சி

கேரளத்தின் கோழிக்கோடு மாவட்டத்தில் வடகரை வட்டத்தில் தூணேரி ஊராட்சி அமைந்துள்ளது. இது தூணேரி மண்டலத்திற்கு உட்பட்டது. இது 15.45 ச.கி.மீட்டர் பரப்பளவைக் கொண்டது.




</doc>
<doc id="225373" url="https://ta.wikipedia.org/wiki?curid=225373" title="கும்பகோணம் இராமசுவாமி கோயில்">
கும்பகோணம் இராமசுவாமி கோயில்

கும்பகோணம் இராமசுவாமி கோயில் கும்பகோணத்தில் அமைந்துள்ள கலைச்சிறப்பு மிக்க பழைமையான வைணவ திருத்தலம்.

இக்கோயில் குடந்தை நகரின் நடுநாயகமாக பெரிய கடைவீதியின் தென் கோடியில் வடக்கு நோக்கிய நிலையில் அமைந்துள்ளது. இக்கோயில் தஞ்சையைத் தலைநகராகக் கொண்டு ஆட்சிசெய்த ரகுநாத நாயக்க மன்னரால் கி.பி.1620இல் கட்டப்பெற்றது.

இக்கோயிலில் உள்ள மூலவரின் சிறப்பு பட்டாபிசேக நிலையில் இராம பிரான் காட்சி தருவதேயாகும். இராமர், சீதாபிராட்டியார், லட்சுமணர், பரதன், சத்ருகனன்,ஆஞ்சநேயர் உள்ளிட்ட அனைவருடைய சிற்பங்களை கருவறையில் காணமுடியும். இவர்களுடைய திருமேனிகள் அழகே உருவெடுத்தாற்போல விளங்குகின்றன. ஆஞ்சநேயர் வீணையுடனும், இராமாயண பாராயணத்துடனும் இருக்கும் நிலையில் அபூர்வமாகக் காட்சி தருகிறார். இராமச்சந்திர மூர்த்தியும் சீதைப்பிராட்டியும் ஒரே ஆசனத்தில் அமர்ந்து காட்சி கொடுக்கின்றார்கள். பரதன் குடை பிடிக்க, சத்ருகன் சாமரம் வீச, இலக்குமணம் கோதண்டத்தை தாங்கிய வண்ணம் கரங்குவித்து இராமச்சந்திரமூர்த்தியின் ஆணையை எதிர்பார்ப்பதுபோல காட்சி தருகிறார். 
லட்சுமணரே, ராமரின் வில்லையும் சேர்த்துப் பிடித்தபடி இருப்பது வேறு திருத்தலங்களில் காண முடியாத அரிய அமைப்பு.

இக்கோயில் ஒரு சிற்பக்கூடமாகத் திகழ்கின்றது. முன் மண்டபத்தில் உள்ள தூண்களில் நல்ல வேலைப்பாடுகள் உள்ள சிற்பங்கள் திருமாலின் பல அவதாரங்களைச் சித்தரிக்கும் நிலையில் உள்ளன. இந்த முன் மண்டபம் ஒரு சிற்பக் கலைக்கூடம் என்றால் அது மிகையாகாது. இம்மண்டபத்தின் ஒவ்வொரு தூண்களிலும் நாயக்க மன்னர்களின் சிற்பக் கலை மிளிர்கிறது. ஒவ்வொன்றும் வரலாற்றுக் காட்சிகளைப் படம் பிடித்துக் காட்டுகிறது. திருமாலின் பத்து அவதாரங்களையும் ரதி மன்மதன் சிலைகளையும் இவற்றில் வடித்திருப்பது காண்போரை ஈர்க்கும் வகையில் உள்ளன. 

இக்கோயிலின் உள் பிரகாரத்தில் இராமாயணம் முழுவதும் மூன்று வரிசைகளில் ஓவியமாகத் தீட்டப்பட்டுள்ளது. இந்த சித்திர இராமாயணம் நாயக்கர் கால ஓவியக்கலைக்கு ஒரு சான்றாகும். இப்பிரகாரத்தை மூன்று முறை வலம் வந்தால் இராமாயணம் முழுவதையும் சித்திரத்தில் கண்டு களிக்கலாம். ஒவ்வொரு முறை வலம் வரும்போது ஒவ்வொரு வரிசை என்ற நிலையில் சித்திர இராமாயணம் முழுவதையும் பார்த்து, படித்து அறிந்துகொள்ளலாம். 

இக்கோயிலில் 13.7.2015 அன்று கொடி மரம் பிரதிஷ்டை செய்யப்பட்டது. 90 ஆண்டுகளுக்கு முன்பிருந்த மரத்தின் அடிப்பாகம் சேதமடைந்ததால், அக்கொடி மரம் நீக்கப்பட்டு 20 அடி உயரத்தில் நாட்டு தேக்கு மரத்தினால் வடிவமைக்கப்பட்டு அமைக்கப்பட்டது. 

கும்பகோணத்தில் சித்திரை மாதம் வளர்பிறையில் அமாவாசைக்கு அடுத்து வருகின்ற 3ஆவது திதியான அட்சய திருதியையில் காலையில் இவ்விழா கொண்டாடப்பெறுகிறது. கும்பகோணத்திலுள்ள சார்ங்கபாணி, சக்கரபாணி, இராமஸ்வாமி, ராஜகோபாலஸ்வாமி, வராகப்பெருமாள், வெங்கட்ராயர் அக்ரகாரம் பட்டாபிராமர், மல்லுக தெரு சந்தான கோபாலகிருஷ்ணன், நவநீதகிருஷ்ணன், புளியஞ்சேரி வேணுகோபால சுவாமி, மேலக்காவேரி வரதராஜப்பெருமாள், நவநீதகிருஷ்ணன், சோலையப்பன் தெரு ராமசுவாமி ஆகிய 12 வைணவ கோயில்களைச் சேர்ந்த உற்சவப் பெருமாள் சுவாமிகள் கருட வாகனத்தில் புறப்பட்டு பெரிய கடைத் தெருவில் ஒரே இடத்தில் எழுந்தருளுகின்றனர். 
2016இல் நடைபெறவுள்ள மகாமகத்தை முன்னிட்டு இக்கோயிலில் உள்ள ராஜகோபுரம், கட்டை கோபுரம், ராமர் விமானம், தெற்கு விமானம் உள்ளிட்ட நான்கு விமானங்களுக்கு திருப்பணிகள் நிறைவு பெற்றன. செப்டம்பர் 4, 2015 வெள்ளிக்கிழமை காலை புதிதாக வடிவமைக்கப்பட்ட ரதம், தங்கமுலாம் பூசப்பட்ட புதிய கொடிமரம், ராஜகோபுர கலசங்கள், மூலவர் கோபுர கலசம்,தங்க முலாம் பூசப்பட்ட கருட வாகனம், படிச்சட்டங்கள் ஆகியவற்றின் ஊர்வலம் நடைபெற்றது. செப்டம்பர் 9, 2015 காலை ராஜகோபுரம் மற்றும் மூலவர் விமானம் ஆகியவற்றுக்கு குடமுழுக்கு சிறப்பாக நடைபெற்றது. 


</doc>
<doc id="225374" url="https://ta.wikipedia.org/wiki?curid=225374" title="நண்டி பன்னாட்டு வானூர்தி நிலையம்">
நண்டி பன்னாட்டு வானூர்தி நிலையம்

நண்டி பன்னாட்டு வானூர்தி நிலையம் பிஜி நாட்டுக்கான முக்கியமான வான்வழிப் போக்குவரத்து நிலையம் ஆகும். இது தெற்கு பசிபிக் தீவுகளுக்குப் பயணிக்கவும் உதவுகிறது. இந்த விமான நிலையம் விட்டிலெவு தீவின் மேற்குப் பகுதியில் அமைந்துள்ளது. பிஜி ஏர்வேசின் மையமாக விளங்குகிறது. இந்த விமான நிலையத்தில் இருந்து 10 கி.மீட்டர் பயணித்தால் நண்டியையும், 20 கி.மீட்டர் பயணித்தால் லூடோக்கா என்னும் நகரத்தையும் அடையலாம். 2011-ஆம் ஆண்டில், இந்த விமான நிலையத்தை 2,231,300 பயணிகள் பயன்படுத்தியுள்ளனர். இது பிஜியின் தலைநகரமான சுவாவில் இருந்து 192 கிலோமீட்டர் தொலைவில் உள்ளது.




</doc>
<doc id="225382" url="https://ta.wikipedia.org/wiki?curid=225382" title="செம்பனார்கோயில் சகோதரர்கள்">
செம்பனார்கோயில் சகோதரர்கள்

செம்பனார்கோயில் சகோதரர்கள் எஸ். ஆர். ஜி. சம்பந்தம் (பிறப்பு: 18.04.1921), எஸ். ஆர். ஜி. ராஜண்ணா (பிறப்பு: 14.03.1932) ஆகியோர் தமிழகத்தைச் சேர்ந்த நாதசுவர இசைக் கலைஞர்கள் ஆவர்.

சகோதரர்கள் இருவரும் குருகுலவாசம் கடைப்பிடித்து, தமது தாய்வழி தாத்தா பந்தநல்லூர் குருசாமி பிள்ளையிடம் நாதசுவரம் பயின்றனர். தொடந்து தாய்மாமனார் வேணுகோபால் பிள்ளையிடம் பயின்றனர். (திருவெண்காடு சுப்ரமணிய பிள்ளையுடன் இணைந்து வாசித்த பெருமையுடையவர் வேணுகோபால் பிள்ளை.)


நாள்தோறும் காலை 4.30 முதல் 6.30 வரை இவர்கள் பயிற்சி மேற்கொள்வர். இதில் வாய்ப்பாட்டும் அடங்கும். இரண்டு மணிநேர இடைவெளிக்குப் பிறகு, இந்தப் பயிற்சிகள் தொடர்ந்தன. ஒரு பெரிய கண்ணாடியின் முன்னமர்ந்து பயிற்சி மேற்கொள்ளும் வழக்கம் இவர்களிடம் இருந்தது. வாசிக்கும்போது தாம் வெளிப்படுத்தும் உணர்வுகளில் தெரியும் தவறுகளை திருத்திக்கொள்ள இம்முறை பயன்பட்டதாக சகோதரர்கள் தெரிவித்துள்ளனர்.


சம்பந்தத்தின் மகன்கள் (எஸ். ஆர். ஜி. எஸ். மோகன்தாஸ், எஸ். ஆர். ஜி. எஸ். வசந்தக்குமார்), இந்த இசைப் பரம்பரையில் ஐந்தாம் தலைமுறைக் கலைஞர்களாக நாதசுவரம் வாசித்து வருகிறார்கள். ராஜண்ணாவின் மகன்கள் இக்கலையைத் தமது தொழிலாகக் தொடரவில்லை. ஆணவம், குடும்பத்தில் மன விரிசல் போன்ற பிரச்சனைகளைத் தவிர்க்கவே இம்முடிவு என செவ்வி ஒன்றில் ராஜண்ணா தெரிவித்துள்ளார்; எனினும் தனது மகன்களுக்கு ஆழமான கருநாடக இசையறிவு புகட்டப்பட்டுள்ளதாகவும் தெரிவித்தார்.




</doc>
<doc id="225384" url="https://ta.wikipedia.org/wiki?curid=225384" title="கும்பகோணம் பிரம்மன் கோயில்">
கும்பகோணம் பிரம்மன் கோயில்

இந்தியாவில் ராஜஸ்தான் மாநிலத்திலும், தமிழகத்தில் கும்பகோணத்திலும் பிரம்மனுக்கு கோயில் உள்ளதாகக் கூறுவர். கும்பகோணத்தில் உள்ள முக்கியமான வைணவக் கோயில்களில் பிரமன் கோயில் என்றழைக்கப்படும் வேதநாராயணப்பெருமாள் கோயிலும் ஒன்றாகும்.

இக்கோயிலில் உள்ள மூலவர் வேதநாராயணப்பெருமாள், ஸ்ரீதேவி, பூதேவியுடன் உள்ளார். பிரகாரத்தில் வேதவல்லி தாயார் சன்னதி உள்ளது.

மூலவர் சன்னதியின் வலப்புறம் உள்ள சன்னதியில் பிரம்மா உள்ளார். அவருடைய வலப்புறம் சரஸ்வதியும், இடப்புறம் காயத்ரியும் உள்ளனர். மூலவர் சன்னதியின் இடப்புறம் உள்ள சன்னதியில் யோகநரசிம்மர் ஸ்ரீதேவி, பூதேவியுடன் உள்ளார். ஆண்டாள் சன்னதியும், தன்வந்திரி சன்னதியும் இக்கோயிலில் உள்ளன. 

இக்கோயிலில் 9.2.1988இல் குடமுழுக்கு நடைபெற்றதற்கான கல்வெட்டு உள்ளது.

இக்கோயிலின் அருகில்மும்மூர்த்தி விநாயகர் கோயில் மற்றும் வரதராஜப்பெருமாள் கோயில் ஆகிய கோயில்கள் உள்ளன. 


</doc>
<doc id="225385" url="https://ta.wikipedia.org/wiki?curid=225385" title="தவெவுனி">
தவெவுனி

தவெவுனி என்னும் தீவு பிஜி நாட்டிற்கு உரியது. வானுவாலெவு, விட்டிலெவு ஆகிய தீவுகளுக்கு அடுத்த பெரிய தீவு. இது 434 சதுர கிலோமீட்டர் பரப்பளவைக் கொண்டது. இந்த தீவு தகாந்துரோவ் மாகாணத்தின் ஆட்சிக்கு உட்பட்டது. இங்கு ஏறத்தாழ 9,000 பேர் வசிக்கின்றனர்.

இந்த தீவில் உழவுத் தொழிலின் மூலம் கணிசமான வருமானம் கிடைக்கிறது. 
கவா, வெனிலா, காப்பி ஆகியவற்றைப் பயிரிடுகின்றனர். அமெரிக்க உள்நாட்டுப் போர் நடந்த காலத்தில் (1861–1865), பருத்தியை உற்பத்தி செய்து, ஐரோப்பாவிற்கு ஏற்றுமதி செய்தனர். சில காலத்திற்கு கரும்பும் பயிரிட்டனர். செம்மறியாடு, பசு ஆகிய விலங்குகளையும் வளர்த்தனர். சுற்றுலாத் துறையினால் சிலருக்கு வேலை கிடைத்திருக்கிறது.

இங்கு பிஜிய மொழியில் பேசுகின்றனர். இந்த தீவில் பேசப்படும் பிஜிய மொழியில் தோங்க மொழியின் தாக்கம் இருக்கும்.


</doc>
<doc id="225389" url="https://ta.wikipedia.org/wiki?curid=225389" title="பிஜி உழைப்பாளர் கட்சி">
பிஜி உழைப்பாளர் கட்சி

பிஜி உழைப்பாளர் கட்சி (Fiji Labour Party) (FLP) என்னும் அரசியல் கட்சி பிஜி நாட்டில் முக்கியத்துவம் பெற்றுள்ளது. இந்த கட்சியில் பெரும்பாலானோர் பிஜி இந்தியர்களாக இருப்பினும், பிஜிய மக்களும் இருக்கின்றனர். இதன் முதல் தலைவராக டிமோதி இம்பன்றா பதவியேற்றார். இந்த கட்சி 21 கிளைகளைக் கொண்டுள்ளது. இதன் தற்போதைய தலைவராக ஜோகபேதி கோரோய் பதவி வகிக்கிறார். 

டிமோதி இம்பவன்றா, மகேந்திர சவுத்ரி ஆகியோர் தலைமையில் இருந்த இரண்டு முறையும் இந்த கட்சி ஆட்சியில் இருந்தது. இருவருமே பிரதமர்களாக பதவியேற்றுள்ளனர். 




</doc>
<doc id="225396" url="https://ta.wikipedia.org/wiki?curid=225396" title="டிமோதி இம்பவன்றா">
டிமோதி இம்பவன்றா

டிமோதி உலுய்வுண்டா இம்பவன்றா (Timoci Uluivuda Bavadra) (செப்டம்பர் 22, 1934 - நவம்பர் 3, 1989) என்பர் பிஜிய அரசியல்வாதி ஆவார். இவர் பிஜி உழைப்பாளர் கட்சியை நிறுவியவரும் பிஜியின் இரண்டாவது பிரதமரும் ஆவார். மருத்துவரான இவர் ஒரு மாத காலத்திற்கு பிஜியின் பிரதமராகப் பணியாற்றினார்.

இவர் புற்று நோயால் இறந்தார். 


</doc>
<doc id="225397" url="https://ta.wikipedia.org/wiki?curid=225397" title="மகேந்திர சவுத்திரி">
மகேந்திர சவுத்திரி

மகேந்திர பால் சவுத்ரி (பிறப்பு: 9 பிப்பிரவரி 1942) என்பவர் பிஜி நாட்டு அரசியல்வாதி. இவர் பிஜி உழைப்பாளர் கட்சியின் தலைவராக இருந்துள்ளார். பிஜியின் பிரதமராகவும் பதவி வகித்துள்ளார். இவர் பிஜியின் பிரதமராகப் பதவியேற்ற முதல் இந்தியர். 


</doc>
<doc id="225408" url="https://ta.wikipedia.org/wiki?curid=225408" title="ரூபர்ட் கிரின்ட்">
ரூபர்ட் கிரின்ட்

ரூபர்ட் கிரின்ட் () இவர் ஒரு ஆங்கில திரைப்பட நடிகர். இவர் ஆரி பாட்டர் திரைப்படங்களில் நடித்ததன் மூலம் புகழ் பெற்ற நடிகர் ஆனார்.




</doc>
<doc id="225416" url="https://ta.wikipedia.org/wiki?curid=225416" title="சுவாமி துரியானந்தர்">
சுவாமி துரியானந்தர்

சுவாமி துரியானந்தர் (1863 ஜனவரி 3 - 1922 ஜுலை 21) ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது பெற்றோர் சந்திரநாத் சட்டோபாத்யாயர் - பிரசன்னமயி. ஹரி தனது பதின்மூன்று அல்லது பதினான்கு வயதில் ராமகிருஷ்ண பரமஹம்சரை பாக்பஜாரிலுள்ள தீனநாத் பாசு என்பவர் வீட்டில் சந்தித்தார்.


</doc>
<doc id="225417" url="https://ta.wikipedia.org/wiki?curid=225417" title="சுவாமி நிரஞ்சனானந்தர்">
சுவாமி நிரஞ்சனானந்தர்

சுவாமி நிரஞ்சனானந்தர் ராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் நித்திய நிரஞ்சன் கோஷ். இவரது தந்தை பெயர் அம்பிகாசரண் கோஷ். 1882 ஆம் ஆண்டு ராமகிருஷ்ண பரமஹம்சரைச் சந்தித்தார். தம்மை அடிக்கடி வந்து பார்க்கச் சொன்ன ராமகிருஷ்ண பரமஹம்சர், இவரிடம் "மனதைப் பேய்களைப் பற்றி சிந்திக்கப் பழக்கினால் நாளடைவில் நீயும் பேயாவாய், கடவுளைச் சிந்திக்க ஆரம்பித்தால் வாழ்வில் ஆனந்தம் நிறையும்" என்று அறிவுறுத்தினார்.
தொண்டைப் புற்றுநோயால் பாதிக்கப்பட்ட தம் குருவிற்கு சேவைசெய்ய 1885 ஆம் ஆண்டு நிரஞ்சன் வீட்டை விட்டு வெளியேறினார். நிரஞ்சனை தமது அந்தரங்கச் சீடர்களில் ஒருவராகவும் ஈசுவர கோடிகளில் ஒருவராகவும் ராமகிருஷ்ண பரமஹம்சர் குறிப்பிட்டுள்ளார்..


</doc>
<doc id="225418" url="https://ta.wikipedia.org/wiki?curid=225418" title="மேலக்காவேரி">
மேலக்காவேரி

சித்திரை மாதத்தில் நடைபெறும் சப்தஸ்தான விழாவில் கும்பகோணம் ஆதிகும்பேஸ்வரர் மங்களநாயகியுடன் அதிவிநோதமாக அலங்கரிக்கப்பட்ட பல்லக்கில் திருக்கலயநல்லூர், தாராசுரம், திருவலஞ்சுழி, சுவாமிமலை, கொட்டையூர், மேலக்காவேரி ஆகிய தலங்களுக்கு எழுந்தருளி காட்சிக் கொடுத்துத் திரும்புவர். 


</doc>
<doc id="225419" url="https://ta.wikipedia.org/wiki?curid=225419" title="கொட்டையூர்">
கொட்டையூர்

சித்திரை மாதத்தில் நடைபெறும் சப்தஸ்தான விழாவில் கும்பகோணம் ஆதிகும்பேஸ்வரர் மங்களநாயகியுடன் அதிவிநோதமாக அலங்கரிக்கப்பட்ட பல்லக்கில் திருக்கலயநல்லூர், தாராசுரம், திருவலஞ்சுழி, சுவாமிமலை, கொட்டையூர், மேலக்காவேரி ஆகிய தலங்களுக்கு எழுந்தருளி காட்சி கொடுத்துத் திரும்புவர். 


</doc>
<doc id="225422" url="https://ta.wikipedia.org/wiki?curid=225422" title="சுவாமி சுபோதானந்தர்">
சுவாமி சுபோதானந்தர்

’கோக்கா’ மகாராஜ் என்று அழைக்கப்பட்ட சுவாமி சுபோதானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் சுபோத் சந்திர கோஷ்.இவரது பெற்றோர் கிருஷ்ணதாஸ் கோஷ் - நயனதாரா. இவர் 1885 ஆம் ஆண்டு ஆகஸ்டு மாதம் ராமகிருஷ்ண பரமஹம்சரைச் சந்தித்தார்.


</doc>
<doc id="225424" url="https://ta.wikipedia.org/wiki?curid=225424" title="சுவாமி விஞ்ஞானானந்தர்">
சுவாமி விஞ்ஞானானந்தர்

சுவாமி விஞ்ஞானானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் ஹரி பிரசன்னா.இவரது தந்தை தாரக்நாத் சட்டோபாத்தியாயர். இவர் 1875 ஆம் ஆண்டு பெல்கேரியாவிலுள்ள ஜெய் கோபால் சேன் என்பவரின் தோட்ட வீட்டில் ராமகிருஷ்ண பரமஹம்சரைச் சந்தித்தார்.இவர் பொறியியலில் (சிவில்) பூனா அறிவியல் கல்லூரியில் பட்டம் பெற்றவர்.


</doc>
<doc id="225426" url="https://ta.wikipedia.org/wiki?curid=225426" title="சுவாமி சிவானந்தர் (ராமகிருஷ்ணரின் சீடர்)">
சுவாமி சிவானந்தர் (ராமகிருஷ்ணரின் சீடர்)

சுவாமி சிவானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் தாரக்நாத் கோஷால்.இவரது பெற்றோர் ராம்கனாய் கோஷால், வாமசுந்தரி. இவர் 1880 ஆம் ஆண்டு மே/ஜூன் மாத சனிக்கிழமை கல்கத்தாவிலுள்ள ராமசந்திர தத்தர் என்பவரின் வீட்டில் ராமகிருஷ்ண பரமஹம்சரைச் சந்தித்தார்.


</doc>
<doc id="225427" url="https://ta.wikipedia.org/wiki?curid=225427" title="இம்பா மாவட்டம்">
இம்பா மாவட்டம்

இம்பா மாவட்டம் பிஜி நாட்டின் விட்டிலெவு தீவின் வடமேற்குப் பகுதியில் உள்ளது. இந்த மாவட்டத்தில் இம்பா நகரமும் அதைச் சுற்றியுள்ள ஊர்களும் அடங்குகின்றன. இந்த மாவட்டம் மேற்குக் கோட்டத்திற்கு உட்பட்டது. இங்கு கரும்பை பயிரிடுகின்றனர். இங்கு பிஜி இந்தியர்கள் அதிக எண்ணிக்கையில் உள்ளனர்.


</doc>
<doc id="225429" url="https://ta.wikipedia.org/wiki?curid=225429" title="லவுடோக்கா மாவட்டம்">
லவுடோக்கா மாவட்டம்

லவுடோக்கா மாவட்டம் [[பிஜி[[ நாட்டின் [[விட்டிலெவு]] தீவில் உள்ளது. இது [[லவுடோக்கா]] நகரத்தையும் அதனைச் சுற்றியுள்ள ஊர்களையும் உள்ளடக்கியது. இது [[மேற்குக் கோட்டம், பிஜி|மேற்குக் கோட்டத்திற்கு]] உட்பட்டது. இங்கு [[கரும்பு|கரும்பை]] பயிரிடுகின்றனர். இங்கு லவுடோக்கா ஆலை உள்ளது.

[[Category:பிஜியின் மாவட்டங்கள்]]

</doc>
<doc id="225431" url="https://ta.wikipedia.org/wiki?curid=225431" title="நண்டி மாவட்டம்">
நண்டி மாவட்டம்

நண்டி மாவட்டம், பிஜி நாட்டின் விட்டிலெவு தீவின் தென்மேற்குக் கரையில் உள்ளது. இங்கு பன்னாட்டு விமான நிலையம் அமைந்துள்ளது. இங்கு உள்ள நண்டி என்னும் நகரம் முக்கியத்துவம் பெற்றது. இங்கு சுற்றுலாவின் மூலம் குறிப்பிடத்தகுந்த வருவாய் கிடைக்கிறது. இங்கு கரும்பை பயிரிடுகின்றனர்.


</doc>
<doc id="225432" url="https://ta.wikipedia.org/wiki?curid=225432" title="சுவாமி பிரேமானந்தர் (ராமகிருஷ்ணரின் சீடர்)">
சுவாமி பிரேமானந்தர் (ராமகிருஷ்ணரின் சீடர்)

சுவாமி பிரேமானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் பாபுராம்.இவரது பெற்றோர் தாரா பிரசன்ன கோஷ், மாதங்கினி தேவி. இவர் சிறுவனாக இருந்த போது ஜோரசங்கோ என்ற இடத்திலுள்ள ஹரி சபையில் பாகவதச் சொற்பொழிவு கேட்கச் சென்ற இடத்தில் குருதேவரை முதன்முதலாக பார்த்தார்.இவரது உறவினரான பலராம் போஸும் ராமகிருஷ்ண பரமஹம்சரின் பக்தர்.இவரது வகுப்புத் தோழனான ராக்கால் (பின்னாளில் சுவாமி பிரம்மானந்தர்) அடிக்கடி ராமகிருஷ்ண பரமஹம்சரை தட்சிணேசுவரம் சென்று தரிசித்து வந்தார்,அவருடம் தாமும் சென்றார்.தமது குருவால் ஈசுவர கோடிகளில் ஒருவராக அடையாளம் காட்டப்பட்டவர்.


</doc>
<doc id="225434" url="https://ta.wikipedia.org/wiki?curid=225434" title="டவுவா மாவட்டம்">
டவுவா மாவட்டம்

டவுவா மாவட்டம் பிஜி நாட்டின் விட்டிலெவு தீவில் உள்ளது. இது மேற்குக் கோட்டத்தில் உள்ள இம்பா மாகாணத்திற்கு உட்பட்டது. இங்கிருந்து இருபது கிலோமீட்டர் பயணித்தால் இம்பா நகரத்தை அடையலாம். இங்கு கரும்பை பயிரிடுகின்றனர். 


</doc>
<doc id="225435" url="https://ta.wikipedia.org/wiki?curid=225435" title="ராமகிருஷ்ணானந்தர்">
ராமகிருஷ்ணானந்தர்

சுவாமி ராமகிருஷ்ணானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் சசி பூஷண் சக்கரவர்த்தி. இவரது பெற்றோர் ஈஸ்வர சந்திர சக்கரவர்த்தி, பாவசுந்தரி தேவி ஆவர். ஈஸ்வர சந்திரர் வங்கத்தின் மிகப்பெரிய தாந்திரீக சாதகரான ஜகன்மோகன் தர்க்காலங்கரின் சீடர். சசி பூஷண் சக்கரவர்த்தி பிரம்ம சமாஜத்தின் கேசவ சந்திர சேன் மூலம் கேள்விப்பட்டு 1883 ஆம் ஆண்டு அக்டோபர் மாதத்தில் தட்சிணேசுவரம் சென்று ராமகிருஷ்ண பரமஹம்சரைச் சந்தித்தார்.சென்னையில் இராமகிருஷ்ண மடத்தை நிறுவியவர்.

வங்காளத்தின் ஹுக்ளி மாவட்டம், மயால் இச்சாபூர் கிராமத்தில் பிறந்தவர் (1863). இவரது இயற்பெயர் சசி பூஷண் சக்கரவர்த்தி. துறவியரும் சீடர்களும் சசி மகராஜ் என இவரை அன்புடன் குறிப்பிடுவார்கள். தந்தை ஈசுவரமுர்த்தி, அம்பிகையின் பரம பக்தர், சாஸ்திர அறிவு மிகுந்தவர். தீவிரமான சாதகர். பிற்காலத்தில் பேலூர் ராமகிருஷ்ண மடத்தில் பூஜை, ஹோமம் முதலான சடங்குகளுக்கு துறவியர் இவரது துணையை நாடினர். தாய் பாவசுந்தரி, களங்கமற்ற சுபாவமும் தெய்வ வழிபாட்டில் மிகுந்த ஈடுபாடும் கொண்டவர். சிறந்த மாணவரான சசி, மெட்ரோபாலிடன் கல்லுரியில் பி.ஏ. பயின்றார்.
கல்வி
சமஸ்கிருதம், ஆங்கில இலக்கியம், வானியல், தத்துவ சாஸ்திரம் ஆகியவற்றில் பெரும் ஈடுபாடு கொண்டிருந்தார். ஆத்ம சாதனையில் கல்லுரி நாட்களிலேயே ஆர்வம் மிகுந்திருந்தது. பைபிள், சைதன்ய சரிதாமிருதம் உள்ளிட்ட புனித நுல்களைப் பயின்றார். கல்லுரியில் படிக்கும் போது பிரம்ம சமாஜத் தலைவர் கேசவசந்திர சேனருடன் தொடர்பு ஏற்பட்டது. தனது ஒன்றுவிட்ட சகோதரர் சரத் சந்திர சக்கரவர்த்தியுடன் இவர் பிரம்ம சமாஜ உறுப்பினரானார். அங்கு அவ்வப்போது வரும் ராமகிருஷ்ண பரமஹம்சரை தரிசித்து உரையாடவேண்டும் என இவர்கள் இருவரும் ஆசைப்பட்டனர்.

தட்சிணேசுவரம் காளிகோவில் தோட்டத்தில் நடைபெற்ற பிரம்ம சமாஜ ஆண்டு விழாவில் பங்கேற்றபோது சசியும் சரத்தும் குருதேவர் அறைக்குச் சென்றனர். அங்கு கட்டிலில் அமர்ந்திருந்த அவர் இருவரையும் புன்முறுவலுடன் வரவேற்றார். இந்த முதல் சந்திப்பு பற்றி பின்னர் நினைவுகூர்ந்தபோது, “அன்று நான் மிக அதிகமாகவே பேசினேன். அந்த நான் மட்டும்தான் அவ்வாறு பேசினேன். பின்னர் ஒரு தடவைகூட அவ்வாறு பேசவில்லை“ என சசி மகராஜ் குறிப்பிட்டுள்ளார்.

அன்றைய தினம் இவர் வாழ்க்கையில் புது அத்தியாயம் மலர்ந்தது. அடிக்கடி தட்சிணேசுவரம் சென்று வந்தார். ஒவ்வொரு முறையும் புதிய ஒளியோ, விளக்கமோ வாய்க்காமல் இருந்ததில்லை. குருதேவர் வாக்கை அட்சரம் பிசகாமல் அப்படியே பின்பற்றினார். அந்த மகான் இவரை தன் அந்தரங்க சீடராக ஏற்றுக்கொண்டார்.
விரைவிலேயே நரேந்திரருடன் (சுவாமி விவேகானந்தர்) தொடர்பு ஏற்பட்டது. இவர்கள் இருவருக்கிடையே அற்புதமான சகோதர உறவு செழித்து வளர்ந்தது. குருதேவர் உடலை உதிர்த்த, 1886 ஆகஸ்டு 16 அன்று, அவரது இறுதி மூச்சுப் பிரியும்வரை உடனிருந்து பணிவிடை செய்தார். அந்த இறுதித் தருணத்தில் ஓர் ஆனந்தப் பேருணர்ச்சி குருதேவர் மூலம் பாய்ந்து பரவியதை தான் அனுபவித்ததாகக் குறிப்பிட்டுள்ளார். சுவாமி ராமகிருஷ்ணானந்தர் என்ற பெயரை முதலில் தான் ஏற்றுக்கொள்ள நரேந்திரர் விரும்பினாலும் அந்த உரிமையை இவருக்கே அளித்தார். அந்தத் திருநாமம் சசிக்கே பொருந்தும் என்று கூறியதை மற்ற அனைத்து சீடர்களும் ஏற்றுக்கொண்டனர்.

வராக நகர் என்ற இடத்தில் வாடகைக்கு எடுக்கப்பட்ட ஒரு பழைய வீடு, ராமகிருஷ்ண சங்கத்தின் முதல் மடமாக அமைந்தது. வராக நகர் மடம் சென்றவர்கள், குருதேவர் உயிர்வாழ்ந்தபோது தட்சிணேசுவரம் சென்ற சமயங்களில் எவ்வாறு ஆத்ம திருப்தி அடைந்தனரோ அதைப்போன்றே இப்போதும் உணர்ந்தனர். ராமகிருஷ்ணானந்தர் பக்திப் பெருக்குடன் செய்யும் குருபூஜை, ஏதோ ஒரு படத்திற்கோ ஒரு சின்னத்திற்போ செய்யப்படும் பக்திபூர்வமான வழிபாடாக இல்லாமல், உயிர் வாழ்கிற ஒருவருக்குச் செய்யப்படும் உண்மையான பராமரிப்பும் பணிவிடையாகவும் அமைந்திருந்தது.

சிகாகோ சர்வ சமய மாநாட்டில் பங்கேற்ற பிறகு சென்னை வருகை தந்த விவேகானந்தரிடம், சென்னையில் ராமகிருஷ்ண மடம் ஒன்றை நிறுவ, அவரது சகோதரச் சீடர் ஒருவரை அனுப்பியருள வேண்டும் என சில பக்தர்கள் கேட்டுக்கொண்டனர். பக்தியிலும் இறைவழிபாட்டிலும் தியானத்திலும் ஈடற்றவரான ஒருவரை அனுப்பிவைப்பதாக வாக்குக் கொடுத்தார். கல்கத்தா திரும்பிய சில நாட்களில், சென்னை சென்று குருதேவர் பெயரால் ஒரு மடத்தை ஏற்படுத்தும்படி ராமகிருஷ்ணானந்தரிடம் விவேகானந்தர் கூறினார். இதை குருதேவரின் ஆணையாக ஏற்று, விவேகானந்தரின் சீடரான சதானந்தருடன் 1897 மார்ச் மாத இறுதியில் சென்னை பயணமானார்.

சென்னை தங்கசாலைத் தெருவில் இருந்த ஆரிய சங்கத்தின் தொடக்க சொற்பொழிவுக்கு அழைக்கப்பட்டார். இளைஞர்களுக்கான சமயக்கல்வியின் முக்கியத்துவம் குறித்து அங்கு ஆற்றிய உரைதான் இவரது முதல் நிகழ்ச்சி. மயிலாப்பூர், திருவல்லிக்கேணி, சைதாப்பேட்டை, புரசைவாக்கம் உள்ளிட்ட இடங்களிலும் அதையடுத்து, புறநகர்ப்பகுதிகளிலும் இவரது வகுப்புகள் தொடர்ந்தன. குதிரை வண்டியில் (ஜட்கா) செல்வதற்குக்கூட காசு இல்லாத நிலை போன்ற எத்தனையோ சிரமங்களுக்கு இடையேயும், வகுப்பு ஆரம்பிக்க ஐந்து நிமிடங்களுக்கு முன்னதாக தமது இருக்கையில் அமர்ந்துவிடுவார். 

1898ல் ராமகிருஷ்ணரின் ஜெயந்தி விழாவை சென்னையில் முதல் முறையாகக் கொண்டாடினார். இவரது முயற்சிகளின் பலனாக 6 நகரங்களில் விவேகானந்த சங்கங்கள் தொடங்கப்பட்டன. சென்னை வந்த ஓரிரு ஆண்டுகளிலேயே தமது பணிகளுக்காக நிலையான ஒரு இடம் தேவை எனக் கருதி அதற்கான முனைப்புகளில் ஈடுபட்டார். திருவல்லிக்கேணி, மயிலாப்பூர் முதலான பகுதிகளில் சில அன்பர்களுடன் வீடு வீடாகச் சென்று நன்கொடை திரட்டினார்.1,700 ரூபாய் வசூலிக்க 2 ஆண்டுகள் ஆயின. கட்டுமானப் பணிகள் எதையும் ஆரம்பிக்க முடியவில்லை. ஆனாலும் காலம் கனிந்தது. மயிலாப்பூர் ப்சாடீஸ் சாலையில் இருந்த சிறிய நிலப்பகுதியை அகுல கொண்டைய செட்டியார் மடத்திற்காக மனமுவந்து வழங்கினார். நன்கொடையாகக் கிடைத்திருந்த சொற்பத் தொகையுடன் வேலை தொடங்கியது. 55ஆயிரம் ரூபாய் செலவில் கட்டம் கட்டி முடிக்கப்பட்டது. 1907 நவம்பர் 17 ஞாயிறன்று சுவாமிகள் மயிலாப்பூர் மடத்தில் குடிபுகுந்தார். பேலுர் மடத்தின் கிளையாக முதன் முதலில் துவக்கப்பட்டது சென்னை இராமகிருஷ்ண மடம் தான்..

ஒரு முறை கோவையில் பரவிய பிளேக் நோய் ஏராளமானோரை பலி கொண்டது. ஒரு குடும்பத்தில் ஓரிரு குழந்தைகள் தவிர அனைவரும் மாண்டனர். உள்ளம் நொந்த சுவாமிகள் அந்தக் குழந்தைகளை வளர்க்கும் பொறுப்பை ஏற்றார். இப்படிப்பட்ட ஆதரவற்ற குழந்தைகளைப் பராமரித்து அவர்களுக்கு கல்வியும் போதிப்பதற்கான திட்டங்களை வகுத்தார். இதையடுத்து, 7 மாணவர்களுடன் மயிலாப்பூரில் இராமகிருஷ்ண மாணவர் இல்லம் 1905 பிப்ரவரி 17 ஆம் நாள் தொடங்கப்பட்டது. இன்று இது ராமகிருஷ்ண மிஷனின் முக்கியமான மாணவர் இல்லமாக வளர்ச்சியடைந்துள்ளது. 1903ல் பெங்களுருக்கும் அடுத்த ஆண்டில் திருவனந்தபுரத்திற்கும் சென்று வேதாந்தப் பிரசாரம் செய்தார். பல கட்ட தொடர் முயற்சிகளையடுத்து அங்கு ராமகிருஷ்ண மடம் ஆரம்பிக்கப்பட்டது. 1905-ல் ரங்கூனில் நடைபெற்ற குருதேவர் ஜெயந்தி விழாவில் கலந்துகொண்டார். பவுத்த நாடான பர்மாவுக்கு (மியான்மர்) முதன் முதலில் ராமகிருஷ்ணரின் அருள்மொழிகளைக் கொண்டு சென்றவரும் இவரே. 

விவேகானந்தர் ஆங்கிலத்தில் இயற்றிய "சன்னியாசி கீதம்" என்ற பாடலை வங்க மொழியில் செய்யுள் நடையில் சுவைபட மொழிபெயர்த்தார். வங்கத்தின் அருட்கொடையான குருதேவரின் பெருமைகளை தென்னகத்தில் பரப்பிய சுவாமிகள், தமிழகத்தின் அருட்பொக்கிஷமான ராமானுஜரின் வரலாற்றை வங்க மக்களிடம் கொண்டு சேர்த்தார். ராமகிருஷ்ண மிஷனின் வங்க மொழி இதழ் உத்போதனில் இதனை சுமார் 8 ஆண்டு காலம் தொடராக எழுதினார். பின்னர் இது நுலாக வெளிவந்தது.
சென்னை வந்த நாளில் இருந்து 14 ஆண்டுகள் அளவுக்கு மீறி அயராது பாடுபட்டதால் உடல் நலம் பாதிக்கப்பட்டது. ஓய்வுக்காவும் சிகிச்சைக்காவும் கல்கத்தா அழைத்துச் செல்லப்பட்டார். சுவாமிகளின் உடல் நிலையை நேரில் அறிந்து வருவதற்காக கல்கத்தா சென்ற ஒரு அன்பரிடம், சென்னை திரும்பி வந்து ஆசாரியர்களின் பிறப்பிடமான தென்னகத்திலேயே தாம் இறைவனடி அடைய விரும்புவதாகத் தெரிவித்தார். ராமகிருஷணரின் தென்னகத் தூதர் எனப் போற்றப்படுவரும் தென்னிந்தியாவில் ராமகிருஷ்ண இயக்கப் பள்ளிகளுக்கு வித்திட்டவருமான சுவாமி ராமகிருஷ்ணானந்தர், 1911 ஆகஸ்டு மாதம் 48வது வயதில் மகாசமாதியில் லயித்தார்.

இவரைப்பற்றி "சுவாமி ராமகிருஷ்ணானந்தர் விரிவான வாழ்க்கை வரலாறு" என்ற நூல் சென்னை மடத்தால் வெளியிடப்பட்டுள்ளது


</doc>
<doc id="225436" url="https://ta.wikipedia.org/wiki?curid=225436" title="செருவா மாகாணம்">
செருவா மாகாணம்

செருவா மாகாணம் பிஜியின் 14 மாகாணங்களில் ஒன்று. இது 830 சதுர கிலோமீட்டர் பரப்பளவைக் கொண்டது. இந்த மாகாணம் விட்டிலெவு தீவின் தெற்குப் பகுதியில் அமைந்துள்ளது. இந்த மாகாணத்தை செருவா மாகாண ஆட்சிக்குழு நிர்வகிக்கும். 

இங்கு 18,249 மக்கள் வாழ்கின்றனர். இவர்களில் 9,275 பேர் ஆண்கள், 8,974 பெண்கள் ஆவர். 11,138 பிஜியர்களும், 5,830 பிஜி இந்தியர்களும், 1,281 ஏனைய இனத்தைச் சேர்ந்த மக்களும் வாழ்கின்றனர். 


</doc>
<doc id="225437" url="https://ta.wikipedia.org/wiki?curid=225437" title="மதுவாட்டா மாகாணம்">
மதுவாட்டா மாகாணம்

மதுவாட்டா மாகாணம் பிஜியின் பதினான்கு மாகாணங்களில் ஒன்று. இது வானுவாலெவு தீவின் வடகிழக்குப் பகுதியில் அமைந்துள்ளது. இது 2004 சதுர கிலோமீட்டர் பரப்பளவைக் கொண்டது.

இந்த மாகாணத்தில் 114 ஊர்கள் உள்ளன. பன்னிரண்டு மாவட்டங்களைக் கொண்டது.

இங்கு 72,441 மக்கள் வாழ்கின்றனர். இவர்களில் 36,554 பேர் ஆண்கள், 35,887 பெண்கள் ஆவர். 28,197 பிஜியர்களும், 42,550 பிஜி இந்தியர்களும், 1,694 ஏனைய இனத்தைச் சேர்ந்த மக்களும் வாழ்கின்றனர். 


</doc>
<doc id="225438" url="https://ta.wikipedia.org/wiki?curid=225438" title="சுவாமி சாரதானந்தர்">
சுவாமி சாரதானந்தர்

சுவாமி சாரதானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் சரத் சந்திர சக்கரவர்த்தி.இவரது பெற்றோர் கிரிஷ் சந்திர சக்கரவர்த்தி, நீலமணி தேவி.சசியும் சரத்தும் ஒன்றுவிட்ட சகோதரர்கள். பிரம்ம சமாஜத்தின் கேசவ சந்திர சேன் எழுதிய கட்டுரை மூலம் கேள்விப்பட்டு இவர்களது பொதுவான நண்பர் காளி பிரசாத் ஸ்ரீராமகிருஷ்ணரைச் சந்திக்க விரும்ப, அவருடன் சசியும் சரத்தும் இணைந்து சென்று ராமகிருஷ்ண பரமஹம்சரைச் சந்தித்தனர்.

ஐரோப்பாவிலும் அமெரிக்காவிலும் சுவாமி விவேகானந்தர் இவரை சேவை செய்யத் தேர்ந்தெடுத்தார்.
அன்னை சாரதா தேவியின் சேவைகளை அவரது சமாளிக்கச் சிரமமான உறவினர்கள் மத்தியில் திறம்படச் செய்தவர்.

இவர் தமது குருவான ஸ்ரீராமகிருஷ்ண பரமஹம்சரின் விரிவான வாழ்க்கை வரலாற்று நூலை, இளமைப்பருவத்தில் அவருடன் வாழ்ந்த பலரிடமிருந்தும் தகவல்களைத் திரட்டி ஆதாரங்களுடன் எழுதியுள்ளார்.


</doc>
<doc id="225439" url="https://ta.wikipedia.org/wiki?curid=225439" title="திரிகுணாதீதானந்தர்">
திரிகுணாதீதானந்தர்

சுவாமி திரிகுணாதீதானந்தர் ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். இவரது இயற்பெயர் சாரதா பிரசன்ன மித்ரா.இவரது தந்தை சிவகிருஷ்ண மித்ரா.இவரது ஆசிரியர் அமுதமொழிகள் நூலை உலகிற்குத் தந்த ராமகிருஷ்ண பக்தர் ’ம’.அவர் சாரதாவை ராமகிருஷ்ண பரமஹம்சரைச் சந்திக்க 1884 டிசம்பர் 27 ஆம் தேதி அழைத்துச் சென்றார்.

அமெரிக்காவில் வேதாந்தப் பணிகளை மேற்கொண்ட சுவாமி துரியானந்தரின் உடல்நிலைக் குறைவால்,இவர் சுவாமி விவேகானந்தரால் அமெரிக்காவிற்கு அனுப்பி வைக்கப்பட்டார்.
அமெரிக்காவில் பல்வேறு சேவைகள் செய்த இவர்,மனநிலை பாதிக்கப்பட்டிருந்த தமது முன்னாள் மாணவனின் வெடிகுண்டு வீச்சில் படுகாயமடைந்து பின்னர் இறந்தார். காயமடைந்த சுவாமி திரிகுணாதீதானந்தரை மருத்துவமனைக்குத் தூக்கிச் செல்லும் போது மரணவேதனையிலும்,வெடிகுண்டு வீசி அதற்குத் தானும் பலியான தமது முன்னாள் மாணவனான லூயிஸ்க்காக கலங்கி"லூயிஸ் எங்கே! அவன் ஓர் அப்பாவி" என்று கூறிக்கொண்டே சென்றார்.


</doc>
<doc id="225440" url="https://ta.wikipedia.org/wiki?curid=225440" title="ஜேம்ஸ் கன்">
ஜேம்ஸ் கன்

ஜேம்ஸ் கன் () (பிறப்பு: ஆகஸ்ட் 5, 1970) ஒரு அமெரிக்க நாட்டுத் திரைக்கதையாசிரியர், இயக்குநர், தயாரிப்பாளர், நாவலாசிரியர், நடிகர் மற்றும் இசையமைப்பாளர். இவர் கார்டியன்ஸ் ஒப் த கலக்ஸி போன்ற பல திரைப்படங்களை எழுதி இயக்கியுள்ளார்.



</doc>
<doc id="225441" url="https://ta.wikipedia.org/wiki?curid=225441" title="டால்பின் டேல் 2">
டால்பின் டேல் 2

டால்பின் டேல் 2 இது 2014ஆம் ஆண்டு திரைக்கு வர இருக்கும் அமெரிக்கா நாட்டுத் திரைப்படம். இந்தத் திரைப்படத்தை சார்லஸ் மார்டின் ஸ்மித் இயக்க, ஹாரி கோன்னிக், ஜூனியர்., ஆஷ்லே ஜட், நாதன் காம்பிள், ஆஸ்டின் ச்டோவெல், மார்கன் ஃபிரீமன், பெத்தானி ஹமில்டன், காமெரோன் பாய்சி உள்ளிட்ட பலர் நடித்துள்ளார்கள். இந்தத் திரைப்படம் செப்டம்பர் 12, 2014ஆம் ஆண்டு வெளியாகவுள்ளது.




</doc>
<doc id="225449" url="https://ta.wikipedia.org/wiki?curid=225449" title="நண்டுரோங்கா நவோசா மாகாணம்">
நண்டுரோங்கா நவோசா மாகாணம்

நண்டுரோங்கா நவோசா என்பது பிஜியின் பதினான்கு மாகாணங்களில் ஒன்று. இது விட்டிலெவு தீவில் அமைந்துள்ளது. இந்த மாகாணம் 2,385 சதுர கிலோமீட்டர் பரப்பளவைக் கொண்டது. விட்டிலெவு தீவில் மையப் பகுதியுன், தென்மேற்குப் பகுதியும் இந்த மாகாணத்துக்கு உட்பட்டவை.
2007-ஆம் ஆண்டு மக்கள் தொகைக் கணக்கெடுப்பின்படி, 58,387 மக்கள் வசித்தனர். இங்குள்ள சிங்கடோகா என்னும் நகரில் 9622 மக்கள் வாழ்கின்றனர். இந்த மாகாணத்தை மாகாண சபை ஆட்சி செய்யும்.



</doc>
<doc id="225469" url="https://ta.wikipedia.org/wiki?curid=225469" title="கும்மிப்பாட்டு (திரைப்படம்)">
கும்மிப்பாட்டு (திரைப்படம்)

கும்மிப்பாட்டு என்னும் திரைப்படம் இயக்குநர் கஸ்தூரி ராஜாவின் இயக்கத்தில் 1999-ம் ஆண்டில் வெளிவந்த ஒரு தமிழ்த் திரைப்படமாகும். இது இசைஞானி இளையராஜாவின் இசையமைப்பில் உருவான திரைப்படமாகும். இத்திரைப்படத்தில் நடிகர் பிரபு, நடிகை தேவயானி, நடிகை ராதிகா, நடிகர் சிவகுமார் உட்பட பலர் நடித்திருந்தனர். இத்திரைப்படம் 1999 மே மாதத்தில் வெளியானது.



இத்திரைப்படத்தைப் பற்றி பல்வேறு விதமான விமர்சனங்கள் வந்தன.அதில் குறிப்பிடத்தக்கவை "பழைய திரைக்கதை", 'பெரிய நடிகர்களின் திறமைகள் வீணடிக்கப்பட்டன".


</doc>
<doc id="225470" url="https://ta.wikipedia.org/wiki?curid=225470" title="புத்த விகாரம்">
புத்த விகாரம்

புத்த விகாரங்கள், பௌத்த பிக்குகளின் உறைவிடங்கள் ஆகும். குறிப்பாக, முக்கால ஞானம் உடைய துறவிகள் வாழும் இடமே விகாரம் என்ற பெயரைப் பெறுகிறது.

பௌத்தர்களும், சமணர்களும் தங்கள் சமயப் பெரியார்களின் ஈமச்சின்னங்களைப் புதைத்தவிடங்களில் ஒரு மேடையமைத்து அதன்மீது உருண்டை வடிவ மேடு கட்டுவர். இதனை தூபி என்றழைப்பர். இவை காலங்களுக்கும், இடங்களுக்குமேற்ப சிற்சில மாறுதல்களுடன் உள்ளன. ஸ்தூபி, புத்தரது பரிநிர்வாணத்தைக் குறிக்கும் புனிதச் சின்னம். எனவே அது வழிபாடு பொருளாயிற்று. புத்தர் பரிநிர்வாணமடைந்ததும் அவரது ஈமச்சின்னங்களைப் புதைத்த இடங்களில் செங்கல்லாலும், மணலாலும் எட்டு மகா ஸ்தூபிகளை நிறுவியதாக பௌத்த நூல்கள் கூறும். ஆனால் அவை காலத்தால் அழிந்துபோகவே, அசோகர் அவற்றைப் புதுப்பித்து ஸ்தூபி வழிபாட்டு மரபிற்கு ஊக்கமளித்தார். காலப்போக்கில் ஸ்தூபியைப் பாதுகாக்க அதன்மீது மரங்களாலும், ஓலைகளாலும் கூரை வேய்ந்தனர். இத்தகைய கூரைக்கட்டங்கள் இன்று இல்லை என்றாலும், இவற்றின் அமைப்பின் அடிப்படையில் மேற்கத்தியக் குன்றுகளில் குடையப்பட்ட குடைவரைகளை இன்றும் அஜந்தா குகைகள், எல்லோரா ஆகிய இடங்களில் காணலாம். 
பௌத்த பிக்குகளின் உறைவிடப் பள்ளியே விகாரை எனப்படும். சாத்தனார் காலத்துத் தமிழ்த் தலைநகரங்களில் பௌத்தப் பள்ளிகள் இருந்தன. எனினும் புகார் நகரில் இருந்த பள்ளிகளே புகழ் படைத்தவை. பள்ளியின் பக்கத்தே புத்தரின் திருவுருவம் எழுந்தருளிய கோயிலும் இருந்தது. பள்ளியும் விகாரமும் ஒன்று போல் தோன்றினாலும் நுணுகி நோக்கின் வேறுபட்டன ஆகும். இரண்டிலும் துறவிகள் இருப்பர் எனினும் அவர்தம் நிலையில் வேறுபாடுண்டு. விகாரத்தில் உறையும் துறவிகளைச் சாரணர் என்றும், பள்ளியில் இருப்போரை மாதவர் என்றும் சாத்தனார் குறிப்பிடுகிறார். சாரணர்கள் முக்கால ஞானம் உடையவர்கள். சாரணர்களுக்கு ஒப்பான ஆற்றலும் மெய்யுணர்வும் பள்ளியில் வாழும் பிக்கு, பிக்குணிகளுக்கு இருந்ததாக எண்ண இடமில்லை. பௌத்தத் துறவிகளின் உறைவிடம் ஆராமம் எனப்படும். இதனைச் சங்காராமம் என்று வடமொழி நூல்களில் கூறுவர். மணிமேகலைக் காப்பியத்தில் ஆராமம், உவவனம், அறத்தோர் வனம், பூம்பொழில், தருமவதனம் எனப் பலப் பெயர்களால் குறிப்பிடப்படுகிறது.

தமிழகத்தில், குறிப்பாக சோழ நாட்டில் புத்த விகாரங்கள் இருந்ததற்கான சான்று தற்போது பூம்புகாரில் மட்டுமே உள்ளது.

நாகப்பட்டினத்தில் இராஜராஜ சோழன் காலத்திலும் அவருடைய மகன் இராஜேந்திர சோழன் காலத்திலும் புத்த விகாரங்கள் இருந்துள்ளன. அவை முறையே இராஜராஜப்பெரும்பள்ளி இராஜேந்திரப்பெரும்பள்ளி என அழைக்கப்பட்டன. நாகப்பட்டினத்தில் புத்த விகாரம் இருந்ததற்கான சுவடு தற்போது இல்லை. நாகப்பட்டினம் வெளிப்பாளையம் அருகே முன்பு விகாரம் இருந்ததாகக் கூறப்படுகிறது. அந்த விகாரம் சூடாமணி விஹாரம் எனப்படும். நாகப்பட்டினத்தில் புத்த விகாரம் இருந்த இடமான தற்போதைய வெளிப்பாளையம் மற்றும் நாணயக்காரன் தெரு ஆகிய இடங்களிலிருந்து எடுக்கப்பட்ட புத்த செப்புத்திருமேனிகள் இந்தியாவிலும் வெளிநாட்டிலும் உள்ள அருங்காட்சியகங்களில் காட்சிப்படுத்தப்பட்டுள்ளன.

தமிழ்நாட்டில் பௌத்த கோயில்கள் குறைந்த எண்ணிக்கையிலேயே உள்ளன. கும்பகோணம் கும்பேஸ்வரர் கோயில் உள்ள செவ்வப்ப நாயக்கர் கல்வெட்டின் மூலமாக கும்பகோணம் அருகே திருவிளந்துறையில் புத்தர் கோயில் இருந்ததற்கான கல்வெட்டு காணப்படுகிறது.

மயிலாடுதுறை அருகே பெருஞ்சேரி என்னுமிடத்தில் ரிஷிக்கோயில் என்ற பெயரில் ஒரு புத்தர் கோயில் உள்ளது. அமர்ந்த நிலையில் உள்ள புத்தர் சிலை அங்கு உள்ளது. தமிழ்நாட்டில் உள்ள பெரிய புத்தர் சிலைகளில் இச்சிலையும் ஒன்றாகும். தற்போது அந்த புத்தருக்கு வழிபாடு நடத்தப்பெறுகிறது.



</doc>
<doc id="225471" url="https://ta.wikipedia.org/wiki?curid=225471" title="ஆண்ட்ராய்டு பதிப்புகளின் வரலாறு">
ஆண்ட்ராய்டு பதிப்புகளின் வரலாறு

ஆண்ட்ராய்டு பதிப்புகள் வரலாறு , நவம்பர் 2007 இல் பீட்டா பதிப்புடன் தொடங்கியது . ஆண்ட்ராய்டின் முதல் வணிக பதிப்பு, அண்ட்ராய்டு 1.0 மூலம் செப்டம்பர் 2008 இல் வெளியிடப்பட்டது.ஆண்ட்ராய்டு பதிப்புகளின் பெயரை ஆங்கில எழுத்துக்களின் அகர வரிசைப்படி பதிப்பு பெயராக வைக்கும் வித்தியாசமான வியாபார அணுகுமுறையை 3வதுபதிப்பிலிருந்து தொடங்கியது கூகுள் நிறுவனம் . இதில் 1.0 மற்றும் 1.1 பதிப்புகள் விதிவிலக்கானவை .



</doc>
<doc id="225472" url="https://ta.wikipedia.org/wiki?curid=225472" title="கடுங்குளிரியல்">
கடுங்குளிரியல்

கடுங்குளிரியல் ("cryogenics") என்பது மிகத் தாழ்ந்த வெப்பநிலையில் (அதாவது 150°செ, -238°ப அல்லது 123கெ இற்குக் கீழே உள்ள கொதிநிலையில்) பொருட்களின் தன்மை, செயல்பாடு மற்றும் அதன் உற்பத்தி எவ்வாறு உள்ளது என்பதனை ஆராயும் அறிவியல் ஆகும். இந்த செய்முறையில் வெப்பநிலை எதிர்மறையில் இருப்பதால், கடுங்குளிரியல் ஆய்வாளர்கள் செல்சியசு மற்றும் பாரன்ஃகைட் அளவீடுகளுக்குப் பதிலாகத் தனி வெப்பநிலை அளவீடுகளான (Absolute Temperature scale) கெல்வின் அல்லது ரேங்கின் (Rankine) அளவீடுகளைப் பயன்படுத்துகிறார்கள்.

19ஆம் நுற்றாண்டில் திரவமாக்க முடியாது எனக் கருதப்பட்ட நிரந்தர வளிமங்களைத் திரவமாக்கும் முயற்சியினில் அறிவியலாளர்கள் ஈடுபட்டதன் பயனாகவே கடுங்குளிரியல் துறை வளர்ச்சியடைந்தது. இதில் குறிப்பிடத்தக்க வெற்றியைப் பெற்றவர் ஆங்கில இயற்பியலாளர் மைக்கேல் பரடே (1791–1867) ஆவார். 1845 ஆம் ஆண்டிற்குள் பரடே பெரும்பாலான நிரந்தர வளிமங்களைத் திரவமாக்கிக் காட்டினார். ஈதர் (Ether) அல்லது உலர் பனிக்கட்டி (Dry ice) நிறைந்த தொட்டியில் வாயுக்களை செலுத்தி அவை திரவமாகும் வரை அழுத்தம் கொடுத்தார். இதுவே அவர் நிரந்தர வளிமங்களை திரவமாக்க கையாண்ட முறையாகும்.

இருப்பினும் ஆக்சிசன், ஐதரசன், நைதரசன், கார்பனோரொக்சைட்டு, மெத்தேன் மற்றும் நைட்ரிக் ஆக்சைடு ஆகிய ஆறு வாயுக்கள் மட்டும் திரவமாக்க எடுக்கப்பட்ட அனைத்து முயற்சிகளையும் தோற்கடித்து நிரந்தர வளிமங்களாகவே இருந்தன. ஈலியம், நியான், ஆர்கான், கிரிப்டான், மற்றும் செனான் ஆகிய அருமன் வாயுக்கள் அந்நேரத்தில் இன்னும் கண்டுபிடிக்கப் பட்டிருக்கவில்லை. அக்காலத்தில் மக்கள் அறிந்திருந்த நிரந்தர வளிமங்களில் காற்றின் முக்கிய கூறுகளான ஆக்சிசன் மற்றும் நைதரசன் மட்டும் அறிவியாலளர்களின் கவனத்தை அதிகம் ஈர்த்தது.

அடுத்த பல ஆண்டுக்கு, நிரந்தர வாயுக்களை திரவமாக்கும் ஆய்வுகள் தொடர்ந்து நடைபெற்றது. இறுதியாக 1877 ஆம் ஆண்டு பிரான்சின் லூயி பால் காயில்டேட் மற்றும் சுவிட்சர்லாந்தின் ரவுல் பிக்டெட் காற்றின் முதல் நீர்த்துளிகளை வெற்றிகரமாக உருவாக்கினார்கள். 1883 ஆம் ஆண்டு, முதன் முதலில் அளவிடக்கூடிய அளவில் திரவ ஆக்சிசன் சிக்முந்த் வுரூபிளேவ்ஸ்கி (Zygmunt Florenty Wróblewski) என்பவரால் போலந்து, ஜகில்லோனியன் பல்கலைக்கழகத்தில் தயாரிக்கப்பட்டது. ஆக்சிசன் 77கெ. இலும், நைதரசன் 90கெ. இலும் திரவமாக மாறும் எனக் கண்டுபிடிக்கப்பட்டது.

காற்றைத் திரவப்படுத்தியதை தொடர்ந்து ஐதரசனையும் திரவப்படுத்தும் முயற்சியில் அறிவியலாளர்களிடையே கடும் போட்டி நிலவியது. 1898 ஆம் ஆண்டு ஜேம்ஸ் தேவார் எனும் இசுக்காட்டிய வேதியியலாளர் அதனை வெற்றிகரமாக செய்து முடித்தார். ஐதரசனின் கொதிநிலை 20கெ என அவர் கணக்கிட்டார். அதே ஆண்டில் 14கெ வெப்பநிலையில் ஐதரசனை பனிக்கட்டியாகவும், மாற்றிக் காட்டினர். அன்று மனிதர்களால் உருவாக்க முடிந்த மிகக் குறைந்தபட்ச வெப்பநிலையே 14கெ ஆகத் தான் இருந்தது.

அதே சமயத்தில், 1894 ஆம் ஆண்டு ஆர்கான் திரவ நைதரசனில் இருக்கும் ஒரு மாசாக கண்டுபிடிக்கப்பட்டது. சிறிது காலத்திற்கு பிறகு, 1898 ஆம் ஆண்டு கிரிப்டான் மற்றும் செனான் என்ற இரண்டும் பகுதிபடக் காய்ச்சி வடிப்பு என்ற முறையில் திரவ ஆர்கானில் இருந்து கண்டுபிடிக்கப்பட்டது.

அதற்கு பிறகு கண்டுபிடிக்கப்பட்ட அனைத்து வளிமங்களின் கொதிநிலையுமே ஐதரசனின் கொதிநிலையை விட அதிகமாகவும், 173 கெ இற்கும் குறைவாகவும் இருந்தன. (20 கெ< புதிய வளிமங்களின் கொதிநிலை <173 கெ). கடைசியாக குளிர்விக்கப்பட்டது ஈலியம் வாயு ஆகும். ஈலியம் முதலில் 1868 ஆம் ஆண்டு சூரிய நிறமாலையிலும் பின்னர் 1885 ஆம் ஆண்டு பூமியிலும் கண்டுபிடிக்கப்பட்டது. இவ்வுலகில் அறியப்பட்ட மிகவும் குறைந்த கொதிநிலையை கொண்ட மூலபொருள் ஈலியம் ஆகும். ஈலியம் 1998 ஆம் ஆண்டு ஹெய்க் காமர்லிங் ஆன்ஸ் என்பவரால் 4.2 கெ இல் வெற்றிகரமாக திரவமாக்கபட்டது.

கடுங்குளிரியலுக்கான தாழ்வெப்பநிலையை கீழ்க்கண்ட முறைகளின் உதவியோடு உருவாக்கலாம்.


</doc>
<doc id="225482" url="https://ta.wikipedia.org/wiki?curid=225482" title="கிராக்கோவ்">
கிராக்கோவ்

கிராக்கோ என்னும் நகரம் போலந்து நாட்டின் இரண்டாவது பெரிய நகரம் ஆகும். இது போலந்தின் பழைமையான நகரங்களில் ஒன்று. இது விஸ்துலா ஆற்றங்கரையில் உள்ளது. 1038 முதல் 1569 வரை போலந்தின் தலை நகரமாக இருந்தது. பின்னர், போலந்து-லித்துவேனிய நாட்டுக்கும் தலை நகராக இருந்தது. 
கிராக்கோ நகரத்தை கிராக்கோ நகராட்சிக் குழு ஆட்சி செய்யும். இந்த குழுவில் தேர்ந்தெடுக்கப்பட்ட 43 உறுப்பினர்கள் இருப்பர். 

இங்கு டிராம், பேருந்து, தொடருந்து ஆகியவற்றின் மூலம் சீரான போக்குவரத்து வசதிகள் ஏற்படுத்தப்பட்டிருக்கின்றன. தொடருந்துகளின் மூலம் போலந்தின் ஏனைய நகரங்களுக்கு செல்லலாம். வான்வழிப் போக்குவரத்திற்கு கிராக்கோ பன்னாட்டு விமான நிலையத்தை அடையலாம்.


</doc>
<doc id="225484" url="https://ta.wikipedia.org/wiki?curid=225484" title="ஜகில்லோனியன் பல்கலைக்கழகம்">
ஜகில்லோனியன் பல்கலைக்கழகம்

ஜகில்லோனியன் பல்கலைக்கழகம், போலந்தின் கிராக்கோ நகரில் உள்ளது. இது ஒரு பொதுத் துறை ஆராய்ச்சிப் பல்கலைக்கழகம் ஆகும். முற்காலத்தில் கிராக்கோ பல்கலைக்கழகம், கிராக்கோ அகாடமி, போன்ற பெயர்களாலும் அழைக்கப்பட்டது. போலந்தின் பழைமையான பல்கலைக்கழகங்களில் இதுவும் ஒன்று. 

இந்த பல்கலைக்கழகத்தின் முதன்மை நூலகமாக ஜகில்லோனியன் நூலகம் உள்ளது. இது 65 லட்சம் நூல்களைக் கொண்டுள்ளது. போலந்தின் பெரிய நூலகம் என்பது குறிப்பிடத்தக்க செய்தி. இங்கு மைய காலத்து சுவடிகள் உள்ளன. 

இந்த பல்கலைக்கழகம் பதினைந்து துறைகளைக் கொண்டுள்ளது.




</doc>
<doc id="225495" url="https://ta.wikipedia.org/wiki?curid=225495" title="ரவுல் பிக்டே">
ரவுல் பிக்டே

ரவுல்-பியேர் பிக்டே ("Raoul-Pierre Pictet", 4 ஏப்ரல் 1846 – 27 சூலை 1929) என்பவர் சுவிட்சர்லாந்து இயற்பியலாளர் ஆவார். இவரே முதன் முறையாக நைதரசனை வெற்றிகரமாகத் திரவமாக்கியவர்.

ஜெனீவாவில் பிறந்த பிக்டே ஜெனீவா பல்கலைக்கழகத்தில் பேராசிரியராகப் பணியாற்றியவர். இவரது ஆய்வுகள் பெரும்பாலும் குறைந்த வெப்பநிலைகளைப் பெறுதலிலும், வளிமங்களைத் திரவமாக்குவதிலும், திண்மமாக்குவதிலும் இருந்தன.

1877 டிசம்பர் 22 இல், பாரிசில் உள்ள அறிவியல் கழகத்திற்கு ஜெனீவாவில் இருந்து பிக்டே அனுப்பியிருந்த ஒரு தந்தியில் பின்வருமாறு குறிக்கப்பட்டிருந்தது: " சல்பூரசு மற்றும் கார்போனிக் காடிகளைப் பயன்படுத்தி 320 வளிமண்டல அழுத்தத்திலும், 140 பாகை குளிரிலும் இன்று ஆக்சிசன் திரவமாக்கப்பட்டது." இவ்வறிவிப்பு வெளியிடப்பட்ட அதே காலகட்டத்தில் பிரான்சைச் சேர்ந்த லூயி பால் காயில்டேட் என்பவர் முற்றிலும் வேறான முறையொன்றில் ஆக்சிசனைத் திரவமாக்கியிருந்தார்.


</doc>
<doc id="225501" url="https://ta.wikipedia.org/wiki?curid=225501" title="வடகரை சட்டமன்றத் தொகுதி">
வடகரை சட்டமன்றத் தொகுதி

வடகரை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது வடகரை மக்களவைத் தொகுதிக்கு உட்பட்டது.

இது கோழிக்கோடு மாவட்டத்தில் வடகரை நகராட்சி, சோறோடு, ஏறாமலை, ஒஞ்சியம், அழியூர் ஆகிய ஊராட்சிகளைக் கொண்டது.



</doc>
<doc id="225504" url="https://ta.wikipedia.org/wiki?curid=225504" title="குற்றுயாடி சட்டமன்றத் தொகுதி">
குற்றுயாடி சட்டமன்றத் தொகுதி

குற்றுயாடி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது வடகரை மக்களவைத் தொகுதிக்கு உட்பட்டது.

இது கோழிக்கோடு மாவட்டத்தின் வடகரை வட்டத்தில் உள்ள ஆயஞ்சேரி, குன்னும்மல், குற்றுயாடி, புறமேரி, திருவள்ளூர், வேளம், மணியூர், வில்லியாப்பள்ளி ஆகிய ஊராட்சிகளைக் கொண்டது.
2011-ஆம் ஆண்டில், கே.கே.லதிகா என்பவர் சட்டமன்ற உறுப்பினர் ஆனார். 


</doc>
<doc id="225509" url="https://ta.wikipedia.org/wiki?curid=225509" title="வர்க்கலை சட்டமன்றத் தொகுதி">
வர்க்கலை சட்டமன்றத் தொகுதி

வர்க்கலை சட்டமன்றத் தொகுதி (), கேரள சட்டமன்றத்த்திற்கான 140 தொகுதிகளில் ஒன்று. இது திருவனந்தபுரம் மாவட்டத்தில் உள்ளது. சிறயின்கீழ் வட்டத்திற்கு உட்பட்ட வர்க்கலை நகராட்சி, செம்மருதி, இடவை, இலகமண், மடவூர், நாவாயிக்குளம், பள்ளிக்கல், வெட்டூர் ஆகிய ஊராட்சிகளைக் கொண்டது. 


</doc>
<doc id="225510" url="https://ta.wikipedia.org/wiki?curid=225510" title="ஆற்றிங்கல் சட்டமன்றத் தொகுதி">
ஆற்றிங்கல் சட்டமன்றத் தொகுதி

ஆற்றிங்கல் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருவனந்தபுரம் மாவட்டத்தில் உள்ளது. சிறயின்கீழ் வட்டத்தில் உள்ள ஆற்றிங்கல் நகராட்சி, செறுன்னியூர், கரவாரம், கிளிமானூர், மணம்பூர், ஒற்றூர், பழயகுன்னும்மேல், புளிமாத்து, வக்கம் ஆகிய ஊராட்சிகளைக் கொண்டது.


</doc>
<doc id="225511" url="https://ta.wikipedia.org/wiki?curid=225511" title="ஒற்றூர் ஊராட்சி">
ஒற்றூர் ஊராட்சி

கேரளத்தின் திருவனந்தபுரம் மாவட்டத்தில் சிறயின்கீழ் வட்டத்தில் ஒற்றூர் ஊராட்சி அமைந்துள்ளது. . இது வர்க்கலை மண்டலத்திற்கு உட்பட்டது.



</doc>
<doc id="225512" url="https://ta.wikipedia.org/wiki?curid=225512" title="சிறயின்கீழ் சட்டமன்றத் தொகுதி">
சிறயின்கீழ் சட்டமன்றத் தொகுதி

சிறயின்கீழ் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருவனந்தபுரம் மாவட்டத்தில் உள்ளது. சிறயின்கீழ் வட்டத்தில் உள்ள அஞ்சுதெங்கு, அழூர், சிறயின்கீழ், கடய்க்காவூர், கிழுவிலம், முதாக்கல் ஆகிய ஊராட்சி களையும், திருவனந்தபுரம் வட்டத்தில் உள்ள கடினங்குளம், மங்கலபுரம் ஆகிய ஊராட்சிகளையும் கொண்டது.


</doc>
<doc id="225514" url="https://ta.wikipedia.org/wiki?curid=225514" title="நெடுமங்காடு சட்டமன்றத் தொகுதி">
நெடுமங்காடு சட்டமன்றத் தொகுதி

நெடுமங்காடு சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது திருவனந்தபுரம் மாவட்டத்தில் உள்ளது. நெடுமங்காடு நகராட்சியையும், நெடுமங்காடு வட்டத்தில் உள்ள மாணிக்கல், கரகுளம் ஆகிய ஊராட்சிகளையும், திருவனந்தபுரம் வட்டத்தில் உள்ள அண்டூர்க்கோணம், போத்தன்கோடு, வெம்பாயம் ஆகிய ஊராட்சிகளையும் கொண்டது.


</doc>
<doc id="225515" url="https://ta.wikipedia.org/wiki?curid=225515" title="அருவிக்கரை சட்டமன்றத் தொகுதி">
அருவிக்கரை சட்டமன்றத் தொகுதி

அருவிக்கரை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருவனந்தபுரம் மாவட்டத்தில் உள்ளது. நெடுமங்காடு வட்டத்தில் உள்ள அருவிக்கரை, ஆர்யநாடு, தொளிக்கோடு, விதுரை, குற்றிச்சல், பூவச்சல், வெள்ளநாடு, உழமலைக்கல் ஆகிய ஊராட்சிகளைக் கொண்டது.


</doc>
<doc id="225516" url="https://ta.wikipedia.org/wiki?curid=225516" title="ஆர்யநாடு ஊராட்சி">
ஆர்யநாடு ஊராட்சி

கேரளத்தின் திருவனந்தபுரம் மாவட்டத்தில் நெடுமங்காடு வட்டத்தில் ஆர்யநாடு ஊராட்சி அமைந்துள்ளது. இது வெள்ளநாடு மண்டலத்திற்கு உட்பட்டது.




</doc>
<doc id="225517" url="https://ta.wikipedia.org/wiki?curid=225517" title="காட்டாக்கடை சட்டமன்றத் தொகுதி">
காட்டாக்கடை சட்டமன்றத் தொகுதி

காட்டாக்கடை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருவனந்தபுரம் மாவட்டத்தில் உள்ள நெய்யாற்றின்கரை வட்டத்திற்கு உட்பட்ட காட்டாக்கடை, மலயின்கீழ், மாறநல்லூர், பள்ளிச்சல், விளப்பில், விளவூர்க்கல் ஆகிய ஊராட்சிகளைக் கொண்டது. 


</doc>
<doc id="225522" url="https://ta.wikipedia.org/wiki?curid=225522" title="சில்பி">
சில்பி

சில்பி (1919 - 10 ஜனவரி 1983) என அறியப்பட்ட பி. எம். சிரீனிவாசன் தமிழகத்தின் பிரபல கோட்டோவியராக வாழ்ந்து மறைந்தவர். கும்பகோணம் அருகிலுள்ள புலியூரில் பிறந்தவர். நாமக்கல் கவிஞரால் இவரது திறமை அடையாளம் காணப்பட்டு ஓவியக்கல்லூரியில் சேர ஊக்குவிக்கப்பட்டார்.

திருக்கோயில்களுக்கு நேரடியாகச் சென்று தங்கியிருந்து அங்குள்ள சிற்பங்களின் அழகையும் தெய்வத் திருவுருவங்களையும் ஓவியமாக வரைந்தவர். இவரது படைப்புகள் ஆனந்த விகடன் போன்ற தமிழிதழ்களில் வெளிவந்தன.

இவர் சென்னைக் கலைக்கல்லூரியிலும் சென்னை அரசு நுண்கலைக் கல்லூரியிலும் ஓவியம் பயின்றவர், ஆனந்த விகடன் இதழில் அரசியல் மற்றும் சமூக நிகழ்வுகளை ஓவியமாக வரைந்தவர். மேலும் ஆனந்தவிகடனில் பணியாற்றிய ஓவியர் மாலியைத் தனது வழிகாட்டியாகக் கருதினார். இவர் கோயில் சிற்பங்களை வரைவதைக் கண்டு மாலி இவருக்கு "சில்பி" எனும் பெயரைச் சூட்டினார். மிகுந்த பக்தியுடைய சில்பி ஆனந்த விகடனில் பணியாற்றிய 22 வருடங்களில் தனது திறமையை பலமடங்கு வளர்த்துக் கொண்டார். 

1948 முதல் 1961 வரை ஆனந்த விகடன் இதழ்களில் தென்னிந்தியக் கோயில்களில் ஓவியங்களைத் "தென்னாட்டுச் செல்வங்கள்" எனும் தலைப்பில் வரைந்தார்.

1945 முதல் 1967 வரை விகடனில் பணியாற்றிவிட்டு பின்னர் அதிலிருந்து விலகிய பின்னர் கலைமகள், அமுதசுரபி மற்றும் தினமணிக்கதிர் உள்ளிட்ட பல பத்திரிகைகளில் ஓவியங்கள் வரைந்தார். தென்னிந்தியாவின் முக்கியக் கோயில்கள் அனைத்திற்கும் சென்று ஓவியம் வரைந்துள்ளார் "சில்பி". பக்தர்கள் தரிசனம் முடித்துக் கிளம்பிய பின்னர் இரவிலே ஓவியங்கள் வரைந்தார். இவருடைய ஓவியங்களில் உண்மைத்தன்மை அதிக அளவு இருப்பதால் பக்தர்கள் இவரது ஓவியத்தை தனது வீட்டின் கடவுள் அறையில் வைத்து பூசித்து வணங்கினர்.

இவரது ஓவியங்கள் தொகுக்கப்பட்டு ’தென்னாட்டு செல்வங்கள்’ என்ற தலைப்பில் நூலாக விகடனால் வெளியிடப்பட்டது..
இந்நூல் குறித்து சட்டரீதியான பதிப்புரிமைச் சிக்கல்கள் எழுந்தன.



</doc>
<doc id="225523" url="https://ta.wikipedia.org/wiki?curid=225523" title="சரகர்">
சரகர்

சரகர் (Charaka) இந்தியாவில் புராதன காலத்தில் வாழ்ந்த மகரிஷி.இவர் ஆயுர்வேதத்தையும் ஜோதிடத்தையும் அடிப்படையாகக் கொண்டு கொடிய நோய்களுக்கும் சிகிச்சை அளித்தவர். ’சரகர் சம்ஹிதை’, இதயம், சுவாசம், ரத்தக்கொதிப்பு, பற்கள் போன்றவற்றின் நோய்களுக்கான சிகிச்சைமுறை, நோயாளிகள் கடைபிடிக்க வேண்டிய உணவு,உறக்கம்,ஓய்வு சம்பந்தமான கட்டுப்பாடுகள் ஆகியவற்றைக் கூறுகிறது.

இவரது மிகப்புராதன நூல்களில் கூறப்பட்டுள்ள மூலிகைகள், மருத்துவ முறைகள் ஆகியவற்றை விளக்கக் கூடியவர்கள் இல்லாததால் இந்நூல்களைப் பற்றிய புரிந்துணர்வு இந்தியாவில் மறைந்தது.


</doc>
<doc id="225524" url="https://ta.wikipedia.org/wiki?curid=225524" title="நெல்லூர் மக்களவைத் தொகுதி">
நெல்லூர் மக்களவைத் தொகுதி

நெல்லூர் மக்களவைத் தொகுதி, ஆந்திரப் பிரதேசத்தின் 25 மக்களவைத் தொகுதிகளில் ஒன்று.. இந்த தொகுதியை மேகபதி ராஜமோகன் ரெட்டி முன்னிறுத்துகிறார்.



</doc>
<doc id="225525" url="https://ta.wikipedia.org/wiki?curid=225525" title="கரந்தை ஜெயக்குமார்">
கரந்தை ஜெயக்குமார்

கரந்தை ஜெயக்குமார் (பிறப்பு 15 அக்டோபர் 1964), தஞ்சாவூரைச் சேர்ந்தவர் ஆவார். இவரது பெற்றோர் கிருஷ்ணமூர்த்தி சகுந்தலா ஆவர். 
கரந்தைத் தமிழ்ச் சங்கக் கல்வி நிலையங்களுள் ஒன்றான, உமாமகேசுர மேனிலைப் பள்ளியில் பட்டதாரி நிலை கணித ஆசிரியராகப் பணியாற்றி வருகிறார்.



கரந்தைத் தமிழ்ச் சங்கத் திங்களிதழாகிய தமிழ்ப் பொழில் இதழின் பதிப்பாசிரியர் குழு உறுப்பினராக இருந்து அவ்விதழில் கரந்தைத் தமிழ்ச் சங்கப் பணிகள், சாதனைகள் குறித்து கட்டுரைகள் எழுதி வருகிறார்.



</doc>
<doc id="225527" url="https://ta.wikipedia.org/wiki?curid=225527" title="பாரமவுண்ட் பிக்சர்ஸ்">
பாரமவுண்ட் பிக்சர்ஸ்

பாரமவுண்ட் பிக்சர்ஸ் கார்ப்பரேஷன் () அல்லது பாரமவுண்ட் பிக்சர்ஸ். இது ஒரு திரைப்படங்கள் மற்றும் தொலைக்காட்சி தொடர்களை வினியோகம் செய்யும் நிறுவனமாகும். இந்த நிறுவனம் 12 ஜூலை 1912ஆம் ஆண்டு துவங்கப்பட்டது. இந்த நிறுவனம் டைட்டானிக், , தோர், , பரானோர்மல் ஆக்டிவிட்டி, வேர்ல்ட் வார் ஜி, நோவா, , உள்ளிட்ட பல திரைப்படங்களை வினியோகம் செய்ததன் மூலம் புகழ் பெற்ற நிறுவனமானது.



</doc>
<doc id="225531" url="https://ta.wikipedia.org/wiki?curid=225531" title="என் கணவன் என் தோழன்">
என் கணவன் என் தோழன்

என் கணவன் என் தோழன் என்பது அக்டோபர் 29, 2012 முதல் திங்கள் முதல் வெள்ளி வரை பிற்பகல் 2:00 மணிக்கு விஜய் தொலைக்காட்சியில் ஒளிபரப்பான ஒரு மொழிமாற்றுத் தொடர் ஆகும். இது ஸ்டார் பிளஸ் தொலைக்காட்சியில் ஒளிபரப்பான 'தியா ஓர் பாதீ ஹம்' என்ற தொடரின் தமிழாக்கம் ஆகும். தொடர்ந்து ஆயிரம் எபிசோடுகளைத் தாண்டி ஒளிபரப்பாகிக் கொண்டிருந்த இத்தொடரை திடீரென விஜய் தொலைக்காட்சி பாதியிலேயே நிறுத்திவிட்டது. பல மொழிகளில் பல நாடுகளில் ஒளிபரப்பாகும் இத்தொடரை உலகம் முழுவதும் 148 மில்லியன் மக்கள் காண்பதாகக் கணக்கிடப்பட்டுள்ளது.

இந்த தொடர் ஸ்டார் பிளஸ் தொலைக்காட்சியில் ஆகஸ்ட் 29, 2011 முதல் செப்டம்பர் 10, 2016 வரை ஒளிபரப்பாகி 1,487 அத்தியாயங்களுடன் நிறைவு பெற்றது. 

சந்தியா என்பவர் தன் தந்தையின் தூண்டுதலால் சிறுவயதில் இருந்தே ஐ.பி.எஸ் அதிகாரி ஆக வேண்டும் என்று கனவு காண்கிறார். அவருக்கு சூர்யா என்ற இனிப்புக் கடைக்காரருடன் திருமணம் நடந்தது. சூர்யாவின் குடும்பம் பாரம்பரியம் மிக்க குடும்பமாக இருந்ததால் தன் கனவு உடைந்துவிட்டதாக எண்ணி சந்தியா வருத்தப்பட்டார். பிறகு அவரது கனவை அறியும் சூர்யா அவருக்கு உறுதுணையாக இருந்தார். சூர்யாவின் அம்மா சரோஜா சந்தியாவின் கனவை முதலில் எதிர்த்தார். பிறகு மனம் மாறி அவரை மகிழ்வுடன் ஏற்றுக்கொண்டார். பல தடைகளைக் கடந்து காவலர் பயிற்சியில் வெற்றி பெற்ற சந்தியா கோப்பை வென்றார். இதனால் அவருக்கு சொந்த ஊரிலேயே ஏ.எஸ்.பி. வேலை கிடைத்தது. அவர் தன் பணியை திறம்படச் செய்து வந்தார். அவரது எதிரிகள் மூலம் சந்தியாவின் குடும்பத்திற்கு துன்பங்கள் வந்தன. ஆனால் சந்தியா அவற்றை முறியடித்தார். பிறகு அவருக்கு விநாயக் மற்றும் வினித் என்ற இரட்டை ஆண் குழந்தைகள் பிறந்தன. அவர்களுள் வினித்தை சந்தியா தன் அண்ணியிடம் கொடுக்க வேண்டிய சூழல் உருவானது. 

ஐந்து வருடங்களுக்குப் பிறகு விநாயக் மற்றும் வினித் ஆகிய இருவரும் வளர்ந்து இருந்தனர். விநாயக் தன் அப்பா ஒரு இனிப்பு கடைக்காரர் என்று சொல்ல பிடிக்கவில்லை. இதனால் சூர்யா ஒரு உணவகம் கட்ட முடிவெடுக்கிறார். அதற்கான பணம் பெறுவதற்காக கபடி விளையாட்டில் கலந்து கொள்கிறார். அதில் அவரது அணி வெற்றி பெறுகிறது.



இது ஒரு ஹிந்தி மொழி தொடர் ஆகும். இந்த தொடர் தெலுங்கு மொழியில் "ஈ தாரம் இல்லாலு" என்ற பெயரில் மொழிமாற்றம் செய்யப்பட்டு ஒளிபரப்பானது. இத்தொடரை மறுதயாரிப்பு செய்த கன்னடம், மராத்தி மற்றும் வங்காளம் மொழித் தொலைக்காட்சிகள் அதை பாதியிலேயே நிறுத்திவிட்டன. ஆனால் மலையாளம் மொழியில் "பரஸ்பரம்" என்ற பெயரில் மறுதயாரிப்பு செய்யப்பட்ட இத்தொடர் புகழ்பெற்று தொடர்ந்து வெற்றிகரமாக ஒளிபரப்பாகிக் கொண்டிருக்கிறது.

இத்தொடர் இலங்கை நாட்டில் சிங்கள மொழியி்ல் "ஸ்வப்னா" என்ற பெயரில் மொழிமாற்றம் செய்யப்பட்டு ஒளிபரப்பாகிறது. மேலும் பாகிஸ்தான், ஆப்கானிஸ்தான், வியட்நாம், சிலோவாக்கியா மற்றும் ஜமாய்க்கா போன்ற நாடுகளில் அவரவர் மொழியில் மொழிமாற்றம் செய்யப்பட்டு ஒளிபரப்பாகிறது. மேலும் உருமேனியா, பல்காரியா, உகாண்டா, ரஷ்யா, தஜிகிஸ்தான், மகடோனியா, ஜார்ஜியா, லிதுவேனியா மற்றும் இந்தோனேஷியா ஆகிய நாடுகளில் வசன வரிகளில் ஒளிபரப்பாகிறது. 




</doc>
<doc id="225533" url="https://ta.wikipedia.org/wiki?curid=225533" title="உறவுகள் தொடர்கதை">
உறவுகள் தொடர்கதை

உறவுகள் தொடர்கதை என்பது விஜய் தொலைக்காட்சியில் திங்கள் முதல் வெள்ளி வரை பிற்பகல் 2:30 மணிக்கு ஒளிபரப்பான தொலைக்காட்சித் தொடர் ஆகும். இந்த தொடர் மார்ச்சு 30, 2011 முதல் ஆகத்து 14, 2015 வரை ஒளிபரப்பாகி 1164 அத்தியாங்களுடன் நிறுத்தப்பட்டது.

இந்த தொடர் ஸ்டார் பிளஸ் தொலைக்காட்சியில் சனவரி 12, 2009 முதல் ஒளிபரப்பாகின்ற 'யே ரிஷ்தா கயா கேஹலட ஹாய்' என்ற தொடரின் தமிழாக்கம் ஆகும். தற்பொழுது இந்த தொடரின் இரண்டாம் பருவம் ஒளியரப்பகின்றது.

இது ஒரு இந்தி மொழி தொடர் ஆகும். இந்த தொடர் தமிழ் மற்றும் தெலுங்கு மொழிகளில் மொழிமாற்றம் செய்யப்பட்டு ஒளிபரப்பானது.




</doc>
<doc id="225535" url="https://ta.wikipedia.org/wiki?curid=225535" title="சரஸ்வதிசந்திரா">
சரஸ்வதிசந்திரா

சரஸ்வதிசந்திரா என்பது ஸ்டார் பிளஸ் தொலைக்காட்சியில் திங்கள் முதல் சனிக்கிழமை வரை இரவு 7:30 மணிக்கு ஒளிபரப்பான தொலைக்காட்சித் தொடர் ஆகும். இந்த தொடர் கோவர்தன்ரம் திருப்தி எழுதிய 'சரஸ்வதிசந்திரா' நாவலை அடிப்படையாக வைத்து எடுக்கப்பட்டுள்ளது. இந்த தொடரில் கெளதம் ரோடே, ஜெனிபர் வின்கெட் உள்ளிட்ட பலர் நடித்துள்ளார்கள். இந்த தொடர் பெப்ரவரி 25, 2013 முதல் செப்டம்பர் 20, 2014 வரை ஒளிபரப்பாகி 444 அத்தியாங்களுடன் நிறைவுபெற்றது.



</doc>
<doc id="225537" url="https://ta.wikipedia.org/wiki?curid=225537" title="ஸ்டார் பிளஸ் தொலைக்காட்சியில் ஒளிபரப்பாகும் நிகழ்ச்சிகள்">
ஸ்டார் பிளஸ் தொலைக்காட்சியில் ஒளிபரப்பாகும் நிகழ்ச்சிகள்

ஸ்டார் பிளஸ் தொலைக்காட்சியில் ஒளிபரப்பாகும் நிகழ்சிகள் (இது முழுமையாக இல்லை)






</doc>
<doc id="225538" url="https://ta.wikipedia.org/wiki?curid=225538" title="யுத்">
யுத்

யுத் சோனி தொலைக்காட்சியில் ஒளிபரப்பான திரில்லர் குறும்தொடர். இந்தத் தொடரில் முதல் முதலாக நடிகர் அமிதாப் பச்சன் நடிக்கின்றார், இவருடன் சேர்ந்து சாரிகா, ஆயிஷா ரஸா, மோனா வாசு, ஜாகீர் ஹுசைன் உள்ளிட்ட பலர் நடித்துள்ளார்கள். இந்தத் தொடர் 14 ஜூலை 2014 முதல் 14 ஆகஸ்ட் 2014 வரை ஒளிபரப்பானது.



</doc>
<doc id="225550" url="https://ta.wikipedia.org/wiki?curid=225550" title="பள்ளிக்கூடம் (நூல்)">
பள்ளிக்கூடம் (நூல்)

"பள்ளிக்கூடம்" பள்ளி மாணவன் ஒருவன் தன்னைப் பற்றி சொல்லும் விதத்தில் அமைக்கப்பட்டுள்ள கதை. தன் தந்தை ஜார் அரசாங்க ராணுவத்தில் பணிபுரிந்து, புரட்சியில் ஈடுபாடு கொண்டு போர்முனையில் இருந்து தப்பி வந்ததால் சுட்டுக் கொல்லப்படுவதால் பாதிக்கப்படும் சிறுவன் போரிஸ் எடுக்கும் முடிவுகளும் அதில் அவன் நேர்கொள்ளும் எதார்த்த நிலைச் சிரமங்களும், போர் என்றாலே நேருக்கு நேர் சண்டையிடுவது என்ற கற்பனையில் இருக்கும் சிறுவன் எதிர்கொள்ள வேண்டியிருக்கும் எதார்த்த நிலை போர்ப் பிரச்சனைகளும் அவனது கற்பனைக் காட்சிகள் மாறுவதும் ஆசிரியரால் கதையாகக் கூறப்பட்டுள்ளன.


</doc>
<doc id="225551" url="https://ta.wikipedia.org/wiki?curid=225551" title="பூபேந்திரநாத் தத்தர்">
பூபேந்திரநாத் தத்தர்

பூபேந்திரநாத் தத்தர் (4 செப்டம்பர் 1880 – 25 டிசம்பர் 1961) இந்திய சுதந்திரப் போராட்ட வீரர். ஜுகாந்தர் (அல்லது யுகாந்தர்) என்ற புரட்சி அமைப்பின் பத்திரிக்கையான ஜுகாந்தர் பத்திரிக்கையின் ஆசிரியராக 1907 இல் தான் கைதாகும் முன்பு வரை இருந்தார். இவர் விசுவநாத் தத்தருக்கும் புவனேஸ்வரி தேவிக்கும் மூன்றாவது மகனாகப் பிறந்தார். இவரது மூத்த சகோதரர்கள் நரேந்திரநாத் தத்தர் (பின்னாளில் சுவாமி விவேகானந்தர்) மற்றும் மகேந்திரநாத் தத்தர். இவர் இந்திய விடுதலைப் போராட்டத்தில் பொதுவுடைமைக் கொள்கைகளுக்காகப் போராடியவர்.அரவிந்தருடன் நெருங்கிய தொடர்பு கொண்டவர்.

இவர் குறிப்பிடத்தக்க புத்தகங்களை எழுதியுள்ளார். இவர் குடும்பத்தில் சகோதரர்கள் மூவருமே திருமணம் செய்துகொள்ளவில்லை. வாரிசு இல்லாத இவர்களது வீடு பலராலும் உரிமை கொண்டாடப்பட்டு பின்னர் 2004 ஆம் ஆண்டு செப்டம்பர் 11 இல் சுவாமி விவேகானந்தரின் நினைவு இல்லமாக மாற்றப்பட்டு ராமகிருஷ்ண மிஷனின் கிளையாக அங்கு பல்வேறு மக்கள் நலப்பணிகள் நடைபெற்று வருகின்றன.

இவரது பெயரில் அரசு உதவி பெறும் கல்லூரி இயங்கி வருகிறது.


</doc>
<doc id="225552" url="https://ta.wikipedia.org/wiki?curid=225552" title="யூசி">
யூசி

கவிஞர் யூ சி () தைவான் நாட்டைச் சேர்ந்த கவிஞர். இவர் திருக்குறள், கம்பராமாயணம், பாரதியார் கவிதைகள் ஆகியவற்றை சீன மொழியில் மொழிபெயர்த்தவர். உலகப்புகழ் பெற்ற தங்க இசை விருதை மூன்று முறைப் பெற்றுள்ளார்.

தமிழக அரசின் 2014 ஆம் ஆண்டுக்கான திருவள்ளுவர் விருதைப் பெற்ற முதல் அயல்நாட்டுக் கவிஞர் இவர். இந்த விருது வழங்கும் விழா சென்னை எழும்பூரிலுள்ள அருங்காட்சியகத்தில் ஜனவரி 15, 2014 ஆம் தேதி நடைபெற்றது. 

திருக்குறள் மொழிபெயர்ப்பிற்காக தஞ்சை தமிழ்ப் பல்கலைக்கழகம் இவருக்கு 5 லட்சத்து 45 ஆயிரம் ரூபாய் வழங்கியது. அத்தொகையை திருக்குறளும் உலக அமைதியும் என்ற தலைப்பில் ஆய்விருக்கை அமைக்க வேண்டி பல்கலைக்கழகத்திற்கே திரும்ப வழங்கினார்.


</doc>
<doc id="225558" url="https://ta.wikipedia.org/wiki?curid=225558" title="ஒரு பொருளாதார அடியாளின் ஒப்புதல் வாக்குமூலம்">
ஒரு பொருளாதார அடியாளின் ஒப்புதல் வாக்குமூலம்

"ஒரு பொருளாதார அடியாளின் ஒப்புதல் வாக்குமூலம்", ’ஜான் பெர்க்கின்ஸ்’ தனது வாழ்வில் அமெரிக்க ஏகாதிபத்திய அரசியலுக்காக மறைமுகமாக பொருளாதார அடியாளாக தான் செய்ய நேர்ந்த வேலைகளைப் பற்றிக் கூறும் நூல்.

உலகமயமாக்கல், தாராளமயமாக்கல், அன்னிய மூலதனம் போன்றவற்றால் எவ்வாறு வளரும் நாடுகளின் இயற்கை வளம் சுரண்டப்படுவதைப் பற்றியும், இயற்கை வளம் எண்ணெய் வளம் மிகுந்த பகுதிகளில் பழங்குடிகளை இடம்பெயரச் செய்து, இயற்கை வளங்கள் கைப்பற்றப்படுவதைப் பற்றியும், சுரண்டலை எதிர்த்து நிற்கும் நாடுகளின் ஒமர் டோரிஜோஸ் போன்ற தலைவர்களும், பொருளாதார அடியாள்கள் தோல்வியுற்ற ஈராக் போன்ற நாடுகள் அழிக்கப்பட்டதைப் பற்றியும் கூறுகிறது.


==மேற்கோள்கள


</doc>
<doc id="225562" url="https://ta.wikipedia.org/wiki?curid=225562" title="சீனத் தொழிலாளர் கண்காணிப்பகம்">
சீனத் தொழிலாளர் கண்காணிப்பகம்

சீனத் தொழிலாளர் கண்காணிப்பகம் ("China Labor Watch - CLW") என்பது நியூயார்க்கைத் தலைமையகமாகக் கொண்டு இயங்கும் ஒரு அரசு சார்பற்ற அமைப்பு ஆகும். இவ்வமைப்பு 2000 ஆம் ஆண்டு அக்டோபரில் தொழிலாளர்களின் ஆதரவாளர் கி கியாங் என்பவரினால் தொடங்கப்பட்டது. சீன மக்கள் குடியரசின் தொழிலாளர்களின் உரிமைகளுக்காகப் போராடுவது இதன் நோக்கம் ஆகும். 

பன்னாட்டு நிறுவனங்கள் சீனாவின் மக்கள் வளத்தையும் கடும் உழைப்பையும் பயன்படுத்தி உயரும் அதேசமயம் சீனத் தொழிலாளர்களின் அடிப்படை உரிமைகள் அரசியல்வாதிகளாலும் பன்னாட்டு நிறுவனங்களாலும் மீறப்படுவதைக் ஆராய்ந்து கண்டித்து எதிர்க்கும் அமைப்பு.

இந்த தொழிலாளர் நலச்சட்ட உரிமை மீறல்களுக்கு பன்னாட்டு நிறுவனங்களும் முக்கிய காரணமாக அமைவதையும் அதனால் அந்நிறுவனங்கள் தொழிலாளர் உரிமையை மதித்து நடக்க வேண்டிய அவசியத்தையும் வலியுறுத்தி சீனா லேபர் வாட்ச் அமைப்பால் ஆர்ப்பாட்டங்கள் செய்யப்படுகின்றன. 

ஆப்பிள் போன்ற உயர்தர தொழில்நுட்ப நிறுவனங்களுக்காக சீனாவில் வேலை செய்யும் தொழிலாளர்கள் பலர் வேலையின் கடுமையாலும் சிரமத்தாலும் தற்கொலை செய்து கொண்டதையும் அங்கு நிலவும் உண்மை நிலைமையையும் வெளிக்கொணர்ந்தது.


</doc>
<doc id="225564" url="https://ta.wikipedia.org/wiki?curid=225564" title="ஜான் பெர்க்கின்ஸ் (எழுத்தாளர்)">
ஜான் பெர்க்கின்ஸ் (எழுத்தாளர்)

ஜான் பெர்க்கின்ஸ் குறிப்பிடத்தக்க அமெரிக்க எழுத்தாளர் ஆவார். இவர் கன்ஃபெஷன்ஸ் ஆஃப் என் ஹிட் மேன் என்ற நூலை எழுதினார். இது பொருளாதாரத்தைப் பற்றியது. இந்த நூல் ஒரு பொருளாதார அடியாளின் ஒப்புதல் வாக்குமூலம் என்ற பெயரில் தமிழில் மொழிபெயர்க்கப்பட்டது.

இவர் கீழ்க்காணும் ஆவணத் திரைப்படங்களில் நடித்துள்ளார். இவர் தன்னைத் தானே கதாப்பாத்திரமாக ஏற்று நடித்தார்.



</doc>
<doc id="225567" url="https://ta.wikipedia.org/wiki?curid=225567" title="சுமங்கலித் திட்டம்">
சுமங்கலித் திட்டம்

தமிழகத்தின் பஞ்சாலைகளில் வளரிளம்பருவப் பெண்களை வேலைக்கு சேர்ப்பதற்காக சுமங்கலி திட்டம் தொடங்கப்பட்டது. தமிழகத்தில் அதிக பஞ்சாலைகளைக் கொண்ட ஈரோடு, திருப்பூர், கோவை, உடுமலைப் பேட்டை போன்ற பகுதிகளில், இந்த திட்டத்தின் செயல்பாடு அதிகமாக உள்ளது. மூன்று அல்லது ஐந்து வருட கால ஒப்பந்தத்தின்படி ஏழைக் குடும்ப இளம்பெண்கள் இந்த திட்டத்தில் இணைக்கப்படுகின்றனர். 

மூன்று வருடங்கள் பணிபுரிய முப்பதாயிரம் என்றும், ஐந்து வருடத்திற்கு ஐம்பதாயிரம் என்றும் பல திட்டங்கள் உள்ளன. பணிபுரியும் போது அதிக நேரம் உழைக்க வைக்கப்படும் இவர்கள் பஞ்சாலையின் பஞ்சின் காரணமாக சுவாச சம்பந்தமான நோய்களுக்கு ஆளாகின்றனர். ஒப்பந்த காலம் முடிந்த பின்னர் பொய்க்குற்றம் சாட்டி பணம் தராமல் அனுப்பும் அணுகுமுறையும் உள்ளது.

வேலைக்கடுமை தாங்க முடியாமல் உடல்ரீதியாகவும் மனரீதியாகவும் பாதிக்கப்படும் இளம்பெண்கள் தற்கொலை செய்து கொள்வதும் உண்டு.

இதில் பணிபுரியும் பெண்கள் பெரும்பாலும் வேலைவாய்ப்புகள் குறைந்த தமிழகத்தின் பகுதிகளில் இருந்து தரகர்கள் மூலம் கொண்டு வரப்படுகின்றனர். முன்பு தேனி, திண்டுக்கல், மதுரை, தூத்துக்குடி, திருநெல்வேலி, புதுக்கோட்டை போன்ற பகுதிகளில் இருந்து மொத்தமாகப் பெண்கள் வேலைக்கு எடுக்கப்பட்டனர். இப்போது அப்பகுதிகளில் தன்னார்வ தொண்டு நிறுவனங்களின் பணியாலும் முன்னரே பணிபுரிந்த பெண்களின் சிரமத்தைக் கண்டும் பொதுமக்கள் தங்கள் வீட்டுப் பெண்களை அதிகம் அனுப்பாததால், தரகர்கள் மன்னார்குடி, கும்பகோணம், நாமக்கல், திருவண்ணாமலை போன்ற மாவட்டங்களை அதிகம் அணுகுவதாகவும் பாரதிதாசன் பல்கலைக் கழகத்திலிருந்து, ஆராய்ச்சிப்பணிக்காக கள ஆய்வு மேற்கொண்ட சமூக ஆர்வலர் காயத்ரி குறிப்பிடுகிறார்..மேலும் பஞ்சாலை நிறுவனர்கள் பெரும்பாலும் ஆளும் அல்லது எதிர்க்கட்சியை சார்ந்தோராய் இருப்பதால் இவர்கள் மீது எந்த வித நடவடிக்கையும் எடுக்கப்படுவது இல்லை என்றும் குறிப்பிடுகிறார்.


</doc>
<doc id="225568" url="https://ta.wikipedia.org/wiki?curid=225568" title="ஆன் லூயிஸ் பார்டாச்">
ஆன் லூயிஸ் பார்டாச்

ஆன் லூயிஸ் பார்டாச், நியூஸ்வீக் பத்திரிக்கையின் புகழ்பெற்ற எழுத்தாளரும் ஆய்வாளரும் ஆவார். இவர் கியூபாவின் புரட்சியாளர் பிடல் காஸ்ரோவைப் பற்றியும் 
சுவாமி விவேகானந்தரைப் பற்றியும் ஆராய்ந்து எழுதியுள்ளார். இவர் லியோ டால்ஸ்டாய், வில்லியம் ஜேம்ஸ்ஹென்றி மில்லர், ஜே. டி. சாலிங்கர் எனப் பலரும் சுவாமி விவேகானந்தரைப் பற்றி குறிப்பிட்ட கருத்துக்களைத் திரட்டியும் ஆராய்ந்தும் வருபவர்.


</doc>
<doc id="225569" url="https://ta.wikipedia.org/wiki?curid=225569" title="எபோலா">
எபோலா



</doc>
<doc id="225572" url="https://ta.wikipedia.org/wiki?curid=225572" title="நியூஸ்வீக்">
நியூஸ்வீக்

நியூஸ்வீக் என்பது பிரபலமான அமெரிக்க இதழ். இது வாரந்தோறும் ஆங்கிலத்தில் வெளியாகும் முக்கிய இதழ்களில் ஒன்று. அமெரிக்கா, பாக்கித்தான், ஐரோப்பா, மத்திய கிழக்கு நாடுகள், ஆப்பிரிக்கா ஆகிய பதிப்புகளில் வெளியாகிறது. இது ஜப்பானிய மொழியிலும், போலந்து மொழியிலும், ஸ்பானிய மொழியிலும் வெளியாகிறது.




</doc>
<doc id="225573" url="https://ta.wikipedia.org/wiki?curid=225573" title="மைசூர் பாக்">
மைசூர் பாக்

மைசூர் பாக்கு என்னும் இனிப்பு பண்டம், தென்னிந்தியாவில் மைசூர் இராச்சியம் என முன்னர் அழைக்கப்பட்ட இன்றைய கர்நாடக மாநிலப் பகுதியில் தோன்றியது. இப்போது இது இந்தியாவின் பல பகுதிகளிலும், இந்தியர் வாழும் பிற இடங்களிலும் அறியப்பட்ட ஒரு இனிப்பு வகையாக உள்ளது.

காகசூரா மாதப்பா என்பவர் மைசூர் அரசவையில் சமையல் கலைஞராக இருந்தார். அரசரின் விருப்பத்திற்காக வித்தியாசமான உணவுப் பண்டத்தை தயாரித்தார். சமையல் கலைஞர்கள் (சர்க்கரை) பாகு செய்வதால் நளபாகா என்று அழைக்கப்படுவர். சர்க்கரைப் பாகினால் செய்ததால் இந்த உணவிற்கு மைசூர் பா(க்)கு என்று பெயரிட்டார். 


</doc>
<doc id="225578" url="https://ta.wikipedia.org/wiki?curid=225578" title="நென்மாறை சட்டமன்றத் தொகுதி">
நென்மாறை சட்டமன்றத் தொகுதி

நென்மாறை சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது பாலக்காடு மாவட்டத்தின் சிற்றூர் வட்டத்தில் உள்ள எலவஞ்சேரி, கொடுவாயூர், கொல்லங்கோடு, முதலமடை, நெல்லியாம்பதி, நென்மாறை, பல்லசனை, அயிலூர், புதுநகரம், வடவன்னூர் ஆகிய ஊராட்சிகளைக் கொண்டது. . 2008-இல் ஏற்பட்ட தொகுதி சீரமைப்பினால் தனி தொகுதியாக உருவானது. .


</doc>
<doc id="225581" url="https://ta.wikipedia.org/wiki?curid=225581" title="தரூர் சட்டமன்றத் தொகுதி">
தரூர் சட்டமன்றத் தொகுதி

தரூர் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது பாலக்காடு மாவட்டத்தின் ஆலத்தூர் வட்டத்தில் கண்ணம்பிரை, காவசேரி, கோட்டாயி, குத்தன்னூர், பெரிங்கோட்டுகுறிச்சி, புதுக்கோடு, தரூர், வடக்கஞ்சேரி ஆகிய ஊராட்சிகளைக் கொண்டுள்ளது. . 2008-இல் ஏற்பட்ட தொகுதி மறுசீரமைப்பினால் உருவாக்கப்பட்ட தொகுதி இது. .


</doc>
<doc id="225582" url="https://ta.wikipedia.org/wiki?curid=225582" title="ஆலத்தூர் சட்டமன்றத் தொகுதி">
ஆலத்தூர் சட்டமன்றத் தொகுதி

ஆலத்தூர் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது பாலக்காடு மாவட்டத்தின் ஆலத்தூர் வட்டத்தில் உள்ள ஆலத்தூர், எரிமயூர், கிழக்கஞ்சேரி, குழல்மந்தம், மேலார்கோடு, தேங்குறிச்சி, வண்டாழி ஆகிய ஊராட்சிகளைக் கொண்டது. . பாராளுமன்றத் தேர்தலின்போது ஆலத்தூர் மக்களவைத் தொகுதிக்கு உட்பட்டது.


</doc>
<doc id="225583" url="https://ta.wikipedia.org/wiki?curid=225583" title="சேலக்கரை சட்டமன்றத் தொகுதி">
சேலக்கரை சட்டமன்றத் தொகுதி

சேலக்கரை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருச்சூர் மாவட்டத்தில் உள்ள தலப்பிள்ளி வட்டத்திற்கு உட்பட்ட ஊர்களைக் கொண்டது. சேலக்கரை, தேசமங்கலம்,
கொண்டாழி, முள்ளூர்க்கரை, பாஞ்ஞாள்‍, பழயன்னூர்‍, திருவில்வாமலை,
வள்ளத்தோள் நகர், வரவூர் ஆகிய ஊராட்சிகளைக் கொண்டுள்ளது. . 


</doc>
<doc id="225590" url="https://ta.wikipedia.org/wiki?curid=225590" title="அரிமா நம்பி">
அரிமா நம்பி

அரிமா நம்பி 2014-ம் ஆண்டில் வெளிவந்த ஒரு தமிழ்த் திரைப்படமாகும். இயக்குநர் ஆனந்த் சங்கர் இயக்கிய இத்திரைப்படம் ஒரு ஆக்சன் திரைப்படமாகும். நடிகர் விக்ரம் பிரபு, நடிகை பிரியா ஆனந்த் ஆகியோர் இணைந்து நடித்த இத்திரைப்படத்தில் டிரம்ஸ் சிவமணி இசையமைப்பாளராக அறிமுகமானார். ஆர். டி. ராஜசேகர் ஒளிப்பதிவில் புவன் ஸ்ரீநிவாசன் படத்தொகுப்பில் உருவான இத்திரைப்படத்தின் படப்பிடிப்பு சூன் 2013, 3-ம் தேதியன்று சென்னையில் தொடங்கியது. 2014 சூலை 4 அன்று வெளியான இத்திரைப்படம் சிறப்பான வசூலை ஈட்டி சிறந்த வெற்றிப்படமாக அமைந்தது.

அர்ஜுன் சென்னையிலுள்ள பிஎம்டபள்யு மகிழுந்தை விற்கும் நிறுவனமொன்றின் வணிகப் பிரிவில் பணிபுரிகின்றான். கல்லூரி மாணவியான அநாமிகாவை ஆர்ட்டு ராக் கபேவில் தன் நண்பர்களுடன் சந்திக்கிறான். பார்த்ததும் காதல் கொள்ளும் அவர்கள் நிறைய வைன் குடிக்கிறார்கள். அர்ஜுன் நிதானம் இழக்காததாலும் இரவு ஆனதாலும் அநாமிகாவை அடுக்குமாடி குடியிருப்பில் உள்ள அவள் வீடு வரை சென்று விட தானூர்தியில் செல்கிறான். அவள் வீட்டுக்கு வந்து வோட்கா குடிக்க அழைக்கிறாள். வீட்டில் அவளை இருவர் கடத்திச் செல்கின்றனர். அச்சமயம் குளியலறையில் இருந்த அர்ஜுன் இதைப் பார்த்து விடுகிறான். பெசன்ட் நகர் காவல் நிலையத்தில் இது தொடர்பாக புகார் அளிக்கிறான். அங்கிருந்த துணை ஆய்வாளர் ஆறுமுகம் குற்றம் நடந்த இடத்துக்கு அர்ஜுனுடன் விரைகிறார். வீட்டில் குற்றம் சுவடு இல்லை, அடுக்குமாடி குடியிருப்பின் சிசிடிவியை பார்க்கிறார் வேறு யாரும் அந்நேரத்தில் அங்கு வந்த அறிகுறி அதில் இல்லை.

ஆறுமுகம் சேனல் 24ன் உரிமையாளரான அநாமிகாவின் தந்தையைத் தொடர்பு கொள்கிறார் அவர் தான் கோவாவில் இருந்ததாகவும் தன் மகள் கடத்தப்பட்டது தெரியாது என்றும் சொல்கிறார். ஆறுமுகத்திற்கு ஐயம் வருகிறது அர்ஜுன் பொய் சொல்லவில்லை என்று அறிகிறார். ஆறுமுகமும் அர்ஜுனும் அநாமிகாவின் தந்தை இரகுநாத்தை சந்திக்க அவர் வீட்டுக்கு செல்லும் போது அநாமிகாவைக் கடத்திய இருவரும் இரகுநாத்தை வீட்டில் உள்நுழைவதை பார்க்கின்றனர். மேலும் அவர்களுடன் பெசன்ட் நகர் காவல் நிலைய ஆய்வாளரும் செல்கிறார். அங்கு அவர்கள் இரகுநாத்திடம் மெமரி கார்டு பற்றி மிரட்டி விசாரிக்கின்றனர். அது கிடைத்ததும் அநாமிகா பாதுகாப்பாக வந்துவிடுவாள் என்கின்றனர். இரகுநாத் தன் துனை ஆசிரியரிடம் மூன்று பேர் வருவார்கள் என்றும் அவர்களிடம் கார்டை கொடுக்கும்படி கூறுகிறார். அதன் பின் அவர்கள் இரகுநாத்தைக் கொன்று விடுகிறார்கள். அவர்கள் அர்ஜுன் அங்கு இருப்பதை அறிந்து அவரைத் துரத்துகிறார்கள். ஆறுமுகமும் அர்ஜுனுடன் இணைந்து வண்டியில் தப்பி செல்கிறார். அப்போது பெசன்ட் நகர் காவல் நிலைய ஆய்வாளரை அர்ஜுன் கொன்றுவிடுகிறார். மற்ற இருவரும் தப்பிவிடுகிறார்கள். அச்சண்டையில் ஆறுமுகமும் இறந்து விடுகிறார். 

அர்ஜுன் சேனல் 24 அலுவலகத்திற்குச் செல்கிறார். அங்கு கடத்தல் காரர்கள் இருவரும் கார்டைப் பெற்றுக்கொண்டு வெளியேறுகின்றனர். அவர்களைப் பின்தொடர்ந்ததில் அவர்கள் விபச்சார விடுதிக்குச் செல்வதைக் கவனிக்கிறார். அநாமிகா அங்கு அடைத்து வைக்கப்பட்டுள்ளதை அறிந்து அநாமிகாவுடன் தப்பிச் செல்கிறார் அச்சமயம் அவர்களிடம் இருந்த கார்டை எடுத்துக்கொள்கிறார். அக்கார்டில் மத்திய அமைச்சர் ரிசி தேவ் தன் காதலியான திரைப்பட நடிகை மேக்னா சர்மாவைக் கொலை செய்ததையும் அதை அவர்கள் திறமையாக மறைப்பதையும் பார்த்து விடுகிறார்கள். அதை யு டியூபில் ஏற்றும் போது அமைச்சரின் அடியாட்கள் அங்கு வந்து விடுவதால் இவர்களால் அசைபடத்தை யு டியூபில் பதிவேற்றமுடியாமல் போகிறது.


T2014 சூலை 4 அன்று வெளியான இத்திரைப்படம் சிறப்பான வசூலை ஈட்டி சிறந்த வெற்றிப்படமாக அமைந்தது.

இத்திரைப்படம் சிறப்பான வெற்றிப்படமாக அமைந்தது. 


</doc>
<doc id="225598" url="https://ta.wikipedia.org/wiki?curid=225598" title="வடக்காஞ்சேரி சட்டமன்றத் தொகுதி">
வடக்காஞ்சேரி சட்டமன்றத் தொகுதி

வடக்காஞ்சேரி சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருச்சூர் மாவட்டத்தின் தலப்பிள்ளி வட்டத்திலும் திருச்சூர் வட்டத்தில் உள்ள ஊராட்சிகளைக் கொண்டது. திருச்சூர் வட்டத்தில் அடாட்டு, அவணூர், கைப்பறம்பு, கோலழி, முளங்குன்னத்துகாவு, தோளூர் ஆகிய ஊராட்சிகளும் தலப்பிள்ளி வட்டத்தில் முண்டத்திக்கோடு, வடக்காஞ்சேரி, தெற்குங்கரை ஆகிய ஊராட்சிகளும் அடங்குகின்றன. .


</doc>
<doc id="225600" url="https://ta.wikipedia.org/wiki?curid=225600" title="குன்னங்குளம் சட்டமன்றத் தொகுதி">
குன்னங்குளம் சட்டமன்றத் தொகுதி

குன்னங்களும் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருச்சூர் மாவட்டத்தில் உள்ள தொகுதி. தலப்பிள்ளி வட்டத்தில் உள்ள குன்னங்குளம் நகராட்சி, சொவ்வன்னூர், எருமப்பெட்டி, கடங்கோடு, காட்டகாம்பால், போர்க்குளம், வேலூர், கடவல்லூர் ஆகிய ஊராட்சிகளைக் கொண்டது.
இது ஆலத்தூர் மக்களவைத் தொகுதிக்கு உட்பட்டது.

இத்தொகுதியின் தற்போதைய சட்டமன்ற உறுப்பினராக இந்திய பொதுவுடைமை கட்சி (மாச்க்சிஸ்ட்) ஐ சேர்ந்த ஏ. சி. மொய்தீன் உள்ளார். கேரள சட்டமன்றத் தேர்தல், 2016 ல்  இவர் 63,274 வாக்குகள் பெற்று தன்னை எதிர்த்துப் போட்டியிட்ட சி.பி ஜான் என்பவரைத் தோற்கடித்தார்.


</doc>
<doc id="225612" url="https://ta.wikipedia.org/wiki?curid=225612" title="பாலை சட்டமன்றத் தொகுதி">
பாலை சட்டமன்றத் தொகுதி

பாலை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கோட்டயம் மாவட்டத்தில் அமைந்துள்ளது. பாலை நகராட்சி, மீனச்சில் வட்டத்தில் உள்ள பரணங்கானம், கடனாடு, கரூர், கொழுவனால், மீனச்சில், மேலுகாவு, மூன்னிலவு, முத்தோலி, ராமபுரம், தலநாடு, தலப்பலம் ஆகிய ஊராட்சிகளையும், காஞ்ஞிரப்பள்ளி வட்டத்தில் உள்ள எலிக்குளம் ஆகிய ஊராட்சியையும் கொண்டது. இது கோட்டயம் மக்களவைத் தொகுதிக்கு உட்பட்டது.


</doc>
<doc id="225623" url="https://ta.wikipedia.org/wiki?curid=225623" title="வண்டூர் சட்டமன்றத் தொகுதி">
வண்டூர் சட்டமன்றத் தொகுதி

வண்டூர் சட்டமன்றத் தொகுதி (), கேரள சட்டமன்றத்தின் 140 தொகுதிகளில் ஒன்று. இது மலப்புறம் மாவட்டத்தின் நிலம்பூர் வட்டத்தில் உள்ள சோக்காடு,காளிகாவு, கருவாரகுண்டு, மம்பாடு, போரூர், திருவாலி, துவ்வூர், வண்டூர் ஆகிய ஊராட்சிகளைக் கொண்டது. . இந்த தொகுதியை ஏ. பி. அனில்குமார் (இந்திய தேசிய காங்கிரசு) முன்னிறுத்துகிறார். 


</doc>
<doc id="225628" url="https://ta.wikipedia.org/wiki?curid=225628" title="வெப்ப ஒலியியல்">
வெப்ப ஒலியியல்

ஒலி வாயுவின் ஊடே செல்லும்போது பொதுவாக அழுத்த அலைவு மற்றும் இயக்க அலைவு ஏற்படும். இதுமட்டுமல்லாது வெப்பநிலை அலைவும் கூடவே ஏற்படும். இந்த ஒலி சிறிய தடங்களில் செல்லும் பொது அதனின் வெப்ப அலைவும் அந்த தடத்தின் சுவரில் இருந்து முன்னும் பின்னும் பாயும். இவ்வாறு ஏற்பட்ட வெப்பநிலை அலைவு, அழுத்த அலைவு மற்றும் இயக்க அலைவுகளின் பிணைப்பில் சில விளைவுகளை ஏற்படுத்தும். அந்த விளைவுகளின் பெயர் வெப்ப ஒலியியல் ஆகும்.

லாஸ் ஆலமோஸ் தேசிய ஆய்வகத்தில் நடத்தப்படும் வெப்ப ஒலியியல் ஆய்வுகள்


</doc>
<doc id="225629" url="https://ta.wikipedia.org/wiki?curid=225629" title="கொயிலாண்டி சட்டமன்றத் தொகுதி">
கொயிலாண்டி சட்டமன்றத் தொகுதி

கொயிலாண்டி சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கோழிக்கோடு மாவட்டத்தின் கொயிலாண்டி நகராட்சியையும், செங்கோட்டுகாவு, சேமஞ்சேரி, மூடாடி பய்யோளி, திக்கோடி ஆகிய ஊராட்சிகளையும் கொன்டது. இது வடகரை மக்களவைத் தொகுதிக்கு உட்பட்டது.

இந்த தொகுதியை பி. விஸ்வன் முன்னிறுத்துகிறார். 


</doc>
<doc id="225630" url="https://ta.wikipedia.org/wiki?curid=225630" title="பேராம்பிரை சட்டமன்றத் தொகுதி">
பேராம்பிரை சட்டமன்றத் தொகுதி

பேராம்பிரை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கோழிக்கோடு மாவட்டத்தில் உள்ள அரிக்குளம்,சக்கிட்டப்பாறை, சங்கரோத்து, செறுவண்ணூர், கீழரியூர், கூத்தாளி, மேப்பயூர், நொச்சாடு, பேராம்பிரை, துறையூர் ஆகிய ஊராட்சிகளைக் கொண்டது. இது வடகரை மக்களவைத் தொகுதிக்கு உட்பட்டது.



</doc>
<doc id="225631" url="https://ta.wikipedia.org/wiki?curid=225631" title="கொட்டாரக்கரை சட்டமன்றத் தொகுதி">
கொட்டாரக்கரை சட்டமன்றத் தொகுதி

கொட்டாரக்கரை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கொல்லம் மாவட்டத்தில் உள்ள கொட்டாரக்கரை வட்டத்திற்கு உட்பட்ட கொட்டாரக்கரை, எழுகோண், கரீப்பிரை, மைலம், குளக்கடை, நெடுவத்தூர், உம்மன்னூர், வெளியம் ஆகிய ஊராட்சிகளைக் கொண்டது.


</doc>
<doc id="225632" url="https://ta.wikipedia.org/wiki?curid=225632" title="செங்கன்னூர் சட்டமன்றத் தொகுதி">
செங்கன்னூர் சட்டமன்றத் தொகுதி

செங்கன்னூர் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது ஆலப்புழை மாவட்டத்தில் உள்ள செங்கன்னூர் நகராட்சி, செங்கன்னூர் வட்டத்தில் உள்ள ஆலை, புதனூர், செறியநாடு, மான்னார், முளக்குழை, பாண்டநாடு, புலியூர், திருவன்வண்டூர், வெண்மணி ஆகிய ஊராட்சிகளைக் கொண்டது. மாவேலிக்கரை வட்டத்தில் உள்ள சென்னித்தலை - திருப்பெருந்துறை என்னும் ஊராட்சியையும் கொண்டது. . 


</doc>
<doc id="225634" url="https://ta.wikipedia.org/wiki?curid=225634" title="மாவேலிக்கரை சட்டமன்றத் தொகுதி">
மாவேலிக்கரை சட்டமன்றத் தொகுதி

மாவேலிக்கரை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது ஆலப்புழை மாவட்டத்தில் உள்ள மாவேலிக்கரை நகராட்சி, மாவேலிக்கரை வட்டத்தில் உள்ள சுனக்கரை, மாவேலிக்கரை தாமரக்குளம், மாவேலிக்கரை தெக்கேக்கரை, நூறநாடு, பாலமேல், தழக்கரை, வள்ளிக்குன்னம் ஆகிய ஊராட்சிகளைக் கொண்டது. 


</doc>
<doc id="225636" url="https://ta.wikipedia.org/wiki?curid=225636" title="சங்கனாசேரி சட்டமன்றத் தொகுதி">
சங்கனாசேரி சட்டமன்றத் தொகுதி

சங்கனாசேரி சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கோட்டயம் மாவட்டத்தின் சங்கனாசேரி வட்டத்தில் உள்ளது.சங்கனாசேரி நகராட்சியையும், சங்கனாசேரி வட்டத்தில் உள்ள குறிச்சி, மாடப்பள்ளி, பாயிப்பாடு, திருக்கொடித்தானம், வாழப்பள்ளி ஆகிய ஊராட்சிகளையும் கொண்டது .


</doc>
<doc id="225637" url="https://ta.wikipedia.org/wiki?curid=225637" title="பாயிப்பாடு ஊராட்சி">
பாயிப்பாடு ஊராட்சி

கேரளத்தின் கோட்டயம் மாவட்டத்தில் சங்கனாசேரி வட்டத்தில் பாயிப்பாடு ஊராட்சி அமைந்துள்ளது. இது மாடப்பள்ளி மண்டலத்திற்கு உட்பட்டது. பாயிப்பாடு, சங்கனாசேரி ஆகிய ஊர்களைக் கொண்டது. இது
20.88 சதுர கிலோமீட்டர் பரப்பளவைக் கொண்டது.




</doc>
<doc id="225638" url="https://ta.wikipedia.org/wiki?curid=225638" title="சாலக்குடி சட்டமன்றத் தொகுதி">
சாலக்குடி சட்டமன்றத் தொகுதி

சாலக்குடி சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருச்சூர் மாவட்டத்தில் உள்ள சாலக்குடி நகராட்சியையும், முகுந்தபுரம் வட்டத்தில் அதிரப்பிள்ளி, காடுகுற்றி, கொடகரை கோடசேரி, கொரட்டி, மேலூர், பரியாரம் ஆகிய ஊராட்சிகளையும் கொண்டது. . 


</doc>
<doc id="225639" url="https://ta.wikipedia.org/wiki?curid=225639" title="கொடுங்கல்லூர் சட்டமன்றத் தொகுதி">
கொடுங்கல்லூர் சட்டமன்றத் தொகுதி

கொடுங்கல்லூர் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருச்சூர் மாவட்டத்தில் உள்ள கொடுங்கல்லூர் நகராட்சியையும், கொடுங்கல்லூர் வட்டத்தில் உள்ள பொய்யை, முகுந்தபுரம் வட்டத்தில் உள்ள அன்னமனடை, குழூர், மாளை புத்தன்சிறை, வெள்ளாங்கல்லூர் ஆகிய ஊராட்சிகளையும் கொண்டது. .


</doc>
<doc id="225640" url="https://ta.wikipedia.org/wiki?curid=225640" title="கைப்பமங்கலம் சட்டமன்றத் தொகுதி">
கைப்பமங்கலம் சட்டமன்றத் தொகுதி

கைப்பமங்கலம் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருச்சூர் மாவட்டத்தின் கொடுங்கல்லூர் வட்டத்தில் உள்ள எடவிலங்கு, எடத்திருத்தி, எறியாடு கைப்பமங்கலம், மதிலகம், பெரிஞ்ஞனம், ஸ்ரீநாராயணபுரம் ஆகிய ஊராட்சிகளைக் கொண்டது. .


</doc>
<doc id="225643" url="https://ta.wikipedia.org/wiki?curid=225643" title="ஏற்றுமானூர் சட்டமன்றத் தொகுதி">
ஏற்றுமானூர் சட்டமன்றத் தொகுதி

ஏற்றுமானூர் சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கோட்டயம் மாவட்டத்தில் உள்ள அய்மனம், ஆர்ப்பூக்கரை, ஏற்றுமானூர், குமரகம், நீண்டூர், திருவார்ப்பு ஆகிய ஊராட்சிகளையும் கொண்டது. .


</doc>
<doc id="225645" url="https://ta.wikipedia.org/wiki?curid=225645" title="புதுப்பள்ளி சட்டமன்றத் தொகுதி">
புதுப்பள்ளி சட்டமன்றத் தொகுதி

புதுப்பள்ளி சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது கோட்டயம் மாவட்டத்தின் கோட்டயம் வட்டத்தில் உள்ள அகலக்குன்னம், அயர்க்குன்னம், கூரோப்படை, மணற்காடு, மீனடம், பாம்பாடி, புதுப்பள்ளி ஆகிய ஊராட்சிகளையும், சங்கனாசேரி வட்டத்தில் உள்ள வாகத்தானம் ஆகிய ஊராட்சியையும் கொண்டது .


</doc>
<doc id="225647" url="https://ta.wikipedia.org/wiki?curid=225647" title="திருவம்பாடி சட்டமன்றத் தொகுதி">
திருவம்பாடி சட்டமன்றத் தொகுதி

திருவம்பாடி சட்டமன்றத் தொகுதி, கேரள சட்டமன்றத்தின் 140 தொகுதிகளில் ஒன்று. இது கோழிக்கோடு மாவட்டத்தின் கோழிக்கோடு வட்டத்தில் உள்ள திருவம்பாடி, காரசேரி, கோடஞ்சேரி, கொடியத்தூர், கூடரஞ்ஞி, முக்கம், புதுப்பாடி ஆகிய ஊராட்சிகளைக் கொண்டது. .



</doc>
<doc id="225648" url="https://ta.wikipedia.org/wiki?curid=225648" title="கும்பகோணம் கரும்பாயிர விநாயகர் கோயில்">
கும்பகோணம் கரும்பாயிர விநாயகர் கோயில்

கும்பகோணத்தில் உள்ள விநாயகர் கோயில்களில் இதுவும் ஒன்று. இக்கோயில் கும்பேஸ்வரர் கோயில் திருமஞ்சன வீதியில் உள்ளது. இக்கோயிலுக்கு அருகே வராகப்பெருமாள் கோயில் உள்ளது.

முன்னர் இக்கோயில் வராகப்பிள்ளையார் கோயில் என்றழைக்கப்பட்டது. ஆதி கும்பேஸ்வரர் ஆலயத்துக்கு அருகில் வடதிசையில் இந்த கரும்பாயிரம் விநாயகர் ஆலயம் அமைந்துள்ளது. ஆதி காலத்தில் வராகப் பிள்ளையார் என்றும் பின்னர் கரும்பாயிரம் விநாயகர் ஆனது. ஹிரண்யாட்சன் பூமாதேவியை சுருட்டி எடுத்து கொண்டு போய் பாதாளத்தில் மறைத்து வைத்தான். அப்போது மகாவிஷ்ணுவானவர் வராக அவதாரம் எடுத்து செல்வதற்குமுன் கும்பேஸ்வரர் கோவிலுக்கு வடக்கில் பூவராக தீர்த்தம் என்னும் குளத்தை அமைத்து அதன் கரையில் விநாயகரை பிரதிஷ்டை செய்து தீர்த்ததில் நீராடி விநாயகரை வணங்கி சென்றார் காரியம் சுபமானது. மீண்டும் வந்து விநாயகரை வழி பட்டு சிறப்பு செய்தார் விஷ்ணு. இதுவே வராக பிள்ளையார் உருவான வரலாறு.

ஒரு காலத்தில் கும்பேசப்பெருமானைத் தரிசிக்க வந்த முனிவர்களுடன் ஒரு கரும்பு வியாபாரியும் ஆயிரம் கரும்புகளுடன் வராகக்குளக்குரையில் வந்து தங்கினான். அங்கிருந்த விநாயகர் அந்தணச்சிறுவன்வேடங்கொண்டு அந்த வியாபாரியிடம் சென்று தனக்கு ஒரு கரும்பு கொடுக்கும்படி கேட்டார். அவன் கொடுக்க மறுக்கவே அச்சிறுவன் (விநாயகர்) ஒரு கரும்பைப் பிடித்து இழுக்கவே அதனால் கோபங்கொண்ட வியாபாரி, விநாயகராகிய சிறுவனை அடிப்பதற்குத் துரத்திக்கொண்டு செல்ல, அப்போது சிறுவன் மேற்படி விநாயகர் கோயிலுக்குள் ஓடி மறைந்துவிட்டான். பிறகு வியாபாரியின் ஆயிரம் கரும்புகளும் சாரமற்றுச் சக்கை போல் ஆகிவிட்டன. இதை அறிந்த வியாபாரி வருந்தி விநாயகரிடம் வேண்டி நின்றான். அப்போது விநாயகர், அந்த ஆயிரம் கரும்புகளுக்கும் மீண்டும் சாரத்தைக் கொடுத்தார். அதுமுதல் அவருக்கு கரும்பாயிரம் பிள்ளையார் என்ற பெயர் ஏற்பட்டது. 

இக்கோயில் பற்றி திருக்குடந்தைப்புராணம் போற்றுவதைக் கீழ்க்கண்ட பாடலில் காணலாம். <br>
“அருகரும்புத் தரும்வியப்ப அவனியொரு<br>
கோட்டுநுனி அமைத்துத் தீயோர்<br>
திருகரும்புக் கிடங்கொடாச் செங்கண்வரி<br>
கமும்கிழத் தேதே யென்று<br>
வருகரும்புட் குலமுழக்கு மலர்க்கேழற்<br>
புனற் கோட்டார் வணிகன் பாங்கர்<br>
ஒருகரும்புக் காயிரங்கொண் டுறுகரும்பா<br>
யிரக்களிற்றை உளங்கொள்வோமே“



</doc>
<doc id="225649" url="https://ta.wikipedia.org/wiki?curid=225649" title="ஏறநாடு சட்டமன்றத் தொகுதி">
ஏறநாடு சட்டமன்றத் தொகுதி

ஏறனாடு சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது மலப்புறம் மாவட்டத்தின் நிலம்பூர் வட்டத்தில் உள்ள சாலியார் ஊராட்சி‌யையும், ஏறனாடு வட்டத்தில் உள்ள அரீக்கோடு, எடவண்ணை, காவனூர், கீழுபறம்பு, ஊர்ங்காட்டிரி, குழிமண்ணை ஆகிய ஊராட்சிகளைக் கொண்டது. .


</doc>
<doc id="225650" url="https://ta.wikipedia.org/wiki?curid=225650" title="ராணி ராசமணி">
ராணி ராசமணி

ராமகிருஷ்ண பரமஹம்சரின் இல்லறச்சிஷ்யையான ராணி ராசமணி தட்சிணேசுவர காளி கோயிலைக் கட்டியவர். 1793 செப்டம்பர் மாதம் கல்கத்தாவிற்கு வடக்கே சுமார் 30 மைல் தொலைவில் உள்ள கோனா என்ற குக்கிராமத்தில் பிறந்தவர். இவரது இயற்பெயர் ராசமணி. தாயார் ராணி என்ற செல்லப்பெயரில் அழைத்ததால் அது அடைமொழியானது. இவரது பெற்றோர் ஹரேகிருஷ்ண தாஸ், ராம ப்ரியா. இவரது ஏழாவது வயதில் தாயார் இறந்தார். ஏழைக்குடும்பத்தில் பிறந்த ராணி ராசமணி 1804 ஏப்ரல் மாதத்தில் கல்கத்தா ஜான் பஜாரைச் சேர்ந்த பணக்காரர் ப்ரீதராம் தாஸின் மகனான ராஜ்சந்திர தாஸிற்கு திருமணம் செய்விக்கப்பட்டார்.


</doc>
<doc id="225651" url="https://ta.wikipedia.org/wiki?curid=225651" title="மதுராநாத் விஸ்வாஸ்">
மதுராநாத் விஸ்வாஸ்

ராமகிருஷ்ண பரமஹம்சரின் இல்லறச்சீடரான மதுராநாத் விஸ்வாஸ் கிழக்கு வங்காளத்தில் உள்ள குல்னா மாவட்டத்தில் பிறந்தவர். இவர் வங்காளக் கவிஞர் ரவீந்திரநாத் தாகூரின் தந்தை தேவேந்திரநாத் தாகூருடன் இந்துக் கல்லூரியில் படித்தவர். ராணி ராசமணி, ராஜ்சந்திரர் தம்பதியினரின் மூன்றாவது மகள் கருணாமயியை மணந்தவர். இவர் மதுர்பாபு என்று அழைக்கப்பட்டார்.தேவி தமது தேவைகளை நிறைவேற்றவல்லவர்களாக காட்டியதாக ராமகிருஷ்ண பரமஹம்சர் குறிப்பிட்ட ஐவரில் முதலாமர் இவர்.


</doc>
<doc id="225652" url="https://ta.wikipedia.org/wiki?curid=225652" title="ராம் சந்திர தத்தர்">
ராம் சந்திர தத்தர்

ராமகிருஷ்ண பரமஹம்சரின் இல்லறச்சீடரான ராம் சந்திர தத்தர் 1851 அக்டோபர் 30 ஆம் தேதி கல்கத்தாவில் பிறந்தவர். இவரது பெற்றோர் நரசிம்ம பிரசாத் தத்தர், துளசிமணி. ராமசந்திரர் அறிவியல் படித்தவராதலால் தாம் உண்மையென்று கருதியவற்றைக் கடைபிடிப்பதில் மிகுந்த உறுதி கொண்டிருந்தார். சுய முயற்சியால் இவர் கண்டுபிடித்த ரத்தப் போக்கு நோயைக் குணப்படுத்தும் மூலிகை மருந்தை அரசாங்கம் அங்கீகரித்ததால் புகழ் பெற்று இங்கிலாந்து வேதியியல் அறிஞர் சபையில் உறுப்பினராகவும் அங்கீகரிக்கப்பட்டார். கல்கத்தா மருத்துவக் கல்லூரியில் ராணுவ மருத்துவ மாணவர்களுக்கு வகுப்புகள் எடுத்தார்.
நாத்திகத்தின் மீது மிகுந்த ஈடுபாட்டினை ஐந்து வருடங்கள் கொண்டிருந்தார். தமது இளம் வயது மகளின் மறைவிற்குப் பின்னர் பிரம்ம சமாஜம், கிறிஸ்தவம், இந்து மதப் பிரிவுகளைச் சேர்ந்த தலைவர்களை சந்தித்து தம் சந்தேகங்களை தீர்க்க முயன்றார். 1879 நவம்பர் 13 ஆம் தேதி ராமகிருஷ்ண பரமஹம்சரை சந்தித்தார்.


</doc>
<doc id="225653" url="https://ta.wikipedia.org/wiki?curid=225653" title="துர்க்கா சரண நாகர்">
துர்க்கா சரண நாகர்

ராமகிருஷ்ண பரமஹம்சரின் சீடரான துர்க்கா சரண நாகர் கிழக்கு வங்காளத்தின் (தற்போதைய வங்களாதேசம்) தேவ்போக்கில் 1846 ஆகஸ்டு 21இல் பிறந்தார். இவரது தந்தை தீனதயாள். ஹோமியோபதி மருத்துவரான துர்க்கா சரண நாகர் தமது அசாதாரணமான ஆளுமைக் குணத்தால் நாக மகாசயர் என்றழைக்கப்பட்டார்.(மகாசயர்=பெரியவர்).
இவர், சுவாமி விவேகானந்தரால் ’உலகம் முழுவதும் சுற்றி வந்தும் நாக மஹாசயரைப் போன்ற மகானை எங்குமே பார்க்கவில்லை” என்று குறிப்பிடப்பட்டவர்.

ஐம்பது வருடங்களுக்கு ஒருமுறை வரும் அர்த்தோதய யோகம் (மஹாவாருணி யோகம்) எனும் புனித நாளன்று இவரது தந்தை புனித நீராடி வழிபட கங்கைக்கு தன்னை அழைத்துச் செல்லச் சொன்னார்.நாக மகாசயரோ "உண்மையான பக்தியிருந்தால் கங்கா தேவி அவனது வீடு தேடி வந்து அருள்புரிவாள்" என்று பதில் கூறினார். நாகமகாசயரின் கூற்றுப்படியே அர்த்தோதய யோக தினத்தன்று நாகமகாசயரின் வீட்டு முற்றத்தின் தென் கிழக்கு மூலையில் கங்கை நீரூற்று தோன்றியது.கிராம மக்களும் அந்த கங்கா நீரூற்றில் நீராடினர். பின்னாளில் இந்நிகழ்வு பற்றி கேள்விப்பட்ட சுவாமி விவேகானந்தர் "நாக மகாசயரைப் போன்ற மகான்களுக்கு எதுவும் சாத்தியமே; தங்களின் திட சங்கல்பத்தால் மனிதர்களுக்கு கணப்பொழுதில் முக்தி அளிக்க வல்லவர்கள் அவர்கள்" என்று குறிப்பிட்டார்.


</doc>
<doc id="225654" url="https://ta.wikipedia.org/wiki?curid=225654" title="மகேந்திரநாத் குப்தர்">
மகேந்திரநாத் குப்தர்

ராமகிருஷ்ண பரமஹம்சரின் இல்லறச்சீடரான மகேந்திர நாத் குப்தர் ’ஸ்ரீராமகிருஷ்ணரின் அமுதமொழிகள்’ நூலின் ஆசிரியர். இவர் 1854 ஜுலை 14 ஆம் தேதி கல்கத்தாவில் பிறந்தார். இவர் தேதி, நேரம் உட்பட எழுதி வைத்த நாட்குறிப்புகளின் தொகுப்பே ஸ்ரீராமகிருஷ்ணரின் அமுதமொழிகள்’ என்னும் நூல். இவர் பிரம்ம சமாஜத் தலைவர் கேசவ சந்திர சேனின் உறவுப் பெண்ணான நிகுஞ்ச தேவியை திருமணம் செய்தவர். கல்கத்தா பள்ளிகளில் தலைமை ஆசிரியராகப் பணியாற்றியவர். 1882 பிப்ரவரியில் ராமகிருஷ்ண பரமஹம்சரை சந்தித்தார். அப்போது ஈசுவர சந்திர வித்தியாசாகரின் சியாம் பஜார் கிளைப் பள்ளியில் தலைமை ஆசிரியராக இருந்தார். ம- என்பது இவரது பெயரின் சுருக்கமாகவும் புனைப்பெயராகவும் அமைந்தது. அமுதமொழிகளில் இவர் மாஸ்டர் என்று அழைக்கப்பட்டது குறிப்பிடப்பட்டுள்ளது.


</doc>
<doc id="225656" url="https://ta.wikipedia.org/wiki?curid=225656" title="பூர்ண சந்திர கோஷ்">
பூர்ண சந்திர கோஷ்

ராமகிருஷ்ண பரமஹம்சரின் இல்லறச்சீடரான பூர்ண சந்திர கோஷ் 1871ஆம் ஆண்டின் பிற்பகுதி அல்லது 1872 ஆம் ஆண்டின் முற்பகுதியில் பிறந்திருக்கக் கூடும். இவர் வடக்கு கல்கத்தாவில் பிறந்தவர். இவரது பெற்றோர் ராய்பகதூர் தீனநாத் கோஷ், கிருஷ்ணமானினி. இவர் ’ம-’ தலைமையாசிரியராக இருந்த வித்யாசாகரின் பள்ளியில் படித்துவந்தார். ம- இவரை 1885 ஆம் ஆண்டு மார்ச்சு மாதத்தில் ராமகிருஷ்ண பரமஹம்சரிடம் அழைத்துச் சென்றார். இவர் ஸ்ரீராமகிருஷ்ணரால், விஷ்ணுவின் அம்சமாகவும் ஈசுவர கோடிகளில் ஒருவராகவும் அடையாளம் காட்டப்பட்டவர்


</doc>
<doc id="225660" url="https://ta.wikipedia.org/wiki?curid=225660" title="நாட்டுடைமையாக்கப்பட்ட தமிழ் நூல்களின் பட்டியல்">
நாட்டுடைமையாக்கப்பட்ட தமிழ் நூல்களின் பட்டியல்

நாட்டுடைமையாக்கப்பட்ட தமிழ் நூல்கள் பட்டியல்: தமிழ்நாடு அரசால் நாட்டுடைமையாக்கப்பட்ட தமிழ் நூல்களின் பெயர்களும் அவற்றின் ஆசிரியர்களின் பெயர்களும் பட்டியலாக தரப்பட்டுள்ளன. தமிழ் இணையக் கல்விக்கழகத்தினரால் இது வரை நாட்டுடைமையாக்கப்பட்ட 2178 தமிழ் நூல்களில் பெரும்பாலான நூல்கள் மின்னூல்களாக மாற்றப்பட்டுள்ளமை அனைவரும் கட்டணமின்றிப் படிக்க வகை செய்துள்ளது..


10#தமிழ் வளர்ந்த கதை



 #குன்றக்குடி அடிகளார் நூல்வரிசை-5







குழந்தையுரை









 #பாஞ்சாலங்குறிச்சி வீர சரித்திரம்-பாகம்-2



</doc>
<doc id="225662" url="https://ta.wikipedia.org/wiki?curid=225662" title="தி வின்ஸ்டீன் கம்பெனி">
தி வின்ஸ்டீன் கம்பெனி

தி வின்ஸ்டீன் கம்பெனி () இது ஒரு அமெரிக்க நாட்டு ஒரு முக்கியமான திரைப்பட ஸ்டுடியோ நிறுவனமாகும். இந்த நிறுவனம் மார்ச் 10, 2005ஆம் ஆண்டு நியூயார்க் நகரம் அமெரிக்காவில், பாப் வெய்ன்ஸ்டீன் மற்றும் ஹார்வே வெயின்ஸ்டீனால் துவங்கப்பட்டது. இந்த நிறுவனம் பிரானா 3டி, வாம்பயர் அகாடமி உள்ளிட்ட பல திரைப்படங்களை விநியோகம் செய்துள்ளது.


</doc>
<doc id="225664" url="https://ta.wikipedia.org/wiki?curid=225664" title="ஓபன் ரோட் பிலிம்ஸ்">
ஓபன் ரோட் பிலிம்ஸ்

ஓபன் ரோட் பிலிம்ஸ் () அல்லது ஒஆர்எப் இது ஒரு அமெரிக்க நாட்டு திரைப்படங்களை விநியோகம் செய்யும் நிறுவனமாகும். இந்த நிறுவனம் மார்ச் 28, 2011ஆம் ஆண்டு துவங்கப்பட்டது. இதன் தலைமையகம் ஹாலிவுட், கலிபோர்னியாவில் அமைந்துள்ளது. இந்த நிறுவனம் சபோடேஜ், எ ஹாண்டட் ஹவுஸ் 2 உள்ளிட்ட பல திரைப்படங்களை விநியோகம் செய்துள்ளது.


</doc>
<doc id="225666" url="https://ta.wikipedia.org/wiki?curid=225666" title="சும்மிட் என்டேர்டைன்மென்ட்">
சும்மிட் என்டேர்டைன்மென்ட்

சும்மிட் என்டேர்டைன்மென்ட் எல்எல்சி () இது ஒரு அமெரிக்க நாட்டு திரைப்படங்களை விநியோகம் செய்யும் நிறுவனமாகும். இதன் துணை நிறுவனம் லயன்ஸ் கேட் என்டேர்டைன்மென்ட் ஆகும். இந்த நிறுவனம் 1991ஆம் ஆண்டு துவங்கப்பட்டது. இதன் தலைமையகம் யுனிவர்சல் சிட்டி, கலிபோர்னியாவிலும், சர்வதேசத் தலைமையகம் இலண்டனிலும் அமைந்துள்ளது.

விநியோகம் செய்த சில திரைப்படங்கள்:


</doc>
<doc id="225668" url="https://ta.wikipedia.org/wiki?curid=225668" title="ஸ்கிரீன் மீடியா பிலிம்ஸ்">
ஸ்கிரீன் மீடியா பிலிம்ஸ்

ஸ்கிரீன் மீடியா பிலிம்ஸ் () இது அமெரிக்க மற்றும் கனடா நாட்டு டிவிடி மற்றும் திரைப்படங்களை விநியோகம் செய்யும் நிறுவனமாகும். இந்த நிறுவனம் 2001ஆம் ஆண்டு துவங்கப்பட்டது.


</doc>
<doc id="225671" url="https://ta.wikipedia.org/wiki?curid=225671" title="கும்பகோணம் பகவத் விநாயகர் கோயில்">
கும்பகோணம் பகவத் விநாயகர் கோயில்

கும்பகோணத்தில் உள்ள விநாயகர் கோயில்களில் இதுவும் ஒன்று. இக்கோயில் நாகேஸ்வரர் கோயில் திருமஞ்சன வீதியில் உள்ளது. இக்கோயிலை பகவத் விநாயகர் கோயில் என்றும் பகவ விநாயகர் கோயில் என்றும் அழைக்கின்றனர். முச்சந்தி பாதாளகாளியம்மன் கோயில், யானையடி அய்யனார் கோயில், ஜெகந்நாதப்பிள்ளையார் கோயில், படைவெட்டி மாரியம்மன் கோயில் ஆகிய கோயில்களும் உள்ளன.

இக்கோயிலில் மூலவராக விநாயகப்பெருமான் உள்ளார்.

வரலாற்றறிஞர் மயிலை சீனி.வேங்கடசாமி, நாகேசுவரசுவாமித் திருமஞ்சன வீதியில் உள்ள ஒரு விநாயகர் கோயிலில் பகவரிஷி என்னும் பெயருள்ள ஒரு புத்தர் உருவம் இருக்கிறது என்றும், பவன் என்பது புத்தர் பெயர்களில் ஒன்று, புத்தருக்கு விநாயகன் என்னும் பெயர் உண்டென்று நிகண்டுகள் கூறுகின்றன என்றும், புத்தர் கோயில்கள் பல பிற்காலத்தில் விநாயகர் கோயில்களாகக்கப்பட்டன என்றும், இங்குள்ள விநாயகர் கோயிலும் அதில் உள்ள புத்தர் உருவம் இதற்குச் சான்றாகும் என்றும் கூறுகிறார். 

இக்கோயிலில் மயிலை சீனி வேங்கடசாமி கூறிய புத்தர் சிலை காணப்படவில்லை. அங்குள்ள சிலை பகவத் அல்லது பகவ முனிவர் என்பவருடைய சிலையாகும். புத்தர் சிலைக்குரிய கூறுகள் இச்சிலையில் காணப்படவில்லை. 

2006இல் இக்கோயிலில் குடமுழுக்கு நடைபெற்றுள்ளது. 2016இல் நடைபெறவுள்ள மகாமகத் திருவிழாவின் காரணமாக இக்கோயிலில் குடமுழுக்கு நடத்த 22.2.2015 ஞாயிற்றுக்கிழமை ஏற்பாடுகள் தொடங்கப்பட்டு, பாலாலயம் நடைபெற்றது. அக்டோபர் 26, 2015இல் குடமுழுக்கு நடைபெற்றது. 


</doc>
<doc id="225675" url="https://ta.wikipedia.org/wiki?curid=225675" title="மன்னார்குடி ஈசுவரன்">
மன்னார்குடி ஈசுவரன்

மன்னார்குடி ஈசுவரன் (பிறப்பு:1947) தமிழகத்தைச் சேர்ந்த மிருதங்க இசைக் கலைஞர் ஆவார். 

மன்னார்குடி ஈசுவரனின் தந்தையாராகிய அப்பையா தீக்சிதர், சமசுகிருத மொழியில் வித்தகராவார். ஈசுவரன் தனது ஆரம்பகால மிருதங்க இசைப் பயிற்சியை குனிசேரி கிருஷ்ணமணி ஐயரிடம் பெற்றார். அதன்பிறகு பாலக்காடு கே. குஞ்சுமணி ஐயரிடமும், குருவாயூர் ஜி. துரையிடமும் தொடர்ந்து கற்கும் வாய்ப்பு கிடைத்தது.

1958ஆம் ஆண்டில் தி. பசுபதி என்பவரின் வாய்ப்பாட்டு இசை நிகழ்ச்சிக்கு மிருதங்கம் வாசித்ததே மன்னார்குடி ஈசுவரனின் முறைப்படியான மேடை அரங்கேற்றமாகும். அனைத்திந்திய வானொலியின் திருச்சி நிலையத்திலும், சென்னை நிலையத்திலும் உயர்நிலை வாத்தியக் கலைஞராக பணியாற்றியுள்ளார். இவரின் மாணவர்களுள் குறிப்பிடத்தக்கவர்கள் அசுவின் சிறிதரன், முத்ரா பாஸ்கர் ஆகியோராவர்.




</doc>
<doc id="225687" url="https://ta.wikipedia.org/wiki?curid=225687" title="இரத்தநாள விரிவூக்கி">
இரத்தநாள விரிவூக்கி

இரத்தநாள விரிவூக்கி என்பது இரத்த நாளங்களின் உட்புற சுவரின் அளவை விரிவாக்கும் செயல் ஆகும். இந்த இரத்தநாள விரிவூக்கிகளானவை இரத்த நாளத்தின் உட்புறச் சுவரின் தசைகளைத் தளரச்செய்து அவற்றினை இளகுவாக்கி விரிவுத்தன்மையை அதிகரிக்க கூடியவை ஆகும். குறிப்பாக அவை பெரிய இரத்த நாளங்களிலும் குறு இரத்த நாளங்களிலும் இரத்த ஓட்டத்தை ஊக்கப்படுத்த வல்லவை. ஆங்கிலத்தில் இது வாஸோடயலேசன் (Vasodilation) என்று அழைக்கப்படுகிறது. இது வாஸொகான்ட்ரிக்சன் (Vasocontriction) எனப்படும் இரத்தநாள தடைக்கு எதிர்மறையான செயல்ஆகும்.

இரத்தநாள விரிவூக்கியின் செயல் காரணமாக இரத்த நாளத்தில் உராய்வு குறைந்து இரத்தம் ஓடுவதற்கு தேவையான அதிகப்படியான இடவசதி கிடைப்பதால் இரத்த நாளங்களில் பாயும் இரத்தத்தின் அளவு அதிகரிக்கப்படுகிறது. இதன் காரணமாக நோயாளியின் இரத்த அழுத்தம் குறைகிறது. வாஸோடயலசன் (Vasodialation) நிகழ்வை ஊக்கப்படுத்தகூடிய மருந்துகளை வாஸோடயலேட்டர் (Vasodialators) என்று அழைக்கலாம்.

உடலில் எந்தத் திசுக்களுக்குக் குருதி அதிகப்படியாகத் தேவைப்படுகிறதோ அங்குள்ள இரத்தநாளத்தின் அளவை விரிவுபடுத்துவதால் அந்த குறிப்பிட்ட திசுக்களுக்குச் செல்லும் குருதி ஓட்டத்தை அதிகப்படுத்த இயலும். இவ்வாறாகக் குருதி ஓட்டத்தினை அதிகப்படுத்துவதினால் அந்தத் திசுக்களுக்குக் கிடைக்கும் பிராணவாயு, புரதம், உயிர்ச்சத்து மற்றும் குளுக்கோஸ் போன்ற இன்றியமையாத சத்துக்களின் அளவும் அதிகபடுத்தப்படுகிறது. இவ்வாறாக அதிகப்படுத்தப்படும் குருதி ஓட்டத்தின் காரணமாக குருதி நுழைவதற்குச் சிரமமான நுண் குருதி தந்துகிகளுக்கு இன்னும் அதிகமான குருதி ஓட்டம் கிடைக்கிறது. எடுத்துக்காட்டாக உடலில் ஒரு இடத்தில் காயம் பட்டிருப்பின் அந்த காயத்தினைச் சுற்றியுள்ள உயிரணுக்கள் மீண்டெழுவதற்கு அவற்றிற்கு பிராணவாயு மற்றும் சத்துகள் அவசியமாகிறது. இந்த வாஸோடயலேஷன் என்னும் குருதி நாள விரிவூக்கிச் செயல் மூலமாக இவ்வாறான காயத்தினை சுற்றியுள்ள திசுக்களுக்கு அதிகப்படியாக சத்துக்களை வழங்க முடிவதால் அவை வழக்கமானதை விட சற்று அதிகப்படியான வேகத்தில் மீண்டெழுகின்றன இதனால் காயம் விரைவாகக் குணப்படுகிறது. இதுவே இரத்த நாள விரிவூக்கியின் முக்கிய செயல்பாடாகும்.

உடலில் வாஸொகான்ட்ரிக்சன் (Vasocontriction) எனும் இரத்த நாள குறுக்கத்தின் காரணமாக இரத்த ஓட்டத்தின் தடை அதிகப்படுவதால் இருதயமானது அதிகப்படியான அழுத்தத்துடன் செயல்பட்டு இரத்தத்தினைத் திசுக்களுக்குச் செலுத்த வேண்டிய கட்டாயத்திற்கு உட்படுத்தப்படுகிறது. இதன் காரணமாக ஹைப்பர் டென்ஷன் என்றழைக்கப்படும் அதிக இரத்த அழுத்த நோய்க்கு ஆட்பட நேரிடுகிறது. எனவே இவ்வாறாக அதிக இரத்த அழுத்த நோயாளிகளுக்கு இந்த இரத்த நாள விரிவூக்கியின் மூலம் இரத்த நாளங்களில் ஏற்படும் உராய்வைக் குறைப்பதால் இரத்த ஓட்டத்தினை மேம்படுத்த முடிகிறது. இதனால் இந்நோயாளிகளின் இருதயத்திற்கு ஏற்படும் அதிகப்படியான வேலைப்பளுவைக் குறைக்க முடியும்.

இதய வெளியேற்றவளவு (Cardiac Output) சராசரி தமனி இரத்த அழுத்தம் மற்றும் அனைத்துபுற இரத்தநாளத்தடை (Total Peripheral Resistance - TPR) ஆகியவற்றின் மீது இரத்தநாள விரிவூக்கியின் செயல்பாடு நேரடியானதாக இருக்கின்றது. இருதய துடிப்பின் பொழுது இருதய ஸிஸ்டால் (Systole) மற்றும் டயஸ்டால் (Diastole) எனப்படும் இருவகையான இரத்தநாள அழுத்த ஒலி வெளிபாடுகள் கிடைக்கிறன. இதயசுருக்கத்தின் பொழுது ஸிஸ்டால் (Systole) எனப்படும் இதயசுருக்க சித்தொலியும் இதயவிரிவின் பொழுது டையஸ்டால் (Diastole) எனப்படும் இதயவிரிவு தயத்தொலியும் கிடைக்கிறது. இதில் வாஸோடயலேசன் (Vasodialation) எனும் இரத்தவிரிவூக்கியானது ஸிஸ்டால் எனும் சித்தொலியின் நேரப்பகுதியிலும் வாஸோகான்ரிக்சன் (Vasocontriction) எனும் இரத்த ஓட்டத்தடையானது டையஸ்டால் எனும் தயத்தொலியின் நேரப்பகுதியிலும் கிடைக்கிறது. இதய வெளியேற்றவளவு (ஒரு அலகு மணித்துளியில் ஏற்படும் இரத்த ஓட்ட அளவு - Cardiac Output) என்பது ஒரு நிமிடத்தில் உண்டாகும் இதயத்துடிப்புடன் (Heart Rate - Beats Per Minute) ஸிஸ்டால் எனும் சித்தொலியின் பொழுது இதயகீழறையில் இருந்து வெளிப்படும் (Ventricular Ejaculation) இரத்த கொள்ளளவுடன் பெருக்கி கண்டுபிடிக்கப்படுகிறது.

அனைத்துபுற இரத்தநாள தடையானது (TPR) இரத்த நாளத்தின் நீளம், குருதியின் பாகுத்தன்மை மற்றும் இரத்த நாளத்தின் சுற்றளவு ஆகியவற்றை சாந்துள்ளது. வாஸோடயலேசன் எனும் இரத்தநாள விரிவூக்கியானது பெரிய இரத்த நாளம், குறு இரத்த தந்துகி ஆகியவற்றின் தசை உயிரணுக்களை தளர்வடைய செய்வதின் மூலம் அனைத்துபுற இரத்தநாள தடை மற்றும் இரத்த அழுத்தத்தை குறைக்கிறது. இரத்த நாள விரிவூக்கியானது வெப்ப இரத்த பிராணிகளின் வாழுமிட வெளிப்புற வெப்பம் அதிகரிக்கும் பொழுது அவற்றின் மேலோட்டமான இரத்த நாளங்களில் ஏற்படுகிறது. இந்த செயல்பாடானது வெப்பமடைந்த குருதியினை அந்த பிராணிகளின் தோலுக்கு அனுப்புகிறது இதனால் அவற்றின் உடல் வெப்பம் எளிதாக வெளியேற்றப்பட்டு கட்டுக்குள் வைக்கப்படுகிறது.


</doc>
<doc id="225712" url="https://ta.wikipedia.org/wiki?curid=225712" title="2014 தாய்வான் எரிவாயுக் குழாய் வெடிப்பு">
2014 தாய்வான் எரிவாயுக் குழாய் வெடிப்பு

2014 கவ்சியூங் எரிவாயுக் குழாய் வெடிப்பு ("2014 Kaohsiung gas explosions") என்பது 2014 சூலை 31 இரவு 8:46 மணிக்கு தாய்வானில் தென்பகுதி நகரமான கவ்சியூங்கில் தொடர்ச்சியாக நிகழ்ந்த எரிவாயு வெடி விபத்தாகும். இந்த எரிவாயு வெடி விபத்தில் 25 பேர் கொல்லப்பட்டனர். 271 பேர் காயமடைந்தனர்.


</doc>
<doc id="225717" url="https://ta.wikipedia.org/wiki?curid=225717" title="நெய்யாற்றின்கரை சட்டமன்றத் தொகுதி">
நெய்யாற்றின்கரை சட்டமன்றத் தொகுதி

நெய்யாற்றின்கரை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருவனந்தபுரம் மாவட்டத்தில் அமைந்துள்ளது.


2011-ஆம் ஆண்டில் இருந்து, ஆர். செல்வராஜ் என்பவர் சட்டமன்ற உறுப்பினராகா உள்ளார். .


</doc>
<doc id="225721" url="https://ta.wikipedia.org/wiki?curid=225721" title="சிற்றாரிப்பறம்பு">
சிற்றாரிப்பறம்பு

சிற்றாரிப்பறம்பு என்பது இந்திய மாநிலமான கேரளாவில் கண்ணூர் மாவட்டத்தில் தலசேரி வட்டத்தில் உள்ள ஒரு ஊராட்சி ஆகும். இது கூத்துபறம்பு மண்டலத்திற்கு உட்பட்டது. . படுவிலாயி, பாதிரியாட் ஆகிய ஊர்களைக் கொண்டது. கூத்துபறம்பு சட்டமன்றத் தொகுதிக்கு உட்பட்டது..

இது 20 வார்டுகளைக் கொண்டுள்ளது. 



</doc>
<doc id="225722" url="https://ta.wikipedia.org/wiki?curid=225722" title="சப்பாரப்படவு">
சப்பாரப்படவு

சப்பாரப்படவு என்பது கேரளத்தின் கண்ணூர் மாவட்டத்திற்கு உட்பட்ட தளிப்பறம்பு வட்டத்தில் உள்ள ஒரு ஊராட்சி ஆகும். இது தளிப்பறம்பு மண்டலத்திற்கு உட்பட்டது. இது கூவேரி, தமிரி, வெள்ளாடு ஆகிய ஊர்களைக் கொண்டது. வடக்கில் ஆலக்கோடும், கிழக்கில் நடுவில்லும், தெற்கில் குறுமாத்தூரும்‍, பரியாரமும், மேற்கில் பரியாரமும், கடன்னப்பள்ளி-பாணப்புழையும், எரமம்-கூற்றூரும் அமைந்துள்ளன. .



</doc>
<doc id="225723" url="https://ta.wikipedia.org/wiki?curid=225723" title="குறுமாத்தூர்">
குறுமாத்தூர்

குறுமாத்தூர் என்பது கேரளத்தின் கண்ணூர் மாவட்டத்தில் உள்ள கண்ணூர் வட்டத்தில் உள்ள ஒரு ஊராட்சி ஆகும். இது தளிப்பறம்பு மண்டலத்திற்கு உட்பட்டது. குறுமாத்தூர், பன்னியூர் ஆகிய ஊர்களைக் கொண்டது. இது 50.79 சதுர கிலோமீட்டர் பரப்பளவைக் கொண்டது. வடக்கில் சப்பாரப்படவு, செங்களாயி ஊராட்சிகளையும், கிழக்கில் செங்களாயி, மய்யில் ஆகிய ஊராட்சிகளும், தெற்கில் மய்யில் ஊராட்சியும், தளிப்பறம்பு நகராட்சியும், மேற்கில் தளிப்பறம்பு நகராட்சியும், பரியாரம் ஊராட்சியும், சப்பாரப்படவு ஊராட்சியும் அமைந்துள்ளன. .

இது 16 வார்டுகளைக் கொண்டது.




</doc>
<doc id="225725" url="https://ta.wikipedia.org/wiki?curid=225725" title="செங்களாயி ஊராட்சி">
செங்களாயி ஊராட்சி

கேரளத்தின் கண்ணூர் மாவட்டத்தில் தளிப்பறம்பு வட்டத்தில் செங்களாயி ஊராட்சி அமைந்துள்ளது. இது தளிப்பறம்பு மண்டலத்திற்கு உட்பட்டது. செங்கலை, சுழலி ஆகிய ஊர்களைக் கொண்டது. இது 67.33 சதுரகிலோமீட்டர் பரப்பளவைக் கொண்டது. கிழக்கில் ஸ்ரீகண்டாபுரம் ஊராட்சியும், மேற்கில் குறுமாத்தூர் ஊராட்சியும், வடக்கில் நடுவில், சப்பாரப்படவு ஆகிய ஊராட்சிகளும், தெற்கில் வளபட்டணம் ஆறும் உள்ளன..




</doc>
<doc id="225736" url="https://ta.wikipedia.org/wiki?curid=225736" title="கார்த்திகப்பள்ளி வட்டம்">
கார்த்திகப்பள்ளி வட்டம்

கார்த்திகப்பள்ளி வட்டம், கேரளத்தின் ஆலப்புழை மாவட்டத்தில் உள்ள ஆறு வட்டங்களில் ஒன்றாகும். இதன் தலைமையகம் ஹரிப்பாட்டில் உள்ளது. அம்பலப்புழை, செங்ஙன்னூர், சேர்த்தலை, குட்டநாடு, மாவேலிக்கரை ஆகியவை மற்ற வட்டங்கள். இந்த வட்டத்தில் 10 ஊராட்சிகள் உள்ளன.


</doc>
<doc id="225737" url="https://ta.wikipedia.org/wiki?curid=225737" title="அம்பலப்புழை வட்டம்">
அம்பலப்புழை வட்டம்

அம்பலப்புழை வட்டம், கேரளத்தின் ஆலப்புழை மாவட்டத்தில் உள்ள ஆறு வட்டங்களில் ஒன்று. இதன் தலைமையகம் ஆலப்புழை நகரில் உள்ளது. செங்கன்னூர், சேர்த்தலை, கார்த்திகப்பள்ளி, குட்டநாடு, மாவேலிக்கரை ஆகியன இந்த மாவட்டத்திற்கு உட்பட்டவை. இந்த வட்டத்திற்குள் 10 ஊராட்சிகள் உள்ளன.



</doc>
<doc id="225739" url="https://ta.wikipedia.org/wiki?curid=225739" title="செங்கன்னூர் வட்டம்">
செங்கன்னூர் வட்டம்

கேரளத்தின் ஆலப்புழை மாவட்டத்தின் ஆறு வட்டங்களில் செங்கன்னூர் வட்டமும் ஒன்று. இதன் தலைமையகம் செங்கன்னூர் நகரத்தில் உள்ளது. அம்பலப்புழை, சேர்த்தலை, கார்த்திகப்பள்ளி, குட்டநாடு, மாவேலிக்கரை ஆகியவை மற்ற வட்டங்கள். இந்த வட்டத்தில் 10 ஊராட்சிகள் உள்ளன.


</doc>
<doc id="225741" url="https://ta.wikipedia.org/wiki?curid=225741" title="சேர்த்தலை வட்டம்">
சேர்த்தலை வட்டம்

கேரளத்தின் ஆலப்புழை மாவட்டத்தில் ஆறு வட்டங்களில் சேர்த்தலை வட்டமும் ஒன்று. இதன் தலைமையகம் சேர்த்தலையில் உள்ளது. அம்பலப்புழை, செங்கன்னூர், கார்த்திகப்பள்ளி, குட்டநாடு, மாவேலிக்கரை ஆகியவை பிற வட்டங்கள். இந்த வட்டத்தில் 10 ஊராட்சிகள் உள்ளன.



இந்த வட்டத்திற்கு உட்பட்ட ஊர்கள் கீழே தரப்பட்டுள்ளன.


</doc>
<doc id="225744" url="https://ta.wikipedia.org/wiki?curid=225744" title="குட்டநாடு வட்டம்">
குட்டநாடு வட்டம்

குட்டநாடு வட்டம்கேரளத்தின் ஆலப்புழை மாவட்டத்தில் உள்ள ஆறு வட்டங்களில் ஒன்றாகும். இதன் தலைமையகம் மங்கொம்பில் உள்ளது. அம்பலப்புழை, செங்ஙன்னூர், கார்த்திகப்பள்ளி, சேர்த்தலை, மாவேலிக்கரை ஆகியவை ஆலப்புழை மாவட்டத்திற்கு உட்பட்ட பிற வட்டங்கள். இந்த வட்டத்தில் பத்து ஊராட்சிகள் உள்ளன.



</doc>
<doc id="225747" url="https://ta.wikipedia.org/wiki?curid=225747" title="மாவேலிக்கரை வட்டம்">
மாவேலிக்கரை வட்டம்

கேரளத்தின் ஆலப்புழை மாவட்டத்தில் உள்ள ஆறு வட்டங்களில் மாவேலிக்கரை வட்டமும் ஒன்று. இதன் தலைமையகம் மாவேலிக்கரையில் உள்ளது. அம்பலப்புழை, செங்ஙன்னூர், கார்த்திகப்பள்ளி, குட்டநாடு, சேர்த்தலை ஆகியன பிற வட்டங்கள். இந்த வட்டத்தில் 10 ஊராட்சிகள் உள்ளன.


</doc>
<doc id="225751" url="https://ta.wikipedia.org/wiki?curid=225751" title="பிரதீப் சக்கரவர்த்தி">
பிரதீப் சக்கரவர்த்தி

பிரதீப் சக்கரவர்த்தி இந்து ஆங்கில நாளிதழில் கோயில்கள் மற்றும் கல்வெட்டுகள் பற்றி பல கட்டுரைகள் எழுதி வருபவர். தஞ்சை பெரிய கோயில் பற்றிய தஞ்சாவூர் என்ற ஆங்கில புத்தகத்தின் ஆசிரியர்.தமிழகத் திருக்கோயில்களில் உள்ள கல்வெட்டுகளின் மூலம் கோயில்களின் சமுக,பொருளாதார பக்கத்தை ஆராய்ந்து புத்தகங்கள் எழுதுபவர்.சென்னை கிறித்துவக் கல்லூரி, ஜவஹர்லால் நேரு பல்கலைக்கழகம், லண்டன் ஸ்கூல் ஆப் எக்கனாமிக்ஸ் ஆகியவற்றில் படித்து பட்டம் பெற்றவர். தகவல் தொழில்நுட்ப நிறுவனத்தில் உயர் அதிகாரிகளுக்கு தலைமைப் பண்புகளை செம்மைப்படுத்தும் பயிற்சியளிப்பவர். 


</doc>
<doc id="225755" url="https://ta.wikipedia.org/wiki?curid=225755" title="யோகின்மா">
யோகின்மா

ராமகிருஷ்ண பரமஹம்சரின் இல்லறச்சிஷ்யையான யோகீந்திர மோகினி மித்ரா 1851 ஜனவரி 16 இல் வடக்கு கல்கத்தாவின் பாக்பஜாரில் பிறந்தார். இவரது தந்தை பிரசன்ன குமார் மித்ரா. இவரது கணவர் அம்பிகா சரண் பிஸ்வாஸ்.இவரது திருமண வாழ்க்கை துன்பமயமானது. 1882 ஆம் ஆண்டு ராமகிருஷ்ண பரமஹம்சரை சந்தித்தார்.யோகின் அம்மா என்ற பொருள்பட யோகின்மா என்றழைக்கப்பட்டார்.

https://en.wikipedia.org/wiki/Yogin_Ma


</doc>
<doc id="225759" url="https://ta.wikipedia.org/wiki?curid=225759" title="கௌரிமா">
கௌரிமா

ராமகிருஷ்ண பரமஹம்சரின் இல்லறச்சிஷ்யையான கௌரிமா 1857 இல் பிறந்தார். இவரது பெற்றோர் பார்வதி சரண் சட்டோபாத்தியாயர், கிரிபாலா தேவி. இவரது இயற்பெயர் ம்ருடானி என்பது. அனைவரும் அழைத்தது ருத்ராணி என்று. துறவேற்றபின் இவரது பெயர் கௌரி புரி.1882 ஆம் ஆண்டு ராமகிருஷ்ண பரமஹம்சரை சந்தித்தார்.1894 ஆம் ஆண்டு கல்கத்தாவில் பாரக்பூரின் கங்கை நதிக்கரையில் பெண்களுக்கான ஸ்ரீ ஸ்ரீ சாரதேஸ்வரி ஆசிரமத்தை ஆரம்பித்தார்.அன்னை சாரதாதேவி இந்த ஆசிரமத்திற்கு சென்று பாராட்டி ஆசீர்வதித்தார்.1911 இல் வடக்கு கல்கத்தாவில் அன்னை சாரதாதேவி வாழ்ந்த பகுதிக்கருகில் ஆசிரமத்தை மாற்றினார். ஆசிரமத்தில் ஐம்பது பெண்கள் இருந்தனர். முன்னூறு குழந்தைகள் கல்வி கற்றனர்.

1936 இல் ராமகிருஷ்ண பரமஹம்சரின் நூற்றாண்டு விழாவின் போது அகில இந்திய வானொலியில் தமது குருவைப் பற்றி வங்க மொழியில் சொற்பொழிவாற்றினார்.


</doc>
<doc id="225762" url="https://ta.wikipedia.org/wiki?curid=225762" title="லூயி பால் கையேட்டே">
லூயி பால் கையேட்டே

லூயி பால் கையேட்டே ("Louis-Paul Cailletet", 21 செப்டம்பர் 1832 - 5 சனவரி 1913) என்பவர் பிரான்சைச் சேர்ந்த இயற்பியலாளரும், கண்டுபிடிப்பாளரும் ஆவார்.

சாட்டிலோன் என்ற நகரில் பிறந்த கையேட்டே பாரிசில் கல்வி கற்று, தந்தையின் இரும்புத்தொழிலைக் கவனிப்பதற்காக ஊர் திரும்பினார். பகுதியாகக் காய்ச்சி வடித்த இரும்புத்துண்டுகளை பதனிடுகையில் ஏற்படும் விபத்துகளைப் பற்றி ஆராயும் போது, இரும்பை சூடாக்கும் போது அது உயர்ந்த உறுதியற்ற தன்மையைக் கொண்டிருப்பதும், வாயுக்கள் கரைந்திருப்பதையும் அவர் கண்டறிந்தார். பின்னர் அவர் சூளையில் இருந்து வெளிவரும் வாயுக்களை ஆராய்ந்தார். இதன் மூலம் உலோகங்களின் பல்வெறு கட்டங்களிலும் வெப்பம் எவ்வாறு பங்களிக்கிறது என்பதை அவர் அறிந்தார். இதன் மூலம் அவர் பல்வேறு வாயுக்களையும் திரவமாக்கும் முயற்சியில் இறங்கினார்.

1877 ஆம் ஆண்டில் திரவ ஆக்சிசன் துளிகளை உருவாக்கும் முயற்சியில் கையேட்டே வெற்றி பெற்றார். இதே காலப்பகுதியில் சுவிட்சர்லாந்தைச் சேர்ந்த ரவுல் பிக்டே என்பவர் சூல்-தாம்சனின் விளைவைப் பயன்படுத்தி ஆக்சிசனைத் திரவமாக்கினார்.

இதனை விட, கையேட்டே ஈபெல் கோபுரத்தில் 300-மீ/985-அடி உயர அழுத்தமானி ஒன்றைப் பொருத்தினார். கீழே விழும் பொருட்கள் மீதான வளித் தடை பற்றி ஆராய்ந்தார். தானியங்கிப் புகைப்படக்கருவி, உயரமானி போன்ற பல கருவிகளை இவர் வடிவமைத்தார்.


</doc>
<doc id="225764" url="https://ta.wikipedia.org/wiki?curid=225764" title="மருதமலை (திரைப்படம்)">
மருதமலை (திரைப்படம்)

மருதமலை (maruthamalai) 2007-ம் ஆண்டில் வெளியான ஒரு தமிழ்த் திரைப்படமாகும். இயக்குநர் சுராஜ் இயக்கிய இத்திரைப்படத்தில் அர்ஜுன், வடிவேலு, மீரா சோப்ரா ஆகியோர் முக்கியk கதாபாத்திரத்தில் நடித்திருந்தனர். இப்படத்திற்கு இசையமைப்பாளர் டி. இமான் இசையமைத்திருந்தார். பா. விஜய் மற்றும் தபு சங்கர் பாடல்களை எழுதினர். 

மருதமலை, ஒரு காவல் அதிகாரியைப் பற்றிய திரைப்படமாகும். மருதமலை (அர்ஜுன்) காவலர் தேர்வில் தேர்ச்சி பெற்ற பிறகு, நச்சியாபுரம் கிராமத்தில் வேலைக்கு செல்கிறார் அங்கே அவர் மூத்த அதிகாரி "என்கவுண்டர்" ஏகாம்பரம் (வடிவேலு (நடிகர்) என்பவருடன் சேர்ந்து பணியாற்றுகிறார். அவர், தனக்காக எல்லா விதமான வேலைகளையும் செய்யச் சொல்கிறார். ஒரு நாள் ஏகாம்பரத்தின் கருணையினால் நீதிமன்ற காவலிலுள்ள ஒரு குற்றவாளி தப்பித்து விடுகிறார். இதற்காக தண்டிக்கப்பட்ட மருதமலை அவரது உயர் அலுவலரின் வீட்டை சுத்தம் செய்ய் பணிக்கப்படுகிறார். அங்கு திவ்யா (மீரா சோப்ரா) மீது காதலில் விழுகிறார். பின்னர், சந்தையில், ஏகம்பரம் ஒரு பிச்சைக்காரனால் அவமானப்படுத்தப்படுகிறார். பிறகு மாசி(லால்) என்பவர் தேர்தலில் வேட்பாளராக நிற்கும் ஒரு நபரை கொலை செய்வதை மருதமலை பார்க்கிறார். பின்னர் தேர்தல் ஆணையர் அந்த இடத்திற்கு வருகிறார், மாசியின் எதிர்ப்பு காரணமாகவே கடந்த 16 ஆண்டுகளாக தேர்தல் நடைபெறுவதில்லை என்று அவர் கண்டுபிடிக்கிறார்.

எனவே தேர்தலை சுமூகமாக நடத்துவதற்கு வேண்டிய ஏற்பாடுகளை செய்கிறார். பின்னர், தேர்தல் நாளன்று, பலத்த பாதுகாப்பு இருந்தபோதிலும், மாசியின் ஆட்கள், வாக்களிக்கும் மக்களை வெளியேற்றுவதோடு தேர்தல் ஆணையரை கொலை செய்ய முயற்சிக்கிறார்கள். மருதமலையின் தந்தை (நாசர்) மாசி மீது புகார் அளிக்கிறார். அந்த நேரத்தில், மருதமலை அங்கு வந்து, மாசியை கைது செய்கிறார். மாசியின் ஆட்கள் அவரை விடுதலை செய்ய மேற்கொள்ளும் அனைத்து முயற்சிகளும் தோல்வியடைகின்றன. மருதமலை துணிச்சலுக்காக பதவி உயர்வு பெறுகிறார். பின்னர் மாசியினை எதிர்த்து எவ்வாறு தேர்தல் நடைபெறுகிறது எனபது மீதிக் கதை. 



</doc>
<doc id="225766" url="https://ta.wikipedia.org/wiki?curid=225766" title="ச. து. சுப்பிரமணிய யோகி">
ச. து. சுப்பிரமணிய யோகி

சங்ககிரி துரைசாமி சுப்பிரமணிய யோகி (நவம்பர் 30, 1904 - ஜூன் 27, 1963) தமிழறிஞர்; சொல்வளமும், பொருட்செறிவும் நிறைந்த கவிதைகளை அளித்தவர்களில் ஒருவர். இந்திய விடுதலைப் போராட்ட வீரர், தமிழில் சிறு காப்பியங்கள் இயற்றியவர். 1930களில் திரைப்பட பாடலாசிரியர், பாடகர் மற்றும் திரைக்கதை எழுத்தாளர், இயக்குனர். இவரது ஆக்கங்கள் மணிக்கொடி, சுதேசமித்திரன் ஆகிய இதழ்களில் வந்திருக்கின்றன. நன்கு இலக்கியங்களை கற்ற இவரது வருகையால் தமிழ் திரைப்படங்களில் இலக்கியத் தமிழ் இடம் பெற்றது. இவரது ஆக்கங்கள் தமிழக அரசால் நாட்டுடைமையாக்கப்பட்டுள்ளன.

கேரளாவில் உள்ள எல்லப்பள்ளி என்ற சிறிய கிராமத்தில் துரைசாமி - மீனாட்சியம்மாள் தம்பதிக்கு மகனாய்ப் பிறந்தார். இவரது இயற்பெயர் சுப்பிரமணியன். ஆனால் அது நாளடைவில் "சங்ககிரி துரைசாமி சுப்பிரமணிய யோகியார்" என்றானது. வழக்குரைஞராகப் பணிபுரிந்த தமது தந்தையிடம், ஆங்கிலம் கற்றார். தந்தை திடீரென்று காலமாகிவிட்டதால், குடும்பம் சங்ககிரிக்குக் குடிபெயர்ந்தது. சங்ககிரி தொடக்கப் பள்ளியிலும் பின்னர் ஈரோடு மகாஜன உயர்நிலைப் பள்ளியிலும் பயின்று தேர்ச்சி பெற்றார். இளமையிலேயே தமிழ், ஆங்கிலம், சம்ஸ்கிருதம் ஆகிய மொழிகளில் புலமை பெற்று விளங்கினார் யோகி. தமது ஒன்பதாவது வயதில் பாரதியைப் போல, "பாலபாரதி" எனும் பட்டம் பெற்றார். 

1925ஆம் ஆண்டு கமலாம்பாள் என்பவரை வாழ்க்கைத் துணையாக ஏற்றார். உதகமண்டலம் காவல்துறை அலுவலகத்தில் பணியாற்றிக் கொண்டிருந்தபோது, காந்தியடிகள் ஊட்டிய விடுதலை வேட்கை, யோகியாரை, அரசாங்க வேலையைத் தூக்கியெறியச் செய்து, விடுதலைப் போராட்டத்தில் நாட்டம் கொள்ளவைத்தது. சென்னையில் நடைபெற்ற உப்பு சத்தியாக்கிரகப் போராட்டத்தில் கலந்துகொண்டு சிறை சென்றார். பெரியார் நடத்திய வைக்கம் போராட்டத்திலும் கலந்து கொண்டார். 1932ஆம் ஆண்டு ஜனவரி 22ஆம் தேதி ஈரோட்டில் நடந்த மறியல் போராட்டத்தில், தடையை மீறிக் கலந்து கொண்டு கைது செய்யப்பட்டு, ஓராண்டு காலம் சிறையில் அடைக்கப்பட்டார். பெரியார், ராஜாஜி ஆகியோருடன் சிறையில் இருந்துள்ளார் யோகியார். 

தனது சிறை அனுபவங்களை, "சிறைச்சாலை ஓர் தவச்சாலை; அது ஒரு "புன்மைக் கோட்டம்"; இழிவுக்குகை; ஆனால், அதுவே நமது சுதந்திர தேவியின் கோயில் வாயில்! அடிமைத்தனத்தின் குறுகிய சந்துகளில் சென்றால் தான், நாம் அழகிய அகண்ட விடுதலையின் ராஜபாட்டையில் நடக்க முடியும். ஆகவே, சிறைச்சாலையை நான் வணங்குகிறேன்; வாழ்த்துகிறேன்; போற்றுகிறேன்; சிறைகள் நீடு வாழ்க!" என, "எனது சிறைவாசம்" என்ற நூலில் குறிப்பிட்டுள்ளார். 

"தேசபக்த கீதம்" என்ற கவிதை நூலை 1924ஆம் ஆண்டு, முதன் முதலாக வெளியிட்டார். 

ஆகிய இதழ்களில் ஆசிரியராகவும், உதவி ஆசிரியராகவும் பணியாற்றியுள்ள யோகி. இந்து நாளிதழில் தமிழ் மற்றும் ஆங்கில நூல்களுக்கு விமர்சன உரையும் எழுதியுள்ளார்.

1935ஆம் ஆண்டு நடைபெற்ற இந்திய தேசிய காங்கிரசின் பொன்விழா கவிதைப் போட்டியில் கலந்து கொண்டு தங்கப் பதக்கம் வென்றார். 


ஆகிய கவிதை நூல்களையும், 

எழுதியுள்ளார். 


மேனாட்டுக் கவிஞர்கள், வால் விட்மேன், ஹெமிங்வே ஆகியோரது ஆங்கிலக் கவிதைகளையும் தமிழில் கவிதை வடிவிலே மொழி பெயர்த்து அளித்துள்ளார். 

காரைசித்தர் எழுதிய "கனகவைப்பு" என்ற தமிழ் நூலையும், கம்பராமாயணத்தில், "சீதா கல்யாணம்" என்ற பகுதியையும் ஆங்கிலத்தில் மொழிபெயர்த்து அளித்துள்ளார். 

புதுதில்லியில் சுதந்திர தினக் கவிதையை அப்போதைய பிரதமராக இருந்த நேரு முன்னிலையில் பாடி, பாராட்டைப் பெற்றார். அவரது அக்கவிதை, தமிழிலும், ஆங்கிலத்திலும் அகில இந்திய வானொலியில் நேரடியாக ஒலிபரப்பப்பட்டது.
யோகியாரின் நூல்களைத் தமிழக அரசு நாட்டுடைமையாக்கியுள்ளது.


ஆகிய தமிழ்த் திரைப்படங்களுக்குக் கதை, திரைக்கதை, வசனம், பாடல்கள் எழுதியதுடன், அவற்றைத் தானே இயக்கியும் உள்ளார். 

திரைப்படத்தின் மூலம் சமுதாயச் சீர்திருத்தக் கருத்துகளைப் பரப்பி, அரும்பாடுபட்டுள்ளார் யோகியார்.1963ஆம் ஆண்டு தமிழ்நாடு சங்கீத நாடக சங்கம், யோகியாருக்கு, சிறந்த திரைப்பட வசன கர்த்தாவுக்கான தங்கப் பதக்கம் வழங்கிப் பாராட்டியது.



</doc>
<doc id="225772" url="https://ta.wikipedia.org/wiki?curid=225772" title="பாறசாலை சட்டமன்றத் தொகுதி">
பாறசாலை சட்டமன்றத் தொகுதி

பாறசாலை சட்டமன்றத் தொகுதி, கேரள சட்டமன்றத்திற்கான 140 தொகுதிகளில் ஒன்று. இது திருவனந்தபுரம் மாவட்டத்தின் பாகங்களான அம்பூரி, ஆர்யங்கோடு, கள்ளிக்காடு, கொல்லயில், குன்னத்துகால், ஒற்றசேகரமங்கலம், பாறசாலை, பெருங்கடவிளை, வெள்ளறடை ஆகிய ஊராட்சிகளைக் கொண்டது. . ஏ. டி. ஜார்ஜ், தற்போதைய உறுப்பினர் ஆவார். . 


</doc>
<doc id="225773" url="https://ta.wikipedia.org/wiki?curid=225773" title="தாணிக்குடம்">
தாணிக்குடம்

கேரளத்தில் உள்ள திருச்சூர் நகரத்திற்கு 10 கி.மீ தொலைவில் தாணிக்குடம் என்னும் ஊராட்சி அமைந்துள்ளது. இது திருச்சூர் வட்டத்திற்கு உட்பட்ட ஒல்லூக்கரை மண்டலத்தைச் சேர்ந்தது. இங்கிருந்து திருச்சூர், மண்ணுத்தி, வடக்காஞ்சேரி, வாழானி ஆகிய ஊர்களுக்கு சாலைகள் உள்ளன.
இந்த ஊரின் வடகிழக்கில் தாணிக்குடம் ஆறு பாய்கிறது. 
இந்த ஊரின் வழியாக திருச்சூர் - குண்டுகாடு - வடக்காஞ்சேரி சாலை கடக்கிறது. 
இங்கு இந்துக்கள் அதிக எண்ணிக்கையில் உள்ளனர். சிறுபான்மை கிறித்தவர்களும் உண்டு.

ரப்பர், மிளகாய், இஞ்சி, தென்னை, வாழை, கமுகு ஆகியவற்றை பயிரிட்டனர்.


</doc>
<doc id="225774" url="https://ta.wikipedia.org/wiki?curid=225774" title="கற்கருவி">
கற்கருவி

கற்கருவி என்பது பொதுவாக, பகுதியாகவோ முழுமையாகவோ கல்லால் செய்யப்பட்ட கருவியைக் குறிக்கும். கற்கருவிகளில் தங்கியிருக்கும் சமுதாயங்களும் பண்பாடுகளும் தற்காலத்திலும் இருந்தாலும், பெரும்பாலான கற்கருவிகள் ஏற்கனவே அழிந்து போய்விட்ட வரலாற்றுக்கு முந்திய, குறிப்பாகக் கற்காலப் பண்பாடுகளுடன் தொடர்புடையவை. இவ்வாறான வரலாற்றுக்கு முந்திய காலச் சமுதாயங்களைப் பற்றி ஆய்வு செய்யும் தொல்லியலாளர்கள், கற்காலக் கருவிகள் தொடர்பான ஆய்வை கற்பொருட் பகுப்பாய்வு என்கின்றனர். அம்புத்தலை, ஈட்டிமுனை, அரைக்கும்கல் போன்று வரலாறு முழுதும் பயன்பட்ட பலவகையான கருவிகள் கல்லால் செய்யப்பட்டன. பழங்கற்கால வரலாற்றுச் சான்றுகளில் மிகப் பெரும்பாலானவை கற்கருவிகளே. கற்கருவிகள் தேய்கல்லினால் அல்லது உடைகல்லினால் செய்யப்பட்டன.

உடைகற் கருவிகள் தீக்கல், ரேடியோலைட், கல்செடோனி, பேசல்ட், குவாட்சைட், அப்சிடியன் போன்ற வகைக் கற்களில் இருந்து "பாறைக் குறைப்பு" என்னும் வழிமுறை மூலம் உருவாக்கப்பட்டன. ஒரு சம்மட்டிக் கல்லினால் அடித்து மூலக் கல்லில் இருந்து கல் துண்டுகளை உருவாக்குதல் ஒரு மிக எளிமையான பாறைக் குறைப்பு ஆகும்.




</doc>
<doc id="225777" url="https://ta.wikipedia.org/wiki?curid=225777" title="கணவாய் மாரியம்மன் திருக்கோயில்">
கணவாய் மாரியம்மன் திருக்கோயில்

கனவாய் மாரியம்மன் கோயில் தமிழ்நாடு, தர்மபுரி மாவட்டத்தில் அமைந்துள்ள ஒரு மாரியம்மன் கோயில் ஆகும். கோயிலைச் சுற்றி இயற்கையான மரங்கள் அமைந்து குளுமையாக இருப்பதோடு அமைதியையும் ஏற்படுத்துகிறது.

இந்தக் கோவிலுக்குச் செல்ல தர்மபுரியிலிருந்து கடத்தூர் வழியில் 15 கி.மீ தொலைவில் உள்ள மாரியம்மன் நகர் என்ற நிறுத்தத்தில் இறங்கிச் செல்ல வேண்டும்.

இந்த அம்மனுக்குக் கனவாய் மாரியம்மன் என ஏன் பெயர் வந்தது என்பதற்கு ஒரு பழங்கால கதை ஒன்று உள்ளது. தற்போது மூக்கனூர் மலை என அழைக்கப்படும் பெரியமலையின் தொடர்ச்சி மலையான குப்பைமலைக்கும் அதன் அருகில் இருக்கும் கருங்குப்பை என அழைக்கப்படும் மலைக்கும் இடையில் கணவாய் ஒன்று உள்ளது. கடத்தூர் பகுதியை சேர்ந்த வணிகன் ஒருவன் பல தூரத் தேசங்களுக்குச் சென்று வணிகம் மேற்கொண்டு தங்கம், வைரம் வைடூரியம் மாணிக்கம் முத்து பவளம் போன்ற பொருள்களை ஈட்டினான்.
தான் சேர்த்த செல்வங்களை எடுத்துக்கொண்டு தன் குதிரையில் சொந்த ஊர் திரும்ப முடிவு செய்தான். அவ்வாறு வரும்போது குப்பை மலைக்கும் கருங்குப்பை மலைக்கும் இடையில் உள்ள கணவாயைக் கடக்கும் சூழல் ஏற்பட்டது.

அடர்ந்த காட்டுப்பகுதியான கணவாயில் தன் குதிரையின் துணையோடு வேறு துணையின்றி தான் உழைத்துப் பெற்ற பொருள்களோடு பயணிக்கலானான். அடர்ந்த கணவாயை நெருங்கும் தறுவாயில் தன் பின்னால் யாரோ சிலர் பின் தொடர்வதாக உணர்ந்தான். திகிலுடன் திரும்பிப் பார்த்தான். அங்கே முகமூடி அணிந்த ஐந்து கொள்ளையர்கள் குதிரையில் அவனைப் பின் தொடர்ந்தனர். குதிரையை வேகமாக ஓட்டிக்கொண்டே தன் குலதெய்வமான மாரியம்மனிடம் வேண்டிக்கொண்டான். தன்னைப் பின்தொடரும் கொள்ளையரிடமிருந்து காப்பாற்றுமாறு உள்ளம் உருக வேண்டினான்.

சிறிது நேரத்தில் தனக்கும் கொள்ளையருக்குமான தூரம் அதிகமாவதை உணர்ந்தான். என்ன காரணம் என்று பார்த்தான் தன் பின்னால் வந்த கொள்ளையர்களுக்குப் பின்னால் வீரமங்கை ஒருத்தி வௌ்ளைக் குதிரையில் வந்து கொண்டிருந்தாள். அவளைக் கண்ட பின்னர் கொள்ளையர்கள் மறைந்து போயினர். கொள்ளையர்களுக்குப் பின்னால் வௌ்ளைக் குதிரையில் வந்த அந்த பெண் உருவத்தை வணிகன் பின் தொடர்ந்தான். அவ்வுருவம் படைசால்பட்டி என்ற ஊரின் தென்மேற்கே உள்ள மரங்கள் அடர்ந்த பகுதியில் மறைந்து போனது. இதனைக் கண்ட வணிகன் தன்னை காப்பாற்றியது தன் குலதெய்வமான மாரியம்மன் தான் என நம்பினான். அந்த உருவம் மறைந்த இடத்திலேயே ஓர் ஆலயம் எழுப்பினான். தன்னைக் கணவாயில் காப்பாற்றியதால் அதில் எழுந்தருளிய அம்மனுக்குக் கணவாய் மாரியம்மன் என அழைத்து வந்தான்.

படைசால்பட்டி என அழைக்கப்பட்ட ஊர் கால ஓட்டத்தில் மருவி ஒடசல்பட்டி என ஆனது. ஒடசல்பட்டியில் இருந்த இக்கோயில் தற்போது அதனை மையமாகக் கொண்ட மாரியம்மன் நகர் என்ற சிற்றூராகப் பிரிந்துள்ளது.

இப்போதும் கடத்தூரைச் சுற்றியுள்ள ஊர்களில் உள்ள பெரும்பாலான மக்களுக்குக் கனவாய் மாரியம்மனே குலதெய்வமாக உள்ளது.

அம்மனின் புகழை மாரியம்மன் நகரில் வசிக்கும் கவிஞர் கோவிந்தராசு அவர்கள் 

என்று பாடியுள்ளார்


</doc>
<doc id="225779" url="https://ta.wikipedia.org/wiki?curid=225779" title="ஐஎஃப்சி பிலிம்ஸ்">
ஐஎஃப்சி பிலிம்ஸ்

ஐஎஃப்சி பிலிம்ஸ் () இது ஒரு அமெரிக்க நாட்டு திரைப்படங்களை விநியோகம் செய்யும் நிறுவனமாகும். இந்த நிறுவனம் 1999ஆம் ஆண்டு துவங்கப்பட்டது. இதன் தலைமையகம் நியூயார்க் நகரம், அமெரிக்காவில் அமைந்துள்ளது.



</doc>
<doc id="225781" url="https://ta.wikipedia.org/wiki?curid=225781" title="எ24 பிலிம்ஸ்">
எ24 பிலிம்ஸ்

எ24 பிலிம்ஸ் () இது ஒரு அமெரிக்க நாட்டு திரைப்படங்களை விநியோகம் மற்றும் தயாரிக்கும் நிறுவனமாகும். இந்த நிறுவனம் 2012ஆம் ஆண்டு துவங்கப்பட்டது. இதன் தலைமையகம் நியூயார்க் நகரம், அமெரிக்காவில் அமைந்துள்ளது.



</doc>
<doc id="225784" url="https://ta.wikipedia.org/wiki?curid=225784" title="கேளம்பாக்கம்">
கேளம்பாக்கம்

கேளம்பாக்கம் ("Kelambakkam") என்பது தமிழ்நாட்டின் தலைநகர் சென்னையில் உள்ள ஒரு மிக வேகமாக வளர்ந்து வரும் ஒரு புறநகர் ஆகும். இது பழைய மாமல்லபுரம் சாலையில் அமைந்துள்ளது.

இங்குள்ள கோவளம் கடற்கரை, புனித மேரி பழைய தேவாலயம், திருவிடந்தை நித்தியகல்யாண பெருமாள் கோவில், திருப்போரூர் முருகன் கோவில் ஆகியவை சுற்றுலாப் பயணிகளைக் கவரும் இடங்களாகும்.

Express Group

</doc>
<doc id="225786" url="https://ta.wikipedia.org/wiki?curid=225786" title="சிக்முந்த் வுரூபிளேவ்ஸ்கி">
சிக்முந்த் வுரூபிளேவ்ஸ்கி

சிக்முந்த் புளோரென்டி வுரூபிளேவ்ஸ்கி ("Zygmunt Florenty Wróblewski", 28 அக்டோபர் 1845 – 16 ஏப்ரல் 1888) என்பவர் போலந்து நாட்டு இயற்பியலாளரும், வேதியியலாளரும் ஆவார்.,

உருசியப் பேரரசில் குரோத்னோ நகரில் (இன்றைய பெலருசில்) பிறந்தவர் வுரூபிளேவ்ஸ்கி. கீவ் பல்கலைக்கழகத்தில் கல்வி கற்ற இவர் உருசியப் பேரரசுக்கு எதிராக சனவரி 1863 இல் இடம்பெற்ற கிளர்ச்சியில் பங்குபற்றி ஆறு ஆண்டுகள் வரை மறைவான வாழ்க்கையை மேற்கொண்ட பின்னர், பெர்லின், ஐடெல்பெர்கு நகரங்களில் படிப்பைத் தொடர்ந்தார். மியூனிக் லுட்விக் மேக்சிமிலியன் பல்கலைக்கழகத்தில் 1876 இல் முனைவர் ஆய்வுப் பட்டம் பெற்று ஸ்ட்ராஸ்புர்க் பல்கலைக்கழகத்தில் துணைப் பேராசிரியரானார். 1880 இல் போலந்து கல்விக் கழகத்தில் உறுப்பினரானார்.

பாரிசில் பேராசிரியர் கையேட்டே என்பவரால் வளிமங்களைக் குளிர்வித்தல் முறையை ஆராய்வதற்கு அறிமுகப்படுத்தப்பட்டார். கிராக்கோவ் ஜகில்லோனியன் பல்கலைக்கழகத்தில் இயற்பியல் துறைக்கு தலைவராக நியமிக்கப்பட்டார். கிராக்கோவில் வளிமங்களைப் பற்றி படிக்க ஆரம்பித்து விரைவில் கரோல் ஒல்சேவ்ஸ்கியுடன் இணைந்து ஆய்வுகளில் இறங்கினார்.

கார்போனிக் காடியைப் பற்றிய ஆய்வின் போது வுரூபிளேவ்ஸ்கி CO ஐதரேட்டைக் கண்டறிந்தார். இது குறித்த அறிக்கையை 1882 இல் சமர்ப்பித்தார். 

1883 மார்ச் 29 இல் ஒல்சேவ்ஸ்கியுடன் இணைந்து ஆக்சிசனைக் திரவமாக்கும் முறை ஒன்றைக் கண்டுபிடித்தார். அதே ஆண்டு ஏப்ரல் 13 இல் நைதரசனைத் திரவமாக்கினார்.

1888 இல் வுரூபிளேவ்ஸ்கி நீரியத்தின் இயற்பியல் இயல்புகளை ஆராய்ந்து கொண்டிருந்த போது புகை போக்கி விளக்கு ஒன்று அவர் மீது வீழ்ந்ததில் பெரும் எரிகாயங்களுக்கு உள்ளானார். கிராக்கோவ் மருத்துவமனையில் அனுமதிக்கப்பட்ட அவர் அங்கு உயிரிழந்தார்.



</doc>
<doc id="225790" url="https://ta.wikipedia.org/wiki?curid=225790" title="ரேன்கின் அலகு">
ரேன்கின் அலகு

வெப்பவியக்கவியலில் ரேன்கின் ("Rankine") என்பது தனி வெப்பநிலையை அளக்கும் ஓர் அலகு ஆகும். கிளாஸ்கோ பல்கலைக்கழக இயற்பியலாளர் வில்லியம் ரேன்கின் நினைவாக இவ்வலகிற்கு அவரது சூட்டப்பட்டது. 1859 ஆம் ஆண்டில் இவர் இவ்வலகைப் பரிந்துரைத்தார். கெல்வின் அலகு 1848 இல் முதன் முறையாகப் பரிந்துரைக்கப்பட்டது.

ரேன்கின் பாகைகள் °R (அல்லது °Ra) இனால் குறிக்கப்படுகிறது. கெல்வின், ரேன்கின் அலகுகளின் சுழியம் தனிச்சுழி வெப்பநிலை ஆகும். ஆனால் வெப்பநிலை இடைவெளிகளில் ஒரு ரேன்கின் பாகை ஒரு பாரன்ஃகைட் பாகைக்கு சமனாகும். இடைவெளி 1°R = இடைவெளி 1 °F. அதே வேளையில், வெப்பநிலை இடைவெளிகளில் ஒரு கெல்வின் பாகை ஒரு செல்சியசு பாகைக்கு சமனாகும். −459.67 °ப வெப்பநிலை 0 °R இற்கு சமனாகும்.

சில குறிப்பிட்ட வெப்பநிலைகள் கீழே ஒப்பிடப்பட்டுள்ளன:


</doc>
<doc id="225798" url="https://ta.wikipedia.org/wiki?curid=225798" title="ஓய்வூதியர் குடும்ப பாதுகாப்பு நிதி">
ஓய்வூதியர் குடும்ப பாதுகாப்பு நிதி

தமிழக அரசின் பல்வேறு துறைகளில் பணிபுரிந்து வயது முதிர்வின் காரணமாக பணியில் இருந்து ஓய்வு பெறும் அலுவலர்களுக்கு ஓய்வூதியம் வழங்கும் திட்டம் செயல்படுத்தப்பட்டு வருகிறது. இத்திட்டத்தின் பயனாக ஓய்வூதியம் பெற்று வருவோர் திடீரென மரணம் அடையும் நிகழ்வில் அவர்களது குடும்பத்திற்கு உதவிபுரிய உருவாக்கப்பட்டத் திட்டமே ஓய்வூதியர் குடும்ப பாதுகாப்பு நிதிதிட்டம் ஆகும். 01.01.1997 முதல் இத்திட்டம் நடைமுறைக்குக் கொண்டுவரப்பட்டது. இத்திட்டத்தில் இணைய விரும்பும் ஓய்வூதியர்கள் இதற்காக தங்கள் ஓய்வூதியத்திலிருந்து சிறு தொகையை ஒவ்வொரு மாதமும் சந்தாவாகச் செலுத்த வேண்டும். இவ்வாறு மாதாந்திர பங்களிப்பு செய்து வரும் ஓய்வூதியர்கள் இறக்க நேரிட்டால் அவருடைய மனைவி/ கணவன் அல்லது நியமிக்கப்பட்டவருக்கு மொத்தமாக ஒரு தொகை இத்திட்டத்தின் கீழ் உதவியாக வழங்கப்படுகிறது. ஓய்வூதியர்களின் விருப்பத்தின் பேரில் அவர்களிடமிருந்து பெறப்படும் சந்தாத் தொகையைக் கொண்டு நிறைவேற்றப்படும் சுயநிதி நலத்திட்டமே ஓய்வூதியர் குடும்பப் பாதுகாப்பு நிதித் திட்டம் என்று அழைக்கப்படுகிறது.

ரூ 25000 ஒட்டு மொத்தத் தொகையாக வழங்கப்படும் என்ற துவக்கப்பட்ட இத்திட்டம், பின்னர் ரூ.35000 ஆக மாற்றம் பெற்று தற்பொழுது ரூ.50000 வழங்கப்படுவதாக தமிழக அரசால் அறிவிக்கப்பட்டு செயல்பட்டு வருகிறது. 

ஓய்வுதியர்களின் மாதாந்திர பங்களிப்புத் தொகை 01.01.1997 முதல் 31.03.1999 வரையிலான காலத்தில் மாதம் 20 ரூபாயாகவும் 01.04.1999 முதல் 31.05.2000 வரையிலான காலத்தில் மாதம் 40 ரூபாயாகவும் 01.06.2000 முதல் 31.10.2001 வரையிலான காலத்தில் 50 ரூபாயாகவும் 01.11.2011 முதல் மாதம் 70 ரூபாயுமாக மாற்றம் பெற்றது. தற்பொழுது இச்சந்தா தொகை 01.06.2013 முதல் மாதம் 80 ரூபாயாக உயர்த்தப்பட்டு பிடித்தம் செய்யப்படுகிறது.

துவக்கக் காலத்தில் இத்திட்டத்தின்படி, ஓய்வூதியர் ஒருவர் இறக்கும் நேர்வில், அவர் குறைந்தபட்சம் 12 மாதங்களுக்கு சந்தா செலுத்தியிருந்தால் மட்டுமே, அவர்தம் குடும்பத்திற்கு உதவித்தொகை வழங்க ஆணையிடப்பட்டது. இத்திட்டம் சுயநிதித் திட்டமாக நிறைவேற்றப்படுவதாலும் நிதி குறைவின் காரணமாகவும் இந்நிபந்தனை விதிக்கப்பட்டிருந்தது. தற்பொழுது இந்நிபந்தனையும் நீக்கப்பட்டு ஓய்வூதியர் ஒருவர் குறைந்தபட்சம் ஒரு மாதத்திற்கான சந்தா தொகையை செலுத்தியிருந்தால் கூட அவர் இறக்கும் நேர்வில் அவரது குடும்பத்திற்கு உதவித் தொகை வழங்கப்படும் என்று அரசாணை எண் 416,நாள் 18.11.2010 இல் தமிழக அரசு ஆணையிட்டுள்ளது.

இத்திட்டத்தில் ஓய்வூதியம் பெறுவோர் மட்டுமே சேர்ந்து பயன்பெற இயலும். குடும்ப ஓய்வூதியம் பெறுவோர் சேர்ந்து பயன்பெற இயலாது.( அரசாணை எண் 762 நிதித்துறை நாள் 31.12.1996 )

தமிழக அரசின் நிதிஉதவி பெறும் பள்ளிகளில் பணிபுரியும் ஆசிரியர்களும் அலுவலர்களும் இத்திட்டத்தில் சேரலாம்.

தமிழகத்தில் பணிபுரியும் அகில இந்திய பணியினரும் அவர்கள் விரும்பினால் இத்திட்டத்தில் சேர்ந்து பயனடையலாம். ( அரசாணை எண் 315 மற்றும் 639 நிதித்துறை நாள் 12.06.1997 மற்றும் 26.12.1997)

தற்காலிக ஓய்வூதியம் பெறுபவர்கள் மற்றும் தமிழக அரசின் ஓய்வூதியம் பெறும் போக்குவரத்து கழகத்தால் ஈர்க்கப்பட்ட ஊழியர்கள் இத்திட்டத்தில் சேரலாம்.

இத்திட்டத்தில் சேர விருப்பமில்லை என்று எழுத்து மூலமாக தெரிவித்துவிட்ட ஓய்வூதியரும் பின்னர் எப்போதுமே இத்திட்டத்தில் சேர முடியாது.

இத்திட்டத்தில் சேர விரும்பும் ஓய்வூதியர்களிடமிருந்து ச்ந்தா தொகையை அவர்களுக்கு ஓய்வூதியம் வழங்கும் அலுவலர் பிடித்தம் செய்வார். (அரசாணை எண் 639 நிதித்துறை நாள் 26.12.1997)

ஓய்வூதியர்கள் இத்திட்டத்தில் சேர்ந்துகொள்ள விருப்பப்படவில்லை என்றால், ஓய்வூதியம் பெறும் அலுவலகத்தில் அவர்களின் முதல் ஓய்வூதியத்தைப் பெறும்போது நான் இத்திட்டத்தில் சேரத் தயாராக இல்லை என்று எழுதி கொடுக்க வேண்டும். இத்திட்டத்தில் சேர்ந்து சந்தா செலுத்திவரும் ஒரு ஓய்வூதியர் விருப்பப்பட்டால் இடையிலும் இத்திட்டத்திலிருந்து விலகிக்கொள்ளலாம். அவ்வாறு அவர் விலகிக்கொள்வதாக எழுத்துமூலமாக அறிவிக்கும் தேதிவரை அவர் செலுத்திய சந்தா தொகை மட்டும் மீள அவருக்கு அளிக்கப்படும். ஓய்வூதியம் வழங்கும் அலுவலரின் பரிந்துரையின் பேரில் ஓய்வூதிய இயக்குனர் அவர்கள் இத்தொகையை வழங்குவார்

கணவன்/மனைவி உயிருடன் இருக்கும் பட்சத்தில் இத்தொகை அவர்களுக்கு இயற்கையாகவே கிடைத்துவிடும். அவர்கள் உயிருடன் இல்லாதபோது அவர்கள் உயிருடன் இருந்தபோது நியமனம் செய்த ஒருவருக்கு இத்தொகை கிடைக்கும். ஒருவேளை ஓய்வூதியர் யாரையும் நியமனம் செய்யாமல் இறந்துவிட்டார் எனில் அவருடைய வாரிசுகளுக்கு இத்தொகை சமமாகப் பகிர்ந்து வழங்கப்படும். 

கணவன்/மனைவி உயிருடன் இருக்கும் பட்சத்தில் ஓய்வூதியர், ஓய்வூதியம் வழங்கும் அலுவலகத்தில் நியமனப் படிவம் எதுவும் சமர்ப்பிக்கத் தேவையில்லை. கணவன்/ மனைவி உயிருடன் இல்லாத பட்சத்தில் ஓய்வூதியர் கண்டிப்பாக நியமனப் படிவம் சமர்ப்பிக்க வேண்டும்.

கணவன்/மனைவி உயிருடன் இல்லாத ஓய்வூதியர்கள் இத்திட்டத் தொகையை தான் விரும்பும் வாரிசு அல்லது வாரிசுகளுக்கு வழங்கச் சொல்லி ஓய்வூதியம் வழங்கும் அலுவலரிடம் நியமனப் படிவம் தாக்கல் செய்யலாம்.

ஓய்வூதியர் நியம்னப் படிவத்தைப் பூர்த்தி செய்து இரண்டு நகல்களை ஓய்வூதியம் வழங்கும் அலுவலரிடம் சமர்ப்பித்து ஒப்புதல் பெறவேண்டும். அலுவலக கோப்பிற்காக ஒரு நகலைப் பெற்றுக்கொண்டு மற்றொரு நகலை ஓய்வூதியம் வழங்கும் அலுவலர் ஓய்வூதியரிடம் திரும்ப வழங்குவார்.

இவ்வாறு நியமனம் செய்யப்பட்டவர் அசம்பாவிதமாக இறக்க நேரிட்டால் ஓய்வூதியர் வேறு ஒருவரை புதியதாக நியம்னம் செய்து கொள்ளலாம்.

குடும்பமே இல்லாதவர் இத்திட்டத்திற்கு சந்தா தொகை செலுத்தியிருப்பின் அவர் தான் விரும்பும் எவரை வேண்டுமானாலும் நியமனம் செய்யலாம்.

ஓய்வூதியர் இறக்க நேரிட்டால் தகுதியுடைய நியமனதாரர் ஓய்வுதியம் வழங்கும் அலுவலருக்கு விண்ணப்பம் அளிக்கவேண்டும். விண்ணப்பத்துடன் இறப்புச் சான்றிதழ், ஓய்வூதியக் கொடுப்பானையின் முதல் பக்க நகல், மாதிரிக் கையொப்பத்துடன் கூடிய ஆளறிச் சான்றிதழ், புகைப்படம், நியமனப் படிவம், தொகை பெற்றுக் கொண்டதற்கான முன் ஒப்புகை இரசீது ஆகிய ஆவணங்கள் இணைக்கப்பட வேண்டும்.

நியமனதாரர் நியமிக்கப்படவில்லை என்றால் மேற்கண்ட ஆவணங்களுடன் வாரிசுச் சான்றிதழ் இணைத்து விண்னப்பம் செய்ய வேண்டும். ஒன்றுக்கு மேற்பட்ட வாரிசுதாரர்கள் இருப்பின் யாராவது ஒருவருக்கு வழங்க விருப்பம் தெரிவித்து கடிதம் அளிக்க வேண்டும். இக்கடிதம் ’அ’ அல்லது ’ஆ’ பிரிவு அலுவலரால் ஒப்புதல் வழங்கப்பட்டிருக்க வேண்டும். 

விண்னப்பம் பெறப்பட்டவுடன் ஓய்வூதியம் வழங்கும் அலுவலர் ஒப்புதல் வழங்கி அவ்வாணையை
ஓய்வூதிய இயக்குனருக்கு அனுப்பி வைப்பார். ஒப்புதல் ஆணை பெறப்பட்டவுடன், ஓய்வூதிய இயக்குனர், தகுதியானவரின் பெயரில் காசோலை தயாரித்து நேரடியாக அஞ்சல் மூலமாக விண்னப்பதாரருக்கு அனுப்பி வைப்பார். நியமனப் படிவம் இல்லாத நிகழ்வில் வாரிசுச் சான்றிதழின் அடிப்படையில் உயிருடன் உள்ள அனைத்து குடும்ப வாரிசுகளுக்கும் சம்மாக இத்தொகை பகிர்ந்து அளிக்கப்படுகிறது 



1.G.O. Ms. No.762 FINANCE (Pension) DEPARTMENT Dt: December 31, 1996

2.G.O. Ms. No.413 FINANCE (Pension) DEPARTMENT Dt: October 17. 2001

3.G.O. Ms. No.416 FINANCE (Pension) DEPARTMENT Dt: November 18, 2010

4.G.O. Ms. No.184 FINANCE (Pension) DEPARTMENT Dt: June 01, 2012

5.G.O. Ms. No.189 FINANCE (Pension) DEPARTMENT Dt: June 07, 2013


</doc>
<doc id="225806" url="https://ta.wikipedia.org/wiki?curid=225806" title="சங்கமித்ரா">
சங்கமித்ரா

சங்கமித்ரா என்பவர் பகுத்தறிவு அறிஞர் ஆவார். தந்தை பெரியார் கொள்கைகளைப் பரப்பியவர். எழுத்தாளர், நூலாசிரியர், இதழியலாளர் எனத் தகுதிகளைக் கொண்டவர்.

சங்கமித்ராவின் இயற்பெயர் பா.இராமமூர்த்தி ஆகும். நாகை மாவட்டம் சன்னாவூரில் பிறந்தார்.
முதுவணிகவியல் பட்டமும் வங்கிவியல் பட்டமும் சட்டத் துறையில் பட்டமும் பெற்றார். ஆங்கிலம், இந்தி, தெலுங்கு ஆகிய மொழிகளில் சரளமாகப் பேசும் திறம் கொண்டவர்.

முதலில் வாழ் நாள் காப்பீட்டுக் கழகத்திலும் பின்னர் இந்திய மாநில வைப்பகத்திலும், அதிகாரியாகப் பணி செய்தார். 26 ஆண்டுகள் வங்கிப் பணி ஆற்றிவிட்டு விருப்ப ஒய்வு பெற்றார்.

வைப்பகத்தில் வேலை செய்தபோதிலும் 'சங்கமித்ரா' என்னும் புனைப் பெயரில் ஏராளமான கட்டுரைகளை விடுதலை நாளேட்டில் எழுதினார். உண்மை என்னும் மாத இதழில் சில காலம் ஆசிரியர் பொறுப்பை ஏற்று எழுதி வந்தார். 1970 முதல் 1984 வரை விடுதலை ஏட்டில் எழுதி வந்தார். வேத இதிகாச புராண ஆகம நெறியைத் தமிழர்கள் முற்றாகப் புறக்கணிக்கவும் ஒழிக்கவும் வேண்டும் என்று கருதினார். திராவிடர் 
கழக ஏடான விடுதலை, சங்கமித்திராவுக்குத் தளம் அமைத்துக் கொடுத்தது. மாநில வைப்பகத்தில் நிகழ்ந்த பார்ப்பன வல்லாண்மையைத் தொடர்ந்து வெளிப் படுத்தினார். 'காஞ்சிப் பெரியவாளின் கல்கி முகாரி' என்னும் தலைப்பில் விடுதலையில் தொடர்ந்து எழுதினார். 
பகுத்தறிவு, மூடநம்பிக்கை ஒழிப்பு, பெண்ணியம், தலித்தியம், தொழில், வணிகம் தன் முன்னேற்றம் ஆகிய துறைகளைப் பற்றி பலவற்றை எழுதினார். சிந்தனையாளன், கண்ணியம், தேமதுரத் தமிழோசை, புதிய கோடங்கி ஆகிய இதழ்களிலும் தொடர்கட்டுரைகளை எழுதினார். சித்தார்த்தன் என்னும் புனைப்பெயரில் சிந்தனையாளன் இதழில் எழுதினார்.

சங்கமித்ரா ஆசிரியராக இருந்து வெளியிட்ட இதழ்கள் 'தன் முன்னேற்றம்' 'ஒடுக்கப்பட்டோர் குரல்' 'சங்க மித்ரா விடையளிக்கிறார்' ஆகியனவாம். மூன்று குறிக்கோள்களை முன் வைத்தார். அவை முனைப்பு, உழைப்பு, முன்னேற்றம் ஆகும். இதழியலில் அறிவும் அனுபவமும் கொண்டு விளங்கினார்.



பெரியார், அம்பேத்கார் கொள்கைகளை வட இந்தியா எங்கும் பரப்புதலில் ஈடுபட்டு வந்த மார்க்சிய பெரியாரியப் பொதுவுடைமைக் கழகத்தின் தலைவர் வே. ஆனைமுத்துவுடன் இணைந்து பணியாற்றினார். பல ஆண்டுகள் ஆனைமுத்துவுடன் கொள்கைச் சுற்றுப் பயணத்தில் உடன் சென்றார். பெரியார் தமிழ்ப் பேரவை என்னும் பெயரில் ஓர் அமைப்பைத் தொடங்கி அதன் வாயிலாகப் பல பேருக்குச் சாதனையாளர் விருதுகள் வழங்கினார். சிற்றிதழ்களை சீரிதழ்கள் என்று வழங்குவதே சிறப்பாக இருக்கும் என்று கருதினார். 2012 ஆம் ஆண்டு ஏப்பிரல் மாதம் ஏழாம் பக்கலில் காலமானார்.



</doc>
<doc id="225822" url="https://ta.wikipedia.org/wiki?curid=225822" title="இந்திய ஆயுள் காப்பீட்டுக் கழகம்">
இந்திய ஆயுள் காப்பீட்டுக் கழகம்

இந்திய ஆயுள் காப்பீட்டுக் கழகம் (எல்ஐசி) (ஆங்கிலம்:"Life Insurance Corporation of India (LIC))" மும்பையை தலைமையிடமாக கொண்டு இயங்கும் இந்திய அரசுக்கு சொந்தமான ஒரு காப்பீட்டுக் குழுமம் மற்றும் முதலீட்டு நிறுவனம் ஆகும். 1560481.84 கோடி (US $ 260 பில்லியன்) சொத்து மதிப்புடன் இந்தியாவின் பெரிய காப்பீட்டு நிறுவனமாக திகழ்கிறது .

246 தனியார் காப்பீட்டு நிறுவனங்களை இணைத்து நாட்டுடைமையாக்கி 1956 செப்டம்பர் 1 ஆம் நாள் உருவாக்கப்பட்ட 
ஆயுள் காப்பிட்டு நிறுவனமான இது 2015 ஆம் ஆண்டு வைரவிழாவினைக் கொண்டாடுகிறது. 


</doc>
<doc id="225823" url="https://ta.wikipedia.org/wiki?curid=225823" title="மாமுண்டியா பிள்ளை">
மாமுண்டியா பிள்ளை

மாமுண்டியா பிள்ளை (1859-1922) தமிழகத்தைச் சேர்ந்த இசைக் கலைஞர் ஆவார். மிருதங்கம், கஞ்சிரா, தவில் எனும் தோல் கருவிகளை வாசிப்பதில் வல்லவராக விளங்கியவர்.

மான்பூண்டியாப் பிள்ளை எனும் இயற்பெயர் கொண்ட இவர், பேச்சு வழக்கில் மாமுண்டியா பிள்ளை என அழைக்கப்பட்டார். மாரிமுத்து தவில்காரர் எனும் தவில் இசைக் கலைஞரிடம் தவில் வாசிக்கும் கலையைக் கற்றுகொண்டார்.

கஞ்சிராவினை வடிவமைத்தவர் மாமுண்டியா பிள்ளையாவார். நாராயணசாமியப்பா எனும் கலைஞரின் ஊக்கப்படுத்துதலின் காரணமாக, ஆரம்பத்தில் இந்த வாத்தியக் கருவியினை பஜனைகளில் இசைத்தார் மாமுண்டியா பிள்ளை. பின்னர் பெரும் வரவேற்பினைப் பெற்று, கருநாடக இசைக் கச்சேரிகளின் பக்க வாத்தியங்களுள் ஒன்றாக கஞ்சிரா இடம்பெற்றது.



'காது படைத்தோர் பாக்கியவான்கள்' கட்டுரை, எழுதியவர்:கே. எஸ். காளிதாஸ்; வெளியீடு: தினமணி - இசை விழா மலர் (2008 - 2009)


</doc>
<doc id="225829" url="https://ta.wikipedia.org/wiki?curid=225829" title="வி. எதிர்மன்னசிங்கம்">
வி. எதிர்மன்னசிங்கம்

விசுவசிங்கம் எதிர்மன்னசிங்கம் ("Visuvasingam Edirmannasingham") இலங்கைத் தமிழ் அரசியல்வாதி ஆவார். இவர் இலங்கை சட்டவாக்கப் பேரவை உறுப்பினராகப் பதவியில் இருந்தவர்.

இலங்கையின் வடக்கே இணுவிலைச் சேர்ந்த மானப்பிள்ளை விசுவசிங்கம் என்பவருக்குப் பிறந்தவர் எதிர்மன்னசிங்கம். 1846 ஆம் ஆண்டில் இவர் இலங்கை சட்டவாக்கப் பேரவைக்கு தமிழர்களைப் பிரதிநிதித்துவப் படுத்தும் அதிகாரபூர்வமற்ற உறுப்பினராக சைமன் காசிச்செட்டிக்குப் பதிலாக நியமிக்கப்பட்டார்.


</doc>
<doc id="225830" url="https://ta.wikipedia.org/wiki?curid=225830" title="நீடாமங்கலம் அ. ஆறுமுகம்">
நீடாமங்கலம் அ. ஆறுமுகம்

நீடாமங்கலம் அ. ஆறுமுகம் (1908-1980) என்பவர் பெரியார்த் தொண்டர். சுயமரியாதை இயக்கம் தொடங்கிய காலம் தொட்டு அவ்வியக்கச் செயல்பாடுகளில் முனைப்பாக ஈடுபட்டவர் தஞ்சை மாவட்ட திராவிடர் கழகத் தலைவராகவும் திராவிடர் கழக மத்தியக் குழு உறுப்பினராகவும் இருந்தவர்.


பெரியார் ஈ.வெ.ரா.சிந்தனைகள், பதிப்பாசிரியர் வே.ஆனைமுத்து


</doc>
<doc id="225831" url="https://ta.wikipedia.org/wiki?curid=225831" title="என் ராசாவின் மனசிலே">
என் ராசாவின் மனசிலே

என் ராசாவின் மனசிலே, கஸ்தூரி ராசாவின் இயக்கத்தில் 1991-ம் ஆண்டில் வெளியான ஒரு தமிழ்த் திரைப்படமாகும். ராஜ்கிரண், மீனா, வடிவேலு ஆகியோர் முன்னணி கதாபாத்திரத்தில் நடித்திருந்தனர். ராஜ்கிரண் தயாரித்த இத்திரைப்படத்திற்கு இசையமைப்பாளர் இளையராஜா இசையமைத்திருந்தார். 13 ஏப்ரல் 1991 அன்று வெளியான இத்திரைப்படம் ஒரு வெள்ளி விழா திரைப்படமாகும். இத்திரைப்படத்தில் தான் நகைச்சுவை நடிகர் வடிவேலு தமிழ்த் திரைப்படங்களில் அறிமுகமானார். தெலுங்கில் "மொரத்தொடு நா மொகுடு" என்ற பெயரில் வெளியான இத்திரைப்படத்தின் மறுவாக்கத்தில் ராஜசேகர், மீனா ஆகியோர் நடித்திருந்தனர்.

இத்திரைப்படத்தின் பின்னணி இசை மற்றும் பாடல்களுக்கு இசையமைப்பாளர் இளையராஜா இசையமைத்திருந்தார். 1991-ல் வெளியான இத்திரைப்படத்தில் இடம்பெற்ற 6 பாடல்களை இளையராஜா, பொன்னடியான், உஷா மற்றும் பிறைசூடன் உள்ளிட்டோர் எழுதியிருந்தனர்.


</doc>
<doc id="225846" url="https://ta.wikipedia.org/wiki?curid=225846" title="யுனிவர்சல் ஸ்டுடியோஸ்">
யுனிவர்சல் ஸ்டுடியோஸ்

யுனிவர்சல் ஸ்டுடியோஸ் () இது ஒரு அமெரிக்க நாட்டு திரைப்படப் படப்பிடிப்பு நிறுவனமாகும். இந்த நிறுவனம் ஏப்ரல் 30, 1912ஆம் ஆண்டு துவங்கப்பட்டது. இதன் தலைமையகம் யுனிவர்சல் சிட்டி, கலிபோர்னியாவில் அமைந்துள்ளது. ஹாலிவுட்டில் முக்கிய 6 திரைப்படப்பிடிப்பு நிறுவனத்தில் இதுவும் ஒன்றாகும். யுனிவர்சல் ஸ்டுடியோவில் எடுக்கப்பட்ட மூன்று முக்கியத் திரைப்படங்கள்: ஜவஸ் (1975), ஈ.டி. த எக்ஸ்ரா டெரஸ்ரிய (1982), ஜுராசிக் பார்க் (1993). இந்த மூன்று திரைப்படங்களை ஸ்டீவன் ஸ்பில்பேர்க் இயக்கியுள்ளார்.

யுனிவர்சல் பிக்சர்ஸ் தயாரித்து மற்றும் விநியோகம் செய்த சில திரைப்படங்கள்:




</doc>
<doc id="225851" url="https://ta.wikipedia.org/wiki?curid=225851" title="யுனிவர்சல் பிக்சர்ஸ் திரைப்பட பட்டியல்">
யுனிவர்சல் பிக்சர்ஸ் திரைப்பட பட்டியல்

யுனிவர்சல் பிக்சர்ஸ் தயாரித்து மற்றும் விநியோகம் செய்த சில திரைப்படங்கள்:




</doc>
<doc id="225860" url="https://ta.wikipedia.org/wiki?curid=225860" title="2014 மாலின் நிலச்சரிவு">
2014 மாலின் நிலச்சரிவு

மாலின் நிலச்சரிவு , இந்தியாவில் மகாராட்டிர மாநிலம் புனே அருகில் உள்ள மாலின் கிராமத்தில் 30 சூலை 2014 ஏற்பட்ட மண் சரிவாகும். கடும் மழையின் காரணமாக நிகழ்ந்த இச்சரிவில் குறைந்தது 136 பேர் இறந்ததாகக் கருதப்படுகிறது.விடியற்காலை நேரத்தில் அக்கிராமத்தின் மக்கள் உறங்கிக் கொண்டிருந்த வேளையில் இந்த நிலச்சரிவு ஏற்பட்டது. இதில் 53 ஆண்கள், 65 பெண்கள் மற்றும் 18 சிறுவர்கள் அடங்குவர்.


</doc>
<doc id="225863" url="https://ta.wikipedia.org/wiki?curid=225863" title="ஓய்வூதியர்">
ஓய்வூதியர்

ஓய்வூதியர் (Pensioner): வயது மூப்பின் காரணமாகவோ (Retirement on Super Annuation) அல்லது பணி செய்ய உடல்நிலை தகுதியில்லாத காரணமாகவோ (Physical Invalid) அல்லது குறிப்பிட்ட காலம் பணியை நிறைவு செய்தவர், சொந்த காரணத்திற்காகவோ சுய விருப்பத்தின் பேரிலோ (Voluntary Retirement) அல்லது நிர்வாகக் காரணங்களால் பணியிலிருந்து கட்டாய ஓய்வு வழங்கி (Compulsory Retirement) பணியிலிருந்து விடுவிக்கப்பட்டவர்களை ஓய்வூதியர் என்பர்.

ஓய்வூதியர் இறுதியாக வாங்கிய ஊதியம் மற்றும் மொத்தப் பணிக்காலத்தை கணக்கில் கொண்டு, ஓய்வூதியர்களுக்கு அரசு மற்றும் பொதுத்துறை நிறுவனங்கள் மாத மாதம் ஒரு குறிப்பிட்ட தொகையை ஓய்வூதியமாக வழங்குவர்..

ஓய்வூதியர்களுக்கு ஓய்வூதியத்துடன் கீழ்கண்ட நிதிப்பலன்கள் பெறுவர்..

ஓய்வூதியம் அல்லது குடும்ப ஓய்வூதியம் பெறும் ஓய்வூதியர்கள் ஆண்டுதோறும் ஏப்பிரல் மாதம் முதல் சூன் மாதத்திற்குள், ஓய்வூதியம் வழங்கும் மாவட்ட கருவூலம் அல்லது சார்நிலை கருவூலத்திற்கு நேரில் சென்று ”மஸ்டரிங்” பெற வேண்டும். அவ்வாறு வாழ்நாள் சான்றிதழ் (மஸ்டரிங்) பெறாதவர்களுக்கு ஆகஸ்டு மாதம் முதல் ஓய்வூதியம் அல்லது குடும்ப ஓய்வூதியம் வழங்கப்படுவது நிறுத்தி வைக்கப்படும்.

ஓய்வூதியர் இறந்தால் குடும்ப ஓய்வூதியம் பெற, அவர் இறந்த நாள்/நேரம் மற்றும் ஓய்வூதிய பட்டுவடா ஆணை எண், ஓய்வூதியம் பெறுகின்ற வங்கிக் கணக்கு விவரங்களை உடனடியாக ஓய்வூதியம் வழங்கும் கருவூலத்திற்கு கடிதம் மூலம் தெரியப்படுத்த வேண்டும். பின்பு ஓய்வூதியரின் இறப்புச் சான்றிதம் பெற்றவுடன் படிவம் எண் 14-இல் விவரங்கள் மற்றும் வங்கி கணக்கு புத்தகத்தின் முதல் பக்கம் அச்சுப் பிரதியுடன் இறந்த ஓய்வூதியரின் வாரிசுகளில் ஒருவர் உரிய கருவூலத்தில் விண்ணப்பிக்க வேண்டும்.

ஓய்வூதியர் குடும்ப பாதுகாப்பு நிதி ரூபாய் 50,000/- பெற தனியாக ஒரு விண்ணப்பத்தை, இறப்புச் சான்றுடன் உரிய கருவூலத்தில் சமர்ப்பிக்க வேண்டும்.



</doc>
<doc id="225865" url="https://ta.wikipedia.org/wiki?curid=225865" title="தாமஸ் மோர்">
தாமஸ் மோர்

சர் தாமஸ் மோர் (; 7 பெப்ரவரி 14786 ஜூலை 1535), அல்லது கத்தோலிக்கர்களால் புனித தாமஸ் மோர், என்று அழைக்கப்படுபவர் ஒரு ஆங்கிலேய வழக்கறிஞரும், தத்துவவியலாளரும், எழுத்தாளரும், அரசியல்வாதியும் ஆவார். ஐரோப்பிய மறுமலர்ச்சியில் இவர் குறிக்கத்தக்க பங்கு வகித்தவர். இங்கிலாந்தின் எட்டாம் ஹென்றியின் முக்கிய ஆலோசகராக இருந்த இவர் அக்டோபர் 1529 முதல் 16 மே 1532 வரை இங்கிலாந்தின் உயராட்சித் தலைவராகப் பணியாற்றினார். மார்ட்டின் லூதர் மற்றும் வில்லியம் டின்டேல் முதலியோரால் கொணரப்பட்ட கிறித்தவச் சீர்திருத்த இயக்கத்தினை இவர் வன்மையாக எதிர்த்தார். அரசியல் சமுதாய முறைகளில் இலக்கியல் வாழ்வுடை கற்பனைத் தீவு பற்றி ஒரு நூலினை 1516ஆம் ஆண்டு "Utopia" என்னும் பெயரில் வெளியிட்டார்.

பின்னாட்களில் கத்தோலிக்க திருச்சபையிலிருந்து இங்கிலாந்து அரசர் பிரிந்ததும் அவரை இங்கிலாந்து திருச்சபையின் தலைவராக ஏற்க மறுத்தார். திருச்சபையின் தலைவர் பதவி திருத்தந்தைக்கே உரியது எனவும் திருத்தந்தையின் அனுமதியில்லாமல் ஆன் பொலினை அரசர் மணப்பது தவறு அன்றும் இவர் கூறினார். இதனால் இவர் அரசத் துரோகக் குற்றம் சாட்டப்பட்டு தலை வெட்டிக்கொல்லப்பட்டார்

திருத்தந்தை பதினொன்றாம் பயஸ் இவரை ஒரு மறைசாட்சி என 1935இல் புனிதர் பட்டம் அளித்தார்; திருத்தந்தை இரண்டாம் அருள் சின்னப்பர் 2000இல் இவரை அரசியல்வாதிகளுக்கும், அரசுத்தலைவர்களுக்கும் பாதுகாவலராக அறிவித்தார். 1980 முதல், இங்கிலாந்து திருச்சபை இவரை மறைசாட்சியாக வணங்குகின்றது. 2002இல் பிபிசி நடத்திய கருத்துக்கணிப்பில் இவர் "100 பெரிய பிரித்தானியர்கள்" (100 Greatest Britons) பட்டியலில் 37ஆம் இடத்தைப்பெற்றார்.

 


</doc>
<doc id="225866" url="https://ta.wikipedia.org/wiki?curid=225866" title="காளி வெங்கட்">
காளி வெங்கட்

காளி வெங்கட் ஒரு தமிழ்த் திரைப்பட நடிகர் ஆவார். பல குறும்படங்களில் நடித்த அனுபவம் உள்ள இவர் தெகிடி மற்றும் முண்டாசுப்பட்டி ஆகிய படங்களில் தனது நடிப்பின் மூலம் பெரிதும் அறியப்படுகிறார்.

வெங்கட் கோவில்பட்டிக்கு அருகில் உள்ள குடையதேவன்பட்டி எனும் கிராமத்தைச் சேரந்தவர். பள்ளி நாட்களில் இருந்து நாடகங்களில் நடித்துவரும் இவர் ஒரு திரைப்பட நடிகராகவேண்டும் என்று தனது கிராமத்தில் இருந்து சென்னைக்கு 1997-ல் வந்தார். இயக்குநர் விஜய் பிரபாகரனை தனது குரு என குறிப்பிடும் காளி வெங்கட் சினிமாவைப் பற்றி இன்று எனக்குத் தெரியும் அத்தனை விஷயங்களும் அவர்தான் தனக்குக் கற்பித்ததாக கூறியுள்ளார்.


</doc>
<doc id="225867" url="https://ta.wikipedia.org/wiki?curid=225867" title="தி. பொ. வேதாசலம்">
தி. பொ. வேதாசலம்

தி.பொ. வேதாசலம் (1898-1971) சுயமரியாதை இயக்கத் தொண்டராகவும் கொள்கைப் பரப்புநராகவும் திராவிடர் கழகப் பொறுப்பாளர்களில் ஒருவராகவும் இருந்தவர். இவருடைய தந்தையின் பெயர் பொன்னுசாமி; இவருடைய சொந்த ஊர் திருச்சிராப்பள்ளி ஆகும். 1918 இல் சென்னையில் சட்டக் கல்லூரியில் பயிலுங்கால் நீதிக்கட்சித் தலைவர்களாக விளங்கிய டாக்டர் டி.மாதவன் நாயர், சர். பிட்டி தியாகராயச் செட்டியார் ஆகியோருடன் தொடர்பு கொண்டு நீதிக் கட்சிக் கொள்கைகளையும் நோக்கங்களையும் புரிந்து செயல்படத் தொடங்கினார். திருச்சிக்கு டாக்டர் மாதவன் நாயரை அழைத்துக் கூட்டம் நடத்தினார்.
1938 ஆம் ஆண்டில் திருச்சியில் இந்தி எதிர்ப்பு மாநாடு நடந்தது.அம் மாநாடு சிறப்புற நடைபெற முன் நின்று உழைத்தார்.பெரியார் ஈ வெ.ரா. பெரியார் திருச்சிக்கு வரும் போது வேதாசலம் இல்லத்தில் தங்குவது வழக்கமாகக் கொண்டிருந்தார்.
1949 ஆம் ஆண்டில் திராவிடர் கழகத்தில் ஏற்பட்ட விரிசலில் பெரியாரின் நிலைப்பாட்டை ஆதரித்து அவர் பக்கம் நின்று பெரியாருக்கு உறுதுணையாக இருந்து பணியாற்றினார். தமிழகத்தின் எல்லாப் பகுதிகளுக்கும் தம் சொந்தச் செலவில் பயணம் செய்து சுயமரியாதைப் பரப்புரை ஆற்றினார்.
திருச்சிப் புத்தூரில் உள்ள பெரியார் மாளிகை என்னும் இடம் இயக்கத்திற்காக வாங்க வேதாசலத்தின் முயற்சி குறிப்பிடத்தக்கது.
1955 இல் திருச்சியில் பெரியாரால் தொடங்கப்பட்ட கல்வி நிறுவனங் களுக்குத் தாளாளராக அமர்த்தப் பட்டார்.
1957 ஆம் ஆண்டில் நடந்த சட்ட எதிர்ப்புப் போரட்டத்தில் இயக்கத்தின் நலன் கருதி இவருக்கு விதி விலக்கு அளிக்கப் பட்டது.
சில வேறுபாடுகள் ஏற்பட்ட காரணத்தால் வேதாசலம் திராவிடர் கழகத்திலிருந்து நீக்கப் பட்டார். குத்தூசி குருசாமியுடன் இணைந்து 
'தமிழ்நாடு சுயமரியாதை இயக்கம்' என்னும் அமைப்பை நிறுவி கொள்கை உறுதியுடன் இறுதி வரை பாடுபட்டார்.
1971 அக்டோபர் 10 ஆம் நாளில் இவருடைய மறைவு நிகழ்ச்சியில் கலந்து கொண்டு பெரியார் இரங்கல் உரை ஆற்றினார்.

பெரியார் ஈ.வெ.ரா. சிந்தனைகள், பதிப்பாசிரியர் வே.ஆனைமுத்து


</doc>
<doc id="225872" url="https://ta.wikipedia.org/wiki?curid=225872" title="கேடயம்">
கேடயம்

கேடயம் என்பது, ஒருவகைத் தனியாள் பாதுகாப்புக் கவசம். இது, போர்களின்போது அம்புகள் போன்ற எறியப்படும் ஆயுதங்களைத் தடுப்பதற்கும், வாள், கதாயுதம், தாக்குதல் கோடரி போன்ற ஆயுதங்களால் ஏற்படக்கூடிய தாக்குதல்களைத் திசைதிருப்பி விடுவதற்கும் பயன்படுத்தப்படுகிறது. கேடயங்கள் பல்வேறு அளவுகளில் உள்ளன. சில முழு உடம்பையும் மறைக்கக்கூடிய அளவு பெரியவையாகவும், வேறு சில, போர்களில் இருவர் ஒருவரோடு ஒருவர் மோதிக்கொள்ளும்போது பயன்படுத்தக்கூடிய அளவு சிறியவையாகவும் இருக்கின்றன. கேடயங்களின் தடிப்புக்களும் தேவைக்கு ஏற்றபடி வேறுபடுகின்றன. எறியப்படும் ஈட்டிகளைத் தடுப்பதற்கான கேடயங்கள் தடிப்பான மரப் பலகைகளினால் செய்யப்படுவது உண்டு. வாட்போர்களின் போது பயன்படும் கேடயங்கள் தடிப்புக் குறைந்தவையாகவும், கையாள்வதற்கு இலகுவானவையாகவும் இருக்கும். 


</doc>
<doc id="225876" url="https://ta.wikipedia.org/wiki?curid=225876" title="ஆலிம்">
ஆலிம்

இசுலாம் தொடர்பான பல்வேறு துறைகளை நன்கு கற்றறிந்த இசுலாமியச் சட்ட வல்லுனர்களை ஆலிம் என்று அழைப்பர். இதன் பன்மையே உலமா எனப்படுவது. இவர்கள் ஃபிக்ஹ் சட்டவியலை நன்கு அறிந்திருப்பதுடன் இசுலாமியர்கள் இடையே ஏற்படும் பிரச்சினைகளைத் தீர்க்க இசுலாமிய சட்டங்களை பயன்படுத்துவர். ஒரு பெண்ணாயின் "ஆலிமா" என்பர். 


</doc>
<doc id="225881" url="https://ta.wikipedia.org/wiki?curid=225881" title="ஆரி பாட்டர் அண்டு த பிரிசினர் ஆப் ஆசுகபான் (திரைப்படம்)">
ஆரி பாட்டர் அண்டு த பிரிசினர் ஆப் ஆசுகபான் (திரைப்படம்)

ஆரி பாட்டர் அண்டு த பிரிசினர் ஆப் ஆசுகபான் () 2004ஆம் ஆண்டு வெளிவந்த அமெரிக்க நாட்டுக் கற்பனைத் திரைப்படம். இந்தத் திரைப்படத்தை அல்போன்சா குயூரான் (Alfonso Cuarón) இயக்கியுள்ளார். இத் திரைப்படத்தில் டேனியல் ராட்க்ளிஃப், ரூபர்ட் கிரின்ட், எம்மா வாட்சன் மற்றும் பலர் நடித்துள்ளனர். ஆரி பாட்டர் திரைப்படவரிசையில் இது மூன்றாம் பாகம் ஆகும்.



</doc>
<doc id="225883" url="https://ta.wikipedia.org/wiki?curid=225883" title="பி. வி. பார்த்தசாரதி">
பி. வி. பார்த்தசாரதி

பி. வி. பார்த்தசாரதி என்பவர் (பிறப்பு: 1938) மதுரை மாவட்டம், திருமங்கலத்தைச் சேர்ந்த ஒரு தடகள வீரராவார். மாநில அளவில் மற்றும் உலகளவில் நடைபெற்ற தடை தாண்டுதல் போட்டிகளில் கலந்து கொண்டு பதக்கங்களை வென்றவர்.

மதுரை மாவட்டம் திருமங்கலத்தில் பிறந்த இவர், தனது பள்ளிப்படிப்பை திருமங்கலம் பி.கே.என். பள்ளியிலும், பட்டப்படிப்பை சென்னை கிறித்துவக் கல்லூரியிலும், இயந்திரப் பொறியியல் படிப்பை சென்னை அண்ணா பல்கலைக்கழகத்திலும் முடித்தார். தனது பள்ளி ஆசிரியர் ஜெப்ரினின் ஊக்கத்தினால் தடைதாண்டும் போட்டிகளில் ஆர்வம் கொண்டு, கடந்த 50 ஆண்டுகளில் பல்வேறு பதக்கங்கள் பெற்றார். மேலும் இவர், பி.கே.என் பள்ளி மற்றும் கல்லூரியின் தலைவர் மற்றும் தாளாளராகவும், மதுரை மாவட்ட ரோட்டரி கிளப்புகளின் தலைவராகவும் பதவிவகித்துள்ளார்.


</doc>
<doc id="225887" url="https://ta.wikipedia.org/wiki?curid=225887" title="திருச்சக்கராப்பள்ளி">
திருச்சக்கராப்பள்ளி

திருச்சக்கராப்பள்ளி சப்தஸ்தானத்தில் திருச்சக்கராப்பள்ளி முதல் தலமாகும். தேவாரப்பதிகம் பெற்ற காவிரித் தென்கரைத் தலங்களுள் 121ஆவது தலம். ஞானசம்பந்தர் பதிகம் பெற்றது. தஞ்சாவூர் மாவட்டத்தில் தஞ்சாவூர்-கும்பகோணம் நெடுஞ்சாலையில் தஞ்சாவூரிலிருந்து 15 கிமீ தூரத்தில் உள்ள ஊர். ஞானசம்பந்தர் காலத்தில் வணிகப்பெருவழியில் அமைந்த பெரும் வணிக நகரம் செம்பியன்மாதேவி காலத்தில் கற்றளியாக மாற்றியமைக்கப்பட்டது. செம்பியன்மாதேவி இவ்வூர் இறைவனை மலர்கொண்டு வழிபடும் புடைப்புச்சிற்பம் இதனை உறுதிப்படுத்தும். 

இங்கு கோயில் கோயில் கொண்டுள்ள இறைவன் ஸ்ரீசக்கரவாகேசுவரர், திருச்சக்கராப்பள்ளி உடைய மகாதேவர். இறைவி ஸ்ரீதேவநாயகி

முதலாம் இராஜராஜன், முதலாம் ராஜேந்திரன், ராஜாதிராஜன், சுந்தரபாண்டியன் ஆகிய மன்னர்களின் கல்வெட்டுகள் உள்ளன. இவ்வூர் நித்தவிநோத வளநாட்டு கிழார் கூற்றத்து அகழிமங்கலத்து பிரம்மதேயம் திருசக்கராப்பள்ளி என கல்வெட்டுகளில் காணப்படுகிறது. 


</doc>
<doc id="225888" url="https://ta.wikipedia.org/wiki?curid=225888" title="அரியமங்கை">
அரியமங்கை

சக்கராப்பள்ளி சப்தஸ்தானத்தி்ன் இரண்டாவது தலம் அரியமங்கை ஆகும். இத்தலம் தஞ்சாவூர் மாவட்டத்தில் அய்யம்பேட்டை ரயில் நிலையத்திற்குத் தென்மேற்கில் 1 கிமீ தொலைவில் உள்ளது. போக்குவரத்து வசதி கிடையாது. இத்தலத்திற்குத் திருச்சக்கராப்பள்ளி சப்தஸ்தானப் பல்லக்கு முதல் நாள் பிற்பகல் வந்து சேரும். இவ்வூருக்குப் பல்லக்கு இல்லாததால், கும்பத்தில் ஆவாஹனம் செய்த அரியமங்கை நாதர் முதல் தலத்து இறைவனை எதிர்கொண்டு அழைத்துச் செல்வார். 

இங்கு கோயில் கோயில் கொண்டுள்ள இறைவன் ஸ்ரீஹரிமுக்தீஸ்வரர். இறைவி ஸ்ரீஞானாம்பிகைஃ

சக்கராப்பள்ளி சோழர் கல்வெட்டால் இவ்வூரின் ஒரு பகுதியாக வளநகர் சக்கராப்பள்ளி இருந்ததாகக் குறிக்கப்படுவதால் இவ்வூரின் பெருமையையும் அறியமுடிகிறது. கல்வெட்டில் காணப்படும் அகழிமங்கலமே மருவி இன்று அரிமங்கை என்னும் மிகச்சிறிய குடியிருப்புப்பகுதியாக மாறியுள்ளது. 


</doc>
<doc id="225889" url="https://ta.wikipedia.org/wiki?curid=225889" title="சூலமங்கை">
சூலமங்கை

சூலமங்கை என்பது சக்கராப்பள்ளி சப்தஸ்தானத்தி்ன மூன்றாவது தலம் ஆகும். இத்தலம் தஞ்சாவூர் மாவட்டத்தில் பசுபதிகோயில் தொடருந்து நிலையத்திற்குத் தெற்கே 100 மீ தொலைவில் உள்ளது. இசை உலக வரைபடத்தில் இடம்பெற்ற ஊர். பாகவதமேளா நாட்டிய நாடகம் நடைபெற்ற ஊர். சிற்பக்கலையின் சிறப்பிற்கு உச்சமாக இவ்வூரில் இருக்கும் சூலதேவர் சிற்பம் காணப்படுகிறது. முதல் தலத்து இறைவனும் இறைவியும் அனவித்யசர்மாவுடன் இவ்வூர் நெருங்கும்போது அந்திப்பொழுதாகிவிடுகிறது. இத்தலத்திற்கும் பல்லக்கு இல்லை. எனவே படிச்சட்டத்தில் எழுந்தருளி எதிர்கொண்டு அழைத்துவருகிறார்கள்.

இங்கு கோயில் கோயில் கொண்டுள்ள இறைவன் ஸ்ரீகிருத்திவாகேஸ்வரர், கரிஉரித்த நாயனார்.இறைவி அலங்காரவல்லி.

சோழர் கால கற்றளியில் மூன்றாம் குலோத்துங்கன், சுந்தரபாண்டியன், போசள வீரராமனாதன் கல்வெட்டுகள் நிவந்தங்கள் பற்றிய செய்திகளையும், சமூக பொருளாதார வாழ்க்கையையும் குறிப்பிடுகின்றன.


</doc>
<doc id="225890" url="https://ta.wikipedia.org/wiki?curid=225890" title="நந்திமங்கை">
நந்திமங்கை

சக்கராப்பள்ளி சப்தஸ்தானத்தி்ன் நான்காவது தலம் நந்திமங்கை ஆகும். இத்தலம் தஞ்சாவூர் மாவட்டத்தில் தஞ்சாவூர்-கும்பகோணம் நெடுஞ்சாலையில் 13 கிமீ நெடுஞ்சாலைக்குக் கிழக்காக 1 கிமீ தொலைவில் உள்ளது. நந்திதேவர் பூஜித்து பேறு பெற்றதால் நந்திமங்கை என்றும் நந்திமங்கள ஷேத்திரம் என்றும் அழைக்கப்படுகிறது. திருச்சக்கராப்பள்ளி சப்தஸ்தானத்தில் இத்தலமே மேற்கு பார்த்த சன்னதியைக் கொண்டுள்ளது. ஆனால் தெற்கு வாசல் வழியாகத்தான் செல்லமுடியும். மேற்கில் உள்ள திறப்பிற்கு நேர் எதிரில் இவ்வூர் அந்தணர்களின் ருத்ரபூமி உள்ளது. சுடலை ஒளி இறைவன்மீது படும் வண்ணம் அமைக்கப்பட்டுள்ளது. பங்குனி சங்கடஹர சதுர்த்தியன்று மாலை சிவலிங்கத்திருமேனியை சூரியக்கதிர்கள் தழுவும் சூரிய பூசையும் நடைபெறுகிறது.

இங்கு கோயில் கோயில் கொண்டுள்ள இறைவன் ஸ்ரீஜம்புகேஸ்வரர். இறைவி அகிலாண்டேஸ்வரி.

திருச்சக்கராப்பள்ளி சப்தஸ்தானங்களுள் ஒன்றான திருப்புள்ளமங்கை சோழர் கல்வெட்டில் இவ்வூர் நடுவிற்சேரி எனக் குறிப்பிடப்பட்டுள்ளது. நந்திமங்கையின் அக்ரகாரத்தின் மேற்கிலுள்ள ஸ்ரீராஜகோபாலசுவாமி திருக்கோயில் தஞ்சை நாயக்க மன்னன் விஜயராகவ நாயக்கனால் எடுக்கப்பட்டது என்பதற்குச் சான்றாக அர்ச்சாவதார பெருமான வணங்கிய நிலையில் விஜயராகவ நாயக்கனின் சிற்பம் உள்ளது.


</doc>
<doc id="225894" url="https://ta.wikipedia.org/wiki?curid=225894" title="பசுமங்கை">
பசுமங்கை

சக்கராப்பள்ளி சப்தஸ்தானத்தி்ன ஐந்தாவது தலம் பசுமங்கை ஆகும். இத்தலம் தஞ்சாவூர் மாவட்டத்தில் தஞ்சாவூர்-கும்பகோணம் நெடுஞ்சாலையில் 14 கிமீ தொலைவில் கள்ளர் பசுபதிகோயில் பேருந்து நிறுத்தம் அங்கிருந்து தெற்கில் 1/2 கிமீ தொலைவில் உள்ளது. கோச்செங்கட்சோழனால் கட்டப்பட்ட மாடக்கோயில்களில் ஒன்று. சோழர் காலத்துக் கோயில் பிற்காலத்தில் காவிரி வெள்ளத்தாலும், மாலிக்காபூர் ஆற்காடு நவாப் போன்றவர்கள் படையெடுப்பின் போதும் பேரழிவைச் சந்தித்திருக்கிறது. கடைசியாக தஞ்சை மராட்டிய மன்னர்களால் திருப்பணி செய்யப்பட்டுள்ளது. ஏழூர் கோயில்களுள் இக்கோயிலில் மட்டுமே மிகப்பெரிய ஏழடுக்கு ராஜகோபுரம் உள்ளது.

இங்கு கோயில் கோயில் கொண்டுள்ள இறைவன் ஸ்ரீபசுபதீஸ்வரர். இறைவி ஸ்ரீபால்வளநாயகி, ஸ்ரீலோகநாயகி.

சோழர் கால எழுத்தமைதியிலான துண்டு கல்வெட்டுகளும், கட்டுமானங்களும் ஜேஷ்டாதேவி சிற்பமும் சோழர் காலம் என்பதை உறுதிப்படுத்துகின்றன. இங்குள்ள உச்சிஷ்ட கணபதி ஓர் அரிய சிற்பக்கலைப்படைப்பாகும்.


</doc>
<doc id="225895" url="https://ta.wikipedia.org/wiki?curid=225895" title="தாழமங்கை">
தாழமங்கை

சக்கராப்பள்ளி சப்தஸ்தானத்தி்ன ஆறாவது தலம் தாழமங்கை ஆகும். இத்தலம் தஞ்சாவூர் மாவட்டத்தில் தஞ்சாவூர்-கும்பகோணம் நெடுஞ்சாலையில் பசுபதிகோயிலுக்கு முன்பாக சாலையின் மேற்புறம் உள்ளது. சோழர்களுக்கு முன் ஆண்ட முத்தரையர்கள் காலத்து கோயில். இக்கோயிலுக்குக் கிழக்கிலுள்ள திருக்குளத்தில் பூர்ண சந்திரனின் கிரணங்கள் பிரதிபலித்து கோயிலுள்ள இறைவனைப் பூஜித்ததால் இறைவனின் திருநாமம் சந்திரமௌலீஸ்வரர் என்றாயிற்று என்கிறது தலபுராணம். இத்தலத்திற்கு வரும் பல்லக்கு நிற்கக்கூட நேரமின்றி தீபாராதனையுடன் புறப்பட்டு விடும். 

இங்கு கோயில் கோயில் கொண்டுள்ள இறைவன் ஸ்ரீசந்திரமௌலீஸ்வரர், பொன்னார்மேனியர். இறைவி ஸ்ரீராஜராஜேஸ்வரி.
செந்தலைத் தூண் கல்வெட்டுக்களில் காணப்படும் நித்தவினோதவளநாட்டு கிழார் கூற்றத்து பவதாயமங்கலமே மருவி இன்று தாழமங்கை எனப்படுகிறது. இதனை ஒட்டியே சுவடழிந்து போன சங்க காலம் தொட்டுப் புகழ்பெற்ற பெருநகரமான கிழார் இருந்திருக்கிறது. 


</doc>
<doc id="225901" url="https://ta.wikipedia.org/wiki?curid=225901" title="வட்டியூர்க்காவு சட்டமன்றத் தொகுதி">
வட்டியூர்க்காவு சட்டமன்றத் தொகுதி

கேரளத்தின் திருவனந்தபுரம் மாவட்டத்தில் உள்ள சில ஊர்களைக் கொண்டு வட்டியூர்க்காவு சட்டசபைத் தொகுதி உருவாக்கப்பட்டது. வடக்கு திருவனந்தபுரம் சட்டமன்றத் தொகுதி என்ற பெயர் மாற்றப்பட்டு, வட்டியூர்க்காவு சட்டமன்றத் தொகுதி என்ற பெயரிடப்பட்டது.

இந்த தொகுதி, திருவனந்தரபுரம் வட்டத்தில் உள்ள குடப்பனக்குன்னு, வட்டியூர்க்காவு ஆகிய ஊராட்சிகளையும், திருவனந்தபுரம் நகராட்சியின் 13, 15 முதல் 25 வரையும், 31 முதல் 36 வரையும் உள்ள வார்டுகளையும் கொண்டது. .


</doc>
<doc id="225902" url="https://ta.wikipedia.org/wiki?curid=225902" title="கழக்கூட்டம் சட்டமன்றத் தொகுதி">
கழக்கூட்டம் சட்டமன்றத் தொகுதி

கேரள சட்டமன்றத்திற்கான 140 தொகுதிகளில் கழக்கூட்டம் சட்டமன்றத் தொகுதியும் ஒன்றாகும். திருவனந்தபுரம் மாவட்டத்தின் சில பகுதிகளைக் கொண்டது. திருவனந்தபுரம் வட்டத்தைச் சேர்ந்த கழக்கூட்டம், ஸ்ரீகார்யம் ஆகிய ஊராட்சிகளையும், திருவனந்தபுரம் நகராட்சியின் 1 முதல் 12 வரையுள்ள வார்டுகளையும், 14, 76,76,81 ஆகிய வார்டுகளையும் கொண்டது.


</doc>
<doc id="225907" url="https://ta.wikipedia.org/wiki?curid=225907" title="பறவூர் வட்டம்">
பறவூர் வட்டம்

கேரளத்தின் எறணாகுளம் மாவட்டத்தின் ஏழு வட்டங்களில் பறவூர் வட்டமும் ஒன்று. இதன் தலைமையகம் பறவூரில் உள்ளது. ஆலுவை, கணயன்னூர், கொச்சி, கோதமங்கலம், குன்னத்துநாடு, மூவாற்றுப்புழை ஆகியன பிற வட்டங்கள். இந்த வட்டத்தில் 10 ஊராட்சிகள் உள்ளன.



</doc>
<doc id="225908" url="https://ta.wikipedia.org/wiki?curid=225908" title="ஆலுவை வட்டம்">
ஆலுவை வட்டம்

கேரளத்தில் உள்ள எறணாகுளம் மாவட்டத்தின் ஏழு வட்டங்களில் ஆலுவை வட்டமும் ஒன்று. இதன் தலைமையகம் ஆலுவையில் உள்ளது. கணயன்னூர், கொச்சி, கோதமங்கலம், குன்னத்துநாடு, மூவாற்றுப்புழை, பறவூர் ஆகியவை மற்ற வட்டங்கள். இந்த வட்டத்திற்குள் 10 ஊராட்சிகள் உள்ளன.




</doc>
<doc id="225911" url="https://ta.wikipedia.org/wiki?curid=225911" title="மு. மோகன்ராஜ்">
மு. மோகன்ராஜ்

எம். மோகன்ராஜ் இலங்கையின் பிரபலமான ஒரு இசையமைப்பாளரும், பாடகரும் ஆவார். திரைப்படம், வானொலி, தொலைக்காட்சி மன்றும் மேடை இசை நிகழ்ச்சிகளில் இவர் இசையமைத்து வருகிறார். அப்சராஸ் இசைக்குழுவை இவர் நடத்தி வருகிறார்.

இலங்கையின் பிரபலமான இசைக்கலைஞர் ஆர். முத்துசாமிக்கும், கண்டியைச் சேர்ந்த நீலியா பெரேரா என்பவருக்கும் மூத்த மகனாகப் பிறந்தவர் மோகன்ராஜ். இவருக்கு மூன்று தங்கைகள் உள்ளனர். கொழும்பு புதுக்கடையில் புனித செபஸ்தியன் பாடசாலையில் ஆரம்பக் கல்வியைக் கற்ற இவர் பின்னர் கொட்டாஞ்சேனை புனித லூசியஸ் ஆரம்பப் பாடசாலையிலும், புனித பெனடிக்ட் கல்லூரியிலும் படிப்பைத் தொடர்ந்தார்.

பாடசாலைக் காலத்தில் கலை விழாக்களில் பாடி விருதுகளைப் பெற்றார். இலங்கை வானொலி சிறுவர் நிகழ்ச்சியில் பங்குபற்றினார். பின்னர் செல்லத்துரை, ரங்கன் ஆகியோருடன் இணைந்து திருமண வைபவங்களில் பாடியும், கீபோர்ட் வாசித்தும் வந்தார். இதன் மூலம் மோகன் - ரங்கனின் சித்ராலயா இசைக் குழு இலங்கையில் பிரபலமாகியது.

இலங்கை வானொலியில் இசைக் கலைஞர்களாக இவரும் ரங்கனும் தேர்ந்தெடுக்கப்பட்டனர். பி. எச். அப்துல் ஹமீத் தொகுத்து வழங்கி பிரபலமான பாட்டுக்கு பாட்டு வானொலி நிகழ்ச்சிகளுக்கு இசை வழங்கி வந்தனர். பின்னர் தமது இசைக்குழுவிற்கு ‘அப்சராஸ்’ எனப் பெயரிட்டு 1975 ஆம் ஆண்டில் பம்பலப்பிட்டி சரசுவதி மண்டபத்தில் இன்னிசை நிகழ்ச்சியொன்றை நடத்தினர். தமிழ்நாட்டில் இருந்து இலங்கைக்கு வரும் பிரபலமான பாடகர்களுக்கு இவரது இசைக்குழு இசை வழங்கியுள்ளது. 1989ம் ஆண்டு ஐரோப்பிய நாடுகளுக்கான இசைப் பயணமொன்றை மேற்கொண்டார். தொடர்ந்து மேற்குலக நாடுகளுக்கும் மத்திய கிழக்கு நாடுகளுக்கும் சென்று இசை நிகழ்ச்சிகளை நடத்தினார். பிரபல சிங்களப் பாடகர்களின் மேடைகளிலும் இசை வழங்கி வருகின்றார். விசாரத நந்தா மாலினி பாடிய பன்னிரெண்டு பாடல்களுக்கு இவர் இசையமைத்திருந்தார்.

கதிர்காமத்தம்பி என்பவர் தயாரித்த ‘புழுகர்கள் ஜாக்கிரதை’ படத்திற்கு இசை வழங்கினார்கள். ஈழத்து இரத்தினம் பாடகளை எழுதியிருந்தார். ஆனாலும் இப்படம் இடைவெளியில் கைவிடப்பட்டது. பின்னர் ‘வீரஉதார’ என்ற சிங்களப் படத்திற்கு முதன் முதலாக இசையமைத்தார். தொடர்ந்து காத்திருப்பேன் உனக்காக, "பாதை மாறிய பருவங்கள்" ஆகிய தமிழ்த் திரைப்படங்களுக்கு இசையமைத்துள்ளார்.

யேண்சகிகலா என்பவரைத் திருமணம் புரிந்தார். இவர்களுக்கு வித்யாஷனி, மதுர்ஷன் என இரு பிள்ளைகள். மதுர்ஷன் தனது சொந்த இசைக் குழுவை வைத்திருக்கின்றார்.



</doc>
<doc id="225914" url="https://ta.wikipedia.org/wiki?curid=225914" title="கொச்சி வட்டம்">
கொச்சி வட்டம்

கேரளத்தின் எறணாகுளம் மாவட்டத்தில் உள்ள ஏழு வட்டங்களில் கொச்சி வட்டமும் ஒன்றாகும். இதன் தலைமையகம் போர்ட்டு கொச்சியில் உள்ளது. ஆலுவை, கணயன்னூர், கோதமங்கலம், குன்னத்துநாடு, மூவாற்றுப்புழை, பறவூர் ஆகியன இந்த மாவட்டத்திற்கு உட்பட்ட மற்ற வட்டங்கள் இது 10 ஊராட்சிகளைக் கொண்டது.



</doc>
<doc id="225915" url="https://ta.wikipedia.org/wiki?curid=225915" title="குன்னத்துநாடு வட்டம்">
குன்னத்துநாடு வட்டம்

கேரளத்திலெ எறணாகுளம் மாவட்டத்தில் உள்ள ஏழு வட்டங்களில் குன்னத்துநாடு வட்டமும் ஒன்றாகும். இதன் தலைமையகம் பெரும்பாவூரில் உள்ளது. ஆலுவை, கணயன்னூர், கொச்சி, கோதமங்கலம், மூவாற்றுப்புழை, பறவூர் ஆகியன இந்த மாவட்டத்திற்கு உட்பட்ட மற்ற வட்டங்கள். இந்த வட்டத்தில் 10 ஊராட்சிகள் உள்ளன.


</doc>
<doc id="225917" url="https://ta.wikipedia.org/wiki?curid=225917" title="ஹோன்ஸ்">
ஹோன்ஸ்

ஹார்ன்ஸ் () இது 2014ஆம் ஆண்டு திரைக்கு வர இருக்கும் அமெரிக்க மற்றும் கனடா நாட்டுத் திரைப்படம் ஆகும். இந்த திரைப்படத்தை அலெக்சாண்டர் அஜா என்பவர் இயக்க டேனியல் ராட்க்ளிஃப் கதாநாயகானாக நடித்துள்ளார். 



</doc>
<doc id="225926" url="https://ta.wikipedia.org/wiki?curid=225926" title="அடித்தள வரலாறு">
அடித்தள வரலாறு

அடித்தள வரலாறு என்பது சாமானிய மக்களைக் குறித்துப் படிக்கும் வரலாறு ஆகும். பெர்னாட் கோன் என்ற மானிடவியலாளர் "புரோடலாஜிகல் ஹிஸ்டரி" (Protological History) என்று அழைக்கிறார். இதுவே அடித்தளத்தில் இருந்து வரலாறு என்ற பொருள்பட 'அடித்தள வரலாறு' அல்லது 'கீழ்நிலை வரலாறு' எனப்படுகிறது. குரல் எழுப்ப முடியாத, வலுவிழந்த, அதிகாரமற்ற, சுரண்டப்படுகின்ற மக்கள் மேல்தட்டு வரலாற்றாய்வாளர்களால் மௌனமானவர்களாகவும் வரலாற்று நாயகர்களாகும் தகுதியற்றோராகவும் கருதப்பட்டதால், இவர்கள் வரலாற்றுப் பதிவில் பின் தள்ளப்பட்டு இவர்களைப் பற்றிய பதிவுகளுக்குப் பெரும்பாலும் நாட்டார் வழக்காறுகளைச் சார்ந்திருக்க வேண்டியிருக்கிறது. 


</doc>
<doc id="225935" url="https://ta.wikipedia.org/wiki?curid=225935" title="தி மேஸ் ரன்னர்">
தி மேஸ் ரன்னர்

"தி மேஸ் ரன்னர்" () 2014ஆம் ஆண்டு திரைக்கு வந்த அமெரிக்க நாட்டுத் திரைப்படம் ஆகும். இத் திரைப்படத்தை " வெஸ் பால் " என்பவர் இயக்க, டிலான் ஓ'பிரையன், கயா ஸ்காடெல்ரியோ, தோமஸ் சாங்ஸ்டர், வில் போல்டர், பாட்ரிசியா கிளார்க்ஸன் உள்ளிட்ட பலர் நடித்துள்ளார்கள்.

தாமஸ் தன்னைப்பற்றிய எந்த தகவலும் நினைவில் இல்லாமல் பெரிய வானுயர்ந்த சுவர்கள் உடைய கிலேடு எனும் புதிர் கட்டிட அமைப்பில் கண்விழிக்கிறார் , அங்கு ஏற்கனவே இருப்பவர்களும் இதேபோல இங்கு கொண்டுவரப்பட்டவர்கள்தான் என்பதை அறிகிறார் , நசுக்கக்கூடிய நகரும் சுவர்கள் , இயந்திர பிரம்மாண்டமான சிலந்தி பூச்சிகள் என நிறைய ஆபத்துகள் நிறைந்த இந்த இடத்தில் இருந்து தப்பிச்செல்ல நினைக்கிறார் ,

நம்பிக்கையை சம்பாதித்து அவருடைய புதிய நண்பர் மின்கோ வுடன் இணைந்து புதிர்க்கட்டிட ஓட்டக்காரராக மாறும் தாமஸ் மின்கோ தயாரித்த புதிர்க்கட்டிடத்தின் வழிகாட்டி வரைபடத்தை பார்க்கிறார் , மேலும் புதிர்க்கட்டிட கட்டுப்பாட்டு அமைப்பின் உதிரி பாகமாக இருக்கும் ஒரு சாதனத்தையும் பார்க்கிறார் , இருவரும் புதிர்க்கட்டிடத்தில் இருந்து வெளியே வர திட்டமிடும்போது எப்போதும் இல்லாதவாறு  அந்த  குழு இயந்திர சிலந்திகளால் தாக்கப்படுகிறது , 

ஒரு கட்டத்தில் நிறைய புதிர்க்கட்டடத்தின் ஆபத்துகளில் இருந்து தப்பி பிழைத்து வரும்போது ஒரு ஆய்வுகூடத்தை கண்டறிகின்றனர் , அங்கே அவா என்ற அறிவியல் ஆராய்ச்சியாளர் பூமி ஒரு கட்டத்தில் சோலார் ப்லார் என்ற சூரியக்கதிர்களால் பாதிக்கப்பட்டது அதை தொடர்ந்து நிறைய பேர் ப்லார் என்ற பெயருடைய தீநுண்மத்தால் பாதிக்கப்பட்டனர் என்ற தகவல்களை சொல்கிறார்

இந்த குழுவினர் வானூர்தியில் பாலைவனமாக இருக்கும் ஒரு சிதைவு கட்டிட பகுதிக்கு  கொண்டு செல்லப்படுகினறனர் . அவா ஆராய்ச்சியாளர்களிடம் சோதனை வெற்றியடைந்தது இனி இவர்கள் இரண்டாம் கட்டத்துக்கு செல்கிறார்கள் என சொல்கிறார் 

80 மில்லியன் செலவில் எடுக்கப்பட்ட இந்த திரைப்படம் உலக அளவில் வெளிவந்து 242.1 மில்லியன் வசூல் செய்தது<ref group="https://www.boxofficemojo.com/franchises/chart/?id=mazerunner.htm"></ref> 


இந்த திரைப்படத்தின் அடுத்த பாகமாக (2015) திரைப்படம் 2015 ஆம் ஆண்டு வெளிவந்தது



</doc>
<doc id="225974" url="https://ta.wikipedia.org/wiki?curid=225974" title="பாப்பிரெட்டிப்பட்டி ஊராட்சி ஒன்றியம்">
பாப்பிரெட்டிப்பட்டி ஊராட்சி ஒன்றியம்

பாப்பிரெட்டிப்பட்டி ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் உள்ள எட்டு ஊராட்சி ஒன்றியங்களில் ஒன்றாகும்.

பாப்பிரெட்டிப்பட்டி ஊராட்சி ஒன்றியம் 19 ஊராட்சி மன்றங்களை உள்ளடக்கியதாகும்.



</doc>
<doc id="225978" url="https://ta.wikipedia.org/wiki?curid=225978" title="தருமபுரி ஊராட்சி ஒன்றியம்">
தருமபுரி ஊராட்சி ஒன்றியம்

தர்மபுரி ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் இருக்கும் எட்டு ஊராட்சி ஒன்றியங்களில் ஒன்றாகும். 

தர்மபுரி ஊராட்சி ஒன்றியம் 28 ஊராட்சி மன்றங்களை உள்ளடக்கியதாகும்.



</doc>
<doc id="225979" url="https://ta.wikipedia.org/wiki?curid=225979" title="அரூர் ஊராட்சி ஒன்றியம்">
அரூர் ஊராட்சி ஒன்றியம்

அரூர் ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் இருக்கும் எட்டு ஒரு ஊராட்சி ஒன்றியங்களில் ஒன்றாகும்.

அரூர் ஊராட்சி ஒன்றியம் 34 ஊராட்சி மன்றங்களை உள்ளடக்கியதாகும்.




</doc>
<doc id="225980" url="https://ta.wikipedia.org/wiki?curid=225980" title="காரிமங்கலம் ஊராட்சி ஒன்றியம்">
காரிமங்கலம் ஊராட்சி ஒன்றியம்

காரிமங்கலம் ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் உள்ள எட்டு ஊராட்சி ஒன்றியங்களில் ஒன்றாகும்.

காரிமங்கலம் ஊராட்சி ஒன்றியம் 30 ஊராட்சி மன்றங்களை உள்ளடக்கியதாகும்.




</doc>
<doc id="225981" url="https://ta.wikipedia.org/wiki?curid=225981" title="மொரப்பூர் ஊராட்சி ஒன்றியம்">
மொரப்பூர் ஊராட்சி ஒன்றியம்

மொரப்பூர் ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் உள்ள எட்டு ஊராட்சி ஒன்றியங்களில் ஒன்றாகும்.

மொரப்பூர் ஊராட்சி ஒன்றியம் 43 ஊராட்சி மன்றங்களை உள்ளடக்கியதாகும். 



</doc>
<doc id="225982" url="https://ta.wikipedia.org/wiki?curid=225982" title="நல்லம்பள்ளி ஊராட்சி ஒன்றியம்">
நல்லம்பள்ளி ஊராட்சி ஒன்றியம்

நல்லம்பள்ளி ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் உள்ள எட்டு ஊராட்சி ஒன்றியங்களில் ஒன்றாகும்.

நல்லம்பள்ளி ஊராட்சி ஒன்றியம் 32 ஊராட்சி மன்றங்களை உள்ளடக்கியதாகும்.



</doc>
<doc id="225983" url="https://ta.wikipedia.org/wiki?curid=225983" title="பாலக்கோடு ஊராட்சி ஒன்றியம்">
பாலக்கோடு ஊராட்சி ஒன்றியம்

பாலக்கோடு ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் உள்ள எட்டு ஊராட்சி ஒன்றியங்களில் ஒன்றாகும்.

பாலக்கோடு ஊராட்சி ஒன்றியம் 32 ஊராட்சி மன்றங்களை உள்ளடக்கியதாகும்.



</doc>
<doc id="225985" url="https://ta.wikipedia.org/wiki?curid=225985" title="பென்னாகரம் ஊராட்சி ஒன்றியம்">
பென்னாகரம் ஊராட்சி ஒன்றியம்

பென்னாகரம் ஊராட்சி ஒன்றியம் இந்தியாவின் தமிழ்நாடு மாநிலத்தில் உள்ள தர்மபுரி மாவட்டத்தில் உள்ள எட்டு ஊராட்சி ஒன்றியங்களில் ஒன்றாகும்.

பென்னாகரம் ஊராட்சி ஒன்றியம் 33 ஊராட்சி மன்றங்களை உள்ளடக்கியதாகும்.



</doc>
<doc id="225988" url="https://ta.wikipedia.org/wiki?curid=225988" title="நாரதா அருவி">
நாரதா அருவி

நாரதா அருவி ("Narada Falls") ஐக்கிய அமெரிக்காவின் வாசிங்டன் மாநிலத்தில் மவுண்ட் ரெய்னிர் தேசியப் பூங்காவில் உள்ள அருவியாகும். 188 அடி உயரமுள்ள இந்த அருவி 168 அடி மற்றும் 20 அடி கொண்ட இரு அடுக்கு நீர்வீழ்ச்சியாக நீரைப் பொழிகிறது. குளிர் காலங்களில் மேல் அடுக்கு நீர் உறைந்து பனிக்கட்டிகளாக மாறுகிறது. "நாரதா" எனும் இந்திய வார்த்தைக்கு தூய்மையான என்பது பொருள். இப்பெயர் ஆர்தர் எப்.க்னைட் (Arthur F. Knight) ஆல் பரிந்துரைக்கப்பட்டு 1893 ஆம் ஆண்டு நாரதர் அருவி எனப் பெயர் சூட்டப்பட்டது. இந்த அருவியின் முந்தையப் பெயர் குஷ்மேன் அருவி (Cushman Falls) என்பது. இது பரவலாக பயன்படுத்தப்படுவதில்லை


</doc>
<doc id="225991" url="https://ta.wikipedia.org/wiki?curid=225991" title="2014 யுன்னான் நிலநடுக்கம்">
2014 யுன்னான் நிலநடுக்கம்

2014 யுன்னான் நிலநடுக்கம் ("2014 Yunnan earthquake") சீனாவின் யுன்னான் மாகாணத்தில் லூதியான் நகரில் 2014 ஆகத்து 3 அன்று 6.1 ரிக்டர் அளவில் இடம்பெற்றது. குறைந்தது 391 பேர் உயிரிழந்தனர், 1,856 பேர் காயமடைந்தனர். 3 பேர் காணாமல் போயுள்ளனர். 12,000 குடிமனைகள் இடிந்து வீழ்ந்துள்ளன, 30,000 சேதமடைந்தன. ஐக்கிய அமெரிக்க நில அளவாய்வத் துறையின் அறிக்கைப்படி, வென்பிங்கிற்கு வடமேற்கே தூரத்தில் உள்ளூர் நேரம் 16:30 (08:30 ஒசநே) இற்கு இடம்பெற்றது.
தென்கிழக்காசியாவின் இப்பிராந்தியத்தில் ஏற்படும் நிலநடுக்கங்கள், குறிப்பாக இமாலய மலைப்பகுதியில் இடம்பெற்றுவரும் மலையாக்கச் சுழற்சி காரணமாக நிகழ்கின்றது. மேற்கே ஆப்கானித்தான் முதல் கிழக்கே பர்மா, மற்றும் சீனா வரை யூரேசியப் புவித்தட்டு, இந்திய-ஆஸ்திரேலியப் புவித்தட்டு ஆகியவற்றின் சிக்கலான இடைத்தாக்கத்தினால், பல ஆழமற்ற நிலநடுக்கங்கள் ஏற்படுகின்றன.

நிலநடுக்கம் ஷோடொங் நகர் மற்றும் அதனைச் சுற்றியுள்ள பகுதிகளிலும் பெரும் இழப்புகளைத் தோற்றுவித்துள்ளது. மின்னிணைப்புகள் துண்டிக்கப்பட்டன. 391 பேர் உயிரிழந்ததாக சீன அதிகாரபூர்வத் தகவல்கள் வெளிவந்துள்ளன. 1,856 பேர் காயமடைந்தனர்.

நிலநடுக்கத்தின் அதிர்வுகள் யுன்னான் தலைநகர் குன்மிங், மற்றும் அயல் மாகாணமான சிச்சுவானின் சொங்கிங், லெசான், செங்டு நகரங்களிலும் உணரப்பட்டது. லூதியான் நகரில் 12,000 வீடுகள் சேதமடைந்தன.


</doc>
<doc id="225992" url="https://ta.wikipedia.org/wiki?curid=225992" title="பிக் ஹீரோ 6">
பிக் ஹீரோ 6

பிக் ஹீரோ 6 () இது 2014ஆம் ஆண்டு திரைக்கு வந்த அமெரிக்க நாட்டு அசைவூட்ட முப்பரிமாண (3டி) சூப்பர் ஹீரோ நகைச்சுவைத் திரைப்படம் ஆகும். இது மார்வெல் காமிக்ஸ் கதையை மையமாக வைத்து டான் ஹால் மற்றும் கிறிஸ் வில்லியம்ஸ் இயக்கியுள்ளார்கள். இது 2014 ஆம் ஆண்டு நவம்பர் மாதம் 07 ஆம் திகதி வெளியானது. 

2014ஆம் ஆண்டுக்கான அகாதமி விருதின் சிறந்த அசைவூட்டத் திரைப்படமாக இது தேர்ந்தெடுக்கப்பட்டது. 


</doc>
<doc id="225996" url="https://ta.wikipedia.org/wiki?curid=225996" title="இன்டர்‌ஸ்டெலர்">
இன்டர்‌ஸ்டெலர்

இன்டர்‌ஸ்டெலர் () 2014ஆம் ஆண்டு வெளிவந்த அமெரிக்க நாட்டுத் அறிபுனைத் திரைப்படம் ஆகும். இந்த திரைப்படத்தை கிறிஸ்டோபர் நோலன் என்பவர் இயக்க, மேத்திவ் மெக்கானாகே, ஆன் ஹாத்வே, ஜெசிக்கா சஸ்டைன், பில் இர்வின், எல்லேன் பூர்ஸ்திய்ன், மைக்கேல் கெய்னே உள்ளிட்ட பலர் நடித்துள்ளார்கள். இந்த திரைப்படத்தை எம்மா தாமஸ், கிறிஸ்டோபர் நோலன் மற்றும் லிண்டா ஒப்ஸ்ட் தயாரிக்க, பாரமவுண்ட் பிக்சர்ஸ் மற்றும் வார்னர் புரோஸ். பிக்சர்ஸ் என்ற நிறுவனங்கள் விநியோகம் செய்கின்றது. இந்த திரைப்படம் நவம்பர் 2014ஆம் ஆண்டு வெளியிடப்பட்டது. இப்படத்திற்கு இயற்பியல் மற்றும் அறிவியல் ஆலோசனை வழங்கியவர் இயற்பியலுக்கான நோபல் பரிசு பெற்ற கிப் தோர்ன்.

இன்னும் சில வருடங்களில் பூமி அழியப்போவதை உணர்ந்துகொள்ளும் நாசா விஞ்ஞானிகள், மனிதனின் இருப்பிடத்திற்காக வேறொரு கிரகத்தைத் தேர்ந்தெடுக்கும் ரகசியப் பணியில் ஈடுபடுகிறார்கள். பேராசிரியர் மைக்கேல் கெயின் தலைமையில் செயற்கைக்கோள் பொருத்தப்பட்ட விண்வெளிக் கப்பலில் நான்கு பேர் கொண்ட குழு பால்வெளி நோக்கிப் பறக்கிறது. விண்வெளிக் கப்பலை ஓட்டுபவர் மேத்யூ மொக்கானே. ஆரம்பத்தில் இது எவ்வளவு ஆபத்தான பயணம் என்பது தெரியாத பைலட் மொக்கானேவுக்கு, போகப் போகத்தான் விபரீதம் புரிகிறது. காரணம் கிரகங்களுக்கு இடையிலான காலத்தின் வேறுபாடு அல்லது காலத்தின் விரிவு (Time Dilation). ஈர்ப்பு விசையை வென்று காலத்தின் முன்னும் பின்னும் பயணிக்கும் அறிவியலை மனிதன் கைக்கொண்ட பிறகு கதை நடப்பதுபோல சித்தரித்திருக்கிறார்கள் நோலனும் வழக்கம்போல திரைக்கதையை இணைந்து எழுதியிருக்கும் அவரது சகோதர் ஜோனதனும்.

பேராசிரியர் கெயின் டீம் நுழையும் ஒரு கிரகத்தில் செலவழிக்கும் ஒரு மணி நேரம் என்பது பூமியைப் பொறுத்தவரை சுமார் ஏழு ஆண்டுகள். இதனால் அங்கு நகரும் ஒவ்வொரு நிமிடமும் பூமிக்குத் திரும்புவதற்கான நாட்களையும் டீமின் ஆயுளையும் தின்றுகொண்டேயிருக்கும். இப்படியொரு பொறியில் சிக்கியது போன்ற சூழ்நிலையில், தங்கள் குடும்பங்களைத் திரும்பவும் பார்க்க முடியுமா என்ற பரிதவிப்போடு அந்த கிரகத்தில் நிமிடங்கள் நகர்கின்றன. அதன் பிறகு அந்தக் கிரகத்தில் நடப்பவை அனைத்துமே நம்மால் யூகிக்க முடியாத, நோலனின் மேஜிக். மனிதர்கள் வாழ்வதற்குத் தகுதியான இன்னொரு கிரகத்தைக் கண்டுபிடித்தார்களா இல்லையா என்பதை எப்போதும் மனித உணர்ச்சிகளுக்குப் போதிய முக்கியத்துவம் தரும் நோலனின் திரைக்கதை வழியே அறிவதுடன் ஒரு புதிய தலைமுறை அறிவியல் புனைகதைப் படத்தை அனுபவிக்கலாம். இதற்கு படத்தின் தொழில்நுட்ப பிரம்மாண்டமும் நோலனின் ஆஸ்தான இசையமைப்பாளர் ஹான்ஸ் ஸிம்மரின் இசையும் உங்களுக்குத் துணைபுரியும். அதேநேரம் படத்தின் சிக்கலான இயற்பியல் சமாச்சாரங்கள் பலருக்கு எரிச்சலையும் ஊட்டலாம். இயற்பியல் தெரிந்தவர்களுக்கு இன்னும் நெருக்கமான படம்.


இந்த திரைப்படத்தை எம்மா தாமஸ், கிறிஸ்டோபர் நோலன் மற்றும் லிண்டா ஒப்ஸ்ட் தயாரிக்க, பாரமவுண்ட் பிக்சர்ஸ் மற்றும் வார்னர் புரோஸ். பிக்சர்ஸ் என்ற நிறுவனங்கள் விநியோகம் செய்கின்றது.

இந்த திரைப்படம் நவம்பர் 2014ஆம் ஆண்டு வெளியிடப்பட்டது. நவம்பர் 5ஆம் திகதி பெல்ஜியம், பிரான்ஸ், மற்றும் சுவிச்சர்லாந்து நாடுகளிலும், நவம்பர் 7ஆம் திகதி ஐக்கிய ராஜ்யம் திலும் வெளியிடப்பட்டது.



</doc>
<doc id="225998" url="https://ta.wikipedia.org/wiki?curid=225998" title="கோட்டைமேடு சங்கமேஸ்வரர் திருக்கோயில்">
கோட்டைமேடு சங்கமேஸ்வரர் திருக்கோயில்

கோட்டைமேடு சங்கமேஸ்வரர் கோயில் கோயம்புத்தூரில் கோட்டைமேடு பகுதியில் அமைந்துள்ள 1500 ஆண்டுகளுக்கு முற்பட்ட பழைமையான சிவபெருமான் கோவில் ஆகும். இது நடைமுறையில் ’கோட்டை ஈஸ்வரன் கோயில்’ என வழங்கப்படுகிறது. இவ்வாலயம் சங்குபுஷ்பம் இருந்த காட்டை அழித்து கட்டப்பட்டதால் "சங்கீஸ்வரன்" என்றும் சோழன் பிரதிஷ்டை செய்ததால் "சோழீஸ்வரமுடையார்" என்றும் விஜயநகரப் பேரரசினர் வழிபட்டதால் "சங்கமீஸ்வரன்" என்றும் பெயர் வந்தது. (விஜயநகரப் பேரரசுக்கு சங்கவம்சம் என்ற பெயரும் உண்டு)

விஜயநகர காலத்தில் பெருமளவில் விரிவாக்கப்பட்டது. சரித்திரப்படி முன்பு கருவறை விமானம் பொன் வேயப்பட்டும் தங்கக் கலசங்கள் கொண்டும் விளங்கியது. விஜயநகர மன்னர்கள் 300 சிவாச்சாரியார்களை அன்றாட வழிபாடுகளுக்காக நியமித்திருந்தனர். 1792 மூன்றாம் மைசூர் போருக்குப் பின்னர் கோவைப் பகுதியில் இருந்த கோட்டையும் சங்கமேஸ்வரர் கோயிலும் சிதைக்கப்பட்டன. நான்காம் மைசூர் போருக்குப் பின்னர் 1809 ஆம் ஆண்டு ஓரளவு சீரமைக்கப்பட்டது. 

கோவை நகர்ப்புற சூழல்களால் கோவிலின் தரைமட்டம் எட்டு அடியளவிற்கு கீழே சென்றிருந்த சங்கமேஸ்வரர் கோயில் மே 6, 2003 அன்று திருப்பணி ஆரம்பிக்கப்பட்டு, ஜூலை 3, 2007 இல் குடமுழுக்கு செய்யப்பட்டது. அறநிலையத்துறையின் உதவியின்றி பக்தர்களிடமிருந்து மட்டுமே சுமார் மூன்றரைக் கோடி ரூபாய் அளவிலான செலவும் செய்யப்பட்டது.

புராதனத் தேர் சிதிலமடைந்திருந்ததால் சிற்ப வேலைப்பாடுகளுடன் புதிய தேர் அமைக்கப்பட்டு ஜனவரி 20, 2011 இல் வெள்ளோட்டம் விடப்பட்டது.

கோவில் கோயம்புத்தூரின் கோட்டை மேடு பகுதியில் ஈஸ்வரன் கோவில் வீதியில் அமைந்துள்ளது. உக்கடம் பெரிய கடைவீதி மணிக்கூண்டு எதிரே உள்ள ஈஸ்வரன் கோவில் வீதி வழியாக வரலாம். உக்கடம், காந்திபுரம், சிங்காநல்லூர் பேருந்து நிலையங்களில் இருந்தும், ரயில் நிலையத்திலிருந்தும் பேருந்து வசதி உள்ளது.

செப்டம்பர் 13, 1950 ஆம் ஆண்டு முதல் இந்து அறநிலைய வாரியத்தின் கீழ் இயங்குகிறது. இக்கோயிலுக்கு சர்வே எண் 1530, 1531 இன் படி 915,744 ச.அடி கட்டிடம் மற்றும் சர்வே எண் 1614, 1613/1 ன் கீழ் 441,718 சதுர அடி காலி மனையும், சுண்டக்காமுத்தூர் கிராமத்தில் சர்வே எண் 346/2 இல் 1.42 ஏக்கர் தோப்பும், சுண்டக்காமுத்தூர் கிராமத்தில் சர்வே எண் 347 இல் 0.25 ஏக்கர் குடியிருப்பு மனையும் உள்ளது.

இத்திருக்கோயில் வருவாய்த் துறையிடமிருந்து ஆண்டுக்கு 1513 ரூபாய் பெற்றது. ஜூன் 10, 2008 அரசாணைப்படி இத்தொகை பத்து மடங்கு உயர்வு செய்யப்பட்டு உத்தரவிடப்பட்டது.


</doc>
<doc id="226006" url="https://ta.wikipedia.org/wiki?curid=226006" title="துவாரகா சிலா">
துவாரகா சிலா

இந்தியாவில் உள்ள கோமதி ஆற்றில் கிடைக்கும் தனித்துவமான கல்லை துவாரகா சிலா என்றழைப்பர்.
துவாரகா சிலா மகாலட்சுமியின் அம்சம். சாளக்கிராமத்துடன் துவாரகா சிலாவையும் சேர்த்து வழிபடுவது மிகச்சிறப்பானது; இவ்வாறு வழிபடுவது கோடிக்கணக்கான கடன்களையும் உடனே தீர்க்கும் என்பது இந்துக்களின் தொன்நம்பிக்கை.


</doc>
<doc id="226010" url="https://ta.wikipedia.org/wiki?curid=226010" title="ஆத்தூர் ஊராட்சி ஒன்றியம் (சேலம்)">
ஆத்தூர் ஊராட்சி ஒன்றியம் (சேலம்)

ஆத்தூர் ஊராட்சி ஒன்றியம் , தமிழ்நாட்டின் சேலம் மாவட்டத்தில் உள்ள 19 ஊராட்சி ஒன்றியங்களில் ஒன்றாகும். ஆத்தூர் ஊராட்சி ஒன்றியத்தில் 20 பஞ்சாயத்து கிராமங்கள் உள்ளது.20

2011ஆம் ஆண்டு மக்கட்தொகை கணக்கெடுப்பின் படி, ஆத்தூர் ஊராட்சி ஒன்றியத்தின் மொத்த மக்கள் தொகை 88,753 ஆகும். அதில் பட்டியல் சாதி மக்களின் தொகை 22,496 ஆக உள்ளது. பட்டியல் பழங்குடி மக்களின் தொகை 3,423 ஆக உள்ளது.
ஆத்தூர் ஊராட்சி ஒன்றியத்தின் 20 ஊராட்சி மன்றங்கள்; 



</doc>
<doc id="226012" url="https://ta.wikipedia.org/wiki?curid=226012" title="அயோத்தியாபட்டினம் ஊராட்சி ஒன்றியம்">
அயோத்தியாபட்டினம் ஊராட்சி ஒன்றியம்

2011ஆம் ஆண்டு மக்கட்தொகை கணக்கெடுப்பின் படி, ஊராட்சி ஒன்றியத்தின் மொத்த மக்கள் தொகை 1,46,368 ஆகும். அதில் ஆண்கள் 74,140; பெண்கள் 72,228 உள்ளனர். பட்டியல் சாதி மக்களின் மொத்த மக்கள் தொகை 42,396ஆக உள்ளது. அதில் ஆண்கள் 21,341; பெண்கள் 21,055. பட்டியல் பழங்குடி மக்களின் மொத்த மக்கள் தொகை 9,279ஆக உள்ளது. அதில் ஆண்கள் 4,657; பெண்கள் 4,622.




</doc>
<doc id="226013" url="https://ta.wikipedia.org/wiki?curid=226013" title="ஹிருதயராம் முகோபாத்யாயர்">
ஹிருதயராம் முகோபாத்யாயர்

ஹிருதயர் என்று அழைக்கப்பட்ட ஹிருதயராம் முகோபாத்யாயர் ராமகிருஷ்ண பரமஹம்சரின் இல்லறச் சீடர். இவர் ராமகிருஷ்ண பரமஹம்சரின் ஒன்றுவிட்ட சகோதரியின் (தந்தை வழி) பேரன். ராமகிருஷ்ணரை விட நான்கு வயது இளையவர் என்பதால்

இவர் பிறந்த வருடம் 1840 ஆக இருக்கலாம் என்று கணக்கிடப்படுகிறது. காமார்புகூருக்கு நான்கு மைல் தொலைவிலுள்ள சிஹார் எனும் ஊரில் பிறந்தார். 1855 லிருந்து 1881 வரையிலான கிட்டத்தட்ட 25 வருட காலத்திற்கு ராமகிருஷ்ண பரமஹம்சருடனே இருந்தவர். சுவாமி சாரதானந்தர் தமது குருவைப் பற்றி எழுதிய நூலின் இரண்டாம் பாகத்தின் சாதக நிலை எனும் தலைப்பிற்கு வேண்டிய பல விஷயங்களை அவருக்கு விளக்கி உதவியவர்.


</doc>
<doc id="226014" url="https://ta.wikipedia.org/wiki?curid=226014" title="கங்கவள்ளி ஊராட்சி ஒன்றியம்">
கங்கவள்ளி ஊராட்சி ஒன்றியம்

கங்கவள்ளி ஊராட்சி ஒன்றியம் என்பது இந்தியாவின் தமிழ்நாடு மாநிலத்தில் உள்ள சேலம் மாவட்டத்தில் உள்ள பத்தொன்பது ஊராட்சி ஒன்றியங்களில் ஒன்றாகும். இவ்வூராட்சி ஒன்றியம் பதினான்கு ஊராட்சி மன்றங்களை கொண்டுள்ளது. இந்த ஊராட்சி ஒன்றியத்தின் வட்டார வளர்ச்சி அலுவலகம் கங்கவள்ளியில் அமைந்துள்ளது.

2011ஆம் ஆண்டு மக்கட்தொகை கணக்கெடுப்பின் படி, கங்கவள்ளி ஊராட்சி ஒன்றியத்தின் மொத்த மக்கள் தொகை 70,603 ஆகும். அதில் பட்டியல் சாதி மக்களின் தொகை 13,969 ஆக உள்ளது. பட்டியல் பழங்குடி மக்களின் தொகை 10,153 ஆக உள்ளது.

கங்கவள்ளி ஊராட்சி ஒன்றியத்தில் உள்ள பதினான்கு ஊராட்சி மன்றங்களின் விவரம்; 



</doc>
<doc id="226017" url="https://ta.wikipedia.org/wiki?curid=226017" title="சம்பு சரண் மல்லிக்">
சம்பு சரண் மல்லிக்

ராமகிருஷ்ண பரமஹம்சரின் இல்லறச் சீடர் சம்பு சரண் மல்லிக். அன்னை சாரதா தேவி தட்சிணேசுவரத்தின் நகபத்தின் நெருக்கடியான சிறிய அறையில் தங்கியிருந்ததால் சிரமப்படுவதைக் கண்டு ஓர் சிறிய வீடு கட்டித் தந்தவர். அன்னைக்கான இந்த வீட்டின் கட்டுமானப் பொருட்களை நேபாள அரசாங்கத்தில் பணியாற்றிய கேப்டன் விஸ்வநாத் உபாத்தியாயர் தந்து உதவினார். இவர் ராமகிருஷ்ண பரமஹம்சருக்கும் அன்னை சாரதா தேவிக்கும் சுமார் நான்கு வருடங்கள் சேவை செய்தார்.

தேவி தமது தேவைகளை நிறைவேற்றவல்லவர்களாகக் காட்டியதாக ராமகிருஷ்ண பரமஹம்சர் குறிப்பிட்ட ஐவரில் இரண்டாமர் இவர்.
சம்பு சரண் மல்லிக் பிரம்ம சமாஜத்தின் தலைவரான கேசவ சந்திர சென்னின் நெருங்கிய நண்பர். இவர் மதங்களைப் பொறுத்தவரை பரந்த நோக்கம் உடையவர், ராமகிருஷ்ண பரமஹம்சருக்கு பைபிள் வாசித்துக் காட்டியவர்.


</doc>
<doc id="226031" url="https://ta.wikipedia.org/wiki?curid=226031" title="எழுந்திரு! விழித்திரு!">
எழுந்திரு! விழித்திரு!

எழுந்திரு! விழித்திரு!என்பது சுவாமி விவேகானந்தர் தெரிவித்த கருத்துகள் சேர்க்கப்பட்டு தொகுப்பாக தமிழில் வெளியான நூல்கள். இத் தொகுப்பு முதலில் அவரது பிறந்தநாள் நூற்றாண்டான 1963 இல் ’ஞானதீபம்’ என்ற பெயரில் பத்து சுடர்களாக (பகுதிகளாக) வெளிவந்தது. 25 வருடங்களுக்குப் பின்னர் அதே தொகுப்பு பதினாறு சிறு பகுதிகளாகப் பிரிக்கப்பட்டு 1987 ஆம் ஆண்டில் வெளிவந்தது. பின்னர் 1997 இல், சுவாமி விவேகானந்தரைப் பற்றி இந்தியாவிலும் அமெரிக்காவிலும் நடைபெற்ற ஆராய்ச்சியில் கண்டுபிடிக்கப்பட்ட புதிய கடிதங்கள், சொற்பொழிவுகள், பத்திரிக்கைக் குறிப்புகள் சேர்க்கப்பட்டு, ஞானதீபத்தின் புதிய பதிப்பு பதினோரு சுடர்களாக வெளிவந்தது. ’ஞானதீபம்’ என்ற தலைப்பு "எழுந்திரு! விழித்திரு!" என்று மாற்றப்பட்டு 2006 ஆம் ஆண்டு புதிய பதிப்பாக வெளிவந்தது. 













</doc>
<doc id="226042" url="https://ta.wikipedia.org/wiki?curid=226042" title="சங்கர மடம்">
சங்கர மடம்

கும்பகோணம் மடத்துத்தெருவில் சங்கர மடம் உள்ளது. கும்பகோணத்தில் உள்ள பிற மடங்கள் மௌனசுவாமி மடம்,வீர சைவ மடம் மற்றும் விஜேந்திரசுவாமி மடம் ஆகியவையாகும். 

‘எல்லா உயிரிலும் இருப்பவன் இறைவன்‘ ‘மனிதன் வாழ்வாங்கு வாழ்ந்தால் தெய்வமாகலாம்‘ என்னும் தத்துவங்களைப் பரப்பிவரும் அறநிலையம் காஞ்சி காமகோடி பீடம் சங்கரமடம் ஆகும். காஞ்சியில் நிலவிய இத் திருமரபு குடந்தைக் காவிரிக்கரையில் திருமடத்தை நிறுவியது காமகோடி பீடாதிபதிபர் நான்காம் சந்திரசேகரர் காலத்திலாகும் (1746-1783). ‘பக்தர்கள் இருக்குமிடத்திற்கு முனிவர் சென்று நல்வழிகாட்டுதல்‘ என்னும் நெறிக்கு ஏற்ப காஞ்சி அருளாளர்கள் ஊர் ஊராக யாத்திரை சென்று மக்களுக்குக் காட்சி அளிப்பது சிறப்புமிக்க செயலாகும். 

‘ஜகத்குரு பரம்பரா நாம மாலா
ஜகத்குரு பரம்பரா ஸ்தலம்‘
போன்ற வடமொழி நூல்களுடன், யோகநாதம்பிள்ளை, மழவை சின்னச்சாமி பாரதி, புதுக்கோட்டை, எட்டயபுர சமஸ்தானத் தமிழ்ப்புலவர்கள் பாடிய பாடல்களும் இத்திருமடத்தின் அரிய வரலாற்றுச்செய்திகளைக் கூறுகின்றன. பல மொழிகளில் இவர்களைப் பற்றிய இசைப்பாடல்கள் உள்ளன. ஸ்ரீசங்கரத் போதித்த தத்துவம் அத்வைதம். ஆதலால் அத்வைத நூல்கள் பல தமிழில் எழுதப்பட்டன. 

பல்வேறு கோயில்களைத் திருப்பணி செய்து மிகச் சிறப்புடன் நிர்வாகம் செய்து வருகிறார்கள். திருக்கோயில் திருப்பணித் திட்டத்தின்கீழ் தமிழகத்தில் நலிவடைந்த பல்வேறு கோயில்களைத் திருப்பணி செய்துள்ளனர். அங்கு தொடர்ந்து பூசைகள் நடைபெறவும் தக்க ஏற்பாடுகள் செய்துள்ளனர். பல்வேறு இடங்களில் புதிய கோயில்கள் பலவற்றை நிர்மாணம் செய்துள்ளனர்.

சங்கரமடத்தின் மூலம் இசைப்பணி, தமிழ்ப்பணி, மொழிபெயர்ப்புப்பணி, இந்துசமய மன்றம் மூலம் பழைய இலக்கிய பதிப்புப்பணி, புத்திலக்கியங்கள் இயற்றல், உடைநடைநூல்கள் எழுதும் பணி, திருமுறை வளர்ச்சிப்பணிகள் சிறப்பாக நடைபெறுகின்றன.

இஷ்டகா மடம் இருந்ததற்கான சான்று தற்போது கும்பகோணத்தில் எங்கும் காணப்பெறவில்லை.


</doc>
<doc id="226043" url="https://ta.wikipedia.org/wiki?curid=226043" title="வீர சைவ மடம்">
வீர சைவ மடம்

தென் ஆர்க்காடு மாவட்டம் மயிலம், கோவை மாவட்டம் பேரூர் போன்ற இடங்களில் வீர சைவ மடங்கள் இருப்பினும் தொன்மையானது கும்பகோணம் பெரிய மடமேயாகும். இது வீரசைவப் பெரிய மடம் என்றழைக்கப்படுகிறது. 

பெரிய மடத்தின் வரலாற்றைக்காட்டும் அரிய நூல் ஆகிய வீரசிங்காதனபுராணம் முதலில் கன்னடத்தில் இயற்றப்பட்டது. நவகன்னியர் கங்கையுடனும் வீரபத்திரருடனும் கும்பகோணம் வந்து மகாமகக்குளத்தில் புனித நீராடிய செய்தி வீரசிங்காதன புராணத்தில் கூறப்பட்டுள்ளது. வீரநரசிம்மதேவன் என்னும் விஜயநகர மன்னன் காலத்தில் சோமசேகரதேவர் என்பவரால் இயற்றப்பட்டது. பின்னர் அந்நூல் திருக்குடந்தை மகத்துத் தேசிகர் என்பவர் ஆணைப்படி வேலைய சுவாமிகள் என்வரால் மழைய மல்லேச்சுரச்சருக்கம் முதல் மூன்று சருக்கங்கள் தமிழில் மொழிபெயர்த்துப் பாடப் பெற்றன. இவ் வேலைய சுவாமிகள் துறைமங்கலம் சிவப்பிரகாச சுவாமிகளின் சகோதரர் ஆவார். இந்நூலின் ஏனைய பகுதிகள் சிதம்பரம் மடத்தில் இருந்த வசவலிங்கையர் வேண்டுகோளுக்கிணங்க மெய்கண்டதேவர் சந்தானம் திருத்துறையூர் ஆதீனத் தலைவராய்க் கோட்டூரில் இருந்த உமாபாகதேவர் என்பவரால் இயற்றப்பட்டன. இது 875 செய்யுட்களை உடையது. 

சிவபெருமான் வீரபத்திரர்க்குக் காட்சி தந்தருளிய பீடமே வீரசிங்காதனம் ஆகும். அருகில் வீரபத்திரர் கோயிலும் ஏற்பட்டது. இக்கோயிலில் வீரபத்திரர்க்குக் கங்கைவீரன் என்று பெயர். 

சங்கரமடத்தின் மூலம் இசைப்பணி, தமிழ்ப்பணி, மொழிபெயர்ப்புப்பணி, இந்துசமய மன்றம் மூலம் பழைய இலக்கிய பதிப்புப்பணி, புத்திலக்கியங்கள் இயற்றல், உடைநடைநூல்கள் எழுதும் பணி, திருமுறை வளர்ச்சிப்பணிகள் சிறப்பாக நடைபெறுகின்றன.

கும்பகோணத்தில் உள்ள பிற மடங்கள் மௌனசுவாமி மடம்,வீர சைவ மடம் மற்றும் விஜேந்திரசுவாமி மடம் ஆகியவையாகும். ஆகியவையாகும். இஷ்டகா மடம் இருந்ததற்கான சான்று தற்போது கும்பகோணத்தில் எங்கும் காணப்பெறவில்லை.


</doc>
<doc id="226044" url="https://ta.wikipedia.org/wiki?curid=226044" title="மௌனசுவாமி மடம்">
மௌனசுவாமி மடம்

கும்பகோணத்தில் உள்ள மடங்களில் ஒன்று மௌனசாமி மடம் ஆகும். தஞ்சாவூர்-கும்பகோணம் சாலையில் கும்பகோணம் செல்லும் நகரப்பேருந்துகள் மொட்டை கோபுரத்திற்கு முன்பாக நிற்கும் முதல் நிறுத்தம் மௌனசுவாமி மடம் ஆகும். கும்பகோணம் மௌனசுவாமி மடத்துத்தெருவில் இந்த மடம் உள்ளது. கும்பகோணம் சிங்காரம்செட்டித் தெருவின் வழியாகவும், மேல மேட்டுத் தெரு வழியாகவும் இம்மடத்திற்குச் செல்லலாம்.

பல ஆண்டுகளுக்கு முன் இங்கிருந்த ஒரு துறவி யாரிடமும் பேசாமல் இருந்ததால் அவர் மௌனசுவாமிகள் என்று அழைக்கப்பட்டுள்ளார். “மௌனப்பரதேசி“ என்றழைக்கப்பட்ட இவர் 1890களில் இம்மாவட்டத்தில் அதிகம் புகழ் பெற்றவராக இருந்துள்ளார். அவர் யாரிடமும் பேசியதில்லை; அவருக்கென்று இருக்க ஓர் இடம் இல்லை. ஆனால் எங்கு சென்றாலும் அவர் வரவேற்கப்பட்டார். அவருக்கு உணவு படைக்கப்பட்டது. தாம் நினைத்தவை கைகூடினால் அவருக்கு முன்பாக தேங்காய் உடைப்பதாக மக்கள் வேண்டிக்கொண்டு அவ்வாறு செய்யும் வழக்கம் இருந்தது. 

அவர் சமாதியடைந்தபிறகு அவருடைய சீடருக்கு அன்பளிப்பாக வழங்கப்பட்ட பொருட்களைக் கொண்டு அச் சீடரால் மௌனசுவாமி சமாதியின்மீது ஒரு மடம் கட்டப்பட்டது. அந்தச் சமாதி அனைவராலும் வழிபடப்படுகிறது. அவருடைய படம் அந்த சமாதியில் காட்சிக்கு வைக்கப்பட்டுள்ளது. அவர் சமாதியடைந்த இடமே மௌனசுவாமி மடமாக உள்ளது. அண்மைக்காலமாக இங்கு சிறப்புப் பூசைகள் நடைபெற்று வருகின்றன.

கும்பகோணத்தில் உள்ள பிற மடங்கள் சங்கர மடம், வீர சைவ மடம் மற்றும் விஜேந்திரசுவாமி மடம் ஆகியவையாகும். இஷ்டகா மடம் என ஒரு மடம் இருந்தததாகக் கூறப்பட்டாலும் அதற்கான சான்று தற்போது கும்பகோணத்தில் எங்கும் காணப்பெறவில்லை.

இவரைப் போலவே கும்பகோணத்தில் இருந்த மற்றொருவர் பாடகச்சேரி சுவாமிகள் எனப்படும் பாடகச்சேரி ஸ்ரீஇராமலிங்க சுவாமிகள் ஆவார். 
அவர் சிறுகச் சிறுக பொருள் சேர்த்து, நாகேஸ்வரர் கோயிலை திருப்பணி செய்து 1923ஆம் ஆண்டு கும்பாபிஷேகம் செய்துவைத்தார். 


</doc>
<doc id="226070" url="https://ta.wikipedia.org/wiki?curid=226070" title="பாக்கித்தான் துடுப்பாட்ட அணியின் இலங்கைச் சுற்றுப்பயணம், 2014">
பாக்கித்தான் துடுப்பாட்ட அணியின் இலங்கைச் சுற்றுப்பயணம், 2014

பாக்கித்தான் துடுப்பாட்ட அணியின் இலங்கை சுற்றுப்பயணம் 2014 ஆகத்து 6 தொடக்கம் 2014 ஆகத்து 30 வரை இடம்பெற்றது. இச்சுற்றுப் பயணத்தின் போது பாக்கித்தான் துடுப்பாட்ட அணி இலங்கை அணிக்கு எதிராக இரண்டு-தேர்வுப் போட்டிகளிலும், பின்னர் மூன்று-ஒருநாள் போட்டிகளிலும் பங்குபற்றியது. இதற்கு மேலதிகமாக பாக்கித்தான் அணி முன்னோட்டப் போட்டிகளாக ஒரு ஒருநாள் முதல்-தரத் துடுப்பாட்டப் போட்டியிலும் பங்குபற்றியது. இலங்கை அணி தேர்வுத்தொடரில் 2-0 என்ற கணக்கிலும், ஒருநாள் தொடரில் 2-1 என்ற கணக்கிலும் வெற்றி பெற்றது.

இலங்கை வீரர் மகேல ஜயவர்தனவிற்கு இம்முறை இடம்பெறும் தேர்வுப் போட்டிகள் அவர் விளையாடிய கடைசிப் போட்டிகள் ஆகும். இவர் தேர்வுப் போட்டிகளில் இருந்து விலகவிருப்பதாக 2014 சூலையில் அறிவித்தார்.

இரண்டாவது தேர்வுப் போட்டியின் இரண்டாம் இன்னிங்சில் இலங்கைப் பந்து வீச்சாளர் ரங்கன ஹேரத் 127 ஓட்டங்களுக்கு 9 விக்கெட்டுகளைக் கைப்பற்றினார். இதுவே இடக்கை-பந்துவீச்சாளர் ஒருவரின் மிகத்திறமையான ஆட்டம் ஆகும்..


</doc>
<doc id="226074" url="https://ta.wikipedia.org/wiki?curid=226074" title="எண்ணங்களின் சங்கமம்">
எண்ணங்களின் சங்கமம்

எண்ணங்களின் சங்கமம் என்று சுருக்கமாக வழங்கப்படும் என். டி. எஸ். ஓ (NETWORKING AND DEVELOPMENT CENTRE FOR SERVICE ORGANIZATIONS-NDSO ) எனும் அமைப்பு ஆதரவற்றோர், மனநலம் பாதிக்கப்பட்டோர், முதியோர் எனப் பலதரப்பட்ட மக்களுக்கு உதவுவதில் ஈடுபட்டுள்ள 800 தன்னார்வத் தொண்டு நிறுவனங்கள் இணைந்த தன்னார்வ இயக்கம்.இது, ஒரே சமுதாய சிந்தனை கொண்ட பலவிதமான பின்னணிக் கொண்டோரும் கலந்த அமைப்பாகும். இவ் வமைப்பினர் இணைந்து உரையாடும் நிகழ்ச்சிகளும் ’எண்ணங்களின் சங்கமம்’ என்று வழங்கப்படுகின்றன.

2005 ஆம் ஆண்டு இந்த அமைப்பு உருவாக்கப்பட்டது. ஆர். எஸ். எஸ் இயக்கத்தின் தொண்டர் சிவராம்ஜி சிந்தனையில் உருவான அமைப்பு இது. இவ்வமைப்பின் நிறுவனர் ஓவியர் ஜெ. பிரபாகர் . மற்றும் தலைவர் அழகர் ராமானுஜம் ஆவார்.

ஆண்டுதோறும் நடைபெறும் ஆண்டு விழா தவிர சென்னை, பாண்டிச்சேரி, கோயம்புத்தூர், திருச்சி, குற்றாலம் எனப் பல இடங்களிலும் இவ்வமைப்பின் உறுப்பு அமைப்பினர் கலந்துரையாடுகின்றனர்.

ஆண்டுதோறும் நடைபெறும் விழாவில் இவ்வமைப்பின் உறுப்பினர்களாக உள்ள அமைப்புகள் கலந்து தத்தம் ஈடுபாடு சார்ந்த சுகாதாரம், கல்வி, விழிப்புணர்வு, சுற்றுச்சூழல், இல்லங்கள் ஆகிய தலைப்புகளில் தங்கள் பணிகள், வருங்காலத்திட்டங்கள், அரசின் விதிமுறைகள் ஆகியவை பற்றி குழுவாக விவாதிக்கின்றனர். இது ஒரு நாள் முழுவதும் நடைபெறும் நிகழ்ச்சியாக நடைபெறுகிறது.
எண்ணங்களின் சங்கமம் அமைப்பு தங்கள் ஒன்பதாவது ஆண்டு விழாவை 15.12.2013 அன்று சென்னை மடத்தில் கொண்டாடியது.

இந்த அமைப்பின் ஆண்டுவிழாக்களின் போது பலநிலைகளில் தொண்டாற்றிய சிறந்த தொண்டர்களுக்கு விருதுகள் வழங்கப்படுகின்றன.

விருது பெற்றவர்கள் சிலர்:

இவ் வமைப்பின் ஆண்டுதோறும் விழாவின் போது புதிய நூல்கள் வெளியிடப்படுகின்றன. இவ்வாறு வெளியிடப்பட்ட சில நூல்கள்:



</doc>
<doc id="226077" url="https://ta.wikipedia.org/wiki?curid=226077" title="ஜேங்க் ஜா-இயோன்">
ஜேங்க் ஜா-இயோன்

ஜேன்ங் ஜா-இயோன் (ஆங்கிலம்: Jang Ja-yeon ஜனவரி 25, 1980 – மார்ச் 7, 2009) ஒரு தென் கொரிய நடிகை. 2009 ஆம் ஆண்டு ’பாய்ஸ் ஓவர் பிளவர்ஸ்’ என்ற தொலைக்காட்சித் தொடரில் நடித்துக் கொண்டிருந்தபோது, மனஅழுத்தத்தால் பாதிக்கப்பட்டு தற்கொலை செய்து கொண்டார். இவரது மனஅழுத்தமும் மரணமும் துறைசார்ந்த நபர்களால் இவர் பாதிக்கப்பட்டதால் ஏற்பட்டது என்பதறிந்து தேசிய அளவில் பரபரப்பு ஏற்பட்டது. 


</doc>
<doc id="226078" url="https://ta.wikipedia.org/wiki?curid=226078" title="சுமால் சேஞ்ச் (நூல்)">
சுமால் சேஞ்ச் (நூல்)

சுமால் சேஞ்ச் (Small Change: It's the Little Things in Life That Make a Big Difference!) ஆங்கிலத்தில் வெளியான நூல். பெரிய மாற்றங்களை உருவாக்குவதில் சிறிய மாற்றங்களுக்கு உள்ள முக்கியத்துவத்தைக் கூறும் நூல். குளிர்பானங்களுக்கு பதில் நீரை ஒரு நாளின் ஒரு வேளையில் அருந்துவதன் மூலம் 500 டாலர் வரை சேமிக்கலாம் என்றும், 50000 கலோரியைத் தவிர்க்க முடியும் என்றும், இவற்றைப் போன்ற எளிய வழிகளையும் தெரிவிக்கிறது. இதை சூசனும் லேரி டெர்கெல்லும் எழுதியுள்ளனர்.


</doc>
<doc id="226079" url="https://ta.wikipedia.org/wiki?curid=226079" title="சுமால் சேஞ்ச் - வொய் பிசினஸ் வோன்ட் சேவ் த வேர்ல்ட்">
சுமால் சேஞ்ச் - வொய் பிசினஸ் வோன்ட் சேவ் த வேர்ல்ட்

சுமால் சேஞ்ச்: வொய் பிசினஸ் வோன்ட் சேவ் த வேர்ல்ட் என்னும் நூலை மைக்கேல் எட்வர்ட் எழுதினார். இவர் ஃபோர்ட் நிறுவன அமைப்பின் முன்னாள் தலைவராக இருந்தவர். சமூக ஆர்வலராக அடையாளப்படுத்திக் கொள்கிறார். ஆசிரியரின் அனுபவங்களின் மூலம் கார்ப்பரேட் நிறுவனங்களின் தன்னார்வ செயல்பாடுகள், மக்கள் மத்தியில் எதிர்பார்க்கும் விளைவினை ஏற்படுத்தத் தவறுவதையும், அந்நிறுவனங்களின் சமுதாய நலக் கண்ணோட்டங்கள் மீது மக்களுக்கு உள்ள நம்பிக்கை இன்மையையும் குறிப்பிடும் நூல். தனிமனித மக்களின் மன மாற்றங்களால் சரியான தீர்வு ஏற்படும் என்றும், இதற்கு எதிரான கார்ப்பரேட் நிறுவனங்களின் தீர்வு முறைகள் கேடு செய்யும் சூழல் நிலவுவதையும் இந்நூல் சுட்டுகிறது.

இந் நூல் ஆசிரியர் மைக்கேல் எட்வர்ட் ஜாம்பியா, கொலம்பியா, இந்தியா, இங்கிலாந்து, அமெரிக்கா உட்பட பல நாடுகளில் வசித்தும் பணியாற்றியும் இருப்பவர். ஆக்ஸ்போர்டு பல்கலைக்கழகத்தில் பட்டம் பெற்றவர். உலக வங்கியிலும் பல்வேறு தன்னார்வ அமைப்புகளிலும் பணியாற்றியவர்.


</doc>
<doc id="226084" url="https://ta.wikipedia.org/wiki?curid=226084" title="பணி ஓய்வு">
பணி ஓய்வு

பணி ஓய்வு (Retirement from Service) என்பது குறிப்பிட்ட வயது எய்திய ஊழியரை, அவர் செய்யும் பணியிலிருந்து பணி வழங்குபவர் முற்றிலுமாக விடுவிப்பதாகும். 

இந்தியாவின் நடுவண் அரசின் ஊழியர்களின் ஓய்வு வயது 60 ஆக உள்ளது. தமிழ்நாடு அரசுத் துறையில் பணிபுரிபவர் எனில் 58 வயது நிறைவடைந்ததும் அரசுப்பணியிலிருந்து ஓய்வு பெறவேண்டும். எனினும் அடிப்படை பணிபுரிபவர் என்றால் 60 வயது முடிந்தவுடன் ஓய்வு பெறவேண்டும். இவ்வாறு நியமிக்கப்பட்ட வயதடைந்து ஓய்வு பெறுபவர்களுக்கு வழங்கப்படும் ஓய்வு, “வயது முதிர்வு ஓய்வு” (Retirement on Superannuation) எனப்படும்.

ஒரு அரசு ஊழியர் 58 அல்லது 60 வயது முடிவதற்கு முன்னர் தானாகவே முன்வந்து விருப்பத்தின் பேரில் ஓய்வு பெறுவதற்கு வழங்கப்படுவது “விருப்ப ஓய்வு” (Voluntary Retirement) ஆகும்.

அரசு ஊழியர் ஒருவருக்குக் குற்றச்சாட்டுகளின் அடிப்படையில் தண்டனை வழங்கப்படுவதற்காக அளிக்கப்படும் ஓய்வு “கட்டாய ஓய்வு” (Compulsury Retirement) எனப்படும். 

மருத்துவக்குழுவின் பரிந்துரையின் அடிப்படையில் ஒரு அரசு ஊழியர் பணிபுரிய இயலாதவர் என்றோ மனநிலை பாதிக்கப்பட்டவர் என்றோ அவருக்கு வழங்கப்படுவது ”இயலாமை ஓய்வு” (Invalid Retirement) எனப்படும்


</doc>
<doc id="226090" url="https://ta.wikipedia.org/wiki?curid=226090" title="பஸ்தியாம்பிள்ளை தியோகுப்பிள்ளை">
பஸ்தியாம்பிள்ளை தியோகுப்பிள்ளை

அதிவணக்கத்துக்குரிய யாக்கோபு பஸ்தியாம்பிள்ளை தியோகுப்பிள்ளை (Right Reverend "Jacob Bastiampillai Deogupillai", 9 ஏப்ரல் 1917 - 25 ஏப்ரல் 2003) என்பவர் இலங்கைத் தமிழ் மதகுருவும், ரோமன் கத்தோலிக்க முன்னாள் யாழ்ப்பாண ஆயரும் ஆவார்.

தியோகுப்பிள்ளை இலங்கையின் வடக்கே ஊர்காவற்துறையில் கரம்பொன் என்ற ஊரில் 1917 ஏப்ரல் 9 இல் பிறந்தார். கரம்பொன் கன்னியர் மடம், ஊர்காவற்துறை புனித அந்தோனியார் கல்லூரி ஆகியவற்றில் ஆரம்பக் கல்வியைக் கற்றி இடைநிலைக் கல்வியை யாழ்ப்பாணம் சம்பத்தரிசியார் கல்லூரியிலும், உயர்கல்வியை ரோம் நகரில் உள்ள பரப்புரைக் கல்லூரியிலும் தொடர்ந்து இறையியலில் கலாநிதிப் பட்டம் பெற்றார். பின்னர் அவர் இலங்கைப் பல்கலைக்கழகத்தில் பயின்று திருமறைச் சட்டத்தில் இளங்கலைப் பட்டமும், கல்வியலுக்கான டிப்புளோமா பட்டமும் பெற்றார்.

1941 டிசம்பரில் தியோகுப்பிள்ளை உரோமை நகரில் குருக்களாகத் தேர்தெடுக்கப்பட்டார். பின்னர் இலங்கை திரும்பி கரவெட்டியில் மதகுகுருவாகப் பணியாற்றினார். ஆசிரியராக சில காலம் பணியாற்றியப் பின்னர் அனுராதபுரம் புனித யோசப்பு கல்லூரியில் பணிப்பாளர் ஆனார். அதன் பின்னர் கரவெட்டி புனித இருதயக் கல்லூரி, இளவாலை புனித ஹென்றி கல்லூரி, கொழும்புத்துறை ஆசிரியர் பயிற்சிக் கல்லூரி ஆகியவற்றில் பணிப்பாளராக நியமனம் பெற்றார். 1961 இல் ஆசிரியர் பயிற்சிக் கல்லூரியை இலங்கை அரசு பொறுப்பேற்றுக் கொண்டதை அடுத்து, தியோகுப்பிள்ளை பணிப்பாளர் பதவியில் இருந்து விலகி, இளவாலை பங்குத் தந்தையாகப் பொறுப்பேற்றுக் கொண்டார். இக்காலகட்டத்தில் கத்தோலிக்க மாணவர்களுக்காகப் பல நூல்களை எழுதி வெளியிட்டார்.

தியோகுப்பிள்ளை 1967 மே 11 ஆம் நாள் யாழ் ஆயர் ஜெ. எமிலியானுஸ்பிள்ளையினால் திருகோணமலை-மட்டக்களப்பு மறைமாவட்டத்தின் பதில் ஆயராக திருநிலைப்படுத்தப்பட்டார். 1972 சூலை 17 இல் யாழ்ப்பாஅணம் ஆயர் எமிலியானுஸ்பிள்ளை ஆண்டகையின் மறைவை அடுத்து 1973 சனவரி 9 இல் யாழ்ப்பாண மறைமாவட்டத்தின் ஆயராகப் பொறுப்பேற்றுக் கொண்டார். 1991 டிசம்பர் 22 இல் தமது குருத்துவப் பொன்விழாவைக் கொண்டாடிய ஆயர் 1992 ஏப்ரல் 9 இல் இளைப்பாறினார்.

கண்டி தேசிய குருக்கள் மடத்தில் இருந்த தியோகுப்பிள்ளை 1983 இல் நாட்டில் ஏற்பட்ட இனக்கலவரத்தின் காரணமாக யாழ் மறைமாவட்ட குரு மாணவர்களுடன் யாழ்ப்பாணம் திரும்பி, அங்கு புனித சவேரியார் குரு மடத்தை ஆரம்பித்தார். யாழ்ப்பாணப் பல்கலைக்கழகம் இவருக்கு கௌரவ கலாநிதி பட்டம் வழங்கிக் கௌரவித்தது.

தியோகுப்பிள்ளை 2003 ஏப்ரல் 25 இல் காலமானார்.


</doc>
<doc id="226092" url="https://ta.wikipedia.org/wiki?curid=226092" title="பிகே (திரைப்படம்)">
பிகே (திரைப்படம்)

பிகே () 2014ஆம் ஆண்டு வெளிவந்த இந்திய நாட்டு இந்தி நகைச்சுவை திரைப்படம். இந்தத் திரைப்படத்தை ராஜ்குமார் ஹிரானி இயக்க, ஆமிர் கான், அனுஷ்கா சர்மா, ஹர்பஜன் சிங் ராஜ்புத், போமன் இரானி, சஞ்சய் தத் உள்ளிட்ட பலர் நடித்துள்ளார்கள். 

வேற்றுகிரக மனிதனாகிய பிகே (அமீர்கான்) பூமியில் இறங்குகிறார். அவரின் விண்கலத்தின் தொலை இயக்கி (ரிமோட் கண்ட்ரோல்) திருட்டுபோனதால் அவர் இராச்சசுத்தானில் மாட்டிக்கொள்கிறார். அதை மீட்க முயலும் போது வானொலி பதிப்பியை மட்டுமே திருடனிடம் இருந்து பெறமுடிகிறது. முதலில் அம்மணமாக இருக்கும் பிகே அது பூமியில் ஒத்துக்கொள்ளப்படாது என்று அறிந்து மகிழுந்தில் இருந்து உடைகளை திருடுகிறார். 

பிகே பைரோன் சிங்கிடம் (சஞ்சய் தத்) நட்பாகிறார். அவர் பூமியின் நடைமுறைகளை பிகேவுக்கு சொல்லித்தருகிறார். மனிதர்களை தொடுவதன் மூலம் அவர்கள் நினைவுகளை இவர் உள்வாங்குகிறார். ஆனால் தெரியாத அடுத்தவர் மேல் கை வைப்பது அநாகரிகம் என்று பைரோன் சிங் சொல்லுவதால் அப்பழக்கத்தை நிறுத்துகிறார். பிகே அடுத்தவர் மேல் கை வைப்பது காம உணர்ச்சியின் காரணமாக என்று தவறாக புரிந்துகொள்ளும் பைரோன் சிங் அவரை விபச்சார விடுதிக்கு அழைத்து செல்கிறார். விபச்சார பெண் மீது கை வைக்கும் பிகே அப்பெண்ணின் போஜ்புரி மொழியை அறிந்துகொள்கிறார். 

களவு போன தொலை இயக்கியை கண்டுபிடிக்க டெல்லி செல்லவேண்டும் என்று அடுத்தவர் கூறியதால் டெல்லிக்கு பயணமாகிறார். இவரின் பழக்கவழக்கத்தால் மக்கள் இவரை குடிகாரர் என்று நினைத்து பிகே என்று அழைக்கிறார்கள். சாமியாரிடம் சென்றால் தொலை இயக்கி கிடைக்கும் என இவருக்கு மக்கள் கூறுகிறார்கள். சாமியை அடைய முற்படும் பிகே இந்தியாவின் பல்வேறு சமயங்களால் குழம்புகிறார். பின்பு இவர் தபஸ்வி மகாராஜ் என்னும் சாமியார் (சருப் சுக்லா) தன்னுடைய தொலை இயக்கியை வைத்திருப்பதை கண்டறிகிறார். ஆனால் தபஸ்வி மகாராஜ் தொலை இயக்கியை இமய மலையில் கடவுளிடம் இருந்து பெற்றதாக கூறி அதை பிகேவிடம் தர மறுத்துவிடுகிறார். குழப்பமடையும் பிகே தபஸ்வியும் மற்ற சமய தலைவர்களும் கடவுளை சரியான எண்ணில் அழைக்காமல் தவறாக எண்ணை அழைத்து வேறு யாரிடமோ பேசியதால் வேறுபாடுகளையும் பொருளற்ற சடங்குகளையும் பரப்புவதாக எண்ணுகிறார். 

இதனிடையே தொக்கா நிருபர் ஜக்கு (அனுசுக்கா சர்மா) சர்பார்சு (சுசுகந் சிங் ராஜ்புட்) என்பவரிடம் காதல் கொள்கிறார். சர்பார்சு பாக்கித்தானை சேர்ந்த முசுலிம் என்பதால் அக்காதலுக்கு ஜக்குவின் தந்தை மறுப்பு தெரிவிக்கிறார். தபஸ்வி இக்காதல் நிறைவேறாது என்று ஜக்குவின் தந்தையிடம் கூறுகிறார். திருமண மண்டபத்தில் வேற்றுமைகளை காரணம் கூறி திருமணம் நடக்காது என்று சர்பார்சிடம் இருந்து கடிதம் வருகிறது. இதனால் மனமொடிந்த ஜக்கு இந்தியா திரும்புகிறார். பிகே கடவுள் தொலைந்துவிட்டார் என்று துண்டு வெளியீடுகளை மக்களிடம் கொடுப்பதை பார்க்கிறார். பிகேவின் கதையை கேட்ட ஜக்கு தபஸ்வி ஏமாற்றுக்காரர் என்று மக்களிடம் வெளிப்படுத்தவும் பிகேவின் தொலை இயக்கியை மீட்கவும் திட்டம் வகுக்கிறார்.

தபஸ்வி பிகேவை தொலைக்காட்சி படப்பிடிப்பு நிலையத்தில் சந்திக்கிறார், இது நேரலையாக ஒளிபரப்படுகிறது. தபஸ்வி தான் கடவுளிடம் நேரடையாக பேசுவதாகவும் சர்பார்சு ஜக்குவை திருமணம் செய்ய மறுப்பார் என தான் கூறியது போல் நடத்தது அதை உறுதிபடுத்துவதாகவும் சொல்கிறார். ஜக்குவின் நினைவுகளை அறிந்த பிகே அம்மாதிரி கடித்தத்தை சர்பார்சு எழுதவில்லை என அறிகிறார். ஜக்கு சர்பார்சு பணிபுரியும் பெல்சியத்திலுள்ள பாக்கித்தான் தூதரகத்தை தொடர்பு கொள்கிறார். சர்பார்சு இன்னும் ஜக்கு நினைவாக இருப்பதை அறிகிறார். இருவரும் இணைகிறார்கள். 
தபஸ்வியின் குட்டு வெளிப்படுகிறது. பிகேவிடம் அவரின் தொலை இயக்கியை ஒப்படைக்கிறார். 

பிகே ஜக்கு மேல் காதல் கொள்கிறார் ஆனால் ஜக்கு சர்பார்சை விரும்புவதால் அதை கூறவில்லை. தன் கிரகத்தில் இருந்து வேண்டும் போது அவர் குரலை கேட்பதற்காக ஜக்குவின் குரலை பதிவு செய்து நிறைய மின்கலங்களுடன் தன் பெட்டியில் வைத்துக்கொள்கிறார்.


</doc>
<doc id="226097" url="https://ta.wikipedia.org/wiki?curid=226097" title="ஸ்ரீமாதா டிரஸ்ட்">
ஸ்ரீமாதா டிரஸ்ட்

ஸ்ரீமாதா டிரஸ்ட் அனைத்து புற்றுநோயாளிகளுக்கும் இலவசத் தங்குமிடமும் உணவும், சிகிச்சையும் வழங்கி உதவும் அமைப்பு. ஸ்ரீமோகன்தேவி ஹிராசந்த் நஹார் என்னும் ராஜஸ்தானியர் புற்று நோய்க்கான இலவசக் காப்பகத்தைச் சென்னையில் அமைத்தார். பணப்பற்றாக்குறையாலும் நிர்வகிக்கத் தகுந்த நிர்வாகிகள் இல்லாததாலும் அடையாறு புற்றுநோய் மருத்துவமனையால் நிர்வகிக்க இயலவில்லை. இதனால் அடையாறு புற்றுநோய் மருத்துவமனையின் செயல் தலைவரும் மருத்துவருமான வி. சாந்தா இதனைப் பராமரிப்பதற்கான அமைப்பை ஏற்படுத்துமாறு காஞ்சி காமகோடி ஜெயேந்திர சரஸ்வதி சுவாமிகளிடம் கேட்டுக்கொண்டார். இதனால் ஸ்ரீமாதா டிரஸ்ட் என்ற அமைப்பு திரு.வி.கிருஷ்ணமூர்த்தியின் தலைமையில் அமைக்கப்பட்டு, காஞ்சி மடத்தின் சார்பில் ஒரு லட்சம் ரூபாய் நன்கொடையும் வழங்கப்பட்டது. இந்த அமைப்பு 1954 ஆம் ஆண்டிலிருந்து இயங்கி வருகிறது. 



</doc>
<doc id="226101" url="https://ta.wikipedia.org/wiki?curid=226101" title="பட்டுக்கோட்டை ஸ்ரீரங்கநாதசுவாமி திருக்கோயில்">
பட்டுக்கோட்டை ஸ்ரீரங்கநாதசுவாமி திருக்கோயில்

பட்டுக்கோட்டை ஸ்ரீரங்கநாதசுவாமி கோயில் நின்ற கோலத்தில் ஸ்ரீரங்கநாதசுவாமி அமைந்திருக்கும் தலம். தமிழ்நாடு மாநிலத்தில் அமைந்துள்ள தஞ்சாவூர் மாவட்டத்திலுள்ள பட்டுக்கோட்டையில் அமைந்துள்ளது.
தமிழகத்தின் இருண்டகாலத்தில் இடிக்கப்பட்ட கோவில்களில் இதுவும் ஒன்று. சிதிலமடைந்த நிலையிலுள்ள இக் கோயிலின் புனரமைப்புப் பணிகள் மேற்கொள்ளப்பட்டு வருகிறது.

சோழப்பேரரசர்கள் காலத்தில் "சோழமண்டலத்து இராஜ இராஜ வளநாட்டு பரண்டையூர் நாட்டு செல்லூர்" என்றும் அதன்பின் மூன்றாம் குலோத்துங்க சோழன் பாண்டிய மன்னனைத் தோற்கடித்த நினைவாகவும், நான்கு வேதங்களிலும் சிறந்த நானூறு குடும்பங்கள் இவ்வூரில் இருந்து வந்ததாலும் ’"பாண்டியனை வெண்கொண்ட சோழ சதுர்வேத மங்கலம்" என்றும் பெயர் ஏற்பட்டது. பின்னர் நாயக்கர் காலத்தில் ’பட்டு மழவராயர்’ என்ற சிற்றரசர் தனக்கு கோட்டை ஒன்றைக் கட்டியதால் "பட்டுக்கோட்டை" என்றும் பெயர் ஏற்பட்டது. 


</doc>
<doc id="226115" url="https://ta.wikipedia.org/wiki?curid=226115" title="சதுரங்கக் காய்">
சதுரங்கக் காய்

சதுரங்கக் காய்கள் ("Chess pieces") என்பன சதுரங்க விளையாட்டில் சதுரங்கப் பலகை மீது வைத்து விளையாடுவதற்கான காய்கள் ஆகும். ஆறு வகையான காய்கள் சதுரங்க விளையாட்டில் பயன்படுகின்றன. ஒவ்வொரு காயும் பலகையில் நகரும் முறைக்கமைய, அவற்றின் பெறுமதிகள் வேறுபடுகின்றன. இருவர் விளையாடும் இவ்விளையாட்டில் தொடக்கத்தில் ஒவ்வொருவருக்கும் பலகையில் பின்வருமாறு காய்கள் அடுக்கப்பட்டு இருக்கும்:


சதுரங்கத்தில், "காய்" (piece) என்பது சூழ்நிலையைப் பொறுத்து மூன்று விதமாகப் பொருள் கொள்ளப்படுகிறது.
சூழ்நிலைகளைப் பொறுத்தே காய் என்பதன் பொருள் விளக்கம் பெறுகிறது.

ஒவ்வொரு காயும் பலகையில் வெவ்வேறு விதமாக நகர்கின்றது.







</doc>
<doc id="226116" url="https://ta.wikipedia.org/wiki?curid=226116" title="வழுவூர் பி. இராமையா பிள்ளை">
வழுவூர் பி. இராமையா பிள்ளை

வழுவூரார் என சிறப்புடன் அழைக்கப்பட்ட வழுவூர் பி. இராமையா பிள்ளை (Vazhuvoor P. Ramaiyah Pillai, 1910 - 1979) தமிழ்நாட்டைச் சேர்ந்த பிரபலமான பரத நாட்டிய ஆசிரியர்.

பெற்றோர்: பார்த்திபன் - பாக்யத்தம்மாள். நட்டுவாங்கம், பரதநாட்டியக் கலைகளை தனது தாய் மாமன் மாணிக்க நட்டுவாங்கனாரிடம் இராமையா பிள்ளை கற்றார்.

பரதநாட்டியத்தில் புதிய முயற்சிகளை மேற்கொண்டதற்காக இவர் பாராட்டப்படுகிறார். இராம நாடக கிருதிகள், தியாகராய சுவாமிகளின் கிருதிகள், பாரதியார் பாடல்கள், குற்றாலக் குறவஞ்சி, அருணாச்சலக் கவிராயர் பாடல்கள், ஊத்துக்காடு வெங்கட சுப்பைய்யரின் பாடல்கள் என்பனவற்றை பரதநாட்டியத்தில் இடம்பெறச் செய்தார். ஆங்கிலேய அரசாங்கம் பாரதியாரின் பாடல்களை தடை செய்திருந்த காலத்தில், தனது மாணவர்களை அப்பாடல்களுக்கான நாட்டியத்தை மேடைகளில் நிகழ்த்தும்படி செய்தார்.

இவரின் மூத்த மகன் சாம்ராஜ் ஆவார். இளைய மகன் மாணிக்க விநாயகம் ஆவார்.

மீரா திரைப்படத்தில் இடம்பெற்ற நடனக் காட்சிகளை இவர் அமைத்திருந்தார்.




</doc>
<doc id="226118" url="https://ta.wikipedia.org/wiki?curid=226118" title="லயன்ஸ் கேட் என்டேர்டைன்மென்ட்">
லயன்ஸ் கேட் என்டேர்டைன்மென்ட்

லயன்ஸ் கேட் என்டேர்டைன்மென்ட் () இது ஒரு கானடா மற்றும் அமெரிக்க நாட்டு பொழுதுபோக்கு நிறுவனமாகும். இந்த நிறுவனம் ஜூலை 3, 1977ஆம் ஆண்டு துவங்கப்பட்டது. இதன் தலைமையகம் வான்கூவர் பிரிட்டிஷ் கொலம்பியாவில் அமைந்துள்ளது.

தயாரித்து மற்றும் விநியோகம் செய்த சில திரைப்படங்கள்:



</doc>
<doc id="226119" url="https://ta.wikipedia.org/wiki?curid=226119" title="யுடிவி மோஷன் பிக்சர்ஸ்">
யுடிவி மோஷன் பிக்சர்ஸ்

யுடிவி மோஷன் பிக்சர்ஸ் () ஒரு இந்திய நாட்டுத் திரைப்பட நிறுவனமாகும். இந்த நிறுவனம் தமிழ், ஹிந்தி, தெலுங்கு மற்றும் மலையாளம் மொழித் திரைப்படங்களைத் தயாரித்து மற்றும் விநியோகம் செய்கின்றது. 



</doc>
<doc id="226131" url="https://ta.wikipedia.org/wiki?curid=226131" title="மன்னார் கத்தோலிக்க மறைமாவட்டம்">
மன்னார் கத்தோலிக்க மறைமாவட்டம்

மன்னார் கத்தோலிக்க மறைமாவட்டம் ("Diocese of Mannar", ) என்பது இலங்கையின் வட-மேற்கே அமைந்துள்ள ரோமன் கத்தோலிக்க மறைமாவட்டம் ஆகும். இம்மறைமாவட்டம் மன்னார், முருங்கன், மடு, வவுனியா ஆகிய நான்கு பிராந்திய மாவட்டங்களைக் (deanery) கொண்டுள்ளது. 1981 இல் உருவாக்கப்பட்ட இம்மறைமாவட்டத்தின் தற்போதைய ஆயர் இராயப்பு யோசப் ஆவார்.

இலங்கை மறைமாவட்டம் இரண்டாகப் பிரிக்கப்பட்டு, அதன் ஒன்று "யாழ்ப்பாணம் திருத்தூதுப் பணியிடம்" ("Apostolic Vicariate of Jaffna") என்ற பெயரில் 1845, பெப்ரவரி 17 இல் நிறுவப்பட்டு, பின்னர் 1886, செப்டம்பர் 1 இல் "மறைமாவட்டம்" என்ற நிலைக்கு உயர்த்தப்பட்டது. இது பின்னர் 1893, ஆகத்து 25 இல் யாழ்ப்பாணம் மறைமாவட்டம், திருகோணமலை-மட்டக்களப்பு மறைமாவட்டம் என இரண்டாக்கப்பட்டது. 1975 திசம்பர் 19 இல் யாழ்ப்பாணம் மறைமாவட்டத்தின் சில பகுதிகள் பிரிக்கப்பட்டு, புதிதாக உருவான அனுராதபுரம் மறைமாவட்டத்தின் பகுதிகள் ஆயின. பின்னர், யாழ்ப்பாண மறைமாவட்டத்தில் சில பகுதிகள் பிரித்தெடுக்கப்பட்டு 1981 சனவரி 24 இல் மன்னார் மறைமாவட்டம் உருவானது.


</doc>
<doc id="226137" url="https://ta.wikipedia.org/wiki?curid=226137" title="சுடோமு யாமகுச்சி">
சுடோமு யாமகுச்சி

சுடோமு யாமகுச்சி ("Tsutomu Yamaguchi", த்சுடோமு யாமகுச்சி, மார்ச் 16, 1916 – சனவரி 4, 2010) என்பவர் இரண்டாம் உலகப் போரின் போது இரோஷிமா மற்றும் நாகசாகி அணுகுண்டு வீச்சுகளில் இருந்து உயிர் பிழைத்த ஒரே மனிதர் ஆவார். ஏறத்தாழ 160 பேர் இரண்டு குண்டு வீச்சிலும் பாதிக்கப்பட்டு உயிர்பிழைத்திருந்தாலும், சப்பானிய அரசால் அதிகாரப்பூர்வமாக இரு குண்டு வீச்சிலும் தப்பியவர் என்று இவர் மட்டுமே அறிவிக்கப்பட்டார்.

நாகசாக்கியில் வசித்து வந்த யாமகுச்சி 1945 ஆகத்து 6 இல் மிட்சுபிசி நிறுவனத்திற்காகப் பணி நிமித்தம் இரோசிமா சென்றிருந்த போது காலை 08:15 மணிக்கு அந்நகரம் மீது அணுக்குண்டு போடப்பட்டு காயமடைந்தார். அடுத்த நாள் நாகசாக்கி வந்த அவர் காயங்களுக்கிடையேயும் ஆகத்து 9 இல் பணிக்குச் சென்றார். அந்நாளிலேயே நாகசாக்கி மீது இரண்டாவது அணுக்குண்டு வீசப்பட்டது.

பின்னாளில் இவர் தனது அனுபவங்களை தொகுத்து ("Ikasareteiru inochi") என்ற புத்தகத்தை எழுதினார்.

ஜனவரி 4, 2010 அன்று தனது 93வது அகவையில் வயிற்று புற்றுநோயால் இவர் இறந்தார்.


</doc>
<doc id="226141" url="https://ta.wikipedia.org/wiki?curid=226141" title="ஆத்தூர்க் கோட்டை">
ஆத்தூர்க் கோட்டை

ஆத்தூர் கோட்டையை, கெட்டி முதலி மரபினர் 16ம் நூற்றாண்டின் பிற்பகுதியிலிருந்து, 17ஆம் நூற்றாண்டின் பிற்பகுதி வரை ஆண்டனர். இவர்களே, ஆத்தூரில் கோட்டையைக் கட்டினார்கள். கி.பி. 1689ல் மைசூரை ஆண்ட சிக்க தேவராயன் இப்பகுதியைப் பிடித்தான். பின்னர் இது அயிதர் அலியின் ஆட்சிப் பகுதியாக மாறியது. 1792ல் மூன்றாம் மைசூர் போரின் போது ஆத்தூர், 
திப்புவிடமிருந்து ஆங்கிலேயர் வசம் மாறியது. ஆங்கிலேயர் ஒரு இராணுவத் தொகுப்பை, இங்கு 1799 ஆம் ஆண்டு வரை வைத்திருந்தார்கள். பிறகு 1824 வரை ஆயுதங்களின் கிட்டங்கித் தளமாக விளங்கியது. அதன் பின்னர் அந்த மதிப்பையும் இது இழந்தது.

இக்கோட்டை 62 ஏக்கர்கள் அளவுடையது.(250,000 சதுரமீட்டர்கள்/m2) கோட்டையின் சுவர்கள் ஏறத்தாழ 30அடி (9.1 மீ) உயரமும், 15 (4.6 மீ) அடி அகலமும் உடையதாக உள்ளது.

இக்கோட்டை தமிழ்நாடு அரசின் தொல்லியல் துறைக் கட்டுபாட்டில் இருக்கிறது. இருப்பினும், கோட்டையின் உள்ளே ஆயிரம் ஆண்டுகள் பழமை வாய்ந்த சிவன் ஆலயமும், திருமால் ஆலயமும் உள்ளன. மேலும், 25 ஆண்டுகளுக்கு முன் கட்டப்பட்ட, ஐயனார் ஆலயமும் உள்ளது. கோட்டையின் பெரும்பகுதி குடியிருப்புகளாக மாறியுள்ளன. குறிப்பிட்ட சில பகுதிகள் மட்டுமே, அரசின் கட்டுபாட்டு எல்லைக்குள் இருப்பினும், சிதிலமடைந்து வருகிறது. அவ்வப்போது அரசுத்துறையும் பராமரிப்புப் பணிகளை மேற்கொள்கிறது 


</doc>
<doc id="226143" url="https://ta.wikipedia.org/wiki?curid=226143" title="கதை திரைக்கதை வசனம் இயக்கம்">
கதை திரைக்கதை வசனம் இயக்கம்

கதை திரைக்கதை வசனம் இயக்கம் 2014 ஆம் ஆண்டு ஆகத்து 15-ம் நாள் வெளியான இந்தியத் தமிழ்த் திரைப்படம் ஆகும். இத்திரைப்படத்தின் இயக்குனர் மற்றும் கதையாசிரியர் ரா. பார்த்திபன். இத்திரைப்படம் கே. சந்திரமோகனால் தயாரிக்கப்பட்டது.


சிறப்புத்தோற்றங்கள் (அகர வரிசைப்படி): 


</doc>
<doc id="226172" url="https://ta.wikipedia.org/wiki?curid=226172" title="சோனி பிக்சர்ஸ் கிளாசிக்">
சோனி பிக்சர்ஸ் கிளாசிக்

சோனி பிக்சர்ஸ் கிளாசிக் () இது ஒரு அமெரிக்க நாட்டு பொழுதுபோக்கு நிறுவனமாகும். இந்த நிறுவனம் டிசம்பர் 1992ஆம் ஆண்டு துவங்கப்பட்டது. இதன் தலைமையகம் நியூயார்க் நகரம், நியூ யோர்க் மாநிலம், அமெரிக்காவில் அமைந்துள்ளது. இந்த நிறுவனம் பல திரைப்படங்களை தயாரித்து உலகம் முழுவதும் விநியோகம் செய்கின்றது. இந்த நிறுவனத்தின் இணை தலைவர்களாக மைக்கேல் பார்க்கர் மற்றும் டாம் பேர்னார்ட் உள்ளார்கள்.


</doc>
<doc id="226175" url="https://ta.wikipedia.org/wiki?curid=226175" title="ஜெ. பிரபாகர்">
ஜெ. பிரபாகர்

ஜெ. பிரபாகர் எண்ணங்களின் சங்கமம் அமைப்பின் நிறுவனர், ஓவியர், சமூக ஆர்வலர் மற்றும் செயற்பாட்டாளர் எனப் பன்முகப் பரிமாணம் கொண்டவர். இவர் ’அசோக் லிலேண்ட்’ இல் பணிபுரிந்தவர். ஓவியர்கள் வட்டத்தில் ஜெ. பி (J. P) என்று சுருக்கமாக அறியப்படுபவர். 

பிரபாகர் அசோக் லிலேண்டில் பணிபுரிந்த காலத்தில், 1980 இலிருந்து 1995 வரையான சமயத்தில் பல சமுக திட்டங்களை நிறுவனத்திலிருந்து செயல்படுத்தும் ’நல்லோர் வட்டம்’ என்ற அமைப்பை ஒருங்கிணைத்தவர். 

சமூக சேவையில் 1985 இலிருந்து ஈடுபட்டு வருகிறார். சென்னையைச் சுற்றியுள்ள கிராம மக்களைச் சந்தித்து குடிப்பழக்கத்தின் தீமைகளை எடுத்துரைத்து நல்வழிப்படுத்தும் முயற்சியில் ஈடுபட்டுள்ளார்.

அக்டோபர் 02, 2005 ஆம் ஆண்டு நூறு சிறிய தன்னார்வ நிறுவனங்களை ’எண்ணங்களின் சங்கமம்’ என்ற தலைப்பில் ஒன்று திரட்ட ஆரம்பித்து, ஆண்டிற்கு 100 தன்னார்வ நிறுவனங்களைப் புதிதாக ஒருங்கிணைக்கும் குறிக்கோளுடன் பணியாற்றி வருகிறார். 

ஆம் ஆத்மி கட்சி சார்பாக 2014ஆம் ஆண்டு பாராளுமன்றத் தேர்தலில் மத்திய சென்னைத் தொகுதியில் போட்டியிட்டு 19553 வாக்குகள் பெற்றார்..


</doc>
<doc id="226177" url="https://ta.wikipedia.org/wiki?curid=226177" title="தஞ்சாவூர் ஓவியத்தட்டு">
தஞ்சாவூர் ஓவியத்தட்டு

தஞ்சாவூர் கலைத்தட்டு, தஞ்சாவூர் ஓவியத்தட்டு, தஞ்சாவூர் அலங்காரத்தட்டு அல்லது தஞ்சாவூர்த் தட்டு ("Thanjavur Art Plate") என்பது தஞ்சாவூரில் உருவாக்கப் பெற்ற செயற்கை அலங்காரப் பொருளாகும். இந்த வட்டமான தட்டு பரிசுப் பொருளாக உருவாக்கப்படுகிறது. இக் கைவினைத்திறன் வெள்ளி, பித்தளை, செம்பு போன்ற உலோகங்களினால், நடுவில் கடவுள்கள் அல்லது தேவர்களின் உருவங்களுடன் புடைப்புரு சித்திர வேலைப்பாடுகளுடன் செதுக்கப்படுகிறது. இக் கலை வேலைப்பாடு அறிவுசார் சொத்துரிமைகளின் வணிகம் தொடர்பான அம்சங்கள் குறித்த ஒப்பந்தத்தின் புவியியல் சார்ந்த குறியீடு பாதுகாப்பின் கீழ்ப் பதிவு செய்யப்பட்டுள்ளது. இது இந்திய அரசாங்கத்தின் புவியியல் சார்ந்த குறியீடு சட்டம் 1999 இல் "தஞ்சாவூர் ஓவியத்தட்டு" ("Thanjavur Art Plate") என 63 வது பொருளாகப் பட்டியலிடப்பட்டுள்ளது. தஞ்சாவூர் வீணையைப் போலவே தஞ்சாவூர் கலைத்தட்டும் தஞ்சாவூரின் பெருமையை உணர்த்துகிறது. 

தஞ்சாவூர் ஓவியத்தட்டு அல்லது அலங்காரத்தட்டு, இரண்டாம் சரபோஜியினால் (1777–1832) தஞ்சாவூர் மராத்திய அரசு ஆட்சிக்காலத்தில் தஞ்சாவூரில் அறிமுகப்படுத்தப்பட்டது. அரசனின் ஆலோசனைக்கு அமையத் தஞ்சாவூர் கைவினைஞர்களினால் குறிப்பிட்ட ஒரு சிலருக்காக ஒதுக்கி வைக்கப்பட்ட ஒரு பரிசுப் பொருளாக உருவாக்கப்பட்டது. பொருளின் அளவு மாத்திரம் வேறுபட அனுமதிக்கப்பட்டுள்ளது. அதே நேரம் ஏனைய உலோகக் கலவை, விபரம் என்பன புவியியல் சார்ந்த குறியீடுக்கு ஏற்ப மாற்றமின்றி ஒன்றாகவே உள்ளது.

இக் கலைப்பொருள் தஞ்சாவூர் விஸ்வகர்மா சமூகத்தினரால் செதுக்கப்பட்டது. இந்த பரம்பரைக் கலை அவர்களின் வாழ்வாதாரமாகவும் அமைகிறது. இது பிரதானமாக வீடுகளில் கைவினைஞர்களினால் உருவாக்கப்படுவதால், குடிசைக் கைத்தொழிலாக வரையறுக்கப்பட்டுள்ளது. இதனுடைய உற்பத்தி உள்ளூர் நபர்களின் தனியுரிமையாக மாத்திரம் உள்ளது. கம்மாளர் என்ற சமூகத்தினர் தஞ்சைக் கலைத்தட்டினை பரம்பரையாகச் செய்துவருகின்றனர். இவர்களைக் கன்மாளர், பஞ்சாலத்தார், அஞ்சுபஞ்சாலத்தார், ரதிகாரர், ஸ்தபதி, தட்டான், பெருந்தட்டான், தட்சன், பெருஞ்தச்சன், கொல்லன், பெருங்கொல்லன் ஆகிய பெயர்களில் அழைக்கின்றார்கள்.

20 ஆம் நூற்றாண்டு உருவாக்கப்பட்ட ஓர் அலங்காரத்தட்டு தஞ்சாவூர் அரசாங்க நூதனகாட்சிச் சாலையில் 2011 களில் காட்சிப்படுத்தப்பட்டது. இந்த அலங்காரத்தட்டு அறிவுறுத்தப்பட்ட உலோகங்களினால் உருவாக்கப்பட்டு நடராசர், பதஞ்சலி, தாமரைப் பூவின் மேல் நிற்கும் பார்வதி ஆகியவற்றின் உருவங்களுடன் புடைப்புச் சிற்பமாக தட்டின் நடுப்பகுதியில் அமைக்கப்பட்டுள்ளது.

தஞ்சாவூர் கலைத்தட்டு செய்ய அரக்கு, பித்தளைத்தகடு, செப்புத்தகடு, வெள்ளித்தகடு போன்றவை மூலப் பொருள்களாக அமைகின்றன. இத்தட்டுகளைத் தயாரிக்கப் பயன்படும் உபகரணங்கள் உளி, சிற்றுளி, கருப்பு அரக்கு ஊற்றிய மரப்பலகை (வார்ப்புப்பலகை) மற்றும் உருவம் தயாரித்த ஈயம் அச்சு முதலியனவாகும். ஓவியத்தட்டின் அடித் தட்டு மூன்று பகுதிகளாக அமைக்கப்பட்டுள்ளது. முதன்மையான வடிவமைப்பு வட்டமான உலோகத் தட்டையும், அதன் பின்பு இரண்டாவது வடிவமைப்பையும் கொண்டது. அடித் தட்டில் பித்தளைத் தகட்டையும், வெள்ளித் தகட்டில் புடைப்புச் சிற்பம் செதுக்கப்பட்டு, முப்பரிமாண உருவத்தை உருவாக்க ஈயத்தினால் ஆன அச்சும், தட்டைப் பொருத்த அசுபால்ட்டு அல்லது மெழுகுப் பலகையும் என தட்டில் மூலப் பொருட்கள் பயன்படுத்தப்பட்டுள்ளன. பாரிய உலோகத்தில் சிறப்புப் பெற்ற கைவினைஞர்களினால் முதலாவது அடித் தட்டு ஆயத்தப்படுத்தப்படுகிறது. அதன் பின், செதுக்கல் வடிவமைப்பு அல்லது புடைப்புச் சிற்பம் அணிகலக் கைவினைஞர்களினால் செய்யப்பட்டு, புடைப்புச் சிற்ப கெட்டிப்பூச்சு வேலை வைரப் பதிப்பு நிபுணர்களின் தனியுரிமையின்படி அமைக்கப்படுகின்றன. உற்பத்தி நடைமுறை என்பது அடித்தட்டு உருவாக்கம், பித்தளைத் தட்டு வார்ப்பு, அச்சு ஆயத்தம் செய்தல், பித்தளைத் தகட்டில் செதுக்குதல், வண்ணந் தீட்டுதல், அலங்கார வேலை ஆகியவற்றால் அமையப் பெறுகின்றது. ஓவியத்தட்டின் அடித் தட்டும் அலங்கார வேலையினால் அமைக்கப்பட்டுள்ளது. புடைப்பு வடிவமைப்பில் பூக்கள், பிற வடிவங்கள் ஆகியன செதுக்கப்பட்டுள்ளன. இறுதியில் பளபளப்புச் செய்வதன் மூலம் உற்பத்தி நடைமுறையானது நிறைவடைகிறது.

ஓவியத் தட்டுக்கள் உள்நாட்டிலும், வெளி நாடுகளுக்கு ஏற்றுமதி செய்வதன் மூலம் சந்தைப்படுத்தப்படுகின்றன. இவை கைவினைஞர்களினால் நேரடியாக அல்லது ஏற்றுமதியாளர்கள் மூலம் கைப்பணிப் பொருட்கள் காட்சியறைகள் வைப்பதன் மூலம் சந்தைப்படுத்தப்படுகின்றன.



</doc>
<doc id="226178" url="https://ta.wikipedia.org/wiki?curid=226178" title="திருப்பாலைத்துறை பாலைவனநாதர் கோயில்">
திருப்பாலைத்துறை பாலைவனநாதர் கோயில்

பாலைவனநாதர் கோயில் தமிழ்நாட்டில் தஞ்சாவூர் மாவட்டம், பாபநாச வட்டத்திலுள்ள திருப்பாலைத்துறையில் அமைந்துள்ள சிவன் கோயிலாகும்.

முற்காலத்தில் பாலைச்செடிகள் அடர்ந்து காணப்பட்டதால் பாலைவனம் என அழைக்கப்பட்டது. கல்வி, வேள்விகளில் சிறந்து விளங்கிய தாருகாவனத்து முனிவர்கள் இறைவனையே வெறுத்து அவறை அழிக்க துஷ்டவேள்வி நடத்தி, யாகத்தில் இருந்து கொடிய புலியை வரவழைத்து இறைவன் மீது ஏவினார். இறைவன் அப்புலியை கொன்று அதன் தோலை ஆடையாக உடுத்திக்கொண்டார். மகாவிஷ்னு, பிரம்மன்,
வசிஷ்டர், தௌமியர், அர்ச்சுனர் ஆகியோர் வழிபட்டதலம்.
கும்பகோணம்-தஞ்சாவூர் சாலையில் பாபநாசத்திற்கு முன்பாக திருப்பாலைத்துறையில் இத் தலம் உள்ளது.

ராஜகோபுரத்தைக் கடந்து உள்ளே செல்லும்போது பலிபீடம், நந்தி உள்ளது. ராஜகோபுரத்தின் வலப்புறம் விநாயகரும், இடப்புறம் முருகனும் உள்ளனர். கோயிலின் வலப்புறத்தில் அம்மன் சன்னதி உள்ளது. சன்னதியின் முன்புறம் விநாயகர் உள்ளார். எதிரே நந்தி உள்ளது. அடுத்துள்ள கோபுரத்தை அடுத்துள்ள திருச்சுற்றில் நால்வர், விநாயகர், வள்ளி தெய்வானையுடன் கூடிய சுப்பிரமணியர், வசிஷ்டர் பூசித்த லிங்கம், ராமலிங்கம், மகாலட்சுமி, மலையத்துவன் பூசித்த லிங்கம், 63 நாயன்மார்கள் உள்ளனர். மண்டபத்தில் நடராஜர் சன்னதியும் நவக்கிரக சன்னதியும் உள்ளன. மூலவர் கருவறைக்கு முன்பாக நந்தி, பலிபீடம் காணப்படுகிறது. 
கருவறை கோஷ்டத்தில் தட்சிணாமூர்த்தி, அடிமுடி காணா அண்ணல், பிரம்மா ஆகியோர் உள்ளனர். திருச்சுற்றில் சண்டிகேஸ்வரர் சன்னதி உள்ளது.

இத்தலத்து இறைவன் பாலைவனநாதர், இறைவி தவளவெண்ணகையாள்.

இத்தலத்தைப் பற்றி திருநாவுக்கரசர் பாடியுள்ளார்.

திருநல்லூர் சப்தஸ்தானத்தில் இடம் பெறும் ஏழுர்த்தலங்கள் திருநல்லூர், கோவிந்தக்குடி, ஆவூர், மாளிகைத்திடல், மட்டியான்திடல், பாபநாசம், திருப்பாலைத்துறை ஆகிய தலங்களாகும்.

திருப்பாலைத்துறையில் தஞ்சை நாயக்க மன்னர்கள் காலத்தில் அமைக்கப்பெற்ற 12 ஆயிரம் கலம் நெல்லை சேமிக்கும் அளவு கொண்ட மிகப்பெரிய நெற்களஞ்சியம் உள்ளது. வட்ட அமைப்பில் கூம்பு வடிவக்கூரையுடன் ஏறத்தாழ 60 அடி உயரத்துடன் செங்கற்களால் இக்களஞ்சியம் கட்டப்பெற்றுள்ளது. கோயிலின் இடப்புறத்தில் இந்த நெற்களஞ்சியம் அமைந்துள்ளது.

திருப்பாலைத்துறை கோயில் கோபுரம், 
திருப்பாலைத்துறை நெற்சேமிப்புக்கிடங்கு தீட்சிதரின் முயற்சியில் கட்டப்பட்டவையாகும்.



</doc>
<doc id="226179" url="https://ta.wikipedia.org/wiki?curid=226179" title="பிரிட்டன்ஸ் காட் டேலன்ட்">
பிரிட்டன்ஸ் காட் டேலன்ட்

பிரிட்டன்ஸ் காட் டேலன்ட் (Britain's Got Talent) என்னும் தொலைக்காட்சித் தொடர் ஆங்கிலத்தில் வெளியாகும் திறனறித் தொடராகும். இது ஐக்கிய இராச்சியத்தில் வெளியாகிறது. இதை தேம்ஸ் புரொடக்சன் கம்பெனி தயாரிக்கிறது. தனித்திறமை கொண்ட அனைவரும் போட்டிகளில் பங்கேற்க அனுமதிக்கப்படுகின்றனர். மொத்தமாக எட்டு தொடர்கள் நடத்தி முடிக்கப்பட்டுள்ளன.

போட்டிகளில் பங்குபெறும் திறமையாளர், தம் திறமையை நடுவர்களிடம் வெளிக்காட்ட வேண்டும். மக்கள் முன்னிலையில் தங்கள் திறனைக் காட்ட வேண்டும். தேர்ந்தெடுக்கப்படுவோருக்குப் பல சுற்றுப் போட்டிகள் நடத்தப்படும். இறுதிச் சுற்றில் வெல்பவருக்குப் பிரிட்டனின் திறமையாளர் என்ற பட்டம் வழங்கப்படும். இந்த நிகழ்ச்சி
பிரிட்டனில் முக்கியத்துவம் பெற்றது. ஐரோப்பாவிலும் பல வாசகர்களைக் கொண்டுள்ளது. 


</doc>
<doc id="226188" url="https://ta.wikipedia.org/wiki?curid=226188" title="ஸ்டார் இந்தியா">
ஸ்டார் இந்தியா

ஸ்டார் இந்தியா () ஒரு இந்திய நாட்டு பொழுதுபோக்கு நிறுவனமாகும். ஐக்கிய அமெரிக்கவிலுள்ள மக்கள் தொடர்பு சாதன பன்னாட்டு நிறுவனமான ’21ஆம் செஞ்சுரி பாக்ஸ்’க்குச் சொந்தமானது. இதன் தலைமையகம் மும்பை, இந்தியாவில் அமைந்துள்ளது. இதன் அலுவலகங்கள் சென்னை மற்றும் டெல்லியில் அமைந்துள்ளது. இந்த நிறுவனம் 1 ஆகஸ்ட், 1991ஆம் ஆண்டு துவங்கப்பட்டது. இந்த நிறுவனத்தில் தமிழ், ஹிந்தி, மராத்தி, பெங்காலி உள்பட 8 மொழிகளில் 33 தொலைக்காட்சி அலைவரிசைகள் உண்டு. 



</doc>
<doc id="226191" url="https://ta.wikipedia.org/wiki?curid=226191" title="புதிய மருத்துவக் காப்பீட்டுத் திட்டம் 2014">
புதிய மருத்துவக் காப்பீட்டுத் திட்டம் 2014

புதிய மருத்துவக் காப்பீட்டுத் திட்டம், 2014 (New Health Insurance Scheme, 2014) என்பது, தமிழ்நாடு அரசின் ஊழியர்கள், ஆசிரியர்கள் மற்றும் ஓய்வுதியர்கள் மற்றும் குடும்ப ஓய்வூதியர்களின் மருத்துவ நலனுக்காகத் தமிழக அரசால் 2014 ஆம் ஆண்டு கொண்டுவரப்பட்ட புதிய மருத்துவக் காப்பீட்டுத் திட்டமாகும். அரசு ஊழியர்களுக்காக ஏற்கனவே நடைமுறையில் இருந்த மருத்துவக் காப்பீட்டுத் திட்டத்திற்கு மாற்றாக இத்திட்டம் அறிமுகப்படுத்தப்பட்டுள்ளது. இத்திட்டம் 1-07-2014 முதல் நடைமுறையானது. இத்திட்டத்தை, இந்திய அரசின் பொதுத்துறை காப்பீட்டு நிறுவனமான யுனைட்டட் இந்தியா இன்சூரன்சு நிறுவனம், தமிழ்நாடு அரசின் முகவராக இருந்து செயல்படுத்துகிறது. யுனைடெட் இந்தியா இன்சூரன்சு நிறுவனம் மற்றும் பயனாளிகளுக்கிடையே மூன்றாம் நபர் நிர்வாகியாக (Third Party Administrator) எம்டி. இந்தியா ஹெல்த் கேர் நிறுவனம் (MD India Health Care Services Pvt., Ltd.,) இருந்து செயல்படும்.. 

அரசு ஊழியர்கள், ஆசிரியர்கள் மற்றும்ள ஓய்வு பெற்ற அரசு ஊழியர்கள், ஆசிரியர்கள் அதிகபட்ச வரம்பாக ரூபாய் இரண்டு இலட்சம் வரை, அரசு ஒப்புதல் பெற்ற மருத்துவமனைகளில் கட்டணம் செலுத்தாமல் மருத்துவச் சிகிச்சை மேற்கொள்ளலாம். 


தமிழ்நாட்டில் உள்ள அனைத்து கூட்டுறவு சங்கங்களில் பணிபுரியும் அறுபதாயிரம் ஊழியர்களுக்கும் இந்தப் புதிய மருத்துவக் காப்பீட்டுத் திட்டம் விரிவுப்படுத்தப்படவுள்ளது.



</doc>
<doc id="226194" url="https://ta.wikipedia.org/wiki?curid=226194" title="மேற்கு ஆபிரிக்காவில் எபோலா நோய்ப் பரவல், 2014">
மேற்கு ஆபிரிக்காவில் எபோலா நோய்ப் பரவல், 2014

எபோலா தீநுண்ம கொள்ளைநோய் சில மேற்கு ஆபிரிக்க நாடுகளில் பரவி வருகின்றது. துவக்கத்தில் மார்ச்சு 2014இல் இந்தக் கொள்ளைநோய் கினியில் துவங்கியது. தொடர்ந்து, இத்தீநுண்மம் லைபீரியா, சியேரா லியோனி, நைஜீரியா நாடுகளுக்குப் பரவியுள்ளது. பாதிக்கப்பட்ட மனிதர்கள் மற்றும் உயிரிழப்புக்களைக் கொண்டு இந்த திடீர்ப்பரவல் மனித வரலாற்றுக்காலத்திலேயே மிக மோசமான ஒன்றாகக் கருதப்படுகிறது. உலக சுகாதார அமைப்பு (WHO) அறிக்கைகளின்படி மொத்தம் 1711 ஐயப்படக்கூடிய பாதிப்புகளும் 932 இறப்புகளும் நேர்ந்துள்ளன; இவற்றில் 1070 பாதிப்புகளும் 603 இறப்புகளும் மருத்துவ ஆய்வகங்களால் எபோலாவினால் ஏற்பட்டவையாக உறுதி செய்யப்பட்டவை. மேற்காப்பிரிக்க நாடுகளின் பொருளாதார சமூகம், ஐக்கிய அமெரிக்க நோய்க் கட்டுப்பாட்டு மையங்கள், ஐரோப்பிய ஆணையம் போன்ற அமைப்புகள் இந்த நோய்ப்பரவலை எதிர்கொள்ள நிதி வழங்கியும் மருத்துவப் பணியாளர்களை அனுப்பியும் உதவி புரிகின்றன. எல்லைகளற்ற மருத்துவர்கள், செஞ்சிலுவை இயக்கம், மற்றும் "சாமரிடன்சு பர்சு" போன்ற தொண்டு நிறுவனங்களும் இப்பகுதிகளில் உதவி புரிந்து வருகின்றன. ஆப்பிரிக்க நாடுகளில் பரவி வரும் எபோலா தீநுண்மத்தைத் தடுப்பதற்கான நடவடிக்கைகளை மேற்கொள்ள உலக வங்கி ரூ.1,200 கோடி நிதியுதவியை அறிவித்துள்ளது.இந்நோய் தொற்றினைத் தவிர்க்க ஆயத்த நடவடிக்கைகளை எடுக்கவுள்ளதாகவும் நோய்வாய்ப்புள்ள பகுதிகளுக்கு தேவையற்ற பயணங்களை தவிர்க்குமாறும் இந்திய அரசின் சுகாதாரத்துறை அமைச்சர் தெரிவித்துள்ளார்.இப் பரவலின் காரணமாக மேற்கு ஆப்ரிக்காவில் எதிர்வரும் மாதங்களில் உணவு தானிய அறுவடை மிகவும் மோசமான நிலைக்கு தள்ளப்படும் எனவும் இதனால் உணவுப் பண்டங்களின் விலை அதிகளவு உயரும் என ஐக்கிய நாடுகளின் உணவு மற்றும் வேளாண்மை அமைப்பு செப்டம்பர் 2014இல் எச்சரித்தது .

கீழே தரப்பட்டுள்ள காலக்கோட்டில் நோய் கட்டுப்பாடு மற்றும் தடுப்பு மையங்களின் தரவுகளும் உலக சுகாதார அமைப்பின் தரவுகளும் பயன்படுத்தப்பட்டுள்ளன. எபோலாவினால் ஏற்பட்டவை என உறுதி செய்யப்படாத ஐயுறும் பாதிப்புகளும் சேர்க்கப்பட்டுள்ளன. 

இங்கு தரப்பட்டவைத் தவிர, ஆகத்து 1 அன்று மொராக்கோவில் லைபீரியக் குடிமகன் ஒருவர் இறந்துள்ளார்; ஆகத்து 5இல் எசுப்பானிய பாதிரி ஒருவர் இறந்துள்ளார்.




</doc>
<doc id="226203" url="https://ta.wikipedia.org/wiki?curid=226203" title="யுனைட்டட் இந்தியா இன்சூரன்சு நிறுவனம்">
யுனைட்டட் இந்தியா இன்சூரன்சு நிறுவனம்

யுனைட்டெட் இந்தியா இன்சூரன்சு நிறுவனம் ("United India Insurance Company Limited") இந்திய அரசுக்குச் சொந்தமான, முழுமையும் அரசுடமையான பொதுத்துறை பொதுக் காப்பீட்டு நிறுவனமாகும். 2013-14 நிதியாண்டில் 5,361 கோடி நிகர மதிப்புடைய இந்நிறுவனம் ஆசியாவின் முன்னணி காப்பீட்டு நிறுவனங்களில் ஒன்றாகும்.. முப்பதாண்டுகளுக்கும் மேலாக உயிர் காப்பீடு தவிர்த்த மற்ற காப்பீடுகளில் ஈடுபட்டு வருகிறது. பொதுக் காப்பீட்டு நிறுவனங்களை அரசுடைமையாக்கியபோது 22 நிறுவனங்களை இணைத்து ஐக்கிய காப்பீட்டுக் கழகமாக உருவானது. இதன் தலைமையகம் சென்னையில் 24, வைட்சு சாலையில் அமைந்துள்ளது.


</doc>
<doc id="226209" url="https://ta.wikipedia.org/wiki?curid=226209" title="குன்னுவர்">
குன்னுவர்

இந்திய நாட்டில் தமிழ்நாடு மாநிலத்தில் திண்டுக்கல் மாவட்டத்தின் கொடைக்கானல் மலைப்பகுதியிலிருந்து 15 கிலோ மீட்டர்கள் தொலைவில் காடுகளின் ஊடே மேற்குத்தொடர்ச்சி மலைப் பகுதியில் குன்னுவர் என்றழைக்கப்படும் பழங்குடிமக்கள் வாழ்கின்றனர்.

இவர்கள் காடுகளில் கிடைக்கும் கிழங்கு, தேன், சிறு விலங்குகளை உண்டு வாழ்கின்றனர் போக்குவரத்து மற்றும் மருத்துவ வசதிகள் இவர்கள் வசிக்கும் பகுதிக்கு இல்லை. 

 

</doc>
<doc id="226210" url="https://ta.wikipedia.org/wiki?curid=226210" title="ஊவா மாகாணசபைத் தேர்தல், 2014">
ஊவா மாகாணசபைத் தேர்தல், 2014

6வது ஊவா மாகாணசபைத் தேர்தல் ("6th Uva Provincial Council election") இலங்கையின் ஊவா மாகாணசபைக்கு 34 உறுப்பினர்களைத் தேர்ந்தெடுப்பதற்காக 2014 செப்டம்பர் 20 இல் நடைபெற்றன. ஊவா மாகாணத்தில் 942,730 வாக்காளர்கள் வாக்களிக்கத் தகுதி பெற்றனர். இலங்கை மாகாண சபைகளுக்கான தேர்தல்கள் படிநிலையில் நடைபெற்று வருகின்றன. இவ்வகையில் 5வது ஊவா மாகாணசபை 2014 சூலை 11 இல் கலைக்கப்பட்டது. வேட்பு மனுக்கள் 2014 ஆகத்து 6 வரை ஏற்றுக் கொள்ளப்பட்டன .ஏனைய எட்டு மாகாணசபைகளின் தேர்தல்கள் 2012, 2013, 2014 ஆம் ஆண்டுகளில் நடைபெற்றன.

22 அரசியல் கட்சிகளும் 11 சுயேட்சைக் குழுக்களும் இத்தேர்தலில் போட்டியிட்டன. இவைகளின் சார்பில் 617 வேட்பாளர்கள் போட்டியிட்டனர். ஊவா மாகாணத்தில் 9 இலட்சத்து 42 ஆயிரத்து 730 வாக்காளர்கள் வாக்களிக்கத் தகுதி பெற்றனர். பதுளை மாவட்டத்திலிருந்து 18 உறுப்பினர்களும், மொனராகலை மாவட்டத்திலிருந்து 14 உறுப்பினர்களும் நேரடியாகத் தெரிவு செய்யப்பட்டனர்.

ஈழப்போரை முடிவுக்குக் கொண்டு வரும் பொருட்டு, இலங்கை-இந்திய ஒப்பந்தம் 1987 அக்டோபர் 29 இல் கையெழுத்திடப்பட்டது. இந்த ஒப்பந்தத்தின் முக்கிய அம்சம் இலங்கை அரசு அதன் மாகாணங்களுக்கு அதிகாரங்களைப் பகிர்ந்தளிப்பதாகும். இதன்படி 1987 நவம்பர் 14 இல் இலங்கை நாடாளுமன்றம் தனது அரசியலமைப்பில் 13வது திருத்தம் மற்றும் மாகாணசபைச் சட்டம் இல. 42 (1987) ஆகியவற்றை அறிவித்தது. 1988 பெப்ரவரி 3 ஆம் நாள் ஒன்பது மாகாணசபைகள் உருவாக்கப்பட்டன.

2009 இல் இடம்பெற்ற 5வது ஊவா மாகாணசபைத் தேர்தலில் ஆளும் ஐக்கிய மக்கள் சுதந்திரக் கூட்டணி 25 இடங்களையும், ஐக்கிய தேசியக் கட்சி 7 இடங்களையும், மக்கள் விடுதலை முன்னணி ஒரு இடத்தையும், மலையக மக்கள் முன்னணி ஒரு இடத்தையும் கைப்பற்றியிருந்தன.

இம்முறை தேர்தலில் ஆளும்கட்சியின் பங்காளிக் கட்சிகளான ஸ்ரீலங்கா முஸ்லிம் காங்கிரஸ், அகில இலங்கை மக்கள் காங்கிரஸ் ஆகியன தனித்து சனநாயக ஐக்கிய முன்னணி என்ற கட்சியூடாகப் போட்டியிட்டன.


</doc>
<doc id="226212" url="https://ta.wikipedia.org/wiki?curid=226212" title="இன்ட்டு தி ஸ்ட்டார்ம்">
இன்ட்டு தி ஸ்ட்டார்ம்

இன்டு தி ஸ்ட்டார்ம் () () 2014ஆம் ஆண்டு வெளியான அமெரிக்க நாட்டு பேரழிவு திரைப்படம் ஆகும். இந்தத் திரைப்படத்தை ஸ்டீவன் குவேல் என்பவர் இயக்க, ரிச்சர்ட் ஆர்மிடேஜ், சாரா வேய்னே கேல்லிஸ், மாட் வால்ஷ், நேத்தன் கிரெஸ் உள்ளிட்ட பலர் நடித்துள்ளார்கள். இந்தத் திரைப்படத்தை ரோட்ஷோ என்டர்டைன்மன்ட் மற்றும் வார்னர் புரோஸ். பிக்சர்ஸ் என்ற நிறுவனங்கள் விநியோகம் செய்கின்றது. இந்தத் திரைப்படம் ஆகஸ்ட் 8, 2014ஆம் ஆண்டு வெளியானது.


மனிதர்கள் தங்கள் எதிர்காலத்தை எண்ணி என்னன்வோ செய்கிறார்கள். ஆனால் இயற்கை மனிதனின் வாழ்க்கையை ஒரு சில மணி நேரத்திலேயே தவுடுபொடியாக்கி விடுகிறது என்பதை ஒரு நாளில் நடக்கக்கூடிய கதையாக சொல்லியிருக்கிறார் இயக்குனர் ஸ்டீவன் குவேல்.

ஒரே நேரத்தில் பல சூறாவளி தொகுப்பு சுற்றி வளைத்து தாக்குவது, தரையில் இருந்து கண்டெய்னர்கள், கார்கள், விமானங்கள் எல்லாம் சூறாவளி காற்றுக்குள் சிக்கி விண்ணை நோக்கி பறப்பது போன்ற காட்சிகள் பிரமிக்க வைக்கின்றன.

இந்தத் திரைப்படம் தமிழ் மொழியில் மரணப்புயல் என்ற பெயரில் மொழிமாற்றம் செய்யப்பட்டு ஆகஸ்ட் 8, 2014ஆம் ஆண்டு வெளியானது.



</doc>
<doc id="226214" url="https://ta.wikipedia.org/wiki?curid=226214" title="சுருளி மனோகர்">
சுருளி மனோகர்

சுருளி மனோகர் (இ. 07-08-2014, வயது 51), சின்னத்திரை மற்றும் வெள்ளித்திரை நகைச்சுவை நடிகர் ஆவார். இவர் சுறா, படிக்காதவன் உள்ளிட்ட திரைப்படங்களிலும், பல தொலைக்காட்சித் தொடர்களிலும் நகைச்சுவைக் கதாப்பாத்திரங்களிலும், குணச்சித்திர வேடத்திலும் நடித்துள்ளார். சன் தொலைக்காட்சியின் "சூப்பர் 10" நிகழ்ச்சியின் வாயிலாக அறிமுகமான இவர், "இயக்குநர்" என்ற திரைப்படத்திற்கு கதை, திரைக்கதை, வசனம் எழுதி இயக்கிவந்தார்.
புற்றுநோயால் பாதிக்கப்பட்டுவந்த இவர் 2014-ம் ஆண்டு ஆகத்து 7-ம் தேதி காலமானார்.


</doc>
<doc id="226227" url="https://ta.wikipedia.org/wiki?curid=226227" title="கோ. விவேகானந்தன்">
கோ. விவேகானந்தன்

ஜி. விவேகானந்தன் குறிப்பிடத்தக்க எழுத்தாளர் ஆவார். இவர் திருவனந்தபுரம் மாவட்டத்தில் உள்ள கோளியூர் என்ற ஊரில் 1921 சூன் 30-ஆம் நாள் பிறந்தவர். இவரது பெற்றோர் கோவிந்தன், லட்சுமி ஆவர். புதினம், நாடகம், கதை உள்ளிட்டவற்றை எழுதியுள்ளார். வார இதழ்களிலும், நாளிதழ்களிலும் சிறுகதைகளை எழுதியுள்ளார். கேரள அரசின் கலாச்சார வளர்ச்சித் துறையில் பணியாற்றுகிறார். திருவனந்தபுரத்தில் உள்ள வானொலி நிலையத்திலும் பணியாற்றுகிறார். இவரது மனைவி லலிதா. இவர்களுக்கு இரண்டு மக்கள் உள்ளனர். மலையாளத்தில் வெளியான கள்ளிச்செல்லம்மா என்ற திரைப்படத்திற்கு கதையும், வசனமும் எழுதினார்.
இவர் கேரள அரசின் இலக்கிய விருதைப் பெற்றவர்.




</doc>
<doc id="226242" url="https://ta.wikipedia.org/wiki?curid=226242" title="ஏனநல்லூர் பிரம்மபுரீசுவரர் திருக்கோயில்">
ஏனநல்லூர் பிரம்மபுரீசுவரர் திருக்கோயில்

பிரம்மபுரீசுவரர் திருக்கோயில் தமிழ்நாட்டின் தஞ்சாவூர் மாவட்டத்திலுள்ள ஏனநல்லூரில் அமைந்துள்ள சிவன் கோயில் ஆகும். இத் தலம் ஒரு தேவார வைப்பு தலம். தற்போது ஏனநல்லூர் என்றழைக்கப்படும் எயினனூர், ஏனாதி நாத நாயனார் பிறந்த தலம்.

கருக்குடி சற்குணலிங்கேஸ்வரர் கோயில் அமைந்துள்ள மருதாந்த நல்லூருக்கு அருகில் அமைந்துள்ளது இத் தலம். கும்பகோணம் -மன்னார்குடி சாலையில் கருவளர்ச்சேரி பிரிவில் மருதாந்தநல்லூரைத் தாண்டியும் நாச்சியார் கோயிலுக்கு மேற்கில் மூன்று கி.மீ தொலைவில் திருமலைராயன் ஆற்று வடகரையில் உள்ளது. 



</doc>
<doc id="226246" url="https://ta.wikipedia.org/wiki?curid=226246" title="பக்கிரியா பிள்ளை">
பக்கிரியா பிள்ளை

பக்கிரியா பிள்ளை (1866 - 1937) தமிழகத்தைச் சேர்ந்த இசைக் கலைஞர் ஆவார். இவர் கொன்னக்கோல் இசைக் கலையில் சிறந்து விளங்கினார். தவில், மிருதங்கம் எனும் தோல் கருவிகளை வாசிப்பதில் வல்லவர்; நட்டுவாங்கம், வாய்ப்பாட்டுக் கலைகளிலும் தனது திறமைகளை வெளிக்காட்டியவர்.

பக்கிரியா பிள்ளை 1866 ஆம் ஆண்டு, மன்னார்குடியில் பிறந்தார். பெற்றோர்: சொக்கலிங்க நட்டுவனார் - பார்வதி அம்மாள். நாகூர் ஆண்டவரின் அருளாசியால் தம் மகன் தமக்குப் பிறந்ததாக பெற்றோர் கருதியதால், இவருக்கு பக்கிரி என பெயர் வைத்தனர். பக்கிரியா பிள்ளைக்கு அவரின் தந்தை நட்டுவாங்கம் பயிற்றுவித்தார்.

தனது 18ஆவது வயதில் சுவர்ண தவில்காரர் என்பவரிடம் தவில் கற்கத் தொடங்கி, ஓராண்டு காலத்தில் சிறந்த வாசிப்பினை தரத் தொடங்கினார். அதன்பிறகு நாதசுரக் கலைஞர் மன்னார்குடி சின்ன பக்கிரி பிள்ளையின் குழுவில் இணைந்தார்.

சின்ன பக்கிரி பிள்ளையுடன் ஏற்பட்ட வேறுபாடுகள் காரணமாக, அவரின் குழுவிலிருந்து பக்கிரியா பிள்ளை விலகினார். அதன்பிறகு வழுவூர் முத்துவீர் பிள்ளை எனும் தவில் கலைஞருடன் நிகழ்ந்த சவால் போட்டியொன்றில் தோல்வியடைந்தார். இக்காரணங்களினால், தவில் வாசிப்பினை முற்றிலுமாக நிறுத்திவிட்டார். 

அதன்பிறகு மலைக்கோட்டை கோவிந்தசாமி பிள்ளையின் ஆலோசனையின்படி, கடம் கலைஞர் பழனி கிருஷ்ண ஐயரிடம் மாணவராகச் சேர்ந்து மிருதங்கம் கற்கத் தொடங்கினார். ஆனால் பக்கிரியாப் பிள்ளையின் குரல்வளத்தால் ஈர்க்கப்பட்ட கிருஷ்ண ஐயர், அவருக்கு வாய்ப்பாட்டு கற்றுத் தந்தார். இக்காலகட்டத்தில் மனவருத்தங்களின் காரணமாக, தற்கொலை முயற்சியினை மேற்கொண்டார் பக்கிரியாப் பிள்ளை. இந்நிலையில் கோவிந்தசாமி பிள்ளையின் தலையீட்டால் ஜலதரங்கம் ராமனையா செட்டி என்பவரின் மூலமாக காஞ்சிபுரம் நாயனாப் பிள்ளையின் அறிமுகம் பக்கிரியாப் பிள்ளைக்குக் கிடைத்தது.

இருவருக்குமிடையான உறவு நன்கு வலுப்பெற்று, 1910 ஆம் ஆண்டு வாக்கில் நாயனப் பிள்ளையின் குழுவில் கொன்னக்கோல் கலைஞராக இடம்பிடித்தார் பக்கிரியா பிள்ளை. நாயனப் பிள்ளையின் மறைவுவரை அக்குழுவில் தொடர்ந்து இருந்தார்.

மன்னார்குடியில் அருணகிரிநாதருக்கென்று மடம் ஒன்றினை நிறுவி, தாமே சமயச் சடங்குகளை செய்து வந்தார்.


இவர் 1937 ஆம் ஆண்டு, நவம்பர் மாதம் மன்னார்குடியில் காலமானார்.

Forgotten master of a vanishing art - "தி இந்து (ஆங்கிலம்)" நாளிதழில் வெளியான ஒரு கட்டுரை


</doc>
<doc id="226248" url="https://ta.wikipedia.org/wiki?curid=226248" title="லலிதாம்பிகா அந்தர்ஜனம்">
லலிதாம்பிகா அந்தர்ஜனம்

லலிதாம்பிகை (1909 - 1987)கேரள அரசின் இலக்கிய விருதைப் பெற்ற எழுத்தாளர் ஆவார்.







</doc>
<doc id="226261" url="https://ta.wikipedia.org/wiki?curid=226261" title="புனித தோமினிக்">
புனித தோமினிக்

புனித தோமினிக் (), அல்லது ஓஸ்மா நகர தொமினிக் அல்லது பழைய தமிழ் வழக்கில் புனித சாமிநாதர் (1170 – ஆகஸ்ட் 6, 1221), என்பவர் ஒரு எசுப்பானிய குருவும் தோமினிக்கன் சபையின் நிருவனரும் ஆவார். இவர் வானியலாளர்களுக்குப் பாதுகாவளர் ஆவார்.

இவர் 1170ம் ஆண்டு எசுப்பானியாவின் கலரோகா என்ற ஊரில் பிறந்தார். இவரின் பெற்றோர் ஃப்லிக்ஸ் கஸ்மன் மற்றும் ஆசாவின் ஜோனா ஆவர். 16ம் வயதில் புனித அகுஸ்தீனார் சபையில் சேர்ந்தார். இவர் கால்நடையாகவே தெருக்கள் தோறும் சென்று மறைப்பணியாற்றுவதில் ஆர்வம் காட்டினார்.

கி.பி. 13ஆம் நூற்றாண்டில், "அல்பிஜென்சிய பதித்தம்" கிறிஸ்தவர்களிடையே பரவி வந்தது. இதில் இருந்து மக்களை மனம்திருப்ப உதவுமாறு திருத்தந்தையின் ஆணையால் இவர் அம்மக்களிடையே பணியாற்றினார். இவர் மரியன்னையிடம் வேண்டுதல் செய்து அதன் விளைவாக 1208ஆம் ஆண்டு "முரே" என்ற இடத்தில் இவருக்கு செபமாலை அன்னை தோன்றி, "செபமாலை பக்திமுயற்சியை மக்களிடையே பரப்பினால் "அல்பிஜென்சிய பதித்தம்" மறைந்துவிடும்" என்று கூறி மறைந்ததாகக் கூறுவர். அதன்படியே புனித டோமினிக் செபமாலை பக்தியை கிறிஸ்தவர்களிடையே பரப்பினார். இதனால் மக்களிடையே பரவியிருந்த தவறான கருத்துகள் மறைந்தன என நம்பப்படுகின்றது.

இவர் 1215ம் ஆண்டில் துலுஸ் நகரில் ஒரு துறவு சபையை நிறுவினார். இதுவே "தோமினிக்கன் சபை" அல்லது "போதகர் சபை" என்றழைக்கப்படுகிறது. 

இவர் கி.பி. 1220இல் இறந்தார். 13 ஜூலை, 1234 அன்று திருத்தந்தை ஒன்பதாம் கிரகோரி இவரின் விழாவை உரோமை புனிதர் பட்டியலில் கட்டாயமாக்கினார். இவரின் விழா ஆகஸ்ட் 8ம் நாள் கொண்டாடப்படுகின்றது.


</doc>
<doc id="226278" url="https://ta.wikipedia.org/wiki?curid=226278" title="ஜி இ ஹெல்த்கேர்">
ஜி இ ஹெல்த்கேர்

ஜி இ ஹெல்த்கேர், ஐக்கிய இராச்சியத்தினை தலைமை இடமாகக் கொண்டு இயங்கும் மருத்துவ துறை சார்ந்த பொருட்களை தயாரிக்கும் நிறுவனமாகும். சுமார் 46000 பணியாளர்களைக் கொண்டுள்ள இந்நிறுவனம் தாமஸ் ஆல்வா எடிசன் துவங்கிய ஜெனரல் எலக்ட்ரிக் நிறுவனத்தின் கிளை நிறுவனமாகும்.




</doc>
<doc id="226279" url="https://ta.wikipedia.org/wiki?curid=226279" title="மூவி 43">
மூவி 43

மூவி 43 () இது 2013ஆம் ஆண்டு வெளியான அமெரிக்கா நாட்டு நகைச்சுவை திரைப்படம். இந்த திரைப்படத்தில் கிறிஸ்டன் பெல், கிறிஸ்டன் பெல், கேட் போஸ்வொர்த், ஜெரார்டு பட்லர், ஜோஷ் டுஹாமெல், அன்னா பாரிஸ், ரிச்சர்ட் கியர், டெர்ரென்ஸ் ஹோவர்ட், ஹியூ ஜேக்மன், ஜானி க்நோக்ஸ்வில், ஜஸ்டின் லாங், கிறிஸ்டோபர் மின்ட்ஸ்-பிலாஸ், எம்மா ஸ்டோன், கேட் வின்ஸ்லெட் உள்ளிட்ட பல முன்னணி நடிகர்கள் நடித்துள்ளார்கள் என்பது குறிப்பிடத்தக்கது. 



</doc>
<doc id="226285" url="https://ta.wikipedia.org/wiki?curid=226285" title="ஏகௌரியம்மன் கோயில்">
ஏகௌரியம்மன் கோயில்

ஏகௌரியம்மன் கோயில் என்பது தமிழ்நாட்டின், தஞ்சாவூர் மாவட்டத்தில் உள்ள ஒரு காளி கோயிலாகும். இக்கோயிலானது தஞ்சையிலிருந்து தஞ்சை-திருச்சி சாலையில் 12கிமீ தொலைவில் உள்ள வல்லம் என்னும் சிற்றூரிலிருந்து வடக்கு நோக்கிச் செல்லும் ஆலக்குடிச் சாலையில் ஒரு கிமீ தொலைவில் உள்ளது.

முன்னொரு காலத்தில் தஞ்சாசுரன் என்னும் அசுரன் தஞ்சையில் வாழ்ந்தான். சிறந்த சிவபக்தனான அவன் தனது தவபலத்தால் மனிதர், தேவர், மும்மூர்த்திகள் இவர்களிடமிருந்து உயிர் பிரியாத வரத்தைச் சிவபெருமானிடம் பெற்றான். பல கொடுமைகள் செய்து வந்த அவனைப்பற்றி மக்கள், தேவர்கள் சிவபெருமானிடம் முறையிட, சிவன் தன் துணைவியான சிவசக்தியை ‘ஏ கௌரி‘, என்றழைத்து, தஞ்சாசுரனை அழிக்க ஆணையிடுகிறார். எருமைக்கிடா உருவம் தாங்கிய அசுரனின் கழுத்தை வெட்டி தலையை ஒரு கையில் ஏந்துகிறாள். உடல் கீழே சாய்ந்ததும் அசுரன் எருமை உருவம் நீங்கி இறந்துவிடுகிறான். போர் புரிந்த இடத்தில் அம்மன் கோபமாக இருந்ததால் அப்பகுதியில் பஞ்சம், வறட்சி ஏற்பட்டது. சிவபெருமான் ஏகௌரியம்மனிடம் தஞ்சாசுரனை அழித்ததால் கோபமாக உள்ளதைக் கூறி, கோபத்தைத் தணித்துக்கொண்டு அப்பகுதி மக்களுக்குத் தெய்வமாக இருந்து காப்பாற்றும்படி கூறுகிறார். வறட்சி, பஞ்சம் நீங்குகிறது. மக்கள் ஏகௌரியம்மனை பூசை செய்து வணங்கினர். தஞ்சாசுரனை அழித்த நாளே ஆடி மாதக் கடைசி வெள்ளி அல்லது ஆடிக்கழிவு நாளாகும். பராந்தகசோழன் காலத்தில் வல்லத்துப்பட்டாரகி என்றும் இராஜராஜசோழன் காலத்தில் காளாபிடாரி கைத்தலைபூசல் நங்கை என்றும் இந்த அம்மன் அழைக்கப்பட்டுள்ளார். 

தஞ்சைப் பிரகதீசுவரர் கோயில் கட்டுவதற்கு முன்பாகவே கட்டிய கோயிலாக இக்கோயில் இருந்துள்ளது. கோயிலின் நுழைவாயில் முதல் பெரிய சுற்றுப்பாதை ஒரு கோட்டையைப் போல பாதுகாப்பாக உள்ளது. கருவறையில் சுமார் 6 அடி உயரத்தில் சுடருடன் எட்டுத் திருக்கரங்களில் படைக்க்லன் ஏந்தி, சுதை வடிவத்தில் ஏகௌரியம்மன் காட்சியளிக்கிறாள்.

கி.பி.9ஆம் நூற்றாண்டில் இக்கோயில் கட்டப்பட்டிருக்கலாம் எனப் பராந்தகசோழனின் 40ஆம் ஆட்சியாண்டில் வெட்டப்பெற்ற கல்வெட்டு தெரிவிகிறது. இப்போது உள்ள கோயிலாக 1535இல் தஞ்சையை ஆண்ட அரசன் செவ்வப்ப நாயக்கரும், அவரது மகன் அச்சுதப்ப நாயக்கரும் சேர்ந்து கருவறை, அர்த்த மண்டபம் ஆகியவற்றை இணைத்துப் புதிய மகா மண்டபம் கட்டிய செய்தியை அர்த்தமண்டபத்தில் காணப்படும் கல்வெட்டு குறிப்பிடுகிறது. 

ஆடிப்பதினெட்டு அன்று வல்லம் கடைவீதியிலுள்ள மாரியம்மன் கோயில் விழாவோடு ஏகெளரியம்மன் கோயில் திருவிழா நடத்தப்பெறுகிறது. ஏகௌரியம்மன், மாரியம்மன், அய்யனார் ஆகிய உற்சவமூர்த்திகளைத் தனித்தனியே அலங்கரித்து வீதி உலா நடத்துகின்றனர். ஆடி மாதத்தில் கடைசி வெள்ளிக்கிழமை ஆடிக்கழிவு திருவிழா நடைபெறுகிறது. தீமிதி, அம்மனுக்கு பகலில் சைவ பூசை, தொடர்ந்து இரவில் எருமைக்கிடா பூசை போன்றவை நடத்தப்பெறும். கோயில் காவல் தெய்வங்களுக்கு ஆடு,கோழி வெட்டி பூசை செய்கின்றனர். இத்திருவிழாவைக் காண வல்லம் அருகில் வாழும் மக்களும் ஈரோடு, இராமநாதபுரம், கோவை, பெங்களூர் ஊர்களிலிருந்து வரும் மக்களும் கலந்துகொள்கின்றனர். 

இக்கோயிலில் சித்ரா பௌர்ணமி விழா முப்பெரும் விழாவாகக் கொண்டாடப்படுகிறது. அவ்விழாவில் தேவிக்கு நடத்தப்படும் சண்டி ஹோமம், திருவிளக்கு பூஜை, சித்ரா பௌர்ணமி விழா அடங்கும். சண்டி ஹோமம் செய்வதால் பராசக்தியின் வடிவங்களாகிய துர்க்கை, லட்சுமி, சரஸ்வதி ஆகிய தேவிகள் மிகவும் மகிழ்ந்து வாழ்வில் உள்ள சூனியங்களை அழித்து சகல சுகங்களையும் பக்தர்களுக்கு அருள்வதாக நம்புகின்றனர். 


</doc>
<doc id="226287" url="https://ta.wikipedia.org/wiki?curid=226287" title="ஏனநல்லூர்">
ஏனநல்லூர்

ஏனநல்லூர் தமிழ்நாட்டில் தஞ்சாவூர் மாவட்டம், கும்பகோணம் வட்டத்தைச் சேர்ந்த கிராமம் ஆகும். இவ்வூர் ஏனாதி நாத நாயனார் பிறந்த தலம் ஆகும். தேவார வைப்புத் தலமாகிய பிரம்மபுரீசுவரர் கோயில் இங்கு அமைந்துள்ளது.


</doc>
<doc id="226293" url="https://ta.wikipedia.org/wiki?curid=226293" title="வள்ளத்தோள் விருது">
வள்ளத்தோள் விருது

கேரளத்தின் முக்கிய எழுத்தாளர்களில் வள்ளத்தோள் நாராயண மேனன் குறிப்பிடத்தக்கவர். இவரது நினைவாக வள்ளத்தோல் விருது வழங்கப்படுகிறது. இந்த விருது சிறந்த மலையாள எழுத்தாளர்களுக்கு வழங்கப்படும். இந்த விருதுடன் 1,11,111 ரூபாய் பரிசுத் தொகையும், சான்றிதழும் அளிக்கப்படும்.



</doc>
<doc id="226294" url="https://ta.wikipedia.org/wiki?curid=226294" title="பாலா நாராயணன் நாயர்">
பாலா நாராயணன் நாயர்

பாலா நாராயணன் நாயர் என்பவர் குறிப்பிடத்தக்க மலையாளக் கவிஞர் ஆவார்.





</doc>
<doc id="226297" url="https://ta.wikipedia.org/wiki?curid=226297" title="டெக்சாஸ் செயின்ஸா 3டி">
டெக்சாஸ் செயின்ஸா 3டி

டெக்சாஸ் செயின்ஸா 3டி () () இது 2013ஆம் ஆண்டு வெளியான அமெரிக்கா நாட்டு திகில் திரைப்படம். இந்தத் திரைப்படம் தமிழ் மொழியில் கொலைவெறியன் என்ற பெயரில் மொழிமாற்றம் செய்யப்பட்டு ஆகஸ்ட் 2ஆம் திகதி வெளியானது.



</doc>
<doc id="226300" url="https://ta.wikipedia.org/wiki?curid=226300" title="கேங்க்ஸ்டர் ஸ்குவாட்">
கேங்க்ஸ்டர் ஸ்குவாட்

கேங்க்ஸ்டர் ஸ்குவாட் () இது 2013ஆம் ஆண்டு வெளியான அமெரிக்கா நாட்டு அதிரடித் திரைப்படம். இந்தத் திரைப்படத்தை ரூபன் பிளைஷர் இயக்கினார். ஜோஸ் புரோலின், ரியான் கோஸ்லிங், நிக் நோல்டே, எம்மா ஸ்டோன். சீன் பென், மைகேல் பேனா உள்ளிட்ட பலர் நடித்துள்ளார்கள்.



</doc>
<doc id="226302" url="https://ta.wikipedia.org/wiki?curid=226302" title="தொகுப்பியக்க உயிரியல்">
தொகுப்பியக்க உயிரியல்

தொகுப்பியக்க உயிரியல் (Systems biology) இந்நூற்றாண்டின் தொடக்கம் முதல் வேகமாக வளர்ந்து வரும் மருத்துவ மற்றும் உயிரியல் ஆய்வுத்துறையாகும். தொகுப்பியக்க உயிரியல் என்பது உயிரியலை அடிப்படையாகக் கொண்டது எனினும் பல்துறை அறிவு மற்றும் முழுமை நோக்கு மூலம் உயிரியக்கத்தின் சிக்கலான கூறுகளை அறிய முயலும் உயிரிமருத்துவ ஆராய்ச்சித் துறையாகும். குறிப்பாக 2000 முதலே இந்த கருத்து உயிரியலின் பல துறைகளிலும் பரவலாக பயன்படுத்தப்பட்டு வருகிறது. இத்துறையில் உயிரிய அமைப்புகளின் பல்வேறு கூறுகளுக்கிடையே உள்ள ஊடாடல்களையும், இத்தகு ஊடாடல்கள் உயிரிய அமைப்புகளுக்கு எவ்விதம் செயற்பாடுகளையும், தன்மையையும் அளிக்கிறது என்பதைக் குறித்து ஆய்வுகள் செய்யப்படுகிறது (உதாரணமாக நொதியங்களும், வளர்சிதைமாற்றத்தில் உருவான பொருட்களும் ஒரு வளர்சிதைமாற்றத் தடவழியில் எவ்விதம் ஊடாடுகின்றன என்பதைக் குறித்த ஆய்வுகள்).


</doc>
<doc id="226309" url="https://ta.wikipedia.org/wiki?curid=226309" title="விருப்ப ஓய்வூதியம் (இந்தியா)">
விருப்ப ஓய்வூதியம் (இந்தியா)

இந்திய அரசுப் பணியின் இயல்பான பணிஓய்வு வயதான 58 அல்லது 60 வயது முடிவதற்கு முன்னர் ஒரு அரசுஊழியர் தானாகவே முன்வந்து விருப்பத்தின் பேரில் ஓய்வு பெறும்போது அவருக்கு வழங்கப்படும் ஓய்வூதியம் விருப்ப ஓய்வூதியம் ஆகும். 

விருப்ப ஓய்வில் செல்ல விரும்பும் ஒரு அரசு ஊழியர் 50 வயதை நிறைவு செய்தவராக இருக்க வேண்டும் அல்லது குறைந்த பட்சம் 20 ஆண்டுகள் தகுதியான பணிக்காலத்தை முடித்தவராக இருக்க வேண்டும். இவ்விரண்டு நிபந்தனைகளில் ஏதேனும் ஒன்றை நிறைவு செய்த அரசு ஊழியர் விரும்பினால் அவர் விருப்ப ஓய்வூதியத்தில் செல்ல விண்ணப்பிக்கலாம். இத்திட்டம் தமிழக அரசின் அரசாணை எண் 1327 பணியாளர் துறை நாள் 27.11.1978 இல் அறிமுகப்படுத்தப்பட்டது. அயற்பணியில் பணி புரியும் அரசு ஊழியரும் மேலே குறிப்பிடப்பட்ட நிபந்தனைகளுக்கு உட்பட்டு விருப்ப ஓய்வில் செல்வதற்கு மனு செய்யலாம்.

ஒரு அரசுஊழியர் அரசுப்பணி ஏற்ற நாள் முதல் ஓய்வு பெறும் நாள் வரையிலான அவர் பணிபுரிந்த 
பணிக்காலம் அவருடைய மொத்தப் பணிக்காலமாக கணக்கிடப்படுகிறது. ஓய்வூதியத்திற்குச் சேராத சில குறிப்பிட்டவகை பணிக்காலங்கள் இம்மொத்தப் பணிக்காலத்தில் இருந்து கழிக்கப்படும்.தற்காலிகப் பணிநீக்க காலம், ஊதியமில்லா விடுப்புக்காலம் பயிற்றுனர் காலம், 18 வயதிற்கு முன்னர் பணியில் சேர்ந்த காலம் போன்றவை தகுதியில்லாத பணிகாலங்கள் ஆகும். இத்தகைய தகுதியில்லாத பணிக்காலங்கள் நீங்கலாக உள்ள நிகர காலமே தகுதியான பணிக்காலமாக (Net Qualilfying Service) எடுத்துக் கொள்ளப்படுகிறது. விருப்ப ஓய்வில் செல்ல விரும்பும் அரசு ஊழியர், தனக்கு 20 ஆண்டு மொத்தப் பணிக்காலம் உள்ளதா என்பதை உறுதி செய்து கொள்ளவேண்டும்.

58 வயதுவரை பணிபுரிந்து ஓய்வுபெறும் ஒரு அரசு ஊழியருக்கு கிடைக்கக்கூடிய அனைத்து ஓய்வூதியப் பயன்கள் விருப்ப ஓய்வில் செல்லும் ஓய்வூதியருக்கும் கிடைக்கும்.

அவை,


இவை தவிர அவருடைய நிகரப்பணிக்காலத்தில் அதிகப்பட்ச சலுகையாக (weightage) கூடுதலாக ஐந்தாண்டுகள் ஓய்வூதியக் கணக்கீட்டிற்காக சேர்த்துக் கொள்ளப்பட்டு அதனடிப்படையில் ஓய்வூதியம் வழங்கப்படும். இவ்வாறு வழங்கப்படும் சலுகைக் காலம், விருப்ப ஓய்வில் செல்பவருக்கு எஞ்சியுள்ள பணிக்காலத்தை விட அதிகமாக இருக்கக் கூடாது. அதாவது, விருப்ப ஓய்வில் செல்பவர் 58 வய்தை நிறைவு செய்ய எஞ்சியுள்ள காலம் அல்லது ஐந்து ஆண்டுகள் இவற்றில் எது குறைவோ அந்தக் காலம் சலுகையாக வழங்கப்படுகிறது.

விருப்ப ஓய்வில் செல்லும் அரசு ஊழியர்களுக்கு அவர்கள் பணிபுரிந்த மொத்தப்பணிக்காலம் அல்லது அவர்களுடைய வயது ஆகிய ஒன்றின் அடிப்படையில் சலுகை பணிக்காலம் ஓய்வூதிய கணக்கீட்டிற்காக வழங்கப்படுகிறது.

அரசு ஊழியர் பணிபுரிந்த மொத்த பணிக்காலத்தின் அடிப்படையில் அவர்களுக்கு வழங்கப்படும் சலுகைப் பணிக்காலம் கீழே உள்ள அட்டவணையில் தரப்பட்டுள்ளது. 25 ஆண்டுகளுக்குக் குறைவான பணிக்காலம் உடையவர்களுக்கு அதிகப்பட்சமாக 5 ஆண்டுகள் சலுகையாக வ்ழங்கப்படுகிறது.

பணிக்காலத்தின் அடிப்படையில் வழங்கப்படும் சலுகை
வயதின் அடிப்படையில் வழங்கப்படும் சலுகை
அடிப்படைத் தொகுதி பணியாளர்கள் எனில் அவர்கள் 60 வயது வரை அரசாங்கத்தில் பணிபுரிய தகுதியுண்டு. அவர்களின் விருப்ப ஓய்வூதியத்திற்கு வழங்கப்படும் சலுகை பின் வரும் அட்டவணையில் தரப்பட்டுள்ளது.

விருப்ப ஓய்வில் செல்ல விரும்பும் அரசு ஊழியர் குறைந்தபட்சம் மூன்று மாத காலத்திற்கு முன்னரே, தான் விருப்ப ஓய்வில் செல்லப் போகும் விபரத்தை பணி அமர்வு அதிகாரிக்கு முன்னறிவிப்பு கொடுத்து விண்ணப்பிக்க வேண்டும்.

ஒருவர் விருப்ப ஓய்வு கேட்கும் நாளில், அவர் மீது எந்தவிதமான ஒழுங்கு நடவடிக்கையும் நடப்பில் இருக்கக் கூடாது. அலுவலகத்தில் விண்ணப்பம் பெறப்பட்ட நாள் முதல் அவருடைய மூன்று மாத கெடு கணக்கிடப்படும். இக்கெடு காலம் துவங்கிய பின்னர் அவர் ஊதியமில்லா விடுப்பில் செல்லக்கூடாது. ஒருவேளை தவிர்க்க இயலாத காரணத்தால் அவர் ஊதியமில்லா விடுப்பில் செல்ல நேர்டும் நிகழ்வில், விடுப்பு முடிந்த பிறகு புதியதாக் முன்னறிவிப்பு விண்ணப்பத்தை அவர் அளிக்க வேண்டும். 

தற்காலிகப் பணி நீக்கத்தில் உள்ள ஒர் அரசு ஊழியர் விருப்ப ஓய்விற்கு விண்ணப்பம் கொடுக்க இயலாது. 58 வயது வரை ஒருவர் அரசுத்துறையில் பணிபுரிய வேண்டும் என்ற நிபந்தனையின் அடிப்படையில் பணிக்கு நியமிக்கப்பட்டவரும் அரசு செலவில் உயர் கல்வி பெற்றவரும் விருப்ப ஓய்விற்கு விண்ணப்பிக்க இயலாது.

விருப்ப ஓய்வுக்கு விண்ணப்பித்தவரின் கெடு காலம் முடிவதற்குள் பணி அமர்வு அதிகாரி விண்ணப்பத்தை ஏற்று அல்லது நிராகரித்து ஆணையிட்டுவார். விருப்ப ஓய்விற்கு விண்ணப்பித்த ஒருவர் பணி நியமன அலுவலர் அனுமதியுடன் விண்ணப்பத்தைத் திரும்பப் பெறவும் உரிமையுண்டு. இவ்வுரிமை விண்ணப்பம் ஏற்றுக்கொள்ளப்பட்டு இறுதியாணை வழங்கப்பட்ட பின்னரும் விண்ணப்பத்தைத் திரும்பப் பெறவும் பொருந்தும். 

விருப்ப ஓய்விற்கு விண்ணப்பித்து ஓய்வில் சென்ற ஒருவர் மீண்டும் அரசிடமிருந்து ஆணைபெற்ற பிறகுதான் பணி ஏற்க முடியும். அவ்வாறு பணி ஏற்றுப் பின் அவர் ஓய்வு பெறுகையில் பெற்ற ஊதியமே வழங்கப்படும். சலுகையாகப் பெற்ற மொத்தப் பணிக்காலத்திற்காக கணக்கிடப்பட்ட ஓய்வூதியப் பயன்கள் குறைக்கப்படும்.

விருப்ப ஓய்வூதியத் திட்டம் நிதிஉதவி பெறும் பள்ளிகள் மற்றும் உள்ளாட்சி அமைப்புகள் போன்ற நிறுவனங்களில் பணியாற்றும் ஊழியர்களுக்கும் பொருந்தும். அயற்பணியில் பணி புரிபவர்கள் தாய்த்துறை அலுவலகம் வழியாக பணியமர்வு அலுவலருக்கு விண்ணப்பம் செய்து விருப்ப ஓய்வில் செல்லலாம்.


</doc>
<doc id="226310" url="https://ta.wikipedia.org/wiki?curid=226310" title="இக்யாங்கி மாநிலம்">
இக்யாங்கி மாநிலம்

இக்யாங்கி-தொ ("Gyeonggi-do", அங்குல்: 경기도) தென் கொரியாவில் மிகுந்த மக்கள்தொகை உடைய மாநிலமாகும்.இதன் பெயரான "இக்யாங்கி"யின் பொருள் "தலைநகரை அடுத்தப் பகுதி" என்பதாகும். எனவே "இக்யாங்கி-தொ" என்றால் "சியோலை அடுத்துள்ள மாநிலம்" எனப் பொருள் கொள்ளலாம். இம்மாநிலத்தின் தலைநகராக சுவொன் உள்ளது. தென் கொரியாவின் மிகப் பெரியதும் தலைநகரமுமான சியோல் இம்மாநிலத்தின் மையத்தில் அமைந்துள்ளது; ஆனால் 1946ஆம் ஆண்டு சட்டப்படி சியோலிற்கு மாநிலத்திற்கு இணையான அதிகாரங்களுடன் "சிறப்பு நகரம்" என்ற தகுதி வழங்கப்பட்டுள்ளது. இதேபோல தென் கொரியாவின் மூன்றாவது பெரிய நகரமான இஞ்சியோன் இம்மாநிலத்தின் கடலோரப் பகுதியில் அமைந்துள்ள போதிலும் 1981இலிருந்து மாநிலத்திற்கு இணையான அதிகாரங்களுடன் "பெருநகரப் பகுதி"யாக அறிவிக்கப்பட்டுள்ளது. இந்த மூன்று நிர்வாகப் பிரிவுகளும் இணைந்து11,730 கிமீ பரப்பளவில் 25.6 மில்லியன் மக்கள்தொகையுடன் விளங்குகின்றன; இது தென் கொரியாவின் மொத்த மக்கள்தொகையில் பாதிக்கும் மேற்பட்டதாகும்.


</doc>
<doc id="226314" url="https://ta.wikipedia.org/wiki?curid=226314" title="குறைந்த எடையுடைய மக்கள் அடிப்படையில் இந்திய மாநிலங்களின் பட்டியல்">
குறைந்த எடையுடைய மக்கள் அடிப்படையில் இந்திய மாநிலங்களின் பட்டியல்

இப்பட்டியலில் இந்தியாவின் மாநிலங்களும் ஆட்சிப்பகுதிகளும் வழமைக்கும் குறைவான உடல் நிறை குறியீட்டெண் கொண்ட மக்கள் தொகை அடிப்படையில் வரிசைப்படுத்தப்பட்டுள்ளன.



</doc>
<doc id="226317" url="https://ta.wikipedia.org/wiki?curid=226317" title="சுப்பராமன்">
சுப்பராமன்

சுப்பராமன் என்ற தலைப்பில் உள்ள கட்டுரைகள்:



</doc>
<doc id="226344" url="https://ta.wikipedia.org/wiki?curid=226344" title="பன்னாட்டு உலக பழங்குடிகள் நாள்">
பன்னாட்டு உலக பழங்குடிகள் நாள்

பன்னாட்டு உலக பழங்குடிகள் நாள் ஒவ்வொரு ஆண்டும் ஆகத்து 9ஆம் தேதி அனுசரிக்க ஐக்கிய நாடுகள் பொதுச் சபையில் திசம்பர் 1994 முன்மொழியப்பட்டு , 2007 செப்டம்பர் 13 அன்று ஏற்றுக் கொள்ளப்பட்டது. தொல்பழங்குடிகளின் உரிமைகளை ஊக்குவிக்கவும், அவ்வுரிமைகளைப் பாதுகாக்கவும் இத் தினம் அனுசரிக்கப்படுகிறது. இந்நிகழ்வானது அப்பழங்குடி மக்கள் சுற்றுச்சூழல் பாதுகாப்பு போன்ற உலக பிரச்சினைகளின் எடுக்கும் நல்லெண்ண முடிவுகளுக்கு அங்கீகாரமாகப் பார்க்கப்படுகிறது.


</doc>
<doc id="226345" url="https://ta.wikipedia.org/wiki?curid=226345" title="யூத தலைமைச் சங்கம்">
யூத தலைமைச் சங்கம்

தலைமைச் சங்கம் (எபிரேயம்: "sanhedrîn", கிரேக்கம்: Συνέδριον, "synedrion") என்பது இசுரேல் நாட்டில் ஒவ்வொரு ஊர்களிலும் இருபது முதல் இருபத்திமூன்று உறுப்பினர்களைக்கொண்ட ஒரு சங்கமாகும். இதனோடு பெரிய தலைமைச் சங்கம் எருசலேமில் 71 உறுப்பினர்களைக்கொண்டு இயங்கியது. இச்சங்கம் சமய வழக்குகளையும் வழக்கங்களையும் மட்டுமே விசாரித்தது. இரண்டாம் கோவில் காலத்தில் இச்சங்கம் எருசலேம் கோவிலில் ஓய்வு நாள் மற்றும் யூத விழா நாட்களைத்தவிர மற்ற நாட்கள் அனைத்திலும் கூடியது.

மோசே இச்சங்கத்தை முதன்முதலில் கூட்டியதாக எண்ணிக்கை நூல் கூறுகின்றது என மரபுப்படி நம்பப்படுகின்றது.. கி.பி. முதல் நூற்றாண்டளவில் இத்தலைமைச் சங்கம் மூன்று வகையில் இயங்கியது. முதல் வகையினர் முக்கிய குடும்பங்களிலிருந்தும் இனக்குழுக்களிலிருந்தும் வந்த "மூப்பர்களைக்" கொண்டது. இரண்டாம் வகையில் பெரிய குருக்களும் குருக்கள் குடும்ப பிரதிநிதிகளும் அடங்கியிருந்தனர். மூன்றாம் வகையினர் மறைநூல் அறிஞர் இருந்தனர். யூத பெரிய தலைமைச் சங்கத்தின் மொத்த உறுப்பினர் 71 பேர் ஆவர். அதன் தலைவர் யூத தலைமைக் குரு ஆவார். உரோமையரின் ஆட்சிக் காலத்தில் இந்தத் தலைமைச் சங்கம் வலிமைமிக்கதாக விளங்கியது. யூத மக்களின் சமூக-சமய-அரசியல் வாழ்வில் இச்சங்கத்தின் தாக்கம் அதிகமாக இருந்தது. கைதுசெய்யும் அதிகாரமும் நீதி வழங்கும் அதிகாரமும் யூதத் தலைமைச் சங்கத்திற்கு இருந்தது. மரண தண்டனை தவிர, பிற தண்டனை விதிக்கும் அதிகாரமும் அதற்கு உண்டு.

வரலாற்றுப்படி இவ்வகை சங்கத்தால் எடுக்கப்பட்ட முடிவுகளில் இறுதியானது சுமார் கி.பி 358இல் எபிரேய நாட்காட்டியினை யூத சமயத்தின் அதிகாரப்பூர்வ நாட்காட்டியாக அறிவித்தது ஆகும். உரோமைப் பேரரசின் யூத அடக்குமுறை சட்டங்களினாலும், கிறுத்துவ சமயத்தின் பரவலாலும், இவ்வகை சங்கங்கள் இல்லாமல் போயின. அயினும் பிரான்சின் முதலாம் நெப்போலியன் "Grand Sanhedrin" என்னும் பெயரில் இச்சங்கத்தை மீன்டும் ஏற்படுத்த முயன்றாலும் அது வெற்றி பெறவில்லை. இதேபோல தற்கால இசுரேலிலும் இவ்வகைச்சங்கங்களை ஏற்படுத்த முனைந்துள்ளனர்.

நற்செய்திகளில் இயேசு இவ்வகை தலைமைச் சங்கத்தினர் முன் விசாரிக்கப்பட்டதாக உறிப்புகள் உள்ளன. மேலும் திருத்தூதர் பணிகள் நூலில் பலமுறை இச்சங்கத்தினர் திருத்தூதர்களைக் கைது செய்து விசாரித்ததாகவும், பெரிய சங்கக் கூட்டம் ஒன்றில் கமாலியேல் கலந்து கொண்டதாகவும், இச்சங்க கூட்டம் ஒன்றில் இவர்கள் ஸ்தேவானை நகரத்திற்கு வெளியே இழுத்துக் கொண்டு போய் கல்லெறிந்து கொன்றதாகவும் குறிக்கப்பட்டுள்ளது.


</doc>
<doc id="226347" url="https://ta.wikipedia.org/wiki?curid=226347" title="குடிமயக்கத்தில் வாகனம் ஓட்டுதல்">
குடிமயக்கத்தில் வாகனம் ஓட்டுதல்

குடிமயக்கத்தில் வாகனம் ஓட்டுதல் ("Driving under the influence", DUI), குடிபோதையில் ஓட்டுதல் ( "driving while intoxicated",DWI), குடியும் ஓட்டுதலும் என்பது மது அல்லது பிற போதை மருந்துகளின் தாக்கத்தின் கீழ் இயக்கூர்தி ஒன்றினை ஓட்டும் குற்றத்தினைக் குறிப்பதாகும். 

குடிபோதை வழக்குகளில் ஓட்டுநரின் குருதியில் உள்ள ஆல்கெகால் இருப்பைக் (BAC) கொண்டு மதுபோதை அளவிடப்படுகிறது. குறிப்பிட்ட வரம்புக்கு மீறிய குருதி ஆல்கெகால் இருப்பு, 0.05% அல்லது 0.08%, குற்றத்தை வரையறுக்கிறது; ஓட்டுநரின் திறன் பாதிப்படைந்துள்ளதா எனப் பார்க்கப்படுவதில்லை. சில சட்டங்களில் 0.12%க்கு கூடிய குருதி ஆல்கெகால் இருப்பு தீவிரக் குற்றமாகக் கருதப்படுகிறது. பல நாடுகளில் குடிமயக்கத்தில் ஓட்டி எவரையேனும் காயப்படுத்தியிருந்தாலோ உயிரிழப்பிற்கு காரணமாகவிருந்தாலோ சிறைத்தண்டனையைத் தவிர கூடிய தண்டனைத்தொகையும் வழங்கப்படுகிறது.ஐக்கிய அமெரிக்காவில் குடிமயக்கம் மறும் தொடர்புடைய சாலை விபத்துகளில் ஆண்டுக்கு $45 பில்லியன் இழப்பு ஏற்படுகின்றது.

சில அமெரிக்க மற்றும் செருமன் ஆய்வுகளில் குருதி ஆல்கெகால் இருப்பு 0%ஆக இருப்பதை விட 0.01-0.03% இருந்தால் விபத்துகளுக்கான வாய்ப்பு குறைவதாக கண்டறிந்துள்ளனர்; இது கூடுதலான எச்சரிக்கையுடன் ஓட்டுவதால் இருக்கலாம். இருப்பினும் 0.08% அல்லது அதற்கு மேற்பட்ட குருதி ஆல்கெகால் இருப்பு குடிமயக்கத்தில் ஏற்பட்ட அனைத்து விபத்துகளுக்கும் காரணமாக அமைந்துள்ளது. இது 0.15% இருந்தால் விபத்திற்கான வாய்ப்பு 25-மடங்கு கூடுகிறது.



</doc>
<doc id="226348" url="https://ta.wikipedia.org/wiki?curid=226348" title="தமிழ்நாட்டில் சாலை விபத்துகள்">
தமிழ்நாட்டில் சாலை விபத்துகள்

தென்னிந்திய மாநிலமான தமிழ்நாட்டில் சாலை விபத்துகள் ("Road accidents in Tamil Nadu") இந்தியாவிலேயே மிகவும் உயர்ந்து காணப்படுகின்றது. 2013இல் இம்மாநிலத்தில் பதிவான 14,504 விபத்துகளில் 15,563 உயிரிழப்புகள் நேர்ந்துள்ளன. கடந்த பத்தாண்டுகளில், 2002 முதல் 2012 வரை, மிகவும் கூடுதலான விபத்துக்கள் நிகழ்ந்துள்ள மாநிலங்களின் பட்டியலில் தமிழ்நாடு முதலில் வந்துள்ளது. மேலாண்மை மற்றும் தொழினுட்ப ஆய்வு பன்னாட்டு இதழில் பதிப்பிக்கப்பட்ட இரு வல்லுநர்களின் அறிக்கைகளின்படி இந்த விபத்துகளில் 70% குடிமயக்கத்தில் வாகனம் ஓட்டுதல் காரணமாக நிகழ்ந்தவையாக அறியப்படுகின்றன. இதன் காரணமாக அரசுத்துறை தமிழ்நாடு மாநில வாணிபக் கழகம் மூலமாக விற்கப்படும் மதுக்கடைகள் விலக்கிக்கொள்ளப்பட்டு முழுமையான மதுவிலக்கு செயற்படுத்தப்பட வேண்டும் என சில அரசியல் கட்சிகள் வலியுறுத்தி வருகின்றன. இருப்பினும் அடுத்தடுத்த அரசு நிர்வாகங்கள் மதுவிலக்கு கள்ளச்சாராயத்திற்கு வழி வகுக்கும் என்றும் சுற்றியுள்ள மற்ற மாநிலங்களில் மதுவிலக்கு கடைபிடிக்கப்படாத நிலையில் கடத்தல் சாராயத்திற்கு அல்லது சாராயச் சுற்றுலாவிற்கு காரணமாகும் என்றும் எதிர்த்து வந்துள்ளன. 2007இல் 82 இலட்சமாக (8.2 மில்லியன்) இருந்த வாகனத்தொகை 2012இல் 1.6 கோடியாக (16 மில்லியன்) உயர்ந்துள்ளதும் அதற்கான சாலைக் கட்டமைப்பு இல்லாமையும் பெரும்பாலான விபத்துக்களுக்கு காரணமாகக் கூறப்படுகின்றது.

தமிழ்நாடு காவல்துறையின் அறிக்கையின்படி 2013இல் 14,504 விபத்துக்கள் பதிவாகியுள்ளன; இவற்றில் 15,563 பேர் உயிரிழந்துள்ளனர். 4,715 விபத்துக்களில் 6,513 நபர்கள் தீவிரக் காயமடைந்துள்ளனர்; 44,158 விபத்துக்களில் 69,168 நபர்கள் சிறு காயத்தினால் பாதிக்கப்பட்டுள்ளனர். மொத்தமாக 2,861 நபர்கள் காயமேதும் இன்றி தப்பித்துள்ளனர். ஒவ்வொரு மணிக்கும் எட்டு விபத்துக்கள் நேர்வதாகவும் நாட்டில் நேரும் அனைத்து விபத்துகளிலும் 15% தமிழ்நாட்டில் நடப்பதாகவும் மதிப்பிடப்படுகிறது. தேசியக் குற்றவியல் பதிவகத்திலிருந்து பெறப்பட்ட தகவல்களின் படி மாநிலத் தலைநகரம், சென்னையில் 9,663 விபத்துக்கள் நேர்ந்துள்ளன; 2012இல் நாட்டின் மற்றெந்த நகரத்து விபத்துகளை விட இது மிகக் கூடியதாகும். பதிவான 6,693 விபத்துக்களுடன் 1990இல் நாட்டில் உத்தரப் பிரதேசத்திற்கு அடுத்தநிலையில் இருந்தது.

2013இல் மாநில போக்குவரத்துத் துறை வெளியிட்ட அறிக்கையின்படி 66,238 விபத்துகளில், இரு-சக்கர வாகனங்கள் 22,496 விபத்துக்களிலும், மகிழுந்துகள், ஜீப்கள், வாடகை உந்துகள், தானிகள் 18,658 விபத்துகளிலும், சரக்குந்துகள் 9,192 விபத்துகளிலும் அரசுப் பேருந்துகள் 3,765 விபத்துகளிலும், தனியார் பேருந்துகள் 3,564 விபத்துகளிலும், மூன்று-சக்கர வாகனங்கள் 2,983 விபத்துகளிலும் மற்றவை 5,580 விபத்துகளிலும் தொடர்புற்றிருந்தன. இதே அறிக்கையின்படி, 20,686 விபத்துகள் தேசிய நெடுஞ்சாலைகளிலும் 20,984 விபத்துகள் மாநில நெடுஞ்சாலைகளிலும் 17,401 விபத்துகள் மாவட்டச் சாலைகளிலும் ஏனைய 7,167 விபத்துகள் சிற்றூர் சாலைகளிலும் நேர்ந்தன.



</doc>
<doc id="226356" url="https://ta.wikipedia.org/wiki?curid=226356" title="பொந்தியு பிலாத்து">
பொந்தியு பிலாத்து

பொந்தியு பிலாத்து ( அல்லது , இலத்தீனில்:"Pontius Pilatus") என்பவர் கிபி. 26-36 வரை உரோமைப் பேரரசின் கட்டுப்பாட்டுக்குள் இருந்த யூதேயா பிரதேசத்தின் ஐந்தாம் ஆளுநராக இருந்தவர் ஆவார். இவர் திபேரியுஸ் அரசரின் ஆட்சிக்காலத்தில் இயேசு கிறித்துவின் வழக்கை விசாரித்து அவரை சிலுவையில் அறைந்து கொல்ல தீர்ப்பளித்ததால் மிகவும் அறியப்படுகின்றார்.

பிலாத்து கல்வெட்டின் கண்டு பிடிப்பால் இவர் வரலாற்றில் வாழ்ந்த நபர் என்பது உறுதியானது. இக்கல்வெட்டோடு நான்கு நற்செய்திகள், நிக்கதேம் நற்செய்தி, மார்சியோன் நற்செய்தி மற்றும் ஜொசிபெசின் குறிப்புகளால் இவரைக்குறித்த செய்திகள் கிடைக்கின்றன. இவற்றிலிருந்து இவர் பொந்தியு குடும்பத்தை சேர்ந்த உரோமை வீரர் எனவும் வெலேரியுஸ் கிராதியுஸுக்கு அடுத்து யூதேயாவின் ஆளுனராக கி.பி 26இல் பதவி ஏற்றார் எனவும் தெரிகின்றது.

இவரின் ஆட்சிகாலத்தில் சாமாரியர்கள் செய்த கிளர்ச்சியை அடக்க முனைந்த போது யூத சமயத்தினரின் மனம் நோகும்படி நடந்ததால் இவரை உரோமைப்பேரரசர் அழைத்து கண்டித்து பதவியிலிருந்து நீக்கியதாக ஜொசிபெஸ் குறிக்கின்றார். இவருக்குப்பின்பு மார்செலுஸ் ஆட்சி செய்தார்.

நான்கு நற்செய்தி நூல்களும் இவர் இயேசுவை விடுவிக்க முயன்றதாக குறிக்கின்றது. இவரின் முயற்சி தோற்றதால் இயேசுவின் இறப்புக்கு தான் பொருப்பல்ல என கைகழுவியதாக மத்தேயு நற்செய்தி குறிக்கின்றது. மாற்கு நற்செய்தி, தலைமைக் குருக்கள் பொறாமையால்தான் இயேசுவை தன்னிடம் ஒப்புவித்திருந்தார்கள் என்று பிலாத்து உணர்ந்திருந்ததாகவும், லூக்கா நற்செய்தியில் ஏரோதுவேடு பிலாத்தும் இயேசுவில் குற்றம் காணவில்லை எனவும், யோவான் நற்செய்தியில் பிலாத்து "பாருங்கள். அவனிடம் (இயேசுவிடம்) நான் குற்றம் ஒன்றும் காணவில்லை" என்று அறிக்கையிட்டதாகவும் குறிப்பிடுகின்றது. எணினும் பிலாத்து யூதர்களுக்கு பயந்து இயேசுவை கொல்ல அவர்களுக்கு அனுமதியளித்ததாக கூறுகின்றது.


</doc>
<doc id="226357" url="https://ta.wikipedia.org/wiki?curid=226357" title="இசுக்காட்லாந்து தேசிய அருங்காட்சியகம்">
இசுக்காட்லாந்து தேசிய அருங்காட்சியகம்

இசுக்காட்லாந்து தேசிய அருங்காட்சியகம், இசுக்காட்லாந்தின், எடின்பரோ நகரில் அமைந்துள்ள ஒரு அருங்காட்சியகம். இதற்கு முன்னோடியாக இருந்த "தேசிய அருங்காட்சியகங்கள் இசுக்காட்லாந்து" என்னும் அமைப்பு 1985 ஆம் ஆண்டில் நாடாளுமன்றத்தில் நிறைவேறிய சட்டமூலம் ஒன்றின் வழி உருவாக்கப்பட்டது. அக்காலத்தில் இருந்த இசுக்காட்லாந்து தேசிய பழம்பொருள் அருங்காட்சியகம், அரச இசுக்காட்டிய அருங்காட்சியகம் என்னும் இரண்டையும் இணைத்து இதை உருவாக்கினர். 2006 ஆம் ஆண்டில் இந்த அருங்காட்சியகத்துடன், பழம்பொருட்கள், பண்பாடு, வரலாறு ஆகியவற்றுடன் தொடர்புடைய சேகரிப்புக்களைக் கொண்டிருந்த இசுக்காட்லாந்து அருங்காட்சியகத்தையும், அறிவியல், தொழில்நுட்பம், இயற்கை வரலாறு, உலக வரலாறு ஆகியவற்றோடு தொடர்புடைய சேகரிப்புக்களுடன் கூடிய அரச அருங்காட்சியகத்தையும் இணைத்ததன் மூலம் "இசுக்காட்லாந்து தேசிய அருங்காட்சியகம்" உருவாகியது. இதைப் பார்ப்பதற்குக் கட்டணம் அறவிடப்படுவது இல்லை.

இந்த அருங்காட்சியகம் சேம்பர்சு சாலையில் அருகருகே அமைந்துள்ள இரண்டு கட்டிடங்களில் அமைந்துள்ளது. இரண்டு கட்டிடங்களும் தனித்துவமான பாணிகளில் அமைந்தவை. ஒன்று இசுக்காட்லாந்து அருங்காட்சியகக் கட்டிடம். இது 1998 ஆம் ஆண்டில் திறந்துவைக்கப்பட்ட நவீன பாணியில் அமைந்த கட்டிடம். முன்னைய அரச அருங்காட்சியகக் கட்டிடமான இரண்டாவது கட்டிடம் 1861ல் தொடங்கப்பட்டு 1866ம் ஆண்டில் பகுதியாகத் திறந்துவைக்கப்பட்டது. இது விக்டோரிய ரோமனெசுக் மறுமலர்ச்சிப் பாணியிலான முகப்பையும், வார்ப்பிரும்பினால் அமைக்கப்பட்ட நடு மண்டபத்தையும் கொண்டது. இது 47 மில்லியன் பவுண்டுகள் செலவுடன் கூடிய பெரிய அளவிலான திருத்த வேலைகளுக்குப் பின்னர், 2011 யூலை 29ல் மீளத் திறக்கப்பட்டது.

இந்த அருங்காட்சியகத்தில், இசுக்காட்லாந்து தேசிய பழம்பொருள் அருங்காட்சியகம், அரச அருங்காட்சியகம் ஆகியவற்றில் இருந்த சேகரிப்புக்களுடன், தேசிய அளவில் இசுக்காட்லாந்தில் தொல்லியல் ஆய்வுகளின் மூலம் கண்டுபிடிக்கப்பட்ட பொருட்கள், நடுக்காலப் பொருட்கள், நிலவியல், தொல்லியல், இயற்கை வரலாறு, அறிவியல், தொழில்நுட்பம், கலைகள் போன்ற துறைகள் சார்ந்த அரும்பொருட்களையும் உள்ளடக்கியுள்ளது. 2011ல் மீளத் திறக்கப்பட்ட 19 காட்சிக் கூடங்களில் 8,000 பொருட்கள் உள்ளன. இவற்றுள் 80% ஆனவை முன்னர் காட்சிக்கு வைக்கப்படாதவை. 




</doc>
<doc id="226358" url="https://ta.wikipedia.org/wiki?curid=226358" title="யாழ்ப்பாணம் இந்து மகளிர் கல்லூரி">
யாழ்ப்பாணம் இந்து மகளிர் கல்லூரி

யாழ்ப்பாணம் இந்து மகளிர் கல்லூரி("Jaffna Hindu Ladies College") யாழ்ப்பாணத்தில் புகழ்பெற்ற கல்லூரிகளில் ஒன்று.

1978ம் ஆண்டிலிருந்து யாழ் இந்து மகளிர் கல்லூரியின் தரம் 1 முதல் 5 வரையான வகுப்புக்கள் தனியாய் யாழ் இந்து மகளிர் ஆரம்பப் பாடசாலை என்ற பெயரில் இயங்க ஆரம்பித்தது. இப்பாடசாலையின் முதலாவது அதிபர் திருமதி விக்னேஸ்வரா ஆவர்.

கல்லூரியின் முதலாவது அதிபர், யாழ் இந்துக் கல்லூரியின் முன்னாள் அதிபராயிருந்து திரு குமாரசுவாமி ஆவார். ஒரு நிரந்தர அதிபர் பாடசாலைக்கு நியமிக்கப்படும் வரை இவர் தற்காலிக அதிபராக இருந்து பாடசாலையின் வளர்ச்சிக்கு பெரும்பணி ஆற்றினார்.


</doc>
<doc id="226360" url="https://ta.wikipedia.org/wiki?curid=226360" title="ரோமனெசுக் மறுமலர்ச்சிக் கட்டிடக்கலை">
ரோமனெசுக் மறுமலர்ச்சிக் கட்டிடக்கலை

ரோமனெசுக் மறுமலர்ச்சிக் கட்டிடக்கலை என்பது, 11 ஆம் 12 ஆம் நூற்றாண்டுகளில் நடைமுறையில் இருந்த ரோமனெசுக் கட்டிடக்கலைப் பாணியை அடிப்படையாகக் கொண்டு, 19 ஆம் நூற்றாண்டுத் தொடக்கத்தில் கட்டிட வடிவமைப்பில் பயன்படுத்தப்பட்ட ஒரு பாணி ஆகும். வரலாற்றில் முந்திய ரோமனெசுக் பாணியைப் போலன்றி, ரோமனெசுக் மறுமலர்ச்சிப் பாணியின் வளைவுகளும் சாளரங்களும் எளிமையானவை.

ரோமானெசுக் மறுமலர்ச்சிப் பாணியின் தொடக்ககால வகைகளுள் ஒன்றான "வட்ட-வளைவுப் பாணி" என அழைக்கப்பட்ட வகை செருமனியிலும் 1830க்குப் பின்னர் பிற நாடுகளில் வாழும் செருமன் மக்கள் மத்தியிலும் புகழ் பெற்றிருந்தது. சுதந்திரமான முறையில் ரோமனெசுக் பாணியைப் பயன்படுத்திய முக்கியமானவரும், செல்வாக்கு உள்ளவருமான அமெரிக்கக் கட்டிடக்கலைஞர், என்றி ஆப்சன் ரிச்சர்ட்சன் என்பவர். அமெரிக்காவில் மேற்படி கட்டிடக்கலைஞரால் வடிவமைக்கப்பட்ட கட்டிடங்கைளை எடுத்துக்காட்டாகக் கொண்டு உருவான பாணி ரிச்சார்ட்சோனிய ரோமனெசுக் என அழைக்கப்பட்டது. 


</doc>
<doc id="226361" url="https://ta.wikipedia.org/wiki?curid=226361" title="துலாக்கட்டம் காசிவிசுவநாதர் கோயில்">
துலாக்கட்டம் காசிவிசுவநாதர் கோயில்

காசிவிசுவநாதர் கோயில், தமிழ்நாட்டில், நாகப்பட்டினம் மாவட்டம், மயிலாடுதுறை, துலாக்கட்டத்தில் அமைந்துள்ள சிவன் கோயில் ஆகும்.

துலாக்கட்டத் தலத்தின் இறைவன் காசி விசுவநாதர். இறைவி விசாலாட்சி. துலாக்கட்டக் காவிரியின் நடுவில் ரிஷபதேவர் எழுந்தருளியுள்ளார்.

மயிலாடுதுறையில் உள்ள காவிரி ஆற்றின் துலாகட்டத்தில் கடைமுழுக்கு தீர்த்தவாரி திருவிழா சிறப்பாக நடைபெறும். தமிழ் மாதங்களில் ஐப்பசி மாதம் துலா மாதம் என்று அழைக்கப்படுகிறது. இம்மாதத்தில் காவிரியில் நீராடுதல் மிகச் சிறப்புடையதாகக் கூறப்படுகிறது. இந்த கடைமுழுக்குத் திருநாளில் காவிரியில் பிரம்மன் வழிபட்டு படைப்புத் தொழிலை மேற்கொண்டார். திருமால் வழிபட்டு பிருகு முனிவரின் பத்தினியைக் கொன்ற பாவத்தைப் போக்கிக்கொண்டார். ஐப்பசி மாதத்தின் கடைசி நாளில் கடைமுழுக்கு நடைபெறும். இதையொட்டி மயிலாடுதுறை காவிரி துலா கட்டத்தில் மயூரநாதர் கோவில், வள்ளலார் கோயில், அய்யாறப்பர் கோயில், படித்துறை காசிவிசுவநாதர்கோயில் ஆகிய கோவில்களில் இருந்து சாமி, அம்பாள் பஞ்சமூர்த்திகளுடன் காவிரி துலா கட்டத்தை வந்தடைவர். இதேபோல பரிமள ரெங்கநாதர் பெருமாள் கோயிலில் இருந்து தாயார், பெருமாள் காவிரிக்கரைக்கு வந்துசேர்வர். அந்தச் சமயத்தில் தீர்த்தவாரி நிகழ்ச்சி நடைபெறும். அப்போது காவிரியில் பக்தர்கள் புனித நீராடுவார்கள்.

கடைமுக தீர்த்தவாரி ஐப்பசி மாதம் கடைசி நாளில் புனித நீராட இயலாதவர்கள் கார்த்திகை முதல் தேதியில் நடைபெறும் முடவன் முழுக்கில் புனித நீராடுவது வழக்கம். இதற்கான விழா மயிலாடுதுறை மாயூரநாதர் கோயில், வள்ளலார் கோயில் மற்றும் பரிமளரெங்கநாதர் கோயில்களில் 10 நாள் விழா கொடியேற்றத்துடன் தொடங்கும்.

மயிலாடுதுறையில், திருவாவடுதுறை ஆதீனத்திற்குச் சொந்தமான ஐயாறப்பர் கோவிலில் நடைபெறும் சப்தஸ்தான திருவிழாவில் பங்கேற்கும் ஏழு சிவன் கோயில்களுள் இக்கோயிலும் ஒன்றாகும். பங்கேற்கும் பிற கோயில்கள்:

இவ்வேழு திருக்கோவில்களின் சுவாமிகளும் (ஏழூர் தெய்வங்கள்) மயூரநாதர் கோவிலில் சங்கமிக்கும் சப்தஸ்தான விழா ஆண்டுதோறும் மயிலாடுதுறையில் நடைபெறுகிறது.

தினகரன்


</doc>
<doc id="226363" url="https://ta.wikipedia.org/wiki?curid=226363" title="கூறைநாடு புனுகீஸ்வரர் கோயில்">
கூறைநாடு புனுகீஸ்வரர் கோயில்

புனுகீஸ்வரர் கோயில், தமிழ்நாட்டில், நாகப்பட்டினம் மாவட்டத்தைச் சேர்ந்த மயிலாடுதுறையில் கூறையூர் என்னுமிடத்தில் அமைந்துள்ள சிவன் கோயிலாகும்.

இத் தலம் அமைந்துள்ள கூறைநாடு, கும்பகோணம்-மயிலாடுதுறை சாலையில் மயிலாடுதுறை நகருக்குச் செல்லும் முன்பாக உள்ளது. 

அழகான ராஜகோபுரத்தைக் கடந்து உள்ளே செல்லும்போது முன்மண்டபத்தில் கொடி மரம் உள்ளது. கொடி மரத்தை அடுத்து, பலிபீடமும், நந்தியும் உள்ளன. கோயில் வளாகத்தின் வலப்புறம் முதலில் அம்மன் சன்னதி உள்ளது. கருவறையைச் சுற்றி வரும்போது சண்டிகேஸ்வரி சன்னதியைக் காணலாம். அம்மன் சன்னதியின் முன்பாக பலிபீடமும், நந்தியும் உள்ளன. அம்மன் சன்னதி அருகே அலங்கார மண்டபமும், பள்ளியறையும் உள்ளன. கருவறைக்கு முன் உள்ள மண்டபத்தின் வழியாக கருவறையை வெளியில் சுற்றி வரும்போது வரத விநாயகர், அனுமார், சோமாஸ்கந்தர், ஐயப்பன், 63 நாயன்மார்களில் ஒருவரான நேசநாயனார், சுப்ரமணியர் ஆகியோர் சன்னதிகள் உள்ளன. திருச்சுற்றில் சூரியன், பைரவர், கீழக்குமரர் எனப்படும் சுப்ரமணியர் உள்ளனர். அருகே நவக்கிரக சன்னதி உள்ளது. அடுத்து 63 நாயன்மார்கள் உள்ளனர். கருவறை கோஷ்டத்தில் பிரம்மா, அடிமுடி காணா அண்ணல், தட்சிணாமூர்த்தி, விநாயகர் உள்ளனர். அருகே சண்டிகேஸ்வரர் சன்னதி உள்ளது. வெளிப்பிரகாரத்தில் சனீஸ்வரன், நந்தி பலிபீடத்தை முன்னர் கொண்டு அமைந்துள்ள லிங்கத்திருமேனி, விநாயகர் சிற்பங்கள் உள்ளன. தற்போது (சூன் 2016) கோயிலில் திருப்பணி நடைபெற்றுவருகிறது.

இத்தலத்தில் கோயில் கொண்டுள்ள இறைவன் புனுகீசுவரர். இறைவி சாந்தநாயகி.

மயிலாடுதுறையில், திருவாவடுதுறை ஆதீனத்திற்குச் சொந்தமான ஐயாறப்பர் கோவிலில் நடைபெறும் சப்தஸ்தான திருவிழாவில் பங்கேற்கும் ஏழு சிவன் கோயில்களுள் இக்கோயிலும் ஒன்றாகும். 


இவ்வேழு திருக்கோவில்களின் சுவாமிகளும் (ஏழூர் தெய்வங்கள்) மயூரநாதர் கோவிலில் சங்கமிக்கும் சப்தஸ்தான விழா ஆண்டுதோறும் மயிலாடுதுறையில் நடைபெறுகிறது.


</doc>
<doc id="226364" url="https://ta.wikipedia.org/wiki?curid=226364" title="மயிலாடுதுறை ஐயாறப்பர் கோயில்">
மயிலாடுதுறை ஐயாறப்பர் கோயில்

மயிலாடுதுறை ஐயாறப்பர் கோயில் தமிழ்நாட்டில், நாகப்பட்டினம் மாவட்டம் மயிலாடுதுறையில் உள்ள சிவன் கோயில் ஆகும். திருவையாற்றில் கோயில் கொண்டுள்ள பெருமானுக்கு உள்ளதைப்போல இங்குள்ள பெருமானுக்கும் ஐயாறப்பர் என்ற பெயர் அமைந்துள்ளது.

மயிலாடுதுறை-திருவாரூர் சாலையில் இக் கோயில் உள்ளது.

இத்தலத்தில் கோயில் கொண்டுள்ள இறைவன் ஐயாறப்பர். இறைவி அறம் வளர்த்த நாயகி.

2010 ஆம் ஆண்டில், இக் கோயில் முகப்பில் புதியத் தோரண வாயில் அமைக்கப்பட்டு, திருவாவடுதுறை ஆதீனத்தால் திறந்துவைக்கப்பட்டது.

மயிலாடுதுறையில், திருவாவடுதுறை ஆதீனத்திற்குச் சொந்தமான ஐயாறப்பர் கோவிலில் நடைபெறும் சப்தஸ்தான திருவிழாவில் பங்கேற்கும் ஏழு சிவன் கோயில்களுள் இக்கோயிலும் ஒன்றாகும். பங்கேற்கும் பிற கோயில்கள்: 

இவ்வேழு திருக்கோவில்களின் சுவாமிகளும் (ஏழூர் தெய்வங்கள்) மயூரநாதர் கோவிலில் சங்கமிக்கும் சப்தஸ்தான விழா ஆண்டுதோறும் மயிலாடுதுறையில் நடைபெறுகிறது.


</doc>
<doc id="226365" url="https://ta.wikipedia.org/wiki?curid=226365" title="சித்தர்காடு பிரம்மபுரீஸ்வரர் கோயில்">
சித்தர்காடு பிரம்மபுரீஸ்வரர் கோயில்

சித்தர்காடு பிரம்மபுரீஸ்வரர் கோயில் தமிழ்நாட்டில்,நாகப்பட்டினம் மாவட்டம் மயிலாடுதுறைக்கருகிலுள்ள சித்தர்காடு என்னும் ஊரில் அமைந்துள்ள சிவன் கோயில் ஆகும். இந்த சிவத்தலத்தில் சீகாழி சிற்றம்பல நாடிகள் ஜீவசமாதி உள்ளது. இக்கோயில் கருவறையின் சுவரில் இது குறித்த கல்வெட்டும், 63 சிவலிங்கமும் வடிக்கப்பட்டுள்ளது.

கும்பகோணம்-மயிலாடுதுறை சாலையில் மயிலாடுதுறை பேருந்து நிலையத்திற்கு முன்பாக உள்ள பேருந்து நிறுத்தத்தின் அருகில் சித்தர்காடு உள்ளது. இப்பகுதியை சித்தவனம் என்றும் கூறுவர்.

இத்தலத்தில் உறையும் இறைவன் பிரம்மபுரீஸ்வரர். இறைவி திரிபுரசுந்தரி.

மயிலாடுதுறையில், திருவாவடுதுறை ஆதீனத்திற்குச் சொந்தமான ஐயாறப்பர் கோவிலில் நடைபெறும் சப்தஸ்தான திருவிழாவில் பங்கேற்கும் ஏழு சிவன் கோயில்களுள் இக்கோயிலும் ஒன்றாகும். 


இவ்வேழு திருக்கோவில்களின் சுவாமிகளும் (ஏழூர் தெய்வங்கள்) மயூரநாதர் கோவிலில் சங்கமிக்கும் சப்தஸ்தான விழா ஆண்டுதோறும் மயிலாடுதுறையில் நடைபெறுகிறது.


</doc>
<doc id="226370" url="https://ta.wikipedia.org/wiki?curid=226370" title="சிரேன் ஊரைச் சேர்ந்த சீமோன்">
சிரேன் ஊரைச் சேர்ந்த சீமோன்

சிரேன் ஊரைச் சேர்ந்த சீமோன் என்பவர் இயேசு சிலுவையில் அறையப்பட கூட்டிச்செல்லப்பட்ட போது உரோமை காவலர்களின் கட்டாயத்தினால் இயேசுவின் சிலுவையைச் சுமந்தவர் ஆவார். இந்த நிகழ்வானது ஒத்தமை நற்செய்தி நூல்களில் விவரிக்கப்பட்டுள்ளது.

வடக்கு ஆப்பிரிக்காவில் உள்ள லிபியாவின் சிரேன் ஊரைச்சேர்ந்தவர் இவர். அக்காலத்தில் இப்பகுதி குரேக்க குடியேற்றப்பகுதியாக இருந்தது. ஏறத்தாழ 100,000 யூதர்கள் இங்கு வசித்திருக்கக்கூடும். கிறித்தவம் பரவிய முதல் சில இடங்களில் இதுவும் ஒன்றாகும். முதலாம் யூத-உரோமைப் போரின் முடிவில் தப்பியோடிய களகக்காரர்கள் இங்கு தஞ்சம் புகுந்தனர் என்பர்.

சிரேன் ஊரில் வாழ்ந்த யூதர்கள் எருசலேமில் ஒரு தொழுகைக் கூடம் வைத்திருந்தனர். திருவிழாக்களுக்கு எருசலேமுக்கு வரும் சிரேன் ஊரில் வாழ்ந்த யூதர்கள் இக்கூடத்திற்கு வருவது வழக்கமாகும்.

இவருக்கு அலக்சாந்தர் மற்றும் ரூபு என்னும் பெயரில் இரு புதல்வர்கள் இருந்ததாக மாற்கு நற்செய்தி 15:21 குறிக்கின்றது. இதனால் இவர்கள் துவக்ககால கிறித்தவர்களால் நன்கு அறியப்பட்டவராகவும் உரோமையருக்கு எழுதிய திருமுகம் 16:13இல் பவுல் குறிப்பிடும் ரூபு இவரின் புதல்வர் எனவும் சிலர் கருதுகின்றனர். வேறு சிலர் திருத்தூதர் பணிகள் 11:20இல் குறிப்பிடப்படும் அந்தியோக்கியாவுக்கு வந்து அங்குள்ள கிரேக்கருக்கு நற்செய்தியை அறிவித்த சிரேன் ஊரைச் சேர்ந்த சிலரில் இவரும் அடங்குவார் என்கின்றனர். எனினும் சீமோன் என்னும் பெயரை வைத்து இவர் யூதர் என கணிக்க இயலாகு என்றும் அலக்சாந்தர் மற்றும் ரூபு ஆகியன பொதுவாக வழங்கப்பட்ட பெயர்கள் ஆனதால் இக்குறிப்புகளில் உள்ள நபர் இவர் அல்ல என்று கூறுகின்றனர்.

சிரேன் ஊர் சீமோன் இயேசுவின் சிலுவையைச் சுமந்து உதவுவது சிலுவைப் பாதையில் ஐந்தாம் நிலையாகும். ஞானக் கொள்கையினை உடைய சிலர் இயேசுவுக்கு பதில் சீமோனே சிலுவையில் அறையப்பட்டு கொல்லப்பட்டதாக நம்புகின்றனர். இத்தகைய கொள்கையினர் இயேசுவுக்கு மனித உடல் இல்லை என்றும் நம்புவது குறிக்கத்தக்கது.


</doc>
<doc id="226379" url="https://ta.wikipedia.org/wiki?curid=226379" title="சுவொன்">
சுவொன்

சுவொன் ("Suwon", அங்குல்: 수원) தென் கொரியாவின் மிகுந்த மக்கள்தொகையுள்ள மாநிலமான இக்யாங்கி மாநிலத்தின் தலைநகரமாகும். நாட்டுத் தலைநகர் சியோலைச் சூழ்ந்துள்ள இந்த மாநிலத்தின் மிகப் பெரிய பெருநகரமும் ஆகும். சியோலிலிருந்து தெற்கே ஏறத்தாழ தொலைவில் சுவொன் அமைந்துள்ளது. இது மரபுவழியே "மகளுடைய பக்தி நகரம்" என அழைக்கப்படுகிறது. இந்த நகரத்தின் மக்கள்தொகை 1.2 மில்லியன் ஆகும். 

கொரியாவின் வரலாற்றில் சுவொன் பல வடிவங்களில் வளர்ந்துள்ளது; பழங்குடிகளின் காலத்தில் சிறு குடியிருப்பாகத் துவங்கி இன்று முதன்மையான தொழில் மற்றும் பண்பாட்டு நகரமாக முன்னேறியுள்ளது. தென் கொரியாவின் முழுமையும் சுவர்களால் சூழப்பட்ட நகரங்களில் இதுவே மிஞ்சியுள்ளது. இந்நகர சுவர்கள் இக்யாங்கி மாநிலத்தின் மிகவும் விரும்பப்பட்ட சுற்றுலாத் தலங்களில் ஒன்றாக விளங்குகின்றன. தொழில் நகரமாக, இங்கு சம்சுங் இலக்ட்ரோனிக்ஸ் நிறுவனத்தின் ஆராய்ச்சி மேம்பாட்டு மையமும் தலைமையகமும் அமைந்துள்ளன. போக்குவரத்திற்காக இரண்டு நெடுஞ்சாலைகளும் தேசிய தொடர்வண்டிப் பிணையமும் சியோல் பெருநகர புவியடி இருப்புப் பாதையும் பயனாகின்றன. 

கல்வித்துறையில் சுவொனில் 11 பல்கலைக்கழகங்கள் அமைந்துள்ளன.

சுவொன் காற்பந்தாட்டத்திற்கு பெயர் பெற்றது. சுவொன் நகரத்தின் சுவொன் சம்சுங் புளூவிங்சு காற்பந்துக் கழகம் கே-லீக் கூட்டிணைவுக் கோப்பையை நான்கு முறை வென்றுள்ளது.


</doc>
<doc id="226380" url="https://ta.wikipedia.org/wiki?curid=226380" title="ஜுப்பிட்டர் (உரோமத் தொன்மவியல்)">
ஜுப்பிட்டர் (உரோமத் தொன்மவியல்)

ஜுபிட்டர் (இலத்தினில்: லுப்பிட்டர்) என்பவர் ரோமத் தொன்மவியலின் படி உரோமானியக் கடவுள்களுக்கெல்லாம் அதிபதி ஆவார். இவர் வானத்திற்கு இடிக்கும் அதிபதியாகக் கருதப்பட்டார். கிரேக்கத் தொன்மவியலில் இவர் "சியுசு" என அறியப்படுகிறார். இவருடைய வாகனமாக அல்லது ஒரு துணையாக கழுகு கருதப்படுகிறது. கிரேக்கப் பாரம்பரியத்தின் படி ஜுப்பிட்டர், புளூட்டோ மற்றும் நெப்டியூன் போன்றோரின் சகோதரன் ஆவார். 

ஜுபிட்டர் சர்ரேன் (saturn) கடவுளின் மகன் ஆவார். சர்ரேனே ஜுபிட்டருக்கு முன்பாக கடவுள்களின் அதிபதியாகத் திகழ்ந்தார்.


</doc>
<doc id="226384" url="https://ta.wikipedia.org/wiki?curid=226384" title="இசுட்டான்டன் சதுரங்கத் தொகுதி">
இசுட்டான்டன் சதுரங்கத் தொகுதி

இசுட்டான்டன் சதுரங்கத் தொகுதி என்பது, சதுரங்கம் விளையாடுவதற்கான காய்களின் குறிப்பிட்ட ஒரு வகையை உள்ளடக்கிய தொகுதி. சதுரங்க விதிகளின்படி போட்டிகளில் இவ்வகையையே பயன்படுத்தப்பட வேண்டும். நத்தானியேல் குக் என்பவர் வடிவமைத்த இவ்வகைக் காய்களுக்கு ஹோவார்ட் இசுட்டான்டன் என்பவரின் பெயரைத் தழுவிப் பெயரிடப்பட்டது. முதல் 500 தொகுதிகள் இசுட்டான்டனின் கைப்படக் கையப்பமிட்டு எண்ணிடப்பட்டது. 1849 ஆம் ஆண்டில் "ஜாக் ஆஃப் லண்டன்" நிறுவனத்தால் வெளியிடப்பட்ட இது விரைவிலேயே சதுரங்க விளையாட்டுக்கான தரமாகிவிட்டது. அன்றிலிருந்து இது உலகின் எல்லாப் பகுதிகளிலும் பயன்படத் தொடங்கியது.


</doc>
<doc id="226385" url="https://ta.wikipedia.org/wiki?curid=226385" title="மூவலூர் மார்க்கசகாயேஸ்வரர் கோயில்">
மூவலூர் மார்க்கசகாயேஸ்வரர் கோயில்

மார்க்கசகாயேஸ்வரர் கோயில், தமிழ்நாட்டின் நாகப்பட்டினம் மாவட்டத்தில் மயிலாடுதுறைக்கருகிலுள்ள மூவலூரில் அமைந்துள்ள சிவன் கோயில் ஆகும். இது திருநாவுக்கரசர் தேவாரப் பாடல்களில் காணப்படும் தேவார வைப்புத் தலம் ஆகும்.

இத்தலம் கும்பகோணம்-மயிலாடுதுறை சாலையில் உள்ளது.

இத்தலத்தில் உறையும் இறைவன் மார்க்கசகாயேஸ்வரர். இறைவி மங்களநாயகி, சௌந்தரநாயகி.

மயிலாடுதுறையில், திருவாவடுதுறை ஆதீனத்திற்குச் சொந்தமான ஐயாறப்பர் கோவிலில் நடைபெறும் சப்தஸ்தான திருவிழாவில் பங்கேற்கும் ஏழு சிவன் கோயில்களுள் இக்கோயிலும் ஒன்றாகும்.


இவ்வேழு திருக்கோவில்களின் சுவாமிகளும் (ஏழூர் தெய்வங்கள்) மயூரநாதர் கோவிலில் சங்கமிக்கும் சப்தஸ்தான விழா ஆண்டுதோறும் மயிலாடுதுறையில் நடைபெறுகிறது.



</doc>
<doc id="226386" url="https://ta.wikipedia.org/wiki?curid=226386" title="சோழம்பேட்டை அழகியநாதர் கோயில்">
சோழம்பேட்டை அழகியநாதர் கோயில்

அழகியநாதர் கோயில் தமிழ்நாட்டில், மயிலாடுதுறைக்கு அருகிலுள்ள சோழம்பேட்டையில் அமைந்துள்ள சிவன் கோயில் ஆகும்.

இத்தலம் நாகப்பட்டினம் மாவட்டம், மயிலாடுதுறை வட்டத்தில் உள்ளது.

இத்தலத்தில் உறையும் இறைவன் அழகியநாதர். இறைவி அறம்வளர்த்தநாயகி.

மயிலாடுதுறையில், திருவாவடுதுறை ஆதீனத்திற்குச் சொந்தமான ஐயாறப்பர் கோவிலில் நடைபெறும் சப்தஸ்தான திருவிழாவில் பங்கேற்கும் ஏழு சிவன் கோயில்களுள் இக்கோயிலும் ஒன்றாகும்.

பங்கேற்கும் பிற கோயில்கள்

இவ்வேழு திருக்கோவில்களின் சுவாமிகளும் (ஏழூர் தெய்வங்கள்) மயூரநாதர் கோவிலில் சங்கமிக்கும் சப்தஸ்தான விழா ஆண்டுதோறும் மயிலாடுதுறையில் நடைபெறுகிறது.


</doc>
<doc id="226390" url="https://ta.wikipedia.org/wiki?curid=226390" title="புதுக்கோட்டை தட்சிணாமூர்த்தி பிள்ளை">
புதுக்கோட்டை தட்சிணாமூர்த்தி பிள்ளை

புதுக்கோட்டை தட்சிணாமூர்த்தி பிள்ளை (டிசம்பர் 1875 - மே 1936) தமிழகத்தைச் சேர்ந்த இசைக் கலைஞர் ஆவார். மிருதங்கம், கஞ்சிரா, கடம் போன்ற இசைக் கருவிகளை வாசிப்பதில் வல்லவராக விளங்கியவர்.

பண்டாராம் என்பவரிடம் கடம் வாசிப்புக் கலையையும், தஞ்சாவூர் நாராயணசுவாமியப்பா என்பவரிடம் மிருதங்க வாசிப்புக் கலையையும் கற்றார். மாமுண்டியா பிள்ளையின் மாணவராக இருந்து இசையைக் கற்றுக்கொண்டவர்.




</doc>
<doc id="226391" url="https://ta.wikipedia.org/wiki?curid=226391" title="கோவில் பாப்பாகுடி">
கோவில் பாப்பாகுடி

கோவில்பாப்பாகுடி என்னும் ஊராட்சி, தமிழ்நாட்டின் மதுரை மாவட்டத்தில் அமைந்துள்ளது.
இது மதுரை மாநகராட்சியின் வடமேற்கு எல்லையில் அமைந்துள்ள ஒரு வளர்நகர்ப் பகுதியாகும். இவ்வூராட்சியில் சிக்கந்தர் சாவடி கிராமமும், தினமணி நகர், எஸ்.வி.டி நகர் உள்ளிட்ட சில விரிவாக்கப் பகுதிகளும் அடங்கும்.

2011ல் நடத்தப்பட்ட மக்கள்தொகை கணக்கெடுப்பின்படி 1909 வீடுகளுள்ள இவ்வூரில் 7419 பேர் வசித்தனர். இதில் 49.5% பெண்கள். 50.5% பேர் ஆண்கள். (திருநங்கைகள் தனித்துக் குறிப்பிடப்படவில்லை). இந்த எண்ணிக்கையில் ஆறு வயதுக்குட்பட்ட 865 குழந்தைகளும் அடங்குவர். ஏறத்தாழ 17% தாழ்த்தப்பட்டவர்கள். ஆண்களில் 79% பேரும், பெண்களில் 67% பேரும் எழுத்தறிவு பெற்றவர்கள் .

கோவில் பாப்பாகுடி கிராமத்தில் பெரிய கண்மாய், சின்னக் கண்மாய், ஊருணி ஆகிய முக்கிய நீர்நிலைகள் உள்ளன. இது பெரியாறு கால்வாய் மூலம் பெறப்பட்ட நீரினால் பாசன வசதி பெறும் பகுதிகளில் ஒன்றாகும்.

கிழக்கே சிக்கந்தர்சாவடியில் மதுரை-பாலமேடு ஆரச்சாலையுடனும்; தெற்கில் விளாங்குடியிலும், மேற்கில் பரவையிலும் தேசிய நெடுஞ்சாலை -7 உடனும் இவ்வூரை இணைக்கும் தார்ச்சாலைகள் உள்ளன. வடக்கில் உள்ள கிராமங்களான பொதும்பு, அதலை ஆகியவற்றுடனும் சாலைவசதி உள்ளது. தமிழ்நாடு அரசுப் போக்குவரத்துக் கழகத்தின் மதுரை மண்டலம் மூலமாக மதுரை பெரியார் பேருந்து நிலையத்திலிருந்து நகரப்பேருந்து (தடம் எண் 43H) நாளொன்றுக்கு 12 முறைகள் வந்துசெல்கிறது. இவை தவிர சிற்றுந்து, பகிர்வு தானிகள் வசதியும் உண்டு.

இந்திராகாந்தி தேசியத் திறந்தநிலைப் பல்கலைக்கழகத்தின் மதுரை மண்டல அலுவலகம் இவ்வூராட்சிக்குட்பட்ட பகுதியில்தான் அமைந்துள்ளது.

1921ல் இவ்வூரில் துவங்கப்பட்டு, நடுநிலைப்பள்ளியாக செயல்பட்டு வரும் பள்ளி உள்ளது. சிக்கந்தர்சாவடியிலும் ஒரு நடுநிலைப்பள்ளி உள்ளது. இவை மதுரை மேற்கு ஊராட்சி ஒன்றிய உள்ளாட்சி நிர்வாகத்துக்குட்பட்டவை. இவை தவிர தனியார் உயர்நிலைப் பள்ளி ஒன்றும், தனியார் மழலையர் & துவக்கப் பள்ளி ஒன்றும் செயல்பட்டு வருகின்றன.

அரசு ஆரம்ப சுகாதார நிலையம் இவ்வூராட்சியில் உள்ளது.

மோட்டார் வாகனங்களுக்கு கூடு கட்டும் பல கூடங்கள் இப்பகுதியில் செயல்பட்டுவருகின்றன.

கோவில் பாப்பாகுடி ஊராட்சிக்குட்பட்ட பகுதியில் திரையரங்கம் ஒன்று செயல்பட்டுவருகிறது.

2011ல் நடைபெற்ற உள்ளாட்சித் தேர்தலில் தேர்ந்தெடுக்கப்பட்டு ஊராட்சி மன்றத் தலைவராக இரா. சரவணன் பணியாற்றி வருகிறார். உறுப்பினர்களாக சொ. பாலமுருகன், ச. ஜெயா, சு. கணேசன், பா. காவேரி, சு.லட்சுமணன், பா. குமார், மு. சாந்தி, ஆர். சுப்புராஜ் ஆகியோர் உள்ளனர். வி. ராமர் மறைவுக்குப் பிறகு ஒரு இடம் காலியாக உள்ளது.


</doc>
<doc id="226395" url="https://ta.wikipedia.org/wiki?curid=226395" title="விக்ரோறியாக் கல்லூரி, சுழிபுரம்">
விக்ரோறியாக் கல்லூரி, சுழிபுரம்

விக்டோரியா கல்லூரி ("Victoria College")இலங்கை, யாழ்ப்பாணம் மாவட்டத்தில் சுழிபுரம் என்ற ஊரில் அமைந்துள்ளது.

கனகரத்தினம் முதலியார் என்பவர் 1876 ஆம் ஆண்டில் சுழிபுரம் இந்து ஆங்கில பாடசாலையை நிறுவினார். இப்பாடசாலைக்கு பின்னர் விக்ரோரியா கல்லூரி எனப் பெயரிடப்பட்டது. 1880 எனப் பொறிக்கப்பட்ட மணி இப்பாடசாலையில் இன்னும் உள்ளது. 1892 இல் அரச உதவி பெறும் பாடசாலையாகப் பதிவு செய்யப்பட்டது. 1905 ஆம் ஆண்டு புதிதாக அமைக்கப்பட்ட ரிட்ஜ்வே மண்டபத்தை அப்போது பிரித்தானிய இலங்கையின் ஆளுநராக இருந்த சேர் என்றி பிளக் திறந்து வைத்தார். 1938 ஆம் ஆண்டில் உயர்தர வகுப்புகள் ஆரம்பிக்கப்பட்டன.

1946 ஆகத்து 1 இல் இப்பாடசாலையை இலங்கை அரசாங்கம் கையேற்றுக் கொண்டது. 1948 இல் கல்லூரியின் ஆரம்பப் பிரிவும் 1951 இல் நான்கு ஆய்வுகூடங்களும் அமைக்கப்பட்டன. 1955 இல் குருகே மண்டபம் அமைக்கப்பட்டது.


</doc>
<doc id="226396" url="https://ta.wikipedia.org/wiki?curid=226396" title="ஸ்கந்தவரோதயா கல்லூரி">
ஸ்கந்தவரோதயா கல்லூரி

ஸ்கந்தவரோதயா கல்லூரி("Skandavarodaya College") யாழ்ப்பாணம் மாவட்டத்தின் கந்தரோடை என்ற கிராமத்தில் அமைந்துள்ளது. கந்தரோடை கிராமத்தில் வந்துதித்த பெரியார் கந்தையா உபாத்தியாயரினாலே 1894ம் வருடம் ஸ்கந்தவரோதயா கல்லூரி தாபிக்கப்பட்டது. தாபிக்கப்பட்ட காலத்தே முகாமையாளர்களாக அமர்ந்திருந்து இப்பாடசாலையினை வளர்த்த பெருமை திரு சீனிவாசகம் மற்றும் நாகநாதன் என்போரைச் சாரும்.


</doc>
<doc id="226398" url="https://ta.wikipedia.org/wiki?curid=226398" title="செங்குந்த இந்துக் கல்லூரி">
செங்குந்த இந்துக் கல்லூரி

செங்குந்த இந்துக் கல்லூரி யாழ்ப்பாணம் மாவட்டத்தில் திருநெல்வேலி என்ற ஊரில் அமைந்துள்ள ஒரு பாடசாலை ஆகும். நல்லூர் செங்குந்த சந்தைக்கு முன்புறமாக அமையப் பெற்ற வீதியில் சுமார் 100 யார் தொலைவில் கொன்றையடிவைரவர் ஆலயத்திற்கு சொந்தமான பண்டாரி வளவில் இக்கல்லூரி அமைந்துள்ளது.

செங்குந்த இந்துக் கல்லூரி

நல்லூர் இராஜதானி சூழவுள்ள பகுதிகளில் பெருமளவு வசித்த செங்குந்த மக்களும் சைவப் பெரும்குடிமக்களும் தமது மக்களுக்கு சைவ சூழலில் கல்வி புகட்ட முடியாத நிலையை எண்ணி மனம் நொந்து இருந்த வேளை இரு பெரியார்கள் முன்வந்து உதவினர். ஒருவர் பிரபல சோதிட நிபுணரரும் செங்குந்த குல திலகமுமான கொண்டலடி வைரவ சுவாமிகள் கோவில் தர்மகர்தாவுமாகிய உயர்திரு ஷண்முகம் இளயதம்பி ஆவர். இவர் பராமரிப்பில் இருந்த கோவிலுக்கு சொந்தமான பண்டாரிவளவு
என்றழைக்கப்பட்ட காணியில் 1932 காலப்பகுதில் கந்தவாசமண்டபம் (சங்கமடம்) அமைக்கப்பட்டது. இதுவே செங்குந்த இந்துக் கல்லூரியின் ஆரம்பம் ஆகும். செங்குந்த மகாசபை நிகழ்சிகள் நடாத்த பயன்படுத்தப்பட்டது. 

இவருடன் எங்கெல்லாம் சைவ பிள்ளைகள் சைவ பின்னணியில் கல்விபெற முடியாமல் அல்லல் படுகிறார்கள் அங்கு சைவ பாடசாலைகள் நிறுவும் சேவை புரிந்த சைவ வித்தியா விருத்தி சபையின் முகாமையாளரும் வழக்கறிஞர் உயர்திரு 
இந்துபோர்ட் இராசரத்தினம் ஆவர். இவ்விரு பெரியார்களின் கூட்டுமுயற்சியில் 1934 அக்டோபர் 1 விஜயதசமி அன்று அன்று இளயதம்பி சாஸ்திரிகள் வாழ்த்து உரைக்க வழக்கறிஞர் இந்துபோர்ட் 
இராசரத்தினம் பெரியாரினால் செங்குந்த இந்து கல்லூரி இரு மொழிப்பாடசாலையாக ஆரம்பிக்கப்பட்டது.

1949 இல் செங்குந்த இந்து ஆங்கிலப் பாடசாலையாக பெயர் மாற்றம் கண்டது. 1959 இல் உயர்தர வகுப்புகள் ஆரம்பிக்கப்பட்டன.

-S . பேரா (நல்லூர்)


வாழ்த்திடுவோம் எங்கள் கல்லூரித் தாயை 
வளமுடன் மாணவர் நாமே. 
செங்குந்த இந்துக் கல்லூரியை என்றும் 
எங்களுக்குக் கல்வி அளித்து 
பொங்கும் புகழுடன் வாழ்ந்திட நாமே 
திங்கள் முடியோனைத் துதிப்போம் 
கன்னல் சுவை தரும் தமிழ்மொழியுடனே 
அன்னிய ஆங்கிலம் சேர்த்து 
இன்னிசை யோடுயர் இலக்கியம் பலவும் 
என்றுமே அளித்திடும் அன்னாய் 
இத்தல மீதினில் மாணவர் எல்லாம் 
உத்தமாராய் வாழ வேண்டி 
சத்தியம் ஒழுக்கம் எனுமுயர் பண்பை 
எத்தினமும் ஊட்டும் தாயே 
வறுமையாய் வாடினும் வளமுற்று வாழினும் 
மறந்திட மாட்டோம் உன் நலனை 
குறைகளின்;றி உனைக் குவலயம் போற்றிட 
இறைவனை வேண்டுவோம் நாமே 
எந்தை போல் வந்தெமக் கறிவுரை கூறும் 
இராசரெத்தினம் என்றும் வாழ்க 
சிந்தையில் இந்துக்கள் கல்வியை நிறைத்த 
'இந்துபோட்' ஸ்தாபனம் வாழ்க 
வாழிய வாழிய எங்கள் கல்லூரி வாழிய வாழிய என்றும் 
வாழ்க! வாழ்க!! வாழ்க!!! 
வளம் பல் பெருக்கி என்றும் வாழிய எங்கள் கல்லூரி!

இயற்றியவர்
சிற்பி. எஸ். சரவணபவன்


</doc>
<doc id="226399" url="https://ta.wikipedia.org/wiki?curid=226399" title="அருணோதயக் கல்லூரி, அளவெட்டி">
அருணோதயக் கல்லூரி, அளவெட்டி

அருணோதயக் கல்லூரி ("Arunodaya College") யாழ்ப்பாணம் மாவட்டத்தில் அளவெட்டி என்ற ஊரில் அமைந்துள்ளது. அருணோதயக் கல்லூரி ஒரு கிடுகுக்கொட்டிலிலே 1894ம் ஆண்டு திரு. நாகமுத்து அருணாசலவுடையாரால் ஆரம்பிக்கப்பட்டது.



</doc>
<doc id="226403" url="https://ta.wikipedia.org/wiki?curid=226403" title="ஏழு ஆனை கட்டி ஐயனார்">
ஏழு ஆனை கட்டி ஐயனார்

விருதுநகர் மாவட்டம் ஆவுடையபுரம் கிராமத்தில் தெலுங்கு யாதவ சமுதாயத்திற்குப் பதியப்பட்ட ஏழு ஆணை கட்டி அய்யனார் கோயில் அமைந்துள்ளது. இந்தக் கோவில் ஆவுடையபுரத்திற்குக் கிழக்கேயும் மன்னார் கோட்டைக்கு மேற்கேயும் அமைந்துள்ளது. இந்தக் கோவில் ஆற்றங்கரையில் அமைந்துள்ளது .இங்கு காவல் தெய்வமான கருப்பசாமி, இருளப்பசாமி, தாதா சுவாமி தெய்வங்களின் சன்னிதிகளும் இருக்கின்றன. பெண் தெய்வமான காளியம்மன் உள்ளது.


</doc>
<doc id="226404" url="https://ta.wikipedia.org/wiki?curid=226404" title="ஹன்ஸல் அண்ட் க்ரேடெல்">
ஹன்ஸல் அண்ட் க்ரேடெல்

ஹன்ஸல் அண்ட் க்ரேடெல் 3டி () இது 2013ஆம் ஆண்டு வெளியான அமெரிக்கா நாட்டு அதிரடி திகில் திரைப்படம். இந்த திரைப்படத்தை தோம்மி வர்கோல எழுதி இயக்க, ஜெரமி ரெனர், ஜெம்மா ஆர்டேர்தோன், பாம்கே ஜான்சென், பீட்டர் ஸ்டோமெரே, தாமஸ் மன் உள்ளிட்ட பலர் நடித்துள்ளார்கள். 

அண்ணன் தங்கையான ஜெரமி ரெனர் மற்றும் ஜெம்மா ஆர்டேர்தோன் கேட்ட சூனியக்காரர்கலை கண்டு பிடுத்து எப்படி அழிக்கின்றார்கள் என்பதுதான் கதை.


இந்தத் திரைப்படம் தமிழ் மொழியில் ஹன்ஸல் அண்ட் க்ரேடெல்: காபல வேட்டையர்கள் என்ற பெயரில் மொழிமாற்றம் செய்யப்பட்டு பிப்ரவரி 2ஆம் திகதி 2013ஆம் ஆண்டு வெளியானது.



</doc>
<doc id="226409" url="https://ta.wikipedia.org/wiki?curid=226409" title="குல்பர்கா மக்களவைத் தொகுதி">
குல்பர்கா மக்களவைத் தொகுதி

குல்பர்கா மக்களவைத் தொகுதி இந்திய மக்களவைக்கான தொகுதியாகும். இது கர்நாடகத்தின் 28 மக்களவைத் தொகுதிகளில் ஒன்றாகும். 

இந்த மக்களவைத் தொகுதியில் எட்டு சட்டமன்றத் தொகுதிகள் உள்ளன. 




</doc>
<doc id="226410" url="https://ta.wikipedia.org/wiki?curid=226410" title="பீதர் மக்களவைத் தொகுதி">
பீதர் மக்களவைத் தொகுதி

பீதர் மக்களவைத் தொகுதி இந்திய மக்களவைக்கான தொகுதிகளில் ஒன்று. இது கர்நாடக மாநிலத்தில் உள்ளது. இந்த தொகுதிக்குள் பீதர் மாவட்டமும், குல்பர்கா மாவட்டத்தின் பகுதிகளும் உள்ளன.

இது எட்டு சட்டமன்றத் தொகுதிகளை உள்ளடக்கியது.



</doc>
<doc id="226412" url="https://ta.wikipedia.org/wiki?curid=226412" title="சிமோகா மக்களவைத் தொகுதி">
சிமோகா மக்களவைத் தொகுதி

சிமோகா மக்களவைத் தொகுதி இந்திய மக்களவைக்கான தொகுதி. இது கர்நாடகத்தின் 28 தொகுதிகளில் ஒன்று.





</doc>
<doc id="226415" url="https://ta.wikipedia.org/wiki?curid=226415" title="தார்வாடு மக்களவைத் தொகுதி">
தார்வாடு மக்களவைத் தொகுதி

தார்வாட் மக்களவைத் தொகுதி இந்திய மக்களவைக்கான தொகுதி. இது கர்நாடகத்தின் 28 தொகுதிகளில் ஒன்று.

இது எட்டு சட்டமன்றத் தொகுதிகளைக் கொண்டது.



</doc>
<doc id="226419" url="https://ta.wikipedia.org/wiki?curid=226419" title="மோடி எழுத்துமுறை">
மோடி எழுத்துமுறை

மராட்டி மொழியை எழுதப் பயன்படும் சுருக்கெழுத்து முறைகளில் ஒன்று மோடி எழுத்துமுறை ஆகும். மோடி நெடுங்கணக்கில் உள்ள எழுத்துக்கள் தேவநாகரி வடிவத்தை அடியொற்றியவையாயினும் அதிலுள்ள பல எழுத்துக்கள் குறைக்கப்பட்டு, குறில், நெடில் வேறுபாடுகள் இன்றி இடத்துக்குத் தக்கவாறு பொருள்கொள்ளும்படி அமைந்து, எழுதுகோலை காகிதத்திலிருந்து எடுக்காமல் வேகமாக எழுத வசதியாக அமைந்தவை.

இசுலாமிய ஆட்சியாளர்கள் பார்சி மொழியை எழுதுவதற்கு இருவகை வரிவடிவங்களைப் பயன்படுத்தினர். தெளிவாகவும், மெதுவாகவும் எழுதுவதற்கு 'நாஸ்தலிக்' என்னும் முறையும், விரைவாக எழுதுவதற்கு 'சிகஸ்த' என்னும் முறையும் பயன்படுத்தப்பட்டது. இதைக்கண்ட தேவகிரி யாதவ அரசர்களின் முதன்மை அமைச்சராக (கி.பி. 1259 - 1274) இருந்த ஹேமாத்பந்த் (எ) ஹேமாத்ரி பண்டித் என்பவர் மராட்டி மொழிக்கும் இச்சுருக்கெழுத்து முறையை உருவாக்கினார்.
"மோடணே" ((मोडणे) என்கிற மராட்டிச் சொல்லுக்கு "உடைத்தல்" என்று பொருள். தேவநாகரி வடிவத்தை உடைத்து உருவாக்கப்பட்டதால் இப்பெயர் ஏற்பட்டதாகக் கருதலாம். இதைத் தவிர்த்து, இலங்கையிலிருந்து வந்த எழுத்துமுறை என்பதுவோ, "மௌர்யி" என்ற அசோகனது எழுத்துமுறையிலிருந்து உருவானது என்பதுவோ, "குடில லிபி"யிலிருந்து வந்தது என்பதுவோ, சிவாஜி காலத்து பாலாஜி ஆவஜி என்பவர் உருவாக்கியது என்பதுவோ ஆதாரங்களற்ற ஒவ்வாத கருத்துக்கள் என்று கீழ்வரும் உசாத்துணை நூலின் பதிப்புரையில் குறிப்பிடப்பட்டுள்ளது. 

சத்திரபதி சிவாஜியின் காலத்தில் மகாராஷ்டிராவிலிருந்து தஞ்சாவூருக்கு வந்த மராட்டியர், மோடி எழுத்துமுறையையும் தமிழகம் கொணர்ந்து பயன்படுத்தினர். கி.பி. 1676இல் ஏகோஜி (அ) வெங்கோஜி தஞ்சையைக் கைப்பற்றி ஆளத்தொடங்கியது முதல் கி.பி.1855இல் இரண்டாம் சிவாஜியின் ஆட்சி முடிவுற்றது வரையிலான மோடி ஆவணங்கள் கிடைத்துள்ளன.

தற்போதும் மோடி எழுத்துமுறையை கணக்கர்கள் குறியீட்டு மொழியாக பயன்படுத்தி வருகின்றனர். இம்மோடி எழுத்துமுறையை குறித்து புனே நகரத்தைச் சேர்ந்த்த ஆர்வலர்கள் சிலர் ஆராய்ந்து வருகின்றனர்.


</doc>
<doc id="226429" url="https://ta.wikipedia.org/wiki?curid=226429" title="நரசாபுரம் மக்களவைத் தொகுதி">
நரசாபுரம் மக்களவைத் தொகுதி

நரசாபுரம் மக்களவைத் தொகுதி, ஆந்திரப் பிரதேசத்தின் 25 மக்களவைத் தொகுதிகளில் ஒன்று.




</doc>
<doc id="226431" url="https://ta.wikipedia.org/wiki?curid=226431" title="டேவிட் சில்வர்மேன்">
டேவிட் சில்வர்மேன்

டேவிட் சில்வர்மேன் (David Silverman, பிறப்பு:ஆகசுடு 13, 1966) அமெரிக்க நாட்டைச் சேர்ந்த ஒரு இறைமறுப்பாளர் (நாத்திகர்) ஆவார். ஆறு வயது முதலே இவருக்குக் கடவுள் நம்பிக்கை இல்லை. பள்ளியில் படிக்கும்போது நாத்திகம் பற்றிப் பெரிதும் விவாதம் செய்வார்.

1997 ஆம் ஆண்டில் நியூ ஜெர்சி நாத்திகர்கள் சங்க இயக்குநர் பொறுப்பை ஏற்றார். அமெரிக்கன் நாத்திகர்கள் என்னும் இதழுக்குக் கட்டுரைகள் எழுதி வருகிறார். 2010 செப்டம்பர் முதல் அமெரிக்க நாத்திகர்கள் என்னும் அமைப்பின் தலைவராக இருந்து வருகிறார். தொலைக்காட்சிகளில் தோன்றிப் பேசியும் கருத்தரங்குகளில் உரையாடியும் வருகிறார்.

நாத்திகக் கருத்துக்களைப் பரப்புவதோடு அல்லாமல் மதமும் அரசியலும் வேறு வேறாக இருக்க வேண்டும் என்று கூறி வருகிறார். 
நாத்திகர் தொலைக்காட்சி 2014 ஆம் ஆண்டில் இவருடைய முயற்சியில் தொடங்கப்பட்டது. மார்க்கட்டிங், கணினி இயல் ஆகிய துறைகளில் பட்டங்கள் பெற்றுள்ளார். நியூ ஜெர்சியில் தம் குடும்பத்துடன் வாழ்ந்து வருகிறார்.



</doc>
<doc id="226432" url="https://ta.wikipedia.org/wiki?curid=226432" title="பெத்தானியாவின் இலாசர்">
பெத்தானியாவின் இலாசர்

பெத்தானியாவின் இலாசர் அல்லது புனித இலாசர் என்பவர் யோவான் நற்செய்தியின்படி இறந்த நான்கு நாட்களுக்குப்பின்னர் இயேசு கிறித்துவால் உயிர் பெற்றவர் ஆவார். இந்த நிகழ்வு யோவான் நற்செய்தியில் இயேசு செய்த ஏழு புதுமைகளில் ஒன்றாகும். கிழக்கு மரபுவழி திருச்சபை மற்றும் கத்தோலிக்க திருச்சபையின் மரபுகளில் இலாசரின் பின்னாட்கள் குறித்த ஒத்த கருத்தில்லை.

"கடவுளே எனக்கு உதவி" எனப்பொருள்படும் இலாசர் என்னும் பெயரானது லூக்கா நற்செய்தியில் "செல்வந்தனும் இலாசரசும் உவமையில்" மறொருவருக்கும் வழங்கப்படுவது குறிக்கத்தக்கக்து.

யோவான் நற்செய்தியில் குறிப்பிடப்படும் இந்த நிகழ்வினாலே இறந்ததாகக்கருதப்படும் உயிரினம் உயிர்பெறும் நிகழ்வை குறிக்க இலாசரின் பெயர் பயன்படுத்தப்படுகின்றது. "Lazarus taxon" என்னும் சொல் தொல்லுயிர் எச்சப் பதிவுகளில் சில காலத்திற்கு காணாமல் இருந்ததால் அழிந்த இணம் எனக்கருதப்பட்டவை மீண்டும் காணக்கிடைக்கும் நிகழ்வைக்குறிக்கின்றது. அதேபோல "Lazarus phenomenon" என்னும் சொல் மீளுயிர்ப்புச் சுவாசம் கைவிடப்பட்டப்பின்பு மீண்டும் உயிர்பெற்று இதயம் துடிக்கும் நிகழ்வை குறிக்கப்பயன்படுத்தப்படுகின்றது.

கிறிஸ்து இலாசரை உயிர்பெறச்செய்த நிகழ்வானது கிறித்தவ சமயக்கலையில் அதிகம் இடம்பெற்றுள்ளது. ரெம்பிரான்ட், வின்சென்ட் வான் கோ முதலிய பல குறிக்கத்தக்க ஓவியர்கள் இதனைத்தீட்டியுள்ளனர்.


</doc>
<doc id="226439" url="https://ta.wikipedia.org/wiki?curid=226439" title="எம். என். பாலூர்">
எம். என். பாலூர்

பாலூர் மாதவன் நம்பூதிரி, மலையாளக் கவிஞர் ஆவார். இவரை எம். என். பாலூர் என்று அழைப்பர். இவர் எறணாகுள மாவட்டத்தில் உள்ள பாறக்கடவு என்ற ஊரில் பிறந்தவர். . தன் இள வயதில் சமசுகிருதத்தைக் கற்றார். சில காலத்திற்குப் பாம்பேயில் வாழ்ந்தார். 




</doc>
<doc id="226448" url="https://ta.wikipedia.org/wiki?curid=226448" title="உரும்பிராய் இந்துக் கல்லூரி">
உரும்பிராய் இந்துக் கல்லூரி

உரும்பிராய் இந்துக் கல்லூரி யாழ்ப்பாண மாவட்டத்தின் உரும்பிராய் என்ற கிராமத்தில் அமைந்துள்ளது. இது யாழ்ப்பாண நகரில் இருந்து பலாலி நோக்கி செல்லும் பலாலி வீதியின் அருகே உரும்பிராய் கிராமத்தில் அமைந்துள்ளது.

மலர்கலை உரும்பிராய் இந்துக்கல்லூரி 
வான்புகழ் ஓங்கியே வாழ்க! 
மெய்ஞ்ஞான மன்றில் விளைஞானத் திருவை 
விஞ்ஞானம் நல்கிட வாழ்க! 
ஒன்றே குலமும் ஒருவனே தேவனும் 
உண்மையை மாணவர்க் குணர்த்து 
மெய் மகா வாக்கியமாக 
மெய்ப்பொருள் காணுவதறிவு 
விளங்க நிரந்தரம் வாழ்க! 
மணிக்கொடி உரும்பிராய் மாநகர் எடுத்தே 
வான்புகழ் ஓங்கியே வாழ்க! 
வாழ்க! வாழ்க! வாழ்க! 
இந்துக்கல்லூரி வாழ்க! 
எங்கள் கல்லூரி வாழ்க!!


</doc>
<doc id="226450" url="https://ta.wikipedia.org/wiki?curid=226450" title="சுங்ஜூ">
சுங்ஜூ

சுங்ஜூ ("Chungju") தென் கொரியாவின் வடக்கு சுங்செயோங் மாநிலத்தில் அமைந்துள்ள ஓர் நகரமாகும். இந்த நகரத்தின் புறநகரில் நாம்சன் மலை உள்ளது.

அக்டோபரில் இங்கு நடக்கும் வருடாந்திர தற்காப்புக் கலைவிழாவிற்காக சுங்ஜூ புகழ்பெற்றுள்ளது. ஐக்கிய நாடுகள் அவையின் பொதுச்செயலாளர், பான் கி மூன் இங்குதான் தமது இளமைக் காலத்தில் வாழ்ந்திருந்தார்.

சுங்ஜூ அணை தென்கொரியாவின் மிகப்பெரிய பன்னோக்கு அணையாகும். இது பரந்த நீர்பரப்பைக் கொண்ட செயற்கை ஏரியை உருவாக்கியுள்ளது. அருகாமையில் வொரக்சான் குன்றும் சொங்னே பள்ளத்தாக்கும் அமைந்துள்ளன. மேலும் இப்பகுதியில் உள்ள குகைகளும் நீரூற்றுகளும் சுற்றுலாப் பயணிகளை ஈர்க்கின்றன.

2013ஆம் ஆண்டுக்கான உலக படகுவலிப்பு போட்டிகள் சுங்ஜூவின் டான்ஜியம் ஏரியில் ஆகத்து 25 முதல் செப்டம்பர் 1 வரை நடைபெற்றன.

சுங்ஜூ இங்கு விளையும் ஆப்பிள் பழங்களுக்கு புகழ் பெற்றது. நீண்ட பகல்நேர சூரிய ஒளியும் வெப்பநிலை மாற்றங்களும் ஆப்பிள் மரங்களுக்கு சாதகமாக அமைந்துள்ளன. 300 ஆண்டுகளுக்கு முன்னர் சீனாவிலிருந்து கொண்டுவரப்பட்ட ஆப்பிள் மரங்கள் நடப்பட்டன. 1912இலிருந்து அலுவல்முறையாக இங்கு பயிரிடப்படுகின்றது.

சுங்ஜூவில் இரண்டு பல்கலைக்கழகங்கள் உள்ளன: கொங்குக் பல்கலைக்கழகம், சுங்ஜூ பல்கலைக்கழகம். இவற்றைத் தவிர பல இளநிலை, இடைநிலை, உயர்நிலைப் பள்ளிகள் இங்குள்ளன.



</doc>
<doc id="226451" url="https://ta.wikipedia.org/wiki?curid=226451" title="புரோக்கன் சிட்டி">
புரோக்கன் சிட்டி

புரோக்கன் சிட்டி () இது 2013ஆம் ஆண்டு வெளியான அமெரிக்கா நாட்டு க்ரைம் திரில்லர் திரைப்படம். இந்தத் திரைப்படத்தை அலென் ஹக்ஸ் இயக்க, மார்க் வால்பர்க், ரசல் குரோவ், கேதரின் ஜீடா-ஜோன்ஸ், ஜெஃப்ரி ரைட், பார்ரி பெப்பர் உள்ளிட்ட பலர் நடித்துள்ளார்கள்.

நியூயார்க் மேயரான ரசல் குரோவ், தன் இளம் மனைவியான கேதரின் ஜீடா-ஜோன்ஸ் மீது, பெரும் சந்தேகம். தன் மனைவிக்கு, வேறு யாருடனோ தொடர்பு உள்ளது என, சந்தேகிக்கிறார். மனைவியின் மனம் கவர்ந்த கள்ளன் யார் என்பதை கண்டுபிடிப்பதற்காக, நியூயார்க் போலீஸ் துறையில் பணியாற்றிய, மாஜி அதிகாரியான மார்க் வால்பர்க்கை பணியமர்த்துகிறார். அந்த மாஜி போலீஸ் அதிகாரி, மேயரின் காதலனை கண்டுபிடிக்கும்போது, அதிர வைக்கும், பல பயங்கர பின்னணிகள் வெளிச்சத்துக்கு வருகின்றன இது தான் இந்த திரைப்படத்தின் கதை.


இந்த திரைப்படம் ஜனவரி 18, 2013ஆம் அண்டு அமெரிக்கா, கனடா, இங்கிலாந்து போன்ற நாடுகளில் வெளியானது.



</doc>
<doc id="226454" url="https://ta.wikipedia.org/wiki?curid=226454" title="பாவேந்தர் பாரதிதாசன் கலை மற்றும் அறிவியல் கல்லூரி">
பாவேந்தர் பாரதிதாசன் கலை மற்றும் அறிவியல் கல்லூரி

பாவேந்தர் பாரதிதாசன் கலை அறிவியல் கல்லூரி (Pavendar Bharathidasan college of Arts & Science) திருச்சி-புதுக்கோட்டை தேசிய நெடுஞ்சாலையில் பாரதிதாசன் பல்கலைக்கழ‌கத்தின் அருகே அமைந்துள்ளது. 1998 ஆம் ஆண்டு நிறுவப்பட்ட இக்கல்லூரி "சிறப்பு கற்றல்" “Learning of Excellence” என்னும் குறிக்கோளின் அடிப்படையில் இயங்கிவருகின்றது. 

"இளங்கலை"'

முதுகலை



</doc>
<doc id="226456" url="https://ta.wikipedia.org/wiki?curid=226456" title="வட்டக்கச்சி மத்திய கல்லூரி">
வட்டக்கச்சி மத்திய கல்லூரி

வட்டக்கச்சி மத்திய கல்லூரி இலங்கையின் கிளிநொச்சி மாவட்டத்திலுள்ள தலைசிறந்த தமிழ்ப் பாடசாலைகளில் ஒன்றாகும். முன்னர் வட்டக்கச்சி மகா வித்தியாலயம் என்று அழைக்கப்பட்ட இப்பாடசாலை 19/06/2014 முதல் வட்டக்கச்சி மத்திய கல்லூரியாக அதிகாரபூர்வமாக பெயர் மாற்றம் செய்யப்பட்டது. <ref name=கிளி/வட்டக்கச்சி மத்திய கல்லூரி></ref>

வாழ்த்துவோம் வாழ்த்துவோம்
ஞானவொளி மிளிரும் கல்வி

கட்டுக்கட்டாய் நெல்மணிகள்
வட்டக்கச்சி மாநிலத்தின்- உயரகல்லூரி
பட்சமுடன் பல கலைகள் பயிலத் தரும் ஆலயம்

தெள்ளு தமிழ் வளர்துப்பேச பணிபல புரியவும்
வள்ளுவன் குறளைப்போல வாழ்க நீடு வாழ்கவே




</doc>
<doc id="226468" url="https://ta.wikipedia.org/wiki?curid=226468" title="பிரதாபசந்திரன்">
பிரதாபசந்திரன்

பிரதாபசந்திரன் என்பவர் மலையாளத் திரைப்பட நடிகர் ஆவார். இவர் பத்தனம்திட்டா மாவட்டத்தில் ஓமல்லூரில் பிறந்தவர். இவர் நூற்றுக்கும் அதிகமான மலையாளத் திரைப்படங்களில் நடித்துள்ளார். 




</doc>
<doc id="226475" url="https://ta.wikipedia.org/wiki?curid=226475" title="திருவானைக்காவல்">
திருவானைக்காவல்

திருவானைக்காவல் அல்லது திருவானைக்கா(Thiruvanaikaval, Thiruvanaika) என்பது திருச்சி நகரத்தின் ஒரு சுற்றுப்புறப் பகுதியாகும் ஸ்ரீரங்கத்திற்கு மிக அருகில், காவேரி ஆற்றாங்கரையில் அமைந்துள்ளது. திருவானைக்காவில் அகிலாண்டேஸ்வரி உடனாய ஜெம்புகேசுவரர் கோயில் அமைந்துள்ளது. இவ்விடம் பஞ்சபூத தலங்களில் ஒன்று.

1930 ஆம் ஆண்டின் நோபல் விருது பெற்ற சி. வி. இராமனின் பிறந்த ஊர் திருவானைகாவல் ஆகும்.


</doc>
<doc id="226477" url="https://ta.wikipedia.org/wiki?curid=226477" title="திருப்புடைமருதூர் நாறும்பூநாதர் கோயில்">
திருப்புடைமருதூர் நாறும்பூநாதர் கோயில்

திருப்புடைமருதூர் நாறும்பூநாதர் கோயில் தாமிரபரணியாற்றங்கரையில் அம்பாசமுத்திரத்திற்கு வடகிழக்கே அமைந்துள்ள சிவாலயம். இத்தல இறைவனார் சுயம்பு மூர்த்தி. இது கடைமருது தலம்.

இந்திரன், அகத்தியர், உமாதேவி, லட்சுமி, சரஸ்வதி, பூமிதேவி முதலானோர் வழிபட்ட திருத்தலம்.




</doc>
<doc id="226478" url="https://ta.wikipedia.org/wiki?curid=226478" title="கட்டாய ஓய்வு (இந்தியா)">
கட்டாய ஓய்வு (இந்தியா)

கட்டாய ஓய்வு (Compulsory Retirement) என்பது ஒரு இந்திய நடுவண் அரசு அல்லது இந்திய மாநில அரசு ஊழியர்கள் மீதான கடுமையான குற்றச்சாட்டுகளின் பேரில் அரசு நிர்வாகம் அளிக்கும் ஒரு வகையான கடுமையான தண்டனையாகும்.

கட்டாய ஓய்வு வழங்கப்பட்டவர்களுக்கு, மற்ற ஓய்வூதியர்களுக்கும் வழங்கப்படுவது போன்று, ஓய்வூதியம், பணிக்கொடை, குடும்ப ஓய்வூதியம் போன்ற அனைத்து நிதிப் பலன்கள் வழக்கம் போல் வழங்கப்படும். குறைந்தபட்ச ஓய்வூதியம் ரூபாய் 3500/- வழங்கப்படும். 



</doc>
<doc id="226484" url="https://ta.wikipedia.org/wiki?curid=226484" title="மால்கு">
மால்கு

மால்கு என்பவர் விவிலியத்தின் யோவான் நற்செய்தியின்படி யூத தலைமைக் குரு கயபாவின் பணியாளர் ஆவார். இயேசு கிறித்துவை கைது செய்ய தலைமைக் குருக்களும் பரிசேயரும் அனுப்பிய காவலர்களோடு இவரும் வந்தார். அப்போது சீமோன் பேதுரு தன்னிடமிருந்த வாளால் இவரைத் தாக்கி இவரது வலக்காதை வெட்டினார். இந்த நிகழ்வு நான்கு நற்செய்திகளிலும் குறிக்கப்பட்டிருப்பினும் யோவான் நற்செய்தியில் மட்டுமே இவரின் பெயர் குறிப்பிடப்பட்டுள்ளது. மேலும் லூக்கா நற்செய்தியி மட்டுமே இக்காதை இயேசு குணப்படுத்தினார் என்று குறிக்கின்றது. இந்த நிகழ்வே நற்செய்திகளில் இயேசு செய்ததாக குறிக்கப்பட்டுள்ள இருதி புதுமையாகும்.



</doc>
<doc id="226486" url="https://ta.wikipedia.org/wiki?curid=226486" title="கோடியக்கரை அமுதகடேசுவரர் கோயில்">
கோடியக்கரை அமுதகடேசுவரர் கோயில்

கோடியக்கரை அமுதகடேசுவரர் கோயில் சுந்தரரின் தேவாரப் பாடல் பெற்ற தலங்களில் காவிரி தென்கரைத் தலங்களில் அமைந்துள்ள 127ஆவது சிவத்தலமாகும். 

இத்தலத்தின் மூலவர் குழகேஸ்வரர், தாயார் மைத்தடங்கண்ணி. இத்தலத்தின் தல விருட்சமாக குரா மரமும், தீர்த்தமாக அக்னி தீர்த்தமும் அமுதக்கிணறும் உள்ளன. 

இத்தல இறைவனாரை இந்திரன், சுவேதமுனிவரின் மகன் பிரமன், நாரதர், குழகமுனிவர், சித்தர்கள் முதலானோர் வழிபட்டுள்ளனர்.

திருப்பாற்கடலைக் கடைந்தபோது தோன்றிய அமுதக் கலசத்தை வாயு பகவான், தேவருலகிற்கு எடுத்துச் சென்ற போது அமுதம் சிதறிக் கீழே விழ, அது சிவலிங்கமாக ஆயிற்று என்று தல வரலாறு கூறுகிறது. சேரமான் பெருமாள் நாயனாருடன் இத்தலத்திற்கு வந்த சுந்தரர், கோயில் கடலருகே தனித்திருப்பதைக் கண்டு உள்ளம் வருந்தி பாடியதாக வரலாறு சொல்லப்படுகிறது. இத்தலம் அருணகிரிநாதரின் திருப்புகழ் பெற்றத் தலமுமாகும். தட்சிணாயன, உத்தராயண புண்ணிய காலங்களில் தல தீர்த்தமாகிய கடலில் நீராடுவது சிறப்பு எனக் கருதுகின்றனர். இத்தலத்து முருகப்பெருமான் ஓர் முகமும், ஆறு கரங்களும், ஏனைய ஆயுதங்களுடன் ஒரு திருக்கரத்தில் அமுத கலசமும் ஏந்தியிருக்கிறார். அமுத கலசம் ஏந்தியிருப்பது தலப்புராணம் தொடர்புடையதாக இருக்கலாம். இத்தலத்து விநாயகரும் அமிர்த விநாயகர் என அழைக்கப்படுகிறார். கடற்கரையிலுள்ள சித்தர் கோயிலில் சித்தர்கள் பலர் இன்னும் வாழ்வதாக நம்பப்படுகிறது. நவகிரகங்கள் ஒரே வரிசையில் உள்ளன; இத்தலம் கோளிலி தலம் எனப்படுகிறது.

இத்தலம் நாகப்பட்டினம் மாவட்டம் வேதாரண்யம் வட்டத்தில் வேதாரண்யத்திலிருந்து கோடியக்கரை செல்லும் வழியில் 10 கிலோ மீட்டர் தொலைவில் உள்ள கோடியக்காடு என்னும் கிராமத்தில் அமைந்துள்ளது.

சுந்தரரின் ""கடிதாய்க் கடற்காற்று (7-32)."" எனத் துவங்கும் தேவாரப்பாடல் இத்தல இறைவனார் மீது பாடப்பட்ட ஒன்று. இந்த தலத்தைப் போற்றி சுந்தரமூர்த்தி சுவாமிகள் அருளிச்செய்த தேவாரப் பதிகங்கள் உள்ளன. 

கல்கி தமது பொன்னியின் செல்வன் நூலில் இத்தலக்குறிப்பை பயன்படுத்தியுள்ளார். அந்நூலில் இரண்டாம் பாகத்தின் முதல் அத்தியாயத்தில் இத்தலத்தைப் பற்றிய குறிப்புகள் உள்ளன. இத்தலத்திற்கு சுந்தரமூர்த்தி நாயனார் வந்து இறைவனை வணங்கியதாகவும், இத்தலத்து இறைவன் தனிமையில் இருப்பதாகவும் தெரிவிக்கிறது.


</doc>
<doc id="226490" url="https://ta.wikipedia.org/wiki?curid=226490" title="ஸ்ரீ சோமாஸ்கந்தக் கல்லூரி">
ஸ்ரீ சோமாஸ்கந்தக் கல்லூரி

ஸ்ரீ சோமாஸ்கந்தக் கல்லூரி இலங்கையின் யாழ்ப்பாண மாவட்டத்திலுள்ள பாடசாலைகளில் ஒன்றாகும். இது புத்தூர் என்ற கிராமத்தில் அமைந்துள்ளது.

1961இல் அரசுடைமையாக்கப்படும் வரை கல்லூரியை தர்மகர்த்தாக்களே நிர்வகித்தனர். அதிபர் நிர்வாகத் தலைவராகச் செயற்பட்டார். இந்த வகையில் நிறுவுநர் அமரர் ம. கந்தையாவின் மறைவுக்குப் பின் அமரர். ளு. தில்லைநாதர், அமரர். ளு. பொன்னம்பலம், அமரர் சான்டோ வு. முத்துப்பிள்ளை, திரு. தி. மாணிக்கவாசகர் என்பவர்கள் தர்மகர்த்தாக்களாகச் செயற்பட்டனர்.


</doc>
<doc id="226495" url="https://ta.wikipedia.org/wiki?curid=226495" title="த லாஸ்ட் ஸ்டேண்ட்">
த லாஸ்ட் ஸ்டேண்ட்

த லாஸ்ட் ஸ்டேண்ட் () இது 2013ஆம் ஆண்டு வெளியான அமெரிக்கா நாட்டு அதிரடி திரைப்படம். இந்த திரைப்படத்தை கிம் ஜீ-வூண் இயக்க, ஆர்னோல்டு சுவார்செனேகர், ஃபாரஸ்ட் விடேகர், ஜானி நாக்ஸ்வில், ரோட்ரிகோ சாண்டோரோ, டேனியல் ஹென்னி, எடுவர்டோ நோரிகா, பீட்டர் ஸ்டோமெரே, சேக் கில்போர்ட் உள்ளிட்ட பலர் நடித்துள்ளார்கள். 



</doc>
<doc id="226497" url="https://ta.wikipedia.org/wiki?curid=226497" title="கில் யுவர் டார்லிங்ஸ்">
கில் யுவர் டார்லிங்ஸ்

கில் யுவர் டார்லிங்ஸ் () இது 2013ஆம் ஆண்டு வெளியான அமெரிக்கா நாட்டு வாழ்க்கை வரலாற்று திரைப்படம். இந்தத் திரைப்படத்தில் டேனியல் ராட்க்ளிஃப், டேன் டிஹான், பென் போஸ்டர், மைக்கேல் சி. ஹால், ஜாக் ஹஸ்டன், ஜெனிபர் ஜேசன் லீ, எலிசபெத் ஓல்சன் உள்ளிட்ட பலர் நடித்துள்ளார்கள். 



</doc>
<doc id="226514" url="https://ta.wikipedia.org/wiki?curid=226514" title="பிலமோன் (புதிய ஏற்பாட்டு நபர்)">
பிலமோன் (புதிய ஏற்பாட்டு நபர்)

பிலமோன் (; ) என்பவர் அனத்தோலியாவில் வாழ்ந்த துவக்ககால கிறித்தவர்களுள் ஒருவரும் புதிய ஏற்பாட்டு நூலான திருத்தூதர் பவுல் பிலமோனுக்கு எழுதிய திருமுகத்தின் பெறுநரும் ஆவார். இவரது மனைவி அப்பியா என்பது மரபு.

கொலோசை நகரத்தவரான இவர் செல்வந்தரும் அந்த நகரில் திருப்பட்டம் பெற்றவரும் ஆவார் (ஆயராக இருக்கலாம்). இவரின் வீட்டிலேயே திருச்சபை கூடியது என பவுல் குறிக்கின்றார். இவரிடமிருந்து தப்பியோடிய ஒனேசிமை மன்னித்து ஏற்கும்படி பவுல் இவருக்கு பரிந்துரைக் கடிதம் எழுதினார்.

நீரோ மன்னர் நிகழ்த்திய கொடுமைகளின்போது இவர் அப்பியா, ஒனேசிம் மற்றும் அர்க்கிப்புவோடு கொல்லப்பட்டார் என்பர்.

தயர் நகரின் தொரோதியுஸ் இவரை எழுபது சீடர்களில் ஒருவராகவும் காசா நகரின் ஆயராகவும் குறிக்கின்றார்.


</doc>
<doc id="226516" url="https://ta.wikipedia.org/wiki?curid=226516" title="இளையான்குடி ராஜேந்திர சோழீசுவரர் கோயில்">
இளையான்குடி ராஜேந்திர சோழீசுவரர் கோயில்

இளையான்குடி ராஜேந்திர சோழீஸ்வரர் கோயில் சிவகங்கை மாவட்டத்தில் இளையான்குடியில் அமைந்துள்ள சிவபெருமான் கோயிலாகும். இது ஒரு தேவார வைப்புத்தலமாகும். 

மதுரை-இராமநாதபுரம் சாலையில், பரமக்குடியை அடுத்து காரைக்குடி சாலையில், எமனேஸ்வரம், குமாரக்குறிச்சி, திருவுடையார்புரம் ஆகிய ஊர்களை அடுத்து இளையான்குடி அமைந்துள்ளது. அப்பகுதியில் இக்கோயில் உள்ளது. 

இத்தலம் இளையான்குடி மாறநாயனார் அவதரித்து முக்தி பெற்ற தலமாகும். இத்தலத்தில் மாறநாயனாருக்குச் சன்னதி உள்ளது. இக்கோயிலில் அவர் ’பசிப்பிணி மருத்துவர்’ என்று வழங்கப்படுகிறார். கோயிலுக்குச் சற்று தூரத்தில் இவர் வாழ்ந்த வீடும் பயிர் செய்த நிலமும் அமைந்துள்ளன. இவர் பயிர் செய்த நிலத்தை "முளைவாரி அமுதளித்த நாற்றாங்கால்" என்றழைக்கப்படுகின்றனர். இவரது குருபூஜை நாளன்று இத்தலத்து இறைவனாருக்கு தண்டுக்கீரை படைக்கப்படுகிறது.


</doc>
<doc id="226520" url="https://ta.wikipedia.org/wiki?curid=226520" title="யஸ்து மாகாணம்">
யஸ்து மாகாணம்

இயாஸ்த் மாநிலம் ("Yazd Province", , "Ostān-e Yazd" ) ஈரானின் 31 மாநிலங்களில் ஒன்றாகும். நாட்டின் மையத்தில் அமைந்துள்ள இம்மாநிலத்தின் தலைநகர் இயாஸ்த் ஆகும். 2014இல் இது மண்டலம் 5இல் சேர்க்கப்பட்டது.

131,575 கிமீ² பரப்பளவுள்ள இந்த மாநிலம் பத்து கவுன்ட்டிகளாகப் பிரிக்கப்பட்டுள்ளது: அபர்கு கவுன்ட்டி, அர்தகான் கவுன்ட்டி, பாஃப்க் கவுன்ட்டி, பெகபாத் கவுன்ட்டி, கதம் கவுன்ட்டி, மெஹ்ரிஸ் கவுன்ட்டி, மெபோத் கவுன்ட்டி, அஷ்கெசர் கவுன்ட்டி, டஃப்ட் கவுன்ட்டி, இயாஸ்த் கவுன்ட்டி. 1996 கணக்கெடுப்பின்படி, இம்மாநிலத்தின் மக்கள்தொகை ஏறத்தாழ 750,769 ஆகும்; இதில் 75.1% நகர்ப்புறவாசிகள், மீதம் 24.9% சிற்றூர்வாசிகள் ஆவர். 2011 கணக்கெடுப்பில், இதன் மக்கள்தொகை (தென் கோரசன் மாநிலத்திற்கு மாற்றப்பட்ட டபாஸ் கவுன்ட்டியையும் சேர்த்து) 1,074,428 ஆக இருந்தது. டபாசு கவுன்ட்டி நீங்கலாக 2006இல் 895,276 ஆக இருந்தது.

இயாஸ்த் நகரம் இதன் நிர்வாகத் தலைநகராக மட்டுமன்றி பொருளியல் நிலைக்கானத் தலைநகரமாகவும் விளங்குகிறது. இதுவே இம்மாநிலத்தில் மிகுந்த மக்கள்தொகை கொண்ட நகரமாக உள்ளது. 


</doc>
<doc id="226521" url="https://ta.wikipedia.org/wiki?curid=226521" title="எச்டி 164922 பி">
எச்டி 164922 பி

எச்டி 164922 பி" (HD 164922 b)" என்பது ஹெர்குலஸ் விண்மீன் தொகுதியில் உள்ள ஒரு புறக்கோள் ஆகும்.இது எச்டி 164922 என்ற விண்மீனைச் சுற்றி வருகிறது.இது புவியிலிருந்து 71.5 ஒளியாண்டுகள் தொலைவில் அமைந்துள்ளது.இந்த கோளின் சுற்றுப்பாதையின் வட்டவிலகல் மற்ற புறக்கோள்களைப் போல் இல்லாமல், நமது சூரியக் குடும்பத்தில் உள்ள சனி (கோள்) மற்றும் வியாழனைப் (கோள்) போன்று அமைந்துள்ளது.


</doc>
<doc id="226525" url="https://ta.wikipedia.org/wiki?curid=226525" title="அர்க்கிப்பு">
அர்க்கிப்பு

அர்க்கிப்பு (; கிரேக்கம்: Ἅρχιππος, "வீட்டின் தலைவர்") என்பவர் துவக்ககால கிறித்தவர்களுள் ஒருவரும் புதிய ஏற்பாட்டு நூல்களான திருத்தூதர் பவுல் பிலமோனுக்கு எழுதிய திருமுகம் மற்றும் கொலோசையருக்கு எழுதிய திருமுகம் ஆகியவற்றில் குறிப்பிடப்பட்டுள்ள நபரும் ஆவார்.

பிலமோனுக்கு எழுதிய திருமுத்தில் பிலமோன் மற்றும் அவரின் மனைவி அப்பியாவோடு இவரும் குறிப்பிடப்படுகின்றார். இவரை குறிப்பிடுகையில் இவரை "எங்கள் போராட்டத்தில் பங்குபெறும் அர்க்கிப்பு" என்று புகழ்கின்றார். கொலோசையருக்கு எழுதிய திருமுகத்தில் பவுல் "ஆண்டவரது பணியில் தாம் பெற்றுள்ள திருத்தொண்டை நிறைவேற்றி முடிக்கக் கவனமாயிருக்குமாறு அர்க்கிப்பிடம் சொல்லுங்கள்" என்று குறிப்பிடுகின்றார்.

சில நூல்களின் படி இவர் இலாஓடியுசின் (தற்போது துருக்கியில் உள்ளது) ஆயர் என்பர். மேலும் வேறு சில மரபுகளின் படி இயேசு கிறித்துவின் எழுபது சீடர்களில் இவரும் ஒருவராக இருக்கலாம். கத்தோலிக்க திருச்சபையில் இவரின் விழா நாள் மார்ச் 20 ஆகும்.


</doc>
<doc id="226528" url="https://ta.wikipedia.org/wiki?curid=226528" title="விக்கிப்பீடியா சுழி">
விக்கிப்பீடியா சுழி

விக்கிப்பீடியா சுழி ("Wikipedia Zero") என்பது விக்கிப்பீடியா-வை கையடக்கத் தொலைபேசிகளில் (குறிப்பாக வளரும் சந்தைகளில்) கட்டணமின்றி வழங்குவதற்கான விக்கிமீடியா நிறுவனத்தின் ஒரு திட்டமாகும். இது 2012 ஆண்டில் தொடங்கப்பட்டு 2013 ஆண்டின் "SXSW Interactive Award for activism" விருதை வென்றது. கட்டற்ற அறிவினை அணுகுதலில் உள்ள தடைகளை, குறிப்பாக இணையப் பயன்பாட்டுக் கட்டணத்தை, குறைப்பதே இத்திட்டத்தின் நோக்கமாகும்.

=நாடுகளும் சேவை நிறுவனங்களும்=

முழுப்பட்டியல் விக்கிமீடியா விக்கியில்(ஆங்கிலத்தில்)

=மேற்கோள்கள்=


</doc>
<doc id="226545" url="https://ta.wikipedia.org/wiki?curid=226545" title="கரியப்பா">
கரியப்பா

பீல்டு மார்ஷல் கே.எம்.கரியப்பா (கன்னடம்: ಫೀಲ್ಡ್ ಮಾರ್ಷಲ್ ಕೊಡಂದೆರ ಮಾದಪ್ಪ ಕಾರಿಯಪ್ಪ (ಕಾರ್ಯಪ್ಪ), ஆங்கிலம்:Kodandera Madappa Cariappa
(28 ஜனவரி 1899 – 15 மே 1993) இந்தியத் தரைப்படையின் முதல் 
முதற் பெரும் படைத்தலைவர் (commander-in-chief). இவர் இந்திய விடுதலைக்குப் பின்னர் 1947 ஆம் ஆண்டு ஏற்பட்ட இந்திய பாகிஸ்தான் போரில் இந்தியப் படைகளை வழிநடத்தினார்.


</doc>
<doc id="226548" url="https://ta.wikipedia.org/wiki?curid=226548" title="ஜோப்ஸ்">
ஜோப்ஸ்

ஜோப்ஸ் () இது 2013ஆம் ஆண்டு வெளியான அமெரிக்கா நாட்டு வாழ்க்கை வரலாற்று திரைப்படம். இந்த திரைப்படத்தை யோசுவா மைக்கேல் ஸ்டேர்ன் இயக்க, ஆஷ்டன் குட்சர், டெர்மொட் மல்ரோனி, ஜோஷ் கட், லுகாஸ் ஹாஸ், ஜே. கே. சிம்மன்ஸ், லெஸ்லி ஆன் வாரன் உள்ளிட்ட பலர் நடித்துள்ளார்கள். 



</doc>
<doc id="226551" url="https://ta.wikipedia.org/wiki?curid=226551" title="டான் ஜோன்">
டான் ஜோன்

டான் ஜோன் () இது 2013ஆம் ஆண்டு வெளியான அமெரிக்கா நாட்டு காதல் நகைச்சுவை திரைப்படம். இந்த திரைப்படத்தை ஜோசப் கார்டன்-லெவிட் எழுதி, இயக்கி மற்றும் நடித்துள்ளார். இவருடன் சேர்ந்து ஸ்கார்லெட் ஜான்ஸன், ஜூலியானா மூரே, ராப் பிரவுன், பிரீலார்சன் என்பவர்களும் நடித்துள்ளார்கள். இந்த திரைப்படம் ஜனவரி 18, 2013ஆம் ஆண்டு அமெரிக்காவில் வெளியானது. 



</doc>
<doc id="226556" url="https://ta.wikipedia.org/wiki?curid=226556" title="எச்டி 164922">
எச்டி 164922

எச்டி 164922"(HD 164922)" என்பது ஹெர்குலஸ் விண்மீன் தொகுதியில் உள்ள ஒரு விண்மீன் ஆகும்.இதன் விண்மீன் வகைப்பாடு ஆரஞ்சு குறு வின்மீண் K0V ஆகும்.இது மங்கலான விண்மீன் என்பதால் இதை வெறும் கண்களால் காண இயலாது.ஆனால் இருகண் நோக்கி மற்றும் தொலைநோக்கி மூலம் காண இயலும். இது புவியிலிருந்து 72 ஒளியாண்டுகள் தொலைவில் அமைந்துள்ளது.இதன் அகவை 13.4 பில்லியன் ஆண்டுகள் ஆகும்.இது இன்னும் சில ஆண்டுகளில் பரிணாமம் அடைந்து சிவப்பு அரக்கன் என்ற விண்மீன் நிலையை அடையும்.இதில் உள்ள தனிமத்தின் அளவு சூரியனை விட 50% அதிகம்.இந்த விண்மீன் தான் நமக்கு தொரிந்த வரை நமது பிரபஞ்சத்தின் வயதான விண்மீன் ஆகும்.


</doc>
<doc id="226560" url="https://ta.wikipedia.org/wiki?curid=226560" title="திருவலிதாயம் திருவல்லீசுவரர் கோயில்">
திருவலிதாயம் திருவல்லீசுவரர் கோயில்

திருவலிதாயம் - பாடி வல்லீஸ்வரசுவாமி கோயில் சம்பந்தர் பாடல் பெற்ற சிவாலயமாகும். பாடல் பெற்ற தலங்களில் தொண்டை நாட்டுத் தலங்களில் ஒன்றாகும். 

சென்னை மாவட்டத்தில் ஆவடி செல்லும் சாலையில் பாடி லூகாஸ் டிவிஸ் பேருந்து நிறுத்தத்திற்கு அருகில் உள்ள அம்மன் கோவிலுக்கு எதிரே உள்ள சாலை வழியாகச் சென்று இக்கோவிலை அடையலாம். 

இராமர், ஆஞ்சனேயர், சூரியன், சந்திரன் முதலானோர் இறைவனை வழிபட்ட தலம் என்பது தொன்நம்பிக்கை. இத்தலத்தின் மூலவர் திருவல்லீஸ்வரர் என்றும் திருவலிதமுடையநாயனார் என்றும் அழைக்கப்பெறுகிறார். தாயார் ஜெகதாம்பிகை ஆவார். பரத்வாஜ் தீர்த்தம் இத்தல தீர்த்தமாகவும், பாதிரி மற்றும் கொன்றை மரம் தலமரமாகவும் அறியப்பெறுகிறது.

அருள்மிகு திருவல்லீஸ்வரர் திருக்கோயில் - தினமலர் கோவில்கள்


</doc>
<doc id="226572" url="https://ta.wikipedia.org/wiki?curid=226572" title="எறும்புண்ணி">
எறும்புண்ணி

எறும்புண்ணி அல்லது அழுங்கு ("Anteater") என்பது பாலூட்டி இனத்தை சேர்ந்தது. இவைகள் புற்றுகளிலுள்ள எறும்புகளையும், கறையான்களையும், ஈசல்களையும் மட்டுமே உண்பதால் இதற்கு எறும்பு தின்னி என்று பெயராயிற்று. எறும்பு தின்னியில் எட்டு வகையான இனங்கள் உள்ளது. இலங்கை பேச்சு வழக்கில் இது அணுங்கு எனவும், சிங்களத்தில் கபல்லேவா என்றும், மலையாளத்தில் ஈனம்பேச்சி என்றும் இது அழைக்கப்படுகின்றது.

எறும்புண்ணியின் தலை தவிர உடலின் மற்ற அனைத்து உறுப்புகளும் கடினமான செதில்கள் போன்ற தோலால் மூடப்பட்டுள்ளன. சிறிய தலையும், நீண்ட வாலும் கொண்ட எறும்பு தின்னியின் உடல் 30 முதல் 100 செண்டி மீட்டர் நீளமுடையது. பெண் எறும்பு தின்னிகள் ஆண் எறும்பு தின்னிகளை விட சிறியவை. இவை ஆகக் கூடியது 20 ஆண்டுகள் வாழக்கூடியவை.

ஊனுண்ணி வகையைச் சார்ந்த எறும்பு தின்னிகள் நீண்ட நாக்கு மூலம் எறும்புகளையும், பூச்சிகளையும் தூரத்தில் இருந்தவாறே பிடித்து உட்கொள்ளும். பூச்சிகளையும் எறும்புகளையும் தன் மோப்ப சக்தியின் மூலம் கண்டறியும் குணம் கொண்டவை.
நிலத்தடியில் 3 முதல் 5 மீட்டர் ஆழத்தில் வாழும் எறும்பினங்களை கண்டறிந்து, தோண்டி உட்கொள்ளும். எறும்பு தின்னிகளுக்கு பார்வைத் திறன் மிகக் குறைவு. எனினும் இவற்றின் மோப்ப சக்தியாலும், கேட்கும் திறனாலும் இவை தமது உணவைக் தேடிக் கண்டறியும் குணமுடையவை.எறும்பு தின்னிகள் நன்கு நீந்தும் ஆற்றல் கொண்டவை. எதிரிகளைக் கண்டு கொண்டால், உடலை பந்து போன்று சுருட்டி வைத்துக் கொண்டு தம்மைக் காத்துக் கொள்ளும் குணமுடையவை. எறும்பு தின்னியில் சில இனங்கள் மரமேறிகளாக உள்ளன.

எறும்பு தின்னிகள் தனிமை விரும்பிகள். எனினும் இனப்பெருக்க காலங்களில், குறிப்பாக கோடை காலங்களில் மட்டும் ஒன்றுடன் ஒன்று கூடும். ஆண் எறும்பு தின்னி, பெண் எறும்பு தின்னியை விட 50 விழுக்காடு பெரியது.

எறும்பு தின்னிகள் வெப்ப மண்டலப் பகுதிகளான ஆப்பிரிக்கா, தெற்கு மற்றும் தென்கிழக்கு ஆசியா நாடுகளில் அதிகம் காணப்படுகின்றன. எறும்பு தின்னியின் கடினமான தோலுக்காக அதிகமாக வேட்டையாடப்படுவதால் இவ்வினம் தற்போது அழிவின் விளிம்பில் உள்ளது.



</doc>
<doc id="226574" url="https://ta.wikipedia.org/wiki?curid=226574" title="டை ஹார்ட் 5">
டை ஹார்ட் 5

டை ஹார்ட் 5 () இது 2013ஆம் ஆண்டு வெளியான அமெரிக்கா நாட்டு அதிரடித் திரைப்படம். இந்தத் திரைப்படத்தை ஜோன் மூரே இயக்க, ப்ரூஸ் வில்லீஸ், ஜெய் கோர்ட்னி, செபாஸ்டியன் கோச், கோல் ஹாஸர் உள்ளிட்ட பலர் நடித்துள்ளார்கள்.

சிறு கருத்து வேறுபாட்டால் பிரிந்து வாழும் தந்தை ப்ரூஸ் வில்லீஸ் மற்றும் மகன் ஜெய் கோர்ட்னி. மகன் ஜெய் கோர்ட்னி ரஷியாவில் சிறைவைத்து இருப்பதை அறிந்து அங்கு செல்லும் ப்ரூஸ் வில்லீஸ், பல போராட்டங்களுக்கு பிறகு மகனை காப்பாற்றுகிறார். அப்போது அவருக்கு ஒரு அதிர்ச்சி தனது மகனும் தன்னைப்போல ஒரு உளவாளி என்று அறிகின்றார். ரஷியாவில் அமெரிக்காவுக்கு எதிராக ராணுவம் அணு ஆயுதங்கள் தயாரிப்பது தெரியவர அந்தத் திட்டங்களை தந்தையும் மகனும் எப்படித் தடுத்தார்கள் என்பதுதான் கதை.


இந்தத் திரைப்படம் தமிழ் மொழியில் டை ஹார்ட் 5 என்ற பெயரில் மொழிமாற்றம் செய்யப்பட்டு வெளியானது.



</doc>
<doc id="226576" url="https://ta.wikipedia.org/wiki?curid=226576" title="இஸ்டோக்கர்">
இஸ்டோக்கர்

ஸ்டோக்கர் () இது 2013ஆம் ஆண்டு வெளியான அமெரிக்கா நாட்டு உளவியல் த்ரில்லர் திரைப்படம். இந்த திரைப்படத்தை வெண்ட்வொர்த் மில்லர் எழுதியுள்ளார், மற்றும் பார்க் சான்-வூக் இயக்கியுள்ளார். இந்த திரைப்படம் ஜனவரி 20, 2013ஆம் ஆண்டு அமெரிக்காவில் வெளியானது. 



</doc>
<doc id="226580" url="https://ta.wikipedia.org/wiki?curid=226580" title="சமிந்த எரங்கா">
சமிந்த எரங்கா

சமிந்த எரங்கா ("Shaminda Eranga", பிறப்பு: 23 சூன் 1986) இலங்கைத் துடுப்பாட்டப் பந்து வீச்சாளர் ஆவார்.

சமிந்த எரங்கா தனது முதலாவது ஒருநாள் பன்னாட்டுத் துடுப்பாட்டப் போட்டியை இலங்கை அணிக்காக 2011 ஆகத்து 16 இல் அம்பாந்தோட்டை, துடுப்பாட்ட அரங்கில், ஆத்திரேலியாவுக்கு எதிராக விளையாடி, இரண்டு விக்கெட்டுகளைக் கைப்பற்றினார்.

முதலாவது தேர்வுப் போட்டியை 201 செப்டம்பர் 16 இல் ஆத்திரேலியாவுக்கு எதிராக விளையாடினார். தனது முதலாவது பந்திலேயே விக்கெட் ஒன்றைக் கைப்பற்றினார். இவ்வாறு உலகிலேயே முதலாவது பந்தில் விக்கெட் கைப்பற்றியவர்களில் இவர் 15வது வீரர் ஆவார். மொத்தம் ஐந்து விக்கெட்டுகளை இவர் தனது முதலாவது தேர்வுப் போட்டியில் பெற்றார்.

துடுப்ப்ட்ட விளையாட்டுகளில் இவர் தொடர்ச்சியாகக் காயமடைந்து வந்ததால், இவரது இரண்டாவது தேர்வுப் போட்டி 2012 ஆகத்திலேயே இடம்பெற்றது. அப்போது அவர் தனது முதலாவது பன்னாட்டு இருபது20 போட்டியிலும் விளையாடினார். இந்தியாவுக்கு எதிரான இ20 போட்டியில் தனது முதலாவது ஓவரிலேயே கம்பீரின் விக்கெட்டைக் கைப்பற்றினார். இதன் மூலம், தான் விளையாடிய அனைத்து முதலாவது துடுப்பாட்ட விளையாட்டுகளிலும் (தேர்வு, ஒருநாள், இருபது20) முதல் ஓவரிலேயே விக்கெட்டைக் கைப்பற்றிய ஒரே வீரர் என்ற சாதனையை நிலைநாட்டினார்.



</doc>
<doc id="226581" url="https://ta.wikipedia.org/wiki?curid=226581" title="வருமான வரி (சங்ககாலம்)">
வருமான வரி (சங்ககாலம்)

சங்ககாலத்தில் வருமானத்தைக் கணக்கிட்டு வரி விதிக்கும் பழக்கம் இருந்தது. காவலர்கள் கணக்கிடும் அலுவலர்களாகச் செயல்பட்டனர். எவ்வாறு கணக்கிட்டனர் என்பது தெரியவில்லை ஆயினும் கணக்கிடும்போது கணக்கிடும் காவலர்களும், கணக்கீட்டுக்கு உள்ளானவர்களும் பெரிதும் வருந்தினர் என்பது தெளிவாகத் தெரிகிறது. இரவு வேளையில் மழை பொழிந்துகொண்டிருந்தபோது காதலன் காதலிக்காகக் காத்திருக்கும் வேளையில் காதலி பட்ட துன்பம் வரிக் கணக்கிடும் காவலனும், வருமானக் காரரும் படும் துன்பம் போல இருந்ததாம். 


</doc>
<doc id="226584" url="https://ta.wikipedia.org/wiki?curid=226584" title="பிரபஞ்ச நுண்ணலை அம்பலம்">
பிரபஞ்ச நுண்ணலை அம்பலம்

பிரபஞ்ச நுண்ணலை அம்பலம் ("cosmic microwave background") என்பது இந்த பிரபஞ்சம் உருவாக காரனமான பெரு வெடிப்பின் போது உருவான வெப்பக் கதிர்வீசலின் எஞ்சிய வெப்பக் கதிர்வீசல் ஆகும். பிரபஞ்ச நுண்ணலை கதிர் இயக்கம் என்பது பிரபஞ்சத்தின் முதன் முதலாக தோன்றிய கதிர் இயக்கம் என்பதால் பிரபஞ்சவியலின் அடிப்படையாக எடுத்துக்கொள்ளப்படுகிறது. சாதரண வானியற் தொலைநோக்கியில் இரண்டு விண்மீன்கள் அல்லது இரண்டு விண்மீன் பேரடைகளுக்கு இடைப்பட்ட பகுதியைப் பார்க்கும் போது இருட்டாகத் தெரியும்.ஆனால் நுண்ணுணர்வு மிக்க வானொலி அதிர்வெண் தொலைநோக்கி மூலம் பார்க்கும் போது இவைகளுக்கு இடையே ஒரு மங்கலான ஒளி இருப்பதும் இவை அனைத்துத் திசையிலும் சமமாகப் பரவியிருப்பதும் தெரிகிறது.ஆனால் இந்த ஒளி எந்த விண்மீன் அல்லது விண்மீன் பேரடையுடனும் தொடர்பு உடையது அல்ல.

1965 லேயே ரேடியோ ஆன்டெனாவில் இந்த நுண்ணலைப் பட்டு சதா கொர் என்ற சீற்ற ஒளியை எற்படுத்துகிறது என ஆர்னோ பென்சியா மற்றும் ராபர்ட் வில்லன் இருவரும் தற்செயலாகக் கண்டுள்ளார்கள். 1978 ல் இதற்காக இவர்களுக்கு இயற்பியலுக்கான நோபல் பரிசு வழங்கப்பட்டது.
பிரபஞ்சம் குழந்தை பருவத்தில் இருந்த போது அதாவது கோள்கள், விண்மீன்கள் உருவாகாத காலத்தில், பிரபஞ்சம் அடர்த்தியாகவும், அதித வெப்பமாகவும், ஹைட்ரஜன் பிளாசுமாவால் உருவான வெப்பப் புகையால் சூழப்பட்டும் இருந்தது.அதில் அணு மூலக்கூறுகளான எலெக்ட்ரான், புரோட்டான், நியூட்ரான் மற்றும் இன்ன பிற அடிப்படைத் துகள்கள் அனைத்தும் இந்த புகையுள் நிறைந்து காணப்பட்டது.ஆனால் அதன் அதித வெப்பம் காரணமாக இந்த மூலக்கூறுகள் ஒன்றினைந்து அணுக்களாக மாற இயலவில்லை.பின்னர் இந்த பிரபஞ்சம் விரிவடைந்த போது ஹைட்ரஜன் பிளாசுமாவும் அதில் இருத்த வெப்பமும் விரிவடைந்தது, இதனால் பிரபஞ்சம் குளிர்ச்சியடைய தொடங்கியது. அதனால் மூலக்கூறுகள் ஒன்றினைந்து அணுக்களாக மாற முடிந்தது.இந்த நிகழ்வுக்கு பின் எலெக்ட்ரான், புரோட்டானுடன் மோதிக் கொண்டிருந்த ஃபோட்டோன் தனியாகப் பிரிந்தது.இந்த ஃபோட்டோனை இன்று வரை ஒளியாகக் காண முடிகிறது.ஆனால் பிரபஞ்சம் விரிவடைய விரிவடைய இதன் ஆற்றல் குறைந்து இப்போது மிகக் குறைவான ஆற்றல் மட்டுமே இதற்கு உள்ளது.பிரபஞ்ச நுண்ணலை அம்பலத்தில் இடத்திற்கு இடம் சிறு வெப்ப மற்றும் அடர்த்தி மாற்றங்கள் காணப்படுகிறது.
பிரபஞ்ச நுண்ணலை அம்பலம், பெரு வெடிப்புக் கோட்பாட்டின் சிறந்த ஆதாரமாக அமைகிறது.மேலும் பிரபஞ்ச நுண்ணலையை அளவிடுதலில் ஏற்படும் முன்னேற்றம் பெரு வெடிப்புக் கோட்பாட்டை பிரபஞ்சம் உருவானதை விளக்க சிறந்த மாதிரியாக எடுத்துக் கொள்ளப்படுகிறது.1960 ல் பிரபஞ்ச நுண்ணலையை கண்டறிந்த பிறகு பிரபஞ்சம் பற்றிய மற்ற கோட்பாடுகளில் ஆர்வம் குறைந்து விட்டது.பெரு வெடிப்புக் கோட்பாட்டின் படி, இந்தப் பிரபஞ்சம் உருவாகி அதன்பின் விரிவடைந்திருந்தால், வெப்பம் எப்படி பரவியிருக்கும் என்று விஞ்ஞானிகள் உருவாக்கிய மாதிரியுடன் இந்தப் பிரபஞ்ச நுண்ணலை அம்பலம் சரியாக ஒத்துப்போகிறது. இதனால் விஞ்ஞானிகள் பிரபஞ்ச நுண்ணலை அம்பலத்தை, பெரு வெடிப்புக் கோட்பாட்டின் ஆதாரமாகக் கொள்கிறார்கள்.


</doc>
<doc id="226585" url="https://ta.wikipedia.org/wiki?curid=226585" title="ராபின் வில்லியம்ஸ்">
ராபின் வில்லியம்ஸ்

இராபின் மெக்லரின் வில்லியம்ஸ் (Robin McLaurin Williams) (பிறப்பு: சூலை 21, 1951–ஆகஸ்டு 11, 2014) அமெரிக்கத் தொலைக்காட்சி மற்றும் திரைப்பட நடிகர் மற்றும் மேடைச் சிரிப்புரைஞராவார். சிகாகோவில் பிறந்த இவர் சான் பிரான்சிஸ்கோ மற்றும் லாஸ் ஏஞ்சலஸ் நகரங்களில் 1970 ஆம் ஆண்டு கலகட்டங்களில் மேடைச் சிரிப்புரைஞராக இருந்தார். மோர்க் அண்ட் மைன்டி எனும் சூழ்நிலைக்கேற்ற நகைச்சுவை செய்யும் ஒரு நிகழ்ச்சியில் மோர்க் எனும் வேற்றுலக உயிரியாக நடித்ததன் மூலம் பிரபலமடைந்தார். அதன் பின்பு மேடைச் சிரிப்புரைஞராகவும், துரைப்படங்களிலும் நடித்தார். இவரின் முன்னேற்பாடின்றித் திடிரென்று செய்யும் திறனால் இவர் பரவலாக அறியப்படுகிறார்.

1980 இல் வெளிவந்த பாபேய் எனும் திரைப்படத்தில் முதன்முறையாக நடித்தார். வில்லியம் திரைப்படங்களில் முக்கியக் கதாப்பாத்திரங்களிலும், துணைக் கதாப்பாத்திரங்களிலும் நடித்துள்ளார். இவர் நடித்த திரைப்படங்கள் வியாபார ரீதியிலும், விமர்சன ரீதியிலும் நல்ல வரவேற்பைப் பெற்றது. குறிப்பாக குட்மார்னிங் வியட்நாம் (காலை வணக்கம் வியட்நாம் (1987) டெட் போயட்ஸ் சொசைட்டி(1989), வால்ட் டிஸ்னி நிறுவனத்தின் அலாவுதீன் திரைப்படம் (1992) 1997 இல் குட் வில் ஹன்டிங் ஆகிய திரைப்படங்களில் முக்கியக் கதாப்பத்திரங்களில் நடித்தார். மேலும் ஸ்டீவன் ஸ்பில்பேர்க் இயக்கத்தில் 1991 இல் வெளிவந்த ஹுக் , ஜோ ஜான்ஸ்டன் இயக்கிய ஜுமாஞ்சி (1995), மற்றும் 2006 இல் ஷான் லீவி இயக்கிய நைட் அட தெ மியூசியம் போன்ற அதிக வசூல் பெற்ற திரைப்படங்களில் நடித்துள்ளார். 

1997-ல் வெளிவந்த 'குட் வில் ஹண்டிங்' படத்தின் நடிப்புக்காக சிறந்த துணை நடிகருக்கான அகாதமி விருதை வென்றார் . இரு முறை எம்மி விருதும், ஏழு முறை கோல்டன் குளோப் விருதும், நான்கும் முறை கிராமி விருது பெற்றுள்ளார். மேலும் சிறந்த நடிகருக்கான அகாதமி விருதுக்கு மூன்றுமுறை பரிந்துரைக்கப்பட்டுள்ளார் .அவர் நடித்த மிஸஸ் டவுட்ஃபயர்’ தமிழில் அவ்வை சண்முகியாகவும், ‘பாட்ச் ஆடம்ஸ்’ படம் தமிழில் வசூல்ராஜா எம்.பி.பி.எஸ், ஹிந்தியில் முன்னாபாய் எம்.பி.பி.எஸ் என்றும் வெளிவந்தன .

ஆகஸ்டு 11, 2014 இல் தனது 63 ஆவது வயதில் கலிபோர்னியா , பாரடைசு கேயில் உள்ள தனது வீட்டில் தற்கொலைசெய்துகொண்டார். 

ராபின் மேக்லரின் வில்லியம்ஸ் இலினொய் மாநிலத்தில் உள்ள சிகாகோ நகரில் உள்ள புனித லுக்ஸ் மருத்துவமனையில் ஜூலை 21 ஆம் தேதி 1951 வருடம் பிறந்தார் . இவரின் தந்தை ராபர்ட் ஃபிட்ஸ்ஜெரால்ட் வில்லியம்ஸ் , போர்ட் தானுந்து நிறுவனத்தில் நிருவாக அதிகாரியாக பணியாற்றினார். தாய் லாரி மெக்லரின் மிசிசிப்பியின் முன்னாள் வடிவழகி. வில்லியம்சுக்கு ராபர்ட் மற்றும் மெக்லரின் எனும் இரு சகோதரர்கள் உள்ளனர். இவர் இங்கிலாந்து, அயர்லாந்து, இசுக்கொட்லாந்து, வேல்ஸ்,ஜெர்மன் மற்றும் பிரான்சு ஆகிய வழி மரபைச் சார்ந்தவர் ஆவார்.

வில்லியம்ஸ் ஆரம்ப கல்வி பொது கார்டன் ஆரம்பப்பள்ளியிலும் நடுநிலைக்கல்வி டீர் பாத் நடுநிலை பள்ளியிலும் பயின்றார்.

ஆரம்ப காலத்தில் ஜோனதான் வின்டர்சை ராபின் வில்லியம்ஸ் தனது இலட்சிய மனிதராக கருதினார்.
ராபின் வில்லியம்ஸ் 1970 இல் சான் பிரான்சிஸ்கோ விரிகுடா பகுதியில் மேடைச் சிரிப்புரை செய்து தனது வாழ்க்கையை தொடங்கினார். அவரது முதல் நடிப்பு சான் பிரான்சிஸ்கோ, நகைச்சுவை கிளப், புனித நகர பூங்காவில் நடந்தது.



</doc>
<doc id="226606" url="https://ta.wikipedia.org/wiki?curid=226606" title="திருப்பாலைக்குடி">
திருப்பாலைக்குடி

திருப்பாலைக்குடி (Thiruppalaikkudi) என்பது தமிழகத்தின், இராமநாதபுரம் மாவட்டத்தில் உள்ள ஓர் சிறுநகரம். இங்கு மீனவ மக்கள் அதிகளவில் வசிக்கின்றனர்.

2011 ஆம் ஆண்டு எடுக்கப்பட்ட மக்கள் தெகை கணக்கெடுப்பின் படி, இங்கு 19886 பேர் வசிக்கின்றனர்.

இப்பகுதியில் முஸ்லிம் தெருக்கள், பழங்கோட்டை, வடக்கு பகுதி, கிழக்கு பகுதி, தெற்கு பகுதி, காந்திநகர் போன்ற பகுதிகள் உள்ளன. இந்த ஊரானது இராமநாதபுரம் நகரில் இருந்து 24 கி. மீ தொலைவில் உள்ளது.

இங்கு மீன் பிடி தொழில், மீன்களைப் பதப்படுத்தும் நிருவனங்களும், உப்பளங்களும், இரால் பண்னைகளும் உள்ளன.

கிழக்கு கடற்கரைச் சாலையானது (ECR) திருப்பாலைகுடியை கடந்து செல்வதால் அனைத்து பேருந்துகளும் இங்கு நின்றுச் செல்கின்றன. அருகில் உள்ள ரயில் நிலையம் இராமநாதபுரம் இரயில் நிலையமாகும். மதுரை பன்னாட்டு விமான நிலையம் 132 கி. மீ தொலைவில் உள்ளது.


</doc>
<doc id="226613" url="https://ta.wikipedia.org/wiki?curid=226613" title="மென் டென்னிசு">
மென் டென்னிசு

மென் டென்னிசு ("Soft tennis") வழமையான டென்னிசு போலவே ஓர் வலைத்தடுப்பால் இரண்டாக பிரிக்கப்பட்ட ஆடுகளத்தில் கைமட்டைகளைக் கொண்டு ஆடப்படும் விளையாட்டாகும். இதிலும் ஒற்றையராகவோ இரட்டையராகவோ ஆட இயலும். இதில் விளையாடப்படும் பந்து டென்னிசின் கடின மஞ்சள் பந்துகளைப் போலன்றி மென்மையான மீள்மத்தினால் ஆனவை. இந்த விளையாட்டின் நோக்கம் வலைக்கு மேலாக அடுத்த பாதி ஆடுகளத்தின் எல்லைகளுக்குள்ளும் எதிராளியை திரும்ப அடிக்க விடாதவாறும் பந்தை அடிப்பதாகும். இந்த விளையாட்டு முதன்மையாக ஆசிய நாடுகளில், குறிப்பாக ஜப்பான், சீனக் குடியரசு, தென் கொரியா, தாய்லாந்து, பிலிப்பீன்சில் ஆடப்படுகிறது. 2004இல் மென் டென்னிசு ஐரோப்பாவிற்கு அறிமுகப்படுத்தப்பட்டது. பெல்ஜியம், நெதர்லாந்து, போலந்து, அங்கேரி, செக் குடியரசு, ஐக்கிய இராச்சியம், மற்றும் இந்தியாவில் இந்த விளையாட்டிற்கான சங்கங்கள் உருவாகியுள்ளன.இவை அனைத்தும் ஐரோப்பிய மென் டென்னிசு கூட்டமைப்பு மற்றும் பன்னாட்டு மென் டென்னிசு கூட்டமைப்புக்களில் உறுப்பினராக உள்ளன.

பத்தொன்பதாம் நூற்றாண்டின் இறுதியில் சப்பானில் மேற்கத்திய பாதிரிகளால் டென்னிசு அறிமுகப்படுத்தப்பட்டது. தரமான டென்னிசுப் பந்துகளின் இறக்குமதி மிகுந்த செலவானதாலும் உள்ளூரில் தயாரிக்க இயலாமையாலும் தங்களுக்கேற்ற வகையில் கைமட்டையையும் பந்தையும் வடிவமைத்துக் கொண்டு சப்பானியர்கள் ஆடத் தொடங்கினர். இது என அழைக்கப்பட்டது.


</doc>
<doc id="226614" url="https://ta.wikipedia.org/wiki?curid=226614" title="யூத்திகு">
யூத்திகு

யூத்திகு () என்பவர் துரோவா நகரினைச்சேர்ந்த இளைஞர் ஆவார். இவர் பவுல் பேசுவதைக்கேட்க வந்தோருள் ஒருவர். பவுல் நீண்ட நேரம் பேசிக் கொண்டிருந்தபோது இவர் அயர்ந்து தூங்கியதால் மூன்றாம் மாடியிலிருந்து கீழே விழுந்தார். அங்கு இருந்தோர் இவரை பிணமாகத் தூக்கி எடுத்தார்கள். பவுல் கீழே இறங்கி வந்து அவர் மீது படுத்து அணைத்துக்கொண்டு, "அமளியை நிறுத்துங்கள்: இவர் உயிரோடுதானியிருக்கிறார்" என்று கூறினார். இந்த நிகழ்வு புதிய ஏற்பாட்டின் திருத்தூதர் பணிகள் நூலில் 20:9-12இல் விவரிக்கப்படுள்ளது..

இந்த நிகழ்வின் விவரிப்பில் இவர் இறந்தாரா அல்லது மயக்கமடைந்தாரா என்பது குறித்து மொழிபெயர்ப்பாளரிடையே ஒத்த கருத்தில்லை.

"யூத்திகு" என்னும் பெயருக்கு ஆகூழ் என்பது பொருள்.

இந்தநிகழ்வு ஓமரின் கதைகளில் குறிப்பாக "ஒடிசியில்" வரும் நிகழ்வோடு அதிகம் ஒத்திருப்பதால் இதன் நம்பகத்தன்மையினை பலர் கேள்விக்குள்ளாகியுள்ளனர்.



</doc>
<doc id="226617" url="https://ta.wikipedia.org/wiki?curid=226617" title="எம். கே. சானு">
எம். கே. சானு

எம். கே. சானு, மலையாள எழுத்தாளர் ஆவார். இவர் ஆசிரியராகப் பணியாற்றியுள்ளார். 




</doc>
<doc id="226618" url="https://ta.wikipedia.org/wiki?curid=226618" title="உஷூ">
உஷூ

உஷூ ("Wushu",) மரபார்ந்த சீனச் சண்டைக் கலைகளை அடிப்படையாகக் கொண்ட ஒருவரோடொருவர் மோதும் உடல் திறன் விளையாட்டு ஆகும்; 1949இல் சீனாவில் பரம்பரை சண்டைக் கலைகளை சீர்தரப்படுத்துகையில் இந்த விளையாட்டு உருவானது. சீர்தரப்படுத்தும் முயற்சிகள் முன்னதாகவும் எடுக்கப்பட்டு 1928இல் நாஞ்சிங்கில் மைய கோஷு கழகம் உருவானது. உஷூ என்ற சீனச் சொல் "சண்டைக் கலைகள்" (武 "Wu" = படை அல்லது சண்டை, 术 "Shu" = கலை) எனப் பொருள்படும். பன்னாட்டு உஷூ கூட்டமைப்பு இரண்டாண்டுகளுக்கு ஒருமுறை பன்னாட்டு உஷூ போட்டிகளை நடத்துகின்றது. முதல் உலகப் போட்டிகள் பெய்ஜிங்கில் 1991இல் நடைபெற்றன.

உஷூ போட்டிகளில் இரண்டு வடிவங்கள் உள்ளன: டயோலு (套路; வடிவங்கள்) மற்றும் சான்டா (散打).


</doc>
<doc id="226631" url="https://ta.wikipedia.org/wiki?curid=226631" title="ஆல்பா செண்டாரி">
ஆல்பா செண்டாரி

ஆல்பா செண்டாரி ("Alpha Centauri") என்பது சென்டோரஸ் விண்மீன் குழுமத்தில் உள்ள ஒரு விண்மீன் ஆகும். இது வானத்தில் 3வது பிரகாசமான விண்மீன். இது சூரியனிருந்து 4.37 ஒளியாண்டுகள் தொலைவில் அமைந்துள்ளது, இதனால் இது சூரியக் குடும்பத்தின் மிக அருகில் உள்ள மற்றொரு விண்மீன் குடும்பம் ஆகும். இது வெறும் கண்களுக்கு ஒரே விண்மீன் போலத் தோன்றினாலும் உன்மையில் இது இரும விண்மீன் ஆகும். அதில் ஒன்று ஆல்பா செண்டாரி எ மற்றொன்று ஆல்பா செண்டாரி பி, இரண்டையும் சேர்த்து ஆல்பா செண்டாரி எபி என அழைப்பார்கள், ஆல்பா செண்டாரி எபி யின் தோற்ற ஒளிப்பொலிவெண் -0.27
ஆல்பா செண்டாரி எ சூரியனைப் போன்று 110% நிறையும் 151.9% ஒளிர்வு அளவையும் உடையது.

இதன் அருகிலேயே மூன்றாவது விண்மீன் புரோக்சிமா செண்ட்டாரி அல்லது ஆல்பா செண்டாரி சி. இது ஆல்பா செண்டாரி எபி யின் ஈர்ப்பு விசையால் கட்டுபடுத்தப்படுகிறது. இது சூரியனிருந்து 4.24 ஒளியாண்டுகள் தொலைவில் அமைந்துள்ளது,இது ஆல்பா செண்டாரி எபி யை விட சூரியனுக்கு அருகில் இருந்தும் நம்மால் இதை வெறும் கண்களால் காண இயலாது.இது ஆல்பா செண்டாரி எபி யிருந்து 0.2 ஒளியாண்டுகள் தொலைவில் அமைந்துள்ளது.

ஆல்பா செண்டாரி என்ற பெயர், வானில் வெறும் கண்களுக்கு ஒன்றாக தெரியும் ஆல்பா செண்டாரி எபி யை குறிக்கிறது. புவியிலிருந்து பார்க்கும் போது ஆல்பா செண்டாரி எபி க்கு 2.2° கோண இடைவெளியில் புரோக்சிமா செண்ட்டாரி அமைந்துள்ளது.அமைப்பு ரீதியாக ஆல்பா செண்டாரி எ மற்றும் ஆல்பா செண்டாரி பி ஆகிய இரண்டும் இரும விண்மீன் என்ற போதிலும் புவியிலிருந்து பார்க்கும் போது புரோக்சிமா செண்ட்டாரி மற்றும் ஆல்பா செண்டாரி எபி இரட்டை விண்மீன் போல தோன்றும்.எனவே மொத்த ஆல்பா செண்டாரி குடும்பம் ஒரு மும்மடி விண்மீன் போல காணப்படுகிறது அதன் பெயர் ஆல்பா செண்டாரி எபி-சி.

ஆல்பா செண்டாரி எ, ஆல்பா செண்டாரி எபி என்ற இரட்டை விண்மீனில் முதன்மை விண்மீன் ஆகும்.இது சூரியனை விட சற்று அதிகமாக ஒளிர்வு அளவை கொண்டுள்ளது.இது மஞ்சள் நிறத்தில் காணப்படும்.இதன் விண்மீன் வகைப்பாடு G2 V.இதன் சுற்று வட்ட பாதையை வைத்து, இது 10% சூரியனை விட அதிக நிறை உடையது எனவும் 23% சூரியனை விட ஆரம் அதிகம் உடையது எனவும் கணிக்கப்பட்டுள்ளது. ஆல்பா செண்டாரி எ வின் பிரகாசத்தை மட்டும் தனியாக கணக்கில் கொண்டால், இது -0.01 ஒளிப்பொலிவெண் பெற்று வானில் நான்காவது பிரகாசமான விண்மீன் ஆகும்.

ஆல்பா செண்டாரி பி, ஆல்பா செண்டாரி எபி என்ற இரட்டை விண்மீனின் இரண்டாம் நிலை விண்மீன் ஆகும். இது சூரியனை விட சற்று சிறியதாகவும் குறைவான ஒளிர்வு அளவையும் கொண்டுள்ளது. இதன் விண்மீன் வகைப்பாடு K1 V. இதனால் இது ஆரஞ்சு நிறத்தில் காணப்படுகிறது. ஆல்பா செண்டாரி பி, சூரியனில் போல 90% நிறையும் 14% ஆரம் சிறியதாகவும் அமையும்.இது எக்சு-கதிர்களை வெளியிடுகிறது.

ஆல்பா செண்டாரி சி என்பது சூரிய மண்டலத்தின் சூரியனுக்கு மிக அருகாமையில் இருக்கும் விண்மீன். இது ஒரு சிறு நட்சத்திரம் ஆகும். இது பூமியிலிருந்து 4.2 ஒளியாண்டுகள் தூரத்தில் உள்ளது. புரோக்சிமா செண்ட்டாரி செங்குறளி (red dwarf) விண்மீன் வகையைச் சேர்ந்தது.


</doc>
<doc id="226638" url="https://ta.wikipedia.org/wiki?curid=226638" title="ஜொசிஃபஸ்">
ஜொசிஃபஸ்

தீத்துஸ் ஃபெலாவியுஸ் ஜொசிஃபஸ் (; 37 – 100), இயற்பெயர்: மதியாதுவின் மகன் யோசெஃப் (எபிரேயம்: יוסף בן מתתיהו, "Yosef ben Matityahu"), என்பவர் முதல் நூற்றாண்டில் வாழ்ந்த உரோமை குடியுறிமை பெற்ற யூத வரலாற்றாசிரியரும், அறிஞரும், மரபிலக்கண எழுத்தாளரும் ஆவார். இவர் உரோமையரின் கட்டுப்பாட்டில் இருந்த யூதேயாவின் எருசலேம் நகரில் பிறந்தவர். இவரின் தந்தை யூத குருகுலத்தவர். இவரின் தாய் அரச குலத்தவரும் ஆவார்.

கலிலேயாவில் முதலாம் யூத-உரோமைப் போரின்போது உரோமையர்களை எதிர்த்து இவர் போரிட்டாளும், கிபி 67இல் தோல்வியைத்தழுவி வெஸ்பசியானிடம் சரணடைந்தார். இவர் யூத மெசியாவைக்குறித்த முன்னறிவிப்புகளில் வெஸ்பசியான் அரசராவார் என இவர் முன்னறிவித்ததார். அவ்வாறே நிகழ்ந்ததால் கிபி 67இல் வெஸ்பசியான் இவரை விடுவித்தார். அப்போது இவர் அரசரின் குடும்பப்பெயரான "ஃபெலாவியுஸை" (Flavius) தமதாக்கிக்கொண்டார்.

ஜொசிஃபஸ் முழுவதும் உரோமையருக்கு பணிய முன்வந்ததால் இவருக்கு உரோமை குடியுறிமை வழங்கப்பட்டது. அரசரின் மகன் தீத்துஸ் கி.பி 70இல் எருசலேம் முற்றுகையிட்டு தரைமட்டமாக்கியபோது இவர் அவரின் மொழிபெயர்ப்பாளராகவும் அலோசகராகவும் இருந்தார். இம்முற்றுகையின்போதே யூதர்களின் இரண்டாம் கோவில் இடித்து கொள்ளையடிக்கப்பட்டது என்பது குறிக்கத்தக்கது.

இவர் யூத வரலாற்றை முதல் நூற்றாண்டிற்கு அதிக முக்கியத்துவம் அளித்து சித்தரித்துள்ளார். "யூதப் போர்" (The Jewish War, c. 75) மற்றும் "யூத தொன்மையியல் வரலாறு" (Antiquities of the Jews c. 94) என்பன இவரின் முக்கியப்படைப்புகள் ஆகும். இவை முதல் நூற்றாண்டில் யூதத்தின் நிலை மற்றும் ஆதி கிறித்தவர்களின் பின்னனி குறித்து அதிகம் அறிய வழிவகுக்கின்றது.


</doc>
<doc id="226640" url="https://ta.wikipedia.org/wiki?curid=226640" title="அகத்தியான்பள்ளி அகத்தீசுவரர் கோயில்">
அகத்தியான்பள்ளி அகத்தீசுவரர் கோயில்

அகத்தீஸ்வரர் கோயில் திருஞானசம்பந்தரால் தேவாரப் பாடல் பெற்ற தலங்களில் காவிரி தென்கரைத் தலங்களில் உள்ள 126ஆவது சிவத்தலமாகும். இத்தலத்தின் மூலவர் அகத்தீஸ்வரர், தாயார் மங்கை நாயகி. தலவிருட்சமாக வன்னி மரமும், அகத்தி மரமும் உள்ளன. இத்தலத்தில் அகத்திய தீர்த்தம் மற்றும் அக்னி தீர்த்தம் ஆகியவை உள்ளன. இத்தலம் நாகப்பட்டினம் மாவட்டம் வேதாரண்யம் வட்டத்தில் அமைந்துள்ளது. இத்தலம் அகத்தியர் கோவில் என்று வழங்கப்படுகிறது. இயமன் வழிபட்ட தலமிது. அகத்தியருக்குக் கோயில் இங்குள்ளது.

<poem>
"வாடிய வெண்டலை மாலைசூடி மயங்கிருள்
நீடுயர் கொள்ளி விளக்குமாக நிவந்தெரி
ஆடிய எம்பெருமான் அகத்தியான் பள்ளியைப் 
பாடிய சிந்தையினார்கட்கு இல்லையாம் பாவமே!"
</poem>

அருள்மிகு அகத்தீஸ்வரர் திருக்கோயில் - தினமலர் கோயில்கள்



</doc>
<doc id="226644" url="https://ta.wikipedia.org/wiki?curid=226644" title="திருவொற்றியூர் ஆதிபுரீசுவரர் கோயில்">
திருவொற்றியூர் ஆதிபுரீசுவரர் கோயில்

ஆதிபுரீசுவரர் கோயில் தமிழ்நாட்டின் திருவள்ளூர் மாவட்டத்தில் திருவொற்றியூரில் அமைந்துள்ள சிவத்தலமாகும். இத்தலத்தின் மூலவர் ஆதிபுரீசுவர், தாயார் திரிபுரசுந்தரி. இத்தலத்தின் தலவிருட்சமாக அத்தி மரமும், மகிழ மரமும் உள்ளன. தீர்த்தமாக பிரம்ம தீர்த்தமும், ஆதிசேட தீர்த்தமும் அமைந்துள்ளன. இத்திருத்தலத்திலுள்ள இறைவன் ஆதிபுரீஸ்வரர், தியாகராஜர், திருவொற்றீஸ்வரர் ஆகிய பெயர்களால் அழைக்கப்படுகிறார். எனினும், ஆதிபுரீஸ்வரர் எனும் தியாகராஜர் ஒரு சன்னிதியிலும், திருவொற்றீஸ்வரர் தனியாக ஒரு சன்னிதியிலும் காட்சி தருகிறார்கள். காளியின் வடிவாக உள்ள வட்டப்பாறை அம்மன் இங்கே அருள் பாலிக்கிறார். பாடல் பெற்ற தலங்களில் தொண்டை நாட்டுத் தலங்களில் ஒன்றாகும். 


பிரளயம் வேண்டாத பிரம்ம தேவர் சிவபெருமானின் தன்னுடைய கோரிக்கையை வைக்க யாகம் செய்தார். அந்த யாகத்தின் வெற்றியால் யாகத்திலிருந்து சிவபெருமான் தோன்றி பிரளயத்தினை நிகழ்த்தாமல் தடுத்தார்.

இதனால் இத்தலம் பிரளயத்தினை ஒற்றச் செய்தல் (விலகச் செய்தல்) எனும் பொருளில் திருவொற்றியூர் என்று அழைக்கப்படுகிறது.
கம்பர் பகலில் வால்மீகி இராமாயணத்தைக் கேட்டு, இரவில் எழுதினார் என்பது வரலாறு. அவ்வாறு இரவில் எழுதும்போது இங்குள்ள வட்டப்பாறையம்மனைப் பார்த்து,
<poem>
ஒற்றியூர் காக்க உறைகின்ற காளியே!
நந்தாது எழுதுதற்கு நல்லிரவில்
பிந்தாமல் பந்தம் பிடி!
</poem>
என்று வேண்ட, அவ்வாறே காளியன்னையும் பந்தம் பிடித்து, கம்பர் ராமாயணம் எழுத உதவினார்.
சென்னை சிவப்பதிகள் 333 - சிவ த வெங்கடேசன்




</doc>
<doc id="226660" url="https://ta.wikipedia.org/wiki?curid=226660" title="கம்பளிப் பூச்சி">
கம்பளிப் பூச்சி

கம்பளிப் பூச்சி () அல்லது கம்பளிப் புழு () (Caterpillar) என்பது வண்ணத்துப் பூச்சி போன்ற பூச்சியினங்களின் (Insects or Moth) முட்டை புழுவாகும். (குழந்தைகள், இப்புழுக்களை ஆயிரங்கால் பூச்சி என்றும் இரயில் பூச்சி என்றும் அழைப்பர்) கம்பளிப் புழுக்கள் இலைதழைகளை நன்கு உண்டு வளர்ந்த பின் கூட்டுப்புழு (Pupa) பருவத்தை அடைந்து, தன்னைச் சுற்றி கூடு கட்டி சில மாதங்கள் வாழ்ந்த பின்னர், கூட்டிலிருந்து இளம் பூச்சியாக உருவெடுத்து வெளியே வந்து பறக்கிறது. கம்பளிப் புழுக்கள் தோட்டங்களிலுள்ள பழங்கள், இலைகளை உண்பதால் வேளாண்மை உற்பத்தி பாதிக்கப்பபடுகிறது. 

பல கம்பளிப் புழுக்களின் உடலில் முட்கள் போன்ற முடிகள் கொண்டுள்ளது. உடலின் அடியில் எண்ணற்ற சிறு கால்கள் கொண்டுள்ளது. (எனவே குழந்தைகள், இப்புழுக்களை ஆயிரங்கால் பூச்சி என்றும் இரயில் பூச்சி என்றும் அழைப்பர்)மேலும் சுற்றுப்புறச் சூழலுக்கு ஏற்ப தன் உடலின் நிறத்தைக் கொண்டுள்ளது. 

கம்பளிப் புழுக்களில் உள்ள புரதச் சத்து காரணத்தால், பல உயிரினங்கள், கம்பளி புழுக்களை உணவாக உண்டு வாழ்கிறது. கம்பளிப் புழுக்களில் சில இனங்கள் தங்களை எதிரிகளிடமிருந்து காத்துக் கொள்ள நச்சுத்தன்மையுடன், அருவருப்பான தோற்றத்துடன் காணப்படுகிறது. எதிரிகளைத் தாக்க நச்சுத்தன்மையுள்ள உமிழ் நீரைப் பீச்சி அடிக்கிறது. சில இனத்து கம்பளிப் புழுக்கள் எறும்பினங்களுடன் சேர்ந்து, அவைகளின் உதவியுடன் வாழ்கிறது. கம்பளிப் புழுக்கள் உடலில் எதிரிகள் பயப்படும்படியான பல நிறங்கள் கொண்டுள்ளது.

கம்பளி புழுக்கள், தன் உடல் எடையை விட நான்கு அல்லது ஐந்து மடங்கு இலைகளை உண்பதால் இவைகளை உண்ணும் இயந்திரங்கள் (eating machines) என்றழைப்பர். இதனால் கம்பளி புழுக்கள் இருபது நாள்களில் தன் உடல் எடையை இருபது மடங்கு அதிகரிக்கச் செய்து கொண்டு கூட்டுப்புழு (Pupa) பருவத்தை அடைகிறது. 

பட்டுப் பூச்சியினத்தின் கம்பளிப் புழுக்கள், பட்டு நூல் உற்பத்தி செய்ய பயன்படுவதால், அவைகள் தோட்டங்களில் வளர்க்கப்படுகிறது. இக்கம்பளிப் புழுக்களுக்கு முசுமுசுக்கை மரத்தின் இலைகள் உணவாக வழங்கபடுகிறது. நன்கு வளர்ந்த கம்பளி புழுக்கள், கூட்டுப்புழு (Pupa) பருவத்தை அடைவதற்கு முன், தன் வாயிலிருந்து சுரக்கும் உமிழ் நீரால், தன்னைச் சுற்றி நூற்கண்டு போல் ஒரு நூ கூட்டைக் கட்டிக் கொண்டு அதில் பல நாட்கள் வாழ்கிறது. கூட்டுப்புழுவானது, பூச்சிப் பருவத்தை அடைவதற்கு முன் பட்டுப் புழுக்களின் கூடுகளைச் சுடு நீரில் போட்டு, மெல்லிய நீண்ட பட்டு நூல்களை எடுப்பர். இந்நூல்களைக் கொண்டே பட்டுச் சேலை நெய்யப்படுகிறது.



</doc>
<doc id="226664" url="https://ta.wikipedia.org/wiki?curid=226664" title="ஸ்டேப் அப் ஆல் இன்">
ஸ்டேப் அப் ஆல் இன்

ஸ்டேப் அப்: ஆல் இன் () 2014ஆம் ஆண்டு வெளியான அமெரிக்க நாட்டு நடனத் திரைப்படம் ஆகும். இந்தத் திரைப்படத்தை த்ரிஷ் ஷி என்பவர் இயக்கியுள்ளார். இந்தத் திரைப்படத்தை சும்மிட் என்டேர்டைன்மென்ட் மற்றும் லயன்ஸ் கேட் என்டேர்டைன்மென்ட் என்ற நிறுவனங்கள் விநியோகம் செய்கின்றது. இந்தத் திரைப்படம் ஆகஸ்ட் 8, 2014ஆம் ஆண்டு வெளியானது.


</doc>
<doc id="226666" url="https://ta.wikipedia.org/wiki?curid=226666" title="ஷாவன் லெவி">
ஷாவன் லெவி

ஷாவன் லெவி () (பிறப்பு: ஜூலை 23, 1968) கனேடிய திரைப்பட இயக்குனர் மற்றும் தயாரிப்பாளர். இவர் நைட் அட் த மியுசியம் போன்ற பல திரைப்படங்களை இயக்கி மற்றும் தயாரித்துள்ளார். இவர் சில திரைப்படங்களில் நடிகராகவும் நடித்துள்ளார் என்பது குறிப்பிடத்தக்கது.



</doc>
<doc id="226667" url="https://ta.wikipedia.org/wiki?curid=226667" title="கிறிஸ் வில்லியம்ஸ்">
கிறிஸ் வில்லியம்ஸ்

கிறிஸ் வில்லியம்ஸ் () ஒரு அமெரிக்க நாட்டு இயக்குநர், திரைக்கதையாசிரியர் மற்றும் அனிமேஷன் திரைப்பட இயக்குநர். இவர் பிக் ஹீரோ 6 போன்ற சில திரைப்படங்களை வால்ட் டிஸ்னி அனிமேஷன் ஸ்டுடியோஸ் நிறுவனத்துக்காக இயக்கியுள்ளார் என்பது குறிப்பிடத்தக்கது. இவர் புரோஸன் என்ற திரைப்படத்திற்குக் குரல் கொடுத்துள்ளார்.


</doc>
<doc id="226669" url="https://ta.wikipedia.org/wiki?curid=226669" title="வாகனங்களின் எண்ணிக்கையின் அடிப்படையில் இந்திய மாநிலங்களின் பட்டியல்">
வாகனங்களின் எண்ணிக்கையின் அடிப்படையில் இந்திய மாநிலங்களின் பட்டியல்

2011-2012 ஆம் ஆண்டின் கணக்கெடுப்பின் படி பதிவு செய்யப்பட்ட போக்குவரத்து வாகன எண்ணிக்கையின் அடிப்படையில் இந்திய மாநிலங்களின் பட்டியல் பின்வருமாறு:
இப்பட்டியல் இந்திய அரசின் சாலைப் போக்குவரத்து மற்றும் நெடுஞ்சாலைத் துறை அமைச்சகம் வெளியிட்ட 2011-2012 ஆம் ஆண்டின் ஆண்டுமலரை கொண்டு தொகுக்கப்பட்டது. 


</doc>
<doc id="226673" url="https://ta.wikipedia.org/wiki?curid=226673" title="அரியலூர் கோதண்டராமசாமி கோயில்">
அரியலூர் கோதண்டராமசாமி கோயில்

அரியலூர் கோதண்டராமசாமி கோயில் தமிழ்நாட்டிலுள்ள அரியலூரில் அமைந்துள்ள வைணவக் கோயிலாகும். இக்கோயிலில் தசாவாதரச் சிற்பங்கள் அமைந்துள்ளன. இங்குள்ள பெருமாள் கோதண்டராமசாமி என அழைக்கப்படுகிறார்.

கோதண்டராமசாமி கோயிலில் உள்ள தசாவதாரச் சிற்பங்கள் மிகவும் புகழ்பெற்றவையாகும். தசாவதாரங்களும் இக்கோயிலில் உள்ள தூண்களில் சிற்பமாக செதுக்கப்பட்டுள்ளன. மச்ச, கூர்ம, கல்கி, கிருஷ்ண, வராக, நரசிம்ம, பரசுராம, ராம, பலராம, வாமன என பத்து அவதாரங்களும் இக்கோயிலில் தசாவதார மண்டபத்தில் சிற்பமாக மிக நேர்த்தியாகக் காட்சியளிக்கின்றன. ஒவ்வொரு அவதாரத்தின் சிற்பங்களும் ஆறு அடி உயரத்திற்கு இருக்கின்றன. இந்த பத்து அவதாரங்களில் நரசிம்ம அவதாரமூர்த்தி, இந்த ஊர் மக்களின் முக்கிய தெய்வமாக விளங்குகிறார். இக்கோயிலில் நரசிம்ம ஜயந்தி உற்சவம் சிறப்பாக நடைபெறுகிறது

இக்கோயிலில் பரமபதவாசல் திறப்பு விழா நடைபெறுகிறது. வைகுண்ட ஏகாதசி திருவிழாவின்போது நாச்சியார் திருக்கோலத்துக்குப் பின், அருள்மிகு கோதண்டராமசாமி, மோகினி அலங்காரத்துடன் எழுந்தருளி, திவ்யரூபதரிசனம் தருகிறார். இதைத்தொடர்ந்து, சுவாமியின் திருவீதியுலா நடைபெறுகிறது. முக்கிய நிகழ்வான பரமபதவாசல் திறப்பின்போது கருவறையிலிருந்து புறப்படும் கோதண்டராமசாமி முன்பகுதி மண்டபத்தில் எழுந்தருளுகிறார். தொடர்ந்து, நம்மாழ்வார் பரமபதவாசல் எதிரே எழுந்தருளிய பின்னர், பரமபதவாசல் திறக்கப்படுகிறது.

1995க்குப் பின்னர் இக்கோயிலின் குடமுழுக்கு 28 சூன் 2017 அன்று நடைபெற்றது. 



</doc>
<doc id="226677" url="https://ta.wikipedia.org/wiki?curid=226677" title="உளுந்தூர்ப்பேட்டை சண்முகம்">
உளுந்தூர்ப்பேட்டை சண்முகம்

உளுந்தூர்ப்பேட்டை சண்முகம் (16.09.1932 - 24.08.2003) தமிழகத்தைச் சேர்ந்த பக்தி இலக்கியப் படைப்பாளியாவார். 


இவர் எழுதி, இசை வடிவில் வெளியாகியுள்ள பாடல்கள்
இவர் எழுதிய திரைப்படப் பாடல்களின் பட்டியல்:
பத்திரிகைகளுக்காக கட்டுரைகள், சிறுகதைகள் எழுதியிருக்கிறார். 

கவியரங்கங்கள், பட்டிமன்றங்களில் பங்கேற்றுள்ளார். வானொலி, தொலைக்காட்சியில் சொற்பொழிவுகள் நிகழ்த்தியுள்ளார்.





</doc>
<doc id="226685" url="https://ta.wikipedia.org/wiki?curid=226685" title="சோழம்பேட்டை">
சோழம்பேட்டை

சோழம்பேட்டை, தமிழ்நாட்டில் நாகப்பட்டினம் மாவட்டத்தில் மாவட்டத்தில், மயிலாடுதுறை ஊராட்சி ஒன்றியத்துக்குட்பட்ட ஊராட்சி ஆகும். இவ் வூரில் அமைந்துள்ள அழகியநாதர் கோயில் மயிலாடுதுறையின் சப்தஸ்தானங்களுள் ஒன்றாகும்.


</doc>
<doc id="226690" url="https://ta.wikipedia.org/wiki?curid=226690" title="செறிபொருள் ஏற்றி">
செறிபொருள் ஏற்றி

செறிபொருள் ஏற்றி "(Condensate pump)" என்பது வெப்ப பரிமாற்றம் மூலம் நீராவி நிலையிலிருந்து நீராக மாறிய நீரை அல்லது வாயு நிலைமயிலிருந்து திரவ நிலைக்கு மாறிய திரவத்தை ஒரு இடத்தில் இருந்து மற்றொரு இடத்திற்கு மாற்ற உதவும் ஏற்றியாகும். இது மின் நிலையங்களில் அதிகமாக உபயோகப்படுத்தப்படுகிறது.மேலும் வெப்பவேற்றம், காற்றோட்டம், குளிர்பதனம் ஆகியவைகளிலும் பயன்படுத்தப்படுகிறது.


</doc>
<doc id="226708" url="https://ta.wikipedia.org/wiki?curid=226708" title="முழப்பிலங்காடு கடற்கரை">
முழப்பிலங்காடு கடற்கரை

முழப்பிலங்காடு கடற்கரை, வடக்கு கேரளாவில், கண்ணூர் மாவட்டத்தில், கண்ணூரிலிருந்து15 கி.மீ., தொலைவிலும், தலச்சேரியிலிருந்து 8 கி.மீ., தொலைவிலும் அமைந்த கடற்கரை சுற்றுலாத் தலமாகும்.

முழப்பிலங்காடு கடற்கரை 4 கி.மீ தொலைவு வரை நீண்டுள்ளது. இது மணற்பாங்கான சவாரிக்கு ஏற்றது. இதன் முழு நீளத்திற்கும் ஒருவரால் பயணம் செய்ய முடியும். அமைதியும் அழகும் மிகுந்த இந்த இடம் மற்ற இடங்களிலிருந்து தனித்து இன்னும் பலரால் அறியப்படாத இடமாக உள்ளது. பெரிய கரும்பாறைகள் பரந்து கிடப்பதால், அது கடல் நீரை உள்ளே வரவிடாமல் தடுத்து பாறைகளுக்கிடையே அங்கங்கே குளம் போல நீர் தேங்கிக் கிடப்பது நீச்சல்காரர்களுக்கு வசதியாக உள்ளது. இந்தக் கடற்கரையில் உள்ள தென்னந்தோப்புகள் சூரிய வெளிச்சத்தைத் தரைக்கு ஊடுருவ விடாமல் தடுத்துவிடும்.

அருகில் உள்ள நகரங்கள்/இரயில் நிலயங்கள் :
அருகில் உள்ள விமான நிலைய்ம்:



</doc>
<doc id="226730" url="https://ta.wikipedia.org/wiki?curid=226730" title="வளிநீக்கி">
வளிநீக்கி

வளிநீக்கி ("Deaerator") என்பது நீராவி உருவாக்கும் உலைக்குள் (Boiler) செலுத்தப்படும் ஊட்டுநீரில் (Feed Water) கலந்துள்ள வாயுக்களை நீக்க பயன்படும் சாதனம் ஆகும்.ஊட்டுநீரிலுள்ள ஆக்சிசன் வாயு குறிப்பாக நீக்கப் பட வேண்டும் ஏனென்றால் ஆக்சிசன் வாயு உலோக குழாய்கள் மற்றும் உலோகக் கருவிகளின் பரப்பில் உலோகங்களுடன் வினைபுரிந்து துருப்பிடிக்க வைத்து குழாயை அரித்து சேதப்படுத்தும். அது போல் காபனீரொக்சைட்டு வாயு நீருடன் சேர்ந்தால் கரிம அமிலங்களை உருவாக்கி குழாயை அரிக்கும் வாய்ப்புகள் அதிகம். ஆகவே பெரும்பாலன வளிநீக்கிகள், நீரில் உள்ள ஆக்சிசனை 7 ppi(நூறுகோடியில் ஒரு பங்கு)என்ற அளவு நீக்க வடிவமைக்கப்படும்.
மேலும் தேவையான அளவு காபனீரொக்சைட்டையும் நீக்கிவிடும்.<br>
இரண்டு வகையான வளிநீக்கிகள் உள்ளன அவை <br>


</doc>
<doc id="226737" url="https://ta.wikipedia.org/wiki?curid=226737" title="தெலுங்கு மொழி நாள்">
தெலுங்கு மொழி நாள்

தெலுங்கு மொழியின் வளர்ச்சிக்காகவும், பயன்பாட்டை ஊக்குவிக்கவும் தெலுங்கு மொழி நாள் கொண்டாடப்படுகிறது. கிடுகு வெங்கட ராமமூர்த்தி என்ற தெலுங்கு மொழிக் கவிஞரின் பிறந்த நாளான ஆகஸ்டு 29ஆம் நாளை, தெலுங்கு மொழி நாளாகக் கடைபிடிக்கின்றனர். சமசுகிருதச் சொற்களை மிகுந்தியாகக் கொண்ட எழுத்து நடையை மாற்றி, தெலுங்கு மொழியை எளிய நடையில் எழுத வலியுறுத்தினார். ஆந்திர மாவட்டங்களில் தெலுங்கு மொழி நாளைக் கொண்டாட மாநில அரசு நிதி வழங்கியுள்ளது. இந்த நாளின் நிகழ்வுகளை ஆந்திர அரசின் பண்பாட்டு அமைச்சகம் முன்னின்று நடத்தும். சிறந்த கவிஞர்களுக்கு பரிசுகளும் பணமுடிப்பும் வழங்கப்படும்.


</doc>
<doc id="226739" url="https://ta.wikipedia.org/wiki?curid=226739" title="ஜோனதன் லிபெச்மன்">
ஜோனதன் லிபெச்மன்

ஜோனதன் லிபெச்மன் () (பிறப்பு: 15 செப்டம்பர் 1976) ஒரு தென்னாப்பிரிக்கா நாட்டு திரைப்பட இயக்குநர் மற்றும் திரைக்கதையாசிரியர். இவர் மர்மதேசம் 2, டீன் ஏஜ் மியூடன்ட் நிஞ்சா டேட்டில்ஸ் போன்ற சில திரைப்படங்களை இயக்கியுள்ளார்.


</doc>
<doc id="226740" url="https://ta.wikipedia.org/wiki?curid=226740" title="ஹோவார்ட் இசுட்டான்டன்">
ஹோவார்ட் இசுட்டான்டன்

ஹோவார்ட் இசுட்டான்டன் ("Howard Staunton", 1810 – 22 யூன் 1874) ஒரு ஆங்கில சதுரங்க விளையாட்டு வீரர் ஆவார். 1843 தொடக்கம் 1851 ஆம் ஆண்டு வரையிலான காலப் பகுதியில் உலகின் மிகப் பலம் வாய்ந்த விளையாட்டு வீரராக அவர் கருதப்பட்டார். குறிப்பாக 1843ல் செயின்ட்-அமன்ட் என்பவருக்கு எதிராக அவர் பெற்ற வெற்றியே இதற்கு முக்கிய காரணம். தெளிவாக வேறுபடுத்தி அறியக்கூடிய வகையிலான சதுரங்கத் தொகுதி ஒன்றை அவர் உருவாக்கினார். இசுட்டான்டன் சதுரங்கத் தொகுதி என்று அழைக்கப்படும் நத்தானியேல் குக் இதை வெளியிட்டுப் பிரபலமாக்கினார். தற்காலத்தில் இந்த சதுரங்கத் தொகுதியே போட்டிகளில் பயன்படுகின்றது. 1851ல் முதலாவது உலக சதுரங்கப் போட்டியின் முதன்மை அமைப்பாளராகவும் இவரே விளங்கினார் இப்போட்டியின் மூலமே இங்கிலாந்து உலகின் முன்னணி சதுரங்க மையமாக உருவானதுடன் அடோல்ஃப் ஆன்டர்சன் உலகின் மிகச் சிறந்த சதுரங்க வீரராகக் கருதப்பட வழிவகுத்தது. 

1840 ஆம் ஆண்டில் இருந்து இவர் முன்னணி சதுரங்க வர்ணனையாளராக இருந்ததுடன், 1840களின் தலைசிறந்த வீரர்களுக்கு எதிராக விளையாடி வெற்றி பெற்றார். 1847க்குப் பின்னர் சேக்சுபியரிய வல்லுனராகவும் விளங்கினார். உடல்நலக் குறைவினாலும், இரண்டு எழுத்துத் தொழில் காரணமாகவும், 1851க்குப் பின்னர் சதுரங்கப் போட்டிகளில் கலந்துகொள்வதை நிறுத்திக்கொண்டார்.


</doc>
<doc id="226741" url="https://ta.wikipedia.org/wiki?curid=226741" title="பாட்ரிக் ஹக்ஸ்">
பாட்ரிக் ஹக்ஸ்

பாட்ரிக் ஹக்ஸ் () இவர் ஒரு ஆஸ்திரேலியா நாட்டு திரைப்பட இயக்குநர் ஆவார். இவர் ரெட் ஹில், தி எக்ஸ்பெண்டபில்ஸ் 3, தி ரெய்டு போன்ற சில திரைப்படங்களை இயக்கியுள்ளார். 



</doc>
<doc id="226742" url="https://ta.wikipedia.org/wiki?curid=226742" title="ஸ்டீவன் பிரில்">
ஸ்டீவன் பிரில்

ஸ்டீவன் பிரில் () (பிறப்பு: மே 27, 1962) இவர் ஒரு அமெரிக்க நாட்டு நடிகர், திரைப்பட இயக்குனர், மற்றும் திரைக்கதையாசிரியர். இவர் மூவி 43, வோக் ஒப் சேம் போன்ற பல திரைப்படங்களை இயக்கியுள்ளார். வோக் ஒப் சேம் போன்ற திரைப்படங்களுக்கு கதை எழுதியுள்ளார். மற்றும் பல திரைப்படங்களிலும் நடித்துள்ளார் என்பது குறிப்பிடத்தக்கது.



</doc>
<doc id="226743" url="https://ta.wikipedia.org/wiki?curid=226743" title="ரீயூனியன் பிராந்தியப் பேரவை">
ரீயூனியன் பிராந்தியப் பேரவை

ரீயூனியன் பிராந்தியப் பேரவை, ரீயூனியன் தீவை ஆட்சி செய்யும் அதிகாரம் பெற்ற அமைப்பாகும். இது 45 உறுப்பினர்களைக் கொண்டது. இதன் தலைமையகத்தை செயிண்ட் டெனிசில் உள்ள மௌபியாவில் அமைத்துள்ளனர். தலைமையகத்திற்கு அருகில் ரீயூனியன் பல்கலைக்கழகம் உள்ளது.



</doc>
<doc id="226748" url="https://ta.wikipedia.org/wiki?curid=226748" title="ரென்னி ஹர்லின்">
ரென்னி ஹர்லின்

ரென்னி ஹர்லின் () (பிறப்பு: 15 மார்ச் 1959) இவர் ஒரு பின்லாந் நாட்டு தயாரிப்பாளர் மற்றும் இயக்குனர் ஆவார். இவர் டை ஹார்ட் 2, டிரைவன், 12 ரவுண்ட்ஸ், த லெஜண்டு ஒப் ஹெர்குலிஸ் போன்ற பல திரைப்படங்களை இயக்கியுள்ளார். 



</doc>
<doc id="226749" url="https://ta.wikipedia.org/wiki?curid=226749" title="எர்சில் மலை">
எர்சில் மலை

எர்சில் மலை ("Mount Herzl", ), மேலும் "Har HaZikaron" ( நேரடி மொழிபெயர்ப்பு: "நினைவு கூரல் மலை") இசுரேலின் தேசியக் இடுகாட்டையும் மற்ற நினைவக, கல்வி அமைப்புக்களையும் உள்ளடக்கி எருசலத்தின் மேற்குப் பகுதியில் எருசலக் காடுகளை அடுத்து அமைந்துள்ள பகுதியாகும். தற்கால அரசியல் சீயோனிச நிறுவனரான தியோடர் எர்சில் நினைவாகப் பெயர் சூட்டப்பட்டுள்ளது. குன்றின் சிகரத்தில் எர்சிலின் கல்லறை உள்ளது. பெரும் இன அழிப்பின் நினைவுச் சின்னமான யாட் வசெம், எர்சில் மலைக்கு மேற்கே உள்ளது. போரில் இறந்த இசுரேலிய வீரர்கள் இங்கு அடக்கம் செய்யப்படுகின்றனர். 

1948 ல் இஸ்ரேல் தோற்றுவிக்கப்பட்ட பின்னர், அது மவுண்ட் ஹெர்செலுடன் வடக்கு பகுதியில் இஸ்ரேலிய இராணுவம் வீரர்கள் அடக்கம் செய்ய முடிவு செய்யப்பட்டது. பின்னர், 1951 ஆம் ஆண்டில் தெற்கு மவுண்ட் ஹெர்செலுடன் கூட நாட்டின் தலைமை புதைக்காமல் ஒரு தேசிய கல்லறையில் Isral இடத்தில் அமைக்க முடிவு செய்யப்பட்டது. ஒரு சில ஆண்டுகளுக்கு பின்னர் இது தேசிய இராணுவ கல்லறையில், போலீஸ் மற்றும் பிற பாதுகாப்பு படைகள் அடக்கம் செய்ய முடிவு செய்யப்பட்டது.

எர்சில் குன்று கடல் மட்டத்திலிருந்து 834 மீட்டர்கள் உயரத்தில் உள்ளது. இங்கு அஞ்சலிக் கூட்டங்கள் நடத்த விரிந்த முன்றில்கள் உள்ளன. போரில் இறந்தோருக்கான அஞ்சலிக் கூட்டங்கள் தேசிய படைத்துறை மற்றும் காவலர் இடுகாட்டில் நடக்கிறது.


</doc>
<doc id="226752" url="https://ta.wikipedia.org/wiki?curid=226752" title="கட்டுப்படுத்தும் தடுக்கிதழ்">
கட்டுப்படுத்தும் தடுக்கிதழ்

கட்டுப்படுத்தும் தடுக்கிதழ் ("Control valves") என்பது ஒரு வகை அடைப்பிதழ் ஆகும். கட்டுப்பாட்டாளர் கொடுக்கும் மதிப்பிற்கு ஏற்ப அல்லது உணரியிலிருந்து (sensor) பெறப்படும் மதிப்பிற்கு ஏற்ப அடைப்பிதழை மூடியோ, திறந்தோ அல்லது பாதி திறந்தோ வாயு, திரவம் அல்லது நீராவியின் ஒட்டம், அழுத்தம், வெப்பநிலை அல்லது திரவ அளவை கட்டுப்படுத்த உதவும் ஒரு பொறி ஆகும்.

கட்டுப்படுத்தும் தடுக்கிதழ் திரவ இயக்கிகள் அல்லது காற்றியக்கு இயக்கிகள் (Pneumatic actuator) மூலம் கட்டுப்படுத்தப்படுகிறது. கட்டுப்பாட்டாளரால் கொடுக்கப்படும் மதிப்புகளுக்கு ஏற்ப இந்த இயக்கிகளில் உள்ள இடம் குறிப்பான் (positioner) செயல்பட்டு கட்டுப்படுத்தும் தடுக்கிதழை இயக்குகிறது. 

கட்டுப்படுத்தும் தடுக்கிதழுக்கு மூன்று முக்கிய பாகங்கள் உள்ளன.



</doc>
<doc id="226755" url="https://ta.wikipedia.org/wiki?curid=226755" title="ரீயூனியன் பல்கலைக்கழகம்">
ரீயூனியன் பல்கலைக்கழகம்

லா ரீயூனியன் பல்கலைக்கழகம், பிரான்சின் கட்டுப்பாட்டில் உள்ள லா ரீயூனியனில் உள்ளது. இது செயிண்ட் டெனிஸ், லா தாம்பன், செயிண்ட் பியரே ஆகிய இடங்களில் வளாகங்களைக் கொண்டுள்ளது. இது பொதுத் துறைப் பல்கலைக்கழகம் ஆகும். இங்கு பிரெஞ்சு மொழியில் கல்வி கற்பிக்கின்றனர். மொகமது ரொச்டி, தலைவராகப் பதவியேற்றுள்ளார். இங்கு பன்னிரண்டாயிரத்திற்கும் அதிகமானோர் பயில்கின்றனர்.



</doc>
<doc id="226758" url="https://ta.wikipedia.org/wiki?curid=226758" title="கந்தன் கருணை (திரைப்படம்)">
கந்தன் கருணை (திரைப்படம்)

கந்தன் கருணை (Kandan Karunai) 1967 இல் வெளிவந்த இந்தியத் தமிழ்த் திரைப்படம். இத் திரைப்படத்தை ஏ. பி. நாகராஜன் இயக்கினார். சிவாஜி கணேசன், சாவித்திரி மற்றும் பலர் இத் திரைப்படத்தில் நடித்திருந்தனர்.

முருகக் கடவுளின் பிறப்பு, அவர் சிறுவனாயிருந்தபோது ஒரு மாம்பழத்துக்காகக் கோபித்துக் கொண்டு பழனிமலை சென்றது, சூரபதுமன் வதம், தெய்வயானை மற்றும் வள்ளியுடனான திருமணம் ஆகிய கந்தபுராண நிகழ்வுகளைக் கதைக்கருவாகக் கொண்டு எடுக்கப்பட்டத் திரைப்படம்.




</doc>
<doc id="226768" url="https://ta.wikipedia.org/wiki?curid=226768" title="எஸ். ஏ. அசோகன்">
எஸ். ஏ. அசோகன்

எஸ். ஏ. அசோகன் (S. A. Ashokan) ஒரு தமிழ்த் திரைப்பட நடிகராவார். இவர் பொதுவாக அசோகன் என்றறியப்படுகிறார். தமிழ்த் திரைப்படவுலகில் சிறந்த வில்லன் நடிகராக அறியப்பட்ட இவர் ஒரு குணசித்திர நடிகருமாவார்.

திருச்சியில் பிறந்து வளர்ந்த இவரது இயற்பெயர் ஆன்டனி ஆகும். தனது சிறுவயது முதலே, மேடைநாடகங்களில் பங்கேற்பதிலும் பேச்சுப் போட்டி மற்றும் கட்டுரைப்போட்டிகளில் பங்கேற்பதிலும் ஆர்வம் காட்டினார். திருச்சியிலுள்ள புனித சூசையப்பர் கல்லூரியில் தனது இளங்கலைப் பட்டப்படிப்பை முடித்தார்.

பட்டப்படிப்பு முடித்த பின்னர் இயக்குநர் டி. ஆர். ராமண்ணாவைச் சந்தித்தார். அவர் அசோகனை திரையுலகிற்கு அறிமுகப்படுத்தினார். ராமண்ணாவின் விருப்பப்படி, ஆன்டனி என்ற தன் பெயரை அசோகன் என திரையுலகிற்காக மாற்றிக் கொண்டார். முதன்முதலில் ஔவையார் என்ற தமிழ்த் திரைப்படத்தில் அறிமுகமானார். 1961 ஆம் ஆண்டில் வெளியான கப்பலோட்டிய தமிழன் திரைப்படத்தின் மூலம் திரையுலகில் முன்னேறத் தொடங்கினார். இத் திரைப்படத்தில் ஆஷ் துரை வேடமேற்று நடித்திருந்தார். 1960 மற்றும் 1970 களில் பெரும்பாலும் வில்லன் கதாபாத்திரங்களிலேயே நடித்தாலும் பல குணசித்திர வேடங்களிலும் நடித்திருக்கிறார். திரைப்படங்களில் அவரது குரலின் தொனியும், வசனங்களை அவர் உச்சரித்த பாணியும் அவருக்கு நல்லபெயரைப் பெற்றுத்தந்தன.


எஸ். ஏ. அசோகன் 1982 நவம்பர் 19 அன்று தனது 52ஆவது அகவையில் மாரடைப்பால் காலமானார். மூன்று ஆண்டுகளின் பின்னர் இவரது மனைவி மேரி ஞானம் (சரசுவதி) காலமானார். இவர்களின் இரண்டு மகன்களில் அமல்ராஜ் காலமாகிவிட்டார். மற்றையவர் வின்சென்ட் அசோகன் தென்னிந்தியத் திரைப்படங்களில் நடித்து வருகிறார்.


</doc>
<doc id="226772" url="https://ta.wikipedia.org/wiki?curid=226772" title="திருவக்கரை">
திருவக்கரை

திருவக்கரை (Thiruvakkarai) இந்தியா, தமிழ்நாடு மாநிலத்தில், விழுப்புரம் மாவட்டத்தில், வானூர் வட்டத்திற்கு உட்பட்ட ஓர் கிராமமாகும். இதன் அருகில் சுற்றுலா தளமான ஆரோவில், திருவக்கரை தேசிய கல் மரப்பூங்கா மற்றும் புகழ்பெற்ற சந்திரமவுலீஸ்வரர் கோயில் போன்றவை உள்ளது.

இக்கிராமமானது விழுப்புரத்திற்கும், புதுச்சேரிக்கும் இடையே திருக்கனூர் அருகில் புதுக்குப்பம் என்னும் ஊரிலிருந்து 4 கி.மீ தொலைவில் வடக்கு திலையில் அமைந்துள்ளது. இங்கிருந்து புதுச்சேரி 29 கி.மீ தொலைவிலும், விழுப்புரம் 26 கி.மீ தொலைவிலும், புதுச்சேரி மாநிலத்தின் எல்லையான திருக்கனூர் 5 கி.மீ தொலைவிலும் அமைந்துள்ளது.

2011 ஆம் ஆண்டு மக்கட் தொகை கணக்கெடுப்பின் படி 3220 பேர் வசிக்கின்றனர். இதில் ஆண்கள் 1627, மற்றும் பெண்கள் 1593 ஆகும்.



</doc>
<doc id="226783" url="https://ta.wikipedia.org/wiki?curid=226783" title="பொடியாக்கி">
பொடியாக்கி

பொடியாக்கி("Pulverizer") என்பது பல வகை மூலப்பொருள்களை பொடியாக்க உதவும் இயந்திரம் ஆகும். எடுத்துக்காட்டாக நீராவியை உருவாக்கும் உலைகளில் எரிபொருளாக பயன்படும் நிலக்கரியை பொடியாக்க பொடியாக்கி உதவுகிறது.
மூன்று முக்கிய வகைகள்:<br>


</doc>
<doc id="226784" url="https://ta.wikipedia.org/wiki?curid=226784" title="மரியாம் மீர்சாக்கானி">
மரியாம் மீர்சாக்கானி

மரியாம் மீர்சாக்கானி (Maryam Mirzakhani, (; 3 மே 1977 - 15 ஜூலை 2017 ) ஓர் ஈரானிய கணிதவியலாளர். இவர் செப்டம்பர் 1, 2008 முதல் கலிபோர்னியாவில் உள்ள இசுட்டான்போர்டு பல்கலைக்கழகத்தில் கணிதத்துறையில் பேராசிரியராக இருந்தார். இவர் 2014 ஆம் ஆண்டுக்கான ஃபீல்டுசு பதக்கத்தை வென்ற நால்வருள் ஒருவர். இவரே ஃபீல்டுசு பதக்க வரலாற்றில் இப்பதக்கத்தை வென்ற முதல் பெண்மணி என்பது குறிப்பிடத்தக்கது

இவருடைய கணித ஆய்வுகளுள் தைச்சுமில்லர் கொள்கை (Teichmüller theory), அதிபரவளைவு வடிவக்கணிதம், எர்கோடியக் கொள்கை (ergodic theory), நுண்பகுப்பிய இடவியல் துறையில் அடங்கும் சிம்பிளைட்டிய வடிவவியல் (symplectic geometry). போன்றவை அடங்கும். 

மீர்சாக்கானி 1994 ஆம் ஆண்டும் 1995 ஆம் ஆண்டும் நடத்தப்பெற்ற அனைத்துலக கணித ஒலிம்பியாடு போட்டிகளில் தங்கப்பதக்கங்களை வென்று உலகக் கணித ஆர்வலர்கள் அறிஞர்களை ஈர்த்தார்.

மீர்சாக்கானி ஈரானில் தெகரான் நகரில் உள்ள ஃபார்சானேகன் பள்ளி (Farzanegan School), தனிமிகுதிறன் கொண்டவர்களின் வளர்ச்சிக்காக உள்ள தேசிய நிறுவனத்திலும் (National Organization for Development of Exceptional Talents,NODET) பயின்றார். இவர் இளநிலை அறிவியல் பட்டத்தைக் கணிதத்துறையில் தெகரானில் உள்ள சரீஃபு தொழில்நுட்பப் பல்கலைக்கழகத்தில் (Sharif University of Technology) இருந்து பெற்றார். பின்னர் 2004 ஆம் ஆண்டு அமெரிக்காவில் உள்ள ஆர்வர்டு பல்கலைக்கழகத்தில் முனைவர் பட்டம் பெற்றார். ஆர்வர்டு பல்கலைக்கழகத்தில் படிக்கும்பொழுது ஃபீல்டுசு பதக்க வெற்றியாளரான கர்ட்டிசு மெக்மியுல்லன் (Curtis McMullen) நெறிகாட்டுதலில் இருந்தார். 2004 ஆம் ஆண்டு ஆய்வுச் சிறப்பாளராக (research fellow) கிளே கணிதக் கழகத்திலும், பிரின்சிட்டன் பல்கலைக்கழகத்தில் பேராசிரியராகவும் இருந்தார்.


</doc>
<doc id="226789" url="https://ta.wikipedia.org/wiki?curid=226789" title="பரிணாமம் (திரைப்படம்)">
பரிணாமம் (திரைப்படம்)

பரிணாமம் (Parinamam) என்னும் மலையாள மொழித் திரைப்படத்தை இந்திய தேசியத் திரைப்பட வளர்ச்சிக் கழகம் தயாரித்தது. இதை பி. வேணு இயக்கினார். பணி ஓய்வுக்குப் பின்னரும், வயதான காலத்திலும் முதியோர்கள் எதிர்கொள்ளும் துன்பங்களையும் எதார்த்த கால சூழ்நிலைகளையும் களமாகக் கொண்ட திரைப்படம்.


தந்தையின் ஓய்வூதியப் பணத்தின் மூலம் வேலை பெறும் மகன், அதன் பின்னர் தந்தையை எவ்வாறு நடத்துகிறான் என்பதைக் கதைக்களமாகக் கொண்டு அதனிடையே பல சிறு சிறு சம்பவங்களையும் சேர்க்கிறார் இயக்குனர். வேலைக்குச் சேர்ந்த பின்னர், தனது பெற்றோரையும் சகோதரியையும் விட, தன் மனைவி, குழந்தை ஆகியோரின் மீது கவனம் திரும்புவதும், அதன் ஒரு பாகமாக தனது தந்தையின் பிரியமான வீட்டை விட்டு அனைவரும் குடிமாற அவன் செய்யும் ஏற்பாடுகளும் கதைக்களத்தில் இடம்பெறுகின்றன. அவனது வீடு மாற்றும் செயல்பாடுகள் நிறைவேறினவா இல்லையா என்பதுடன் திரைப்படத்தை முடித்திருக்கிறார்.

பணி ஓய்வுக்குப் பின்னர், தவறான தமது தீர்ப்புக்காக வருந்தி, அனைத்தையும் துறந்து தீர்த்த யாத்திரை செல்லும் ஒரு நீதிபதியைப் பற்றிய கதையும் இடம் பெறுகிறது. வீட்டில் மரியாதையைப் பெற, வேலை இல்லாத நிலையிலும் வேலையிருப்பதாகக் கூறி கடன் வாங்கி வீட்டில் தரும் முதியவரைப் பற்றிய கதையும் இடம் பெறுகிறது. தம் குழந்தைகளை வளர்க்க பிச்சையெடுத்த ஒரு தந்தை, தன் பிள்ளைகளாலேயே அவமானப்படுத்தப்படும் சம்பவமும் இடம் பெற்றுள்ளது.



</doc>
<doc id="226819" url="https://ta.wikipedia.org/wiki?curid=226819" title="மஞ்சுள் பார்கவா">
மஞ்சுள் பார்கவா

மஞ்சுள் பார்கவா (Manjul Bhargava ஆகஸ்ட் 8, 1974) ஓர் இந்திய வம்சாவளியைச் சேர்ந்த இரட்டை பிரஜா உரிமை உள்ள (கனடா, அமெரிக்கா) கணிதவியலாளர். இவர் அமெரிக்காவில் நியூஜெர்சியில் உள்ள பிரின்ஸ்டன் பல்கலைக்கழகத்தில் கணிதப் பேராசிரியராகப் பணிபுரிந்து வருகிறார். இவர் 2014 ஆம் ஆண்டுக்கான ஃபீல்டுசு பதக்கத்தை வென்ற நால்வருள் ஒருவர். பிரின்ஸ்டன் பல்கலைக்கழக வரலாற்றில், ஃபீல்டுசு பரிசு வென்ற இரண்டாவது பேராசிரியர் என்பது குறிப்பிடத்தக்கது.




</doc>
<doc id="226822" url="https://ta.wikipedia.org/wiki?curid=226822" title="தி ஓல்டு மேன் அண்டு ஹிஸ் காட்">
தி ஓல்டு மேன் அண்டு ஹிஸ் காட்

தி ஓல்டு மேன் & ஹிஸ் காட் (The Old Man and His God) சுதா மூர்த்தி எழுதிய ஆங்கில நூல். இது சிறு கதை வடிவிலான 25 நிகழ்வுகளின் தொகுப்பாகும். இந்தியாவின் உண்மையான ஜீவநாடியைத் தேடும் முயற்சியாக இவற்றை வர்ணிக்கிறார் நூல் ஆசிரியர். தமிழ்நாட்டின் சிற்றூரில் உள்ள ஒரு சிறு கோயிலின் கண் தெரியாத வயதான பூசாரி, இவர் தட்சணையாகத் தட்டில் இட்ட நூறு ரூபாய்த் தாளை மறுப்பதன் மூலம் பணத்தை "போதும், வேண்டாம்" என்று சொன்ன முதல் நபராக ஆசிரியரின் கருத்தைப் பதிவதில் ஆரம்பித்து, திபெத்தின் தலாய் லாமாவிற்கு அடைக்கலம் தந்த இந்திய நாட்டின் குடிமகளாக ஒரு முதிய திபெத்திய மாதின் அன்பைப் பெறுவது என்று பல சிறு சிறு நிகழ்வுகளில் தனது தேடலையும் கண்டுபிடிப்பையும் பதிகிறார் ஆசிரியர்.


</doc>
<doc id="226823" url="https://ta.wikipedia.org/wiki?curid=226823" title="அர் ஓட்சுவிம்">
அர் ஓட்சுவிம்

அர் ஓட்சுவிம் ("Har Hotzvim", , பொருள். கல்வெட்டியின் மலை), மற்றும் அறிவியல்-மிகு தொழில்களின் வளாகம் (, "Kiryat Ta'asiyot Atirot Mada") இசுரேலின் எருசலேமின் வடமேற்கில் அமைந்துள்ள உயர்நுட்ப தொழிற்பூங்கா ஆகும். இன்டெல், டேவா, ஆம்டாக்சு, என்டிஎசு, ஓஃபிர் ஆப்ட்ரானிக்சு, சான்டுவைன், இராடுவேர், ஐடிட்டி குளோபல் இசுரேல் போன்ற அறிவியல் சார்ந்த மற்றும் தொழினுட்ப தொழிலகங்கள் இங்குதான் அமைந்துள்ளன. இத்தகையப் பெரிய நிறுவனங்களைத் தவிர ஏறத்தாழ 100 சிறு, குறு உயர்நுட்ப நிறுவனங்கள் உள்ளதோடு இப்பூங்கா தொழினுட்ப அடைகாப்பகமாகவும் விளங்குகிறது. 2011இல், அர் ஓட்சுவிம் 10,000 பேருக்கு வேலைவாய்ப்பு தந்துள்ளது.


</doc>
<doc id="226844" url="https://ta.wikipedia.org/wiki?curid=226844" title="கிரேக் கில்லெஸ்பி">
கிரேக் கில்லெஸ்பி

கிரேக் கில்லெஸ் () (பிறப்பு: 1 செப்டம்பர் 1967) இவர் ஒரு ஆஸ்திரேலியா நாட்டு இயக்குனர் ஆவார். இவர் மில்லியன் டாலர் ஆர்ம் போன்ற சில திரைப்படங்களை இயக்கியுள்ளார். 


</doc>
<doc id="226845" url="https://ta.wikipedia.org/wiki?curid=226845" title="லூக் கிரீன்ஃபீல்ட்">
லூக் கிரீன்ஃபீல்ட்

லூக் கிரீன்ஃபீல்ட் () (பிறப்பு: பெப்ரவரி 5, 1972) இவர் ஒரு அமெரிக்க நாட்டு இயக்குனர் ஆவார். இவர் லெட்ஸ் பி கோப்ஸ் போன்ற பல திரைப்படங்களை இயக்கியுள்ளார்.


</doc>
<doc id="226848" url="https://ta.wikipedia.org/wiki?curid=226848" title="பாலுசேரி சட்டமன்றத் தொகுதி">
பாலுசேரி சட்டமன்றத் தொகுதி

கேரள சட்டமன்றத்திற்கான 140 தொகுதிகளில் பாலுசேரி தொகுதியும் ஒன்று. இது கோழிக்கோடு மாவட்டத்தில் உள்ள அத்தோளி, பாலுசேரி, காயண்ணை, கூராச்சுண்டு, கோட்டூர், நடுவண்ணூர், பனங்காடு, உள்ளியேரி, உண்ணிக்குளம் ஆகிய ஊராட்சிகளைக் கொண்டது. இது கோழிக்கோடு மக்களவைத் தொகுதிக்கு உட்பட்டது. 

இந்த தொகுதியை ஏ. கே. சசீந்திரன் முன்னிறுத்துகிறார். 



</doc>
<doc id="226849" url="https://ta.wikipedia.org/wiki?curid=226849" title="கூராச்சுண்டு ஊராட்சி">
கூராச்சுண்டு ஊராட்சி

கேரளத்தின் கோழிக்கோடு மாவட்டத்தில் கொயிலாண்டி வட்டத்தில் கூராச்சுண்டு ஊராட்சி அமைந்துள்ளது. இது பாலுசேரி மண்டலத்திற்கு உட்பட்டது. கூராச்சுண்டு, காயண்ணை, காந்தலாடு, சக்கிட்டப்பாறை ஆகிய ஊர்களைக் கொண்டது. இது 72.74 சதுர கிலோமீட்டர் பரப்பளவில் அமைந்துள்ளது.




</doc>
<doc id="226850" url="https://ta.wikipedia.org/wiki?curid=226850" title="எலத்தூர் சட்டமன்றத் தொகுதி">
எலத்தூர் சட்டமன்றத் தொகுதி

கேரள சட்டமன்றத்திற்கான 140 தொகுதிகளில் எலத்தூர் தொகுதியும் ஒன்று. இது கேரளத்தின் கோழிக்கோடு மாவட்டத்தில் கோழிக்கோடு வட்டத்தில் உள்ள சேளன்னூர், எலத்தூர், கக்கோடி,காக்கூர், குருவட்டூர், நன்மண்டை, தலக்குளத்தூர் ஆகிய ஊராட்சிகளை உள்ளடக்கியது. . 2008-இல் தொகுதி மறுசீரமைப்பிற்குப் பின்னர், புதுத் தொகுதியாக உருவானது. .


</doc>
<doc id="226851" url="https://ta.wikipedia.org/wiki?curid=226851" title="குருவட்டூர் ஊராட்சி">
குருவட்டூர் ஊராட்சி

கேரளத்தின் கோழிக்கோடு மாவட்டத்தில் கோழிக்கோடு வட்டத்தில் குருவட்டூர் ஊராட்சி அமைந்துள்ளது. இது குந்தமங்கலம் மண்டலத்திற்கு உட்பட்டது. இது 17.94 சதுர கிலோமீட்டர் பரப்பளவைக் கொண்டது.




</doc>
<doc id="226853" url="https://ta.wikipedia.org/wiki?curid=226853" title="கோழிக்கோடு வடக்கு சட்டமன்றத் தொகுதி">
கோழிக்கோடு வடக்கு சட்டமன்றத் தொகுதி

கேரள சட்டமன்றத்திற்கான 140 தொகுதிகளில் வடக்கு கோழிக்கோடு தொகுதியும் ஒன்று. இது கேரளத்தின் கோழிக்கோடு மாவட்டத்தில் உள்ள கோழிக்கோடு நகராட்சியின் 1 முதல் 16 வரையிலான வார்டுகள், 39, 40, 42 முதல் 51 வரையிலான வார்டுகள் ஆகியவற்றை உள்ளடக்கியது. . 2008-இல் தொகுதி சீரமைப்பிற்குப் பின்னர் உருவானது. .


</doc>
<doc id="226854" url="https://ta.wikipedia.org/wiki?curid=226854" title="கோழிக்கோடு தெற்கு சட்டமன்றத் தொகுதி">
கோழிக்கோடு தெற்கு சட்டமன்றத் தொகுதி

கேரள சட்டமன்றத்திற்கான 140 தொகுதிகளில் தெற்கு கோழிக்கோடு தொகுதியும் ஒன்று. இது கோழிக்கோடு மாவட்டத்தில் உள்ள கோழிக்கோடு நகராட்சியின் 17 முதல் 38 வரையிலான வார்டுகளையும், 41-ஆம் வார்டையும் உள்ளடக்கியது. . 2008-இல் தொகுதி சீரமைப்பில் தனித் தொகுதியாக உருவாக்கப்பட்டது. .


</doc>
<doc id="226855" url="https://ta.wikipedia.org/wiki?curid=226855" title="பெரிந்தல்மண்ணை சட்டமன்றத் தொகுதி">
பெரிந்தல்மண்ணை சட்டமன்றத் தொகுதி

கேரள சட்டமன்றத்திற்கான 140 தொகுதிகளில் பெரிந்தல்மண்ணை சட்டமன்றத் தொகுதியும் ஒன்று. இது மலப்புறம் மாவட்டத்தில் உள்ள பெரிந்தல்மண்ணை நகராட்சியையும், பெரிந்தல்மண்ண வட்டத்தில் உள்ள ஆலிப்பறம்பு, எலங்குளம், புலாமந்தோள், தாழேக்கோடு, வெட்டத்தூர், மேலாற்றூர் ஆகிய ஊராட்சிகளையும் உள்ளடக்கியது. .


</doc>
<doc id="226856" url="https://ta.wikipedia.org/wiki?curid=226856" title="வெட்டத்தூர் ஊராட்சி">
வெட்டத்தூர் ஊராட்சி

கேரளத்தின் மலப்புறம் மாவட்டத்தில் பெரிந்தல்மண்ணை வட்டத்தில் வெட்டத்தூர் ஊராட்சி அமைந்துள்ளது. இது பெரிந்தல்மண்ணை மண்டலத்திற்கு உட்பட்டது. இது 35.84 சதுரகிலோமீட்டர் பரப்பளவைக் கொண்டது. இந்த ஊராட்சியில் பதினாறு வார்டுகள் உள்ளன.





</doc>
<doc id="226857" url="https://ta.wikipedia.org/wiki?curid=226857" title="ஜுனைத் கான்">
ஜுனைத் கான்

ஜுனைத் கான் ("Junaid Khan"; பிறப்பு: 24 டிசம்பர் 1989) பாக்கித்தானியப் பன்னாட்டுத் துடுப்பாட்ட வீரரும், இடக்கை விரைவுப் பந்து வீச்சாளரும் ஆவார். பாகித்தானிய வீரர் சொகைல் தன்வீர் காயமடைந்ததைத் தொடர்ந்து 2011 உலகக்கோப்பையில் முதன் முதலாகப் பன்னாட்டு துடுப்பாட்டப் போட்டியில் விளையாட அழைக்கப்பட்டார். இத்தொடரில் அவர் விளையாடவில்லை. 2011 ஏப்ரலில் இவர் முதன்முதலாக ஒருநாள் போட்டியில் விளையாடினார். அதே ஆண்டு சூன் மாதத்தில் லங்காசயர் நகரத் துடுப்பாட்ட அணியில் சேர்க்கப்பட்டார்.சுவாபி பகுதியில் இருந்து பாக்கித்தான் அணிக்கு முதலில் தேர்வானவர் எனும் பெருமை பெற்றார். இதன்பின் இவரது உறவினர் யாசிர் ஷாவும் பாக்கித்தான் அணியில் இடம் பெற்றார்.

ஜுனைத் கான் 2007 சனவரி 24 இல் முதல்-தரப் போட்டியில் தனது 17வது அகவையில் அபொட்டாபாத் அணிக்காக விளையாடினார். 2011 ஆம் ஆண்டில் பாக்கித்தான் அணி மேற்கிந்தியத் தீவுகளுக்கு சென்ற போது ஜுனைத் கான் பாக்கித்தான் அணியில் சேர்க்கப்பட்டார். 2011 ஏப்ரல் 23 இல் முதல் ஒருநாள் போட்டியில் விளையாடினார். .

பாகித்தானிய வீரர் சொகைல் தன்வீர் காயமடைந்ததைத் தொடர்ந்து 2011 உலகக்கோப்பையில் முதன் முதலாகப் பன்னாட்டு துடுப்பாட்டப் போட்டியில் விளையாட அழைக்கப்பட்டார். இத்தொடரில் அவர் விளையாடவில்லை.

பின் மேற்கிந்தியத்தீவுகள் துடுப்பாட்ட அணிக்கு எதிரான இரண்டு தேர்வுத் துடுப்பாட்டம், ஐந்து ஒருநாள் பன்னாட்டுத் துடுப்பாட்டம் மற்றும் ஒரு பன்னாட்டு இருபது20 போட்டி கொண்ட தொடரில் பாக்கித்தான ணியின் 15 பேர்கொண்ட அணியில் இடம்பிடித்தார். ஏப்ரல் 21 இல் மேற்கிந்தியத் தீவுகளுக்கு எதிரான பன்னாட்டு இருபது20 போட்டியில் இவர் அரிமுகமானார். ஆனால் அந்தப் போட்டியில் இலக்கினைக் கைப்பற்றவில்லை.

பின் இரண்டு நாட்கள் கழித்து முகம்மது சல்மான் மற்றும் ஹம்மத் அசாம் ஆகியோருடன் இணைந்து மேற்கிந்தியத்தீவுகள் துடுப்பாட்ட அணிக்கு எதிரான ஒருநாள் பன்னாட்டுத் துடுப்பாட்டப் போட்டியில் இவர் அறிமுகமானார். பின் வகாப் ரியாசுடன் இணைந்து துவக்க ஓவர்களை வீசினார். 10 ஓவர்கள் வீசி 49 ஓட்டங்களை விட்டுக் கொடுத்தார். ஆனால் இலக்கினைக் கைப்பற்றவில்லை. இந்தத் தொடரை பாக்கித்தான் அணி 3-2 எனும் கணக்கில் வென்றது. ஐந்து ஒருநாள் போட்டிகளில் விளையாடிய ஜுனைத் கான் 3 இலக்குகளைக் கைப்பற்றினார். இந்தத் தொடரில் அதிக இலக்குகளை வீழ்த்திய பாக்கித்தானிய பந்துவீச்சாளர்களின் தரவரிசையில் இவர் நான்காவது இடம் பிடித்தார். மார்லன் சாமுவேல்சின் இலக்கினை முதல் இலக்காகக் கைப்பற்றினார்.

மே மாதத்தில் பாக்கித்தான் துடுப்பாட்ட அணி அயர்லாந்தில் சுற்றுப் பயணம் செய்து இரண்டு ஒருநாள் போட்டிகள் கொண்ட தொடரில் விளையாட முடிவானது. இந்தத் தொடரின் 15 பேர்கொண்ட அணியில் இவருக்கு இடம் கிடைத்தது. இந்தத் தொடரின் முதல் போட்டியில் 10 ஓவர்கள் வீசி 12 ஓட்டங்கள் மட்டுமே விட்டுக்கொடுத்து 4 இலக்குகளைக் கைப்பற்றி பாக்கித்தான் அணி 7 இலக்குகள் வித்தியாசத்தில் வெற்றி பெற உதவினார்.இந்தப் போட்டிக்கான ஆட்டநாயகன் விருதினை வென்றார். இந்தத் தொடரை பாக்கித்தான் அணி 2-0 எனும் கணக்கில் கைப்பற்றியது. இதிலதிக இலக்குகள் வீழ்த்திய பாக்கித்தானியப் பந்டுவீச்சாளர்களில் இவர் இரண்டாம் இடம் பிடித்தார். இவர் 6 இலக்குகளை 10.83 எனும் சராசரியில் வீழ்த்தினார்.

பின் பாக்கித்தானிய அணி இலங்கைத் துடுப்பாட்ட அணிக்கு எதிராக மூன்று தேர்வுத் துடுப்பாட்டம், ஐந்து ஒருநாள் பன்னாட்டுத் துடுப்பாட்டம் மற்றும் ஒரு பன்னாட்டு இருபது20 போட்டிகளில் விளையாடியது. இதன் முதல் தேர்வுத் துடுப்பாட்டப் போட்டியின் முதல்நாள் ஆட்டம் மட்டையாட்டத்திற்கு சாதகமாக இருந்தபோதிலும் இவர் ஐந்து இலக்குகளைக் கைப்பற்றினார்.பின் இரண்டாவது தேர்வுப் போட்டி சமனில் முடிந்தது.இந்தத் தொடரை பாக்கித்தான் அணி 1-0 எனும் கணக்கில் கைப்பற்றியது.



</doc>
<doc id="226872" url="https://ta.wikipedia.org/wiki?curid=226872" title="மருதூர், அரியலூர் மாவட்டம்">
மருதூர், அரியலூர் மாவட்டம்

மருதூர் ("Marudur") இந்தியாவின் தமிழ்நாடு மாநிலத்தில் அமைந்துள்ள அரியலூர் மாவட்டம், உடையார்பாளையம் வட்டம், ஆண்டிமடம் ஊராட்சி ஒன்றியத்திற்கு உட்பட்ட ஊராகும். இவ்வூர் மக்களின் வாழ்வாதாரத்திற்கு விவசாயம் பெரும்பங்காற்றுகிறது.

மருதூர் கிராமம், அரியலூர் மாவட்டத்தின் உடையார்பாளையம் வட்டத்திற்கு உட்பட்ட பகுதியாகும், இது மாவட்டத் தலைநகரான அரியலூரிலிருந்து செந்துறை வழியாக மாவட்டத்தின் மற்றொரு முக்கிய பகுதியான ஜெயங்கொண்டம் செல்லும் வழியில் சுமார் 33 கி.மீ தொலைவிலும், ஜெயங்கொண்டத்திலிருந்து 12 கி.மீ தொலைவிலும் அமைந்துள்ளது. மருதூர் கிராமத்தைச்சுற்றி பொன்பரப்பி, கொடுக்கூர், குவாகம், வாரியங்காவல், நாகல்குழி, கீழமாளிகை ஆகிய ஊர்கள் அமைந்துள்ளன.

மருதூர் கிராமத்தில் 2011 மக்கள் தொகைக் கணக்கெடுப்பின்படி மொத்தம் 1487 குடும்பங்களைச் சேர்ந்த 5765 பேர் உள்ளனர். இதில் ஆண்கள் 2848 பேரும் மற்றும் பெண்கள் 2917 பேரும் உள்ளனர். 2014-ன் நிலவரப்படி மக்கள் தொகையானது ஏறத்தாழ ஆறாயிரத்தை கடந்துள்ளது.

இங்கு வசிப்பவர்கள் அனைவரும் தமிழ் பேசும் தமிழ் மக்கள். அனைவரும் உடை, உணவு, பழக்க வழக்கங்கள், திருமணம், சடங்கு, சம்பிரதாயங்களில் பின்பற்றுவது அவரவர் மரபு சார்ந்த தமிழர் பண்பாடு.

இங்கு உழவுத் தொழில் முதன்மையானது. இதில் முந்திரி பெரும்பங்கு வகிக்கிறது. மொத்தம் உள்ள உழவு நிலங்களில் மூன்றில் இரண்டு பங்கு முந்திரிக்காடுகள். இது தவிர, நிலக்கடலை, கம்பு, உளுந்து போன்றவைகளும் பயிரிடப்படுகின்றன. நெசவுத் தொழில் செய்பவர்களும் கணிசமான எண்ணிக்கையில் உள்ளனர். இது தவிர தச்சுத் தொழில் செய்பவர்களும் உண்டு. குடிசைத் தொழில்கள் எதுவும் கிடையாது. அன்றாடக் கூலி வேலைக்குச் செல்பவர்களும் உண்டு. பெண்களில் பலர் அரசின் 100 நாள் வேலைக்கு செல்கிறார்கள். இளைஞர்கள் பலர் துபாய், சிங்கப்பூர் போன்ற அந்நிய தேசங்களில் வேலை செய்து வருவாய் ஈட்டுகிறார்கள்.

ஆன்மீக வழிபாடு நடத்துவதற்கு கிராமத்தில் பத்திற்கும் மேற்பட்ட இடங்களில் கோவில்கள் அமைந்துள்ளன. வாரத்தில் செவ்வாய் மற்றும் வெள்ளியன்று கோவில்களில் பக்தர்கள் கடவுளை வழிபடுவார்கள். இங்குள்ள கோவில்களில் மாரியம்மன் கோவில், சுப்பிரமணியர் கோவில், திரௌபதி அம்மன் கோவில், பெரியசாமி கோவில், கருப்புசாமி கோவில், வீரணார் கோவில், பிள்ளையார் கோவில், செல்லியம்மன் கோவில், பெரியாண்டவர் கோவில், காளியம்மன் கோவில் என்பன குறிப்பிடத்தகுந்த கோவில்களாகும்.

தமிழர் பண்டிகையான பொங்கல் பண்டிகை கிராமம் முழுவதும் மக்களால் சிறப்பாக கொண்டாடப்படுகிறது. ஆடி மாதத்தில் சாக்கை எனப்படும் அம்மனுக்கு கூழ் ஊற்றும் நிகழ்ச்சியும் நடைபெறும். பங்குனி உத்திரத்தன்று பக்தர்கள் அலகு குத்துதல், காவடி எடுத்தல் போன்ற வேண்டுதல்களை நிறைவேற்றுவார்கள். இங்கு ஆண்டுதோறும் மே மாதத்தில் தீமிதி திருவிழா நடைபெறும்.

மருதூர் கிராமம், ஜெயங்கொண்டம் சட்டமன்றத் தொகுதிக்கும், சிதம்பரம் மக்களவைத் தொகுதிக்கும் உட்பட்டது. தொகுதி மறு சீரமைப்புக்கு முன்பு ஆண்டிமடம் சட்டமன்ற தொகுதிக்கும், பெரம்பலூர் மக்களவைத் தொகுதிக்கும் உட்பட்டதாக இருந்தது.

இங்கு தமிழ்வழி கல்வி கற்பிக்கும் ஒரு அரசு மேல்நிலைப்பள்ளியும், இரண்டு அரசு நடுநிலைப்பள்ளிகளும், இரண்டு தொடக்கப்பள்ளிகளும், தனியாருக்கு சொந்தமான ஒரு ஆங்கிலவழி தொடக்கப்பள்ளியும் உள்ளன. தற்போதுள்ள அரசு மேல்நிலைப் பள்ளியானது 1962-ம் ஆண்டு துவங்கப்பட்டு 2006-ம் ஆண்டு வரை 44 ஆண்டுகளாக உயர்நிலைப் பள்ளியாகவே இருந்தது. 2007-ம் ஆண்டு உயர்நிலைப் பள்ளியை மேல்நிலைப் பள்ளியாக தரம் உயர்த்தினர். இதைப் போலவே இரண்டு நடுநிலைப் பள்ளிகளும் அரசாங்கத்தால் துவக்கப் பள்ளிகளில் இருந்து தரம் உயர்த்தப்பட்டவை.

இங்கு ஆரம்ப சுகாதார நிலையம் ஒன்று உள்ளது. பேருந்து மூலமாக வெளியூர்களுக்கு சென்று அங்குள்ள மருத்துவமனையில் சிகிச்சை பெற்றுவந்த மக்கள், தற்போது உள்ளூரிலேயே போதிய மருத்துவ வசதிகளைப் பெறுகின்றனர். இங்கு பெண்களுக்காக 24 மணிநேர இலவச பிரசவம் பார்க்கப்படுகிறது. இதன் மூலம் கிராமத்தில் பல தாய்மார்கள் பயன் பெற்றுள்ளனர். இங்கு பிறக்கும் குழந்தைகளுக்கு தமிழக அரசின் உதவித்தொகையும் வழங்கப்படுகிறது. சில ஆண்டுகளுக்கு முன்னர்தான், இந்த ஆரம்ப சுகாதார நிலையம் அமைக்கப்பட்டது.

1.பேருந்து வசதி

ஜெயங்கொண்டத்திலிருந்து அரியலூர் செல்லும் முதன்மைச்சாலையில் மருதூர் கிராமம் அமைந்துள்ளதால் போதிய பேருந்து வசதிகள் உள்ளன. இந்த ஊரின் வழியாக இருபதுக்கும் மேற்பட்ட அரசுப் பேருந்துகளும் தனியார் பேருந்துகளும் செல்கின்றன. இங்கிருந்து முக்கியமான இடங்களான சென்னை, திருச்சி, அரியலூர், செந்துறை, ஜெயங்கொண்டம், கும்பகோணம் உள்ளிட்ட பகுதிகளுக்கு சென்றுவர பேருந்துகள் இயக்கப்படுகின்றன.

2.தொடருந்து மற்றும் விமான போக்குவரத்து வசதி
மற்ற போக்குவரத்து வசதிகளுக்கு மருதூர் கிராமத்திலிருந்து அருகிலுள்ள நகரங்களுக்கு செல்ல வேண்டும்.

தொடருந்து சேவை பெற செல்லவேண்டிய இடங்கள்:-

3.விமானப் போக்குவரத்து சேவை பெற மருதூர் கிராமத்திலிருந்து 100 கி.மீ தொலைவில் உள்ள திருச்சி சர்வதேச விமான நிலையத்திற்கு செல்ல வேண்டும்.

மருதூரில் தற்போது ஆண்களுக்கு ஒன்றும் பெண்களுக்கு ஒன்றும் என இரண்டு சுகாதார வளாகங்கள் தனித்தனியே அமைத்துத் தரப்பட்டுள்ளன. தனிநபர் கழிப்பறை கட்ட அரசு மானியம் கொடுத்து ஊக்குவித்து வருகிறது.

மருதூர் கிராமத்தில் கிளை நூலகம் உள்ளது. இந்நூலகம் துவக்கத்தில் ஊர்ப்புற நூலகமாக இருந்தது. தற்போது கிளை நூலகமாக தரம் உயர்த்தப்பட்டுள்ளது. இங்கு தமிழ் மொழியில் இலக்கியம், இலக்கணம், வரலாறு, கதைகள் உள்ளிட்ட தலைப்புகளில் 10,000-த்திற்கும் மேற்பட்ட புத்தகங்கள் உள்ளன. இங்கு நாளேடுகளும், வார, மாத இதழ்களும் கிடைக்கின்றன. இதன்மூலம் தினம் பலர் பயன் பெறுகிறார்கள். நூலகம் ஊராட்சிக்கு சொந்தமான தனிக்கட்டிடத்தில் இயங்கி வருகிறது.

மருதூர் கிராமத்தில் மக்களின் நீண்டகாலக் கோரிக்கையாக இருந்துவந்தது வங்கி பயன்ம்பாடு. 2014-ம் ஆண்டு புதிதாக கனரா வங்கியின் கிளை ஒன்று துவங்கப்பட்டு தற்போது பயன்பாட்டில் உள்ளது. வேறு எந்த வங்கி கிளைகளும் இங்கு இல்லை.

கிராமத்தின் பல இடங்களில் ஆழ்துளைக் கிணறுகள் மூலம் நிலத்தடி நீர் எடுக்கப்பட்டு, மக்களுக்கு குடிநீர் வழங்கப்பட்டு வருகிறது. ஆழ்துளைக் கிணறுகளில் இருந்து எடுக்கப்படும் நீரை சேமிப்பதற்காக பெரிய அளவிளான குடிநீர் தொட்டிகளை கிராமம் முழுவதும் பத்துக்கும் மேற்பட்ட இடங்களில் அமைத்துள்ளனர். சில கிணறுகளும் மக்களின் தண்ணீர் தேவையை பூர்த்தி செய்கின்றன.

மருதூர் கிராமத்தில் ஒரு முழுநேர நியாய விலைக்கடையும், இரண்டு பகுதிநேர நியாய விலைக்கடைகளும் உள்ளன. இவை தனித் தனிக் கட்டிடங்களில் இயங்குகின்றன. இங்கு தொடக்க வேளாண்மை கூட்டுறவு கடன் சங்கமும் உள்ளது. விவசாயிகள் விவசாயக் கடன் பெற உதவி செய்யப்படுகிறது. இந்த கூட்டுறவு சங்கம் தனிக் கட்டிடத்தில் இயங்குகிறது.


</doc>
<doc id="226873" url="https://ta.wikipedia.org/wiki?curid=226873" title="திருக்கச்சிஅனேகதங்காவதம்">
திருக்கச்சிஅனேகதங்காவதம்

திருக்கச்சிஅனேகதங்காவதம் அனேகபேசுவரர் கோயில் காஞ்சிபுரத்தில் உள்ள சுந்தரரால் பாடல் பெற்ற தலங்களில் தொண்டை நாட்டுத் தலங்களில் ஒன்றாகும். 

அனேகதம் என்றால் யானை என்று பொருள். யானை முகம் கொண்ட விநாயகப்பெருமானால் அமைக்கப்பட்டு வழிபடப்பட்ட திருத்தலம் என்ற பொருளில் அனேகதங்காபதம் என்றும், இதே பெயர் கொண்ட இமயமலையைச் சார்ந்த வட நாட்டுத் திருக்கோயிலிலிருந்து வேறுபடுத்தி அறிய கச்சி சேர்க்கப்பட்டு கச்சி அனேகதங்காவதம் என்றும் அழைக்கப்பட்டது. குபேரன் வழிபட்ட திருத்தலம். காஞ்சி புராணத்தில் இத்திருக்கோயில் பற்றிய குறிப்புகள் உள்ளன.

காஞ்சிபுரத்தின் பழைமையான கைலாசநாதர் கோயில் செல்லும் வழி


</doc>
<doc id="226874" url="https://ta.wikipedia.org/wiki?curid=226874" title="திருக்கச்சிநெறிக்காரைக்காடு">
திருக்கச்சிநெறிக்காரைக்காடு

திருக்கச்சிநெறிக்காரைக்காடு சத்தியவிரதேசுவரர் கோயில் காஞ்சிபுரத்தில் திருக்காலிமேடு பகுதியில் உள்ள சிவன் கோயில் ஆகும். சுந்தரரால் பாடல் பெற்ற தலங்களில் தொண்டை நாட்டுத் தலங்களில் ஒன்றாகும். 

பண்டைய காலத்தில், காஞ்சிபுரத்திற்கு வரக்கூடிய வழியாகவும், காரைச் செடிகள் அதிகமிருந்த பகுதியாகவும் அமைந்ததால் கச்சிநெறிக்காரைக்காடு என்று அழைக்கப்பட்டது.

காஞ்சி புராணத்திலும் இத்திருக்கோயில் பற்றிய குறிப்புகள் உள்ளன.



</doc>
