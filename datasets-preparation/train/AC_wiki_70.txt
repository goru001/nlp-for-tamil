<doc id="223785" url="https://ta.wikipedia.org/wiki?curid=223785" title="வீம இரதம், மாமல்லபுரம்">
வீம இரதம், மாமல்லபுரம்

வீம இரதம் என அழைக்கப்படும் தளியானது மாமல்லபுரத்தில் உள்ள நரசி்ம்மவர்மன் பாணியில் அமைந்த புகழ்பெற்ற கற்றளிகளுள் ஒன்றாகும். இது அருச்சுன இரதம் எனும் தளிக்கு தெற்கில் அமையப் பெற்றுள்ளது. நீண்ட சதுரமுடைய பெரிய பாறையைக் குடைந்து அமைக்கப்பட்ட கோயிலாகும். இது ஒரு திருமால் கோயில். கிடந்த நிலையில் உள்ள திருமாலின் வடிவமான பள்ளிகொண்ட பெருமாளுக்காகவே இந்தக் கோயில் அமைக்கப்பட்டதாகத் தெரிகிறது.

நீண்ட சதுரமான மண்டபத்தையும் அதன் மேல் படகு ஒன்றினைக் கவிழ்த்து வைத்தது போன்ற விமானத்தையும் கொண்டு அமைந்துள்ளது. இதன் நான்கு புறத்திலும் தாழ்வாரம் எனும் அமைப்பு காணப்படுகின்றது. அமைப்பில் சிதம்பரம் நடராஜப் பெருமானின் ஆலயத்தை ஒத்திருப்பது என்பர். இத் தளியின் மேற்பகுதி மட்டும் நன்றாக அமைக்கப்பட்ட கோலத்தில் உள்ளது. கீழ்ப்பகுதி முற்றுப் பெறாமல் அரைகுறையாகவே விடப்பட்டுள்ளது. கீழ்ப்பகுதி பாறையில் வெடிப்புகள் காணப்படுவதால் இவ்வாறு அரைகுறையாக விடப்பட்டிருக்க வேண்டும். விமானம் வேசர வகையைச் சார்ந்து அமைக்கப்பட்டுள்ளது.




</doc>
<doc id="223786" url="https://ta.wikipedia.org/wiki?curid=223786" title="அருச்சுன இரதம்">
அருச்சுன இரதம்

அருச்சுன இரதம் மாமல்லபுரத்திலுள்ள புகழ்பெற்ற ஒற்றைக்கல் தளிகளுள் ஒன்றாகும். அருச்சுன இரதம் எனப் பொதுவாக அழைக்கப்பட்டாலும், இது ஒரு கடவுளுக்காக அமைக்கப்பட்டது என்பதே ஆய்வாளர்களுடைய கருத்து. ஆனால் இது எந்தக் கடவுளுக்காக அமைக்கப்பட்டது என்பதில் கருத்து வேறுபாடு உண்டு. முருகன், சிவன், இந்திரன் என்பவர்களுள் ஒருவருக்கு உரியதாகவே இக்கோயில் கட்டப்பட்டிருக்கலாம் என்பதே ஆய்வாளர்களிடையே நிலவும் கருத்து.

அருகில் அமைந்துள்ள திரௌபதி இரதத்துடன் ஒரே தளத்தின் மீது கட்டப்பட்டுள்ளது இக்கோயில். இது திராவிட பாணியில் அமைந்த இரண்டு நிலைமாடக் கோயில் வகையைச் சார்ந்தது. சதுரமான அமைப்புடையது. சிங்கங்களும் யானைகளும் சுமப்பதைப் போன்று இக் கோயில் அமைக்கப்பட்டுள்ளது. கோயிலின் முன்புறத்தில் இரண்டு சிங்கத் தூண்களுடன் கூடிய சிறு அர்த்த மண்டபம் காணப்பட்டிருந்தது. தற்போது அத் தூண்களுக்குப் பதில் இரு கற்கள் காணப்படுகின்றன.




</doc>
<doc id="223787" url="https://ta.wikipedia.org/wiki?curid=223787" title="நகுல சகாதேவ இரதம், மாமல்லபுரம்">
நகுல சகாதேவ இரதம், மாமல்லபுரம்

நகுல சகாதேவ இரதம் மாமல்லபுர ரதக் கோயில்களுள் ஒன்றாகும். இது மருத நிலத்துக்கு உரிய கடவுளான இந்திரனுக்காகக் கட்டப்பட்டது என்கின்றனர் ஆய்வாளர்கள். இக்கோயிலில் இதைக் குறிக்கக்கூடிய சிற்பங்களோ வேறு சான்றுகளோ காணப்படாவிட்டாலும், அருகில் காணப்படும் பெரிய யானைச் சிற்பம் இந்திரனுடைய ஐராவதம் எனக் கொண்டே இக்கோயில் இந்திரனுக்கு உரியது என அடையாளம் காண்கின்றனர்.

இதனை யானைக் கோயில் என்றும் அழைக்கின்றனர். இக் கோயிலின் விமானத்தை வடமொழியில் "கஜபிருஷ்ட" எனக் கூறுவர். அதாவது யானையின் பின்பகுதி போல அமைந்துள்ளது என்பதால் இப்பெயர். தமிழில் தூங்கானை அமைப்பு அல்லது முக்கால் வட்ட அமைப்பு என்பர். இது மூன்று நிலையுள்ள மாடக்கோயிலாக விளங்குகின்றது.




</doc>
<doc id="223788" url="https://ta.wikipedia.org/wiki?curid=223788" title="திரௌபதை இரதம், மாமல்லபுரம்">
திரௌபதை இரதம், மாமல்லபுரம்

திரௌபதை இரதம் என்பது மாமல்லபுரத் தனிக்கற் தளிகளில் ஒன்று. உண்மையில் இது கொற்றவை அல்லது துர்க்கைக்கு உரிய தளியாகும். கருவறையின் உட்புறச் சுவரில் உள்ள பெண் தெய்வத்தின் சிற்பம் கொற்றவையைக் குறிப்பதாகச் சொல்லப்படுகிறது. கோயிலுக்கு முன்னால் சிங்கத்தின் சிற்பம் ஒன்று காணப்படுகிறது. சிங்கம் துர்க்கையின் வாகனமாகக் கருதப்படுவது குறிப்பிடத்தக்கது. 

திரௌபதை இரதம் அருச்சுன இரதத்தோடு ஒரே மேடையில் அமைந்துள்ளது. அளவிற் சிறியதாகவும், வனப்புடையதாகவும் விளங்குகின்றது. மேற்கு நோக்கிய வாயிலுடன் அமைந்துள்ள இக்கோயில் ஒன்றன் மேல் ஒன்றாக அமைந்த இரு தளங்களின் மேல் அமைந்தது. அடித்தளத்தினை யானைகளும், சிங்கங்களும் தாங்குவது போல அமைந்துள்ளது.

சிறிய சதுர வடிவமான இக்கோயில் வெளிப்புறம் வளைந்த நாற்பட்டைக் கூம்பு (பிரமிடு) வடிவிலான கூரையுடன் ஒரு குடிசை போன்ற அமைப்புடன் காணப்படுகிறது. சிலப்பதிகாரத்தில் "குச்சரக் குடிசை" எனக் குறிப்பிடப்படும் கோயில் இவ்வடிவினதாக இருந்திருக்கலாம் என்ற கருத்தும் உண்டு. இக்கோயில் வாயிலின் இரண்டு பக்கங்களிலும் பெண் துவாரபாலகிகளின் சிற்பங்கள் செதுக்கப்பட்டுள்ளன.

கருவறையின் உட்புறச் சுவரில் காணப்படும் கொற்றவையின் சிற்பம் நான்கு கைகளுடன் தாமரைப் பீடத்தின் மீது நிற்கும் நிலையில் செதுக்கப்பட்டுள்ளது. இச்சிற்பத்துக்குக் கீழே வழிபடும் ஒருவரின் சிற்பமும், தன்னைத் தானே பலி கொடுத்துக்கொள்ளும் ஒருவரின் சிற்பமும் உள்ளன.



</doc>
<doc id="223792" url="https://ta.wikipedia.org/wiki?curid=223792" title="சிபி மலையில்">
சிபி மலையில்

”சிபி மலையில்” என்பவர் மலையாளத் திரைப்பட இயக்குனர் ஆவார். 1980 முதல் மலையாளத்தில் நாற்பதுக்கும் அதிகமான திரைப்படங்களை இயக்கியுள்ளார்.

கிரீடம், தனியாவர்த்தனம், ஹிஸ் ஹைனெஸ் அப்துல்லா உள்ளிட்ட திரைப்படங்கள் குறிப்பிடத்தக்கன. இவர் இயக்கிய பல திரைப்படங்களில் மோகன்லால் நாயகனாக நடித்துள்ளார்.




</doc>
<doc id="223797" url="https://ta.wikipedia.org/wiki?curid=223797" title="பெலீஸ் பல்கலைக்கழகம்">
பெலீஸ் பல்கலைக்கழகம்

பெலீஸ் பல்கலைக்கழகம் அமெரிக்கக் கண்டத்தில் உள்ள பெலீஸ் நாட்டில் உள்ளது. இங்கு இள நிலை, முது நிலை ஆகிய பிரிவுகளில் பட்டங்களை வழங்குகின்றனர். இதன் மத்திய வளாகம் பெலீஸ் நாட்டின் பெல்மோப்பான் நகரில் அமைந்துள்ளது. இங்கு சூரிய ஆற்றல் திட்டத்தை செயல்படுத்துகின்றனர். இதன் மூலம் மின்சாரத் தேவைகளில் தன்னிறைவு அடைய முடியும்.

முற்காலத்தில், தனித் தனி கல்லூரிகளாக செயல்பட்டவற்றை ஒன்றிணைத்து பெலீஸ் பல்கலைக்கழகம் உருவாக்கப்பட்டது. ஒவ்வொரு கல்லூரியும் பல்கலைக்கழகத்தின் வளாகங்களாக அறிவிக்கப்பட்டன.

இந்த வளாகத்தில் பல்கலைக்கழகத்தின் பெரும்பாலான அலுவலகங்கள் அமைந்துள்ளன. இங்கு உள்ளூர் மொழிகளுக்கான கல்வி மையம் அமைந்துள்ளது. இங்கு ஆங்கிலம், தகவல் தொழில் நுட்பம் ஆகிய பாடப்பிரிவுகளைக் கற்கின்றனர். இங்கு அறிவியல் ஆய்வகங்களும் அமைந்துள்ளன.

இங்கு வேளாண்மை, இயற்கை வளங்கள் உள்ளிட்ட பாடப்பிரிவுகளில் இரண்டாண்டு கல்வித் திட்டங்கள் உள்ளன.


பாடப்பிரிவுகளில் பாடங்களைக் கற்பிக்கின்றனர்.

இங்கு கைப்பந்தாட்டம், கால்பந்தாட்டம், மென்பந்தாட்டம், கூடைப்பந்தாட்டம், கராத்தே, டென்னிஸ் உள்ளிட்ட விளையாட்டுகளில் பயிற்சி அளிக்கின்றனர். 



</doc>
<doc id="223798" url="https://ta.wikipedia.org/wiki?curid=223798" title="சமூகவியல் கோட்பாடுகள்">
சமூகவியல் கோட்பாடுகள்

ஆரம்ப காலத்தில் சமூகத்தை எண்ணக்கருக்களினடியாகவே நோக்கினர். சமூகவியலின் தந்தையான comte இன் தோற்றத்துக்கு பின்னர் இந் நிலை மாறியது. சமூகத்தின் பொருண்மைகளை அறிய ஓர் அளவையினத தேவையை உணர்ந்த கொம்ற்,


போன்ற முறையியல்களை உள்ளடக்கிய கோட்பாட்டை உருவாக்கினார். இதனைத் தொடர்ந்து இக்கோட்பாடுகள் பலவாறு விருத்தி பெற்றன. இவ்வாறான பாரிய விருத்திக்கு பின்வரும் இரு விசைகள் காரணமாக அமைந்தன.


புலமைசார்ந்த விசைகள் எனும்போது சிக்காக்கோ கார்வேட் பிராங்போர்ட் சிந்தனா கூட்டங்களின் எழுச்சியினைக் குறிப்பிடலாம்.

சமூகம் சார்ந்த வசைகள் எனும்போது அரசியல் புரட்சி,கைத்தொழிற்புரட்சியினால் ஏற்பட்ட முதலாளித்துவத்தின் எழுச்சி, பொதுவுடமைத்தத்துவத்தின் எழுச்சி, நகரமயமாக்கம், சமயரீதியிலான மாற்றங்கள், விஞ்ஞானத்தின் வளர்ச்சி, நாடுகாண் பயணங்களின் விரிவு, அறிவெழுச்சிக்கால சிந்தனைகள் என்பவற்றைக் குறிப்பிடலாம்.

சமூகம் சார் வசையான கைத்தொழிற்புரட்சியினால் நகரமயமாக்கம் ஏற்பட்டது. கிராமங்களில் இருந்து வெலைவாய்ப்பினை பெற்றுக்கொள்வதற்காக பாரியளவு தொழிலாளர்கள் இடம்பெயர்ந்தார்கள்.இதனால் அங்கு முதலாளித்துவம் வளர்ச்சியடைந்தது. நகரமயமாக்கத்தின் உச்ச வளர்ச்சியினால் அங்கு நோய் நிலை ஏற்படுகின்றது. இடநெருக்கட் அதிகாரப்பகிர்வு போன்ற பிரச்சினைகள் ஏற்படுகின்றது. அதனைப் பற்றி சமூகவியளாளர்கள் ஆராயும்போது அங்கு சமூகவியல் கோட்பாடு தோற்றம் பெறுகிறது.

சமூகவியல் கோட்பாடுகள் வெவ்வேறு வகைகளில் காணப்படும் போதும் அதனை சிலர்


என வகைப்படுத்துவர்.

குறித்த காலங்களில் குறித்த பிரதேசங்களில் மையங்கொண்டிருந்த கோட்பாடுகள் பல சமகாலத்தில் பல மாற்றங்களை பெற்றுள்ளன. எடுத்துக்காட்டாக... ஜரோப்பாவில் மையம் கொண்டிருந்த குறியீட்டு இடைவினையியல் கோட்பாடானது பண்பாடு, பண்பாட்டிடைத்தொடர்பு, உளச்சார்பு என்பன வளரத்தொடங்கி பின்னர் சிக்காக்கோ குழுமத்திலிருந்து வளர்ச்சி பெற்று வரகின்றது.

பிராங்பொர்ட் குழுமம் விமர்சனக் கோட்பாட்டையும், கார்போட் குழுமம் அமைப்புத் தொழிற்பாட்டு வாதத்தினையும் குறித்து நிற்கின்றது.

தொல்சீர் மரபினையடுத்த நவீன சமூகவியல் கோட்பாட்டு மரபில் பிரதானம் பெறும் குழுமங்களாக...

இதனுள் சமூக மாற்றம் பண்பாட்டிடை ஆய்வுகள் என்பவற்றை முதன்மைப் படுத்தி தோன்றிய நடத்தைவாதம் இடைவினையியல் கோட்பாடு என்பவற்றை மையப்படுத்திய கோட்பாடுகள் வளர்ச்சி அடைந்தன.

கார்போட் குழுமத்தின் அமைப்புத் தொழிற்பாட்டுவாதம், மார்க்சிய கோட்பாட்டு விருத்தி karl mankheim முன்வைத்த அறிவின் சமூகவியல் பற்றிய கோட்பாட்டின் வளர்ச்சி என்பன இதனுள் அடங்குகின்றன.

இவ்வாறாக சமூகவியல் கோட்பாட்டின் உருவாக்கத்தினை அறிந்து கொள்ள முடிகின்றது.


</doc>
<doc id="223800" url="https://ta.wikipedia.org/wiki?curid=223800" title="தேசியப் பல்கலைக்கழகம்">
தேசியப் பல்கலைக்கழகம்

தேசியப் பல்கலைக்கழகம் எனப்படுவது அரசினால் உருவாக்கப்பட்டு, நிர்வகிக்கப்படுகிற பல்கலைக்கழகம் ஆகும். இந்த வகையைச் சேர்ந்த பல்கலைக்கழகங்கள் அரசின் கட்டுப்பாட்டிலோ, தன்னாட்சி அதிகாரத்திலோ இயங்கக் கூடியவை.
நாடு வாரியாக தேசியப் பல்கலைக்கழகங்களின் பட்டியல் கீழே தரப்பட்டுள்ளது. இந்தப் பட்டியல் இன்னும் முழுமையடையவில்லை.





















</doc>
<doc id="223808" url="https://ta.wikipedia.org/wiki?curid=223808" title="நீலமேகம் பிள்ளை">
நீலமேகம் பிள்ளை

தியாகி நீலமேகம் பிள்ளை தனது 21வது வயதில், 1942ஆம் ஆண்டில் வெள்ளையனே வெளியேறு இயக்கத்தில் பங்கெடுத்து, இந்திய விடுதலைக்காக போராடி சிறை சென்ற இந்திய விடுதலைப் போராட்ட வீரர். இவர் சூலை 8, 2014 அன்று தமது 93வது அகவையில் மதுரையில் காலமானார். 

மதுரை, கனகவேல் குடியிருப்பு பகுதியில் வாழ்ந்த நீலமேகம் பிள்ளை, இந்திய விடுதலைக்குப் பின் பல தொழிற்சங்கங்களில் பங்காற்றியவர். தான் இறந்தபின் தனது உடலை மதுரை மருத்துவக் கல்லூரி மாணவர்களின் ஆய்வுக்கு பயன்படும் வகையில், தானம் செய்யுமாறு தியாகி நீலமேகம் பிள்ளை உயில் எழுதி வைத்திருந்தபடி, அவரது உடல் மதுரை மருத்துவக் கல்லூரிக்கு வழங்கப்பட்டது.


</doc>
<doc id="223809" url="https://ta.wikipedia.org/wiki?curid=223809" title="கோ. கலைவேந்தர்">
கோ. கலைவேந்தர்

கோ.கலைவேந்தர் ஓர் தமிழ் எழுத்தாளர் மற்றும் பதிப்பாளர் ஆவார். இவர் இந்தியாவில் தமிழ்நாட்டில் நாகை மாவட்டம் மயிலாடுதுறை வட்டம் புத்தகரம் என்ற கிராமத்தில் 1940ம் ஆண்டு பிறந்தார். அரசு பள்ளிகளில் தமிழாசிரியராக பணியாற்றி ஓய்வு பெற்ற இவர் தற்போது குத்தாலத்தில் வசித்து வருகிறார். கவிதைகள், கட்டுரைகள்,சிறுகதைகள்,புதினங்கள், நாடகங்கள் என 47 நூல்களை எழுதி தனது தேங்கனி பதிப்பகத்தின் மூலம் வெளியிட்டுள்ளார். 


</doc>
<doc id="223825" url="https://ta.wikipedia.org/wiki?curid=223825" title="ஆத்திரேலியத் துடுப்பாட்ட அணியின் இலங்கைச் சுற்றுப்பயணம், 2011">
ஆத்திரேலியத் துடுப்பாட்ட அணியின் இலங்கைச் சுற்றுப்பயணம், 2011

2011 ஆத்திரேலியத் துடுப்பாட்ட அணியின் இலங்கை சுற்றுப்பயணம் 2011 ஆகத்து 6 முதல் 2011 செப்டம்பர் 20 இடம் பெற்றது. இச்சுற்றுப் பயணத்தின் போது இரண்டு பன்னாட்டு இருபது20 துடுப்பாட்டப் போட்டிகளும் ஐந்து ஒருநாள் போட்டிகளும் மூன்று தேர்வுத்துடுப்பாட்டப் போட்டிகளும் நடைபெற்றன. இதற்கு மேலதிகமாக ஆத்திரேலியத் துடுப்பாட்ட அணி முன்னோட்டப் போட்டியாக ஒரு மூன்று நாள் துடுப்பாட்டப் பயிற்சிப் போட்டியிலும் பங்குபற்றியது.


</doc>
<doc id="223838" url="https://ta.wikipedia.org/wiki?curid=223838" title="பெருநிறுவன விவகாரங்கள் துறை அமைச்சகம்">
பெருநிறுவன விவகாரங்கள் துறை அமைச்சகம்

பெருநிறுவன விவகாரங்கள் துறை அமைச்சகம் ("Ministry of Company Affairs", MCA) இந்திய அரசின் ஓர் அமைச்சரகம் ஆகும். இந்திய தனியார்த்துறை நிறுவனங்களைக் கட்டுப்படுத்தும் இந்திய நிறுமங்கள் சட்டம், 1956 மற்றும் தொடர்புடைய சட்டங்களை செயற்படுத்துவது இந்த அமைச்சகத்தின் பொறுப்பு ஆகும். இந்தியாவின் தொழில் மற்றும் சேவைத்துறை நிறுவனங்களை கட்டுப்படுத்தும் முதன்மை பொறுப்பு இந்த அமைச்சரகத்திற்கு உள்ளது. இதன் அமைச்சராக தற்போது அருண் ஜெட்லி பொறுப்பேற்றுள்ளார். 
இந்த அமைச்சகம் கீழ்வரும் சட்டங்களின் செயலாக்கத்தை நிர்வகிக்கிறது:

ஆகத்து 2013இல் இந்திய நிறுமங்கள் சட்டம், 2013 நிறைவேற்றப்பட்டது. இது பெருநிறுவனங்கள் ஈடுபடும் ஏமாற்றுக்களை கட்டுப்படுத்தும். இந்தியாவில் நிகழ்ந்த சத்தியம் நிறுவன ஊழல் போன்ற கணக்கு மரபு நயக்கேடுகளைத் தவிர்ப்பது இதன் நோக்கமாகும். இது 21வது நூற்றாண்டுப் பிரச்சினைகளை எதிர்கொள்ளவியலாத 1956இன் நிறுமங்கள் சட்டத்திற்கு மாற்றாக அமையும்.


</doc>
<doc id="223839" url="https://ta.wikipedia.org/wiki?curid=223839" title="துர்கா பூஜை">
துர்கா பூஜை

துர்கா பூஜை (Durga Puja) என்பது பராசக்தியின் வடிவாம் அன்னை துர்கையை ஆராதிக்கும் ஒரு விழாவாகும். ஆண்டுதோறும் சரத் (இலையுதிர் ) காலத்தில் அசுவினி (புரட்டாசி/ஐப்பசி) மாதத்தின் சுக்லபட்ச பிரதமையில் தொடங்கி நவமி வரை அன்னை துர்கா தேவியை வழிபடுவர். இதை துர்கோத்சவம் என்றும் சரத் காலத்தில் வருவதால் சரத் உத்சவம் என்றும் அழைப்பர். துர்கா பூஜை வரும் பட்சம் "தேவி பட்சம் " என அழைக்கப்படும். இதற்கு முன் வரும் 15 நாட்கள் "பித்ரு பட்சம் " என அழைக்கப்படும். தேவி பட்சம் அசுவினி சுக்ல பிரதமையில் துவங்கி பௌர்ணமி அன்று லட்சுமி பூஜையுடன் நிறைவுறும்.

துர்கா பூஜை, அன்னை எருமைத்தலை அரக்கனாம் மகிஷாசுரனை வென்றதற்காக கொண்டடபடுகிறது. பல்வேறு பகுதிகளில் அன்னையை மகிஷாசுரமர்தினியாக வணங்குவர் .

துர்கா பூஜை இந்தியாவின் அனைத்துப் பகுதிகளிலும் கொண்டாடபட்டாலும் மேற்கு வங்கத்தில் மிகப் பெரும் விழாவாகும். ஒடிசா, அசாம், பீகாரிலும் இதை மிகச்சிறப்பாக கொண்டாடுவர். பொது இடங்களில் பந்தல் அமைத்து அன்னையை பூஜிப்பர். கர்நாடகம் , தமிழ் நாடு ,ஆந்திரா, மகாராஷ்டிரா போன்ற மற்ற மாநிலங்களிலும் இதை கொண்டாடுவர் .மேற்கு வங்கத்தில் சஷ்டி தொடங்கி தசமி வரை இதை கொண்டாடுவர் .

இதை மேற்கு வங்கத்தில் அகால போதான் , துர்கோட்சப், பூஜோ, பூஜை என்று அழைப்பர் .வங்க தேசத்தில் "பகவதி பூஜை " என்று இதை சொல்வர் .

கர்நாடகத்தில் தசரா, மராட்டியத்தில் நவதுர்கா பூஜை, தமிழகத்தில் நவராத்திரி, ஆந்திரத்தில் பொம்ம கொலுவு என்று வெவ்வேறு பெயர்களில் அழைக்கின்றனர்.

தமிழ்நாட்டில் நவராத்திரி (பொம்மை கொலு)

</doc>
<doc id="223840" url="https://ta.wikipedia.org/wiki?curid=223840" title="அமரிந்தர் சிங்">
அமரிந்தர் சிங்

கேப்டன் அமரிந்தர் சிங் (பிறப்பு: மார்ச்சு 11, 1942) பஞ்சாபைச் சேர்ந்த இந்திய தேசிய காங்கிரசு அரசியல்வாதி ஆவார். முன்னாள் பாட்டியாலா இராச்சியத்தைச் சேர்ந்த அமரிந்தர் சிங் பஞ்சாபின் முதலமைச்சராகப் பணிபுரிந்துள்ளார். 2014 மக்களவைத் தேர்தலில் பாரதிய ஜனதாக் கட்சியின் பெருந்தலைவரான அருண் ஜெட்லியைத் தோற்கடித்து அமிர்தசரசு இல் இருந்து நாடாளுமன்ற உறுப்பினராக தேர்ந்தெடுக்கப்பட்டுள்ளார்.

அமரிந்தர் சிங் புலிகான் மரபுவழிவந்த பாட்டியாலா அரசப் பரம்பரையில் மகாராசா யாதவேந்திர சிங்கிற்கும் மகாராணி மொகீந்தர் கவுருக்கும் மகனாகப் பிறந்தார். தேராதூனில் உள்ள தூன் பள்ளியில் சேர்வதற்கு முன்னதாக வெல்காம் பாய்சுப் பள்ளியிலும் சனாவர் இலாரன்சு பள்ளியிலும் கல்வியைத் துவக்கினார். இவருக்கு ரனீந்தர் சிங் என்ற மகனும் ஜெய் இந்தர் கவுர் என்ற மகளும் உள்ளனர். இவரது மனைவி பிரீநீத் கவுர் 2009-14 காலத்தில் நாடாளுமன்ற உறுப்பினராகத் தேர்ந்தெடுக்கப்பட்டுள்ளார்; அப்போது இந்திய வெளியுறவுத் துறை அமைச்சராக பொறுப்பாற்றி உள்ளார்.

இவரது அக்காள் எமீந்தர் கவுர் முன்னாள் வெளியுறவுத் துறை அமைச்சர் கே. நட்வர் சிங்கைத் திருமணம் செய்துள்ளார். முன்னாள் நடுவண் காவல்பணி அலுவலரும் சிரோமணி அகாலி தளத்தின் தலைவருமான சிம்ரன்ஜித் சிங் மான் இவருக்கு உறவினர் ஆவார்.


</doc>
<doc id="223842" url="https://ta.wikipedia.org/wiki?curid=223842" title="சோரா சேகல்">
சோரா சேகல்

சோரா சேகல் அல்லது ஜோரா சேகல் ("Zohra Sehgal", 27 ஏப்ரல் 1912 – 10 சூலை 2014) இந்தியத் திரைப்பட நடிகையும், நடன இயக்குநரும் ஆவார். சோரா சேகல் 1935 ஆம் ஆண்டில் உதய சங்கரின் நடனக் குழுவில் இணைந்து உள்ளூரிலும், அமெரிக்கா, சப்பான் போன்ற நாடுகளிலும் 8 ஆண்டுகள் நடனமாடினார். 60 ஆண்டுகளுக்கு மேலாகப் பல பாலிவுட் திரைப்படங்களில் நடித்துள்ளார்.

தனது 90ஆவது அகவையில் 2002 ஆம் ஆண்டில் சாலோ இஸ்க் லதாயே என்ற திரைப்படத்தில் முக்கிய பாத்திரமேற்று நடித்திருந்தர். ஆங்கில மொழித் திரைப்படங்களிலும், தொலைக்காட்சி நாடகங்களிலும் இவர் நடித்துள்ளார். பிரித்தானியாவில் ஐடிவி நிறுவனம் தயாரித்த மைன்ட் யுவர் லாங்குவேஜ் என்ற தொலைக்காட்சி நாடகத் தொடரில் நடித்துப் பாராட்டுப் பெற்றவர். தளபதி, உயிரே ஆகிய தமிழ்த் திரைப்படங்களிலும் இவர் நடித்திருக்கிறார். இறுதியாக 2007 ஆம் ஆண்டில் "பாஜி ஆன் தி பீச்", "ஹம் தில் தே சுக்கே சனம்" ஆகிய இரண்டு திரைப்படங்களில் இவர் நடித்திருந்தார்.

1998 ஆம் ஆண்டில் இவருக்கு பத்மசிறீ விருதும், 2001 இல் காளிதாஸ் சம்மன் விருதும், 2004 இல் சங்கீத நாடக அகாதமி விருதும் வழங்கப்பட்டது. இவரது வாழ்நாள் சாதனைக்காக சங்கீத நாடக அகாதமி கூட்டாளர் விருதும் வழங்கப்பட்டது. 2010 ஆம் ஆண்டில் இந்தியாவின் இரண்டாவது அதியுயர் விருதான பத்ம விபூசண் விருது வழங்கப்பட்டது. இவர் 2014 சூலை 10 இல் புது தில்லியில் இதய நிறுத்தம் காரணமாக தனது 102 வது அகவையில் காலமானார்.




</doc>
<doc id="223846" url="https://ta.wikipedia.org/wiki?curid=223846" title="பிம்பிரி">
பிம்பிரி

பிம்ப்ரி என்னும் புறநகர்ப் பகுதி மகாராஷ்டிராவின் புனேவிற்கு அருகில் உள்ளது. இது புனே நகரில் வடமேற்குப் பகுதியில் அமைந்துள்ளது. இந்த புறநகர்ப் பகுதி, பிம்பிரி, சிஞ்ச்வடு என்ற இரட்டை நகரங்களைக் கொண்டது. இந்த நகரங்களை பிம்பிரி-சிஞ்ச்வடு மாநகராட்சியினர் ஆளுகின்றனர். பழைய புனே-மும்பை நெடுஞ்சாலை வழியாக, பிம்பிரியில் இருந்து புனே நகருக்கு செல்லலாம்.

குருநானக் ஜெயந்தி, தசரா, பகரானா சாகிப், தீபாவளி, விநாயகர் சதுர்த்தி உள்ளிட்ட விழாக்களைக் கொண்டாடுகின்றனர்.

இங்கு டாட்டா மோட்டார்ஸ், மெர்சிடிஸ் பென்ஸ், பஜாஜ் ஆட்டோ உள்ளிட்ட நிறுவனங்களின் தொழிற்சாலைகள் உள்ளன.

பிம்பிரியில் போக்குவரத்து வசதிகள் உள்ளன. இந்த நகரத்திற்கு அருகிலேயே புனே விமான நிலையம் அமைந்துள்ளது. இங்கு உள்ள பிம்பிரி ரயில் நிலையத்திற்கு புனே புறநகர் ரயில்கள் வந்து செல்கின்றன. பழைய புனே-மும்பை நெடுஞ்சாலை வழியாக பிற நகரங்களுக்கு செல்லலாம். இங்கே புனே மாநகரப் பேருந்துகளும் இயங்குகின்றன.



</doc>
<doc id="223848" url="https://ta.wikipedia.org/wiki?curid=223848" title="பிம்பிரி தொடருந்து நிலையம்">
பிம்பிரி தொடருந்து நிலையம்

பிம்பிரி தொடருந்து நிலையம் மகாராஷ்டிராவில் உள்ள பிம்பிரி நகரில் உள்ளது. இது பிம்பிரி காய்கறிச் சந்தைக்கு அருகில் அமைந்துள்ளது. இது மும்பை தொடருந்து நிலையத்தில் இருந்து புனே தொடருந்து நிலையத்திற்கு செல்லும் வழியில் உள்ளது. இங்கு புனே புறநகர தொடர்வண்டிகள் நின்று செல்கின்றன. இவை தவிர, சின்ஹகாடு விரைவுவண்டியும், சகாயத்ரி விரைவுவண்டியும் நின்று செல்கின்றன. மும்பையில் இருந்து பந்தர்பூருக்கும், சீரடிக்கும், கர்நாடகத்தில் உள்ள பிஜாப்பூருக்கும் செல்லும் பயணியர் வண்டிகளும் நின்று செல்கின்றன.



</doc>
<doc id="223850" url="https://ta.wikipedia.org/wiki?curid=223850" title="புனே புறநகர் ரயில்வே">
புனே புறநகர் ரயில்வே

புனே புறநகர் ரயில்வே என்பது புனே நகரத்தையும், அதன் சுற்றுப்புற ஊர்களையும் இணைக்கும் ரயில் போக்குவரத்து வசதி ஆகும். இது மகாராஷ்டிராவில் உள்ள புணே மாவட்டத்திற்குள் இயங்குகிறது. இதை மத்திய ரயில்வே இயக்குகின்றது. இது இரண்டு வழித் தடங்களில் ரயில்களை இயக்குகிறது. முதல் வழித்தடத்து ரயில்கள், புனேயில் தொடங்கி லோணாவ்ளா வரையிலும் செல்கின்றன. இந்த வழியில் பதினெட்டு ரயில்கள் செல்கின்றன. இரண்டாவது வழித்தடத்தில், புனேயில் தொடங்கி தளேகாவொன் வரையில் சென்று வருகின்றன. இந்த வழியில் ஐந்து ரயில்கள் இயங்குகின்றன. 

இந்த வழித்தடத்தில் இருக்கின்ற ரயில் நிலையங்களைக் கீழே காணவும்.

இந்த வழித்தடத்தில், புனேயில் இருந்து லோணாவ்ளா செல்லும் ரயில்களும் அவற்றின் வருகை நேரங்களும் கீழே தரப்பட்டுள்ளன.

லோணாவ்ளாவில் தொடங்கி புனே நகரத்திற்கு வந்து சேரும் ரயில்களும் அவை வந்து சேரும் நேரங்களும் தரப்பட்டுள்ளன.

இந்த வழித்தடத்தில் உள்ள ரயில் நிலையங்களைக் கீழே காணவும்.


இந்த வழித்தடத்தில், புணேயில் தொடங்கி தளேகாவொன் செல்லும் ரயில்களும், சென்று சேரும் நேரங்களும் பட்டியலில் தரப்பட்டுள்ளன. அனைத்து ரயில்களும் எல்லா நாட்களிலும் இயங்குகின்றன.

இந்த வழித்தடத்தில் தளேகாவொனில் இருந்து புனே வரை செல்லும் ரயில்களும் நேரங்களும் பட்டியலில் தரப்பட்டுள்ளன.


</doc>
<doc id="223857" url="https://ta.wikipedia.org/wiki?curid=223857" title="நவ துர்கைகள்">
நவ துர்கைகள்

நவதுர்க்கை (தேவநாகரி:नवदुर्गा)என்பது துர்க்கா தேவியின் ஒன்பது வடிவங்களைக் குறிக்கும். சமசுகிருதத்தில் 'நவ' என்றால் ஒன்பது என பொருள்படும். வேதங்கள் துர்க்கைக்கு ஒன்பது வடிவங்கள் இருப்பதாகக் கூறுகின்றன. சைலபுத்ரி, பிரமசாரிணி, சந்திரகாண்டா, கூஷ்மாண்டா, ஸ்கந்தமாதா, காத்யாயினி, காளராத்திரி, மகாகௌரி, சித்திதாத்திரி என அன்னை ஒன்பது வடிவம் கொண்டிருக்கிறாள். இந்த ஒன்பது வடிவங்களுக்கும் வட இந்தியாவில் நவராத்திரி நாட்களில் பூஜை செய்வர். இந்த ஒன்பது நாட்களும் அன்னையை முறையாக பூஜை செய்தால் அவள் அனைத்து நலன்களும் அள்ளித் தருவாள் என்பது ஐதீகம்.

இதுவே நவதுர்க்கா தியான சுலோகம் ஆகும்

ஒன்பது வடிவங்களில் அன்னையின் முதல் வடிவம் சைலபுத்ரி ஆகும். இவளை நவராத்திரியின் முதல் நாளில் வழிபடுகின்றனர். 'சைலபுத்ரி' என்றால் மலைமகள் என பொருள்படும். மலை அரசன் இமவானின் மகளாக இருப்பதாலும் அன்னைக்கு இவ்வாறு ஒரு பெயர் உண்டு. சதி, பார்வதி, பவானி என இவளுக்கு பெயர்கள் உள்ளன. ஹிமவானின் மகளாக உள்ளதால் ஹேமாவதி என்ற பெயரும் இவளுக்கு உண்டு. இவளின் முன் அவதாரத்தில் இவள் தட்சனின் மகளாக பிறந்ததால் 'தாட்சாயினி ' என்றும் கூறுவர்.இவளே பார்வதியாகப் பிறந்து சிவனைத் திருமணம் செய்து கொண்டாள்.

இவள் ஒன்பது சக்ரங்களில் முதல் சக்கரம் மூலாதாரமாக இருக்கிறாள். யோகிகள் தங்களுடைய யோக சாதனைகளை இவளை வணங்கியே துவங்குவர். அதனால் இவளே முதல் சக்தியாகப் போற்றப்படுகிறாள். இவளின் வாகனம் நந்தி (காளை). இவளின் ஆயுதம் சூலம் ஆகும்.

இவளுக்கான தியான மந்திரம் :

"விருஷபம் (நந்தியின்) மேல் ஏரி வருபவளும், சூலத்தை ஆயுதமாக கொண்டவளும், மூன்றாம் பிறையைத் தன்னுடைய கிரீடமாகக் கொண்டவளும், பக்தர்களுக்கு வேண்டிய வரத்தை தரும் யஷஷ்வின்யாம் ஷைல புத்ரி தேவியை வணங்குகின்றேன்"

சைல புத்ரி கோவில்கள் : A- 40,மர்ஹின காட்,உத்தர பிரதேசம்,இந்தியா

நவராத்திரியின் இரண்டாம் நாளில் அன்னை பிரம்மச்சாரிணியாக வணங்கப்படுகிறாள். 'பிரம்ம' என்றால் தபஸ் என்று பொருள். பிரம்மச்சாரிணி என்றால் 'தப சாரிணி ' என பொருள்படும். இவள் மிகவும் எளிமையாக காட்சி தருபவள். இவளின் வலக் கரத்தில் கமண்டலம் காணப்படும். அன்னைக்கு வாகனம் ஏதும் இல்லை. பூமியில் நடப்பவளாக இவள் காட்சிபடுத்தப்படுகிறாள்.

இவள் இமாலயத்தில் பிறந்தாள் என கூறுவர். சிவபெருமானை திருமணம் செய்யும் பொருட்டு பல ஆயிரம் ஆண்டுகள் கடுந்தவம் புரிந்தாள். இவளின் தவ உகரம் மூன்று உலகங்களிலும் எதிரொலித்தது. இறுதியில் சிவன் இவளை மணம் புரிந்தார்.

பிரம்மச்சாரிணி நன்றி, அறிவு, ஞானம் ஆகியவற்றின் வடிவானவள். தன்னை வணங்குவோர்க்கு மிகுந்த பொறுமையைத் தர வல்லவள். அவர்கள் தங்களுடைய துன்பமான நேரத்திலும் மணம் தளராது இருக்க அருள்பவள். இவள் அருள் சோம்பலை நீக்கி சுறுசுறுப்பை தரவல்லது.

உடல் சக்ரங்களில் இவள் 'ஸ்வாதிஷ்தானத்தில் 'இருப்பவள் .இரண்டாம் நாள் யோகிகள் இவளின் அனுக்ராகதால் இந்த சக்ரத்தை அடைவர் .

இவளுக்கான மந்திரம் :
"கமண்டலமும், தண்டமும் தன் தாமரைக் கரத்தில் ஏந்தியவளும் பிரம்மஸ்வரூபம் அடையும் எண்ணம் கொண்டவளுமாம் அன்னை பிரம்மச்சாரிணி எனக்கு அருள வேண்டும்."

இவளுக்கான கோவில்கள்: இந்தியாவின் தென்கோடியில் உள்ள கன்னியாகுமரியில் அன்னை பிரம்மச்சாரிணியாக அருள் செய்கிறாள்.

நவராத்திரி விழாவின் மூன்றாம் நாளில் துர்க்கையை சந்திரகாண்டா என ஆராதனை செய்கின்றனர். இதுவே அன்னையின் மூன்றாம் வடிவம் ஆகும். இவள் நீதியை நிலைநாட்டி சந்திர பிறையை அணிந்தவள் .'சந்திர' என்றால் நிலவு. 'காண்டா' என்றால் மணி என பொருள். சந்திர பிறை இவள் முன் நெற்றியில் மணி போல் இருப்பதால் இவளை 'சந்திர காண்டா' என அழைக்கின்றனர்.

இவள் மூன்று கண் கொண்டு பத்து கரங்களுடன் காட்சி தருபவள். இவளின் வாகனம் சிங்கம் ஆகும். இவ
.ளின் இரு கரங்கள் பக்தருக்கு அருள் செய்யும் விதமாக உள்ளன. இவளின் பார்வை பக்தரின் துன்பத்தை போக்கி இன்பம் தர வல்லது. சந்திர காண்டா தேவி போருக்கு தயாரான கோலத்தில் காட்சி தருபவள். அதனால் பக்தரின் துன் பத்தையும் விரைந்து தீர்த்து வைப்பாள்

இவள் உடல் சக்கரங்களில் 'மணிபூர' சக்ரத்தில் இருப்பவள். நவராத்ரியின் மூன்றாம் நாள் யோக சாதனை செய்வோர் மணிபூரா சக்ரத்தை தேவியின் அருளோடு அடைவர். இதை அடைந்தோர் தெய்வீக சப்தத்தை கேட்பர். மணிபூர சக்ரத்தில் அவர்கள் சிறிது கவனமாக இருப்பர். அதனால் சந்திர காண்டா தேவியின் அருள் அவசியமாகும்.

அன்னையின் வாகனமாம் சிங்கத்தை போல் இவளை வழிபடுவோர் வீரம் பெறுவார்கள். இவளின் அருள் கிட்டினால் பாவம் அழியும். இவள் கரத்தில் உள்ள மணியின் ஓசை பக்தரை ரட்சிக்கும். இவள் சர்வ சுபிட்சத்தையும் தந்து அருள் செய்வாள் என நம்புகின்றனர்.

இவளுக்கான தியான மந்திரம் ;

" சிம்மத்தின் மீது ஏறி வருபவளும், சந்திரகாண்டா என்னும் பெயர் கொண்டவளும், கடும் கோபமும் ஆக்ரோஷமும் கொண்டவளுமாகிய தேவி சந்திரகாண்டா என் மீது கருணை பொழிய வேண்டும்”

இவளின் கோவில்கள் : சித்ரகந்த குல்லி, வாரணாசி ,உத்தர பிரதேசம்

நவராத்திரி விழாவின் நான்காம் நாளாம் சதுர்த்தி அன்று அன்னை 'கூஷ்மாண்டா' என்ற வடிவம் கொள்கிறாள். இப்பெயர் மூன்று பகுதிகளை கொண்டது. கு, உஷ்மா, ஆண்டா என்ற இம்மூன்றும் முறையே சிறிய, வெப்பமான, உருண்டை என்ற பொருள் கொண்டது. இதை சேர்த்தால் சிறிய வெப்பமான உருண்டையான உலகை பொருளாக கொள்ளலாம். இதனால் குஷ்மாண்டா என்றால் உலகை படைத்தவள் என்ற பொருள் வரும். அன்னை ஆதிசக்தி துர்கா தேவியின் படைத்தல் உருவம் கூஷ்மாண்டா ஆகும்.

முன்னொரு காலம் பிரளயம் ஏற்பட்டு உலகெல்லாம் அழிந்து போயிற்று. எங்கும் இருள் சூழ்ந்தது. தேவி கூஷ்மாண்டா அப்போது சிரித்தாள். அதனால் இருள் விலகி ஒளி பிறந்தது என புராணங்கள் கூறுகின்றன. அதனால் இவளே படைப்பின் சக்தி என கூறுவர் .இவள் சூர்ய மண்டலத்தை இயக்குபவள் என்று கூறுவர்

இவள் அஷ்டபுஜம் (எட்டுகரம்) கொண்டவள். இவளின் வாகனம் சிம்மம் ஆகும். இந்த சிம்மம் தர்மத்தின் வடிவம் ஆகும். இவளின் எட்டுகரங்களில் முறையே பாசம், அங்குசம், வில், சூலம் இருக்கும். இவளின் எட்டாவது கரத்தில் கலசம் உண்டு. இக்கலசம் அஷ்ட சித்தியையும், நவ நிதியையும் பக்தர்களுக்கு தர வல்லது. வட மொழியில் கூஷ்மாண்டம் என்றால் 'பூசணிக்காய் ' என்று ஒரு பொருளும் உண்டு. பூசணிக்காய் போன்ற தியாகத்தால் அன்னை மகிழ்வதால் அவளுக்கு இப்பெயர் வந்தது என கூறுவர்.

உடல் சக்ரங்களில் இவள் 'அனாஹத ' சக்ரத்தில் இருப்பவள் . இந்நாளில் யோக சாதனை செய்வோர் இவள் அருள் கொண்டு இந்த சக்ரத்தை அடைவர் .இதை அடைந்தோர் உடல் , மன வலிமை பெறுவர்.

கூஷ்மாண்டா தேவியின் அருள் பாவத்தை அழித்து, இன்பத்தை தர வல்லது.
இவளுக்கான தியான மந்திரம்:

"தன் தாமரை போன்ற கரங்களில் இரு கலசம் ஏந்தியவளும் , தன் சிரிப்பால் உலகை சிருஷ்டித்து ,அதை பரிபாலனம் செய்பவளாகிய தேவி குஷ்மாண்டா என் மீது கருணை பொழிவாளாக"

கூஷ்மாண்டா கோவில்கள் : கதம்பூர், கான்பூர் நகரம், உத்தர பிரதேசம்

நவராத்திரி விழாவின் ஐந்தாம் நாளாம் பஞ்சமி அன்று 'ஸ்கந்த மாதா' என்று துர்க்கையை வழிபடுகின்றனர். ஸ்கந்த என்ற சொல் முருகனை குறிக்கும். மாதா என்றால் அன்னை. முருகனின் தாயாக இருப்பதால் ஸ்கந்த மாதா என்று இவளை கூறுவர். தேவர்களுக்கும், மனிதர்களுக்கும் பகையாக விளங்கிய தாரகாசுரனை (சூரபத்மனை) கொன்றவர் தேவசேனாபதியாகிய முருகன். அத்தகைய முருகனின் தாயான இவள் மிகவும் மதிக்கப் படுகிறாள்.

இவள் நான்கு கரங்களை கொண்டவள். இரண்டு கரங்களில் தாமரை மலரை கொண்டவள். ஒரு கரம் பக்தருக்கு ஆசி வழங்கும். இவளின் மடியில் ஸ்கந்தன் குழந்தை வடிவாக ஆறுமுகத்தோடு காட்சி தருவான். அன்னையை சிங்கம் தாங்கி நிற்கும். இவள் சில நேரங்களில் தாமரை மலர் மீது அமர்ந்து தவம் செய்பவளாக காட்சி தருவாள். அதனால் இவளை 'பத்மாசினி' என்றும் கூறுவர்.

இவளின் வடிவம் பக்தரை மெய்மறக்க செய்யும். இவள் தூய்மையின் வடிவானவள். இவளை வணங்குவோர் மனமும், ஆத்மாவும் அமைதி பெறும். அவர்கள் தன்னுடைய துக்கங்களை மறப்பர். வாழ்வில் இறை இன்பத்தை அனுபவிப்பர். இவளின் ஆசிகள் உண்மையான வேண்டுதல்களை நிறைவேற்றும். தன்னை நம்புவோரை இவள் என்றும் கைவிட மாட்டாள். இவளின் அருள் மோட்சத்திற்கு இட்டுச் செல்லும் என்று நம்புகின்றனர்.

இந்நாளில் யோகிகள் 'விசுத்தி' சக்கரத்தை அடைவர். விசுத்தி என்றால் கலப்படம் இல்லாதது, தூய்மையானது என பொருள் வரும். இவள் அருள் கொண்டு இந்த சக்ரத்தை அடைவோரின் மனம் தூய்மையான கருத்துக்களால் நிறையும். இவளை சரண் அடைந்தோரின் மனதில் இருந்து தூய்மையில்லாத கருத்துக்கள் வெளியேறி விடும்.

மற்ற எந்த தேவிகளுக்கும் இல்லாத சிறப்பு இவளுக்கு உண்டு. இவளை வழிபடும் போது நாம் முருகனையும் சேர்த்து வணங்குகிறோம்.
இவளின் தியான மந்திரம்

"தன் இருகரங்களில் தாமரை மலர் ஏந்தியவளும், சிம்மாசனத்தில் அமர்ந்து இருப்பவளும், ஸ்கந்தனின் தாயாகவும் இருக்கும் தேவி துர்க்கையை நான் வணங்குகின்றேன்"

நவராத்திரி விழாவின் ஆறாம் நாளில் துர்க்கையை காத்யாயனி என்று ஆராதனை செய்வர். முன்னொரு காலத்தில் காதா என்ற முனிவருக்கு காதயா என்ற மகன் இருந்தான். கதா முனி கடும் தவம் செய்து துர்கையை மகளாக பெற்றார். அதனால் இவளுக்கு 'காத்யாயனி' என்ற பெயர் வந்தது. இவளையே மகிஷாசுர மர்த்தினி என்று கூறுவர்.

காத்யாயினியை மக்கள் மகள் வடிவாக வணங்குகின்றனர். இவளுக்கு அன்பு அதிகம். ஆனால் இவள் தீய சக்திகளை வேரோடு அழிப்பவள். இவள் பாவம் செய்பவரையும், அரக்க சக்திகளையும் கொல்பவள். இவளின் கருணை மக்களின் துயர்களை ஓடச் செய்யும். இவள் நான்கு கரம் கொண்டவள். ஒரு கரம் தாமரை மலர் ஏந்தியும், மறு கரம் ஒளி வீசும் வாள் ஏந்தி காணப்படும். இரண்டு கைகள் பக்தருக்கு அபயம் தரும் விதத்தில் உள்ளன.

யோகிகள் இவள் அருளை துணை கொண்டு ஆறாம் சக்ரமான 'ஆக்ன்யா' சக்ரத்தை அடைவர். இந்த சக்ரத்தை முக்கண் சக்கரம் என்று கூறுவர். இவளின் தியான மந்திரம் :

ஒளி வீசும் ஹசூஜ் (வாள்) கொண்டவளும், கம்பீரமான சிம்மத்தில் ஏறி தீய சக்திகளை அழிப்பவளாம் அன்னை
காத்யாயனி எனக்கு அருள் செய்ய வேண்டும் .

காத்யாயனி கோவில்கள் :

நவராத்திரி துர்கா பூஜையின் ஏழாம் நாளில் காளராத்திரியை வழிபடுகின்றனர். துர்கா தேவியின் ஒன்பது வடிவங்களில் மிகவும் பயங்கரமானது காளராத்திரி ரூபம் ஆகும். காள என்றால் நேரம், மரணம், என்றும் ராத்திரி என்றால் இரவு எனவும் பொருள்படும். காளராத்திரி என்றால் காலத்தின் முடிவு என பொருள்படும்.

துர்க்கையின் வடிவம் எதிரிக்கு அச்சத்தை ஏற்படுத்தக் கூடியது. இவளின் உடல் மழை மேகம் போல் கருமை நிறம் கொண்டது. இவள் நான்கு கரம் கொண்டவள். ஒரு கரத்தில் வஜ்ராயுதமும், மறுகரத்தில் வாளும் இருக்கும். மற்ற இரு கரங்கள் பக்தருக்கு அபயம் தரும். அன்னை கழுதை வாகனத்தில் ஏறி வருபவள். இவளின் பார்வை பட்டாலே பாவம் தொலையும் என்றும், பேய் பிசாசுகள் பயந்து ஓடும் என்றும் நம்புகின்றனர். பக்தருக்கு இவளின் உருவம் பயம் தராது. பக்தருக்கு நன்மை செய்வதால் இவளை 'சுபங்கரி' என்பர்

யோகிகள் இவளின் அருள் கொண்டு ஏழாம் சக்ரமாம் 'சகஸ்ராகாரத்தை' அடைவர்.
கருணை உடையவளான இவளின் தியான மந்திரம் :

"நீளமான நாக்கு கொண்டு, கழுதை மீது ஏறி வருபவளும், ஆக்ரோஷமாக இருப்பவளும், பல வண்ணங்களில் ஆபரணம் அணிந்து இருப்பவளுமாகிய பயங்கரியாம் அன்னை காளராத்திரி என்னுடைய அஞ்ஞானம் என்னும் இருளை போக்கி அருள வேண்டும்"

காளராத்திரி கோவில்கள்:

நவராத்திரியின் எட்டாம் நாளாம் துர்காஷ்டமி நாளில் துர்க்கையை 'மகாகௌரி' என வழிபடுகின்றனர். மகா என்றால் பெரிய என்று பொருள். கௌரி என்றால் தூய்மையான எனப் பொருள். இவள் மிகுந்த வெண்மையாக இருப்பதால் மகா கௌரி எனப்படுகிறாள். முன்னொரு காலத்தில் பார்வதி சிவனை நோக்கி தவம் செய்த போது அவள் உடல் மண் சூழ்ந்து கருமையானது. அவளின் தவத்தால் மகிழ்ந்த ஈசன் அவளை மணம் செய்து கொள்வதாக உறுதி அளித்தார். அதற்கு முன் தேவியை அவர் கங்கை நீரால் நீராட்டினார். அதனால் தேவியின் உடல் பால் போல வெண்மையானது. இவளே மகாகௌரி.

இவள் நான்கு கரம் கொண்டவள். ஒரு கரம் சூலத்தையும், மறு கரம் மணியையும் தங்கி நிற்கும். மற்ற இரு கரங்கள் பக்தருக்கு அபயம் தரும் வகையில் உள்ளன. இவளின் வாகனம் வெண்மையான காளை ஆகும். இவளின் அருள் கிட்டினால் நம் வாழ்வு வசந்தமாகும். இவள் பக்தர்களின் பிரார்த்தனைகளை விரைவில் நிறைவேற்றுவாள் என நம்புகின்றனர்.

இவள் உடல் சக்கரங்களில் 'ஸ்வாதிஷ்டானமாய்' இருப்பவள். யோகிகள் இவளின் ஆசி கொண்டு இந்த சக்கரத்தை அடைவர். துர்க்கையின் வாகனம், ஆபரணம் என அனைத்தும் வெண்மையாக இருக்கும். இவளின் தியான மந்திரம்:

"வெண்மையான காளையின் மீது ஏறி வருபவளும், தூய்மையான வெண்ணிற ஆடை அணிந்தவளும், தூய்மையானவளும், மகாதேவரின் நாயகியாம் அன்னை மகா கௌரி எனக்கு அனைத்து நலன்களையும், வளங்களையும் தர பிரார்த்தனை செய்கிறேன் "

மகாகௌரி கோவில்கள் : கண்க்ஹல், ஹரித்வார், உத்தரகாண்ட் மாநிலம்

நவராத்திரி விழாவின் இறுதி நாளாம் மகா நவமி அன்று 'சித்தி தாத்ரி'யை ஆராதனை செய்வர். சித்தி என்றால் சக்தி என்றும் தாத்ரி என்றால் தருபவள் என்றும் பொருள். சித்திதாத்ரி என்றால் பக்தருக்கு அனைத்து சித்திகளையும் தருபவள் என்று பொருள். மார்கண்டேய புராணத்தின்படி எட்டு விதமான சித்திகள் -அணிமா, மகிமா, கரிமா, லஹிமா, ப்ராப்தி, பிரகாமியம், வாசித்வம், ஈசத்வம் என எட்டு விதமான சித்திகளையும் பக்தருக்கு தருபவள் இவள்.

சித்திதாத்ரி தாமரை மலரில் அமர்ந்து இருப்பவள். நான்கு கரம் கொண்டு இருக்கும் இவள் இடது கரத்தில் கதை, சக்ரம் கொண்டும், வலக் கரத்தில் தாமரை, சங்கு ஏந்தியவள். சித்திதாத்ரியின் வாகனம் சிங்கம். தேவி புராணம் சிவன் இவளை வழிபாடு செய்து அனைத்து சித்திகளையும் பெற்று 'அர்த்தநாரீஸ்வரர்' ஆனார் என கூறுகிறது.

இவளின் அருள் யோகிகளுக்கு அனைத்து சித்திகளையும் தரும். நவராத்ரியின் எட்டு நாட்களில் மற்ற அனைத்து சித்திகளையும் அடைந்த அவர்கள் இவள் அருளால் பேரானந்தம் என்னும் பேற்றை எய்துவர்.

நவராத்திரியின் மற்ற எட்டு நாட்களில் துர்கைகளை முறைப்படி பூஜை செய்யும் பக்தன் இறுதி நாளில்
சித்திதாத்ரி பூஜை செய்வான். இவளை வழிபட்டால் மனதில் உள்ள ஐயம் நீங்கும். எல்லாமும் ஒரு மகா சக்தியில் இருந்து தோன்றியதே என்ற தத்துவத்தை உணர வைப்பவள் இவள். இவளை வழிபடுவோர் பேரானந்தத்தை அடைவர். அவர்களுக்கு தேவை என்ற ஒன்று இருக்காது. அவன் அம்பிகையின் கருணை மழையில் நனைவான். அவனுக்கு வேறு எதுவும் தேவைப்படாது.

சித்திதாத்ரி தேவியை எந்நேரமும் மனிதர், தேவர், முனிவர், யட்சர், கிங்கரர் வழிபடுவர். இவள் அருள் மோட்சத்தின் பாதையை நமக்கு காட்டும். இவளுக்கான தியான மந்திரம்

" சித்தர், கந்தர்வர், தேவர், முனிவர், மனிதர், யட்சர் என அனைவராலும் வணங்கப் படுபவளும்,என்றும் வெற்றி ஒன்றையே பெறும் தேவி சித்திதாத்ரி என்னுடைய அனைத்து செயல்களிலும் ஜெயத்தை தர வேண்டும்"



</doc>
<doc id="223861" url="https://ta.wikipedia.org/wiki?curid=223861" title="ஏழாம் கிரகோரி (திருத்தந்தை)">
ஏழாம் கிரகோரி (திருத்தந்தை)

திருத்தந்தை ஏழாம் கிரகோரி (; 1015/1028 – 25 மே 1085), என்பவர் கத்தோலிக்கத் திருச்சபையின் திருத்தந்தையாக 2 ஏப்ரல் 1073 முதல் 1085 இல் தனது இறப்பு வரை இருந்தவர் ஆவார். இவரின் இயற்பெயர் "சொவானா நகரின் ஹில்டப்ராண்தோ" என்பதாகும் ().

கத்தோலிக்கத் திருச்சபையினைச் சீர்திருத்த முயன்றவர்களில் இவர் மிகவும் குறிக்கத்தக்கவர் ஆவார். புனித உரோமைப் பேரரசர் நான்காம் ஹென்றிக்கும் இவருக்கும் இடையே நிகழ்ந்த "ஆயர்நிலை திருப்பொழிவுக்கு ஆட்களை தேர்வுசெய்யும் அதிகாரம் குறித்த சச்சரவில்" (Investiture Controversy) திருத்தந்தைக்கு இருந்த அதிகாரத்தை இவர் நிலைநாட்டினார். இதை ஏற்காத நான்காம் ஹென்றியினை திருச்சபையின் முழு உறவு ஒன்றிப்பிலிருந்து மூன்று முறை நீக்கினார். இதனால் மூன்றாம் கிளமெண்டினை ஹென்றி எதிர்-திருத்தந்தையாக நியமித்தார். திருத்தந்தைத் தேர்தலுக்கான புதிய வழிமுறைகளைச் சட்டமாக்கினார். 

திருப்பட்டங்கள் காசுக்கு விற்றதைக் கடுமையாக இவர் எதிர்த்தார். குருக்கள் கற்பு நிலை வாக்கு அளித்து திருமணமாகாமல் வாழ வேண்டும் என்று இருந்த சட்டத்தை இவர் கடுமையாக நடைமுறைப்படுத்தினார். இவர் தனது அதிகாரத்தை கடுமையாக நடைமுறைப்படுத்தியதால் பலரின் வெறுப்புக்கு ஆளானார்.

திருத்தந்தை ஏழாம் கிரகோரிக்கு பதின்மூன்றாம் கிரகோரி 1584 இல் முத்திப்பேறு பட்டமும், 1728இல் திருத்தந்தை பதின்மூன்றாம் பெனடிக்ட் புனிதர் பட்டமும் அளித்தனர்.


</doc>
<doc id="223862" url="https://ta.wikipedia.org/wiki?curid=223862" title="புனே சந்திப்பு தொடருந்து நிலையம்">
புனே சந்திப்பு தொடருந்து நிலையம்

புனே தொடருந்து நிலையம் என்பது புனேயில் உள்ள முக்கிய தொடருந்து நிலையம் ஆகும். இது மும்பை - சென்னை வழித்தடத்தில் அமைந்துள்ளது. இங்கே இருந்தே புனே - பெங்களூரு ரயில் பாதை தொடங்குகிறது. இந்த நிலையத்தில் நின்று செல்லும் அனைத்து ரயில்களும் இந்திய இரயில்வேயினால் இயக்கப்படுகின்றன. புனேயில் இருந்து இந்தியாவின் அனைத்துப் பகுதிகளுக்கும் ரயில்கள் உள்ளன.

புனே நகரத்தையும், அதன் சுற்றுப்புற ஊர்களையும் இணைக்கும் ரயில் போக்குவரத்து வசதியை புனே புறநகர் ரயில்வே மேற்கொள்கிறது. இது இரண்டு வழித் தடங்களில் தொடர்வண்டிகளை இயக்குகிறது. முதல் வழித்தடத்து தொடர்வண்டிகள், புனேயில் தொடங்கி லோணாவ்ளா வரையிலும் செல்கின்றன. இந்த வழியில் பதினெட்டு வண்டிகள் செல்கின்றன. இரண்டாவது வழித்தடத்தில், புனேயில் தொடங்கி தளேகாவ் வரையில் சென்று வருகின்றன. இந்த வழியில் ஐந்து தொடர்வண்டிகள் இயங்குகின்றன.



</doc>
<doc id="223865" url="https://ta.wikipedia.org/wiki?curid=223865" title="சிவாஜி நகர் தொடருந்து நிலையம்">
சிவாஜி நகர் தொடருந்து நிலையம்

சிவாஜி நகர் தொடருந்து நிலையம் புனேயின் சிவாஜி நகர் பகுதியில் உள்ளது. இங்கு புனேயின் புற நகர் ரயில்கள் நின்று செல்கின்றன. இது இரண்டு நடைமேடைகளைக் கொண்டது. இங்கு மும்பையில் இருந்து புனே நகருக்கு வரும் ரயில்கள் நின்று செல்கின்றன. இந்த நிலையத்திற்கு அருகில் புனே நகரின் அமர்வு நீதிமன்றம், புனே மாநகராட்சி அலுவலகம், பொறியியல் கல்லூரி ஆகியன உள்ளன. இந்த ரயில் நிலையத்தின் பின்புறத்தில் பழைய மும்பை - புனே சாலை உள்ளது. இங்கிருந்து 2 கிலோமீட்டர் தொலைவில் புனே ரயில் நிலையம் உள்ளது.

இங்கிருந்து லோணாவ்ளாவுக்கு இரண்டு தொடர்வண்டிகள் செல்கின்றன. அங்கிருந்து இரண்டு தொடர்வண்டிகள் திரும்பி வருகின்றன. 


</doc>
<doc id="223870" url="https://ta.wikipedia.org/wiki?curid=223870" title="தளேகாவ் தொடருந்து நிலையம்">
தளேகாவ் தொடருந்து நிலையம்

தளேகாவ் தொடருந்து நிலையம் மும்பை - புனே ரயில் போக்குவரத்து வழித்தடத்தில் அமைந்துள்ளது. புனேவின் புறநகர் தொடருந்துகள் நிற்கும் முக்கியமான நிலையங்களில் இதுவும் ஒன்று. புனே - தளேகாவொன் தடத்தில் செல்லும் தொடர்வண்டிகளும் இங்கே வந்தடைகின்றன.






</doc>
<doc id="223874" url="https://ta.wikipedia.org/wiki?curid=223874" title="லோணாவ்ளா தொடருந்து நிலையம்">
லோணாவ்ளா தொடருந்து நிலையம்

லோணாவ்ளா தொடருந்து நிலையம் (Lonavla Railway Station) லோணாவ்ளா நகரத்தில் உள்ளது. இந்த நகரம் மகாராஷ்டிராவில் உள்ள மலை நகரம் என்பது குறிப்பிடத்தக்கது. புனே - லோணாவ்ளா வழித்தடத்தில் இயங்கும் தொடர்வண்டிகள் இங்கிருந்து கிளம்புகின்றன. புனே- லோணாவ்ளா வழித்தடத்தில் 17 புறநகர தொடர்வண்டிகள் இயங்குகின்றன. இங்கு மும்பை – புனே விரைவுவண்டி நின்று செல்லும்.



</doc>
<doc id="223878" url="https://ta.wikipedia.org/wiki?curid=223878" title="டைகர் ஷெராப்">
டைகர் ஷெராப்

டைகர் ஹேமந்த் ஷெராப் (பிறப்பு: மார்ச் 2, 1990) ஒரு இந்தியத் திரைப்பட நடிகர். இவர் பாலிவுட் மற்றும் தமிழ் திரைப்பட நடிகர் ஜாக்கி செராப்வின் மகன் ஆவார். இவர் சஜித் நதியத்வாலா இயக்கிய ஹீரோபாண்டி என்ற திரைப்படத்தின் மூலம் கதாநாயகானாக அறிமுகமானார். 

டைகர் ஷெராப் மார்ச் 2, 1990ம் ஆண்டு மும்பையில் பிறந்தார். இவரின் தந்தை ஜாக்கி செராப் மற்றும் தாயார் ஆயிஷா தத் ஆவார். இவருக்கு கிருஷ்ணா காசாளர் என்ற ஒரு சகோதரி உள்ளார். 

இவர் 2014ம் ஆண்டு சஜித் நதியத்வாலா இயக்கிய ஹீரோபாண்டி என்ற திரைப்படத்தில் கதாநாயகானாக அறிமுகமானார். இந்த திரைப்படத்தில் இவருக்கு ஜோடியாக நடிகை கிரிடி சனன் நடித்துள்ளார். 


</doc>
<doc id="223879" url="https://ta.wikipedia.org/wiki?curid=223879" title="ஹீரோபாண்டி">
ஹீரோபாண்டி

ஹீரோபாண்டி இது 2014ஆம் ஆண்டு வெளியான பாலிவுட் அதிரடி-காதல் திரைப்படம் ஆகும். இந்தத் திரைப்படத்தில் கதாநாயகனாக டைகர் ஷெராப் மற்றும் கதாநாயகியாக நடிகை கிரிடி சனன் நடித்துள்ளார்கள். இது 2008ஆம் ஆண்டு வெளியான பாருகு என்ற தெலுங்கு திரைப்படத்தின் மறுதயாரிப்பாகும். இந்தத் திரைப்படத்தில் பிரகாஷ் ராஜ் முக்கியவேடத்தில் நடித்துள்ளார்.



</doc>
<doc id="223881" url="https://ta.wikipedia.org/wiki?curid=223881" title="காளிதாஸ் சம்மன் விருது">
காளிதாஸ் சம்மன் விருது

காளிதாஸ் சம்மன் ("Kalidas Samman", ) என்பது இந்தியாவின் மத்தியப் பிரதேச அரசு ஆண்டு தோறும் வழங்கும் மதிப்பு மிக்க ஒரு கலைத்துறை விருது ஆகும். இவ்விருது பண்டைய இந்திய சமக்கிருதக் கவி காளிதாசரின் பெயரில் வழங்கப்படுகிறது. 1980 ஆம் ஆண்டு முதல் இவ்விருது வழங்கப்பட்டு வருகிறது.

1986-87 முதல் செவ்விசை, செந்நெறி நடனம், அரங்கு, மற்றும் நெகிழிக் கலை ("plastic arts") ஆகிய நான்கு கலைப்பிரிவுகளில் ஒவ்வொருவருக்கும் ரூ. 200,000 பரிசாக வழங்கப்படுகிறது. மத்தியப் பிரதேச ஆளுநரால் நியமிக்கப்படும் ஐந்து பேரடங்கிய குழு விருதாளர்களைத் தேர்ந்தெடுக்கிறது.

காளிதாஸ் சம்மன் விருது பெற்றோர்:


</doc>
<doc id="223883" url="https://ta.wikipedia.org/wiki?curid=223883" title="இம்ரான் அப்பாஸ் நக்வி">
இம்ரான் அப்பாஸ் நக்வி

இம்ரான் அப்பாஸ் நக்வி () (பிறப்பு: அக்டோபர் 15, 1982) ஒரு பாக்கிஸ்தான் நாட்டு தொலைக்காட்சி நடிகர் மற்றும் விளம்பர நடிகர். இவர் 2003ஆம் ஆண்டு உம்ராவ் ஜான் அடா என்ற தொலைக்காட்சித் தொடரின் மூலம் நடிப்புத் துறைக்கு அறிமுகமானார். அதைத் தொடர்ந்து ராஷ்டி டில் கே, அபி அபி, மாலால், பார், நூர் பானு உள்ளிட்ட பல தொடர்களிலும், அஞ்சுமான், கிரியேசர் 3டி உள்ளிட்ட சில திரைப்படங்களிலும் நடித்துள்ளார்.

அப்பாஸ் அக்டோபர் 15, 1982ஆம் ஆண்டு பாகிஸ்தானிலுள்ள இஸ்லாமாபாத்தில் பிறந்தார்.



</doc>
<doc id="223893" url="https://ta.wikipedia.org/wiki?curid=223893" title="ஆறுமுகம் கனகரத்தினம்">
ஆறுமுகம் கனகரத்தினம்

ஆறுமுகம் கனகரத்தினம் ("Arumugam Canagaratnam" (1873 - ) இலங்கைத் தமிழ் வழக்கறிஞரும், அரசியல்வாதியும், இலங்கை சட்டவாக்கப் பேரவை உறுப்பினரும் ஆவார்

கனகரத்தினம் யாழ்ப்பாணம் அரியாலையைச் சேர்ந்த விசுவநாதன் ஆறுமுகம் என்பவருக்கு 1873 ஆம் ஆண்டில் பிறந்தார். இவர் வழக்கறிஞர் ஏ. கதிரவேலு, மருத்துவர் ஏ. பொன்னம்பலம் ஆகியோருடன் பிறந்தவர். யாழ்ப்பாணம் மத்திய கல்லூரி, மற்றும் கொழும்பு உவெசுலி கல்லூரி ஆகியவற்றில் கல்வி பயின்றார். கல்கத்தாவில் உயர் கல்வி கற்றார்., 

இலங்கை அரசின் அமைச்சராக இருந்த கதிரவேலு சிற்றம்பலம் கனகரத்தினத்தின் மருமகன் ஆவார்.

உயர் கல்வியை முடித்துக் கொண்ட கனகரத்தினம் வழக்கறிஞராகப் பணியாற்றினார். 1920களில் கிராமியக் கல்வி அபிவிருத்தி வாரியத்தின் தலைவராகப் பணியாற்றினார். அத்துடன் யாழ்ப்பாண மாநகரசபைத் தலைவராகவும் இருந்தார். 1924 சட்டவாக்கப் பேரவைத் தேர்தலில் வட மாகாணத் தெற்குத் தொகுதியில் இருந்து போட்டியிட்டு வெற்றி பெற்று சட்டமன்ற உறுப்பினரானார்.

இலங்கைப் பல்கலைக்கழகம் ஒன்றை நிறுவுவதற்கு இவர் முன்னின்று உழைத்தார். "த சிலோன் பேட்ரியட்" என்ற ஆங்கிலத் தேசிய வாரப் பத்திரிகை ஒன்றை நடத்தினார். தனது சொந்த செலவில் யாழ்ப்பாணத்தில் ஸ்டான்லி கல்லூரி என்ற பெயரில் உயர்தரப் பாடசாலை ஒன்றை நிறுவினார். இப்பாடசாலைக்கு அதன் நிறுவனரின் நினைவாக கனகரத்தினம் மத்திய மகா வித்தியாலயம் எனப் பின்னர் பெயரிடப்பட்டது. இவரது நினைவாக யாழ்ப்பாணத்தின் சாலை ஒன்று கனகரத்தினம் வீதி என்ற பெயருடன் விளங்குகிறது.


</doc>
<doc id="223895" url="https://ta.wikipedia.org/wiki?curid=223895" title="கட்கி தொடருந்து நிலையம்">
கட்கி தொடருந்து நிலையம்

கட்கி ரயில்வே நிலையம் மும்பை - புனே ரயில் வழித்தடத்தில் உள்ளது. இது இந்திய ரயில்வேயின் மத்திய கோட்டத்திற்கு உட்பட்டது. சின்ஹாகாத் விரைவுவண்டி, சகாயத்ரி விரைவுவண்டி, டெக்கன் விரைவுவண்டி, கோய்னா விரைவுவண்டி ஆகியன இங்கு நின்று செல்கின்றன. இதற்கு அருகில் புனே தொடருந்து நிலையம் உள்ளது. வான்வழிப் போக்குவரத்துக்கு, அருகிலுள்ள புனே சர்வதேச விமான நிலையத்திற்கு செல்லலாம். இது கட்கி சந்தைக்கு அருகில் உள்ளது.





</doc>
<doc id="223896" url="https://ta.wikipedia.org/wiki?curid=223896" title="பொதுநலவாய விளையாட்டுக்கள் கூட்டமைப்பு">
பொதுநலவாய விளையாட்டுக்கள் கூட்டமைப்பு

பொதுநலவாய விளையாட்டுக்கள் கூட்டமைப்பு ("Commonwealth Games Federation", CGF) பொதுநலவாய விளையாட்டுக்களை கட்டுப்படுத்தவும் வழிநடத்தவும் உருவான பன்னாட்டு அமைப்பு ஆகும். இந்த விளையாட்டுப் போட்டிகள் குறித்த அனைத்து விடயங்களுக்கும் இந்த அமைப்பே பொறுப்பானதாகும்.
இக்கூட்டமைப்பு "பொதுச்சபை" மற்றும் "செயல் வாரியம்" மூலம் செயல்படுகிறது:

பொதுநலவாய விளையாட்டுக்கள் கூட்டமைப்பின் முழுமையான அதிகாரமும் பொறுப்பும் பொதுச்சபைக்கு உள்ளது. எந்த நகரமும் எந்த உறுப்பினர் சங்கமும் விளையாட்டுக்களை ஏற்று நடத்தும் போன்ற முடிவுகளை வாக்கெடுப்பின் மூலம் எடுக்கும் அதிகாரம் பொதுச்சபைக்கு உள்ளது. ஒவ்வொரு உறுப்பினர் நாட்டின் 'பொதுநலவாய விளையாட்டுச் சங்கத்திற்கும்' (CGA) மூன்று அல்லது அதற்கு மேற்பட்ட சார்பாளர்கள் இப்பொதுச்சபையில் அங்கம் வகிக்கின்றனர்; தவிர செயல் வாரிய உறுப்பினர்கள், துணைப் புரவலர், வாழ்நாள் துணைத் தலைவர்கள் ஆகியோரும் இப்பொதுச்சபை உறுப்பினர்கள் ஆவர். 

பொதுச்சபையின் அமர்வுகளுக்கு பொதுநலவாய விளையாட்டுக்கள் கூட்டமைப்பின் தலைவர் தலைமை தாங்குகிறார். வாக்கெடுப்புகளில் அவைத்தலைவருக்கும் ஒவ்வொரு பொதுநலவாய விளையாட்டுச் சங்கத்திற்கும் ஒரு வாக்கு உண்டு. துணைப்-புரவலர், வாழ்நாள் துணைத்-தலைவர்கள், செயல் வாரியம், ஒரு பொதுநலவாய விளையாட்டுப் போட்டிகளை ஒருங்கிணைக்கும் குழுவின் உறுப்பினர்கள் மற்றும் தலைவரால் அழைக்கப்பட்ட நோக்காளர்கள் சபை விவாதங்களில் பங்கேற்கலாம்; ஆனால் வாக்களிக்க இயலாது. 

பொதுச்சபையின் உறுப்பினர் சங்கங்களின் சார்பாளர்களால் செயல் வாரியம் அமைக்கப்படுகிறது; இது விளையாட்டுப் போட்டிகள் தொடர்பில் பொதுச்சபை சார்பாக அதன் அதிகாரத்துடன் இயங்குகிறது. செயல்வாரியத்தில் "பணிநிமித்தம்" துணைப்-புரவலர் (தற்போது, இளவரசர் எட்வர்டு), தலைவர், கூட்டமைப்பின் ஆறு அலுவலர்கள் மற்றும் கூட்டமைப்பின் ஆறு மண்டலங்களின் (ஆப்பிரிக்கா, அமெரிக்காக்கள், ஆசியா, கரிபியன், ஐரோப்பா, ஓசியானியா) சார்பாக அந்த மண்டலங்களின் துணைத்தலைவர்கள் உறுப்பினர்களாக இருக்கின்றனர்.

செயல் வாரிய உறுப்பினர்களில் சிலர் தேர்ந்தெடுக்கப்படுகின்றனர்; சிலர் நியமிக்கப்படுகின்றனர். பொதுவாக தாங்கள் பொறுப்பேற்கும் நாளிலிருந்து அடுத்த பொதுநலவாய விளையாட்டுக்கள் முடிந்து அடுத்தாண்டு பொதுச்சபை அமர்வு கலையும் வரை பணி புரிகின்றனர். சிலர் மீண்டும் தேர்ந்தெடுக்கப்படலாம் அல்லது மீண்டும் நியமிக்கப்படலாம். துணைப்-புரவலர் பொதுச்சபையால் தேர்ந்தெடுக்கப்பட்டு அவரது வாழ்நாள் முழுமையும் பணியில் உள்ளார். 



</doc>
<doc id="223899" url="https://ta.wikipedia.org/wiki?curid=223899" title="தாபோடி தொடருந்து நிலையம்">
தாபோடி தொடருந்து நிலையம்

தாபோடி தொடருந்து நிலையம் புனே புறநகர் தொடர்வண்டி நிலையங்களில் ஒன்று. புனே - லோணாவ்ளா வழித்தடத்தில் செல்லும் அனைத்து தொடர்வண்டிகளும் இங்கு நின்று செல்கின்றன. மேலும், புனே - தளேகாவ், சிவாஜி நகர் - லோணாவ்ளா, சிவாஜி நகர் - தளேகாவ் ஆகிய வழித்தடத்தில் செல்லும் ரயில்களும் நின்று செல்கின்றன.

கீழ்க்காணும் பயணியர் தொடர்வண்டிகள் இங்கு நின்று செல்கின்றன.

இந்த நிலையத்திற்கு அருகில் உள்ள சுற்றுப்புறங்களில் தாபோடி, புகேவாடி, சங்வி, பிம்ப்ரி-சிஞ்ச்வடு, நவி சங்வி ஆகியன குறிப்பிடத் தக்கவை.



</doc>
<doc id="223904" url="https://ta.wikipedia.org/wiki?curid=223904" title="பண்டரிபுரம்">
பண்டரிபுரம்

பந்தர்ப்பூர் அல்லது பண்டரிபுரம் என்பது மகாராஷ்டிராவில் உள்ள நகரம். இந்த நகரம் பீமா ஆற்றின் கரையில் உள்ளது. இது சோலாப்பூர் மாவட்டத்திற்கு உட்பட்டது. இங்கு உள்ள விட்டலர் கோயில் இந்துக்களின் முக்கிய வைணவத் திருத்தலங்களில் ஒன்று. இங்கு ஒரு லட்சத்துக்கும் அதிகமான மக்கள் வாழ்கின்றனர்.


பீமா நதிக்கரையில் அமைந்துள்ள பண்டரிபுரம், மகாராஷ்டிராவின் ஆன்மிகத் தலைநகரம். இந்தப் புனிதத்தலத்தில் பீமா நதி சந்திர பிறையைப் போல வளைந்து செல்வதால், அந்த நதி இங்கு சந்திரபாகா நதி எனப்பட்டது. சந்திரபாகா என்றால், பிறைச் சந்திரன் என்று பொருள். 

இந்தச் சந்திரபாகா நதிக்கரையில் ஸ்ரீகிருஷ்ணன், பாண்டுரங்கன் என்ற திருநாமத்துடன், தனது மனைவி ருக்மிணியுடன் எழுந்தருளியிருக்கிறான். ஸ்ரீகிருஷ்ணன் பண்டரிநாதனாகக் கோயில் கொண்டதற்குப் பின்னணியில் சுவாரசியமானதொரு புராண நிகழ்வு பொதிந்திருக்கிறது.

மகாராஷ்டிராவில் வசித்து வந்த ஜானுதேவர், சத்யவதி தம்பதிக்குப் பிறந்த மகன் புண்டரீகன். பெற்றோரிடம் மிகுந்த மரியாதையும் பக்தியுமாக இருந்தவன், திருமணத்துக்குப் பின் மனைவியின் பேச்சால் அவர்களை அவமதிக்கத் துவங்கினான். மனம் நொந்து, பெற்றோர் காசி யாத்திரைக்குப் புறப்பட்டனர்.

'அவர்கள் மட்டும் எப்படிப் போகலாம்? நாமும் போக வேண்டும்’ என்று பிடிவாதம் பிடித்தாள், புண்டரீகனின் மனைவி. காசி போகும் குழுவில் அவர்களும் சேர்ந்தனர். பெற்றோர் நடந்து வர, புண்டரீகனும் அவன் மனைவியும் குதிரையில் சவாரி செய்தனர். தவிர, பெற்றோரை எல்லோர் எதிரிலும் அவமரியாதை செய்யவும் புண்டரீகன் தயங்கவில்லை.

அவர்கள் எல்லோரும் குக்குட முனிவரின் ஆசிரமத்தில் தங்கி ஓய்வெடுத்தனர். விடியும் நேரத்துக்குச் சற்று முன்பாக, நைந்து போன ஆடைகளில் அழுக்கும் அருவருப்பான தோற்றமுமாக அழகான யுவதிகள் பலர் ஆசிரமத்துக்குள் நுழைவ தைப் புண்டரீகன் பார்த்தான். அவர்கள் ஆசிரமத்தின் தரையைச் சுத்தம் செய்தனர். முனிவரின் உடைகளைத் துவைத்தனர். கிணற்றிலிருந்து தண்ணீர் இறைத்து வைத்தனர். முனிவரின் அறையிலிருந்து வெளிப்பட்டபோது, அவர்கள் மிகச் சுத்தமான உடைகளைத் தரித்து, தூய்மையின் அம்சங்களாக விளங்கினர்.

என்ன நடக்கிறது என்று புரியாமல் புண்டரீகன் தவித்தான். மறுநாள், அப்பெண்கள் அழுக்காக ஆசிரமத்துக்குள் வந்ததைக் கவனித்தவன், வேலைகளை முடித்துவிட்டுத் தூய்மையாக வெளியே வந்தபோது, அவர்களை மறித்துப் பாதங்களில் விழுந்தான்.

'நீங்கள் யார்?' என வினவினான்.

'கங்கை, யமுனை, சரஸ்வதி போன்ற பல புண்ணிய நதிகள் நாங்கள். மற்றவர் தங்கள் பாவங்களையெல்லாம் எங்களிடம் இறக்கி வைத்துவிட்டுத் தூய்மை பெறுகிறார்கள். தினமும் அந்தப் பாவங்களைக் களைய நாங்கள் இந்த ஆசிரமத்துக்கு வருகிறோம். தன்

பெற்றோரை தெய்வங்களாக எண்ணிப் பார்த்துக்கொள்ளும் குக்குட முனிவருக்கு சேவை செய்வதால், எங்கள் பாவங்கள் கழுவப் படுகின்றன. மீண்டும் தூய்மையடைந்து திரும்பு கிறோம்' என்று சொல்லி, அவர்கள் மறைந்தார்கள்.

அக்கணமே புண்டரீகன் மனம் திருந்தினான். பெற்றோருக்குச் சேவை செய்வதையே தலையாய கடமையாகக் கொண்டான்.

இந்தப் புண்டரீகனை அகிலத்துக்கு அறிமுகப் படுத்த எண்ணி, தக்கதொரு தருணத்தை எதிர் பார்த்துக் காத்திருந்தான் கிருஷ்ணன்.

ஒருமுறை...

கிருஷ்ணன், ராதையுடன் குலவிக்கொண்டிருந் ததைப் பார்த்து, ருக்மிணி அவனிடம் கோபித்துக்கொண்டு, (தண்டிர்)வனத்துக்கு வந்து, தனித்திருந்தாள். அவளைச் சமாதானப்படுத்தி, மீண்டும் துவாரகைக்கு அழைத்துச் செல்லப் புறப்பட்டான் கிருஷ்ணன்.

வழியில், பெற்றோர்க்குச் சேவை செய்யும் மைந்தனை அவளுக்குக் காட்ட எண்ணி, புண்டரீகனின் குடில் வாயிலில் நின்று தண்ணீர் கேட்டான். அங்கு மழை பெய்து, சேறும் சகதியுமாக இருந்தது. உள்ளேயிருந்து புண்டரீகன் ஒரு செங்கல்லைத் தூக்கிப் போட்டான்.

'சற்று நேரம் அதன் மேலே நில்லுங்கள். என் பெற்றோருக்கான பணிவிடைகளை முடித்துவிட்டு உங்களைக் கவனிக்கிறேன்' என்றான்.

அதன்படியே, தனது பெற்றோர் சேவையை முடித்துக்கொண்டு புண்டரீகன் அவர்களை அண்டினான். வந்தவர்களை வரவேற்றான்.

அதற்கு மேலும் பொறுக்கமுடியாத ருக்மிணி, வந்திருப்பது கிருஷ்ணன் என்பதைப் போட்டு உடைத்தாள்.

புண்டரீகன் பதறினான். மண்ணில் வீழ்ந்து மன்னிப்பு கேட்டான். கிருஷ்ணன் புன்னகைத் தான். 'உன் மாதா, பிதா சேவையில் மனம் மகிழ்ந்தேன். வேண்டும் வரம் கேள்' என்றான்.

'பாண்டுரங்கனே! நீ எழுந்தருளியுள்ள இத்தலம் புண்ணியத் தலமாக விளங்கவேண்டும். பக்தர்கள் அனைவரும் தரிசித்து அருள் பெறும்படியாக நீ இங்கே விட்டலனாக சாந்நித்தியம் கொள்ள வேண்டும்' என்று வேண்டினான், புண்டரீகன்.

கிருஷ்ணன் மனமுவந்து, 'இங்கே ஓடும் பீமா நதியில் நீராடி என்னை தரிசிப்பவர்கள், இடர் எல்லாம் நீங்கி, சர்வ மங்கலங்களையும் பெற்று வாழ்வார்கள்' என்று அருளினான்.

புண்டரீகபுரம் என்னும் அப்புண்ணிய இடத் தில், அற்புதமான ஆலயம் ஒன்று நதிக்கரையில் எழுப்பப்பட்டது. பின்னாளில் புண்டரீகபுரம் என்பது மருவி, பண்டரீபுரம் ஆகிவிட்டது.

ஆலயத்துக்கு நான்கு வாசல்கள். கோயிலின் கிழக்கு வாயிலுக்கு 'நாமதேவ் வாயில்’ என்று பெயர். கையில் தம்புராவுடன் இறைவனின் இசையில் மூழ்கியிருக்கும் நாமதேவரின் பித் தளைச் சிலை இங்கு உள்ளது.

இந்தப் பிரதான வாயிலின் வழியே உள்ளே நுழைந்தால் கருவறையை நோக்கி அழைத்துச் செல்லும் ஒரு மகாமண்டபம். இங்கே எழுந்தருளி யிருக்கும் தத்ராத்ரேயரையும், கணபதியையும் தரிசித்துவிட்டுச் சென்றால், அடுத்து விளங்குவது அழகியதொரு மண்டபம்.

வழவழப்பான 16 கருந்தூண்கள் தாங்கும் இந்த மண்டபத்தில் ஆங்காங்கே மாடங்கள். ஒரு மாடத்தில், பளிங்கில் செதுக்கப்பட்ட நரசிம்மர் எழுந்தருளியிருக்கிறார். இன்னொரு மாடத்தில் சிருங்கார ராதாவும், அவளது மையலில் மயங்கியிருக்கும் கிருஷ்ணனும் காட்சி தந்து, அந்த மண்டபத்துக்கு அழகு சேர்க்கிறார்கள். மற்றும் ஒரு மாடத்தில், செந்தூரத்தில் மூழ்கிய கோலத்துடன் கணபதி தரிசனம் தருகிறார்.

இந்த மண்டபத்தில், ஒரு தூணுக்கு முழுக்க முழுக்க வெள்ளிப் பூண் போடப்பட்டிருக்கிறது.

இந்தத் தூணுக்குக் கருட கம்பம் என்று பெயர். புரந்தரதாசர் கம்பம் என்ற காரணப்பெயரும் இதற்கு உண்டு.

பாண்டுரங்கனின் பரம பக்தரான புரந்தர தாசர் ஒருமுறை அவனை தரிசிப்பதற்காக நீண்ட பயணத்துக்குப் பின், பண்டரிபுரம் வந்து சேர்ந்தார். சத்திரம் ஒன்றில் தங்கினார். காலையில் கண்ணனை தரிசிக்கலாம் என்று எண்ணம் கொண்டு உறங்கப் போனார்.

நடுநிசியில் புரந்தரதாசர் கண்விழித்தார். கால் வலி தாங்காமல், 'அப்பண்ணா! ஒத்தடம் கொடுக்க வெந்நீர் கொண்டு வா!' என்று சீடனை அழைத்தார். பலமுறை கூவியழைத்த பிறகே சீடன் அப்பண்ணா ஒரு பாத்திரத்தில் சுடச்சுட வெந்நீர் கொண்டு வந்தான்.

தாமதமாக வந்த சீடன் மீது கோபம் கொண்டு, வெந்நீர்ப் பாத்திரத்தை வாங்கிய புரந்தரதாசர், வெந்நீரை அப்படியே அப்பண்ணாவின் முகத்தில் வீசிவிட்டார்.

பின்பு தமது செயலைக் குறித்து வருந்தி, நிம்மதியாகத் தூங்க முடியாமல், புரண்டு புரண்டு படுத்தார். பொழுது விடிந்தது. அப்பண்ணாவைத் தேடிப் போய், நள்ளிரவில் தான் நடந்து கொண்ட விதத்துக்காக வருத்தம் தெரிவித்தார்.

அப்பண்ணா ஆச்சரியமாகி, 'நான் இரவு முழுவதும் கண்விழிக்கவே இல்லையே?' என்றார். புரந்தரதாசர் குழம்பினார்.

நீராடிவிட்டுப் பாண்டுரங்கனைத் தரிசிக்கப் போனார். அங்கே பரபரப்பும் சலசலப்புமாக இருந்தது. விசாரித்ததில், கொதிக்கும் வெந்நீரை முகத்தில் கொட்டியது போல, பாண்டுரங்க விக்கிரகத்தின் முகம் முழுதும் கொப்புளங்களாக இருப்பது தெரியவந்தது.

கண்ணனே தனக்கு வெந்நீர் ஒத்தடம் கொடுக்க இரவு வந்திருந்தான் என்று உணர்ந்ததும், புரந்தர தாசர் நெகிழ்ந்து போனார். 'அப்பண்ணா வடிவில் வெந்நீர் கொண்டு வந்தது நீதான் என்று அறியாத பாவியாகிவிட்டேனே! நான் கோபத்தை விட்டொழிக்க வேண்டுமென்பதற்காக நீ செய்த விளையாட்டா இது? உன் அழகுத் திருமுகத்தை நான் மறுபடி காண வேண்டும்' என்று கண்ணீர் சிந்தினார்.

கண்ணனின் முகம் முன்பு போல் அழகானது. அந்த அழகில் மயங்கிய அவர் பாண்டுரங்கனின் மீது ஏகப்பட்ட துதிப்பாடல்களை எழுதி, இசையமைத்துப் பாடினார்.

புரந்தரதாசர் இந்தத் தூணின் அடியில் அமர்ந்துதான் பாண்டுரங்கனின் மீது பாடல்கள் இயற்றினார் என்பதால் இதற்குப் புரந்தரதாசர் தூண் என்றும் பெயர்.

ஆலயத்துக்கு வரும் பக்தர்கள் அனைவரும் பாண்டுரங்கனைத் தரிசிக்கும் முன், இந்தத் தூணை ஆரத்தழுவி வணங்குகிறார்கள். அவ்வாறு செய்தால் தங்களது பாவங்கள் தொலையும் என்பது ஐதீகம்.

மேலும், இந்த மண்டபத்தில் இருக்கும் கருந்தூண்களில் 64 மகாபாரதக் காட்சிகள் சிற்பங்களாகச் செதுக்கப்பட்டுள்ளன. மட்டுமின்றி, மஹாவிஷ்ணுவின் தசாவதாரங்களும் சிற்பங்களாக இந்தத் தூண்களில் இடம் பெற்றுள்ளன. 

கருவறைக்கு வெளியே ஜய, விஜய துவார பாலகர்கள். ஒரு கண்ணாடிப் பேழையில் திறந்த நிலையில் காட்சியளிக்கும் வேதநூல். அருகில், துக்காராமின் பாதுகைகளும் பிரதிஷ்டை செய்யப்பட்டுள்ளன. மக்கள் துக்காராம் பாதுகைகளைக் கண்ணில் ஒற்றிக் களிப்பெய்திய பின்பு, கருவறை நாடி நடக்கிறார்கள்.

கருவறை! இங்கு இன, மொழி, சாதி வேறுபாடின்றி, இந்துக்கள் யாராக இருந்தாலும் கர்ப்பக்கிரகத்துக்குள் அனுமதிக்கப்படுகிறார்கள்.

இடுப்பில் கைகளை ஊன்றியவாறு, ஒரு செங்கல்லின் மீது நின்று அருள்புரிகிறான் பண்டரிநாதன்.

இந்தப் பண்டரிநாதர் சுயம்பு மூர்த்தி. மணற் கல்லால் உருவான மூர்த்தி. செங்கல் மீது நிற்பதாக ஐதீகம். சுவாமியின் பீடமும் மணற்கல்லே! காதுகளில் மகர குண்டலங்கள். தலையில் சிவ லிங்க வடிவ கிரீடம் தரித்திருக்கிறார்.

'ஜெய ஜெய விட்டலா, பாண்டுரங்க விட்டலா’ என்னும் கோஷம் கருவறையை நிறைக்கிறது. பண்டரிநாதனுக்குத்தான் விட்டலன் என்று இன்னொரு பெயர். 'விட்’ என்றால், செங்கல் என்பது பொருள். 'வா’வென்று அழைத்தால், நம்மோடே வந்துவிடுவதற்குத் தயாராக உள்ளது போல் ஒரு தோற்றம். கிருஷ்ணன் நம் வீட்டுப் பிள்ளைபோல் வெகு அந்நியோன்யமாக அங்கே எழுந்தருளியிருக்கிறார். பக்தர்கள் மூலவரின் திருவடிகளில் தலையை வைத்து வணங்கலாம். இதற்கு பாத ஸ்பரிச தரிசனம் என்று பெயர்.

மூலநாதனைத் தரிசித்த மன நிறைவோடு கருவறையை வலம் வந்தால், பின்னால் ஒரு தனிக் கோயில். இங்கே, அன்னை ருக்மிணிக்குத் தனிச் சந்நிதி உள்ளது. அன்னை ருக்மிணி தேவி இடுப்பில் இரு கரங்களையும் ஊன்றியபடி, ஆனந்தம் தவழும் வதனத்துடன் தரிசனம் தருகிறாள். அன்னைக்குக் குங்குமத்தால் அர்ச்சனை நடைபெறுகிறது. ருக்மிணி சந்நிதிக்கு அடுத்து சத்யபாமாவுக்கும், ராதையான ராதிகாவுக்கும் தனித் தனிச் சந்நிதிகள் உள்ளன.

இந்தத் திருத்தலத்தில் விட்டலன் இன்னொரு விளையாட்டையும் அரங்கேற்றியிருக்கிறான்.

பானுதாசர் விட்டலனின் பரமபக்தர்.அவனை தரிசிக்காமல் நீர் கூட அருந்தமாட்டார். பானுதாசரின் காலத்தில் சக்கரவர்த்தியாகக் கோலோச்சிக்கொண்டிருந்த கிருஷ்ணதேவராயர்

விட்டலனின் அழகில் மயங்கி, இந்த விக்கிரகத்தைக் கொண்டு போய், தன்னுடைய ராஜ்யத்தில் பிரதிஷ்டை செய்துவிட்டார்.

இந்த விவரம் தெரியாமல், பானுதாசர் வழக்கப் படி கண்ணனை தரிசனம் செய்ய வந்தார். கருவறையில் விட்டலன் இல்லை. துடித்துப் போனார். தேடித் தேடி, இறுதியில் அவர் விட்டலனின் இருப்பிடத்தைக் கண்டுபிடித்து விட்டார். இறைவனின் திருவடிகளில் தலையை வைத்துக் கண்ணீர் உகுத்தபடி, அப்படியே அணைத்துக்கொண்டார். அப்போது கண்ணன் தன் கழுத்து துளசி மாலையையும், வைர மாலை யையும் எடுத்து, பானுதாசரின் கழுத்தில் போட்டு அழகு பார்த்தான்.

பானுதாசரின் கழுத்தில் வைரமாலையைக் கண்ட காவலர்கள், மன்னரிடம் இழுத்துப் போயினர். 'கண்ணனின் நகையைத் திருடியவரை சூலத்தில் ஏற்றிக் கொல்லுங்கள்' என்று ஆணையிட்டார் மன்னர்.

தண்டனையை நிறைவேற்ற முயன்றபோது, வாசம் வீசும் ஒரு பூச்செடியாக மாறியது சூலக்கம்பம். மன்னர் தன் தவற்றை உணர்ந்தார். பானுதாசருடன் கண்ணனையும் ஒரு பல்லக்கில் ஏற்றி, பண்டரிபுரத்துக்கே வழியனுப்பி வைத்தார்.

இந்த வைபவம் இன்றும் பண்டரீபுரத்தில் வருடாவருடம் 'ஆஷாட ஏகாதசி’யாகக் கோலா கலமாகக் கொண்டாடப்பட்டு வருகிறது.

பாண்டுரங்கன் பக்தர்களின் உள்ளம் கவர்ந் தவன். பக்தர்களோடு கொஞ்சிக் குலாவுபவன். பல லீலைகளை நிகழ்த்துபவன். ஆலயத்தில் எப்போதும் விட்டலனைத் துதித்து, பக்தர்கள் பஜனைப் பாடல்களைப் பாடிய வண்ணம் இருக்கிறார்கள். பாண்டுரங்கனைத் துதிக்கும் 'அபங்’ என்ற மராத்தியப் பிரார்த்தனைப் பாடல்கள் மிகப் பிரபலம்.

https://www.vikatan.com/sakthivikatan/2016-jan-05/series/113894.html



</doc>
<doc id="223914" url="https://ta.wikipedia.org/wiki?curid=223914" title="துவாரபாலகர்">
துவாரபாலகர்

துவாரபாலகர் என்பது, வாயிற்காப்போர் என்னும் பொருள் கொண்டது. இச்சொல் பொதுவாக இந்து, பௌத்த சமயங்கள் சார்ந்த தொன்மங்கள், சிற்பங்கள் தொடர்பிலேயே பயன்பாட்டில் உள்ளது. துவாரபாலகர் என்பது கோயில் வாயில்களின் இருபுறங்களிலும் அமைக்கப்படும் காப்போர் உருவங்கள். துவாரபாலகர்கள் பொதுவாகச் சாதாரண போர்வீரர்கள் போன்றோ அல்லது பயங்கரமான தோற்றம் கொண்ட அசுரர் போன்ற வடிவிலோ இருக்கலாம். இவர்களின் ஆண், பெண் இருபாலாரும் உண்டு. துவாரபாலகர்களைக் குறிக்கும் சிற்பங்கள், இந்து, பௌத்த சமயங்கள் பரவியிருந்த தென்னாசியா, தென்கிழக்கு ஆசியா ஆகிய பகுதிகளைச் சேர்ந்த பல நாடுகளிலும் காணப்படுகின்றன. இந்துக் கட்டிடக்கலையிலும், பௌத்த கட்டிடக்கலையிலும் துவாரபாலகர்களின் சிற்பங்கள் முக்கியமான கூறுகளாகக் காணப்படுகின்றன.

"துவார" என்பது "வாயில்" என்றும், "பால" என்பது "காப்போன்" என்றும் பொருள்படும். தாய், பர்மியம், வியட்நாமியம், கெமெர், யாவானியம், மலே, இந்தோனீசியம், சிங்களம் போன்ற பல தெற்காசிய, தென்கிழக்காசிய நாடுகளில் பயிலும் மொழிகளில் "த்வாரபால" என்ற சொல் பயன்பட்டு வருகிறது.

துவாரபாலகர்களின் படிமங்கள் திருக்கோயில்களின் கோபுர நுழைவாயிலிலும், கருவறை நுழைவாயிலிலும் அமைக்கப்பட்டிருக்கும் காவல் தெய்வங்கள் ஆகும்.

சிவாலயங்களில் எண்ணற்ற துவாரபாலகர்கள் உள்ளார்கள். அவர்களில் சண்டி - முண்டி, சண்டன் - பிரசண்டன், திரிசூலநாதர் - மழுவுடையார் போன்ற ஐந்து இணை துவாரபாலகர்கள் பற்றிய செய்திகள் தெரிகின்றன.

இவர்களில் சண்டன் - பிரசண்டன் இணை மிகவும் வலிமையானவர்கள் என்று கூறப்படுகிறது. தமிழில் தமிழில் "தட்டிக் கேட்க ஆளில்லை என்றால் தம்பி சண்ட, பிரசண்டன்" என்றொரு பழமொழி உள்ளது.

திரிசூலநாதர் என்பவர் சிவபெருமானின் சூலமாவார். இவருடைய சிற்பத்தின் தலைப்பகுதியின் பின்பக்கத்தில் திரிசூல வடிவம் காணப்படுகிறது.மழுவுடையார் என்பவர் சிவபெருமானின் கைகளில் இருக்கும் மழு ஆயுதமாவார். இவருடைய சிற்பத்தின் நெற்றிப் பகுதியில் மழுவேப் போன்ற புடைப்பு உள்ளது.

பிரம்மனிடம் வரம் பெற்ற தாரகாட்சன், கமலாட்சன், வித்யுன்மாலி என்ற மூன்று அரக்கர்கள், முப்புரம் எனும் தங்கம், வெள்ளி, இரும்பு எனும் மூன்று பறக்கும் கோட்டைகளைப் பெற்றனர். அவர்கள் பறக்கும் கோட்டையில் ஏறி எண்ணற்ற உலகங்களைப் பிடித்து தேவர்கள் போன்றோர்களே கொடுமை செய்தார்கள். தேவர்களும், பிரம்மா, திருமாலும் சிவபெருமானிடம் தங்களை காத்தருள வேண்டினர். சிவபெருமான் தேவர்களை தேராகவும், பிரம்மா தேரோட்டியாகவும், அந்த தேருக்கு திருமால் பறக்கும் சிறகாகவும் கொண்டு போர்தொடுத்தார். அந்த அரக்கர்கள் வசித்த முப்புரங்களை தன்னுடைய புன்சிரிப்பால் எரித்தார். அதனால் சிவபெருமானை முப்புரம் எரித்த நாயகன் என்ற பொருளில் திரிபுரதகனர் என்று அழைக்கின்றனர். அப்போது எழுந்த தீயில் பூவாக லிங்கம் தோன்றியது அதனை இரு அரக்கர்கள் கட்டிப்பிடித்தனர். அவர்களே சண்டி, முண்டி என்ற இரு துவாரபாலகர்களாக ஆனார்கள்.

நந்தி மற்றும் மகாகாளர் ஆகியோர் சிவபெருமானின் துவாரபாலகர்களாக சில கோயில்களில் உள்ளார்கள். கர்நாடக மாநிலம் தலக்காடு வைத்தியநாதர் கோயிலில் மூலவர் சன்னதிக்கு முன்பு இந்த இருவரும் காவலில் உள்ளார்கள். இச்சிவாலயத்தில் நந்தி ஆண் கல்லிலாலும், மகாகாளர் பெண் கல்லாலும் வடிவமைக்கப்பட்டுள்ளார்கள். இந்த நந்தி சிலையை தட்டினால் கண்டநாதம் என்ற மணி ஓசைக் கேட்கிறது. மகாகாளர் சிலையை தட்டினால் தாளநாதம் என்ற மணி ஓசைக் கேட்கிறது.

நந்தியையும் மகாகாளரையும் பற்றி பன்னிரு திருமுறைகளில் பாடப்பட்டுள்ளது.

தமிழ்நாட்டில் திண்டிவனம் நகரில் திந்திரிணீஸ்வரர் சிவாலயத்தில் ஒரே ஒரு துவாரபாலகர் மட்டுமே உள்ளார். திண்டி எனும் பெயருடைய துவாரபாலகர் இத்தலத்தில் சிவபெருமானை வழிபட்டமையால், திண்டிவனம் என இவ்வூர் பெயர் பெற்றது. பொதுவாக இந்துக் கோயில்களில் இரண்டு துவாரபாலகர்கள் இருப்பது வழமை. அவ்வாறு இல்லாமல் ஒரே ஒரு துவாரபாலகர் மட்டும் இருப்பது சிறப்பாகும்.

 
துவாரபாலகர் தொடர்பான செய்திகள் புராணங்கள் மற்றும் மகாபாரதத்தில் உள்ளது. துவாரபாலகர்களில் குறிப்பாக வைணவ கோயில்களில் காணப்படும் துவாரபாலகர்களை, ஜெயன் மற்றும் விஜயன் என அழைக்கப்படுகிறார்கள். வைகுண்டத்தின் வாயிற் காப்பாளர்களாக இவர்கள் கருதப்படுகிறார்கள். பிரம்மாவின் மனதிலிருந்து தோண்றிய குமாரர்களான சனகாதி முனிவர்கள் விஷ்ணுவைச் சந்திக்க வந்த பொழுது இவர்கள் தடுத்ததால் சாபத்தினைப் பெற்றனர். அதன் விளைவாக மானுடராக மண்ணில் தோன்றிட நேர்ந்தது. இருப்பினும் விஷ்ணுவின் கருணையால் ஒவ்வொர் யுகத்திலும் இரணியகசிபு, இரணியாட்சன், இராவணன், கும்பகர்ணன் போன்று அரக்கராகத் தோன்றி விட்ணுவை எதிர்த்து சண்டையிட்டு அதன் வாயிலாக முக்தி பெற்று தமது அருகிலேயே இருக்கலாம் என சாபவிமோசனம் அளித்தார். இவர்களே விட்ணு கோயில்களில் துவாரபாலகர்களாக இன்றளவும் திகழ்கிறார்கள் என்று புராணங்களில் விளக்கப்பட்டுள்ளது.

வைணவ ஆலயங்களில் ஜயன், விஜயன் ஆகிய துவாரபாலகர்கள் உள்ளார்கள். சக்தி கோயில்களில் அரபத்ரா, சுபத்ரா ஆகிய துவார பாலகிகள் உள்ளனர். சிவாலயங்களில் உள்ள துவார பாலகர்களுக்கு சண்டன், பிரசண்டன் என்ற பெயர்கள் வழங்குகின்றன. அம்மன் சன்னதியைப் பாதுகாக்கும் பெண் துவாரபாலகியர்களை அரபத்ரா, சுபத்ரா என்று அழைக்கிறார்கள்.


துவார பாலகர் யார் http://temple.dinamalar.com/news_detail.php?id=30440


</doc>
<doc id="223921" url="https://ta.wikipedia.org/wiki?curid=223921" title="சோலாப்பூர் மாவட்டம்">
சோலாப்பூர் மாவட்டம்

சோலாப்பூர் மாவட்டம் என்னும் மாவட்டம், இந்திய மாநிலமான மகாராஷ்டிராவில் உள்ளது. இதன் தலைமையகம் சோலாப்பூர் நகரத்தில் உள்ளது. இந்த மாவட்டத்தில் பீமா ஆறு பாய்கிறது.

2011-ஆம் ஆண்டு மக்கள் தொகைக் கணக்கெடுப்பின்போது, 4,315,527 மக்கள் வாழ்ந்தனர். 
சதுர கிலோமீட்டருக்குள் 290 பேர் என்ற அளவில் மக்கள் அடர்த்தி கணக்கிடப்பட்டுள்ளது. ஆயிரம் ஆண்களுக்கு இணையாக 932 பெண்கள் என்ற அளவில் பால் விகிதம் கணக்கிடப்பட்டுள்ளது. இங்கு வாழும் மக்களில் 77.72% பேர் கல்வி கற்றுள்ளனர். 

இங்கு வாழும் மக்கள் மராத்தி, கன்னடம், உருது ஆகிய மொழிகளைப் பேசுகின்றனர்.

இங்கு சோளம், கோதுமை, கரும்பு ஆகியவற்றைப் பயிரிடுகின்றனர்.

இங்கு சோலாப்பூர், மோஹோள், குர்துவாடி, மாடா ஆகிய ஊர்களில் ரயில் நிலையங்கள் உள்ளன.




</doc>
<doc id="223925" url="https://ta.wikipedia.org/wiki?curid=223925" title="எலான் மசுக்">
எலான் மசுக்

எலான் மஸ்க் (ஆங்கிலம்: Elon Musk) ஜூன் 28, 1971 அன்று தென் ஆப்பிரிக்காவில் பிறந்த கனேடிய, அமெரிக்க தொழிலதிபர், கண்டுபிடிப்பாளர் மற்றும் முதலீட்டாளர் ஆவார்.இவர் தற்போது எசுபேசுஎக்சு நிறுவனத்தின் முதன்மை செயல் அதிகாரி மற்றும் தலைமை தொழில்நுட்ப அதிகாரியாகவும் டெஸ்லா மோட்டார்ஸ் நிறுவனத்தின் கட்டுமான தலைவர் மற்றும் முதன்மை செயல் அதிகாரியாகவும் உள்ளார். ஸ்பேஸ் எக்ஸ் ("SpaceX"), பேபால் ("PayPal") டெஸ்லா மோட்டார்ஸ், மற்றும் ஜிப்2 ஆகிய நிறுவனங்களின் ஆரம்ப கால முதலீட்டாளர் ஆவார். மஸ்க் அவற்றின் இணை நிறுவனர்களில் ஒருவரும் ஆவார்.
போர்ப்ஸ் என்ற அமெரிக்க வணிக இதழ் எலான் மசுக்கின் சொத்தின் நிகர மதிப்பு 17 பில்லியன் டாலர்கள் ஆகும் என
மதிப்பீடு செய்துள்ளது.

எலான் மஸ்க் தென்னாப்பிரிக்காவில் பிறந்தார். இவருடைய தந்தை பொறியாளர்; தாயார் சத்துணவு நிபுணர். பன்னிரண்டு அகவையில் இருக்கும்போதே கணினியில் ஈர்ப்புக் கொண்டு தம்முடைய வீடியோ விளையாட்டுக்கு அவரே குறியீடுகள் எழுதி அதனை விற்று ஊதியம் அடைந்தார். 

கனடாவில் ஒண்டாரியோ கிங்ஸ்டனில் உள்ள குவீன்ஸ் பல்கலைக் கழகத்திலும் பின்னர் பென்சில்வேனியா பல்கலைக்கழகத்திலும் படித்தார். பொருளியல் மற்றும் தெரியியல் ஆகியவற்றில் இளங்கலைப் பட்டங்கள் பெற்றார். ஆய்வுகள் செய்து பட்டம் பெற கலிபோர்னியாவில் உள்ள ஸ்டான்போர்டு பல்கலைக் கழகத்தில் சேர்ந்தார்; ஆனால் படிப்பை அங்குத் தொடரவில்லை.


வணிக நோக்கில் விண்வெளியில் சுற்றுலாப் பயணம் செய்ய விண்கலத்தை உருவாக்கி மனிதர்களை அனுப்புவதே ஸ்பேஸ் எக்சின் முகாமையான அலுவல் ஆகும். மேலும் செவ்வாய்க்கோளுக்கு மனிதர்களைக் குடியேற்ற வேண்டும்; அது 2024 ஆம் ஆண்டில் நிறைவேறும் என்ற நம்பிக்கையுடன் இருக்கிறார் எலான் மசுக்.

பிற கூட்டாளிகளுடன் இணைந்து எலான் மஸ்க் நிறுவிய டெஸ்லா மோட்டார்ஸ் தயாரித்த மின்சார மகிழுந்துகள் பிரபலமாய் விற்பனை ஆயின. அமெரிக்க மகிழுந்துகள் தயாரிப்பில் ஜெனரல் மோட்டார்ஸ் குழுமத்தையும் விஞ்சிவிட்டது என 2017 ஏப்ரலில் அறிவிக்கப்பட்டது.

எலான் மஸ்க் 2013 இல் ஹைபர்லூப் என்னும் புதிய கருத்துருவை முன்வைத்து அறிவித்தார். அந்தத் திட்டத்தின்படி பெரு நகரங்களிடையே மிக விரைவில் பயணம் செய்யக்கூடிய நோக்கத்தில் குறைந்த அழுத்தக் குழாய்கள் வழியாக ஒரு மணி நேரத்தில் 700 மைல்கள் விரைந்து செல்ல முடியும். வானுர்தி, தொடர்வண்டி ஆகிய ஊர்திகளை விட வேகமாகச் செல்ல முடியும். இந்த் திட்டம் நிறைவேற 10 ஆண்டுகளுக்கு மேல் ஆகும் என எதிர்பார்க்கப்படுகிறது.

ஓபன் AI என்ற ஆராய்ச்சி நிறுவனத்தில் இவர் பொறுப்பேற்றுச் செயல்பட்டார். இது செயற்கை நுண்ணறிவு வளர்ச்சிக் குறித்து ஆய்வு செய்கிறது. மேலும் நியுராலிங்க் என்ற அமைப்பில், மனிதர்களின் மூளையில் கருவியைப் பொருத்தி மென்பொருளுடன் இணைக்கும் முயற்சியை மேற்கொள்வதில் எலான் மஸ்க் முனைப்பாக இருக்கிறார்.

யேல் பல்கலைக்கழகம், சுர்ரே பல்கலைக்கழகம், டிசைன் கலைக் கல்லூரி ஆகிய கல்வி நிறுவனங்கள் எலானுக்கு மதிப்புறு பட்டங்கள் வழங்கி கௌரவித்தன.


</doc>
<doc id="223927" url="https://ta.wikipedia.org/wiki?curid=223927" title="புனே சர்வதேச விமான நிலையம்">
புனே சர்வதேச விமான நிலையம்

புனே விமான நிலையம் புனே நகரத்தில் இருந்து 10 கிலோமீட்டர் தொலைவில் உள்ளது. இங்கு உள்நாட்டு, வெளிநாட்டு விமானங்கள் வந்து செல்கின்றன. இதை இந்திய வானூர்தி நிலைய ஆணையம் இயக்குகிறது. இதன் கிழக்குப் புறத்தில், இந்திய வான்படையின் விமான தளம் உள்ளது.

விமான நிலையத்திற்கு உள்ளும் வெளியிலும் சென்று வர டாக்சி, ஆட்டோ ரிக்சாக்கள் உள்ளன. தனியார் வாகனங்களின் மூலமும், புனே விமான நிலையத்தைச் சென்றடைய முடியும். விமான நிலையத்திற்கு புனே மாநகரப் பேருந்துகளும் இயங்குகின்றன.



</doc>
<doc id="223928" url="https://ta.wikipedia.org/wiki?curid=223928" title="காசர்வாடி தொடருந்து நிலையம்">
காசர்வாடி தொடருந்து நிலையம்

காசர்வாடி ரயில் நிலையம் புனே புறநகர் ரயில்வேக்கு உட்பட்டது. இங்கு அனைத்து புனே புறநகர் தொடர்வண்டிகளும் நின்று செல்கின்றன. இது பழைய மும்பை-புனே நெடுஞ்சாலையும் ஐம்பதாவது தேசிய நெடுஞ்சாலையும் இணையும் இடத்தில் அமைந்துள்ளது.

இங்கு புனே - லோணாவ்ளா ரயில் வழித்தடத்திலும், புனே - தளேகாவ் ரயில் வழித்தடத்திலும், சிவாஜி நகர் - லோணாவ்ளா வழித்தடத்திலும், சிவாஜி நகர் - தளேகாவ் ரயில் வழித்தடத்திலும், புனே - கர்ஜத் ரயில் வழித்தடத்திலும் செல்லும் ரயில்கள் நின்று செல்கின்றன.



</doc>
<doc id="223937" url="https://ta.wikipedia.org/wiki?curid=223937" title="சிஞ்ச்வடு தொடருந்து நிலையம்">
சிஞ்ச்வடு தொடருந்து நிலையம்

சிஞ்ச்வடு தொடருந்து நிலையம் புனே புறநகர் ரயில்வேக்கு உட்பட்ட முக்கியமான நிலையம் ஆகும். இது சிஞ்ச்வடு பேருந்து நிலையத்தில் இருந்து 2 கிலோமீட்டர் தொலைவில் உள்ளது. இங்கிருந்து 18 கிலோமீட்டர் சென்றால் புனே தொடருந்து நிலையத்தை சென்றடையலாம். மும்பையில் இருந்து புனேவுக்கும், கோலாப்பூருக்கும் செல்லும் சில தொடர்வண்டிகள் நின்று செல்கின்றன. அவற்றின் பட்டியல் கீழே தரப்பட்டுள்ளது
இந்த நிலையத்திற்கு அருகில் மும்பை - புனே பழைய நெடுஞ்சாலை செல்கிறது. புனே சர்வதேச விமான நிலையம் 15 கிலோமீட்டர் தொலைவில் உள்ளது.

புனேயில் இருந்து லோணாவ்ளா வரை சென்று வரும் தொடர்வண்டிகளும், புனேயில் இருந்து தளேகாவ் சென்று வரும் தொடர்வண்டிகளும் நின்று செல்கின்றன.

கீழ்க்காணும் தொடர்வண்டிகள் நாள்தோறும் இயக்கப்படுகின்றன.
கீழ்க்காணும் வண்டிகள் நாள்தோறும் இயக்கப்படுகின்றன.



</doc>
<doc id="223940" url="https://ta.wikipedia.org/wiki?curid=223940" title="ஆகுர்டி தொடருந்து நிலையம்">
ஆகுர்டி தொடருந்து நிலையம்

ஆகுர்டி தொடருந்து நிலையம் புனே புறநகர் ரயில்வேக்கு உட்பட்டது. புனே - லோணாவ்ளா, புனே - தளேகாவ், சிவாஜி நகர் - லோணாவ்ளா, சிவாஜி நகர் - தளேகாவ் ஆகிய வழித்தடங்களில் செல்லும் வண்டிகள் இங்கு நின்று செல்கின்றன.

இவை தவிர சில பயணிகள் வண்டிகளும் நின்று செல்கின்றன.



</doc>
<doc id="223942" url="https://ta.wikipedia.org/wiki?curid=223942" title="சாய் நகர் சீரடி தொடருந்து நிலையம்">
சாய் நகர் சீரடி தொடருந்து நிலையம்

சாய் நகர் சீரடி தொடருந்து நிலையம் மகாராஷ்டிராவில் உள்ள சீரடி நகரில் உள்ள தொடர்வண்டி முனையம் ஆகும். இதை இந்திய இரயில்வேயின் மத்திய கோட்டத்தினர் இயக்குகின்றனர்.




</doc>
<doc id="223944" url="https://ta.wikipedia.org/wiki?curid=223944" title="தேஹு ரோடு தொடருந்து நிலையம்">
தேஹு ரோடு தொடருந்து நிலையம்

தேஹு ரோடு தொடருந்து நிலையம் புனே புறநகர் ரயில்வேக்கு உட்பட்ட தொடர்வண்டி நிலையம் ஆகும். இங்கு புனே புறநகர் ரயில்வேயில் இயங்கும் அனைத்து தொடர்வண்டிகளும் நின்று செல்கின்றன. இது மும்பை - புனே ரயில் வழித்தடத்தில் உள்ளது. இந்திய ரயில்வேயின் மத்திய கோட்டத்தினர் இயக்குகின்றனர். இது ஐந்து நடைமேடைகளையும், ஆறு ரயில்பாதைகளையும் கொண்டது. 





</doc>
<doc id="223945" url="https://ta.wikipedia.org/wiki?curid=223945" title="கர்ஜத் தொடருந்து நிலையம்">
கர்ஜத் தொடருந்து நிலையம்

கர்ஜத் தொடருந்து நிலையம் மும்பை புறநகர் ரயில்வேக்கு உட்பட்டது. மும்பை, கோபோலி, பன்வேல் ஆகிய நகரங்களுக்கு செல்லும் ரயில்கள் இங்கு நின்று செல்கின்றன. 

இங்கிருந்து லோணாவ்ளாவுக்கும், புனேவுக்கும் ரயில்கள் செல்கின்றன. இது மும்பை, புனே இரண்டுக்கும் இடையில் அமைந்துள்ளது. இந்த வழியில் செல்லும் அனைத்து ரயில்களும் இங்கு நின்று செல்கின்றன.


</doc>
<doc id="223946" url="https://ta.wikipedia.org/wiki?curid=223946" title="மும்பை புறநகர் ரயில்வே">
மும்பை புறநகர் ரயில்வே

மும்பை புறநகர் ரயில்வே மும்பையையும் அதைச் சுற்றியுள்ள பகுதிகளையும் ரயில் வழியில் இணைக்கிறது. நாள்தோறும் 2,342 முறை ரயில்கள் இயக்கப்படுகின்றன. 75 லட்சத்திற்கும் அதிகமான மக்கள் ரயில்களில் பயணிக்கின்றனர். ஆண்டு முழுவதும் 264 கோடி மக்கள் பயணிக்கின்றனர். எனவே, இது அதிக மக்கள் பயணிக்கும் போக்குவரத்து சேவையில், உலகளவில் இரண்டாம் இடத்தைப் பிடிக்கிறது. ரயில்கள் காலை 4 மணியில் தொடங்கி, இரவு 1 மணி வரை இயக்கப்படுகின்றன.




</doc>
<doc id="223949" url="https://ta.wikipedia.org/wiki?curid=223949" title="சோயூசு ஏவுகலங்கள்">
சோயூசு ஏவுகலங்கள்

சோயூசு ("Soyuz", , பொருள்: "ஒன்றியம்", GRAU குறியீடு 11A511) ஓகேபி நிறுவனத்தால் வடிவமைக்கப்பட்டு டிஎஸ்எஸ்கேபி-புரோக்கிரசால் தயாரிக்கப்படும் மீளப்பாவிக்கவியலா ஏவு அமைப்புகள் ஆகும். சோயூசு ஏவுகலம் தான் உலகில் மிகவும் அடிக்கடி பயன்படுத்தப்படும் செலுத்து வாகனம் ஆகும் என்று ஐரோப்பிய விண்வெளி நிறுவனம் வெளியிட்டுள்ளது.

2011இல் ஐக்கிய அமெரிக்க விண்ணோடத் திட்டம் முடிவுக்கு வந்தநிலையில் அனைத்துலக விண்வெளி நிலையத்தின் விண்ணோடிகளின் போக்குவரத்திற்கு சோயூசு ஏவுகலங்கள் மட்டுமே உள்ளன.

சோயூசுத் திட்டத்தின் அங்கமாக மனிதர் பயணிக்கும் சோயூசு விண்கலங்களை விண்ணிற்கு ஏவ சோயூசு ஏவூர்திகள் பயன்படுத்தப்படுகின்றன. தவிர, அனைத்துலக விண்வெளி நிலையத்திற்கு தானியங்கு புரோகிரசு வழங்கல் விண்கலங்களை செலுத்தவும் "இசுடார்செம்", "ஆரியனிசுப்பேசு" நிறவனங்களால் வணிகமுறையில் சந்தைப்படுத்தப்பட்டு இயக்கப்படும் செய்மதி ஏவுதல்களுக்கும் பயனாகிறது. அனைத்து சோயூசு ஏவூர்திகளும் ஆர்பி-1, நீர்ம ஆக்சிசன் உந்துப்பொருளைப் பயன்படுத்துகின்றன. அமெரிக்க ஐக்கிய நாட்டில் இதற்கு அமெரிக்கக் காங்கிரசு நூலகம் ஏ-2 என்ற குறியீட்டை வழங்கியுள்ளது. சோயூசு இரக ஏவூர்திகள் ஆர்-7 குடும்பத்தைச் சேர்ந்தவை. 


</doc>
<doc id="223950" url="https://ta.wikipedia.org/wiki?curid=223950" title="மும்பை பெருநகரப் பகுதி">
மும்பை பெருநகரப் பகுதி

மும்பை பெருநகரப் பகுதி என்பது மும்பை நகரத்தையும், அதைச் சுற்றியுள்ள ஊர்களையும் சேர்த்த பெருநகர் பகுதியைக் குறிக்கிறது. இது ஏழு மாநகராட்சிகளையும், 15 நகராட்சிகளையும் கொண்டது. 
இந்தப் பகுதியை மும்பை பெருநகர வளர்ச்சிக் குழுமம் நிர்வாகிக்கிறது. இந்தப் பகுதிக்குள் போக்குவரத்து, கட்டுமானம், வளர்ச்சி, வீட்டுவசதி உள்ளிட்ட வேலைகளை வளர்ச்சிக் குழுமம் மேற்கொள்ளும்.
இந்தப் பகுதி 4,355  சதுர கிலோமீட்டர் பரப்பளவைக் கொண்டது. இந்தப் பகுதியில் ஏறத்தாழ 2 கோடிக்கும் அதிகமான மக்கள் வாழ்கின்றனர். இந்தப் பகுதிக்கான ரயில் போக்குவரத்திற்கு மும்பை புறநகர் ரயில்வே உதவுகிறது.



</doc>
<doc id="223952" url="https://ta.wikipedia.org/wiki?curid=223952" title="காவியத் தலைவன் (2014 திரைப்படம்)">
காவியத் தலைவன் (2014 திரைப்படம்)

காவியத்தலைவன் 2014ஆம் ஆண்டு வெளியான தமிழ் வரலாற்று அறிவியல் திரைப்படம். இந்தத் திரைப்படத்தை வசந்தபாலன் இயக்க, பிரித்விராஜ், சித்தார்த், வேதிகா, நாசர் உள்ளிட்ட பலர் நடித்திருந்தனர். இந்தத் திரைப்படத்துக்கு ஏ. ஆர். ரகுமான் இசை அமைக்க, நீரவ் ஷாவி ஒளிப்பதிவு செய்தார்.


இப்படத்தின் பின்னணி இசை மற்றும் பாடல்களுக்கு ஏ. ஆர். ரகுமான் இசையமைத்துள்ளார். இத்திரைப்படத்தின் பாடல்களை சோனி மியூசிக் இந்தியா நிறுவனம் ஆகஸ்டு 17, 2014 அன்று வெளியிட்டது.




</doc>
<doc id="223955" url="https://ta.wikipedia.org/wiki?curid=223955" title="கடாரம் (புதினம்)">
கடாரம் (புதினம்)

கோப்பரகேசரி இராஜேந்திரச்சோழன், பொ.உ. 1025 அலை கடல் கடந்து கடாரம், மாபப்பாளம், மானக்கவாரம், தலைத்தக்கோலம், இலாமுரிதேசம், இலங்காசோகம், மாயிருடிங்கம், மாதமாலிங்கம், வளைப்பந்தூரு, பண்ணை, மலையூர், ஸ்ரீவிஜயம், மேவிலிம்பாங்கம் முதலிய பல தேசங்கள் மீது படையெடுத்ததாகவும், சங்க்ரம விஜயோத்துங்கவர்மன் என்ற கடாரத்து அரசனை வென்றதாகவும் அவனது விரிவான மெய்கீர்த்தியும், திருவாலங்காட்டுப் பட்டயமும் எடுத்துக் கூறுகின்றன.

இராஜேந்திரச்சோழனின் இந்தப் படையெடுப்பை மையக் கருவாகக்கொண்டு எழுத்தாளர் மாயா அவர்கள் உருவாக்கிய சரித்திரப் புதினமே கடாரம் ஆகும்.

இராஜேந்திரனின் தந்தையான இராஜராஜசோழன், அவனது காலத்தில் கடாரத்து மன்னனின் வேண்டுகோளுக்கிணங்க நாகையில் விகாரையொன்று எழுப்ப ஆனைமங்கலம் என்ற சிற்றூரை மானியமாகத் தந்த விவரம் ஆனைமங்கலம் செப்பேட்டின் மூலம் அறியப்படும் சேதி. படையெடுப்பு நடந்த காலகட்டத்துக்கு சில காலம் முன்பு வரை நட்புறவில் இருந்த இரு தேசங்கள் திடீரென்று வைரிகளானது ஏன்?

கடல் கடந்து இராஜேந்திரன் படையெடுப்பு நடத்த சோழதேசத்தை விரிவு படுத்தும் நோக்கம் மட்டும் தான் காரணமா?

இத்தகைய கேள்விகள் சரித்திரம் விட்டுச்சென்ற புதிர்கள். இந்தப்புதிருக்கான விடை தேடுவதே இந்தப் புதினத்தின் நோக்கம். இராஜேந்திரன் படையெடுத்ததாகச் சொல்லும் தேசங்கள் யாவை, அவற்றின் அக்காலத்தைய அரசு எப்படி இருந்திருக்கக்கூடும், அக்காலகட்டத்தில் கடாரத்தைச் சார்ந்தும் - வைரியாகக்கொண்டும் இருந்த பிற தேசங்கள் எவை போன்றவற்றை ஆராய்ந்தும், படையெடுப்புக்கான காரணத்தைத் தேடும் முயற்சியாகவும் இந்தப்புதினம் அமைந்துள்ளது.

இராஜேந்திரச்சோழனின் மெய்கீர்த்தியில் வரும்

“அலைகடல் நடுவே பல கலம் செலுத்தி” என்ற வாசகத்தை விவரித்து கடாரங்கொண்டான் என்ற இராஜேந்திரனின் பெயர்களுள் ஒன்றுக்குக் காரணக்கதை சொல்லும் இப்புதினம் இரு தேசங்களுக்கு மத்தியில் போர் மூளப் பெரும் காரணமாக விளங்கும் முக்கியமானதோர் கூற்றையும் வெளிக்கொணர தலைப்படுகிறது.

தற்போதைய கம்போடியா முதல் தாய்லாந்து, மலேசியா, இந்தோனேசியா, சீனம் என்று விரியும் கதையின் களம் அதற்கான நேரடிக் களஆய்வை பின்புலமாகக் கொண்டு சிவக்கிரக ஆலயம் (candi prambanan), prasat preah vihar, lembah bujang போன்ற சரித்திரத்தளங்களை வாசகர்களின் மனக்கண்ணில் நிறுத்துகிறது. அக்காலத்தைய வாணிபச்சூழலை விளக்குவதோடு நானாதேசி வணிகர்கள் போன்ற தமிழகத்து வணிகக்குழுக்கள் கடல்கடந்தும் சாதித்த பெருமைகள் பலவற்றையும் விவரிக்கிறது.

கம்போடிய மன்னன் சூரியவர்மன், கடாரத்தரையன் சங்கரமவிஜயோத்துங்கன், சாவகப்புகழ் ஏர்லங்கன், இராஜேந்திரச்சோழன் அவர் தம் மக்கள், தளபதிகள், நமது பொன்னியின் செல்வன் புகழ் வந்தியத்தேவன் போன்ற சரித்திர நாயகர்கள் இக்கதையில் வலம் வரக்காணலாம்.


</doc>
<doc id="223958" url="https://ta.wikipedia.org/wiki?curid=223958" title="சோயூசு விண்கலம்">
சோயூசு விண்கலம்

சோயூசு ("Soyuz", , "ஒன்றியம்") 1960களில் கோரொலெவ் வடிவமைப்பு மையத்தால் சோவியத் விண்வெளித் திட்டத்திற்காக வடிவமைக்கப்பட்ட விண்கலங்கள் தொகுப்பு ஆகும்; இது இன்னமும் செயற்பாட்டில் உள்ளது. மனிதர் ஏறிச்செல்லக்கூடிய நிலவுப் பயணங்களுக்கான சோவியத் திட்டத்திற்காக இது முதலில் வடிவமைக்கப்பட்டது.



</doc>
<doc id="223960" url="https://ta.wikipedia.org/wiki?curid=223960" title="பிரின்சஸ் டவர்">
பிரின்சஸ் டவர்

பிரின்சஸ் டவர் ("Princess Tower") என்பது துபாயில் உள்ள ஒரு அடுக்குமாடி குடியிருப்பு ஆகும். இதில் நூற்றியோறு தளங்களும், ஆறு அடித்தளங்களும் உள்ளன. இது உலகிலேயே மிக உயரமான அடுக்குமாடி குடியிருப்பு ஆகும். இதன் நீளம் 414 மீட்டர் (1,358 அடி) ஆகும்.

இக்கட்டிடம் 2006 ஆம் ஆண்டு கட்டத் தொடங்கப்பட்டது. இக்கட்டிடம் 2012 ஆம் ஆண்டு கட்டிமுடிக்கப்பட்டு, 2012 ஆம் ஆண்டு திறக்கப்பட்டது.

உச்சிக்கொம்புடன் சேர்த்து 414 மீட்டர்களாகும் (1,358 அடி). கூரையுடன் 392 மீட்டர் (1,286 அடி). மேல் தளம் வரை மட்டும் உள்ள உயரம் 357 மீட்டர் (1,171 அடி).



</doc>
<doc id="223967" url="https://ta.wikipedia.org/wiki?curid=223967" title="எந்த மாதிரி? அட அந்தமாதிரி">
எந்த மாதிரி? அட அந்தமாதிரி

எந்த மாதிரி? அட அந்தமாதிரி ஆனையிறவு வெற்றி கொள்ளப்பட்ட உவகையில் சாந்தன், சுகுமார் கூட்டில் வெளிவந்த பாடல் ஆகும். ஒருவித நையாண்டித் தன்மையோடு அமைந்த பாடல். இப்பாடலை கவிஞர் புதுவை இரத்தினதுரை இயற்றியுள்ளார். இசைவாணர் கண்ணன், முரளி இணைந்து இசையமைத்துள்ளார்கள். மலையவன் ஒலிப்பதிவு செய்துள்ளார். தர்மேந்திரா கலையகத்தில் பாடல் ஒலிப்பதிவு செய்யப்பட்டுள்ளது. விடுதலைப் புலிகள் கலை பண்பாட்டுக் கழகத்தினால் தமிழீழத்தில் வெளியிடப்பட்டுள்ளது. ஆனையிறவு (2001) இறுவட்டில் இடம் பெற்றுள்ளது. 


ஈடுவைத்து ஈடுவைத்து நந்தலாலா -தமிழ்<br>
ஈழம் தரப்போகிறாவே நந்தலாலா<br>
ஆடும்வரை ஆடிவிட்டா நந்தலாலா -இப்போ<br>
ஆனையிறவு எங்களிடம் நந்தலாலா<br>

எந்த மாதிரி அட அந்தமாதிரி<br>
எந்த மாதிரி அட அந்தமாதிரி -தமிழ்<br>
ஈழமெங்கள் கண்ணெதிரே வந்தமாதிரி<br>
சொந்த ஊரிலேறி நாங்கள் சென்ற மாதிரி -ஏதோ<br>
தேவதைகள் வந்து வரம் தந்தமாதிரி<br>
இந்தமாதிரி வாசம் வீசும் மாதிரி -அட<br>
சந்தனத்தை பூசிக்கொண்டு நின்ற மாதிரி<br>

ஊருக்குள்ளே போகப்போறோம் நந்தலாலா -இப்போ<br>
உள்ளதையும் தந்து போறா நந்தலாலா<br>
மாமனையே நம்பி நம்பி நந்தலாலா -இப்ப<br>
மாரடிச்சுக் கொள்ளிறாவாம் நந்தலாலா<br>

அம்பகாமம் வந்து போனார் நந்தலாலா -இப்போ<br>
ஆட்டிலறி தந்து போனார் நந்தலாலா<br>
அம்மையாரே தந்துபோவார் நந்தலாலா -எங்கள்<br>
அம்பாறையும் வந்துதவும் நந்தலாலா<br>

இந்தியாவுக் கோடிப்போனா நந்தலாலா -இப்போ<br>
இஸ்ரவேலுக்கு ஓடுறாவாம் நந்தலாலா<br>
எங்கு ஓடிப்போயும் என்ன நந்தலாலா -எங்கள்<br>
தம்பி தானே வெல்லப்போறான் நந்தலாலா<br>

ஈடுவைத்து ஈடுவைத்து நந்தலாலா -தமிழ்<br>
ஈழம் தரப்போகிறாவே நந்தலாலா



</doc>
<doc id="223970" url="https://ta.wikipedia.org/wiki?curid=223970" title="குழிப்பேரி">
குழிப்பேரி

குழிப்பேரி ("peach"; தாவரவியல் பெயர்: "Prunus persica") சீனாவைப் பிறப்பிடமாகக் கொண்ட தாவரமாகும். இது இனிப்பு செறிந்த பழங்களை விளைவிக்கிறது. இப்பழம் ஆப்பிள் பழத்தினை ஒத்த தோற்றத்தையும், குணத்தையும் கொண்ட பழமாகும். குழிப்பேரி பழங்கள் பழக்கலவைகளிலும், பழரசங்களிலும் பயன்படுத்தப்படுகின்றன. இவற்றைக்கொண்டு கேக் போன்றவையும் தயாரிக்கப்படுகின்றன. மே முதல் செப்டம்பர் வரையான காலப்பகுதி இப்பழங்களின் பருவக்காலப்பகுதியாகும். சாப்பிட்டபின் உண்ணும் பழங்களில் இதுவும் ஒன்றாகும்.





</doc>
<doc id="223976" url="https://ta.wikipedia.org/wiki?curid=223976" title="பரத்வாஜ்">
பரத்வாஜ்

பரத்வாஜ் தமிழ் திரைப்படத்துறையில் உள்ள முன்னணி இசையமைப்பாளர்களில் ஒருவராவார். இவர் தமிழ், தெலுங்கு, கன்னடம், மலையாளம் ஆகிய மொழிகளில் ஐம்பதுக்கும் மேற்பட்ட திரைப்படங்களுக்கு இசையமைத்திருக்கிருக்கிறார். 2008-ம் ஆண்டில் தமிழக அரசின் கலைமாமணி விருதைப் பெற்றார். இவர் தனது 17 ஆவது வயதிலேயே தூர்தர்ஷன் மற்றும் அனைத்திந்திய வானொலி நிலையத்தின் பல நிகழ்ச்சிகளுக்கு இசையமைத்தவர்.

திருநெல்வேலி மாவட்டத்தில் உள்ள ராவணசமுத்திரத்தில் பிறந்த இவர் தனது பள்ளிப் படிப்பையும் கல்லூரி படிப்பையும் தில்லியில் பயின்றார். இவரது தந்தை ஒரு அரசு அதிகாரி ஆவார்.இந்துஸ்தானி இசை, கருநாடக இசை, மற்றும் மேற்கத்திய இசைகளை இவர் முறைப்படி தில்லியில் கற்றவர். பரத்வாஜ் இசையமைக்க வரும் முன்பாகவே அவர் சி.ஏ எனப்படும் பட்டயக் கணக்கறிஞர் தகுதி பெற்றிருந்தார் என்பது குறிப்பிடத்தக்கது.

திருவள்ளுவரின் உலக பொதுமறையான 1330 திருக்குறளுக்கும் இசைவடிவம் கொடுத்து பாடல்களாக உருவாக்கியுள்ளார்.


காதல் மன்னன் திரைப்படத்தில் அறிமுகமான பரத்வாஜ் இதுவரை ஐம்பதுக்கும் மேற்பட்ட திரைப்படங்களுக்கு இசையமைத்திருக்கிறார். அஜித் குமார் நடிப்பில் வெளிவந்த அட்டகாசம் இவரது 25-வது திரைப்படமாகவும் இயக்குனர் சரணின் இயக்கத்தில் வெளிவந்த அசல் திரைப்படம் இவரது 50-வது திரைப்படமாகவும் அமைந்தது.


</doc>
<doc id="223977" url="https://ta.wikipedia.org/wiki?curid=223977" title="ஜேம்ஸ் நியூட்டன் ஹவார்ட்">
ஜேம்ஸ் நியூட்டன் ஹவார்ட்

ஜேம்ஸ் நியூட்டன் ஹோவர்ட் (James Newton Howard, பிறப்பு: ஜூன் 9, 1951) ஒரு அமெரிக்க நாட்டு இசையமைப்பாளர் ஆவார். இவர் பேட்மேன் பிகின்ஸ், பிளட் டைமன்ட், த டார்க் நைட், ஆஃப்டர் ஏர்த், த ஹங்கர் கேம்ஸ் கட்சிங் பயர், மலேபிசென்ட் உள்ளிட்ட நூற்றுக்கும் மேற்ப்பட்ட திரைப்படங்களுக்கு இசையமைத்துள்ளார்.

இவர் இசையமைத்த திரைப்படங்களில் சில:


</doc>
<doc id="223979" url="https://ta.wikipedia.org/wiki?curid=223979" title="லிவ் டைலர்">
லிவ் டைலர்

லிவ் டைலர் (Liv Tyler, பிறப்பு: ஜூலை 1, 1977) ஒரு அமெரிக்க நாட்டு நடிகை. இவர் 1994ம் ஆண்டு ’சைலண்ட் ஃபால்’ என்ற திரைப்படத்தின் மூலம் நடிப்புத்துறைக்கு அறிமுகமானார். அதை தொடர்ந்து , , ஹல்க் 2 ‎உள்ளிட்ட திரைப்படங்களில் நடித்தார். இவர் திரைப்படங்களில் நடித்ததன் மூலம் பரிசியமான நடிகை ஆனார். இந்த திரைப்படதிற்காகச் சிறந்த நடிகைக்கான விருதுகளை வென்றார். 



</doc>
<doc id="224002" url="https://ta.wikipedia.org/wiki?curid=224002" title="பேக்டேவாடி தொடருந்து நிலையம்">
பேக்டேவாடி தொடருந்து நிலையம்

பேக்டேவாடி தொடருந்து நிலையம் புனே புறநகர் ரயில்வேயின் கட்டுப்பாட்டில் உள்ளது. புறநகர தொடர்வண்டிகள் வந்து செல்கின்றன. இது பழைய புனே-மும்பை நெடுஞ்சாலைக்கு அருகில் உள்ளது.

புனே - லோணாவ்ளா, புனே - தளேகாவ், சிவாஜி நகர் - லோணாவ்ளா, சிவாஜி நகர் - தளேகாவ் ஆகிய வழித்தடங்களில் செல்லும் தொடர்வண்டிகள் இங்கு நின்று செல்கின்றன.



</doc>
<doc id="224003" url="https://ta.wikipedia.org/wiki?curid=224003" title="கோராவாடி தொடருந்து நிலையம்">
கோராவாடி தொடருந்து நிலையம்

கோராவாடி தொடருந்து நிலையம் புனே புறநகர் ரயில்வேயின் கட்டுப்பாட்டில் இயங்குகிறது. 
புனே - லோணாவ்ளா, புனே - தளேகாவ், சிவாஜிநகர் - லோணாவ்ளா, சிவாஜி நகர் - தளேகாவ் ஆகிய வழித்தடங்களில் செல்லும் தொடர்வண்டிகள் இங்கு நின்று செல்கின்றன.

புனே - கர்ஜத் பயணியர் வண்டியும் நின்று செல்லும்.


</doc>
<doc id="224005" url="https://ta.wikipedia.org/wiki?curid=224005" title="வட்காவ் தொடருந்து நிலையம்">
வட்காவ் தொடருந்து நிலையம்

வட்காவ் தொடருந்து நிலையம் புனே புறநகர் ரயில்வேயின் கட்டுப்பாட்டில் உள்ளது. இது மும்பை - சென்னை ரயில் வழித்தடத்தில் உள்ளது.

புனே - லோணாவ்ளா, சிவாஜி நகர் - லோணாவ்ளா ஆகிய வழித்தடங்களில் செல்லும் தொடர்வண்டிகள் இங்கு நின்று செல்கின்றன.

இவை தவிர, கீழ்க்காணும் பயணிகள் வண்டிகளும் நின்று செல்கின்றன.

இது இரண்டு நடைமேடைகளைக் கொண்டது.



</doc>
<doc id="224007" url="https://ta.wikipedia.org/wiki?curid=224007" title="பைக்கனூர் விண்வெளி ஏவுதளம்">
பைக்கனூர் விண்வெளி ஏவுதளம்

பைக்கானூர் விண்வெளி ஏவுதளம் ("Baikonur Cosmodrome", ) உலகின் முதலாவதும் மிகப்பெரியதுமான விண்வெளி ஏவுதள நிலையமாகும். இது கசக்சுத்தானில் பாலை புல்வெளியில் (இசுடெப்பி) ஏரல் கடலுக்கு கிழக்கில் ஏறத்தாழ 200கிமீ (124 மைல்) தொலைவில், சைர் தர்யா ஆற்றுக்கு வடக்கில் கடல் மட்டத்திற்கு 90 மீட்டர் உயரமான இடத்தில் அமைந்துள்ளது. இதன் அண்மையில் உள்ள தொடர்வண்டி நிலையம் "இத்யுர்தம்" ஆகும். இதனை கசக் அரசு உருசியாவிற்கு (தற்போது 2050 வரை) குத்தகைக்கு கொடுத்துள்ளது. இந்த நிலையத்தை உருசிய நடுவண் விண்வெளி நிறுவனமும் "உருசிய விண்வெளிக் காப்புப் படை"யும் கூட்டாக மேலாண்மை செய்கின்றன. குத்தகைக்கு விடப்பட்டுள்ள நிலப்பகுதி நீள்வட்ட வடிவில் கிழக்கு-மேற்காக 90கிமீ (56 மைல்) நீளமும் வடக்கு-தெற்காக 85கிமீ (53 மைல்) நீளமும் உள்ளது. இதன் மையத்தில் விண்வெளி மையம் அமைந்துள்ளது. பிந்தைய 1950களில் சோவியத் ஒன்றியத்தால் சோவியத் விண்வெளித் திட்டத்திற்கான அடித்தளமாக இந்த நிலையம் கட்டமைக்கப்பட்டது. தற்போதைய உருசிய விண்வெளித் திட்டத்தில் பைக்கானூரிலிருந்து ஓராண்டில் வணிகத்திற்கான, படைத்துறைக்கான, அறிவியலுக்கான பல பயணங்கள் ஏவப்பட்டு வருகின்றன. தற்போது, அனைத்து ஆளுள்ள விண்வெளிப் பயணங்களும் பைக்கானூரிலிருந்து ஏவப்படுகின்றன.

மனித வரலாற்றிலேயே முதல் ஆளுள்ள விண்கலமான வஸ்தோக் 1 மற்றும் அதன் முன்னோடியான, உலகின் சுழல்தட விண்கலமான இசுப்புட்னிக் 1 பைக்கானூரின் ஏவுதளங்களில் ஒன்றிலிருந்துதான் ஏவப்பட்டன; இந்த ஏவுதளம் யூரி ககாரின் நினைவாக காகரினின் துவக்கம் என்று பெயரிடப்பட்டுள்ளது.


</doc>
<doc id="224010" url="https://ta.wikipedia.org/wiki?curid=224010" title="கான்ஹே தொடருந்து நிலையம்">
கான்ஹே தொடருந்து நிலையம்

கான்ஹே ரயில் நிலையம் புனே புறநகர் ரயில்வேயின் கட்டுப்பாட்டில் இயங்குகிறது. இது மும்பை - சென்னை ரயில் வழித்தடத்தில் அமைந்துள்ளது.

புனே - லோணாவ்ளா, சிவாஜி நகர் - லோணாவ்ளா ஆகிய வழித் தடங்களில் இயங்கும் ரயில்கள் இங்கு நின்று செல்கின்றன.


இந்த நிலையத்தில் 2 நடைமேடைகளும், ஒரு மேம்பாலமும் உள்ளன.



</doc>
<doc id="224014" url="https://ta.wikipedia.org/wiki?curid=224014" title="காம்ஷேத் தொடருந்து நிலையம்">
காம்ஷேத் தொடருந்து நிலையம்

காம்ஷேத் ரயில் நிலையம் புனே புறநகர் ரயில்வேயின் கட்டுப்பாட்டில் இயங்குகிறது. இது மும்பை - சென்னை ரயில் வழித்தடத்தில் அமைந்துள்ளது.

புனே - லோணாவ்ளா, சிவாஜி நகர் - லோணாவ்ளா ஆகிய வழித்தடங்களில் செல்லும் உள்ளூர் ரயில்கள் இங்கு நின்று செல்கின்றன.

இங்கு புனே - கர்ஜத் பயணியர் ரயிலும் நின்று செல்லும்.

இந்த நிலையத்தில் இரண்டு நடைமேடைகளும், ஒரு நடை மேம்பாலமும் உள்ளன.



</doc>
<doc id="224015" url="https://ta.wikipedia.org/wiki?curid=224015" title="மளவலி தொடருந்து நிலையம்">
மளவலி தொடருந்து நிலையம்

மளவலி ரயில் நிலையம் புனே புறநகர் ரயில்வேயின் கட்டுப்பாட்டில் உள்ளது. இது மும்பை - சென்னை ரயில் வழித்தடத்தில் உள்ளது.

புனே - லோணாவ்ளா, சிவாஜி நகர் - லோணாவ்ளா ஆகிய வழித்தடங்களில் செல்லும் ரயில்கள் இங்கு நின்று செல்கின்றன.

இங்கு புனே - கர்ஜத் பயணியர் ரயிலும் நின்று செல்லும்.

இந்த நிலையத்தில் இரண்டு நடைமேடைகளும் ஒரு நடைமேம்பாலமும் உள்ளன.



</doc>
<doc id="224019" url="https://ta.wikipedia.org/wiki?curid=224019" title="பிம்பிரி-சிஞ்ச்வடு">
பிம்பிரி-சிஞ்ச்வடு

பிம்ப்ரி-சிஞ்ச்வடு எனும் நகரம் இந்தியாவில் உள்ள மகாராஷ்டிராவில் உள்ளது. இது புனே பெருநகரப் பகுதிக்குள் உள்ளது. இது புனேயின் இரட்டை நகரம் என்றும் அழைக்கப்படுகிறது. இந்த நகரத்திற்குள் பிம்பிரி, சிஞ்ச்வடு, நிக்டி, போசரி, மோஷி, சாங்கவி ஆகிய ஊர்களும் அடங்குகின்றன. இது புனேயின் வடமேற்கில் அமைந்துள்ளது. இங்கிருந்து புனேவுக்கு பழைய புனே-மும்பை நெடுஞ்சாலை வழியாக செல்லலாம்.

2011-ஆம் ஆண்டு கணக்கெடுப்பின்போது1,729,320 மக்கள் வாழ்ந்தனர். இவர்களில் எழுத்தறிவு பெற்றோர் 87.19 சதவீதத்தினர் ஆவர்.
இங்கு வாழும் மக்கள் மராத்தியில் பேசுகின்றனர்.

விநாயக சதுர்த்தியும், தசராவும் கொண்டாடுகின்றனர்.

பிம்ப்ரி-சிஞ்ச்வடு நகரத்தில் இருந்து மற்ற இடங்களுக்கு ரயில், பேருந்து, விமானத்தின் மூலம் செல்லலாம். இதற்கு அருகிலேயே புனே சர்வதேச விமான நிலையம் அமைந்துள்ளது. புனே - லோணாவ்ளா புறநகர் ரயில்கள் இந்த நகரத்தைக் கடந்து செல்கின்றன. பழைய புனே -மும்பை நெடுஞ்சாலை வழியாக மற்ற ஊர்களுக்குச் செல்லலாம். பிம்ப்ரி-சிஞ்ச்வடு பேருந்து நிலையத்தில் இருந்து மற்ற ஊர்களுக்கு புனே மாநகரப் பேருந்துகள் இயக்கப்படுகின்றன. இதற்கு அருகில் சிஞ்ச்வடு ரயில் நிலையம், அகுர்டி ரயில் நிலையம், பிம்பிரி ரயில் நிலையம்.

இந்த நகரத்தைச் சுற்றியுள்ள பகுதிகளை கீழே காணவும்.



</doc>
<doc id="224022" url="https://ta.wikipedia.org/wiki?curid=224022" title="உஸ்மானாபாத் மாவட்டம்">
உஸ்மானாபாத் மாவட்டம்

உஸ்மானாபாத் மாவட்டம் இந்தியாவில் உள்ள மகாராஷ்டிராவில் உள்ளது. இது அவுரங்காபாத் மண்டலத்திற்கு உட்பட்டது. இதன் தலைமையகம் உஸ்மானாபாத் நகரில் உள்ளது. புகழ் பெற்ற துளஜாபவானி கோயில் இந்த மாவட்டத்தில் உள்ளது. இந்த மாவட்டம் 7569  சதுர கிலோமீட்டர் பரப்பளவில் அமைந்துள்ளது. 
இந்த மாவட்டத்தின் பெரும்பாலான பகுதிகள் மலைகளில் அமைந்துள்ளன.

இந்த மாவட்டத்தை எட்டு வட்டங்களாகப் பிரித்துள்ளனர். 

2011-ஆம் ஆண்டு கணக்கெடுப்பின்போது 1,660,311 மக்கள் வாழ்ந்தனர். 

இந்த மாவட்டத்தில் சதுர கிலோமீட்டருக்குள் 219 பேர் வாழ்வதாக மக்கள் அடர்த்தி கணக்கெடுப்பு தெரிவிக்கிறது. ஆயிரம் ஆண்களுக்கு நிகராக 920 பெண்கள் இருப்பதாக பால் விகிதக் கணக்கெடுப்பில் தெரிய வந்துள்ளது. இங்கு வாழ்வோரில் கல்வியறிவை 76.33% பேர் பெற்றுள்ளனர்.

சிவ சேனா , காங்கிரசு, தேசியவாத காங்கிரசு, பாரதிய ஜனதா, பகுஜன் சமாஜ் ஆகியன இங்குள்ள பெரிய கட்சிகள் 

இந்த மாவட்டத்தை பாராளுமன்றத்தில் முன்னிறுத்துபவர் உஸ்மானாபாத் மக்களவைத் தொகுதியின் சார்பாக தேர்ந்தெடுக்கப்பட்டவர் ஆவார். 

இந்த மாவட்டத்தில் இருந்து தேசிய நெடுஞ்சாலைகள் வழியாக பிற இடங்களுக்கு செல்லலாம். இங்கு ரயில் நிலையங்களும் உள்ளன.



</doc>
<doc id="224026" url="https://ta.wikipedia.org/wiki?curid=224026" title="மாயாஜால்">
மாயாஜால்

மாயாஜால் ("Mayajaal") என்பது தமிழ்நாட்டின் சென்னையிலுள்ள ஒரு பொழுதுபோக்கு மையமாகும். இது கிழக்கு கடற்கரை சாலையிலுள்ள கானத்தூரில் அமைந்துள்ளது. இதன் பரப்பளவு முப்பது ஏக்கர்களாகும். இது பல்பொருள் அங்காடி, விளையாட்டு மையம், ஓய்வகம் மற்றும் பல்வகை திரையரங்குகள் கொண்ட இடமாகும். இங்கு 16 பல்வகை திரையரங்குகள் உள்ளன. இதுவே ஆசியாவிலேயே மிக அதிகமான பல்வகை திரையரங்குகள் கொண்ட இடமாகும். விளையாட்டு மையம் 2003 ஆம் ஆண்டு தொடங்கப்பட்டது. ஓய்வகம் 2005 ஆம் ஆண்டு நாற்பது அறைகளுடன் திறக்கப்பட்டது . முப்பதாயிரம் சதுர அடிகள் கொண்ட பல்பொருள் அங்காடி 2006 ஆம் ஆண்டு தொடங்கப்பட்டது



</doc>
<doc id="224030" url="https://ta.wikipedia.org/wiki?curid=224030" title="நாசிக் மாவட்டம்">
நாசிக் மாவட்டம்

நாசிக் மாவட்டம். இந்திய மாநிலமான மகாராஷ்டிராவில் உள்ளது. இதன் தலைமையகம் நாசிக் நகரில் உள்ளது.

இந்த மாவட்டம் 15,530 சதுர கிலோமீட்டர் பரப்பளவைக் கொண்டது.

இந்த மாவட்டத்தின் மேற்குப் பகுதியில் மேற்குத் தொடர்ச்சி மலைத்தொடர் அமைந்துள்ளது. இந்த மாவட்டத்தின் கிழக்குப் பகுதி தக்காணப் பீடபூமியில் அமைந்துள்ளது. இங்கு வளம் நிறைந்த மண் இருப்பதால், உழவுத் தொழில் முதன்மையாக விளங்குகிறது. கோதாவரி ஆறு இந்த மாவட்டத்தில் இருந்தே தொடங்குகிறது.

2011-ஆம் ஆண்டு கணக்கெடுப்பின்போது, 6,109,052 மக்கள் வாழ்ந்தனர். 

சராசரியாக, சதுர கிலோமீட்டருக்குள் 393 பேர் வாழ்கின்றனர். பால் விகிதத்தில், 1000 ஆண்கலுக்கு இணையாக 931 பெண்கள் உள்ளனர். இங்கு வாழும் மக்களில் கல்வியறிவு பெற்றோர் 80.96% சதவீதத்தினர் ஆவர்.

இங்கு வாழும் மக்கள் மராத்தி மொழியில் பேசுகின்றனர். 
நாசிக், திரிம்பகேஷ்வர் போன்ற பகுதிகளில் சமசுகிருதம் பேசுவோரும் உள்ளனர்.



</doc>
<doc id="224033" url="https://ta.wikipedia.org/wiki?curid=224033" title="நகாமோ மாவட்டம்">
நகாமோ மாவட்டம்

நகாமோ மாவட்டம் இந்திய மாநிலமான அசாமில் உள்ளது. இது அசாமில் அதிக மக்கள் தொகையைக் கொண்ட மாவட்டம் ஆகும். இதன் தலைமையகம் நகாமோவில் உள்ளது. இந்த மாவட்டம் 3831 சதுர கிலோமீட்டர் பரப்பளவில் அமைந்துள்ளது. காசிரங்கா தேசியப் பூங்காவின் சில பகுதிகள், இந்த மாவட்டத்தின் வரையறைக்குள் வருகின்றன.

இங்கு நெல் பயிரிடுகின்றனர். உழவுத் தொழிலே முதன்மையானது. இங்கு நெசவு ஆலைகளும், தேயிலை, சணல் தொழிற்சாலைகளும் உள்ளன.

2011-ஆம் ஆண்டு மக்கள் தொகைக் கணக்கெடுப்பின் போது, 2,826,006 மக்கள் வாழ்கின்றனர். சதுர கிலோமீட்டருக்குள் 711 பேர் வசிக்கின்றனர். பால் விகிதத்தில், ஆயிரம் ஆண்களுக்கு ஈடாக 962 பெண்கள் உள்ளனர். இங்கு வசிக்கும் மக்களில் 74% பேர் கல்வியறிவு பெற்றுள்ளனர். இங்கு முஸ்லீம்கள் பெரும்பான்மையினராக வாழ்கின்றனர். குறிப்பிடத்தக்க அளவில் இந்துக்களும் வாழ்கின்றனர்.

இங்கு அசாமிய மொழி, வங்காளம், இந்தி, போடோ, கர்பி, திமாசா, மணிப்பூரி ஆகிய மொழிகளைப் பேசும் மக்கள் வாழ்கின்றனர். அசாமிய மொழியை பொது மொழியாகப் பயன்படுத்துகின்றனர்.



</doc>
<doc id="224036" url="https://ta.wikipedia.org/wiki?curid=224036" title="சிவசாகர் மாவட்டம்">
சிவசாகர் மாவட்டம்

சிவசாகர் மாவட்டம் இந்திய மாநிலமான அசாமில் உள்ளது. இதை சிப்சாகர் என்று அழைத்தனர். இதன் தலைமையகம் சிவசாகர் நகரில் உள்ளது. இந்த மாவட்டம் 2668 சதுர கிலோமீட்டர் பரப்பளவில் அமைந்துள்ளது. இது மூன்று வட்டங்களைக் கொண்டது. சராய்தேவோ, சிவசாகர், நாசிரா ஆகியன. 

2011-ஆம் ஆண்டு மக்கள் தொகைக் கணக்கெடுப்பின்போது, 1,150,253 மக்கள் வாழ்ந்தனர். சதுர கிலோமீட்டருக்குள் 431 பேர் என்ற அளவில் மக்கள் அடர்த்தி உள்ளது. 
ஆயிரம் ஆண்களுக்கு ஈடாக 951 பெண்கள் என்ற அளவில் பால் விகிதம் உள்ளது. இங்கு வாழ்வோரில் 81.36% பேர் கல்வியறிவு பெற்றுள்ளனர்.

இங்கு பெரும்பான்மையினராக இந்துக்கள் வாழ்கின்றனர்.



</doc>
<doc id="224038" url="https://ta.wikipedia.org/wiki?curid=224038" title="சோணித்பூர் மாவட்டம்">
சோணித்பூர் மாவட்டம்

சோணித்பூர் மாவட்டம் இந்திய மாநிலமான அசாமில் உள்ளது. இதன் தலைமையகம் தெஸ்பூர் நகரில் உள்ளது. இந்த மாவட்டம் 5324 சதுர கிலோமீட்டர் பரப்பளவில் அமைந்துள்ளது. 

2011-ஆம் ஆண்டு கணக்கெடுப்பின்போது, 1,925,975 மக்கள் வாழ்ந்தனர். சதுர கிலோமீட்டருக்குள் 365 பேர் என்ற அளவில் மக்கள் அடர்த்தி கணக்கெடுக்கப்பட்டுள்ளது. 
ஆயிரம் ஆண்களுக்கு நிகராக 946 பெண்கள் என்ற அளவில் பால் விகிதம் கணக்கு உள்ளது. இங்கு வாழ்வோரில் 69.96% பேர் கல்வியறிவு பெற்றுள்ளனர்.

முன்னாள் பாராளுமன்ற சபாநாயகராகத் திகழ்ந்த சோம்நாத் சட்டர்ஜி இந்த மாவட்டத்தைச் சேர்ந்தவர்.



</doc>
<doc id="224039" url="https://ta.wikipedia.org/wiki?curid=224039" title="உதல்குரி மாவட்டம்">
உதல்குரி மாவட்டம்

உதல்குரி மாவட்டம் இந்திய மாநிலமான அசாமில் உள்ளது. இதன் தலைமையகம் உதல்குரி நகரில் உள்ளது. இந்த மாவட்டம் 1852.16  சதுர கிலோமீட்டர் பரப்பளவில் அமைந்துள்ளது. மானஸ் வனவிலங்கு காப்பகத்தின் பகுதி இந்த மாவட்டத்தின் வரையறைக்குள் உள்ளது.

2011-ஆம் ஆண்டு மக்கள் தொகைக் கணக்கெடுப்பின்போது, 832 769 மக்கள் வாழ்ந்தனர். இங்கு வாழும் மக்களில் 66.6% பேர் கல்வியறிவு பெற்றுள்ளனர். ஆயிரம் ஆண்களுக்கு ஈடாக 966 பெண்கள் என்ற அளவில் பால் விகிதம் உள்ளது. சதுர கிலோமீட்டருக்குள் 497 பேர் என்ற அளவில் மக்கள் அடர்த்தி உள்ளது. இங்கு அசாமிய மக்கள், போடோ மக்கள், கோச் மக்கள், ரபா மக்கள், சந்தாலி மக்கள், மார்வாரிகள், வங்காளிகள் ஆகியோர் வாழ்கின்றனர். 

இந்த மாவட்டத்தை இரண்டு வட்டங்களாகப் பிரித்துள்ளனர். உதல்குரி, பேர்காவ் ஆகியன. இதை மேலும் 9 வருவாய் வட்டங்களாகப் பிரித்துள்ளனர்.



</doc>
<doc id="224041" url="https://ta.wikipedia.org/wiki?curid=224041" title="ஹனுமான் ஜெயந்தி">
ஹனுமான் ஜெயந்தி

அனுமனை நினைவு கூர அனுமான் ஜெயந்தியை கொண்டாடுகின்றனர். தமிழ்நாட்டிலும் கேரளாவிலும் மட்டும் ஹனுமான் ஜெயந்தி மார்கழி மாதம், அமாவாசையும் மூலநட்சத்திரமும் கூடிவரும் நாளன்று அனைத்து ஹனுமார் கோயில்களிலும் வைணவக் கோயில்களிலும் வெகு சிறப்பாகக் கொண்டாடப்படுகிறது. ஆனால் பிற மாநிலங்களில் வைகாசி மாதம் வளர்பிறையில் வரும், தசமி திதியன்று, அனுமன் ஜெயந்தியை கொண்டாடுகிறார்கள்.

ஆஞ்சனேயர் ஜெயந்தி அன்று பக்தர்கள் விரதமிருந்து, அனுமாருக்கு வடை மாலை, துளசி மாலை, வெற்றிலை மாலை, வெண்ணெய்க்காப்பு அலங்காரம் செய்தும் வழிபடுவர்.




</doc>
<doc id="224042" url="https://ta.wikipedia.org/wiki?curid=224042" title="தின்சுகியா மாவட்டம்">
தின்சுகியா மாவட்டம்

தின்சுகியா மாவட்டம் இந்திய மாநிலமான அசாமில் உள்ளது. இதன் தலைமையகம் தின்சுகியா நகரில் உள்ளது. இந்த மாவட்டம் 3790 சதுர கிலோமீட்டர் பரப்பளவில் அமைந்துள்ளது. 

இங்கு தேயிலை, ஆரஞ்சு, இஞ்சி ஆகியவற்றையும் பயிரிடுகின்றனர். இங்கு ஹிந்துஸ்தான் யூனிலீவர் லிமிடெட் கிளை அமைந்துள்ளது. டிக்பாய் நகரியத்தில் இந்திய ஆயில் கார்பரேசனுக்கு சொந்தமான கச்சா எண்ணெய்க் கிணறுகளும், கச்சா எண்ணெய் சுத்திகரிப்பு நிலையமும் உள்ளது.

இந்த மாவட்டத்தில் தேசிய நெடுஞ்சாலைகள் ஓடுகின்றன. 40 கிலோமீட்டர் தொலைவில் திப்ருகார் விமான நிலையம் அமைந்துள்ளது.

2011-ஆம் ஆண்டு மக்கள் தொகைக் கணக்கெடுப்பின்போது, 1,316,948 மக்கள் வாழ்ந்தனர். 
சதுர கிலோமீட்டருக்குள் 347 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு ஈடாக 948 பெண்கள் வாழ்கின்றனர். இங்கு வாழ்வோரில் 70.92% பேர் கல்வியறிவு பெற்றுள்ளனர். 
இங்கு அதிகளவில் இந்துக்கள் வாழ்கின்றனர். பலர் பழங்குடியின மக்கள் ஆவர். மக்கள் நேபாளி, பீகாரி, வங்காள மொழி ஆகியவற்றை பேசுகின்றனர்.



</doc>
<doc id="224049" url="https://ta.wikipedia.org/wiki?curid=224049" title="எண்கணிதத்தின் அடிப்படைத் தேற்றம்">
எண்கணிதத்தின் அடிப்படைத் தேற்றம்

எண்கணிதத்தின் அடிப்படைத் தேற்றம் ("fundamental theorem of arithmetic") 
1ஐ விடப் பெரியதான ஒவ்வொரு முழுஎண்ணும் பகாஎண்ணாகவோ அல்லது பகாஎண்களின் பெருக்கமாகவோ இருக்கும். 

இவ்வாறு ஒரு முழுஎண் பகாஎண்களின் பெருக்கமாக அமையும்போது அவ்வமைப்பில் காணப்படும் பகாஎண்களில் ஒருபோதும் மாற்றம் இருக்காது. ஆனால் அவற்றின் இடவரிசை மாறலாம். எடுத்துக்காட்டாக,

1200 = 2 × 3 × 5 = 3 × 2× 2× 2× 2 × 5 × 5 = 5 × 2× 3× 2× 5 × 2 × 2 = etc.

அதாவது இத் தேற்றத்தின்படி,

இத்தேற்றத்தின்படி முழுஎண்ணின் காரணிகள் பகாஎண்களாக இருக்கவேண்டியது அவசியம். ஏனென்றால் காரணிகள் பகுஎண்களாக அமையும்போது அம் முழுஎண்ணின் காரணிப்பெருக்க அமைப்பு தனித்த ஒன்றாக இராமல் பல்வேறு விதங்களில் அமைய வாய்ப்புள்ளது. எடுத்துக்காட்டாக, 12 = 2 × 6 = 3 × 4 என அமையலாம்.

இத்தேற்றம் தனித்த காரணியாக்கத் தேற்றம் ("unique factorization theorem") அல்லது தனித்த பகாக்காரணியாக்கத் தேற்றம் ("unique-prime-factorization theorem") என்றும் அழைக்கப்படுகிறது

யூக்ளிடின் படைப்பான ‘எலிமெண்ட்ஸ்’ -புத்தகம் VII இல் காணப்படும் கூற்றுகள் 30, 32 இரண்டும் எண்கணித அடிப்படைத் தேற்றத்தின் கூற்றாகவும் நிறுவலாகவும் அமைந்துள்ளன.

32 ஆவது கூற்றானது கூற்று 31 இலிருந்து வருவிக்கப்படுகிறது.

கார்ல் ஃப்ரெடெரிக் காசின் புத்தகத்தில் பிரிவு 16 ஆனது ("Disquisitiones Arithmeticae") எண்கணித அடிப்படைத் தேற்றத்தின் நவீனக் கூற்று மற்றும் நிறுவலாக உள்ளது. இதில் சமானம், மாடுலோ n பயன்படுத்தப்பட்டுள்ளது.

1ஐ விடப் பெரியதான ஒவ்வொரு நேர் முழுஎண்ணையும் ஓரேயொரு விதத்தில் பகாஎண்களின் பெருக்கமாக எழுதலாம்:
இங்கு "p" < "p" < ... < "p" பகாஎண்கள்; α நேர்முழுஎண்கள்.

இது "n" இன் "விதிமுறை வடிவம்" (canonical representation) அல்லது "நியம வடிவம்" (standard form) எனப்படும்.

எடுத்துக்காட்டு:

"n" இன் மதிப்பு மாறாமல், "p" = 1 போன்ற காரணிகளை இவ் வடிவினுள் நுழைக்கலாம்.

இதனால் பூச்சிய அடுக்குகொண்ட எத்தனை பகாக்காரணிகளை சேர்ப்பதன் மூலம், ஒரு நேர் முழுஎண்ணைப் பகாஎண்களின் முடிவிலாப் பெருக்கமாக எழுத முடிகிறது:

இதில் "n" இன் முடிவுறு மதிப்புகள் நேர் முழுஎண்களாகவும் மற்றவை பூச்சியமாகவும் இருக்கும். எதிரடுக்கள், நேர் விகிதமுறு எண்களின் விதிமுறை வடிவினைத் தரும்.

எண்களை இவ்வாறு நியம வடிவில் எழுதுவதால், பெருக்கல், மீப்பெரு பொது வகுத்தி காணல், மீச்சிறு பொது மடங்கு காணல் போன்ற கணிதச் செயல்களை எளிதாகச் செய்ய முடிகிறது:

நியம வடிவைப் பயன்படுத்தி பல எண்கணிதச் சார்புகள் வரையறுக்கப்பட்டுள்ளன. குறிப்பாக, பகாஎண்களின் அடுக்குகளின் மீதான சார்பலன்களின் மதிப்புகளைக் கொண்டு கூட்டல் சார்பு மற்றும் பெருக்கல் சார்பு இரண்டும் தீர்மானிக்கப்படுகின்றன.

இத் தேற்றம் யூக்ளிடின் முற்கோளைப் ("எலிமெண்ட்ஸ்" VII, 30) பயன்படுத்தி நிறுவப்படுகிறது ("a" , "b" என்ற இரு இயல் எண்களின் பெருக்கத்தைப் பகாஎண் "p" வகுக்குமானால், கண்டிப்பாக அது "a" அல்லது "b" அல்லது இரண்டையும் வகுக்கும்). )

தேற்றத்தின் கூற்று: "1ஐ விடப் பெரியதான ஒவ்வொரு முழுஎண்ணும் பகாஎண்களின் பெருக்கமாக அமையும்" 

இந் நிறுவலில் தொகுத்தறிதல்முறை பயன்படுத்தப்படுகிறது.

நிறுவலின் படிநிலைகள்: 

அதாவது "n" ம் பகாஎண்களின் பெருக்கமாக அமைகிறது. 





The "Disquisitiones Arithmeticae" has been translated from Latin into English and German. The German edition includes all of his papers on number theory: all the proofs of quadratic reciprocity, the determination of the sign of the Gauss sum, the investigations into biquadratic reciprocity, and unpublished notes.

The two monographs Gauss published on biquadratic reciprocity have consecutively numbered sections: the first contains §§ 1–23 and the second §§ 24–76. Footnotes referencing these are of the form "Gauss, BQ, § "n"". Footnotes referencing the "Disquisitiones Arithmeticae" are of the form "Gauss, DA, Art. "n"".

These are in Gauss's "Werke", Vol II, pp. 65–92 and 93–148; German translations are pp. 511–533 and 534–586 of the German edition of the "Disquisitiones".



</doc>
<doc id="224052" url="https://ta.wikipedia.org/wiki?curid=224052" title="ராஞ்சி மாவட்டம்">
ராஞ்சி மாவட்டம்

ராஞ்சி மாவட்டம் இந்திய மாநிலமான ஜார்க்கண்டில் உள்ளது.
இதன் தலைமையகம் ராஞ்சி நகரில் உள்ளது.

இது வளர்ச்சியில் பின்தங்கிய மாவட்டங்களில் ஒன்று. மத்திய அரசு வழங்கும் வளர்ச்சி நிதியைப் பெறுகிறது. 

2011-ஆம் ஆண்டு மக்கள் தொகைக் கணக்கெடுப்பின்போது, 2,912,022 மக்கள் வாழ்ந்தனர். 
சதுர கிலோமீட்டருக்குள் 557 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு இணையாக 950 பெண்கள் என்ற அளவில் பால் விகிதம் அமைந்துள்ளது. இங்கு வாழும் மக்களில் 77.13% பேர் கல்வியறிவு பெற்றுள்ளனர். 



</doc>
<doc id="224055" url="https://ta.wikipedia.org/wiki?curid=224055" title="ராஞ்சி பல்கலைக்கழகம்">
ராஞ்சி பல்கலைக்கழகம்

ராஞ்சி பல்கலைக்கழகம் இந்திய மாநிலமான சார்க்கண்ட் தலைநகர் ராஞ்சியில் உள்ளது. பல்கலைக்கழகத்தில் 90,000 மாணவர்கள் படிக்கின்றனர். இங்கு உள்ள மைய நூல்கத்தில் 150,000 நூல்கள் இருக்கின்றன. ஆண்களுக்கும் பெண்களுக்கும் தனி விடுதிகள் உள்ளன. இந்த பல்கலைக்கு பல்கலைக்கழக மானியக் குழு 38 கோடி ரூபாயை ஆண்டுதோறும் வழங்குகிறது. 

இது ஜார்க்கண்டில் உள்ள ராஞ்சி, கும்லா, குந்தி, சிம்தேகா, லோஹார்தாகா ஆகிய மாவட்டங்களில் உள்ள கல்லூரிகளை இணைத்துக் கொண்டுள்ளது. இங்கு அறிவியல், மாந்தவியல், பொருளியல் உள்ளிட்ட துறைகளில் பாடம் நடத்துகின்றனர்.



</doc>
<doc id="224059" url="https://ta.wikipedia.org/wiki?curid=224059" title="ராஞ்சி ரயில் நிலையம்">
ராஞ்சி ரயில் நிலையம்

ராஞ்சி ரயில் நிலையம் ராஞ்சி நகரத்துக்கான ரயில் போக்குவரத்துக்காக உருவாக்கப்பட்டது. ராஞ்சி நகரம், இந்திய மாநிலமான ஜார்க்கண்டில் உள்ள ராஞ்சி மாவட்டத்தின் தலைநகரம் ஆகும். ராஞ்சியில் இருந்து தில்லிக்கும், கல்கத்தாவுக்கு, பாட்னாவுக்கும் அடிக்கடி ரயில்கள் இயக்கப்படுகின்றன. ராஞ்சி நகரில் நான்கு ரயில் நிலையங்கள் உள்ளன.

இந்த நிலையத்தின் அருகில் பேருந்து நிலையம் உள்ளது. 
ராஞ்சி சந்திப்பிற்கு அருகில் உள்ள விமான நிலையங்களை கீழே காணவும். 




</doc>
<doc id="224061" url="https://ta.wikipedia.org/wiki?curid=224061" title="உருசிய நடுவண் விண்வெளி நிறுவனம்">
உருசிய நடுவண் விண்வெளி நிறுவனம்

உருசிய நடுவண் விண்வெளி நிறுவனம் ("Russian Federal Space Agency", ), வழமையாக உரோசுகோசுமோசு (Роскосмос "Russpace") [ஆங்கில சுருக்குப் பெயர்களாக FKA (ФКА) மற்றும் RKA (РКА)] உருசியாவின் விண்வெளி அறிவியல் திட்டத்திற்கும் பொதுவான விண்வெளியியல் ஆய்வுக்கும் பொறுப்புள்ள அரசு அமைப்பாகும். இது முன்னதாக உருசிய வான்பயண விண்வெளி நிறுவனம் () என அழைக்கப்பட்டு வந்தது.

இதன் தலைமையகம் மாஸ்கோவில் அமைந்துள்ளது. முதன்மையான "திட்டக் கட்டுப்பாடு விண்பயண இயக்க மையம்" அண்மையிலுள்ள கோரோலெவ் நகரில் அமைந்துள்ளது. "காகரின் வானோடிகள் பயிற்சி மையம்" (GCTC) இசுடார் சிட்டியில் அமைந்துள்ளது. விண்வெளி உந்துகைகளுக்கு கசக்ஸ்தானில் உள்ள பைக்கனூர் விண்வெளி நிலையமும் (பெரும்பாலான ஏவல்கள், ஆளுள்ளதும் ஆளில்லாததும், இங்கிருந்தே நிகழ்கின்றன) வடக்கு உருசியாவிலுள்ள பிளெசெட்ஸ்க் விண்வெளி நிலையமும் (Plesetsk Cosmodrome) (முதன்மையாக ஆளில்லா படைத்துறை பயன்பாடுகளுக்கு) பயன்படுத்தப்படுகின்றன. 

அக்டோபர் 10, 2013 முதல் பொது இயக்குனராக ஒலெக் ஓஸ்டாபென்கோ பொறுப்பேற்றுள்ளார்.



</doc>
<doc id="224062" url="https://ta.wikipedia.org/wiki?curid=224062" title="காரைக்கால் ரயில் நிலையம்">
காரைக்கால் ரயில் நிலையம்

காரைக்கால் ரயில் நிலையம் காரைக்காலின் ரயில் போக்குவரத்திற்காக எழுப்பப்பட்டது. இது புதுச்சேரிக்கு உட்பட்ட காரைக்காலில் உள்ளது. இது திருச்சிராப்பள்ளியில் இருந்து கிலோமீட்டர் தொலைவில் உள்ளது. சென்னையில் இருந்து தொலைவில் உள்ளது.

இது கிழக்குக் கடற்கரைச் சாலைக்கு அருகில் உள்ளது. காரைக்கால் பேருந்து நிலையம் 3 கிலோமீட்டர் தொலைவில் உள்ளது. திருச்சிராப்பள்ளி பன்னாட்டு வானூர்தி நிலையம் 130 கிலோமீட்டர் தொலைவில் உள்ளது.
இங்கிருந்து 11 கிலோமீட்டர் சென்றால் காரைக்கால் துறைமுகத்தை அடையலாம்.

இந்த இடத்தில் இருந்து இயக்கப்படும் ரயில்களும், வந்து சேரும் ரயில்களும் பட்டியலிடப்பட்டுள்ளன. 
தென்னக ரயில்வே


</doc>
<doc id="224070" url="https://ta.wikipedia.org/wiki?curid=224070" title="புதுச்சேரி ரயில் நிலையம்">
புதுச்சேரி ரயில் நிலையம்

புதுச்சேரி ரயில் நிலையம் (குறியீடு:PDY) ஆனது புதுச்சேரி நகரத்திற்கு, இரயில் போக்குவரத்திற்காக உருவாக்கப்பட்டது.

புதுச்சேரி ரயில் நிலையம், புதுச்சேரியில் உள்ள சுப்பையா சாலையில் உள்ளது. இங்கிருந்து ஏறத்தாழ 1 கிலோமீட்டர் தொலைவில் புதுச்சேரி பேருந்து நிலையம், அரவிந்தர் ஆசிரமத்தை ஏறத்தாழ 2 கிலோமீட்டர் தொலைவில் அடையலாம். இங்கிருந்து ஏறத்தாழ 7 கிலோமீட்டர் தொலைவில் புதுச்சேரி வானூர்தி நிலையம் உள்ளது. 

இந்த நிலையத்தில் மூன்று நடைமேடைகள் உள்ளன. செயல்பாட்டில் இல்லாத பொருட்களை ஏற்றும் மேடையும் உள்ளது. 

இங்கிருந்து புறப்படும்/வந்து சேரும் ரயில்களைப் பற்றிய விவரங்கள் கீழே தரப்பட்டுள்ளன.



</doc>
<doc id="224075" url="https://ta.wikipedia.org/wiki?curid=224075" title="அரக்கோணம் சந்திப்பு">
அரக்கோணம் சந்திப்பு

அரக்கோணம் சந்திப்பு என அழைக்கப்படும் அரக்கோணம் ரயில் நிலையம், அரக்கோணத்தின் ரயில் போக்குவரத்திற்காக ஏற்படுத்தப்பட்டது. இங்கு அதிவிரைவு ரயில்களைத் தவிர, அனைத்து ரயில்களும் நின்று செல்கின்றன. இங்கிருந்து சென்னைக்கு புறநகர் ரயில்களும் இயக்கப்படுகின்றன.மேலும் சென்னை கடற்கரை-எழும்பூர்-கிண்டி-தாம்பரம்-கூடுவாஞ்சேரி-மறைமலைநகர்-செங்கல்பட்டு-வாலாஜாபாத்-காஞ்சிபுரம்-திருமால்பூர்-தக்கோலம்-அரக்கோணம்-கடம்பத்தூர்-திருவள்ளூர்-ஆவடி-பெரம்பூர்-ஜீவா-இராயபுரம்-சென்னை கடற்கரை என இணைத்து வட்ட இருப்பு பாதையாக 191 கிமீ இணைக்கும் திட்டம் விரைவில் தொடங்க பணிகள் நடைபெற்று கொண்டு இருப்பதாக தெரிவிக்கப்பட்டுள்ளது. 

இது சென்னை - பெங்களூரு - கோயம்புத்தூர், திருப்பதி வழித்தடத்தில் அமைந்துள்ளது. இந்த நிலையத்தை நாளொன்றுக்கு நூறுக்கும் அதிகமான ரயில்கள் கடந்து செல்கின்றன. 

இது எட்டு நடைமேடைகளைக் கொண்டது. மூன்றாம், நான்காம் நடைமேடைகளை சென்னைப் புறநகர் ரயில்களில் செல்வோர் பயன்படுத்துகின்றனர். முதலாம், இரண்டாம் நடைமேடைகளை சென்னை, பெங்களூரு, கோயம்புத்தூர், திருப்பதி ஆகிய ஊர்களுக்குச் செல்லும் பயணிகள் பயன்படுத்துகின்றனர்.

இங்கிருந்து செல்லும் ரயில்களின் பட்டியலை கீழே காணவும்.

1. http://indiarailinfo.com/departures/428/0?t=11&s=0&kkk=1371297586278


</doc>
<doc id="224078" url="https://ta.wikipedia.org/wiki?curid=224078" title="செங்கல்பட்டு சந்திப்பு ரயில் நிலையம்">
செங்கல்பட்டு சந்திப்பு ரயில் நிலையம்

செங்கல்பட்டு ரயில் நிலையம் சென்னை புறநகர் ரயில்வேக்கு உட்பட்டது. இது செங்கல்பட்டில் அமைந்துள்ளது. இந்திய ரயில்வேயின் பிரிவான தென்னக இரயில்வேயின் சென்னை ரயில்வே கோட்டத்தினர் கட்டுப்படுத்துகின்றனர். 

இது செங்கல்பட்டு நகரத்தின் நடுவில், கொலவை ஏரிக் கரையில் அமைந்துள்ளது. இதன் அருகில் மாநில நெடுஞ்சாலை - 58 செல்கிறது. இதன் அருகிலேயே பேருந்து நிறுத்தங்கள் உள்ளன. 

இங்கிருந்து 35 கிலோமீட்டர் தொலைவில் சென்னை பன்னாட்டு வானூர்தி நிலையம் அமைந்துள்ளது.
இங்கிருந்து சென்னைக்கும், சென்னையில் இருந்து இங்கும் புறநகர் ரயில்கள் இயக்கப்படுகின்றன.

சென்னையில் இருந்து கிளம்பும் பல தொடருந்துகள் செங்கல்பட்டு வழியாக செல்கின்றன 

கீழ்க்கண்ட வண்டிகள் இங்கு நிறுத்தப்படுவதில்லை.


</doc>
<doc id="224079" url="https://ta.wikipedia.org/wiki?curid=224079" title="தஞ்சாவூர் சந்திப்பு">
தஞ்சாவூர் சந்திப்பு

தஞ்சாவூர் ரயில் நிலையம் தஞ்சாவூர் மாவட்டத்தின் தொடர்வண்டிப் போக்குவரத்துக்காக உருவாக்கப்பட்டது. இது தஞ்சாவூர் நகரத்தில் அமைந்துள்ளது. இது தென்னக ரயில்வேயின் திருச்சிராப்பள்ளி கோட்டத்துக்கு உட்பட்டது.

தஞ்சாவூர் நகரம் ஒன்பதாம் நூற்றாண்டிலிருந்து 13 ஆம் நூற்றாண்டு வரை தொடர்ச்சியாக இல்லாமல் சிறிது கால இடைவெளியில் சோழப் பேரரசின் தலைநகராக இருந்தது. இந்த காலகட்டத்தில் பல கோயில்கள் கட்டப்பட்டன. அவை தென்னிந்திய கட்டிடக்கலைக்கு சிறந்த சாட்சியாக திகழ்கின்றன. அதனால் இந்நகரம் யாத்திரை மற்றும் சுற்றுலா தளமாக திகழ்கிறது.

(வழி:செங்கல்பட்டு, விழுப்புரம், சிதம்பரம், மயிலாடுதுறை, கும்பகோணம், தஞ்சாவூர், திருச்சி, காரைக்குடி)
(வழி:செங்கல்பட்டு, விழுப்புரம், சிதம்பரம்,மயிலாடுதுறை, கும்பகோணம், தஞ்சாவூர், திருச்சி, திண்டுக்கல், மதுரை, விருதுநகர், கோவில்பட்டி)




</doc>
<doc id="224082" url="https://ta.wikipedia.org/wiki?curid=224082" title="நெய்யாற்றிங்கரை">
நெய்யாற்றிங்கரை

நெய்யாற்றின்கரை நகராட்சி, கேரளத்தில் உள்ள திருவனந்தபுரம் மாவட்டத்தில் உள்ளது. இது திருவனந்தபுரத்தில் இருந்து 20 கிலோமீட்டர் தொலைவில் உள்ளது. இது நெய்யாற்றின் கரையில் அமைந்துள்ளதால், நெய்யாற்றின்கரை என்று அழைப்பர். மலையாளத்தில், ”ற்ற” என எழுதி, ”ட்ட” என உச்சரிப்பார்கள். எனவே, நெய்யாற்றின்கரையை நெய்யாட்டிங்கரா என்று உச்சரிப்பர். இது நெய்யாற்றின்கரை வட்டத்தின் தலைமையகமாக உள்ளது. திருவனந்தபுரம் பெருநகர்ப் பகுதியின் புறநகராக விளங்குகிறது. நெய்யாறு அகத்தியமலையில் இருந்து தொடங்குகிறது. இந்த நகரத்தை நெய்யாற்றின்கரை நகாராட்சியினர் ஆட்சி செய்கின்றனர்.

இங்கிருந்து திருவனந்தபுரத்திற்கு பேருந்துகள் இயக்கப்படுகின்றன. மேலும், குருவாயூர், திருச்சூர், கோழிக்கோடு, சாலக்குளத்துக்காவு, கொல்லம், எர்ணாகுளம், கன்னியாகுமரி ஆகிய ஊர்களுக்கும் பேருந்துகள் இயக்கப்படுகின்றன. 

இங்கிருந்து 25 கிலோமீட்டர் தொலைவில் திருவனந்தபுரம் பன்னாட்டு வானூர்தி நிலையம் அமைந்துள்ளது.

இங்கு நெய்யாற்றின்கரை ரயில் நிலையம் அமைந்துள்ளது. இங்கிருந்து சென்னை, பெங்களூரு, மும்பை, கொல்கத்தா, மங்களூர், புனே ஆகிய நகரங்களுக்கு ரயில்கள் இயக்கப்படுகின்றன.


</doc>
<doc id="224086" url="https://ta.wikipedia.org/wiki?curid=224086" title="நெடுமங்காடு">
நெடுமங்காடு

நெடுமங்காடு என்பது கேரளத்தில் உள்ள நகராட்சிகளில் ஒன்று ஆகும். இது திருவனந்தபுரம் மாவட்டத்தில் உள்ளது. திருவனந்தபுரம் பெருநகரப் பகுதியில் சேர்க்கப்பட்ட புறநகர்ப் பகுதிகளில் இதுவும் ஒன்று ஆகும். திருவனந்தபுரம் நகரில் இருந்து 20 கிலோமீட்டர் தொலைவில் உள்ளது. இது நெடுமங்காடு வட்டத்தின் தலைமையகமாகவும் விளங்குகிறது. இதை மலையாளத்தில் நெடுமங்ஙாடு என்று அழைப்பர்.

கேரள அரசுப் பேருந்துகளின் மூலம் மற்ற ஊர்களுக்கு செல்லலாம். நெடுமங்காட்டிலிருந்து நாகர்கோவிலுக்கு தமிழ்நாடு அரசுப் போக்குவரத்துக் கழத்தால் பேருந்துகள் இயக்கப்படுகின்றன. ரயில், விமானம் போன்றவற்றிற்கு திருவனந்தபுரம் செல்ல வேண்டும்.




</doc>
<doc id="224105" url="https://ta.wikipedia.org/wiki?curid=224105" title="அங்காரா ஏவுகலங்கள்">
அங்காரா ஏவுகலங்கள்

அங்காரா ஏவுகலங்கள் ("Angara rocket family") மாஸ்கோவிலிருந்து இயங்கும் குருனிச்சேவ் அரசு ஆய்வு மற்றும் தயாரிப்பு விண்வெளி மையத்தால் உருவாக்கப்படும் விண்வெளி-செலுத்து வாகனங்கள் ஆகும். இவ்வகை ஏவுகலங்கள் 3,800 இலிருந்து 24,500 கிலோ வரையிலான தாங்குசுமையை பூமியின் தாழ் வட்டப்பாதையில் செலுத்த வல்லன. இவையும் சோயூசு-2 வேறுபாடுகளும் பல செயலிலுள்ள செலுத்துகை வாகனங்களுக்கு மாற்றாகத் திட்டமிடப்பட்டுள்ளன.

இக்குடும்பத்தின் முதல் ஏவுகலம் அங்காரா-1.2pp சூலை 9, 2014 அன்று தனது சோதனையோட்டத்தை வெற்றிகரமாக நிகழ்த்தியது.


</doc>
<doc id="224106" url="https://ta.wikipedia.org/wiki?curid=224106" title="வாசிம் மாவட்டம்">
வாசிம் மாவட்டம்

வாசிம் மாவட்டம் இந்திய மாநிலமான மகாராஷ்டிராவில் உள்ளது. இதன் தலைமையகம் வாசிம் நகரில் உள்ளது. இதன் பரப்பளவு 5,150  சதுர கிலோமீட்டர் ஆகும்.

இந்த மாவட்டத்தை இரண்டு பிரிவுகளாகப் பிரித்துள்ளனர். அவை: வாசிம், மங்கருள்பூர். இந்த மாவட்டத்தை ஆறு வட்டங்களாகப் பிரித்துள்ளனர். அவை: மாலேகாவ், மானோரா, வாசிம், ரிசோடு, மங்கருள்பீர். 

2011-ஆம் ஆண்டு கணக்கெடுப்பின்போது, 1,196,714 மக்கள் வாழ்ந்தனர். 
சதுர கிலோமீட்டருக்குள் 244 பேர் என்ற அளவில் மக்கள் அடர்த்தி கணக்கிடப்பட்டுள்ளது. பால் விகிதத்தில், ஆயிரம் ஆண்களுக்கு ஈடாக, 926 பெண்கள் உள்ளனர். இங்கு வாழும் மக்களில் 81.7% பேர் கல்வியறிவு பெற்றுள்ளனர்.



</doc>
<doc id="224107" url="https://ta.wikipedia.org/wiki?curid=224107" title="அமராவதி மாவட்டம்">
அமராவதி மாவட்டம்

அமராவதி மாவட்டம், இந்திய மாநிலமான மகாராட்டிரத்தில் உள்ளது. இதன் தலைமையகம் அமராவதியில் உள்ளது.

இது வளர்ச்சியில் பின்தங்கிய மாவட்டங்களில் ஒன்று. மத்திய அரசின் வளர்ச்சி நிதியைப் பெறுகிறது.
இங்கு வெற்றிலை, ஆரஞ்சு, வாழை ஆகியவற்றைப் பயிரிடுகின்றனர்.

2011-ஆம் ஆண்டு மக்கள் தொகை கணக்கெடுப்பின் போது, 2,887,826 மக்கள் வாழ்ந்தனர். 

சதுர கிலோமீட்டருக்குள் 237 பேர் என்ற அளவில் மக்கள் அடர்த்தி உள்ளது. பால் விகிதத்தில் ஆயிரம் ஆண்களுக்கு ஈடாக, 947 பெண்கள் என்ற அளவில் பால் விகிதம் கணக்கிடப்பட்டுள்ளது. இங்கு வாழ்வோரில் 88.23% பேர் கல்வியறிவு பெற்றுள்ளனர்.

இந்த மாவட்டத்தில் ரயில் போக்குவரத்து வசதி உள்ளது. பத்னேரா, அமராவதி ஆகியன உள்ளன. இங்கிருந்து 15 கிலோமீட்டர் தொலைவில் அமராவதி விமான நிலையம் அமைந்துள்ளது.



</doc>
<doc id="224110" url="https://ta.wikipedia.org/wiki?curid=224110" title="உன் சமையலறையில்">
உன் சமையலறையில்

உன் சமையலறையில் என்ற திரைப்படம் 2014 ஜூன் மாதம் வெளிவந்த தமிழ்த் திரைப்படமாகும். பிரகாஷ்ராஜ் தயாரிப்பில் வெளிவந்த இந்தப் படத்தை அவரே இயக்கியிருப்பதுடன், நடித்தும் இருக்கின்றார். இந்த திரைப்படம் ஆஷிக் அபு இயக்கத்தில், 2011ம் ஆண்டு சால்ட் அன்ட் பெப்பர் என்ற பெயரில் வெளிவந்த மலையாள திரைப்படத்தின் மறு ஆக்கம் ஆகும். உன் சமையலறையில் படமானது தமிழ், தெலுங்கு மற்றும் கன்னடம் மொழிகளில் வெளியிடப்பட்டுள்ளது. இப்படத்தில் பிரகாஷ்ராஜுக்குச் சோடியாக முதன்முதலாக நடிகை சினேகா நடித்துள்ளார்.

இப்படம் ஜூன் 6-ம் தேதி வெளியிடப்பட்டது. அத்துடன் இப்படம் தெலுங்கிலும், கன்னடத்திலும் வெளியாகிவுள்ளது என்பது குறிப்பிடத்தக்கது.



</doc>
<doc id="224114" url="https://ta.wikipedia.org/wiki?curid=224114" title="போகாரோ மாவட்டம்">
போகாரோ மாவட்டம்

போகோரா மாவட்டம் இந்திய மாநிலமான ஜார்க்கண்டில் உள்ளது. இதன் தலைமையகம் போகாரோ ஸ்டீல் சிட்டியில் உள்ளது. இந்த மாவட்டத்தில் இருபது லட்சத்துக்கும் அதிகமான மக்கள் வாழ்கின்றனர். இங்குள்ள உருக்காலை, ஆசியாவிலேயே பெரியது. இங்கு இந்திய உருக்கு ஆணையம், இந்தியா நிலக்கரி நிறுவனம், எண்ணெய் மற்றும் இயற்கை எரிவாயுக் கழகம் ஆகியவற்றின் கிளைகள் அமைந்துள்ளன. இது 2883  சதுர கிலோமீட்டர் பரப்பளவைக் கொண்டது.

2011-ஆம் ஆண்டு மக்கள் தொகை கணக்கெடுப்பின்போது, 2,062,330 மக்கள் வாழ்கின்றனர். 
சதுர கிலோமீட்டருக்குள் 716 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு 916 பெண்கள் என்ற அளவில் பால் விகிதம் உள்ளது. இங்கு வாழ்வோரில் 73.48% பேர் கல்வியறிவு பெற்றுள்ளனர். 



</doc>
<doc id="224124" url="https://ta.wikipedia.org/wiki?curid=224124" title="இராம் நாயக்">
இராம் நாயக்

இராம் நாயக் (பிறப்பு: ஏப்ரல் 16, 1934) இந்திய அரசியல்வாதியும் உத்தரப் பிரதேச ஆளுநரும் ஆவார்.

இராம்நாய்க் மகாராட்டிரத்தின் சாங்லி மாவட்டத்தில் அட்பாடியில் நடுத்தர தேசஸ்த் பிராமணர் குடும்பத்தில் பிறந்தார். மே 17, 1960இல் குந்தா நாயக்கை மணந்து இரு மகள்களுக்குத் தந்தையானார். இவரது மூத்த மகள் நிசிகந்தா நாயக் உயிரியலாளர் ஆவார்; இளைய மகள் விசாகா குல்கர்னி இவருக்கு தனிச்செயலராகப் பணியாற்றுகிறார்.

பாரதிய ஜனதா கட்சியின் உறுப்பினரான இராம்நாய்க் 13ஆவது மக்களவையில் பங்கேற்றுள்ளார் (1999–2004). முந்தைய தேசிய சனநாயக கூட்டணி அரசில் எண்ணெய் மற்றும் இயற்கை எரிவளி அமைச்சராக பணிபுரிந்துள்ளார். 14ஆவது மக்களவையில் மும்பை வடக்கு மக்களவைத் தொகுதியில் இந்தி நடிகரும் இந்தியத் தேசியக் காங்கிரசின் வேட்பாளருமான கோவிந்தாவிடம் தோற்றார். இதனையடுத்து 2014ஆம் ஆண்டுக்கான மக்களவைத் தேர்தலில் போட்டியிடவில்லை.



</doc>
<doc id="224126" url="https://ta.wikipedia.org/wiki?curid=224126" title="ஓம் பிரகாஷ் கோலி">
ஓம் பிரகாஷ் கோலி

ஓம் பிரகாஷ் கோலி குசராத்து ஆளுநரும் முன்னாள் மாநிலங்களவை உறுப்பினரும் ஆவார். 1999-2000 காலகட்டத்தில் பாரதிய ஜனதா கட்சியின் தில்லி மாநிலத் தலைவராக இருந்துள்ளார். 1994 முதல் 2000 வரை மாநிலங்களவை உறுப்பினராக இருந்துள்ளார். எழுத்தாளரான கோலி இந்தியில் மூன்று நூல்களை வெளியிட்டுள்ளார்: "இராஷ்டிரிய சுரக்சா கே மோர்ச்சே பர்", "சிக்சா நிதி", "பக்திகல் கே சந்தோன் கி சமாஜிக் சேத்னா" ஆகியவை.


</doc>
<doc id="224131" url="https://ta.wikipedia.org/wiki?curid=224131" title="திருச்செங்கோடு கைலாசநாதர் கோயில்">
திருச்செங்கோடு கைலாசநாதர் கோயில்

திருச்செங்கோடு கைலாசநாதர் கோயில் திருச்செங்கோட்டில் அமைந்துள்ள சிவன் கோயிலாகும். இது திருஞானசம்பந்தரால் தேவாரம் பாடல்பெற்ற சிவத்தலமாகும். மூலவர் கைலாசநாதர் லிங்க வடிவிலுள்ளார். அம்மன் பெயர் ஏலவார் குழலம்மை. திருச்செங்கோடு அர்த்தநாரீசுவரர் கோயிலைச் சேர்ந்த ஐந்து துணைக்கோயில்களில் இதுவும் ஒன்று.

கைலாசநாதர் கோயில் தமிழ்நாட்டில், நாமக்கல் மாவட்டத்தின் திருச்செங்கோட்டில் அமைந்துள்ளது. இக்கோயில் ஈரோட்டிலிருந்து 20 கிமீ தொலைவிலும் சேலத்திலிருந்து 45 கிமீ தொலைவிலும் அமைந்துள்ளது.

அஞ்சல் முகவரி: கைலாசநாதர் கோயில், திருச்செங்கோடு, நாமக்கல் மாவட்டம். அஞ்சல் குறியீட்டு எண்: 637211.

ஈரோடு, சேலம், நாமக்கல் போன்ற நகரங்களிலிருந்து இக்கோயிலுக்குச் செல்ல பேருந்துவசதி உள்ளது. தொடருந்தில் பயணம் செய்ய விரும்புவோர் ஈரோடு சந்திப்பு சென்று அங்கிருந்து பேருந்து மூலம் திருச்செங்கோட்டை அடையலாம்.

இக்கோயில் நான்குபுறமும் 240 சதுரஅடி அளவுள்ள சதுர அமைப்புகொண்டுள்ளது. இங்குள்ள இராஜகோபுரம் ஐந்துநிலைகளும் 76 அடி உயரமும் உடையது. கோயிலுக்கு முன்புறம் உயரமான விளக்குத்தூணும் அதன் அருகே நாற்பது கால் மண்டபமும் ஊஞ்சல் மண்டபமும் உள்ளன. கைலாசநாதர் சன்னிதிக்கு இடதுபுறத்தில் அம்மன் ஏலவார் குழலம்மைக்குத் தனி சன்னிதி அமைந்துள்ளது. கைலாசநாதர் கோயிலுக்கும் அம்மன் சன்னிதிக்கும் நடுவில் சுப்பிரமணியருக்குத் தனி சன்னிதியுள்ளது.

சைவக் கோயிலான இங்குள்ள சுப்பிரமணியர் சன்னிதி மண்டப் தூணொன்றில் ஆதிசேசனின் குடையின்கீழ் பள்ளிகொண்ட பெருமாளின் திருவுருவம் வடிக்கப்பட்டுள்ளது.

கைலாசநாதர் சன்னிதிக்கு முன்புறம் நந்திக்கென்று சிற்ப வேலைப்பாடுகளுடன் ஒரு சிறு தனிமண்டபமும் இந்த மண்டபத்தின் அருகில் வடபுறம் ’நந்தி கூபம்’ ஒன்றின் வழியாக கிணற்றுக்குச் செல்லும் படிகள் அமைக்கப்பட்டுள்ளன.

சைவக் கோயிலான இங்குள்ள சுப்பிரமணியர் சன்னிதி மண்டத் தூணொன்றில் ஆதிசேசனின் குடையின்கீழ் பள்ளிகொண்ட பெருமாளின் திருவுருவம் வடிக்கப்பட்டுள்ளது.

இக்கோயிலின் முதன்மைக் கடவுளான கைலாசநாதர் மீது திருஞானசம்பந்தர் ’திருக்கொடிமாடச் செங்குன்றூர் பதிகம்’ மற்றும் ’நீலகண்டப் பதிகம்’ பாடியுள்ளார். கொடிமாடச் செங்குன்றூர் என்ற பெயர் கொண்டிருந்த திருச்செங்கோட்டில் திருஞானசம்பந்தர் தன் அடியார்களுடன் தங்கியிருந்தபோது, அடியார்களை வாட்டிய கடுஞ்சுரத்திலிருந்து அவர்களைக் குணமடைவதற்காக பெருமானை வேண்டிப் பாடியது நீலகண்டப் பதிகம் என்பது மரபுவழி வரலாறாகும்.

<poem>
”ஓங்கிய மூவிலைநற் சூல மொருகையன் சென்னி
தாங்கிய கங்கையோடு மதியஞ் சடைக்கணிந்து
கோங்கண பும்பொழில்சூழ் கொடிமாடச் செங்குன்றூர் வாய்ந்த
பாங்கென தாள்தொழுவார் வினையாய பற்றறுமே”
</poem>




</doc>
<doc id="224140" url="https://ta.wikipedia.org/wiki?curid=224140" title="தேடுபொறிகளின் பட்டியல்">
தேடுபொறிகளின் பட்டியல்

உலகளவிலான தேடுபொறிகளின் பட்டியலை கீழே காணவும். இவை வலை, படங்கள், வீடியோ, தரவுதளங்கள் என பலவற்றை தேடுகின்றன. தேடும் இடத்தை, பொருளை வைத்து தேடுபொறிகளை வகைப்படுத்தலாம்.


</doc>
<doc id="224143" url="https://ta.wikipedia.org/wiki?curid=224143" title="பூவேலி">
பூவேலி

பூவேலி 1998-ம் ஆண்டு இயக்குனர் செல்வாவின் இயக்கத்தில் வெளிவந்த இந்தியத் தமிழ்த் திரைப்படமாகும். கார்த்திக், அப்பாஸ், கௌசல்யா, ஹீரா மற்றும் பலர் நடித்துத் திரைக்கு வந்த இத்திரைப்படத்திற்கு இசையமைப்பாளர் பரத்வாஜ் இசையமைத்திருந்தார். இத்திரைப்படத்தின் பாடல்களை வைரமுத்து எழுதியிருந்தார்.

இப்படத்தின் முன்னணி கதாபாத்திரங்கள் ஒவ்வொருவரும் காதலை வெவ்வேறு கோணத்தில் பார்க்கின்றனர். கண்டிப்பாகக் காதலித்த பிறகுதான் திருமணம் செய்ய கொள்ள வேண்டும் என கௌசல்யா நினைக்கிறார். ஆனால், ஹீராவோ திருமணத்திற்குப் பிறகு தான் காதலிக்க வேண்டும் என்கிறார். காதல் என்பது பிள்ளைகள் தங்கள் பெற்றோர்களுக்குச் செய்யும் துரோகம் என ராதாரவி நினைக்கிறார். காதல் செய்பவராக கார்த்திக் வருகிறார்.

ஹீராவை துரத்தித் துரத்திக் காதலிக்கிறார் கார்த்திக். ஆனால், ஹீராவோ கார்த்திக்கை வெறுத்து அவர் மனதை புண்படுத்துகிறார். இறுதியாக, ’உனக்கு என்மேல் காதல் வரும்வரை நான் உனக்காக காத்திருப்பேன்’ என்று கூறி விடைபெறும் கார்த்திக், வரும் வழியில் தனது பள்ளித் தோழியான கௌசல்யாவைச் சந்திக்கிறார். அவரது கடந்தகால கதையைக் கேட்டு அவருக்கு உதவுவதற்காக அவரது கணவராக நடிக்க சம்மதித்து கௌசல்யாவின் வீட்டிற்கு செல்கிறார். கௌசல்யா வீட்டிலுள்ள அனைவரிடமும் கெட்ட பெயர் எடுத்துக் கொண்டு அந்த வீட்டை விட்டு வெளியேற திட்டமிடுகிறார். ஆனால் அவரது திட்டங்கள் அனைத்தும் தோல்வியில் முடிகின்றன.

கார்த்திக்கும் கௌசல்யாவும் கணவன் மனைவியாக நடிக்கும் நேரத்தில் அவர்களையும் அறியாமல் ஒருவரின் மேல் ஒருவர்க்கு காதல் தோன்றுகிறது.

இதற்கிடையில், கார்த்திக் துரத்தித் துரத்திக் காதலிக்கும் போது வெறுத்த ஹீராவுக்கு கார்த்திக் மேல் காதல் வந்துவிட, அவர் கார்த்திக்கை தேடி கௌசல்யாவின் வீட்டிற்கு வந்துவிடுகிறார். இதன்மூலமாக கௌசல்யா வீட்டிற்கு உண்மை தெரிந்துவிட, அவர்கள் கார்த்திக்கை அடித்து உதைக்கிறார்கள். அந்த நேரத்தில் மனோரமா (ராதாரவியின் அம்மா) தடுத்து உண்மைகளைக் கூற எல்லோரும் ஒன்றிணைகிறார்கள்.


பரத்வாஜின் இசையமைப்பில் வெளிவந்த இத்திரைப்படத்தில் 10 பாடல்கள் இடம்பெற்றிருந்தன.


</doc>
<doc id="224149" url="https://ta.wikipedia.org/wiki?curid=224149" title="ஹீரா ராசகோபால்">
ஹீரா ராசகோபால்

ஹீரா இந்திய திரைப்பட நடிகை ஆவார். இவர் தமிழ், மலையாளம், தெலுங்கு, கன்னடம் மற்றும் இந்தி திரைப்படங்களில் நடித்துள்ளார்.

ஹீரா ராஜகோபால் சென்னையில் பிறந்தவர். இவர் சென்னையில் உள்ள பெண்கள் கிறித்தவக் கல்லூரியில் உளவியல் பட்டம் பெற்றார். அவர் 2002 ஆம் ஆண்டு தொழிலதிபர் புஷ்கர் மாதவ் நாட்டுவை திருமணம் செய்து கொண்டார். பின்னர் 2006 ஆம் ஆண்டில் விவாகரத்து பெற்றார்.

ஹீரா ராஜகோபால், நடிகர் முரளியுடன் இணைந்து நடித்த இதயம் திரைப்படம் இவரது முதல் திரைப்படமாகும். இந்த திரைப்படத்தின் மூலமாக தமிழிலும் தெலுங்கிலும் நல்ல அறிமுகம் கிடைத்தது. சஞ்சய் தத் நடித்த அமானத் இந்தி திரைப்படத்தின் மூலம் இவர் பாலிவுட்டில் அறிமுகமானார். மலையாளத்தில் மோகன்லால் நடித்த நிர்ணயம் திரைப்படத்தில் அறிமுகமானார். இவர் கமல், மம்மூட்டி, சிரஞ்சீவி, அஜித் குமார், நாகார்ஜுனா, பாலகிருஷ்ணா, வினீத், கார்த்திக், ரவி தேஜா, ரமேஷ் அரவிந்த், மற்றும் அனில் கபூர் போன்ற இந்திய முன்னணி திரைப்பட நடிகர்கள் பலருடன் இணைந்து நடித்திருக்கிறார். இயக்குனர் மணிரத்னம் இயக்கிய திருடா திருடா திரைப்படத்தில் சிறந்த நடிப்பை வெளிப்படுத்தி அனைவரது பாராட்டுகளையும் பெற்றார்.



</doc>
<doc id="224150" url="https://ta.wikipedia.org/wiki?curid=224150" title="பூமா சே">
பூமா சே

பூமா சே (அதிகாரப்பூர்வ வர்த்தகப்பெயர் பூமா) என்பது செருமனியை தலைமையிடமாகக் கொண்ட தடகள மற்றும் சாதாரணக் காலணிகளை உருவாக்கும் ஒரு பன்னாட்டு நிறுவனமாகும். இந்நிறுவனம் விளையாட்டிற்குத் தேவையான பொருட்களையும் தயாரிக்கின்றனர். இந்நிறுவனத்தின் தலைமையிடம் செருமனியின் பவேரியாவில் அமைந்துள்ளது. இந்நிறுவனம் 1924 ஆம் ஆண்டு "கேப்ருடர் டாஸ்லர் சூஃஆபிரிக்" என்று அடால்ஃப் மற்றும் ருடால்ஃப் டாஸ்லர் எனும் சகோதரர்களால் உருவக்கப்பட்டது. சகோதரர்களின் இடையில் பிளவு ஏற்பட 1948 ஆம் ஆண்டு இந்நிறுவனம் பூமா மற்றும் அடிடாஸ் எனும் இரு நிறுவனங்களாக உருவானது.

அதிகாரப்பூர்வ இணையதளம்


</doc>
<doc id="224154" url="https://ta.wikipedia.org/wiki?curid=224154" title="செயற்படாச் சொத்துக்கள்">
செயற்படாச் சொத்துக்கள்

செயற்படாச் சொத்துக்கள் (Non-Performing Assets-NPA) என்பன நிதி நிறுவனம் வழங்கிய ஈட்டுக் கடன்கள் (Pledged Loans) அல்லது வெந்நிலை ஜாமீன் கடன்கள் (Non-Pledged Loans), குறித்த தவணைகளில் திரும்பி வராவிட்டால், தவணை தவறிய (Over due) கடன்கள் ஆகும். பொதுவாக வருவாய் ஈட்டாத கடன்களைச் செயல்படாத சொத்துக்கள் பட்டியலில் சேர்ப்பர். வெந்நிலை ஜாமீன் கடன்கள் (Unsecured Loans) 90 நாட்களுக்கு மேலும், ஈட்டுகடன்கள் 180 நாட்களுக்கு மேலும் தவணை தவறியிருந்தால் (Over due), அக்கடன்களைச் செயல்படாத சொத்துகள் என தணிக்கையாளர் (Auditor) மதிப்பிடுவர். இவ்வகையான செயற்படாத சொத்துக்கள் மிக அதிகமாக கொண்டிருக்கும் நிதி நிறுவனங்களின் நிதிநிலைமை கேள்விக் குறியாகிவிடும்.

வங்கிகள் மற்றும் நிதி நிதி நிறுவனங்கள் செயற்படாத சொத்துக்களை, தவணை தவறிய கடன்களின் காலத்தைப் பொருத்தும், திரும்ப வசூலிக்கும் தன்மை பொருத்தும் அடியிற்கண்டவாறு வகைப்படுத்தப்படுகிறது. 





</doc>
<doc id="224155" url="https://ta.wikipedia.org/wiki?curid=224155" title="தி வாம்பயர் டைரீஸ்">
தி வாம்பயர் டைரீஸ்

தி வாம்பயர் டைரீஸ் (The Vampire Diaries) இது ஒரு அமெரிக்க நாட்டு சூப்பர்நேச்சுரல் தொடர். இந்த தொடரைக் கெவின் வில்லியம்சன் மற்றும் ஜூலி ப்ளேக் இயக்க, நீனா டோப்ரேவ், பவுல் வெஸ்லி, இயன் சோமர்ஹால்டர், ஸ்டீவன் ஆர். மெக்குயின், சாரா கேனிங், கட் கிரஹாம், மைகேல் த்ரேவீனோ, மேத்திவ் டேவிஸ், ஜோசப் மோர்கன், கயலா எவேல், மைக்கேல் மலர்கி, சேக் ராயர்ரிக், காண்டைஸ் அக்கோலா உள்ளிட்டோர் முக்கியமான கதாபாத்திரத்தில் நடித்துள்ளார்கள்.

இந்தத் தொடர் மனிதர்களுக்கும், வாம்பயர் எனப்படும் ரத்தம் குடிக்கும் மனிதர்களுக்கும் (ரத்த காட்டேரி) மற்றும் வோல்ப் எனப்படும் ஓநாய் மனிதர்களுக்கும் நடக்கும் காதல், வெறுப்பு, துயரம், பயம், போன்றவற்றை மையமாகக வைத்து எடுக்கப்பட்டுளது. இந்தத் தொடர் 5 பகுதிகளை வெற்றிகரமாக கடந்து 6வது பகுதி விரைவில் ஒளிபரப்பாகவுள்ளது. இந்த தொடர் ’தி சவ்’ என்ற தொலைக்காட்சியில் ஒளிபரப்பாகின்றது.

இந்த தொடர் பன்னா என்ற பெயரில் எம் டிவி இந்தியாவில் மறுதயாரிப்பு செய்யப்பட்டு ஒளிபரப்பாகவுள்ளது.




</doc>
<doc id="224156" url="https://ta.wikipedia.org/wiki?curid=224156" title="நீனா டோப்ரேவ்">
நீனா டோப்ரேவ்

நீனா டோப்ரேவ் (Nina Dobrev, Nikolina Konstantinova Dobreva பிறப்பு: 1989 ஜனவரி 9) ஒரு சோஃவியா, பல்கேரியா, கனடிய நாட்டு நடிகை, பாடகி மற்றும் விளம்பர நடிகை ஆவார். இவர் தி வாம்பயர் டைரீஸ் என்ற தொலைக்காட்சி தொடரில் எலெனா கில்பர்ட், கேத்ரீன் பியர்ஸ் போன்ற கதாபாத்திரத்தில் நடித்ததன் மூலம் புகழ் பென்ற நடிகை ஆனார்.

நீனா 9 ஜனவரி 1989ம் ஆண்டு சோஃவியா, பல்கேரியாவில் பிறந்தார். தனது 2வது வயதில் கனடாவுக்கு இடம் மாறினார்.



</doc>
<doc id="224157" url="https://ta.wikipedia.org/wiki?curid=224157" title="பவுல் வெஸ்லி">
பவுல் வெஸ்லி

பவுல் வெஸ்லி (Paweł Wasilewski, பிறப்பு: ஜூலை 23, 1982) ஒரு அமெரிக்க நாட்டு நடிகர், மாடல் மற்றும் இயக்குனர். இவர் தி வாம்பயர் டைரீஸ் என்ற தொலைக்காட்சி தொடரில் ஸ்டெபன் சல்வடோரே என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். அதை தொடர்ந்து வொல்ப் லேக், யங் ஆர்தர், ஸ்மால்வில்லே, ஃபாலன், 24 உள்ளிட்ட பல தொலைக்காட்சி தொடர்களில் நடித்துள்ளார்.


</doc>
<doc id="224159" url="https://ta.wikipedia.org/wiki?curid=224159" title="அதிகாலையின் அமைதியில் (நூல்)">
அதிகாலையின் அமைதியில் (நூல்)

அதிகாலையின் அமைதியில் புதினம், பரீஸ் வசீலி யெவ் (பிறப்பு 1924) எனும் எழுத்தாளரின் முதல் புதினம். ருஷ்யாவின் ராணுவத்தை சேர்ந்த ஐந்து பெண்களும் ஒரு ராணுவ தளபதியும் சேர்ந்து ருஷ்யாவின் கீரவ் இருப்புப் பாதையை தகர்க்க ஜெர்மானியர் செய்த சதியை முறியடித்ததைக் கூறும் கதை.

சோவியத் பெண்கள் போர்க்களத்தில் காட்டிய வீரத்தைக் கூறும் கதை. பெரும்புகழ் பெற்ற இந்நாவல் இளைஞர்களுக்கான சிறந்த நூலுக்கான பரிசு பெற்றது.

தான் பிறந்த குடும்பப் பொறுப்பை 14 வயது சிறுவனாயிருந்த போதே ஏற்றுக் கொண்ட வஸ்கோவ் சார்ஜண்டு மேஜர். இருப்புப் பாதை கிளை நிலையத்தில் பணிபுரிய அனுப்பப்படும் ஆண்கள் சிறுமைக் குணம் கொண்டவர்களாக இருப்பதால் அவர்களை திருப்பி அனுப்பிவிட்டு, குடி போன்ற குணங்கள் இல்லாத படை வீரர்களை கேட்பதால் அவனது அமைதியை குலைக்கும் விதத்தில் பெண்கள் படையை அவனுக்கு கீழ் வேலை செய்ய அனுப்புகின்றனர்.

30 வயதிலேயே தனக்கு கீழ் வேலை செய்யும் பெண்களை அடுத்த தலைமுறையினர் போன்ற நோக்கோடு பார்க்கும் வஸ்கோவுக்கும் அவனது உற்சாகமான படைப்பெண்களுக்கும் இடையே உள்ள இடைவெளியையும், படையினரில் ரீதா என்ற பெண் இரண்டு ஜெர்மானியரைக் காட்டில் பார்த்து தகவல் சொல்ல ஜெர்மானியர் இருவர் என்ற அனுமானத்தில் தமது தலைமையில் ஐந்து படைப்பெண்களுடன் தனக்கு மட்டுமே தெரிந்த சதுப்புநில குறுக்குப் பாதை வழியாக அழைத்துச் செல்லும்போது எதிர்கொள்ளும் சிரமங்களும், ஜெர்மானியர் பதினாறு பேர் என்று தெரிய வரவும் லீஸா என்ற படைப்பெண்ணை திருப்பி உதவிக்காக அனுப்புவதும், சிறிய அளவிலான லீஸாவின் ஒருதலை நேசமும், சதுப்பு நிலத்தில் மாட்டி உதவி கொண்டு வர முடியாமல் லீஸா உயிரிழப்பதும், மீதமுள்ள படைப்பெண்களுடன் ஜெர்மானியருடன் போராடி தனது கையையும், தனது படையைச் சேர்ந்த மற்றவர்களின் உயிரையும் இழக்க நேர்வதும், எதிரிகள் எவ்வளவு பேர் என்று கணக்கிடவிடாமல் ஜெர்மானியரை எதிர்கொண்டு அவர்களது முயற்சியைத் தடுப்பதும், இதற்கிடையில் தாய்நாட்டைக் காக்கும் முயற்சியில் அந்தப்பெண்களின் தீவிரத்தைக் கண்டு வஸ்கோவ் கொள்ளும் சகோதரபாசமும் ஆசிரியரால் உணர்வு பூர்வமாகவும் கதைக்களத்திற்கு எடுத்துச்செல்லும் விதமாகவும் சிறப்பாக கையாளப்பட்டுள்ளன.

இந்நூல் திரைப்படமாக வெளிவந்து உலகம் முழுவதும் வரவேற்பைப் பெற்றது. தமிழில் வெளிவந்த ’பேராண்மை’ திரைப்படம் இத்திரைப்படத்தின் அடிப்படையில் அமைந்ததாகக் கருதப்படுகிறது.

அதிகாலையின் அமைதியில் : பரீஸ் வஸீலியெவ்; பாரதி புத்தகாலயம்



</doc>
<doc id="224164" url="https://ta.wikipedia.org/wiki?curid=224164" title="கேசரிநாத் திரிபாதி">
கேசரிநாத் திரிபாதி

கேசரிநாத் திரிபாதி (பிறப்பு : நவம்பர் 10, 1934) இந்திய அரசியல்வாதியும் தற்போதைய மேற்கு வங்க ஆளுநரும் ஆவார். முன்னதாக உத்தரப் பிரதேச மாநிலச் சட்டப்பேரவைத் தலைவராகவும் உத்தரப் பிரதேச மாநில பாரதிய ஜனதா கட்சித் தலைவராகவும் இருந்துள்ளார்.

உத்தரப் பிரதேசத்தின் அலகாபாத்தில் நவம்பர் 10, 1934இல் பண்டிதர் அரீசு சந்திர திரிபாதிக்கும் திருமதி சிவ தேவிக்கும் மகனாகப் பிறந்தார். சுதா திரிபாதியை மணந்துள்ள இவருக்கு மூன்று மக்கள் உள்ளனர். இவர் அலகாபாத்தில் வசித்து வருகிறார்.
உத்தரப் பிரதேச சட்டப்பேரவைக்கு ஐந்து முறை, 1977–1980, 1989-1991,1991-1992,1993-1995, 1996–2002, 2002–2007, தேர்ந்தெடுக்கப்பட்டுள்ளார். உ.பி சட்டப்பேரவைத் தலைவராக 1991–1993, 1997–2002 மற்றும் மே 2002 - மார்ச் 2004 காலங்களில் பொறுப்பாற்றியுள்ளார். 1977-1979இல் ஜனதா கட்சியின் உ.பி அமைச்சரவையில் நிறுவன நிதியம் மற்றும் விற்பனை வரி அமைச்சராகப் பணிபுரிந்துள்ளார். உ. பி. சட்டப்பேரவையின் தலைவராக மூன்று முறை தேர்ந்தெடுக்கப்பட்டவர் இவர் மட்டுமே . சூலை 14, 2014 அன்று மேற்கு வங்காள மாநில ஆளுநராக நியமிக்கப்பட்டுள்ளார்.

அலகாபாத் உயர் நீதிமன்றத்தில் மூத்த வழக்கறிஞராக பணியாற்றி உள்ளார். எழுத்தாளரும் கவிஞருமான கேசரிநாத் பல நூல்களை வெளியிட்டுள்ளார். இவற்றில் முதன்மையானவை 'மனோனுக்கிருதி' மற்றும் 'ஆயு பாங்க் என்ற கவிதைத் தொகுப்புகளாகும். தொழில்முறையாக மக்கள் பிரதிநிதிகள் சட்டம், 1951 குறித்த இவரது விளக்கவுரை பெரிதும் அறியப்பட்டது. இந்தியாவிலும் வெளிநாடுகளிலும் நடைபெறும் இந்திக் கவிஞர்களின் சம்மேளனங்களில் கலந்து கொள்கிறார்.



</doc>
<doc id="224166" url="https://ta.wikipedia.org/wiki?curid=224166" title="பல்ராம்ஜி தாஸ் டாண்டன்">
பல்ராம்ஜி தாஸ் டாண்டன்

பல்ராம் தாசு டாண்டன் ("Balram Das Tandon", 1927- ) இந்திய அரசியல்வாதியும் தற்போதைய சத்தீசுகரின் ஆளுநரும் ஆவார். பஞ்சாபின் பாரதிய ஜனதா கட்சித் தலைவர்களில் ஒருவராவார்.
1969-70இல் குர்னாம் சிங் தலைமையிலமைந்த அகாலி தளம்-பாரதீய ஜனசங்கம் ஆட்சியில் துணை முதல்வராகப் பொறுப்பேற்றுள்ளார்.பிரகாசு சிங் பாதலின் அமைச்சரவையில் 1977–79 மற்றும் 1997–2002 காலங்களில் ஆய அமைச்சராகப் பணியாற்றியுள்ளார். 1951இல் பாரதீய ஜனசங்கம் உருவானபோதிலிருந்து உறுப்பினராக உள்ள டாண்டன் அக்கட்சியின் பஞ்சாப் மாநில செயலாளராக 1951 முதல் 1957 வரையும் அம்மாநில பாரதிய ஜனதா கட்சியின் தலைவராக 1995–97 காலத்திலும் பொறுப்புக்கள் ஏற்றுள்ளார். பஞ்சாப் சட்டப்பேரவைக்கு அம்ரித்சரிலிருந்து 1960,1962,1967,1969 மற்றும் 1977இல் தேர்ந்தெடுக்கப்பட்டுள்ளார்; 1997இல் இராஜபுரா தொகுதியிலிருந்து சட்டப்பேரவைக்குத் தேர்ந்தெடுக்கப்பட்டார். சூலை 14, 2014 அன்று அடுத்த சத்தீசுகர் ஆளுநராக நியமிக்கப்பட்டுள்ளார்.


</doc>
<doc id="224178" url="https://ta.wikipedia.org/wiki?curid=224178" title="ஸ்டீவன் ஆர். மெக்குயின்">
ஸ்டீவன் ஆர். மெக்குயின்

ஸ்டீவன் ஆர். மெக்குயின் (Steven Chadwick McQueen, பிறப்பு: ஜூலை 13, 1988) ஒரு அமெரிக்க நாட்டு நடிகர் மற்றும் விளம்பர நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் ஜெர்மி கில்பர்ட் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். இவர் மினிட்மென், பிரன்ஹா 3டி போன்ற சில திரைப்படங்களிலும் நடித்துள்ளார்.

மெக்குயின் 13, ஜூலை, 1988ஆம் ஆண்டு லாஸ் ஏஞ்சலஸ், கலிபோர்னியா, அமெரிக்காவில் பிறந்தார். இவரின் தந்தை சாட் மெக்குயின் ஒரு நடிகர் மற்றும் தாயார் சடசியா ராபிடைல்லே இவரும் ஒரு நடிகை ஆவார்.



</doc>
<doc id="224179" url="https://ta.wikipedia.org/wiki?curid=224179" title="சாரா கேனிங்">
சாரா கேனிங்

சாரா கேனிங் (Sara Canning, பிறப்பு: ஜூலை 14, 1987) ஒரு கனடா நாட்டு நடிகை. இவர் தி வாம்பயர் டைரீஸ் என்ற தொலைக்காட்சி தொடரில் ஜென்னா சோமர்ஸ் என்ற கதாபாத்திரத்தில் நடித்ததன் மூலம் புகழ் பென்ற நடிகை ஆனார். இவர் ஸ்மால்வில்லே, சூப்பர்நேச்சுரல், ரெமிடி உள்ளிட்ட பல தொடர்களில் நடித்துள்ளார்.


</doc>
<doc id="224180" url="https://ta.wikipedia.org/wiki?curid=224180" title="பூவள நாயகி">
பூவள நாயகி

பூவள நாயகி என்பது இலங்கையில் அநுராதபுர நகரில் மேற்கொள்ளப்பட்ட அகழ்வுகளின் போது கண்டுபிடிக்கப்பட்ட அம்மனின் வடிவங்களில் ஒன்றாகும். இது பன்னிரண்டாம் நூற்றாண்டைச் சேர்ந்தது. வெண்கலத்தாலான இப்படிமம் அநுராதபுர நகரின் கலாசார முக்கோண வலயத்திற்குட்பட்ட பகுதியில் கண்டுபிடிக்கப்பட்டது. வழமையான அம்மன் படிமங்களைக் காட்டிலும் வித்தியாசமான அம்சங்களோடு விளங்குகின்றது.

அம்மனின் உருவம் ஸ்தானக நிலையில் உள்ளது. கீழே பீடத்திற்குப் பதிலாக நீர்ச்செடி போன்ற ஒன்றினது இலைகள், மலர்மொட்டுக்கள் போன்றன காணப்படுகின்றன. கன்னிமைப் பருவம் கழிந்த பேரிளம்பெண் போல் அம்மனின் உருவம் தெரிகின்றது. குமின்சிரிப்புடன் விளங்கும் இவ் வடிவில் கண்ணிமைகள் மூடிய கோலத்தில் காணப்படுகின்றன. அம்மனின் நான்கு திருக்கரங்களில் சக்கரம், அக்சமாலை, நிறைகுடம் முதலானவை காணப்படுகின்றன.


</doc>
<doc id="224184" url="https://ta.wikipedia.org/wiki?curid=224184" title="பாதுகாப்பு விளிம்பு நடவடிக்கை">
பாதுகாப்பு விளிம்பு நடவடிக்கை

பாதுகாப்பு விளிம்பு நடவடிக்கை ("Operation Protective Edge", ; "வலிமையான பாறை" என்ற அர்த்தம்) என்பது 8 சூலை 2014 அன்று இசுரேலிய பாதுகாப்புப் படைகளினால் காசாக் கரை மீது தொடங்கப்பட்ட படைத்துறை நடவடிக்கையாகும்.

இந்த படைத்துறை நடவடிக்கையின் போது 8 சூலை 2014 அன்று காஸா, பெஇட், ஹனென் ஆகிய நகரங்களின் மீது இசுரேலிய பாதுகாப்புப் படைகளினால் மேற்கொள்ளப்பட்ட வான் தாக்குதல்களின் காரணமாக 192 பலஸ்தீனர்கள் கொல்லப்பட்டுள்ளனர் , 1361 பேர் கடுமையான காயங்களுக்கும் உள்ளாகினர். 17,000 பேர் வரை இடம்பெயர்ந்துள்ளதாக ஐக்கிய நாடுகள் சபை தெரிவித்துள்ளது.

காசாவிலுள்ள பாலஸ்தீன ஆயுதக்குழுவான ஹமாஸுடன் 8 சூலை 2014 அன்று முதல் இஸ்ரேல் ஈடுபட்டுவருகின்ற சண்டையை நிறுத்துவதற்கு எகிப்து முன்மொழிந்த யோசனைக்கு பாதுகாப்பு விவகாரங்கள் தொடர்பான இஸ்ரேலிய அமைச்சர்கள் குழு ஒப்புதல் அளித்திருந்தது.ஆனால் ஹமாஸ் அமைப்பின் ஆயுதப் பிரிவு இந்த யோசனையை நிராகரித்தது.


</doc>
<doc id="224189" url="https://ta.wikipedia.org/wiki?curid=224189" title="ஆற்றிங்கல்">
ஆற்றிங்கல்

ஆற்றிங்கல் என்பது கேரளத்தின் திருவனந்தபுரம் மாவட்டத்தில் உள்ள நகராட்சிகளில் ஒன்றாகும். இது சிறையிகீழ் வட்டத்திற்கு உட்பட்டது ஆகும். விரிவுபடுத்தப்பட்ட திருவனந்தபுரம் பெருநகர்ப் பகுதியுடன் இணைக்கப்பட்டுள்ளது. திருவனந்தபுரம் நகரில் இருந்து 30 கிலோமீட்டர் தொலைவில் உள்ளது. ஆற்றிங்கல் என்ற சொல்லை மலையாளிகள் ஆட்டிங்கல் என்று உச்சரிப்பார்கள்.

இது ஆற்றிங்கல் மக்களவைத் தொகுதிக்கு உட்பட்டது.

தேசிய நெடுஞ்சாலை 47, இந்த ஊரின் வழியாக செல்கிறது. 7 கிலோமீட்டருக்கு அப்பால் சிறையின்கீழ் ரயில் நிலையம் உள்ளது. திருவனந்தபுரம் பன்னாட்டு வானூர்தி நிலையம் 33 கிலோமீட்டர் தொலைவில் உள்ளது. கேரள அரசுப் பேருந்துகள் இயக்கப்படுகின்றன.


</doc>
<doc id="224190" url="https://ta.wikipedia.org/wiki?curid=224190" title="கர்ஜத்">
கர்ஜத்

கர்ஜத் என்னும் நகரம் மகாராஷ்டிராவில் உள்ள ராய்காட் மாவட்டத்தில் உள்ளது. இதே பெயரில் வட்டமும் நகராட்சிகளும் உள்ளன. இங்கு அவற்றின் தலைமையகங்களும் அமைந்துள்ளன.

இங்கு கர்ஜத் ரயில் நிலையம் உள்ளது. இதன் மூலம் உள்ளூர் ரயில்களில் செல்லலாம். இங்கிருந்து மும்பைக்கும், கோபோலிக்கும், பன்வேலுக்கும் ரயில்கள் இயக்கப்படுகின்றன.

புனே நெடுஞ்சாலை, தேசிய நெடுஞ்சாலை, நாசிக் நெடுஞ்சாலை கோவா நெடுஞ்சாலை ஆகிய்வற்றின் வழியாக பிற ஊர்களைச் சென்றடையலாம். இதற்கு அருகில் மும்பை விமான நிலையம் உள்ளது.

கீழ்க்கண்ட நெடுஞ்சாலைகளின் வழியாக மற்ற ஊர்களுக்கு செல்லலாம்.



</doc>
<doc id="224197" url="https://ta.wikipedia.org/wiki?curid=224197" title="நந்தியாலா மக்களவைத் தொகுதி">
நந்தியாலா மக்களவைத் தொகுதி

நந்தியால மக்களவைத் தொகுதி, ஆந்திரப் பிரதேசத்தின் 25 மக்களவைத் தொகுதிகளில் ஒன்று.

இது கீழ்க்கண்ட சட்டசபைத் தொகுதிகளைக் கொண்டது.



</doc>
<doc id="224198" url="https://ta.wikipedia.org/wiki?curid=224198" title="நிறைகுடம்">
நிறைகுடம்

நிறைகுடம் என்பது தமிழர் கலாசார அடையாளங்களில் ஒன்றாகும். தமிழரின் மங்கலப் பொருட்களுள் ஒன்றாக இது அமைகின்றது. நிறைவான குடம் எனும் பாெருளில் நிறைகுடம் எனப்படுகின்றது. முழுமையாக நீர் நிறைந்த கலசத்தில் மாவிலைகளைச் சொருகி அதன்மேல் முடி நன்கு சீவப்பட்ட தேங்காய் வைக்கப்படும். இதனோடு குத்துவிளக்கு, ஊதுபத்தி, திருநீறு, சந்தனம், குங்குமம் முதலிய மங்கலப் பொருட்களும் வைக்கப்பட்டு இவை யாவும் அரிசி அல்லது நெல் பரவிய வாழை இலையின் மேல் வைக்கப்படும்.

பொதுவாகத் தமிழர்களின் வீடுகள், மங்கல நிகழ்வுகள், கோயில் விழாக்கள் என அனைத்திலும் நிறைகுடம் வைத்தல் முக்கிய அம்சமாக விளங்குகின்றது. செய்கின்ற காரியங்கள் முழுமையாய் நிறைவுபெறும் எனும் நம்பிக்கையில் நிறைகுடம் வைக்கப்படுவதாகும். தற்போது கிறித்தவர்களும் தமது வழிபாட்டுத் தலங்களின் திருவிழாக் காலங்களில் நிறைகுடம் வைப்பதைக் காணலாம்.


பன்னீர்ச் செம்பு


</doc>
<doc id="224213" url="https://ta.wikipedia.org/wiki?curid=224213" title="குடும்ப ஓய்வூதியம் (இந்தியா)">
குடும்ப ஓய்வூதியம் (இந்தியா)

இந்தியாவில் குடும்ப ஓய்வூதியம் (Family Pension) என்பது பணிக்காலத்தில் இறந்த அரசு ஊழியர் அல்லது ஆசிரியர் அல்லது இறந்த ஓய்வூதியரின், குடும்ப உறுப்பினர்களில் ஒருவருக்கு, பொருளாதார நலன் கருதி அரசால் மாதாமாதம் வழங்கப்படும் ஒரு ஈட்டுத் தொகையாகும்.

அரசு ஊழியர்/ஆசிரியர் இறுதியாக பெற்ற அடிப்படை ஊதியம் (Basic Pay), தர ஊதியம் (Grade Pay), தனி ஊதியம் (Personal Pay) மற்றும் சிறப்பு ஊதியம் (Special Pay) ஆகியவற்றின் கூட்டுத்தொகையில் 30 விழுக்காடும் மற்றும் அதற்குரிய அகவிலைப்படியும் (Dearness Allowance) குடும்ப ஓய்வூதியமாக வழங்கப்படுகிறது. எனினும் குறைந்தபட்ச குடும்ப ஓய்வூதியம் ரூபாய் 3050 வழங்கப்படும்.












01-01-2004 முதல் இந்திய நடுவண் அரசுப் பணியில் சேர்ந்த, இந்திய அரசின் முப்படை மற்றும் துணை இராணுவப் படையில் பணிபுரிபவர்கள் தவிர மற்ற அனைத்து ஊழியர்கள், கல்வி நிறுவன ஆசிரியர்கள் மற்றும் ஊழியர்கள், பொதுத்துறை நிறுவன ஊழியர்களுக்கு குடும்ப ஓய்வூதியம் பொருந்தாது. 01-04-2003 முதல் தமிழ்நாடு அரசுப் பணியில் சேர்ந்த ஊழியர்களுக்கும், கல்வி நிறுவன ஆசிரியர் மற்றும் ஊழியர்களுக்கும், பொதுத்துறை நிறுவன ஊழியர்களுக்கும், உள்ளாட்சி நிறுவனங்களின் ஊழியர்களுக்கும் குடும்ப ஓய்வூதியம் பொருந்தாது. இவ்வூழியர்களுக்கு பங்களிப்பு ஓய்வூதியத் திட்டப்படி குடும்ப ஓய்வூதியம் வழங்கப்படும்..

01-01-2004 முதல் இந்திய நடுவண் அரசுப்பணியில் சேர்ந்தவர்களுக்கும், 01-04-2003 முதல் தமிழ்நாடு அரசுப்பணியில் சேர்ந்தவர்களுக்கும், பங்களிப்பு ஓய்வூதியத் திட்டப்படி குடும்ப ஓய்வூதியம் வழங்கும் புதிய திட்டம் கொண்டு வந்துள்ளன. (ஆனால் இந்திய அரசின் முப்படையில்/துணை நிலை இராணுப்பணியில் பணி புரிபவர்களுக்கு மட்டும் பழைய திட்டப்படி குடும்ப ஓய்வூதியம் உண்டு).




</doc>
<doc id="224217" url="https://ta.wikipedia.org/wiki?curid=224217" title="கட் கிரஹாம்">
கட் கிரஹாம்

காட்டேரினா கிரஹாம் (Kat Graham பிறப்பு செப்டம்பர் 5, 1989) ஒரு நடிகை, பாடகி, டான்சர் மற்றும் விளம்பர நடிகை. இவர் தி வாம்பயர் டைரீஸ் என்ற தொலைக்காட்சித் தொடரில் போனி பென்னட் என்ற கதாபாத்திரத்தில் நடித்ததன் மூலம் புகழ் பெற்ற நடிகை ஆனார்.

காட்டேரினா செப்டம்பர் 5, 1989ம் ஜெனீவா, சுவிட்சர்லாந்துல் பிறந்து லாஸ் ஏஞ்சலஸ், கலிபோர்னியாவில் வளர்ந்தார்.



</doc>
<doc id="224218" url="https://ta.wikipedia.org/wiki?curid=224218" title="மைகேல் த்ரேவீனோ">
மைகேல் த்ரேவீனோ

மைகேல் அந்தோனி த்ரேவீனோ (Michael Anthony Trevino, பிறப்பு: ஜனவரி 25, 1985) ஒரு அமெரிக்க நாட்டு நடிகர் மற்றும் விளம்பர நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் டைலர் லாக்வுட் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார்.

த்ரேவீனோ 25, ஜனவரி, 1985ஆம் ஆண்டு கலிபோர்னியா, அமெரிக்காவில் பிறந்தார்.

இவர் நடிகை ஜென்னா உஷ்கோவிட்ஜை 3 வருடங்களாகக் காதலித்து வந்தார். 2014ம் ஆண்டு இவர்களின் காதல் முறிவடைந்தது.


</doc>
<doc id="224219" url="https://ta.wikipedia.org/wiki?curid=224219" title="மேத்திவ் டேவிஸ்">
மேத்திவ் டேவிஸ்

மேத்திவ் டேவிஸ் (Matthew Davis, பிறப்பு: மே 8, 1978) ஒரு அமெரிக்க நாட்டு நடிகர் மற்றும் விளம்பர நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் அலெரிக் சல்ட்ஜ்மன் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். இவர் திகேர்லான்ட், ஹைட்ஸ், மேன்டோர் போன்ற பல திரைப்படங்களிலும் நடித்துள்ளார்.

டேவிஸ் 8, மே, 1978 ஆம் ஆண்டு சால்ட் லேக் நகரம், யூட்டா, அமெரிக்காவில் பிறந்தார். இவர் வூட்ஸ் க்ராஸ் உயர்நிலைப்பள்ளியில் கல்வி பயின்றார்.


</doc>
<doc id="224223" url="https://ta.wikipedia.org/wiki?curid=224223" title="தலைவாசல் (திரைப்படம்)">
தலைவாசல் (திரைப்படம்)

தலைவாசல் என்னும் தமிழ்த் திரைப்படம் 1992-ஆம் ஆண்டில் வெளியானது. இதை செல்வா இயக்கினார். இந்த திரைப்படத்தில் எஸ். பி. பாலசுப்பிரமணியம், ஆனந்து, நாசர், நெப்போலியன், தலைவாசல் விஜய் ஆகியோர் முன்னணி வேடங்களில் நடித்துள்ளனர். இதை சோழா பொன்னுரங்கம் இயக்கினார். பாலபாரதி இசையமைத்தார். இது 3 செப்டம்பர் 1992 அன்று வெளியானது.

மற்றும் பலர்.


</doc>
<doc id="224232" url="https://ta.wikipedia.org/wiki?curid=224232" title="மஞ்சேஸ்வரம்">
மஞ்சேஸ்வரம்

மஞ்சேஸ்வரம் என்னும் ஊர், கேரளத்தின் காசர்கோடு மாவட்டத்தில் உள்ளது. இந்து மங்களூரில் இருந்து 21 கிலோமீட்டர் தொலைவில் உள்ளது. இங்கு அருள்மிகு அனந்தேஸ்வரர் கோயில் உள்ளது.

இங்கு மசூதிகளும் உள்ளன. கன்னட இலக்கியத்தில் முக்கிய பங்கு வகித்த கோவிந்த பை இங்கு பிறந்தவர்.



</doc>
<doc id="224244" url="https://ta.wikipedia.org/wiki?curid=224244" title="பனமரம் ஊராட்சி">
பனமரம் ஊராட்சி

பனமரம் ஊராட்சி கேரளத்தின் வயநாடு மாவட்டத்தில் மானந்தவாடி வட்டத்தில் உள்ளது. இந்த ஊர் பனமரம் மண்டலத்திற்கு உட்பட்டது. இந்த ஊர் 80.9 சதுர கிலோமீட்டர் பரப்பளவைக் கொண்டது. இதன் வடக்கில் புல்பள்ளி, மானந்தவாடி ஆகிய ஊர்களும், ரிசர்வ் ஃபாரஸ்டும் உள்ளன. இதன் கிழக்கில் பூதாடி என்னும் ஊர் உள்ளது. தெற்கில் கணியாம்பற்றா, பூதாடி ஆகிய ஊர்கள் உள்ளன. மேற்கில் வெள்ளமுண்டா, எடவகா ஆகிய ஊர்கள் உள்ளன.

இது வயநாடு மாவட்டத்தின் நடுப்பகுதியில் உள்ளது. இது சுல்தான் பத்தேரியில் இருந்து 29 கிலோமீட்டர்க் தொலைவிலும், மானந்தவாடியில் இருந்து 12 கிலோமீட்டர் தொலைவிலும் உள்ளது. 2001-இல் எடுக்கப்பட்ட மக்கள் தொகை கணக்கெடுப்பின்படி, 38615 மக்கள் வாழ்ந்தனர்.

இந்த ஊரின் அருகில் பழசிராஜாவின் கோட்டை உள்ளது. கிழக்குப் பகுதியில் சிதைந்த ஜைனக் கோயில் உள்ளது. இங்கிருந்து ஐந்து கிலோமீட்டர் தொலைவில் கம்பனி ஆறு பாய்கின்றது.


</doc>
<doc id="224246" url="https://ta.wikipedia.org/wiki?curid=224246" title="புல்பள்ளி">
புல்பள்ளி

புல்பள்ளி என்னும் ஊர் கேரளத்தின் வயநாடு மாவட்டத்தில் உள்ளது. சுல்தான் பத்தேரி வட்டத்தில் உள்ளது. இந்த ஊர் 77.70 சதுர கிலோமீட்டர் பரப்பளவைக் கொண்டது. இங்கு புல்பள்ளி சீதாதேவி கோயில் உள்ளது.

2001-ஆம் ஆண்டு மக்கள் தொகை கணக்கெடுப்பின் போது, 29298 மக்கள் வாழ்ந்தனர். இதில் 14961 ஆண்களும், 14337 பெண்களும் அடங்குவர்.


</doc>
<doc id="224248" url="https://ta.wikipedia.org/wiki?curid=224248" title="மீனங்ஙாடி">
மீனங்ஙாடி

மீனங்ஙாடி (மீனங்காடி) என்னும் ஊர் கேரளத்தின் வயநாடு மாவட்டத்தில் உள்ளது. இது சுல்தான் பத்தேரி வட்டத்திற்கு உட்பட்டது. இது 53.52 சதுர கிலோமீட்டர் பரப்பளவில் அமைந்துள்ளது. வடக்கில் பூதாடியும், கிழக்கில் சுல்தான் பத்தேரியும், தெற்கில் அம்பலவயல் ஊராட்சியும், மேற்கில் முட்டிலும் அமைந்துள்ளன.

2001-இல் எடுக்கப்பட்ட மக்கள் தொகை கணக்கெடுப்பின்படி, 28573 மக்கள் வாழ்கின்றனர்.



</doc>
<doc id="224249" url="https://ta.wikipedia.org/wiki?curid=224249" title="வைத்திரி ஊராட்சி">
வைத்திரி ஊராட்சி

வைத்திரி என்னும் ஊர், கேரளத்தின் வயநாடு மாவட்டத்தில் உள்ள கல்பற்றா வட்டத்தில் உள்ளது. மாவட்டத் தலைநகராக விளங்கும் கல்பாற்றா, இங்கிருந்து 10 கிலோமீட்டர் தொலைவில் உள்ளது. இந்த ஊர் 47.84 சதுர கிலோமீட்டர் பரப்பளவைக் கொண்டது. இங்கு 14459 மக்கள் வாழ்கின்றனர்.

வடக்கு: கல்பற்றா நகராட்சி
மேற்கு: பொழுதனை ஊராட்சி
தெற்கு: கோழிக்கோடு மாவட்டம்
கிழக்கு: மேப்பாடி ஊராட்சி



</doc>
<doc id="224254" url="https://ta.wikipedia.org/wiki?curid=224254" title="உதுமா">
உதுமா

உதுமா என்னும் பேரூராட்சி கேரளத்தின் காசர்கோடு மாவட்டத்தில் உள்ளது. இது பாராளுமன்றத் தொகுதி அடிப்படையில் காசர்கோடு மக்களவைத் தொகுதிக்கு உட்பட்டது.

2001-இல் எடுக்கப்பட்ட மக்கள் தொகைக் கணக்கெடுப்பின்போது, 8144 மக்கள் வாழ்ந்தனர்.‌.


</doc>
<doc id="224255" url="https://ta.wikipedia.org/wiki?curid=224255" title="நீலேஸ்வரம்">
நீலேஸ்வரம்

நீலேஸ்வரம் பேரூராட்சி கேரளத்தின் காசர்கோடு மாவட்டத்தில் உள்ளது. இதை நீலேஸ்வர் என்றும் அழைப்பர். இந்த பேரூராட்சி, நீலேஸ்வரம் புழா, தேஜஸ்வினி புழா ஆகிய இரு ஆறுகளுக்கு இடையில் உள்ளது. இங்கு கானாயி குஞ்ஞிராமன், காவ்யா மாதவன், சனுஷா ஆகியோர் வாழ்ந்துள்ளனர்.

சிவனுக்கு நீலகண்டன் என்ற பெயரும் உண்டு. சிவனின் நினைவால் நீலகண்டேஸ்வரம் என அழக்கப்பட்டு, நீலேஸ்வரம் என மாறியதாக கருதுகின்றனர். நீலா என்ற முனிவர் பல ஆண்டுகளுக்கு முன்னர், சிவனின் சிலையை நிறுவியதால் நீலேஸ்வரம் என பெயர் பெற்றதாக சொல்வோரும் உளர்.

இங்கு வாழும் மக்கள் மலையாளம் பேசுகின்றனர். கவுட சாரஸ்வத் பிராமணர்கள் கொங்கணி மொழியை பேசுகின்றனர்.


கேலரி


</doc>
<doc id="224257" url="https://ta.wikipedia.org/wiki?curid=224257" title="காஞ்ஞங்காடு">
காஞ்ஞங்காடு

காஞ்ஞாங்காடு என்னும் நகராட்சி கேரளத்தின் காசர்கோடு மாவட்டத்தில் உள்ளது. இது மாவட்டத் தலைநகரமான காசர்கோட்டில் இருந்து 28 கிலோமீட்டர் தொலைவில் உள்ளது.

2001-ஆம் ஆண்டு இந்திய மக்கள் தொகை கணக்கெடுப்பின் போது, 65,499 மக்கள் வாழ்ந்தனர். இங்குள்ள மக்கள் மலையாளம் பேசுகின்றனர். சில மக்கள் கொங்கணி, துளு, கன்னடம் ஆகிய மொழிகளைப் பேசுகின்றனர். சில பாலக்காடு ஐயர் குடும்பங்களும் வாழ்கின்றனர்.

உழவுத் தொழிலே முதன்மையானது. ரப்பர், மிளகு, முந்திரி, இஞ்சி ஆகியவற்றைப் பயிரிடுகின்றனர்.



</doc>
<doc id="224259" url="https://ta.wikipedia.org/wiki?curid=224259" title="சாராள்">
சாராள்

சாராள் அல்லது சாராய் (; "Śarra"; ; அரபு: "Sārah";) இந்தி: "Sāraha";) என்பவர் இஸ்ரயேல் மக்களின் முதுபெரும் தந்தையான ஆபிரகாமின் மனைவியும் மற்றும் ஈசாக்குவின் தாயும் ஆவார். மேலும் இவரைப் பற்றி பழைய ஏற்பாடு மற்றும் திருக்குர்ஆன் ஆகியவற்றில் விவரிக்கப்பட்டுள்ளது. இவரது பெயர் முதலில் சராய் என அழைக்கப்பட்டது. பின்னர் ஆதியாகமம் 17:15 கணக்கின்படி, கடவுளின் உடன்படிக்கையின் ஒரு பகுதியாக சாராய் என்னும் தனது பெயரை சாராள் என மாற்றினார்.

எபிரேயப் பெயரான சாராள் (‎שָׂרָה‎/Sara/Śārā) என்பதற்க்கு உயர்நிலைப் பெண் எனக் குறிக்கிறது, மற்றும் "இளவரசி" அல்லது "சீமாட்டி" என தமிழில் மொழி பெயர்க்கப்பட்டுள்ளது.

சாராள் ஆபிரகாமின் மனைவியும் இவரது ஒன்றுவிட்ட சகோதரியும் ஆவார், மேலும் "தேராகு" இவரது தந்தை ஆவார். மற்றும் சாராள் மிக அழகுள்ளவளும் தனது கணவர் ஆபிரகாமைவிட பத்து வயது இளமையானவாளும் ஆவார். மேலும் சாராளுக்கு தொண்ணூறு அகவையும், ஆபிரகாமுக்கு நூறு அகவையில் ஈசாக்கு என்னும் மகன் பிறந்தார். இவர் இவர்களுக்கு முதல் மகனாக இருந்தாலும், ஆபிரகாம் மற்றும் சாராளின் பணிப் பெண்ணான ஆகாருக்கும் பிறந்த இஸ்மவேலும் ஆபிரகாமின் மகனாவார். சாராள் தனது நூற்றுயிருபத்தேழு ஆவது அகவையில் மரித்தார். பின்னர் சாரளின் பிரேதம் கானான் தேசத்திலுள்ள மக்பேலா என்னப்பட்ட குகையில் அடக்கம் செய்யப்பட்டது.


</doc>
<doc id="224262" url="https://ta.wikipedia.org/wiki?curid=224262" title="கட்டப்பனை">
கட்டப்பனை

கட்டப்பனை (கட்டப்பன) என்னும் நகரம் கேரளத்தில் இடுக்கி மாவட்டத்தில் உள்ளது. மூணார், தேக்கடி ஆகிய முக்கிய ஊர்களுக்கு அருகிலேயே அமைந்துள்ளது. இங்கு மன்னான், ஊராளி ஆகிய பழங்குடியினத்தவர் வாழ்கின்றனர்.

இங்கு மிளகு, ஏலக்காய், காபி, கொக்கோ முதலியவற்றை பயிரிடுகின்றனர்.




</doc>
<doc id="224263" url="https://ta.wikipedia.org/wiki?curid=224263" title="அடிமாலி">
அடிமாலி

அடிமாலி என்னும் நகரம் கேரளத்தின் இடுக்கி மாவட்டத்தில் உள்ளது.

இது கொச்சியுடன் மதுரையை இணைக்கும் 49-ஆம் தேசிய நெடுஞ்சாலையில் அமைந்துள்ளது. இங்கிருந்து 27 கிலோமீட்டர் சென்றால் மூணாறை சென்றடையலாம். சீயப்பாறை, வாளறை அருவிகளும் அருகில் அமைந்துள்ளன. இங்கு மிளகு பயிரிடுகின்றனர்.

இது இடுக்கி மக்களவைத் தொகுதிக்கும், தேவிகுளம் சட்டமன்றத் தொகுதிக்கும் உட்பட்டது.



</doc>
<doc id="224268" url="https://ta.wikipedia.org/wiki?curid=224268" title="தாந்தியா தோபே">
தாந்தியா தோபே

தாந்தியா தோபே (1814–1859) இந்திய விடுதலைப் போராட்டத்தில் பங்கெடுத்து ஜான்சி ராணி லட்சுமி பாய்க்கு பெரிதும் உதவியவர். இவரது இயற்பெயர் இராமசந்திர பாண்டுரங்கா. இரண்டாம் பாஜிராவின் குடும்பத்தைச் சேர்ந்தவரின் மகன். பித்தூர் நாட்டின் நானா சாகிப்பின் நெருங்கிய நண்பர்.

சிலம்பம், துப்பாக்கிச் சுடுதல் ஆகியவற்றில் பயிற்சி பெற்றவர். முறையான இராணுவப் பயிற்சி இல்லாவிடிலும் கொரில்லாப் போர் முறையில் போரிட்டு, எந்த நெருக்கடியையும் சமாளித்துத் தப்பிவிடக்கூடியவர். 1857 இல் நடந்த சிப்பாய் கலகத்தை மத்திய இந்தியாவில் மிகச் சிறப்பாக செயல்படுத்தி ஆங்கிலேயருக்கு மிகுந்த துன்பம் கொடுத்தவர்.

ஜான்சி ராணிக்கு பெரிதும் துணை இருந்தவர். 1857 இல் இருந்து 1859 வரை பல இந்திய மன்னர்களுடன் சேர்ந்து பல இடங்களில் போராடியவர்.

ஆங்கிலேயரால் சிறைபிடிக்கப்பட்ட இவருக்கு இராணுவ நீதி மன்றம் 1859 ஏப்ரல் 15 இல் தூக்கு தண்டனை விதித்தது. தாம் மன்னிப்பு கேட்கப்போவதில்லை என்றும் தாம் தமது மன்னரின் ஆணையின்படி செயல்பட்டதாகவும் கூறி, சங்கிலியால் கை, கால்கள் பிணைக்கப்பட்டிருந்த நிலையிலும் தூக்குக் கயிற்றைத் தாமே கழுத்தில் மாட்டிக் கொண்டார். 1859 ஏப்ரல் 17 அன்று தளபதி தாந்தியா தோபே தூக்கிலிடப்பட்டார்.

இவர் தூக்கிலிடப்பட்ட மத்திய பிரதேசத்தில் உள்ள சிவபுரி என்ற இடத்தில் இவர் நினைவாக சிலை நிறுவப்பட்டுள்ளது.



</doc>
<doc id="224272" url="https://ta.wikipedia.org/wiki?curid=224272" title="வலங்கைமான் ஏ. சண்முகசுந்தரம் பிள்ளை">
வலங்கைமான் ஏ. சண்முகசுந்தரம் பிள்ளை

வலங்கைமான் ஏ. சண்முகசுந்தரம் பிள்ளை தமிழகத்தைச் சேர்ந்த தவில் இசைக் கலைஞர் ஆவார்.

நாச்சியார்கோயில் என். பி. இராகவப்பிள்ளையிடம் தவில் வாசிப்பினை கற்றுக்கொண்ட மாணவர்களில் ஒருவர் சண்முகசுந்தரம் பிள்ளை. சண்முகசுந்தரத்தின் தந்தை மற்றும் உடன் பிறப்புகள் யாழ்ப்பாணம் நாச்சிமார் கோவிலடியில் வசித்துள்ளனர்.



</doc>
<doc id="224275" url="https://ta.wikipedia.org/wiki?curid=224275" title="பாலா">
பாலா

பாலா என்ற பெயரில் உள்ள கட்டுரைகள்:

பாலா என்ற சொல்லை தலைப்பில் கொண்டுள்ள கட்டுரைகள்:


</doc>
<doc id="224277" url="https://ta.wikipedia.org/wiki?curid=224277" title="திருக்கரிப்பூர்">
திருக்கரிப்பூர்

திருக்கரிப்பூர் என்னும் சிறப்பு நிலை ஊராட்சி, கேரளத்தின் காசர்கோடு மாவட்டத்தில் உள்ளது. இந்த ஊர், வடக்கு திருக்கரிப்பூர், தெற்கு திருக்கரிப்பூர் என இரண்டு பிரிவுகளைக் கொண்டது.

2001-ஆம் ஆண்டு மக்கள் தொகை கணக்கெடுப்பின்போது 32,626 மக்கள் வாழ்ந்தனர்.


திருக்கரிப்பூரில் ரயில் நிலையம் உள்ளது. பெருநகரங்களுக்குச் செல்ல, பய்யன்னூர் ரயில் நிலையத்திற்குச் செல்லலாம். வான்வழிப் போக்குவரத்திற்கு மங்களூர் விமான நிலையத்திற்குச் செல்லலாம். இங்கிருந்து NH-17 வழியாக பெருநகரங்களுக்கு சாலை வழியில் செல்லலாம்..



</doc>
<doc id="224280" url="https://ta.wikipedia.org/wiki?curid=224280" title="பாலுசேரி">
பாலுசேரி

பாலுசேரி (Balussery ) என்னும் ஊர், கேரளத்தின் கோழிக்கோடு மாவட்டத்தில் உள்ளது. இது கோழிக்கோடு நகரத்தில் இருந்து 26 கிலோமீட்டர் வடகிழக்கில் உள்ளது. ராமாயணத்தில் பாலி இங்குதான் தவம் செய்ததாகக் கூறப்படுகிறது. இங்கே பாலி தவம் செய்ததனால் பாலுசேரி என்ற பெயர் வந்ததாகக் கருதுகின்றனர்.

இது கொயிலாண்டி- தாமரசேரி- எடவண்ணை மாநில நெடுஞ்சாலையில் இருக்கின்றது.

பாலுசேரியின் அமைவிடம் . இதன் சராசரி உயரம் கடல் மட்டத்திலிருந்து 42 மீ (138 அடி) உயரத்தில் உள்ளது. கோடைகால சராசரி வெப்பநிலை 30 முதல் 36 டிகிரி செல்சியசு வரை இருக்கும், மாரிகாலங்களில் 24 டிகிரி செல்சியசு வரை இருக்கும்.

பாலுசேரி தேர்தல் தொகுதியானது 278.54 கிலோமீட்டர் பரப்பளவில் உள்ளது, இந்தத் தொகுதியில் எட்டு ஊராட்சி ஒன்றியங்கள் உள்ளன. அவை அதோலி, பாலுசேரி, கூரச்சுந்து, கூட்டூர், நடுவன்னூர், பனங்காடு, உள்ளியெரி மற்றும் உன்னிகுளம். இதன் மொத்த மக்கள் தொகை 212,592 ஆகும். இதில் ஆண்கள் 105,962, பெண்கள் 106,631.

அரசு அலுவலகங்கள் இந்த நகரத்தின் மையப் பகுதிகளில் அமைந்துள்ளன.கேரளத்தின் 33 வாட்டு (அலகு) கொண்ட மின்சார வாரியம் இங்கு உள்ளது. மேலும் வேலை வாய்ப்பு அலுவலகம் பாலு சேரி முக்கு எனுமிடத்திலும், கேரள சரக காவல் அலுவலகம், உதவிப் பதிவுத் துறை அலுவலகம், கல்வித்துறை அலுவலகம், ஆறு கூட்டுறவுச் சங்கங்கள், திருவாங்கூர் ஸ்டேட் வங்கி, கனரா வங்கி, சிண்டிகேட் வங்கி, பஞ்சாப் தேசிய வங்கி மற்றும் பெடரல் வங்கி ஆகியவை இந்த நகரத்தில் அமைந்துள்ளது. 

கோழிக்கோடு, கொயிலாண்டி, கூரச்சுந்து, கொட்டாலிடா, மற்றும் பெரம்பிரா ஆகிய ஊர்களுக்கு தினசரி பேருந்து வசதிகள் உள்ளன. பாலுசேரியின் நகரப்பகுதியில் இருந்து பின்னிலம் சார்ந்த பகுதிகளுக்கு சிற்றுந்துகள் இயக்கப்படுகின்றன. மேலும் கேரள மாநிலச் சாலைப் போக்குவரத்துக் கழகம் மலைப்பிரதேசப் பகுதிகளான மங்கயம், கூரச்சுந்து, காக்கயம்,சீக்கிலோடு, வயலடா போன்ற பகுதிகளுக்கும் பேருந்துகள் இயக்கப்படுகின்றன. 

பாலுசேரியில்பெண்கள் அரசு மேல்நிலைப்பள்ளி, அரசு தொழிற்கல்வி மேல்நிலைப்பள்ளி, கொக்கல்லூர் அரசு மேல்நிலைப் பள்ளி ஆகிய மூன்று அரசு மேல்நிலைப்பள்ளிகள் உள்ளன. பாலுசேரி ஜிஎல்பி பள்ளி,ஏ. எல். பி பள்ளி ஆகிய முழுத் தொடக்கப் பள்ளிகள் உள்ளன. 

ஆதர்சா சமஸ்கிருத வித்யா பீடம் எனும் மத்திய கல்வி நிறுவனம் வைகுண்டத்தில் உள்ளது. கேராளாவில் உள்ள சமஸ்கிருத கல்லூரிகளில் இதுவும் ஒன்றாகும்.

பாலுசேரி சட்டமன்றத் தொகுதியானது கோழிக்கோடு மக்களவைத் தொகுதியில் உள்ளது. கேரளாவின் முன்னாள் முதலமைச்சர் ஏ. சி. சண்முகதாஸ் இருபத்தி ஐந்து ஆண்டுகள் சட்ட மன்ற உறுப்பினராக (இந்தியா) இருந்துள்ளார். 

கோழிக்கோட்டில் இருந்து நிறைய பேருந்துகள் இயக்கப்படுகின்றன. கொயிலாண்டி, கோழிக்கோடு ஆகிய தொடருந்து நிலையங்களின் மூலம் பிற ஊர்களுக்குச் செல்லலாம். 

வேட்டக்கொருமகன் கோயில் பேருந்துநிலையத்திலிருந்து 2 கிலோமீட்டர் தொலைவில் உள்ளது. மேலும் குன்னத்தரு மகா கணபதி கோயில், பொன்னாரம் தெரு மகா கணபதி கோயில், சாமுண்டீஷ்வரி கோயில், வைகுந்தம் விஷ்ணு கோயில், சிந்திராமங்கலம் ஸ்ரீ கிருஷ்ண கோயில், மூகாம்பிகை கோயில் மற்றும் நரசிம்ம சேத்ரம் நிர்மலூர் போன்ற சிறிய கோயில்களும் அருகாமையில் உள்ளன. 

பாலுசேரி.காம்

</doc>
<doc id="224286" url="https://ta.wikipedia.org/wiki?curid=224286" title="ஓய்வூதியம் (இந்தியா)">
ஓய்வூதியம் (இந்தியா)

ஓய்வூதியம் (pension) என்பது, அரசுத்துறையில் வயது முதிர்வு காலம்வரை நிறைவளிக்கத்தக்க வகையில் பணிபுரிந்து தங்கள் பணியை நிறைவு செய்த ஊழியர்களுக்கு ஓவ்வொரு மாதமும் அரசாங்கம் வழங்கும் தொகை ஆகும். அரச ஊழியர் ஒருவர் பணியிலிருந்து ஓய்வுபெறும் காரணம், சட்டரீதியான விதிகளின் கீழ் ஓய்வுபெறுதல் மற்றும் அவருடைய மொத்த பணிக்காலம், ஆகிய தன்மைகளின் அடிப்படையில் பல்வேறு வகையான ஓய்வூதிய வகைகளை ஓய்வூதிய விதிகள் அளிக்கின்றன. 

இந்தியாவில் அரசு ஊழியர்கள், அரசு மற்றும் அரசு உதவி பெறும் கல்வி நிறுவன ஆசிரியர்கள் மற்றும் ஊழியர்கள், உள்ளாட்சி நிறுவனங்களின் ஊழியர்கள், பொதுத்துறை நிறுவனங்களின் ஊழியர்கள், வயது மூப்பின் காரணமாக ஓய்வு/விருப்ப ஓய்வு/கட்டாய ஓய்வு/கொடிய நோயால் நிரந்தரமாக பணி செய்ய இயலாமை காரணமாக ஓய்வு பெறும்போது, அவர்களது பொருளாதார நலனை ஈடுகட்டும் வகையில் அவர்களுக்கு அரசு மாதாமாதம் ஒருதொகையை ஓய்வூதியமாக வழங்குகிறது..

ஓய்வூதிய விதிகளின்படி, ஊழியர்/ஆசிரியர் பணிபுரிந்த காலத்தையும், கடைசியாக பெற்ற ஊதியத்தையும் அடிப்படையாகக் கொண்டு ஓய்வூதியம் கணக்கிடப்படும். ஊழியர்கள்/ஆசிரியர்கள் மீது குற்ற வழக்குகள் மற்றும் கடுமையான குற்றச்சாட்டுகள் நிலுவையில் இருந்தாலோ அல்லது நீதிமன்றத்தால் குற்ற வழக்கில் தண்டனை வழங்கப்பட்டு இருந்தாலோ ஓய்வூதிய விதிகளின்படி அவர்களின் ஓய்வூதியம் நிறுத்தி வைக்கப்படும்.

ஓய்வு பெற்ற பின்னரும் ஒரு அரசு ஊழியர் மத,இன,சாதி அமைப்பிலான எந்த அமைப்பிலும் தொடர்பு கொண்டு நாட்டின் அமைதிக்கும்,உடமைக்கும்,உரிமைக்கும் பங்கம் விளைவிக்கும் செயல்களில் ஈடுபடாதவராக இருக்க வேண்டும். (தமிழ்நாடு அரசு ஓய்வூதிய விதிகள்).

ஓய்வு பெறும் ஒரு ஊழியர் அரசுக்கோ அல்லது அரசு சார்புடைய நிறுவனத்திற்கோ இழப்பு உருவாக்குபவராக இருக்கக் கூடாது. அவ்வாறு இழப்பு ஏற்படுத்தும் நிகழ்வில் அவர் இழப்பை ஈடுசெய்ய வேண்டும். (தமிழ்நாடு அரசு ஓய்வூதிய விதிகள்).

ஓய்வுதியம் பெறுபவர் ஓய்வுக்குப் பின்னர் குற்றவியல் நடவடிக்கைகளில் ஈடுபடுவாராயின் அவருக்கு வழங்கப்படும் ஓய்வூதியம் பகுதியாகவோ அல்லது முழுமையாகவோ நிறுத்தப்படும்.(தமிழ்நாடு அரசு ஓய்வூதிய விதிகள்).

அரசுத்துறையில் பணிபுரிபவர் 58 வயது நிறைவடைந்ததும் அரசுப்பணியிலிருந்து ஓய்வு பெறவேண்டும். அடிப்படை பணிபுரிபவர் என்றால் 60 வயது முடிந்தவுடன் ஓய்வு பெறவேண்டும். இவ்வாறு ஓய்வு பெறுபவர்களுக்கு வழங்கப்படும் ஓய்வூதியமே வயது முதிர்வு ஓய்வூதியம் (Superannuation Pension) எனப்படும். ஒவ்வொறு மாதத்தின் முதல் தேதியில் பிறந்தவர்கள் அந்த மாதத்திற்கு முன் மாதத்தின் கடைசி நாளில் பணியிலிருந்து ஓய்வு பெறவேண்டும். பணி ஓய்வுபெறும் நாளில் ஒருவர் தற்காலிக பணிநீககம் தண்டனை பெற்று இருப்பாராயின் அவர் பணியிலிருந்து ஓய்வுபெற இயலாது.

ஓய்வு பெறும் நாளில் ஒரு ஊழியர் பெற்று வருகிற ஊதியத்தையும் அவருடைய மொத்த பணிக்காலத்தையும் அடிப்படையாகக் கொண்டு ஓய்வூதியம் கணக்கிடப்படுகிறது. 01.04.2003 காலத்திற்கு முன்புவரை 33 ஆண்டுகாலம் மொத்த பணிக்காலமாக கொண்டவர்களுக்கே முழு ஓய்வூதியம் அதாவது அவர் கடைசியாக பெற்ற ஊதியத்தில் 50 சதவீதம் வழங்கப்பட்டு வந்தது. தற்பொழுது ஒருவர் 30 ஆண்டுகள் மொத்த பணிக்காலம் பெற்றிருந்தாலும் முழு ஓய்வூதியம் கிடைக்கும்.

ஓரு அரசு ஊழியர் 58 அல்லது 60 வயது முடிவதற்கு முன்னர் தானாகவே முன்வந்து விருப்பத்தின் பேரில் ஓய்வு பெறுவதற்கு வழங்கப்படுவது விருப்ப ஓய்வூதியம் (Voluntary Retirement Penion) ஆகும்.

அரசு ஊழியர் ஓருவருக்கு குற்றச்சாட்டுகளின் அடிப்படையில் தண்டனை வழங்கப்படுவதற்காக அளிக்கப்படும் கட்டாய ஓய்விற்கு வழங்கப்படும் ஓய்வூதியம் கட்டாய ஓய்வூதியம் (Compulsory Retirement Penion) எனப்படும். 

மருத்துவக்குழுவின் அடிப்படையில் ஒரு அரசு ஊழியர் உடல் அடிப்படையில் பணிபுரிய இயலாதவர் என்றோ மனநிலை பாதிக்கப்பட்டவர் என்றோ பரிந்துரைக்கப்பட்டால் அவரை பணியிலிருந்து விடுவித்து வழங்கப்படும் ஓய்வூதியம் இயலாமை ஓய்வூதியம் (Invalid Pension) எனப்படும்.

ஓய்வூதியம் அல்லது குடும்ப ஓய்வூதியம் பெறுபவர்கள் ஆண்டுதோறும் ஏப்பிரல் மாதம் முதல் சூன் மாதத்திற்குள், ஓய்வூதியம் வழங்கும் மாவட்ட கருவூலம் அல்லது சார்நிலை கருவூலத்திற்கு நேரில் சென்று ”மஸ்டரிங்” பெற வேண்டும். அவ்வாறு வாழ்நாள் சான்றிதழ் (மஸ்டரிங்) பெறாதவர்களுக்கு ஆகஸ்டு மாதம் முதல் ஓய்வூதியம் அல்லது குடும்ப ஓய்வூதியம் நிறுத்தி வைக்கப்படும்.

ஓய்வூதிய ஆணை (Pension Payment Order Book) புத்தகம் காணாமல் போனால், அரசாணை எண் 30, நிதித்துறை (ஓய்வூதியம்), நாள் 01-02-2010-இன் படி, காவல் துறையில் புகார் அளிக்காமலேயே டூப்ளிகேட் ஓய்வூதிய பட்டுவடா ஆணை புத்தகத்தை (Duplicate Pension Payment Order Book) உரிய கருவூலம் மூலம் பெற வகை செய்யப்பட்டுள்ளது.

இந்திய நடுவண் அரசில் 01-01-2004 முதல் பணியில் சேர்ந்தவர்களுக்கும் (இந்திய அரசின் முப்படையில் சேர்ந்தவர்கள் தவிர), தமிழ்நாடு அரசில் 01-04-2003 முதல் பணியில் சேர்ந்தவர்களுக்கும் பங்களிப்பு ஓய்வூதியத் திட்டப் படி ஓய்வூதியம் வழங்கப்படுகிறது.



</doc>
<doc id="224287" url="https://ta.wikipedia.org/wiki?curid=224287" title="கேரள சட்டமன்றம்">
கேரள சட்டமன்றம்

கேரள சட்டமன்றம் அல்லது நியமசபா என்பது இந்தியாவின் 29 மாநிலங்களில் ஒன்றான கேரள மாநிலத்தில் சட்டம் இயற்றும் இடமாகும். இதில் 140 தேர்ந்தெடுக்கப்பட்ட உறுப்பினர்களும் ஆங்கிலோ-இந்தியர் சார்பில் 1 நியமன உறுப்பினரும் இடம் பெறுவர். 

தற்போது அமைந்திருப்பது, கேரளத்தின் 14வது சட்டப் பேரவை ஆகும். இதன் அவைத்தலைவராக பி. ஸ்ரீராமகிருஷ்ணன் உள்ளார். பெரும்பான்மைத் தலைவராக இபொக(மா) கட்சியின் பிணறாயி விஜயன் உள்ளார். எதிர்க்கட்சித் தலைவராக இதேகா கட்சியின் ரமேஷ் சென்னித்தலாவும் துணை எதிர்க்கட்சித் தலைவராக இஒமுலீ கட்சியின் எம். கே. முனீரும் உள்ளனர்.

14வது சட்டமன்ற அவையின் உறுப்பினர்களின் பட்டியலை கீழே காண்க.




</doc>
<doc id="224289" url="https://ta.wikipedia.org/wiki?curid=224289" title="அரூக்குற்றி ஊராட்சி">
அரூக்குற்றி ஊராட்சி

அரூக்குற்றி என்பது கேரளத்தின் ஆலப்புழ மாவட்டத்தில் உள்ள சேர்த்தலை வட்டத்தில் உள்ள ஒரு ஊராட்சியாகும். இது 11.10 சதுர கிலோமீட்டர் பரப்பளவில் அமைந்துள்ளது.
இரண்டரை நூற்றாண்டுகளுக்கு முன்பு கொச்சி அரசின் கீழிருந்தது. பின்னர், மார்த்தாண்டவர்மாவின் ஆட்சியின்போது, திருவிதாங்கூர் அரசின் ஆட்சிக்கு உட்பட்டது.



இங்கு 15,693 மக்கள் வாழ்கின்றனர். இவர்களில் 7840 ஆண்கள் ஆவர். 7853 பேர் பெண்கள் ஆவர்.



</doc>
<doc id="224294" url="https://ta.wikipedia.org/wiki?curid=224294" title="சேர்த்தலை">
சேர்த்தலை

சேர்த்தலை என்பது கேரளத்தில் ஆலப்புழை மாவட்டத்திற்கு உட்பட்ட ஒரு நகரமாகும். இதன் வழியாக தேசிய நெடுஞ்சாலை-47 செல்கிறது. இது ஆலப்புழையில் இருந்து 22 கி.மீ. தொலைவில் உள்ளது. சேர்த்தலை நகராட்சியாகவும், சேர்த்தலை வட்டத்தின் தலைமையாகவும் உள்ளது.





</doc>
<doc id="224296" url="https://ta.wikipedia.org/wiki?curid=224296" title="கஞ்ஞிக்குழி ஊராட்சி, ஆலப்புழை">
கஞ்ஞிக்குழி ஊராட்சி, ஆலப்புழை

கஞ்ஞிக்குழி என்பது கேரளத்தின் ஆலப்புழை மாவட்டத்தில் சேர்த்தலை வட்டத்தில் உள்ள ஒரு ஊராட்சி ஆகும். இது 16.62 சதுர கிலோமீட்டர் பரப்பரளவைக் கொண்டது. இது பன்னிரண்டு வார்டுகளைக் கொண்டது.





</doc>
<doc id="224300" url="https://ta.wikipedia.org/wiki?curid=224300" title="ஆலுவா">
ஆலுவா

ஆலுவை (ஆலுவா) என்னும் ஊர், கேரளத்தின் எறணாகுளம் மாவட்டத்தில் உள்ளது.

இங்கிருந்து 12 கிலோமீட்டர் தொலைவில் கொச்சி விமான நிலையம் அமைந்துள்ளது. திருவிதாங்கூர் அரசரின் கோட்டை இங்குள்ளது. இங்கு பெரியாறு என்ற ஆறு பாய்கிறது. தொடங்கப்படவிருக்கும் கொச்சி மெட்ரோ திட்டத்தின் முதன் ரயில் நிலையம், ஆலுவையில் அமைக்கப்பட்டுள்ளது. ஆலவாயில் என்ற பெயர் ஆலமரத்தினால் உண்டானது என்று கருதுகின்றனர். இதற்கு சான்றாக, இங்குள்ள சிவன் கோயிலின் மேற்கில் ஆலமரம் உள்ளது.
ஆலுவா-நடுங்ஙல்லூர்-திருவால்லூர் ஆகிய மூன்று ஊர்களையும், பாம்பின் வாய், நடுப்பகுதி, வால் என கூறுவதாக புராணக் கதை கூறப்படுகிறது. ஆலுவையிலும், நடுங்ஙல்லூரிலும், திருவால்லூரிலும் உள்ள கோயில்கள் தொடர்பாகவே இக்கதை சொல்லப்படுகிறது.



</doc>
<doc id="224302" url="https://ta.wikipedia.org/wiki?curid=224302" title="கொக்கமங்கலம்">
கொக்கமங்கலம்

கொக்கமங்கலம் என்பது கேரளத்தில் ஆலப்புழை மாவட்டத்தில் உள்ள ஒரு ஊராட்சி ஆகும். இயேசு கிறித்துவின் பன்னிரண்டு சீடர்களில் ஒருவராய் இருந்த தாமஸ், கேரளத்தில் ஏழு கிறித்தவ தலங்களில் இதுவும் ஒன்று. இதை கோக்கமங்கலம் என்றும் அழைக்கின்றனர்.

கொச்சிக்கும் குமரகத்தினுற்கும் நடுவில் கோக்கமங்கலம் அமைந்துள்ளது. வேம்பநாட்டு ஏரிக்கு மேற்கு சேர்த்தலைக்குக்கு 5 கிலோமீட்டர் கிழக்கில் உள்ளது. இதற்கு அருகில் இருப்பது சேர்த்தலை ரயில் நிலையம் தான்.


</doc>
<doc id="224303" url="https://ta.wikipedia.org/wiki?curid=224303" title="முஹம்மா">
முஹம்மா

முஹம்மா என்னும் ஊராட்சி, கேரளத்தில் உள்ள ஆலப்புழை மாவட்டத்தில் உள்ளது. இது சேர்த்தலை வட்டத்திற்கு உட்பட்டது. வேம்பநாட்டு ஏரியில் உள்ள பாதிராமணல் என்ற தீவு, இந்த ஊராட்சியைச் சேர்ந்தது.

2001-ல் எடுக்கப்பட்ட மக்கள் தொகை கணக்கெடுப்பின்போது , 24,513 பேர் வாழ்ந்தனர்.



</doc>
<doc id="224316" url="https://ta.wikipedia.org/wiki?curid=224316" title="படநிலம்">
படநிலம்

படநிலம் (படைநிலம்) என்னும் பேரூராட்சி, கேரளத்தின் ஆலப்புழா மாவட்டத்தில் உள்ளது. படநிலம் என்ற மலையாளச் சொல், படைநிலம் என்ற தமிழ்ச் சொல்லுக்கு இணையானது. போர் நடக்கும் இடம் என்று பொருள்.



</doc>
<doc id="224327" url="https://ta.wikipedia.org/wiki?curid=224327" title="சேந்தமங்கலம்">
சேந்தமங்கலம்

சேந்தமங்கலம் (ST) தமிழ்நாடு மாநிலத்தில் உள்ள ஒரு சட்டமன்ற தொகுதியாகும். இது   2008 ஆம் ஆண்டின் பிற்பகுதியில் புதிதாக அமைக்கப்பட்டது. இதில் ராசிபுரம் மற்றும் நாமக்கல் தாலுகாவின் பகுதிகள் சேர்க்கப்பட்டுள்ளன. இது சேந்தமங்கலம் (சட்டமன்றத் தொகுதி)க்கும், நாமக்கல் மக்களவைத் தொகுதியிலும் சேர்க்கப்பட்டுள்ளது..

2008 ஆம் ஆண்டுக்கு முன்னர் , தொகுதி பங்கீட்டுக்கு  முன் உள்ளூர் தொகுதி செந்தமங்கலம் என அழைக்கப்பட்டது. இது ஒரு திட்டமிடப்பட்ட பழங்குடியினர் தொகுதி.1957  ஆம் ஆண்டிலிருந்தது  இத்தொகுதியில் தேர்தல் மற்றும் தேர்தலில் வெற்றி பெற்றவர்கள் பெயர்கள் கீழே பட்டியலிடப்பட்டுள்ளன.                                                                                 .         


</doc>
<doc id="224329" url="https://ta.wikipedia.org/wiki?curid=224329" title="சூர்ணிக்கரை ஊராட்சி">
சூர்ணிக்கரை ஊராட்சி

சூர்ணிக்கரை ஊராட்சி (சூர்ணிக்கரா) கேரளத்தின் எர்ணாகுளம் மாவட்டத்தில் ஆலுவா வட்டத்தில் அமைந்துள்ளது. இது வாழக்குளம் மண்டல ஊராட்சிக்கு உட்பட்டது. இது 11.07 சதுர கிலோமீட்டர் பரப்பளவைக் கொண்டது.





</doc>
<doc id="224331" url="https://ta.wikipedia.org/wiki?curid=224331" title="சொவ்வரை">
சொவ்வரை

சொவ்வரை ( சொவ்வரா) என்னும் ஊர், கேரளத்தின் எர்ணாகுளம் மாவட்டத்திற்கு உட்பட்ட ஆலுவை வட்டத்தில் உள்ளது. இது காலடிக்கு போகின்ற வழியில் பெரியாற்றிற்கு அருகில் உள்ளது. கொச்சி விமான நிலையத்தின் தென்கிழக்கில் அமைந்துள்ளது. ஸ்ரீமூலநகரம், காஞ்ஞூர் ஆகிய ஊர்கள் இதனை அடுத்துள்ள ஊர்கள்.


</doc>
<doc id="224334" url="https://ta.wikipedia.org/wiki?curid=224334" title="கேரள சட்டமன்றத் தொகுதிகள்">
கேரள சட்டமன்றத் தொகுதிகள்

2008-இல் நடந்த தொகுதி சீரமைப்பிற்குப் பின்னர், சட்டசபைத் தொகுதிகளின் எண்ணிக்கையில் மாற்றம் இல்லை. எனினும், தொகுதிகளின் எல்லைகள் மாற்றப்பட்டன. இந்த தொகுதிகளை கீழே காணவும்.




</doc>
<doc id="224335" url="https://ta.wikipedia.org/wiki?curid=224335" title="காயங்குளம் சட்டமன்றத் தொகுதி">
காயங்குளம் சட்டமன்றத் தொகுதி

காயம்குளம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கேரளத்தில் ஆலப்புழை மாவட்டத்தில் உள்ள சில ஊர்களைக் கொண்டது. காயங்குளம் நகராட்சி, கார்த்திகப்பள்ளி வட்டத்தில் உள்ள தேவிகுளங்கரை, கண்டல்லூர், கிருஷ்ணபுரம், பத்தியூர் ஆகிய ஊர்களும், மாவேலிக்கரை வட்டத்தில் உள்ள பரணிக்காவு, செட்டிகுளங்கரை ஆகிய ஊர்களையும் கொண்டது.


</doc>
<doc id="224337" url="https://ta.wikipedia.org/wiki?curid=224337" title="ஹரிப்பாடு சட்டமன்றத் தொகுதி">
ஹரிப்பாடு சட்டமன்றத் தொகுதி

ஹரிப்பாடு சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது ஆலப்புழை மாவட்டத்தில் உள்ள ஏழு சட்டமன்றத் தொகுதிகளில் ஒன்று. கார்த்திகப்பள்ளி வட்டத்திற்கு உட்பட்ட ஆறாட்டுபுழை, சேப்பாடு, செறுதனை, சிங்ஙோலி, ஹரிப்பாடு, கார்த்திகப்பள்ளி, கருவாற்றா, குமாரபுரம், முதுகுளம், பள்ளிப்பாடு, திருக்குன்னப்புழை ஆகிய ஊர்களைக் கொண்டது.


</doc>
<doc id="224338" url="https://ta.wikipedia.org/wiki?curid=224338" title="அரூர் சட்டமன்றத் தொகுதி">
அரூர் சட்டமன்றத் தொகுதி

அரூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கேரளத்தின் ஆலப்புழை மாவட்டத்திற்கு உட்பட்ட ஏழு தொகுதிகளில் ஒன்று. சேர்த்தலை வட்டத்திற்கு உட்பட்ட அரூகுற்றி, அரூர், சேன்னம்பள்ளிப்புறம், எழுபுன்னை, கோடந்துருத்து, குத்தியதோடு, பாணாவள்ளி, பெரும்பளம், தைக்காட்டுசேரி, துறவூர் ஆகிய ஊராட்சிகளை உள்ளடக்கியது அரூர் சட்டசபைத் தொகுதி.. 


</doc>
<doc id="224339" url="https://ta.wikipedia.org/wiki?curid=224339" title="சேர்த்தலை சட்டமன்றத் தொகுதி">
சேர்த்தலை சட்டமன்றத் தொகுதி

சேர்த்தலை சட்டமன்றத் தொகுதி, கேரளத்தின் 140 தொகுதிகளில் ஒன்று. கேரளத்தில் ஆலப்புழை மாவட்டத்தில் உள்ள ஏழு சட்டசபைத் தொகுதிகளில் இதுவும் ஒன்று. இது சேர்த்தலை தெற்கு, கடக்கரப்பள்ளி, கஞ்ஞிக்குழி, முஹம்மா, பட்டணக்காடு, தண்ணீர்முக்கம், வயலார் ஆகிய ஊராட்சிகளை உள்ளடக்கியது. . 


</doc>
<doc id="224340" url="https://ta.wikipedia.org/wiki?curid=224340" title="முஹம்மா ஊராட்சி">
முஹம்மா ஊராட்சி

முஹம்மா ஊராட்சி, இந்திய மாநிலமான கேரளத்தின் ஆலப்புழை மாவட்டத்திலுள்ள சேர்த்தலை வட்டத்துக்கு உட்பட்டது. இது 26.76 சதுர கிலோமீட்டர் பரப்பளவில் அமைந்துள்ளது.





</doc>
<doc id="224343" url="https://ta.wikipedia.org/wiki?curid=224343" title="நீடாமங்கலம் மீனாட்சி சுந்தரம் பிள்ளை">
நீடாமங்கலம் மீனாட்சி சுந்தரம் பிள்ளை

நீடாமங்கலம் மீனாட்சி சுந்தரம் பிள்ளை (1894-1949) தமிழகத்தைச் சேர்ந்த தவில் இசைக் கலைஞர் ஆவார்.

மீனாட்சி சுந்தரம் பிள்ளை, நாகப்பட்டினம் வேணுகோபால் பிள்ளை என்பவரிடம் தவில் வாசிப்பினைக் கற்றுக் கொண்டார். தனித் தவில் வாசிக்கும் முறையை அறிமுகப்படுத்தியவர் மீனாட்சி சுந்தரம்.

இவரின் மாணவர்களில் ஒருவர் நாச்சியார்கோயில் என். பி. இராகவப்பிள்ளை. இராகவப்பிள்ளையின் திறமையால் கவரப்பட்ட மீனாட்சி சுந்தரம், தன் மகளை அவருக்கு திருமணம் செய்து வைத்தார்.


</doc>
<doc id="224344" url="https://ta.wikipedia.org/wiki?curid=224344" title="பணிக்கொடை (தமிழ்நாடு அரசு)">
பணிக்கொடை (தமிழ்நாடு அரசு)

பணிக்கொடை என்பது அரசு/அரசு சார்ந்த ஊழியர் அல்லது ஆசிரியர் பணி ஓய்வின் போது அல்லது பணியில் இருக்கும் போதே காலமான போது அவ்வூழியருக்கு, ஊதியம் வழங்கும் நிறுவனம், ஊழியரின் பணியை பாராட்டும் விதமாக வழங்கும் ஒரு ஒட்டு மொத்தத் தொகையாகும். பணிக்கொடை ஊதியத்தின் ஒரு பகுதியாக கருதப்படுகிறது. இத்தொகை கணக்கிடுவதற்கு ஊழியரின் தகுதியான பணிக்காலமும் அவர் ஓய்வுபெறும்போது பெற்ற ஊதியமும் அடிப்படைகளாகக் கொள்ளப்படுகிறது .

பணி ஓய்வின் போது பணிக்கொடை கணக்கீடு செய்யும் போது ஊழியர் இறுதியாக வழங்கப்பட்ட ஊதியம் மற்றும் பணிக்காலம் ஆகிய இரண்டும் கணக்கீட்டில் எடுத்து கொள்ளப்படுகிறது.

அரசு மற்றும் அரசு சார்ந்த ஊழியர்களைப் பொருத்த வரை, அடிப்படை ஊதியம் (Basic Pay), தர ஊதியம் (Grade Pay), சிறப்பு ஊதியம் (Special Pay), தனி ஊதியம் (Personal Pay) மற்றும் அகவிலைப்படி (Dearness Allowance) ஆகியவற்றின் கூட்டுத்தொகையை, இறுதியாக வழங்கப்பட்ட ஊதியமாகக் (Last Pay Drawn) கொண்டு பணிக்கொடை கணக்கிடப்படுகிறது.

ஓய்வு (Retirement) இனங்களில் குறைந்தபட்சம் ஐந்து ஆண்டுகளும் (அல்லது 4 ஆண்டு 9 மாதங்களுக்கு மேலும்) அரசுப் பணியில் இருந்திருக்க வேண்டும். அதிகபட்சமாக 33 ஆண்டு பணிக்காலம் மட்டுமே பணிகொடை கணக்கீடு செய்வதற்கு எடுத்துக் கொள்ளபடுகிறது. 

32 ஆண்டுகள் 9 மாதங்களுக்கு மேல் பணி செய்திருந்தால் 33 ஆண்டு பணிக்காலமாக எடுத்துக் கொள்ள வேண்டும். 32 ஆண்டுகள் 5 மாதங்கள் பணி செய்திருந்தால் 32 ஆண்டுகள் மட்டுமே பணிக்காலமாக கணக்கில் கொள்ளப்படுகிறது. 

மொத்தப் பணி செய்த ஆண்டிற்கு அரை மாத ஊதியம் வீதம், குறைந்த பட்சமாக இரண்டரை மாத ஊதியமும், அதிக பட்சமாக பதினாறறை (16 ½) மாத ஊதியமும் பணிகொடையாக வழங்கப்படும். ஆனால் அதிகபட்ச வரம்பு ரூபாய் 20 இலட்சம்.

பணிக்கொடை வருவாய்க்கு வருமான வரி சட்டம் 10 (10)-இன் கீழ் வருமான வரி விலக்கு அளிக்கப்பட்டுள்ளது.

பணி நீக்கம் செய்யப்பட்ட ஊழியர்களுக்கு பணிக்கொடை வழங்கப்பட மாட்டாது.

அரசு மற்றும் அரசு ஒப்புதல் பெற்ற நிறுவனங்களுக்கு ஊழியர் செலுத்த வேண்டிய தொகைகள் நிலுவை இருப்பின், அதனை பணிக்கொடைத் தொகையிலிருந்து பிடித்தம் செய்யப்படும்.

பணியின் போது இறந்த அரசு ஊழியர்களுக்கு குறைந்த பட்ச பணிக்காலம் கணக்கில் கொள்ளாமல், பணியில் சேர்ந்த ஓராண்டுக்குள் இறந்தவர்களுக்கு இரண்டு மாத ஊதியமும், ஒன்று முதல் ஐந்து ஆண்டுகளுக்குள் இறந்தவர்களுக்கு ஆறு மாத ஊதியமும், ஐந்து முதல் 20 ஆண்டுகளுக்குள் பணி செய்து இறந்த ஊழியர்களுக்கு 12 மாத ஊதியமும், 20 ஆண்டும் அதற்கு மேலும் பணி செய்து இறந்த ஊழியர்களுக்கு, ஆண்டுக்கு அரை மாத ஊதியம் வீதம் கணக்கிட்டு பணிக்கொடை வழங்க வேண்டும். 



</doc>
<doc id="224348" url="https://ta.wikipedia.org/wiki?curid=224348" title="கிரெடிட் சூஸ்">
கிரெடிட் சூஸ்

கிரெடிட் சூஸ் குழு சுவிச்சர்லாந்தில் சூரிக்கு மாநகரை தலைமையிடமாக வைத்து இயங்கும் ஒரு வங்கி சேவை ஆகும்.


</doc>
<doc id="224350" url="https://ta.wikipedia.org/wiki?curid=224350" title="ரமேஷ் அரவிந்த்">
ரமேஷ் அரவிந்த்

ரமேஷ் அரவிந்த் ஒரு இந்திய நடிகர், எழுத்தாளர், இயக்குநர், தயாரிப்பாளர் மற்றும் தொலைக்காட்சி நிகழ்ச்சித் தொகுப்பாளர். இவர் பெரும்பாலும் கன்னடம் மற்றும் தமிழ் திரைப்படங்களிலும், சில தெலுங்கு, மலையாளம், பாலிவுட் திரைப்படங்களிலும் பணியாற்றியுள்ளார். ரமேஷ் சதிலீலாவதி, டூயட், அமெரிக்கா, நம்மூர மந்த்ரா ஹூவே, உல்டா பல்டா, ஹூமளே மற்றும் அம்ருத வர்ஷினி போன்ற வெற்றிப் படங்களில் நடித்துள்ளார்.



</doc>
<doc id="224354" url="https://ta.wikipedia.org/wiki?curid=224354" title="திரிபுரசுந்தரி">
திரிபுரசுந்தரி

திரிபுரசுந்தரி சக்தி வழிபாட்டு முறையின் முதன்மைக் கடவுள். இலலிதை, இராசராசேசுவரி முதலான பெயர்களிலும் அழைக்கப்படுபவள், பத்து மகாவித்யாக்களில் ஒருத்தியாவாள். ஸ்ரீவித்யா என்றழைக்கப்படும் இவளது முடிந்த முடிவே ஏனைய மகாவித்யாக்கள் ஆகும். ஆதிசக்தியின் மிகவுயர் அம்சமான லலிதையே பார்வதியாகத் திகழ்கின்றாள். தாய் குழந்தையுடன் விளையாடுவது போல, லலிதை தன் அடியவர்களுடன் விளையாடுகின்றாள். மாயையின் வடிவமானதால், அவளே, மகாமாயையும் ஆகின்றாள். 

திரிபுரசுந்தரி என்பது, மூவுலகிலும் பேரழகி என்றும், லலிதா என்ற அவள் பெயர், அவள் திருவிளையாடல்கள் புரிபவள் என்றும், இராசராசேசுவரி என்பது, அரசர்க்கெல்லாம் அரசி என்றும் பொருள்படும். பதினாறு பேறுகளையும் அருளும் இவள், பதினாறு வயது இளமடம்தையாக விளங்குவதால், சோடசி ஆகின்றாள். வடமொழியில் ஷோடசீ (षोडसी) என்பது பதினாறாகும்.

சிவனால் எரிக்கப்பட்ட காமனின் சாம்பலிலிருந்து தோன்றிய பண்டன் எனும் அரக்கன் சோணிதபுரத்தைத் தலைநகராகக் கொண்டு பூவுலகை ஆண்டதுடன், தேவர்களையும் துன்புறுத்தி வந்தான். தேவர்களின் கோரிக்கைக்கிணங்க, தேவியும் ஈசனும், மகா காமேசுவரனாகவும், திரிபுரசுந்தரியாகவும் தோன்றினர். காமனின் ஆயுதங்களான கரும்பு வில்லும் மலர்ப்பாணமும் தாங்கி தேவி அவனைக் கொன்றொழித்தாள்.

பேரழகின் இலக்கணமாக இலலிதையை சித்தரிப்பது வழக்கு. பாசம், அங்குசம், கரும்புவில், ஐம்மலர் அம்புகள் என்பன நாற்கரங்களில் தாங்கியவளாக, பிரமன், திருமால், உருத்திரன், மகேசுவரன் ஆகியோர் கட்டில் கால்களாக விளங்கும் அரியாசனத்தில், மகாகாமேசுவரனாகிய சதாசிவனின் மடியில் அமர்ந்து, அலைமகள், கலைமகள் கவரி வீச வீற்றிருப்பாள். அம்ருதகடலின் மத்தியிலுள்ள ஸ்ரீபுரம் எனும் ஸ்ரீசக்கர வடிவில் அமைந்த நகரில், இலலிதை வீற்றிருக்கின்றாள். அவளைச் சூழ அவளது அமைச்சரான மாதங்கி, படைத்தளபதியான அஸ்வாரூடை, வராகி முதலான சப்தமாதர், ஏனைய மகாவித்யாக்கள் போன்றோர் அமர்ந்திருக்கின்றனர். ஸ்ரீபுரத்தின் வடிவமாகத் திகழ்வதால், இலலிதையின் வழிபாட்டில், ஸ்ரீசக்கரம் முக்கிய இடத்தைப் பெறுகின்றது. முப்பரிமாண வடிவில் ஸ்ரீசக்கரம் அமைக்கப்படும்போது அது "மகாமேரு" என்று அழைக்கப்படுகின்றது.

இலலிதையின் பேராயிரம் ("லலிதா சகஸ்ரநாமம்") எனும் வடமொழி நூல், இலலிதையின் ஆயிரம் திருநாமங்களைச் சொல்லித் துதிக்கின்றது. இதை அன்றாடம் செபிக்கும்போது, அடியவர்களின் அனைத்துக் கோரிக்கைகளையும் அன்னையவள் நிறைவேற்றுவாள் என்பது நம்பிக்கை. 

தமிழகத்திலுள்ள காஞ்சிபுரம் காமாட்சியம்மன் கோயில், இலலிதையின் முக்கியமான ஆலயங்களில் ஒன்றாகும். திரிபுராவிலுள்ள ராதாகிஷோர்பூர், மத்திய பிரதேசத்தின் காரியா முதலான இடங்களிலும் இத்தேவியின் ஆலயங்கள் அமைந்துள்ளன.





</doc>
<doc id="224355" url="https://ta.wikipedia.org/wiki?curid=224355" title="கடமக்குடி">
கடமக்குடி

கடமக்குடி என்ற நகரம், கேரளத்தின் எறணாகுளம் மாவட்டத்தில் உள்ளது.

2001-ல் எடுக்கப்பட்ட மக்கள் தொகைக் கணக்கெடுப்பின் போது, 15,823 மக்கள் வாழ்ந்தனர். இதில் 49 சதவீதம் பேர் ஆண்கள். மீதமுள்ளோர் பெண்கள் ஆவர். இவர்களில் சராசரியாக 84 சதவீதம் பேர் கல்வியறிவு பெற்றுள்ளனர். ஆண்களில் 86 சதவீதம் பேரும், பெண்களில் 82 சதவீதம் பேரும் கல்வியறிவும் பெற்றுள்ளனர்.


</doc>
<doc id="224358" url="https://ta.wikipedia.org/wiki?curid=224358" title="குட்டநாடு சட்டமன்றத் தொகுதி">
குட்டநாடு சட்டமன்றத் தொகுதி

குட்டநாடு சட்டமன்றத் தொகுதி, கேரளத்தின் ஆலப்புழை மாவட்டத்தில் உள்ளது. இது ஆலப்புழை மாவட்டத்திற்கு உட்பட்ட ஏழு சட்டசபைத் தொகுதிகளில் ஒன்று. குட்டநாடு வட்டத்திற்கு உட்பட்ட சம்பக்குளம், எடத்வா, கைநகரி, காவாலம், முட்டார், நெடுமுடி, நீலம்பேரூர், புளிங்குன்னு, ராமங்கரி, தகழி, தலவடி, வெளியநாடு ஆகிய ஊராட்சிகளும், கார்த்திகப்பள்ளி வட்டத்திற்கு உட்பட்ட வீயபுரம் ஊராட்சியும் குட்டநாடு தொகுதிக்குள் அடங்குகின்றன. . 


</doc>
<doc id="224359" url="https://ta.wikipedia.org/wiki?curid=224359" title="அம்பலப்புழா சட்டமன்றத் தொகுதி">
அம்பலப்புழா சட்டமன்றத் தொகுதி

அம்பலப்புழை சட்டசபைத் தொகுதி, கேரளத்தின் 140 சட்டசபைத் தொகுதிகளில் ஒன்று. இது ஆலப்புழ மாவட்டத்தில் உள்ள ஏழு தொகுதிகளில் ஒன்று. அம்பலப்புழ வட்டத்தில் உள்ள ஆலப்புழை நகராட்சியின் 20 முதல் 44 வரையான வார்டுகளும்; அம்பலப்புழை வடக்கு, அம்பலப்புழ தெற்கு, புன்னப்ர தெற்கு, புன்னப்ர வடக்கு, புறக்காடு ஆகிய ஊராட்சிகளும் இந்த தொகுதிக்கு உட்பட்டவை. 


</doc>
<doc id="224360" url="https://ta.wikipedia.org/wiki?curid=224360" title="ஆலப்புழா சட்டமன்றத் தொகுதி">
ஆலப்புழா சட்டமன்றத் தொகுதி

ஆலப்புழை சட்டமன்றத் தொகுதி, கேரளத்தின் ஆலப்புழை மாவட்டத்தில் உள்ளது. இதில் அம்பலப்புழை வட்டத்திற்கு உள்பட்ட ஆலப்புழை நகராட்சியின் 1 முதல் 19 வரையும், 45 முதல் 50 வரையும் உள்ள வார்டுகள், ஆர்யாடு, மண்ணஞ்சேரி, மாராரிக்குளம் தெற்கு, ஆகிய ஊராட்சிகளும், சேர்த்தலை வட்டத்தில் உள்ள மாராரிக்குளம் வடக்கு ஊராட்சியும் அடங்குகின்றன. . 


</doc>
<doc id="224363" url="https://ta.wikipedia.org/wiki?curid=224363" title="பெரும்பாவூர்">
பெரும்பாவூர்

பெரும்பாவூர் என்னும் நகரம், கேரளத்தின் எறணாகுளம் மாவட்டத்தில் உள்ளது. இது எர்ணாகுளத்தில் இருந்து 33 கிலோமீட்டர் வடகிழக்கில் அமைந்துள்ளது.

இந்த ஊரின் வழியாக ஆலுவா-மூன்னார் சாலை கடக்கிறது. இது பெரியாற்றுக்கும், மூவாற்றுப்புழைக்கும் இடையில் அமைந்துள்ளது.





</doc>
<doc id="224364" url="https://ta.wikipedia.org/wiki?curid=224364" title="பெரும்பாவூர் சட்டமன்றத் தொகுதி">
பெரும்பாவூர் சட்டமன்றத் தொகுதி

பெரும்பாவூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் உள்ளது. இந்த தொகுதிக்குள் குன்னத்துநாடு வட்டத்தில் உள்ள பெரும்பாவூர் நகராட்சியும், அசமன்னூர், கூவப்படி, முடக்குழை, ஒக்கல், ராயமங்கலம், வெங்ஙோல, வேங்ஙூர் ஆகிய ஊராட்சிகளும் அடங்கும்.. 


</doc>
<doc id="224365" url="https://ta.wikipedia.org/wiki?curid=224365" title="அங்கமாலி சட்டமன்றத் தொகுதி">
அங்கமாலி சட்டமன்றத் தொகுதி

அங்கமாலி சட்டசபைத் தொகுதி கேரளத்தில் உள்ள 140 தொகுதிகளில் ஒன்று. இது எறணாகுளம் மாவட்டத்தில் உள்ளது. ஆலுவா வட்டத்தில் உள்ள அங்கமாலி நகராட்சியும்; அய்யம்புழை, காலடி, கறுகுற்றி, மலையாற்றூர்-நீலேஸ்வரம், மஞ்ஞப்ர, மூக்கன்னூர், பாறக்கடவு, துறவூர் ஆகிய ஊராட்சிகளையும் அங்கமாலி சட்டசபைத் தொகுதி கொண்டுள்ளது.. 


</doc>
<doc id="224367" url="https://ta.wikipedia.org/wiki?curid=224367" title="ஆலுவா சட்டமன்றத் தொகுதி">
ஆலுவா சட்டமன்றத் தொகுதி

ஆலுவை சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் உள்ளது. ஆலுவை நகராட்சியையும், ஆலுவை வட்டத்தில் உள்ள செங்ஙமநாடு, சூர்ண்ணிக்கரை, எடத்தலை, காஞ்ஞூர், கீழ்மாடு, நெடும்பாசேரி, ஸ்ரீமூலநகரம் ஆகிய ஊராட்சிகளையும் கொண்டது ஆலுவை தொகுதி.. 


</doc>
<doc id="224369" url="https://ta.wikipedia.org/wiki?curid=224369" title="களமசேரி">
களமசேரி

களமசேரி என்னும் நகராட்சி, இந்திய மாநிலமாகிய கேரளத்தில் உள்ள எறணாகுளம் மாவட்டத்திற்கு உட்பட்டது. உழவுத் தொழில் முதன்மையானது. தேசிய நெடுஞ்சாலை 544-இல், ஆலுவையில் தொடங்கி எறணாகுளத்திற்கு போகின்ற வழியில் களமசேரி அமைந்துள்ளது.



</doc>
<doc id="224370" url="https://ta.wikipedia.org/wiki?curid=224370" title="களமசேரி சட்டமன்றத் தொகுதி">
களமசேரி சட்டமன்றத் தொகுதி

களமசேரி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் உள்ளது. கணயன்னூர் வட்டத்தில் உள்ள களமசேரி நகராட்சி, ஏலூர் நகராட்சி ஆகியவையும், பரவூர் வட்டத்தில் உள்ள ஆலங்காடு, கடுங்ஙல்லூர், குன்னுகரை, கருமால்லூர் ஆகிய ஊராட்சிகளையும் கொண்டது இந்த தொகுதி.. 


</doc>
<doc id="224371" url="https://ta.wikipedia.org/wiki?curid=224371" title="பறவூர் சட்டமன்றத் தொகுதி">
பறவூர் சட்டமன்றத் தொகுதி

பறவூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. வடக்கு பறவூர் நகராட்சியும், பரவூர் வட்டத்தில் அமைந்துள்ள சேந்தமங்கலம், சிற்றாட்டுகரை, ஏழிக்கரை, கோட்டுவள்ளி, புத்தன்வேலிக்கரை, வராப்புழை, வடக்கேக்கரை ஆகிய ஊராட்சிகளும் இதனுள் அடங்கும்.. 


</doc>
<doc id="224373" url="https://ta.wikipedia.org/wiki?curid=224373" title="வைப்பின் சட்டமன்றத் தொகுதி">
வைப்பின் சட்டமன்றத் தொகுதி

வைப்பின் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. இதில் கணயன்னூர் வட்டத்தில் உள்ள கடமக்குடி, முளவுகாடு ஆகிய ஊராட்சிகளும், கொச்சி வட்டத்தில் உள்ள எடவனக்காடு, எளங்குன்னப்புழை, குழுப்பிள்ளி, நாயரம்பலம், ஞாறைக்கல், பள்ளிப்புறம் ஆகிய ஊராட்சிகளும் அடங்கும். . 


</doc>
<doc id="224375" url="https://ta.wikipedia.org/wiki?curid=224375" title="கொச்சி சட்டமன்றத் தொகுதி">
கொச்சி சட்டமன்றத் தொகுதி

கொச்சி சட்டமன்றத் தொகுதி கேரளத்தின் எறணாகுளம் மாவட்டத்தில் அமைந்துள்ளது. இதில் கொச்சி வட்டத்தில் உள்ள்ள கொச்சி நகராட்சியின் 1 முதல் 10 வரையும், 19 முதல் 25 வரையும் உள்ள வார்டுகளும், கும்பளங்கி, செல்லானம் ஆகிய ஊராட்சிகளும் அடங்கும். 


</doc>
<doc id="224382" url="https://ta.wikipedia.org/wiki?curid=224382" title="தகழி ஊராட்சி">
தகழி ஊராட்சி

தகழி என்னும் ஊர், கேரளத்தின் ஆலப்புழை மாவட்டத்தில்‍ உள்ளது. இது சம்பக்குளம் மண்டத்திற்கு உட்பட்டது. பிரபல மலையாள எழுத்தாளரான தகழி சிவசங்கரப் பிள்ளை, இந்த ஊரைச் சேர்ந்தவர்.

இந்த ஊர், குட்டநாடு, அம்பலப்புழை வட்டங்களுக்குள் அமைந்துள்ளது. இதன் பரப்பளவு 27.8 ச. கி.மீ.. இது 10 வார்டுகளைக் கொண்டது. குட்டநாடு வட்டத்தில் உள்ள ஒரே ரயில் நிலையம், தகழியில் அமைந்துள்ளது. 
இங்கு புத்த சமயம் சார்ந்த வரலாறும் உண்டு. புத்த கோயில்களும் உள்ளன. கேரளத்தின் ஆதிசேரர்கள் புத்த சமயத்தை தழுவியதாகவும் சொல்லப்படுகிறது. இங்கு அய்யப்பன் கோயிலும் உண்டு. அய்யப்ப பக்தர்களின் இரண்டாம் சபரிமலை என்றும் சிலர் அழைக்கின்றனர். 


</doc>
<doc id="224384" url="https://ta.wikipedia.org/wiki?curid=224384" title="உயிரின கண்காணிப்புக் கருவி">
உயிரின கண்காணிப்புக் கருவி

விலங்கு இடம்பெயர்வு கண்காணிப்பு (Animal migration tracking) என்பது பறவைகள், விலங்குகள் போன்றவைகளின் இடம்பெயர்வுகளை ஆராச்சிசெய்ய உதவும் ஒரு கருவியாகும்.
பறவை, மற்றும் விலங்கு ஆராச்சியாளர்கள் பலருக்கும் முற்காலத்தில் இவற்றின் இடம்பெயர்வுகளைக் கண்காணிக்கபெரும் -முயற்சி எடுக்க வேண்டியதிருந்தது. பறவைகளின் கழுத்தில் தனது முகவரியையோ, குறியீட்டு எண்ணையோ இரும்பு தகடுகளில் எழுதி கட்டிவிட்டு அதன் மூலம் சில நாட்கள் கழித்து அப்பறவையைப் பிடித்து சொதனைசெய்து அதன் விபரங்களை பெற்று வந்தார்கள். இந்த முறை மிகவும் கடினமாக இருந்தது. இந்த முறையை தவிற்க்கவும் மேழும் பறவைகளின் உணவு, உறைவிடம் பற்றியும் தெரிந்துகொள்ள நினைத்தார்கள். இந்த வளர்ச்சியில் வந்ததுதான் இந்த கருவியாகும்.

அமெரிக்காவின் இயற்கை ஆர்வலர் ஜான் ஜேம்ஸ் அடுபன் என்பவரால் 1803ஆம் ஆண்டு பறவைகளின் இடம்பெயற்வு பற்றிய ஆராச்சி நடந்தது. இவரின் கணக்குப்படி பறவைகள் ஒவ்வோரு வருடமும் ஏதோ ஒரு காரணங்களுக்காக ஒரு இடத்திற்க்கு வந்துபோவதைக் கவனித்தார். இதன் காரணமாக அந்த பறவைகள் எங்கு செல்கின்றன என்பதை அறிய அதன் காலில் ஒரு கயிறு ஒன்றைக்கட்டினார். வசந்த காலங்களில் இந்த பறவைகள் வெளியில் சென்றுவிட்டு மீண்டும் வந்ததை அடுமன் உருதிசெய்தார். இதன் மூலம் ஆண்டுதோறும் பறவைகள் இடப்பெயற்சி செய்வதை கணக்கிட முடிவுசெய்தார்.

விலங்குகள், பறவைகளின் இடம்பெயர்வை கண்டுபிடிக்க ரேடியோ அலை முதலில் பயன்படுத்தப்பட்டது. இவற்றில் இரண்டு விதமான முக்கிய நிலைகளை உள்ளடக்கியிருந்தது, அவை ஒன்று வானொலி அலைகளின் பங்கு மற்றொன்று வானொலி ஒலிபரப்பு என்றும் கணக்கிடப்பட்டது. அதோடு இந்த கருவிய பறவகளின் கணுக்கால், கழுத்து, முதுகு போன்ற இடங்களின் இணைத்துவிட முடியும். இந்த கருவி பெரியதாக இருந்ததால் வாத்து போல் உள்ள பெரிய பறவைகளின் மேல் மட்டுமே பொருத்த முடியும். அப்படி பொருத்தும்போது வானொலொயில் கிடைப்பதுபோல் தான் ஒலி கிடைக்கும். இந்த வகையான ஒலி அலையானது பொதுவாக விமானம் போன்றவைக்கு கிடைப்பதுபோல் அளவிடப்படும். அப்படி பொருத்தப்படும் கருவி மீண்டும் தேவைப்படும் பட்சத்தில் கிடைப்பது அரிதாகவே இருக்கும்.

இவர்செயற்கைக்கோள்,வானலை அடையாளம்RFID


</doc>
<doc id="224385" url="https://ta.wikipedia.org/wiki?curid=224385" title="கார்த்திகப்பள்ளி ஊராட்சி">
கார்த்திகப்பள்ளி ஊராட்சி

கார்த்திகப்பள்ளி (கார்த்திகைப்பள்ளி) என்னும் ஊர், கேரளத்தின் ஆலப்புழை மாவட்டத்தில், கார்த்திகப்பள்ளி வட்டத்தில் உள்ளது. இது ஹரிப்பாடு மண்டத்திற்கு உட்பட்டது. இந்த ஊர் 8.73 சதுரகிலோமீட்டர் பரப்பளவைக் கொண்டது. இங்கு 18,092 மக்கள் வாழ்கின்றனர். இவர்களில் 92 சதவீதம் பேர் கல்வியறிவு பெற்றுள்ளனர்.


வலியகுளங்கரை மேற்கு 


</doc>
<doc id="224386" url="https://ta.wikipedia.org/wiki?curid=224386" title="திருப்பூணித்துறை சட்டமன்றத் தொகுதி">
திருப்பூணித்துறை சட்டமன்றத் தொகுதி

திருப்பூணித்துறை சட்டமன்றத் தொகுதி, கேரளத்தின் எறணாகுளம் மாவட்டத்தில் அமைந்துள்ளது. இதை த்ருப்பூணித்துறா என்று அழைப்பர். மரடு நகராட்சியும், கணயன்னூர் வட்டத்தில் உள்ள கும்பளம், உதயம்பேரூர் ஆகிய ஊராட்சிகளும், கொச்சி வட்டத்தில் உள்ள கொச்சி நகராட்சியின் 11 முதல் 18 வரையுள்ள வார்டுகளும் இந்த தொகுதிக்குள் அடங்கும். இந்த தொகுதியில் 151 வாக்கெடுப்பு மையங்கள் உள்ளன. 



</doc>
<doc id="224387" url="https://ta.wikipedia.org/wiki?curid=224387" title="இம்பால் சண்டை">
இம்பால் சண்டை

1944 ஆம் ஆண்டு மார்ச் மாதம் துவங்கி ஜூலை மாதம் வரையான ஏழு மாதங்கள் இரண்டாம் உலகப்போரின் போது வடகிழக்கு இந்திய மாநிலமான மணிப்பூரின் தலைநகரான இம்பாலுக்கு அருகில் உள்ள கோகிமாவில் நடந்த போர்தான் இம்பால் சண்டை ("Battle of Imphal") எனப்படுகிறது. பிரிடீஸ் அரசின் கீழ் ஆட்சியிலிருந்த இந்தியாவின் மேல் ஜப்பனீஸ் படைகளும் சுபாஸ் வழிநடத்தில் ஆஷாத் ஹிந்து இயக்கமும் சேர்ந்து படையெடுத்து தோல்வியைத் தழுவியது. இதன் காரணமாக ஜப்பானிய படைகள் பின்வாங்கி பர்மா நாட்டில் தஞ்சம் அடைந்தது. ஜப்பானின் வரலாற்றிலேயே முதன் முறையாக அதிக இழப்பு ஏற்பட்ட சண்டை இதுதான். பிரிட்டிஷ் ஆட்சியில் வெளியிலிருந்து வந்த தாக்குதலுக்கு இந்திய ராணுவத்தினர் பதிலடி கொடுத்தது இதுவே முதன் முறையாகும். அதோடு இந்தப் போர் மிகவும் கொடூரமானது என்று கருதப்படுகிறது.

1944 ஆம் ஆண்டில் ஜப்பானுக்கு எதிரான போர் பல முனைத்தாக்குதல் மூலம் நடந்து கொண்டு இருந்தது. மத்திய மற்றும் தெற்கு, மேற்கு பசிபிக் கடல் பகுதில் ஜப்பானின் படைகளின் போர்க் கப்பல்கள் மீது நேச நாடுகளின் படைகள் நீர்மூழ்கிக்கப்பல்கள் மூலமும் விமானம் மூலமும் தாக்குதல் நடத்தி அழித்தார்கள். தென் கிழக்கு ஆசியாவில் இந்திய மற்றும் அதைச் சுற்றியுள்ள நேச நாடுகளின் கீழ் உள்ள இடங்களை ஜப்பான் தாக்கியது. மேலும் பர்மா மீதும் தனது ஆதிக்கத்தைச்செலுத்தியது.

சீன படைகள்ஆனால் ஜப்பானின் படைகள் பர்மா, சீன மக்கள் குடியரசின் கீழ் அமைந்துள்ள சீன மாகாணங்கள் மீதும் தாக்குதல் நடத்தியது. பர்மாவை அடுத்து இந்தியப்பகுதிக்கான எல்லையாக மணிப்பூரின் இம்பால் நகரம் அமைந்திருந்தது. அந்த வழியாக ஜப்பானின் படைவீரர்கள் அணிவகுத்து செந்குத்தான காடுகளின் ஊடாக பிரமபுத்திரா நதி பள்ளத்தாக்கு வழியாக திமாபூர் என்ற இடத்தை அடைந்தார்கள்.

பிரித்தானிய இந்திய இராணுவத் தளபதியாக இருந்த லெப்டினன்ட் ஜெனரல் ஜெஃப்ரி ஸ்கூனெஸ் (Geoffrey Scoones) தலைமையில் நான்கு பட்டாளம் போருக்குத் தயாரானது. அதோடு லெப்டினன்ட் ஜெனரல் வில்லியம் ஸ்லைம் (William Slim) தலைமையின் கீழ் பதினான்காவது படையும் போருக்குத் தயாரானது.


</doc>
<doc id="224388" url="https://ta.wikipedia.org/wiki?curid=224388" title="மரடு நகராட்சி">
மரடு நகராட்சி

மரடு நகராட்சி, கேரளத்தின் எர்ணாகுளம் மாவட்டத்தில், கணயன்னூர் வட்டத்தில் உள்ளது. இது 12.35 சதுரகிலோமீட்டர் பரப்பளவைக் கொண்டது. இதன் வடக்கில் கொச்சி மாநகராட்சியும், கிழக்கில் திருப்பூணித்துறை நகராட்சி, உதயம்பேரூர் ஊராட்சி ஆகியவையும், தெற்கில் கும்பளம் ஊராட்சியும், மேற்கில் கும்பளம் ஊராட்சி, கொச்சி மாநகராட்சி ஆகியனவும் அமைந்துள்ளன. 1953 மே 18-ல் ஊராட்சி ஆக உருவாகி, 2010 செப்டம்பரில் நகராட்சியாக உயர்த்தப்பட்டது. தேசிய நெடுஞ்சாலை -47ம், 47Aயும்,49-ம் இந்த ஊரின் வழியாக செல்கின்றன.


</doc>
<doc id="224390" url="https://ta.wikipedia.org/wiki?curid=224390" title="எறணாகுளம் சட்டமன்றத் தொகுதி">
எறணாகுளம் சட்டமன்றத் தொகுதி

எர்ணாகுளம் சட்டமன்றத் தொகுதி, கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ள சில ஊர்களை உள்ளடக்கியது. கொச்சி வட்டத்தில் கொச்சி நகராட்சியின் 26-ஆம் வார்டும், கணயன்னூர் வட்டத்தில் சேரானல்லூரும், இதே வட்டத்தில் உள்ள கொச்சி நகராட்சியின் 27-30 வர்ரையும் 32,35, 52 முதல் 66 வரையுமுள்ள வார்டுகள் இந்த தொகுதிக்கு உட்பட்டவை . 


</doc>
<doc id="224391" url="https://ta.wikipedia.org/wiki?curid=224391" title="பிறவம் ஊராட்சி">
பிறவம் ஊராட்சி

பிறவம் என்னும் ஊர், கேரளத்தின் [[எர்ணாகுளம் மாவட்டம்|எறணாங்குளம் மாவட்டத்தில்],] மூவாற்றுபுழை வட்டத்தில் உள்ளது. இது பாம்பாக்குடா மண்டலத்திற்கு உட்பட்டது. இதன் பரப்பளவு 29.36 சதுர கிலோமீட்டர் ஆகும். இங்கு 25,203 மக்கள் வாழ்கின்றனர். இவர்களில் 94.75 சதவீதம் பேர் கல்வியறிவு பெற்றுள்ளனர்.




[[பகுப்பு:எர்ணாகுளம் மாவட்டத்தில் உள்ள ஊர்களும் நகரங்களும்]]

</doc>
<doc id="224393" url="https://ta.wikipedia.org/wiki?curid=224393" title="பிறவம் சட்டமன்றத் தொகுதி">
பிறவம் சட்டமன்றத் தொகுதி

பிறவம் சட்டமன்றத் தொகுதி கேரளத்தில் எறணாகுளம் மாவட்டத்தில் அமைந்துள்ளது. இதில் கணயன்னூர் வட்டத்தில் உள்ள ஆம்பல்லூர், எடக்காட்டுவயல், சோற்றானிக்கரை, முளந்துருத்தி ஆகிய ஊர்களும், மூவாற்றுபுழை வட்டத்தில் உள்ள இலஞ்ஞி, கூத்தாட்டுகுளம், மணீடு, பாம்பாக்குடா, பிறவம், ராமமங்கலம், திருமாறாடி ஆகிய ஊர்களும், த்ருப்பூணித்துறா நகராட்சியின் பாகங்களும் அடங்கும். 


</doc>
<doc id="224394" url="https://ta.wikipedia.org/wiki?curid=224394" title="திருக்காக்கரை சட்டமன்றத் தொகுதி">
திருக்காக்கரை சட்டமன்றத் தொகுதி

திருக்காக்கரை சட்டமன்றத் தொகுதி கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. இது கணயன்னூர் வட்டத்தில் உள்ள கொச்சி நகராட்சியின் 31,33,34,36 முதல் 51 வரையுள்ள வார்டுகளையும் த்ருக்காக்கரா நகராட்சியையும் கொண்டது.


</doc>
<doc id="224396" url="https://ta.wikipedia.org/wiki?curid=224396" title="பால பாரதம் (இதழ்)">
பால பாரதம் (இதழ்)

’பால பாரதம்’ சிறுவர்களுக்காக விவேகானந்தரின் ஆசியோடு டாக்டர் நஞ்சுண்டராவால் ஆரம்பிக்கப்பட்ட பத்திரிக்கை. 

டாக்டர் என்று சுருக்கமாக சுவாமி விவேகானந்தரால் அழைக்கப்பட்ட இவர் தீவிர தேச பக்தர். சுவாமி விவேகானந்தரின் சீடரான அளசிங்கரின் நண்பர். சுவாமி விவேகானந்தரின் ’பிரம்மவாதின்’ என்னும் லட்சிய பத்திரிக்கையை வெளியிடும் பொறுப்பை ஏற்றவர். சாதாரண மக்களுக்காக ’பிரபுத்த பாரதம்’ பத்திரிக்கையை சுவாமி விவேகானந்தரின் ஆசியோடு கொண்டு வர விரும்பியவர்.

தங்கள் மதத்தை சரியாக தெரிந்து கொண்ட இளம் தலைமுறையினர் வழிதவற மாட்டார்கள் என்ற நம்பிக்கையோடு இவர் ஆரம்பித்த சிறுவர் பத்திரிக்கையே ’பால பாரதம்’.

சிறுவர் பத்திரிக்கைக்கான தமது கருத்துக்களை சுவாமி விவேகானந்தருக்கு எழுதினார் டாக்டர் நஞ்சுண்டராவ்.
’"சிறுவர்களுக்கான உங்கள் பத்திரிக்கைத் திட்டத்தை நான் பூரணமாக ஆமோதிக்கிறேன், அதற்கு என்னாலானவற்றைச் செய்கிறேன்"’ என்ற சுவாமி விவேகானந்தரின் பதிலைப் பெற்ற பின்னர் ’பால பாரதம்’ (சிறுவர் பாரதம்) என்ற பத்திரிக்கையை தொடங்கினார்.
பின்னர் அப்பத்திரிக்கை அளசிங்கரின் மருமகனார் கைக்கு மாறியது. சகோதரி நிவேதிதையிடமும் கட்டுரைகள் கேட்டுக் கொள்ளப்பட்டது. 
அதன் பின் மகாகவி சுப்பிரமணிய பாரதியார் அதன் ஆசிரியர் ஆனார்.

எனினும் பால பாரதம் விரைவில் நிறுத்தப்பட்டது.


</doc>
<doc id="224397" url="https://ta.wikipedia.org/wiki?curid=224397" title="திரிஷ்யம் (திரைப்படம்)">
திரிஷ்யம் (திரைப்படம்)

திரிஷ்யம் 2013-ம் ஆண்டில் வெளிவந்த மலையாள திரைப்படமாகும். இயக்குனர் ஜீத்து ஜோசப் இயக்கிய இத்திரைப்படத்தில் நடிகர் மோகன்லாலும் நடிகை மீனாவும் முக்கிய வேடத்தில் நடித்திருந்தனர். இத்திரைப்படம் ரசிகர்களின் பெறும் வரவேற்பை பெற்றது. இத்திரைப்படம் தொடுப்புழா மற்றும் அதன் சுற்றுவட்டாரப் பகுதிகளில் படமாக்கப்பட்டது.


"மலையாளத்தில்" வெற்றி பெற்ற இத்திரைப்படம் மற்ற இந்திய மொழிகளில் மறுஆக்கம் செய்யப்படுகிறது.


</doc>
<doc id="224398" url="https://ta.wikipedia.org/wiki?curid=224398" title="செல்ட்டிக் திடல்">
செல்ட்டிக் திடல்

செல்ட்டிக் திடல் ("Celtic Park", "செல்டிக் பூங்கா") இசுக்கொட்லாந்து, கிளாஸ்கோ நகரில் "பார்க் எட்" பகுதியில் உள்ள காற்பந்தாட்ட விளையாட்டரங்கமாகும். இது செல்டிக் காற்பந்துக் கழகத்தின் தாயக மைதானமாகும். அனைவரும் அமரக்கூடிய இவ்வரங்கத்தின் கொள்ளளவு 60,355 பேராகும். செல்டிக் விளையாட்டரங்கம் இசுக்கொட்லாந்திலுள்ள விளையாட்டரங்குகளிலேயே மிகப்பெரியதாகவும் ஐக்கிய இராச்சியத்தில் மிகப்பெரிய விளையாட்டரங்குகளில் ஏழாவதாகவும் விளங்குகிறது. செல்டிக் இரசிகர்களால் பொதுவாக பார்க்கெட் என்றோ பாரடைசு என்றோ குறிப்பிடப்படுகிறது.

1887இல் நிறுவப்பட்ட செல்ட்டிக் காற்பந்துக் கழகம் 1988இல் தனக்கான விளையாட்டரங்கை பார்கெட் பகுதியில் அமைத்தது. 1892இல் வாடகைக் கட்டணம் உயர்ந்தமையால் கழகம் மாற்றிடத்திற்கு இடம் பெயர்ந்தது. புதிய இடத்தில் நீள்வட்ட வடிவில் விளையாட்டரங்கை கட்டமைத்தது. இங்கு சாதனை வருகைப் பதிவாக சனவரி 1, 1938இல் 83,500 பார்வையாளர்கள் உள்ளூர் கழகங்களுக்கிடையேயான போட்டியைக் காணக் கூடினர். 1957இலிருந்து 1971 வரையான காலத்தில் கூரை வேயப்பட்டது; ஒளிவெள்ள குழல்கள் நிறுவப்பட்டன. பழைய இருக்கைப்பீடங்கள் இடிக்கப்பட்டு முற்றிலும் புதிய, அனைவரும் அமரக்கூடிய, விளையாட்டரங்கம் ஆகத்து 1998இல் கட்டி முடிக்கப்பட்டது.

2014 பொதுநலவாய விளையாட்டுப் போட்டிகளின் துவக்கவிழா இந்த அரங்கத்தில் நிகழ்ந்தேறவுள்ளது.



</doc>
<doc id="224399" url="https://ta.wikipedia.org/wiki?curid=224399" title="திருக்காக்கரை நகராட்சி">
திருக்காக்கரை நகராட்சி

திருக்காக்கரை (த்ருக்காக்கரா) என்னும் ஊர் கேரளத்தின் எறணாகுளம் மாவட்டத்தில் உள்ளது. இது இடப்பள்ளி மண்டலத்திற்கு உட்பட்டது. ஊராட்சியாக இருந்த திருக்காக்கரையை, 2010-ல் நகராட்சியாக உயர்த்தினர். வடக்கில் எடத்தலை ஊராட்சியும், களமசேரி நகராட்சியும், தெற்கில் வடவுகோடு, புத்தன்குரிஸ் ஊராட்சிகளும், திருப்பூணித்துறை நகராட்சியும், கிழக்கில் வடவுகோடு புத்தன்குரிஸ், குன்னத்துநாடு, கிழக்கம்பலம் ஊராட்சிகளும், மேற்கில் கொச்சி மாநகராட்சிகளும் அமைந்துள்ளன. இங்கு 51166 மக்கள் வாழ்கின்றனர்.




</doc>
<doc id="224404" url="https://ta.wikipedia.org/wiki?curid=224404" title="குன்னத்துநாடு சட்டமன்றத் தொகுதி">
குன்னத்துநாடு சட்டமன்றத் தொகுதி

குன்னத்துநாடு சட்டமன்றத் தொகுதி கேரளத்தின் எறணாகுளம் மாவட்டத்தில் அமைந்துள்ளது. [[குன்னத்துநாடு வட்டம்|குன்னத்துநாடு வட்டத்திற்கு உட்பட்ட [[ஐக்கரநாடு ஊராட்சி| ஐக்கரநாடு]], [[கிழக்கம்பலம் ஊராட்சி| கிழக்கம்பலம்]], [[குன்னத்துநாடு ஊராட்சி| குன்னத்துநாடு]], [[மழுவன்னூர் ஊராட்சி| மழுவன்னூர் ]], [[பூத்திருக்கை ஊராட்சி| பூத்திருக்கை]], [[திருவாணியூர் ஊராட்சி| திருவாணியூர்]], [[வடவுகோடு-புத்தன்குரிஸ் ஊராட்சி| வடவுகோடு-புத்தன்குரிஸ்]], [[வாழக்குளம் ஊராட்சி| வாழக்குளம்]] ஆகிய [[ஊராட்சி]]களைக் கொண்டது குன்னத்துநாடு சட்டசபைத் தொகுதி.. 

இது தாழ்த்தப்பட்ட தலித்துகளுக்கு ஒதுக்கப்பட்டுள்ளது.


[[பகுப்பு:கேரள சட்டமன்றத் தொகுதிகள்]]

</doc>
<doc id="224405" url="https://ta.wikipedia.org/wiki?curid=224405" title="மூவாற்றுபுழா சட்டமன்றத் தொகுதி">
மூவாற்றுபுழா சட்டமன்றத் தொகுதி

மூவாற்றுபுழை சட்டமன்றத் தொகுதி கேரளத்தின் 140 தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது. இது மூவாற்றுப்புழை வட்டத்தில் உள்ள மூவாற்றுபுழை நகராட்சி, ஆரக்குழை, ஆவோலி, ஆயவனை, கல்லூர்க்காடு, மஞ்ஞள்ளூர், மாறாடி, பாயிப்ர, பாலக்குழை, வாளகம் ஆகிய ஊராட்சிகளையும், கோதமங்கலம் வட்டத்தில் உள்ள பைங்ஙோட்டூர், போத்தானிக்காடு ஆகிய ஊராட்சிகளையும் உள்ளடக்கியது. . 


</doc>
<doc id="224406" url="https://ta.wikipedia.org/wiki?curid=224406" title="கோதமங்கலம் சட்டமன்றத் தொகுதி">
கோதமங்கலம் சட்டமன்றத் தொகுதி

கோதமங்கலம் சட்டமன்றத் தொகுதி கேரளத்தின் 140 சட்டமன்றத் தொகுதிகளில் ஒன்று. இது எறணாகுளம் மாவட்டத்தில் அமைந்துள்ளது.

கோதமங்கலம் வட்டத்தில் உள்ள கோதமங்கலம் நகராட்சி, கவளங்காடு, கீரம்பாறை, கோட்டப்படி, குட்டம்புழை, நெல்லிக்குழி, பல்லாரிமங்கலம், பிண்டிமனை, வாரப்பெட்டி ஆகியவற்றை உள்ளடக்கியது.. 



</doc>
<doc id="224408" url="https://ta.wikipedia.org/wiki?curid=224408" title="ஹாம்ப்டென் பூங்கா">
ஹாம்ப்டென் பூங்கா

ஹாம்ப்டென் பூங்கா ("Hampden Park", சுருக்கமாக ஹாம்ப்டென்) இசுக்கொட்லாந்தின் கிளாஸ்கோ நகரத்தில் புளோரிடா மலை பகுதியில் அமைந்துள்ள காற்பந்து விளையாட்டரங்கமாகும். 52,025 அமரக்கூடிய இந்த அரங்கம் இசுக்கொட்லாந்தின் காற்பந்தாட்டங்களுக்கான தேசிய விளையாட்டரங்கமாக விளங்குகிறது. இதுஇசுக்கொட்லாந்து தேசியக் கால்பந்து அணிக்கும் குயின்சுபார்க் காற்பந்துக் கழக அணிக்கும் தாயக மைதானமாக விளங்குகிறது. இங்கு இசைக் கச்சேரிகளும் பிற விளையாட்டுத்துறைப் போட்டிகளும் நடத்தப் பயன்படுத்தப்படுகின்றது. 2014 பொதுநலவாய விளையாட்டுக்களில் தடகளப் போட்டிகள் நடத்தும் வகையில் இது சீரமைக்கப்படுகிறது. 

இசுக்கொட்லாந்து கால்பந்துச் சங்கத்தின் (SFA) அலுவலகமும் இசுக்கொட்லாந்து காற்பந்து கூட்டிணைவு அலுவலகமும் இவ்வரங்கத்தில் இயங்குகின்றன. இந்த விளையாட்டரங்கில் மூன்று வாகையர் கூட்டிணைவு இறுதியாட்டங்களும், இரு கோப்பை வெற்றியாளர்கள் கோப்பை இறுதியாட்டங்களும் ஒரு யூஈஎஃப்ஏ யூரோப்பா கூட்டிணைவு இறுதியாட்டமும் நடந்தேறுயுள்ளன. இதன் அண்மையில் மவுன்ட் புளோரிடா தொடர்வண்டி நிலையமும் கிங்சு பார்க் தொடர்வண்டி நிலையமும் அமைந்துள்ளன. 


</doc>
<doc id="224411" url="https://ta.wikipedia.org/wiki?curid=224411" title="இரிக்கூர்">
இரிக்கூர்

இரிக்கூர் என்பது இந்திய மாநிலமான கேரளாவில் கண்ணூர் மாவட்டத்தில் உள்ள ஒரு நகரம் ஆகும். இதற்கு அருகில் இரிக்கூர் புழை ஆறு பாய்கிறது. இங்கிருந்து 29 கிலோமீட்டர் தொலைவில் கண்ணூர் உள்ளது. கேரளத்தின் முக்கிய கோயிலான மாமானம் மகாதேவி கோயில் இங்குள்ளது.

இரிக்கூர் ஆறு பழைய கோட்டயம் வட்டம், சிறக்கல் வட்டம் ஆகியவற்றினை ஒட்டி அமைந்திருந்தது. இரு கரைக்கு இடையில் உள்ளதால், இரு கரை ஆறு என்ற பெயர் பெற்றது. இதனால் இந்த ஊருக்கு இரை கரை ஊர் என்ற பெயர் உண்டாகி இரிக்கூர் எனத் திரிந்தது. 





</doc>
<doc id="224417" url="https://ta.wikipedia.org/wiki?curid=224417" title="அழீக்கோடு, கண்ணூர்">
அழீக்கோடு, கண்ணூர்

அழீக்கோடு என்பது கேரள மாநிலத்தில் உள்ள கண்ணூர் மாவட்டத்தில் உள்ள ஊராகும். சுகுமார் அழீக்கோடு என்னும் எழுத்தாளர் இங்கே பிறந்தார். இது அரபிக் கடலை ஒட்டியுள்ளது. இங்கிருந்து ஐந்து கிலோமீட்டர் தொலைவில் சென்றால் கண்ணூர் நகரத்தை அடையலாம்.

கைத்தறியும், பீடி உருவாக்குதலும் இங்குள்ள மக்களின் தொழில். 

இதையொட்டி மீன்குன்னு கடற்கரையும், சாலில் கடற்கரையும் அமைந்துள்ளது.

[http://azhikode.entegramam.gov.in என்றெ கிராமம்-அழீக்கோட்‌டு (அழீக்கோடு-அரசு தளம்)


</doc>
<doc id="224418" url="https://ta.wikipedia.org/wiki?curid=224418" title="தர்மடம்">
தர்மடம்

தர்மடம் என்பது கேரளத்தின் கண்ணூர் மாவட்டத்தில் உள்ள ஒரு ஊராகும் .
இது ஒரு புத்த மதத் தலம் ஆகும். இதற்கு அருகில் தர்மடம் தீவு உள்ளது.




</doc>
<doc id="224419" url="https://ta.wikipedia.org/wiki?curid=224419" title="கூத்துப்பறம்பு">
கூத்துப்பறம்பு

கூத்துப்பறம்பு என்பது இந்திய மாநிலமான கேரளாவில் கண்ணூர் மாவட்டத்தில் உள்ள ஒரு ஊர் ஆகும். இது ஒரு நகராட்சியாகவும், மண்டல ஊராட்சியாகவும் உள்ளது.




</doc>
<doc id="224420" url="https://ta.wikipedia.org/wiki?curid=224420" title="பேராவூர்">
பேராவூர்

பேராவூர் என்பது இந்திய மாநிலமான கேரளாவில் கண்ணூர் மாவட்டத்தில் உள்ள ஒரு நகரம் ஆகும். கைப்பந்தாட்ட விளையாட்டு வீரரான ஜிம்மி ஜார்ஜ் பிறந்த ஊர் இதுவாகும். இதே ஊரின் பெயரில் மண்டல் ஊராட்சியும் உள்ளது. இது பேராவூர் சட்டமன்றத் தொகுதிக்கு உட்பட்டது.


</doc>
<doc id="224421" url="https://ta.wikipedia.org/wiki?curid=224421" title="குற்றியாடி">
குற்றியாடி

குற்றியாடி என்னும் ஊர் கேரளத்தின் கோழிக்கோடு மாவட்டத்தில் வடகரை வட்டத்தில் உள்ளது. இது வடகரா-வயநாடு சாலையில் உள்ளது. குற்றுயாடி ஊராட்சியின் தலைமையகமாகவும் விளங்குகிறது. காவிலும்பாறை, மருதோங்கரை உள்ளிட்ட ஊர் மக்கள் வடகரா, கோழிக்கோடு ஆகிய ஊர்களுக்கு குற்றியாடி வழியாக செல்கின்றனர்.

இதன் பழைய பெயர் தொண்டிப்போயில் என்பதாகும். குற்றுயாடிப்புழை என்ற ஆறு அருகில் ஓடுகிறது.



</doc>
<doc id="224425" url="https://ta.wikipedia.org/wiki?curid=224425" title="நாதாபுரம்">
நாதாபுரம்

நாதாபுரம் என்னும் சிறப்பு நிலை நகராட்சி நாதாபுரம் சட்டமன்றத் தொகுதிக்கு உட்பட்டது. இது கேரளத்தின் கோழிக்கோடு மாவட்டத்தில் அமைந்துள்ளது. இங்கு இஸ்லாமியர்களும், இந்துக்களும் அதிக எண்ணிக்கையில் வாழ்கின்றனர். இங்கு நாற்பதாயிரத்துக்கும் அதிகமானோர் வாழ்கின்றனர். தேசிய அளவிலான பாராளுமன்றத் தொகுதிகளில், இந்த ஊர் வடகரை மக்களவைத் தொகுதிக்கு உட்பட்டது..

இது கோழிக்கோடு நகரத்தில் இருந்து 59 கிலோமீட்டர் தொலைவில் உள்ளது. வடகரா ரயில் நிலையத்திற்கு 14 கிலோமீட்டர் பயணித்து சென்றடையலாம். கரிப்பூர் விமான நிலையம் 14 கிலோமீட்டர் தொலைவில் உள்ளது.




</doc>
<doc id="224427" url="https://ta.wikipedia.org/wiki?curid=224427" title="மலபார் மானுவல்">
மலபார் மானுவல்

மலபார் மானுவல் என்ற நூல் கேரளத்தைப் பற்றி எழுதப்பட்டது. இதை வில்லியம் லோகன் என்ற ஸ்காட்டுலாந்து நாட்டைச் சேர்ந்தவர் எழுதினார். பிரிட்டிஷ் ஈஸ்டு இந்தியா கம்பனியின் ஆட்சியின் போது, கேரளத்தில் குற்றவியல் நடுவராகவும், நீதிபதியாகவும், பின்னர் ஆட்சியராகவும் பணியாற்றினார். ஏறத்தாழ 20 ஆண்டுகள் கேரளத்தில் பணியாற்றியிருந்தார். இந்த காலத்தில், கேரளத்தில் உள்ள ஊர்களை சுற்றி பார்த்த போதும், சென்று வந்த போதும் குறிப்புகளையும் எழுதத் தொடங்கினார். இதுவே மலபார் மானுவல் என்ற பெயரில் உருவெடுத்தது.

இதை தெக்கேவீட்டில் கிருஷ்ணன் (டி.வி.கெ) என்பவர் மலையாளத்திற்கு மொழிபெயர்த்தார். .


</doc>
<doc id="224430" url="https://ta.wikipedia.org/wiki?curid=224430" title="கொயிலாண்டி">
கொயிலாண்டி

கொயிலாண்டி என்னும் ஊர், கேரளத்தின் கோழிக்கோடு மாவட்டத்தில் உள்ளது. கோவில்கண்டி என்ற பெயரே கொயிலாண்டி என மருவியதாகக் கருதுகின்றனர். இதே பெயரில் வட்டம் உள்ளது.

இங்கிருந்து சாலைவழியாக, 24 கிலோமீட்டர் சென்றால் கோழிக்கோடு நகரத்தை அடையலாம். இங்கு தொடங்கும் மாநில நெடுஞ்சாலை தாமரசேரி வழியாக வயநாட்டில் முடிகிறது.

&பொயில்காவு தேவி கோயில்


</doc>
<doc id="224432" url="https://ta.wikipedia.org/wiki?curid=224432" title="கிருஷ்ணசுவாமி ஐயர்">
கிருஷ்ணசுவாமி ஐயர்

கிருஷ்ணசுவாமி ஐயர் ("Venkatarama Iyer Krishnaswamy Iyer", சூன் 15, 1863 – டிசம்பர் 28, 1911) இந்திய வழக்கறிஞரும் சென்னை உயர்நீதிமன்ற நீதியரசருமாவார்.
1912 இல் சென்னைப் பல்கலைக்கழக செனேட்டின் முன் இவரது சிலைநிறுவப்பட்ட காலகட்டத்தில், அவ்வாறு கடற்கரையில் சிலையமைக்கப்பட்ட இந்தியர்களில் இவர்தான் முதலாமாவர்.. சுவாமி விவேகானந்தர் சிகாகோ செல்கையில் அவரை வழி அனுப்புவதற்கும், திரும்பி வரும்போது வரவேற்பு அளிப்பதற்கும் முன்னின்ற சென்னைவாசிகளுள் ஒருவர். நீதிபதி பிரபா ஸ்ரீதேவன் இவரது கொள்ளுப்பேத்தி ஆவார்.

ஜூன் 15, 1863 இல் தஞ்சாவூர் மாவட்டம், திருவிடைமருதூரில் பிறந்தார். இவரது பெற்றோர் வெங்டராம அய்யர், சுந்தரி ஆவர். இவரது தந்தை மாவட்ட முன்சீப்பாக இருந்தவர். கிருஷ்ணசாமி அய்யரின் இளவயதிலேயே அவரது அன்னை காலமானார். தனது பள்ளிப்படிப்பைத் திருவிடைமருதூர் மற்றும் தஞ்சாவூர் எஸ். பி. ஜி. உயர்நிலைப்பள்ளிகளிலும், கல்லூரிப் படிப்பை கும்பகோணம் அரசுக் கல்லூரி மற்றும் சென்னை பிரசிடன்சி கல்லூரியிலும் முடித்தார். இந்துப் பத்திரிக்கையின் நிறுவனரின் தமையனார் சீனிவாச ராகவ அய்யங்காரின் அறிவுரைப்படி இவர் சட்டம் படித்தார். சட்டக் கல்வியை 
சென்னை சட்டக் கல்லூரியில் பயின்றார்.

கிருஷ்ணசாமி அய்யர் 1885 இல் வழக்கறிஞராகத் தன் பணியைத் தொடங்கினார். தொடக்ககாலத்தில் வழக்கறிஞர் தொழிலில் அவரால் பெரிய அளவில் முன்னேறமுடியவில்லை. ஆனால் 1888 இல் பிரபலமான வழக்கறிஞரான எஸ். இராமசாமி அய்யங்கார் மாவட்ட முன்சீப்பாக நியமனமானதால் அவர் கிருஷ்ணசுவாமி அய்யரிடம் தனது பணிகளை ஒப்படைத்தார். அதன்பின் கிருஷ்ணசுவாமி அய்யர் தனது வழக்கறிஞர் தொழிலில் சிறக்கத் தொடங்கினார். 1891 இல் வக்கீல்கள் சங்கத்தின் செயலாளராகத் தேர்ந்தெடுக்கப்பட்டார்.

1906 இல் அர்பனாத்னாட்டு வங்கி மூழ்கியதால் அவ் வங்கியில் முதலீடு செய்திருந்த வாடிக்கையாளர்கள் பெரும் நஷ்டத்துக்குள்ளானார்கள். வங்கியை நடத்தியவர்களுக்கெதிராக வழக்கு தொடரப்பட்டு வங்கியின் முக்கிய பங்குதாரர் சிறைப்பட்டார். இதில் கிருஷ்ணசாமி அய்யரின் பங்கு முக்கியமானதாக இருந்தது. அதன்பின் இந்தியன் வங்கியை உருவாக்க உதவினார்.

1909 இல் சென்னை உயர்நீதி மன்றத்தின் நீதியரசரானார். இப் பதவியில் இவர் 15 மாதங்களே இருந்தார். அதன்பிறகு சென்னை மாகாண ஆளுனரின் செயற்குழு உறுப்பினராக பிரித்தானிய இந்திய அரசால் நியமிக்கப்பட்டார். 

1893 இல் சுவாமி விவேகானந்தர் மேற்கொண்ட சிகாகோ பயணத்திற்கான பணம் திரட்டுவதில் முக்கியப் பங்கு வகித்தார். சுவாமி விவேகானந்தர் சிகாகோ செல்கையில் அவரை வழி அனுப்புவதற்கும், திரும்பி வரும்போது வரவேற்பு அளிப்பதற்கும் முன்னின்ற சென்னைவாசிகளுள் இவரும் ஒருவர்.

பொதுச் செயல்களில் கொண்டிருந்த ஈடுபாடு காரணமாகக் கிருஷ்ணசாமி அய்யர் காங்கிரஸ் கட்சியால் ஈர்க்கப்பட்டார். 1907 இல் சென்னை மாகாணத்தில் காங்கிரஸ் கட்சியினரின் மிதவாத மற்றும் அதிவாத நபர்களை ஒருங்கிணைத்தார். இவரது இச் செயல் கோபால கிருஷ்ண கோகலேயால் பாராட்டப்பட்டது.

சாதி வேற்றுமை பாராமல் அனைவருக்கும் கல்வி கிடைக்கவும், பெண்கல்விக்கும் முக்கியத்துவம் தந்தார். சென்னைப் பல்கலைக்கழக செயற்பாடுகளில் பல கல்விச் சீர்திருத்தங்களைக் கொண்டுவந்தார். 1893 இல் சுவாமி விவேகானந்தர் மேற்கொண்ட சிகாகோ பயணத்திற்கான பணம் திரட்டுவதில் முக்கியப் பங்கு வகித்தார்.

இவர் 1890 களில் தென்னிந்திய ரயில்வே, மயிலாப்பூரையும் கிண்டியையும் மெரினா வழியாக இணைத்து ஒரு ரயில் தடம் அமைக்கத் தீர்மானம் நிறைவேற்றி 1903 இல் வேலை தொடங்கும் சமயம் அதை எதிர்த்து மாபெரும் கூட்டம் கூட்டினார். இதனை அடுத்து அரசாங்கமும் அத்திட்டத்தினைக் கைவிட்டது.

திருவாசகம் மீதும் தமிழ் மீதும் அவருக்கு இருந்த பற்றை உ.வே.சா பாராட்டியுள்ளார். இவர் பாரதியாரின் பாடல்களை அச்சிட்டு இலவசமாக வழங்கியவர்.

கிருஷ்ணசுவாமி அய்யர் 1911 இல் காலமானார். மகாத்மா காந்தியால் ’மகாபுருஷர்’ என்று குறிப்பிடப்பட்டார். 



</doc>
<doc id="224433" url="https://ta.wikipedia.org/wiki?curid=224433" title="பேராம்பிரா">
பேராம்பிரா

பேராம்பிரை (மலையாளம்:பேராம்பிரா) என்னும் ஊர் கேரளத்தின் கோழிக்கோடு மாவட்டத்தில் உள்ளது. இது கோழிக்கோடு நகரத்தில் இருந்து 39 கிலோமீட்டர் தொலைவில் உள்ளது. இங்கிருந்து 13 கிலோமீட்டர் தொலைவில் பெருவண்ணாமுழி அணைக்கட்டு அமைந்துள்ளது. 

கோழிக்கோடு தொடங்கி பாவங்காடு- அத்தோளி- உள்ளியேரி வழியாக வயநாட்டிற்கும் மானந்தவாடிக்கும்செல்லும் மாநில நெடுஞ்சாலை இந்த ஊரின் வழியாக செல்கிறது. இங்கிருந்து வடகரா, நாதாபுரம், கொயிலாண்டி, தாமரசேரி உள்ளிட்ட ஊர்களுக்கு பேருந்துகள் இயக்கப்படுகின்றன.


</doc>
<doc id="224435" url="https://ta.wikipedia.org/wiki?curid=224435" title="எலத்தூர், கோழிக்கோடு">
எலத்தூர், கோழிக்கோடு

எலத்தூர் ஊராட்சி கேரளத்தில் உள்ள கோழிக்கோடு மாவட்டத்தில் உள்ளது. இது கோழிக்கோடு வட்டத்திற்கு உட்பட்ட சேளன்னூர் மண்டலத்துடன் இணைக்கப்பட்டது. இதன் பரப்பளவு 13.58 சதுர கிலோமீட்டர் ஆகும். இது மாநில மட்டத்திலான தேர்தல்களில் இந்த ஊரின் பெயரில் உருவாக்கப்பட்ட எலத்தூர் சட்டமன்றத் தொகுதியினுள் அடங்கும்.


2001 இல் எடுக்கப்பட்ட மக்கள் தொகை கணக்கெடுப்பின்படி 36787 மக்கள் வசிக்கின்றனர். இவர்களில் 92.52 சதவீதம் பேர் கல்வியறிவு பெற்றுள்ளனர்.


</doc>
<doc id="224436" url="https://ta.wikipedia.org/wiki?curid=224436" title="பேப்பூர்">
பேப்பூர்

பேப்பூர் என்னும் ஊர் கேரளத்தின் கோழிக்கோடு மாவட்டத்தில் உள்ளது. பண்டு வைப்புரா, வடபறப்பநாடு என்றும் அழைக்கின்றனர். மலபார் பகுதியை தன் ஆட்சியின் கீழ் கொண்டு வந்ததால், இந்த ஊருக்கு “சுல்தான் பட்டணம்” என்று பெயர் வந்தது. இங்கு சிறிய துறைமுகம் உண்டு. துறைமுகத்தில். உரு என்று அழைக்கப்படுகிற கப்பல்களை தயாரிக்கின்றனர்.

இங்கு கேரளத்தின் நான்காவது நீண்ட ஆறான சாலியாறு பாய்கிறது.


</doc>
<doc id="224441" url="https://ta.wikipedia.org/wiki?curid=224441" title="கருநாகப்பள்ளி">
கருநாகப்பள்ளி

கருநாகப்பள்ளி என்னும் நகரம், கேரளத்தின் கொல்லம் மாவட்டத்தில் உள்ளது. 
இது ஆலப்புழா மாவட்டத்தில் உள்ள கருநாகப்பள்ளி வட்டத்திற்கு உட்பட்டது. இது 211.9 சதுர கிலோமீட்டர் பரப்பளவைக் கொண்டுள்ளது.

கேரளத்தில் பள்ளி என்று அழைக்கப்பட்ட ஊர்கள் புத்த மதத்தைச் சார்ந்தவையாக இருந்தன.
மைனாகப்பள்ளி, கார்த்திகப்பள்ளி உள்ளிட்ட ஊர்களும் முற்காலத்தில் புத்த சமய கோயில்களைக் கொண்டிருந்ததாகக் கருதுகின்றனர்.

முற்காலத்தில் ஆய் அரசரின் ஆட்சிக்கு உட்பட்டிருந்தது. 

கருநாகப்பள்ளியில் படநாயர்குளங்கரை மகாதேவர் கோயில் அமைந்துள்ளது. இங்கு பண்டாரத்துருத்து கிறிஸ்தவ தேவாலயம் உள்ளது. இதை போர்த்துகீசர் நிறுவியதாகக் கருதுகின்றனர்.


</doc>
<doc id="224445" url="https://ta.wikipedia.org/wiki?curid=224445" title="குந்தமங்கலம்">
குந்தமங்கலம்

குன்னமங்கலம் (குந்தமங்கலம்) என்னும் ஊர் கேரளத்தின் கோழிக்கோடு மாவட்டத்தில் உள்ளஹு. . முற்காலத்தில் மாக்கூட்டம் என்று அழைத்தனர். இங்கு மாமரங்கள் நிறைந்திருந்ததால் இப்பெயர் பெற்றது.

கேரளத்தில் இந்தியன் இன்ஸ்டிட்யூட்டு ஆப் மேனேஜ்மென்ட் அமைந்துள்ள இடம் இது. இதே பெயரில் சட்டமன்றத் தொகுதியும் உள்ளது.



</doc>
<doc id="224446" url="https://ta.wikipedia.org/wiki?curid=224446" title="மஞ்சேஸ்வரம் சட்டமன்றத் தொகுதி">
மஞ்சேஸ்வரம் சட்டமன்றத் தொகுதி

மஞ்சேஸ்வரம் சட்டமன்றத் தொகுதி கேரளத்தின் 140 தொகுதிகளில் ஒன்று. இது காசர்கோடு மாவட்டத்தில் காசர்கோடு வட்டத்திற்கு உட்பட்ட மஞ்சேஸ்வரம், வோர்க்காடி, மீஞ்சை, பைவளிகே, மங்கல்பாடி, கும்பளா, புத்திகே, என்மகஜே ஆகிய ஊராட்சிகளையும் கொண்டது‌.. இந்த தொகுதியின் தற்போதைய எம். எல். ஏ, பி. பி. அப்துல் ரசாக் ஆவார். இது பாராளுமன்றத் தேர்தலில் காசர்கோடு மக்களவைத் தொகுதிக்கு உட்படும். 




</doc>
<doc id="224447" url="https://ta.wikipedia.org/wiki?curid=224447" title="காசர்கோடு சட்டமன்றத் தொகுதி">
காசர்கோடு சட்டமன்றத் தொகுதி

காசர்கோடு சட்டமன்றத் தொகுதி கேரளத்தின் காசர்கோடு மாவட்டத்தில் உள்ளது. இதனை கேரள சட்டசபையில் என். ஏ. நெல்லிக்குன்னு முன்னிறுத்துகிறார். காசர்கோடு நகராட்சியும், மொக்ரால் புத்தூர், மதூர் ஊராட்சி, பதியடுக்கை, கும்படாஜே, பேலூர், செங்களை, காறடுக்கை, முளியார் ஆகிய ஊராட்சிகளும், இந்த தொகுதிக்கு உட்பட்டவை. இந்த தொகுதி பாராளுமன்றத் தேர்தலில் காசர்கோடு மக்களவைத் தொகுதிக்கு உட்படும்.




</doc>
<doc id="224448" url="https://ta.wikipedia.org/wiki?curid=224448" title="உதுமா சட்டமன்றத் தொகுதி">
உதுமா சட்டமன்றத் தொகுதி

உதுமா சட்டமன்றத் தொகுதி, கேரளத்தின் 140 தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.

இது காசர்கோடு மாவட்டத்தில் காசர்கோடு வட்டத்திற்கு உட்பட்ட காசர்கோடு நகராட்சி, செம்மநாடு, தேலம்பாடி, பேடடுக்கை, முளியார், குற்றிக்கோல் ஆகிய ஊராட்சிகளும், ஹோஸ்துர்க் வட்டத்திற்கு உட்பட்ட பள்ளிக்கரை, புல்லூர்-பெரிய,உதுமா ஆகிய ஊராட்சிகளையும் கொண்டது. . சி.பி.ஐ.எம் கட்சியைச் சேர்ந்த கே. குஞ்ஞிராமன் 2011-ஆம் ஆண்டு தேர்தலில் வெற்றி பெற்றவர். .




</doc>
<doc id="224449" url="https://ta.wikipedia.org/wiki?curid=224449" title="காஞ்ஞங்காடு சட்டமன்றத் தொகுதி">
காஞ்ஞங்காடு சட்டமன்றத் தொகுதி

காஞ்ஞங்ஙாடு சட்டமன்றத் தொகுதி () கேரளத்தின் சட்டமன்றத்துக்கான 140 தொகுதிகளில் ஒன்று, இது காசர்கோடு மக்களவைத் தொகுதிக்கு உட்பட்டது.

இது காசர்கோடு மாவட்டத்தில் உள்ள காஞ்ஞங்காடு நகராட்சியையும், அஜானூர், பளால், கள்ளார், கினானூர்-கரிந்தளம்,கோடோம்-பேளூர், மடிக்கை, பனத்தடி ஆகிய ஊராட்சிகளையும் கொண்டது. . 2008-ல் சட்டமன்ற மறுசீரமைப்பிற்குப் பின் எல்லைகள் மாற்றப்பட்டன..

2011-ஆம் ஆண்டு நடைபெற்ற தேர்தலில் சி.பி.ஐ கட்சியைச் சேர்ந்த இ. சந்திரசேகரன் வெற்றி பெற்றார். 




</doc>
<doc id="224450" url="https://ta.wikipedia.org/wiki?curid=224450" title="ஜோசப் மோர்கன்">
ஜோசப் மோர்கன்

ஜோசப் மோர்கன் (Joseph Morgan: பிறப்பு: 1981 மே 16) ஒரு இங்கிலாந் நாட்டு நடிகர் மற்றும் விளம்பர நடிகர் ஆவார். இவர் தி வாம்பயர் டைரீஸ், தி ஒரிஜினல் போன்ற தொலைக்காட்சித் தொடர்களில் நடித்ததன் மூலம் புகழ் பெற்ற நடிகர் ஆனார். 

மோர்கன் 16, மே, 1981ஆம் ஆண்டு இலண்டன், இங்கிலாந்தில் பிறந்தார். 



</doc>
<doc id="224451" url="https://ta.wikipedia.org/wiki?curid=224451" title="கொடுவள்ளி">
கொடுவள்ளி

தமிழ்நாடு மாநிலத்தில் உள்ள திருவள்ளூர் மாவட்டத்தில் கொடுவள்ளி என்னும் கிராமம் உள்ளது.


</doc>
<doc id="224454" url="https://ta.wikipedia.org/wiki?curid=224454" title="பின்னணி குரல் கலைஞர்கள்">
பின்னணி குரல் கலைஞர்கள்

பின்னணிக் குரல் கலைஞர்கள் திரைப்படத்துறையில் பணியாற்றும் பணியாளர்கள் ஆவர். நடிகர்களுக்கு மொழி தெரியாத போதும், குரல் வளம் இல்லாத போதும், பின்னணியில் இவர்கள் குரல் கொடுக்கின்றனர். மொழி, உச்சரிப்பு, சரிப்படாதபோதும், நடிப்பின்போது குரல் துல்லியத்திற்காகவும். பிறமொழி படைப்புகளை நமதாக்கும் நிமித்தமும், ஏற்கும் கதாபாத்திரங்களின் தன்மைக்கு பொலிவூட்டவும் கால்ஷீட் இல்லாமையை சரிக்காட்டவும் ஏற்படுத்தப்பட்டதே இத்துறை.



</doc>
<doc id="224455" url="https://ta.wikipedia.org/wiki?curid=224455" title="கயலா எவேல்">
கயலா எவேல்

கயலா எவேல் (Kayla Ewell பிறப்பு: ஆகஸ்ட் 27, 1985) ஒரு அமெரிக்க நாட்டு நடிகை. இவர் தி வாம்பயர் டைரீஸ் என்ற தொலைக்காட்சி தொடரில் விக்கி டோனோவன் என்ற கதாபாத்திரத்தில் நடித்ததன் மூலம் புகழ் பென்ற நடிகை ஆனார். 



</doc>
<doc id="224456" url="https://ta.wikipedia.org/wiki?curid=224456" title="திருவம்பாடி">
திருவம்பாடி

திருவம்பாடி என்னும் ஊர் கேரளத்தின் கோழிக்கோடு மாவட்டத்தில் உள்ளது. 
இங்கு பல அருவிகள் உள்ளன. சாலியாறின் துணை ஆறான இருவஞ்ஞிப்புழை, திருவம்பாடிக்கு அருகில் பாய்கிறது. ரப்பர், தென்னை ஆகியவற்றைப் பயிரிடுகின்றனர்.

கோழிக்கோடு நகரத்தில் இருந்து 35 கிலோமீட்டர் பயணித்தால் திருவம்பாடியை அடையலாம்.
கோழிக்கோடு, முக்கம், கொடுவள்ளி, தாமரசேரி, கூடரஞ்ஞி, கோடஞ்சேரி, ஆனக்காம்பொயில் ஆகிய ஊர்களில் இருந்து நிறைய பேருந்துகள் இயக்கப்படுகின்றன.



</doc>
<doc id="224457" url="https://ta.wikipedia.org/wiki?curid=224457" title="கொண்டோட்டி">
கொண்டோட்டி

கொண்டோட்டி என்னும் ஊர் கேரளத்தின் மலப்புறம் மாவட்டத்தில் உள்ளது. இது மஞ்சேரிக்கு 18 கிலோமீட்டர் மேற்கில் அமைந்துள்ளது. பழையங்காடி மசூதி இங்குள்ளது. இங்கிருந்து 2 கிலோமீட்டர் தொலைவில் கோழிக்கோடு பன்னாட்டு வானூர்தி நிலையம் அமைந்துள்ளது. கோழிக்கோடு பன்னாட்டு வானூர்தி நிலையம் அமைந்துள்ள இடம் கொண்டோட்டி ஊராட்சிக்கு உட்பட்டது. கோழிக்கோடு - பாலக்காடு தேசிய நெடுஞ்சாலை -213, கொண்டோட்டி வழியாக செல்கிறது.


</doc>
<doc id="224462" url="https://ta.wikipedia.org/wiki?curid=224462" title="மஞ்சேரி">
மஞ்சேரி

மஞ்சேரி என்னும் ஊர் கேரளத்தின் மலப்புறம் மாவட்டத்தில் அமைந்துள்ளது. மலப்புறம் மாவட்டத்தில் உள்ள முக்கியமான வியாபாரத் தலங்களில் ஒன்று. இது ஏறநாடு வட்டத்திற்கு உட்பட்டது. இந்த வட்டத்தின் தலைமையகம் மஞ்சேரியில் உள்ளது.


</doc>
<doc id="224464" url="https://ta.wikipedia.org/wiki?curid=224464" title="ஸ்ரீதட்சிணாமூர்த்தி ஸ்தோத்திரம்">
ஸ்ரீதட்சிணாமூர்த்தி ஸ்தோத்திரம்

ஸ்ரீதட்சிணாமூர்த்தி ஸ்தோத்திரம் ஆதிசங்கரர் அருளிய ஸ்தோத்திரம். ஆதிசங்கரரின் சீடர் சுரேஸ்வராச்சாரியார் ஸ்ரீதட்சிணாமூர்த்தி ஸ்தோத்திரத்திற்கு விளக்கவுரை இயற்றியுள்ளார்.
ஆதி குரு தட்சிணாமூர்த்தியை துதிப்பது போல் அமைந்துள்ளன இந்தப்பாடல்கள்.

ஸ்ரீதட்சிணாமூர்த்தி ஸ்தோத்திரப் பாடல்களை பாடுவதும், சிந்திப்பதும் ஓர் ஆன்மீக தியானம் என்று பத்தாவது பாடலில் கூறப்பட்டுள்ளது.

அத்வைத வேதாந்தத்தின் விளக்கம் இந்த துதிப்பாடல்களில் மறைந்துள்ளது என்று கூறப்படுகிறது.



</doc>
<doc id="224465" url="https://ta.wikipedia.org/wiki?curid=224465" title="வேங்கரா">
வேங்கரா

வேங்கரா (வேங்கரை) என்னும் ஊர் கேரளத்தின் மலப்புறம் மாவட்டத்தில் உள்ளது. இதைச் சுற்றி கொண்டோட்டி, செம்மாடு, மலப்புறம், கோட்டக்கல் ஆகிய ஊர்கள் உள்ளன.

மலப்புறத்தில் தொடங்கும் சாலை வேங்கரை வழியாக, கூரியாடு கக்காடு 17-ஆம் தேசிய நெடுஞ்சாலையைக் கடந்து மம்புறம் செம்மாடு வழியாக பரப்பனங்காடியில் முடிகிறது. கோழிக்கோ‍டில்இருந்து வேங்கரைக்கு பேருந்துகள் இயக்கப்படுகின்றன. அந்த பேருந்துகள் தேசிய நெடுஞ்சாலையில் வந்து செம்மாடு வழியாக வேங்கரைக்கு வந்தடைகின்றன. அதுபோல் கொளப்புறம் குன்னும்‌புறம், அச்சனம்பலம், சேறூர் வழியாகவும் வேங்கரைக்கு வரும் பேருந்துகளும் உள்ளன. திரூரில் இருந்தும் வேங்கரைக்கு பேருந்துகள் உள்ளன. இவை எடரிக்கோடு, கோட்டக்கல் வழியாக வேங்கரையை அடைகின்றன.


</doc>
<doc id="224468" url="https://ta.wikipedia.org/wiki?curid=224468" title="பாகாஜதீன்">
பாகாஜதீன்

புரட்சித் தளபதி பாகாஜதீன் (1879-1915) இந்திய விடுதலைக்காக போராடியவர்களில் மிகவும் குறிப்பிடத்தக்கவர். வீரம் மிக்கவர்.

இவர் 1879 டிசம்பர் 5 ஆம் தேதி உமேஷ் சந்திர முதர்ஜி தம்பதியினருக்கு மகனாகப் பிறந்தார். இவரது இயற்பெயர் ஜதீந்திர நாத் முகர்ஜி. 

இளம் வயதிலேயே, வங்காள மாநிலம் நாதியா மாவட்டத்தின் கோயா கிராமத்தில் உள்ள கோடுய் நதிக்கரைப் புதரில் மறைந்திருந்த ஒன்பது அடி நீள வங்கப் புலி இவர் மீது பாய்ந்தது. இருபது நிமிடம் அதனுடன் போராடி சிறு கத்தியின் உதவியுடன் அதனைக் கொன்றதோடு புலி கடிபட்ட காலை வெட்ட வேண்டும் என்று மருத்துவர் கூறியதற்கு சம்மதிக்காமல் மனோபலத்தால் குணமடைந்தார். 

இந்நிகழ்ச்சிக்குப் பின்னர் ’புலியைக் கொன்றவன்’ என்ற பொருளில் பாகா ஜதீன் என்று மக்கள் இவரை அழைத்தனர். 

ராஷ்பிகாரி போஸ் போன்ற தலைவர்களின் பேச்சுக்கள் , கதர்க்கட்சி வீரர்களின் போராட்டங்கள், சுவாமி விவேகானந்தரின் கொள்கை முழக்கங்கள் போன்றவற்றால் ஈர்க்கப்பட்ட ஜதீன் அரவிந்தரின் இயக்கத்தில் அவருக்கு வலது கரமாக செயல்பட்டார். அதன்பின் அனுசீலன் சமிதி என்ற புரட்சி இயக்கத்தை உருவாக்கி செயல்பட்டார்.

தாம் சம்பந்தப்படாத வழக்கில் சிக்கவைக்கப்பட்டு ஓராண்டு சிறையில் சித்திரவதை அனுபவித்த பின்னர் 1911 பிப்ரவரி 21 இல் விடுதலையாகி வெளியே வந்தார்.

டார்ஜிலிங்கிற்கு ரயிலில் பயணம் செய்து கொண்டிருந்த போது, ஒரு முதியவருக்கு குடிக்க தண்ணீர் கேட்டு தவித்துக்கொண்டிருந்ததை கண்டு அவருக்கு அடுத்த நிலையத்தில் தன்னிடமிருந்த பாத்திரத்தில் தண்ணீர் கொண்டு வந்தார். அப்போது சிறிது நீர் மற்றவர்களை கேலி செய்து கொண்திருந்த ஆங்கிலேய இராணுவ அதிகாரிகள் நால்வரில் ஒருவர் மேல் சிந்த அந்த அதிகாரி தடியார் ஜதீனை அடித்தார். அதை பொருட்படுத்தாமல் பெரியவரிடம் சென்று அருந்துவதற்கு தண்ணீரைக் கொடுத்துவிட்டு கீழே இறங்கி தன்னை அடித்த அதிகாரியின் கையை முறுக்கினார். அவருக்கு உதவ வந்த மற்ற மூன்று அதிகாரிகளும் இவர் ஒருவராலேயே அடித்து துவம்சம் செய்யப்பட்டு நடைபாதையிலேயே துவண்டு விழுந்தனர். 

இதன் காரணமாக தொடரப்பட்ட வழக்கில், ஆங்கிலேய நீதிபதி ஒரே ஓர் இந்தியன் நான்கு ஆங்கிலேயரை அடக்கினார் என்ற செய்தி வெளியே தெரிந்தால் இந்தியர்களுக்கு தன்னம்பிக்கையும் துணிவும், ஆங்கிலேயருக்கு இந்தியர் மேல் அச்சமும்,அவமானமும் ஏற்படும் என்று உணர்ந்து வழக்கை தள்ளுபடி செய்தார்.



</doc>
<doc id="224469" url="https://ta.wikipedia.org/wiki?curid=224469" title="மலேசியா எயர்லைன்சு விமானம் 17">
மலேசியா எயர்லைன்சு விமானம் 17

மலேசியா ஏர்லைன்சு விமானம் 17 ("Malaysia Airlines Flight 17", எம்எச்17 ("MH17"/"MAS17") என்பது ஆம்ஸ்டர்டாமில் இருந்து கோலாலம்பூர் நோக்கி சென்றுகொண்டிருக்கையில், 2014 சூலை 17 இல், விபத்துக்குள்ளாகி வீழ்ந்து நொறுங்கிய மலேசிய நாட்டு வானூர்தி ஆகும். போயிங் 777 ரக விமானம் உக்ரைனின் தோனெத்ஸ்க் வட்டாரத்தில் கிராபோவ் நகருக்கு அண்மையில் உருசிய எல்லையில் இருந்து கிட்டத்தட்ட 40 கிமீ தொலைவில் வீழ்ந்தது. விமானத்தில் பயணம் செய்த அனைத்து 283 பயணிகளும், 15 பணியாளர்களும் உயிரிழந்தனர்.

உக்ரைனில் உருசிய-சார்புக் கிளர்ச்சியாளர்களுக்கும், அரசுப் படையினருக்கும் இடையில் இடம்பெற்று வரும் போர்ப் பகுதியிலேயே விமானம் வீழ்ந்துள்ளது. அமெரிக்கப் புலனாய்வுத்துறை அறிக்கைகளின் படி, இவ்விமானம் ஏவுகணைத் தாக்குதலுக்கு உள்ளாகியதாகக் கூறப்படுகிறது. ஆனாலும், யார் இதனைச் சுட்டு வீழ்த்தினார்கள் என்பது உறுதிப்படுத்தப்படவில்லை. உக்ரைனியப் பிரச்சினையில் உருசியா சம்பந்தப்பட்டிருப்பதால் அதன் மீது அமெரிக்கா பல பொருளாதாரத் தடைகளை அறிவித்த அடுத்த நாள் விமானம் சுட்டு வீழ்த்தப்பட்டுள்ளது.

விமானம் 10,000 மீட்டர் உயரத்தில் வைத்து பூக் நில வான் ஏவுகணை மூலம் சுட்டு வீழ்த்தப்பட்டிருப்பதாக உக்ரைனின் உட்துறை அமைச்சு அறிவித்தது. உக்ரைனிய அரசுத்தலைவர் பெத்ரோ பொரொசென்கோ இதனை ஒரு "பயங்கரவாதத் தாக்குதல்" எனக் கூறியுள்ளார். உக்ரைனியப் படையினரே விமானத்தை சுட்டு வீழ்த்தினர் என கிளர்ச்சியாளர்கள் குற்றம் சுமத்தினர். தாம் ஒரு பயணிகள் விமானத்தை சுட்டு வீழ்த்தியதாக கிளர்ச்சியாளர்கள் இருவர் தமக்குள் தொலைபேசியில் உரையாடியதைத் தமது புலனாய்வுப் பிரிவு ஒட்டுக் கேட்டதாக உக்ரைனிய அரசு அறிவித்தது.

11 செப்டம்பர் 2001 தாக்குதலுக்குப் பிறகு நடந்த மிகவும் மோசமான வானூர்தித் தொடர்பான தாக்குதலாக இந்நிகழ்வு கருதப்படுகிறது.

நெதர்லாந்தின் தலைநகர் ஆம்ஸ்டர்டாமிலிருந்து மலேசியத் தலைநகர் கோலாலம்பூருக்கு சூலை 17, 2014 அன்று 12:15 (நெதர்லாந்து நேரம்) மணியளவில் விமானம் புறப்பட்டது. பயண அட்டவணைப்படி இவ்விமானம் காலை 06:10 (மலேசிய நேரம்) மணியளவில் கோலாலம்பூர் சென்று சேரவேண்டும். ஆனால் 17:15 (உக்ரைன் நேரம்) மணியளவில் கிழக்கு உக்ரேனின் வான்வெளிப் பகுதியில் விமானம் எரிந்து விழுந்தது. கடைசித் தொடர்பின்போது விமானம் 10,000 மீட்டர் உயரத்தில் பறந்துள்ளது.

விமானத்தில் பயணம் செய்த அனைத்து 283 பயணிகளும், 15 மலேசியப் பணியாளர்களும் உயிரிழந்தனர். இவர்களில் 192 பேர் நெதர்லாந்து நாட்டவர். சூலை 19 இல் அனைத்து 298 பேரினதும் விபரங்களை மலேசியா ஏர்லைன்சு நிறுவனம் வெளியிட்டது.

ஆத்திரேலியாவின் மெல்பேர்ண் நகரில் நடைபெறும் 20வது பன்னாட்டு எயிட்சுக் மாநாட்டில் கலந்து கொள்ளவென விமானத்தில் போய்க்கொண்டிருந்த கிட்டத்தட்ட 100 எயிட்சு வல்லுநர்களும், பன்னாட்டு எயிட்சு நிறுவனத்தின் முன்னாள் தலைவர் ஜோயிப் லாங்கேயும் இதில் கொல்லப்பட்டனர். இவர்களுடன் டச்சு மேலவை உறுப்பினர் வெல்லெம் விட்டெவீன், ஆத்திரேலிய எழுத்தாளர் லியாம் டேவிசன், மலேசியத் தமிழ் நடிகை சுபா ஜெய், மலேசியப் பிரதமர் நஜீப் துன் ரசாக்கின் பாட்டியார் சிறீ சித்த அமீரா ஆகியோரும் இறந்த பிரபலங்களில் அடங்குவர்.





</doc>
<doc id="224470" url="https://ta.wikipedia.org/wiki?curid=224470" title="தமிழ்நாடு அரசு ஊழியருக்கான நடத்தை விதிகள்">
தமிழ்நாடு அரசு ஊழியருக்கான நடத்தை விதிகள்

தமிழ்நாடு அரசு ஊழியர் நடத்தை விதிகள் (Tamilnadu Government Servants` Conduct Rules) என்பது தமிழ்நாடு அரசு மற்றும் அரசு சார்ந்த நிறுவனங்களில் பணிபுரியும் ஊழியர்கள், ஆசிரியர்கள், சீருடை பணியாளர்கள் மற்றும் அரசு உதவி பெறும் கல்விக்கூட ஆசிரியர்கள் மற்றும், ஊழியர்களின் சட்ட பூர்வமான குடும்ப உறுப்பினர்களை வகைப்படுத்தல், அசையும் மற்றும் அசையா சொத்துகள் வாங்குதல் மற்றும் விற்பனை செய்தல், கூட்டுறவு சங்கங்களில் பங்கேற்றல், அரசு தொடர்பற்ற தனிப்பட்ட தொழில் அல்லது வேலை செய்தல், ஏலச் சீட்டு கட்டுதல், வரதட்சனை, கொடை, பரிசுகள் வாங்குதல், பணியில் இருக்கும் போது உயர்கல்வி பயிலல், வெளிநாடுகளுக்குச் செல்ல கடவுச் சீட்டு வாங்குதல், . அலுவல் நேரங்களில் ஆர்ப்பாட்டம் (Demonstration) செய்தல், சங்க சந்தா வசூலித்தல், முதலீடுகள் செய்தல் மற்றும் கடன் வாங்குதல்; கொடுத்தல், வேலை நிறுத்தத்தில் பங்கெடுத்தல், அரசியல் கட்சியில் சேர்தல் மற்றும் தேர்தலில் பங்கெடுத்தல், சாதி சங்கங்களில் உறுப்பினராதல், இருதார திருமனம் புரிதல், பாலியல் வன்கொடுமையில் ஈடுபடல், போதைதரும் மருந்துகள்/பானங்கள் அருந்துதல், அரசியல் கட்சிகள் மற்றும் இந்திய இறையாண்மைக்கு எதிரான இயக்கங்களில் நேரடியாகவோ அல்லது மறைமுகமாகவோ பங்கெடுத்தல் போன்றவைகள் குறித்தான நடத்தை விதிகள் விரிவாக அரசு ஊழியர்கள், ஆசிரியர்கள் மற்றும் சீருடை பணியாளர்களுக்கு அறிவுறுத்தப்படுகிறது.. 


அரசு ஊழியர்கள் தங்களின் அசையும்; அசையாச் சொத்துகள், நகைகள், செலுத்திய காப்பீட்டு கட்டணங்கள், வங்கி வைப்புகள், சேமநல நிதி (Provident Fund), கடன்களும் பொறுப்புகளும் (Loans and Liabilities) குறித்தான முழு விவரங்கள், முதன் முதலில் அரசுப் பணியில் சேர்ந்தவுடனும், பின் ஐந்து ஆண்டுகளுக்கு ஒரு முறையும், பின் அரசுப் பணியிலிருந்து ஓய்வு பெறுவதற்கு ஒராண்டு முன்னரும் குறிப்பிட்ட படிவங்களில் தங்களது சொத்து-பொறுப்பு பட்டியல்களை (Assets and Liabilities Statements) அரசுக்கு சமர்ப்பிக்க வேண்டும்..

அரசு ஊழியர் நடத்தை விதிகளை மீறி செயல்படும் ஊழியர்கள் மீது துறை சார்ந்த (Departmental Action) நடவடிக்கை எடுத்து உரிய தண்டனைகள் வழங்கப்படும்.



</doc>
<doc id="224471" url="https://ta.wikipedia.org/wiki?curid=224471" title="ஜங்க்ப்ராவ் பார்க்">
ஜங்க்ப்ராவ் பார்க்

ஜங்க்ப்ராவ் பார்க் (Jungfrau Park) சுவிட்சர்லாந்திலுள்ள இண்டர்லகேனில், அமைந்துள்ள ஒரு சுற்றுலாத்தலமாகும். இது 2003ஆம் ஆண்டு துவங்கப்பட்டது. சில தடைகள் காரணமாக 2006ஆம் ஆண்டு மூடப்பட்டது. மே 16, 2009ஆம் ஆண்டு புதுப் பொலிவுடன் மறுபடியும் துவங்கப்பட்டது. இந்த சுற்றுலாத்தலம் கோடைகால பருவங்களில் மட்டும் திறக்கப்படும்.



</doc>
<doc id="224473" url="https://ta.wikipedia.org/wiki?curid=224473" title="குணரத்தினம் அம்மையார்">
குணரத்தினம் அம்மையார்

குணரத்தினம் அம்மையார் (1906-1999) தென்னாப்பிரிக்க அரசியல், சமூக, பொருளாதார உரிமைப் போராட்டங்களில் பங்கு கொண்ட பெண்மணி ஆவார். பெண்களின் கல்வி, சுதந்திரம் அகியவற்றில் அக்கறைக் காட்டியவர். மருத்துவராகப் பணி புரிந்தவர். கேசவலு குணரத்தினம் நாயுடு என்பது இவரது முழுப்பெயர் ஆகும். இருப்பினும் இப்பெயரில் சாதி அடையாளம் உள்ளதால் தம் பெயரைச் சுருக்கமாக டாக்டர் குணம் என்று அமைத்துக் கொண்டார்.

இவருடைய தந்தையார் ஆர்.கே.நாயுடு மயிலாடுதுறையில் பிறந்தவர். தாயார் தங்கச்சி நாயுடுவின் குடும்பம் மொரீசியசில் குடியேறியிருந்தது.டாக்டர் குணம் டர்பன் என்னும் ஊரில் பிறந்தார். ஆங்கிலப் பள்ளியில் சேர்வதற்கு முன் சத்திய ஞான சபை என்னும் பள்ளியில் தமிழ் படித்தார். இளம் அகவையிலேயே கூர்த்த மதியும் துணிவும் கொண்டு வளர்ந்தார். மருத்துவக் கல்வி பயில ஆசைப்பட்டார். அந்தக் காலத்தில் இந்தியப் பெண்களுக்கு மருத்துவக் கல்வி வசதி தென்னாப்பிரிக்காவில் இல்லை. எனவே 1928 இல் எடின்பர்க்கு பல்கலைக் கழகத்தில் சேர்ந்து மருத்துவப் படிப்பைப் பயின்றார்.எடின்பர்க்கில் படித்த காலத்தில் நோபல் பரிசு பெற்ற அறிஞர் சி.வி.ராமன், 'சில்வர் டங்' சீனிவாச சாத்திரி ஆகியோரைச் சந்திக்கும் வாய்ப்புகள் இவருக்குக் கிடைத்தன.

மருத்துவப் படிப்பு முடித்து 1936 ஆம் ஆண்டில் தாயகம் திரும்பிய டாக்டர் குணம் மருத்துவத் தொழிலைத் தொடங்கினார். அக்காலத்தில் நேட்டாலில் வாழ்ந்து வந்த இந்தியர்களுக்குக் கல்வி உரிமைகள் இல்லை. வேலை வாய்ப்புகள் தரப்படவில்லை. குழந்தைகளுக்குச் சத்துணவு இல்லை. இத்தகைய சூழலில் நேட்டால் இந்தியக் காங்கிரசு தொடங்கப் பட்டது. டாக்டர் குணம் இக்கட்சியில் சேர்ந்து பணியாற்றினார். நேட்டால் இந்தியக் காங்கிரசின் துணைத்தலைவராகத் தேர்ந்தெடுக்கப்பட்டார். நேட்டால் இந்தியக் காங்கிரசின் அமைப்பு நெறிகளின்படி பெண்களுக்கு வாக்குரிமை வழங்கப்படவில்லை. பின்னர் பெண்களுக்கு முழு உறுப்பினர் தகுதி வழங்கப்பட்டது.

தென்னாப்பிரிக்க அரசின் இனவெறிக் கொள்கையால் கருப்பு இனமக்களும் இந்தியர்களும் மிகுந்த துன்பத்திற்கு ஆளாயினர். நிலவுடைமை மற்றும் பிரதிநிதித்துவச் சட்டத்தைக் கொண்டு வந்த தென்னாப்பிரிக்க அரசு இந்தியர்களைத் தனிச்சேரிகளில் ஒதுக்கி வைக்க முடிவு செய்தது. இச்சட்டத்திற்கு எதிராகப் போராட மக்கள் திரண்டனர். அணி அணியாகப் போராட்டத்தில் கலந்து கொண்டனர். இப்போராட்டத்தில் 
டாக்டர் குணம் முன்னணியில் இருந்து போராடினார். 1946 ஆம் ஆண்டு சூன் திங்களில் இவர் சிறைப்படுத்தப்பட்டார்.இப்போராட்டக் காலத்தில் ஜி எம் நாயக்கர், டாக்டர் யூசுப் டாடு போன்ற தலைவர்களுடன் டாக்டர் குணம் தொடர்பு கொண்டார். தென்னாப்பிரிக்க அரசின்
அடக்குமுறைகளினால் பல முறை சிறைக்குச் சென்றார்.

அரசியல் போராட்டங்கள் மட்டுமல்லாது பெண்களின் கல்விக்கும் உரிமைகளுக்கும் பாடுபட்டார். ஊனமுற்றோர் நலத்திற்கு ஆவன செய்தார். செஞ்சிலுவை சங்கச் செயல்பாடுகளில் ஈடுபட்டார். திருமணங்களுக்கு ஆடம்பரமாகச் செலவு செய்வதைக் கண்டித்தார். குழந்தைகள் வளர்ச்சி பராமரிப்பு ஆகியவற்றில் கவனம் செலுத்தினார்.

1970 ஆம் ஆண்டில் இலண்டனுக்குச் சென்றார். ஆத்திரேலியாவிலும் சிம்பாப்வே நாட்டிலும் சில ஆண்டுகள் வாழ்ந்தார். 1990 ஆம் ஆண்டில் தென்னாப்பிரிக்காவுக்குத் திரும்பினார். 1994 இல் நடந்த சனநாயகத் தேர்தலில் பங்கு கொண்டார். தம் வாக்குரிமையைப் பயன்படுத்தினார். 1999 ஆம் ஆண்டில் காலமானார்.



</doc>
<doc id="224475" url="https://ta.wikipedia.org/wiki?curid=224475" title="வள்ளிக்குன்னு ஊராட்சி">
வள்ளிக்குன்னு ஊராட்சி

வள்ளிக்குன்னு (வள்ளிக்குன்று) ஊராட்சி கேரளத்தின் மலப்புறம் மாவட்டத்தில் உள்ளது. அரியல்லூர், வள்ளிக்குன்னு ஆகிய ஊர்கள் இந்த ஊராட்சிக்கு உட்பட்டன. வடக்கில் கடலுண்டியும், கிழக்கில் சேலேம்பிராவும், தேஞ்ஞிப்பலமும், மூன்னியூரும், தெற்கில் பரப்பனங்காடியும் உள்ளன. மேற்கில் அரபிக்கடல் பரந்து விரிந்திருக்கிறது. இது 25.14 சதுர கிலோமீட்டர் பரப்பளவைக் கொண்டது. இங்கு 35,517 மக்கள் வாழ்கின்றனர். இவர்களில் 88.41 சதவீதம் பேர் கல்வியறிவு பெற்றுள்ளனர்.

ஷொர்ணூர் - மங்களூர் ரயில் இந்த ஊரின் வழியாக செல்கிறது. கோழிக்கோட்டில் தொடங்கி கோட்டக்கடவு வழியாக பரப்பனங்காடியிக்கு போகும் பேருந்துகளும் வள்ளிக்குன்னில் நிற்கின்றன.





</doc>
<doc id="224476" url="https://ta.wikipedia.org/wiki?curid=224476" title="திரூரங்காடி">
திரூரங்காடி

திரூரங்காடி என்னும் ஊர், கேரளத்தின் மலப்புறம் மாவட்டத்தில் உள்ளது. இந்த ஊரை உள்ளடக்கிய ஊராட்சியும் இதே பெயரில் அழைக்கப்படுகிறது. 
இங்கு முஸ்லிம் மக்கள் அதிகளவில் வசிக்கின்றனர். திரூரங்காடி ஊராட்சிக்கு உட்பட்ட கக்காடு வழியாக தேசிய நெடுஞ்சாலை செல்கிறது.



</doc>
<doc id="224479" url="https://ta.wikipedia.org/wiki?curid=224479" title="தானூர்">
தானூர்

தானூர் என்னும் ஊர், கேரளத்தின் மலப்புறம் மாவட்டத்தில் உள்ளது. இங்கு ரயில் நிலையம் உள்ளது. முன்னர், போர்த்துக்கேயர் ஆட்சிக்கு உட்பட்டிருந்தது. இது திரூர் வட்டத்தில், தானூர் மண்டலத்திற்கு உட்பட்டது. இந்த ஊராட்சி தானூர், பரியாபுரம் ஆகிய ஊர்களை உள்ளடக்கியது. இது 19.49 சதுரகிலோமீட்டர் பரப்பளவைக் கொண்டது.
வடக்கில் பரப்பனங்காடி ஊராட்சியும், தெற்கில் தானாளூர், ஒழூர் ஊராட்சிகளும், மேற்கில் அரபிகடலும், கிழக்கில் நன்னம்பிரா, ஒழூர் ஊராட்சிகளும் உள்ளன.
தான்னி மரங்கள் அதிகமாக இருந்த இடம் என்பதால் தான்னியூர் என்று பெயர் பெற்றது. பின்னர் மருவி தானூர் என்றானது.



</doc>
<doc id="224482" url="https://ta.wikipedia.org/wiki?curid=224482" title="கிளைடு ஆறு">
கிளைடு ஆறு

கிளைடு ஆறு ("River Clyde", )இசுக்கொட்லாந்திலுள்ள ஓர் ஆறு ஆகும். ஐக்கிய இராச்சியத்தில் உள்ள நீளமான ஆறுகளில் ஒன்பதாகவும் இசுக்கொட்லாந்தில் மூன்றாவதாகவும் உள்ளது. இது கிளாஸ்கோ நகரத்தின் வழியாகச் செல்கிறது. பிரித்தானியப் பேரரசில் கப்பல் கட்டுவதற்கும் வணிகத்திற்கும் இது முதன்மையான ஆறாக விளங்கியது.

புதிய தொழிற்புரட்சி சார்ந்த காலத்தையும் தற்கால உலகையும் விவரிக்க விரும்பிய ஜான் அட்கின்சன் கிரிம்ஷா, ஜேம்ஸ் கே போன்ற கலைஞர்களுக்கு கிளைடு ஆறு ஓர் அகத்தூண்டலாக அமைந்தது. 


</doc>
<doc id="224484" url="https://ta.wikipedia.org/wiki?curid=224484" title="காட்டாக்கடை">
காட்டாக்கடை

காட்டாக்கடை என்னும் நகரம், கேரளத்தின் திருவனந்தபுரம் மாவட்டத்தில் உள்ளது. இது திருவனந்தபுரம் - நெய்யாறு அணை சாலையில், திருவனந்தபுரம் நகரத்தில் இருந்து 18 கிலோமீட்டர் வடகிழக்கில் அமைந்துள்ளது.

இங்கே கேரள அரசுப் பேருந்துகள் இயக்கப்படுகின்றன. நெய்யாற்றிங்கரை, நெடுமங்காடு ஆகிய ஊர்களுக்கு பேருந்துகள் சென்று வருகின்றன. வான்வழிப் போக்குவரத்திற்கு அருகில் உள்ள திருவனந்தபுரம் பன்னாட்டு வானூர்தி நிலையம் செல்ல வேண்டும்.



</doc>
<doc id="224488" url="https://ta.wikipedia.org/wiki?curid=224488" title="பாறசாலை">
பாறசாலை

பாறசாலை என்னும் ஊர், கேரளத்தின் திருவனந்தபுரம் மாவட்டத்தில் உள்ளது. இது பாறசாலை மண்டலத்திற்கு உட்பட்டது. இது 20.02 ச.கி.மீ பரப்பளவைக் கொண்டது. கேரளத்தின் தெற்கில், தமிழ் நாட்டை ஒட்டியுள்ளது. இங்கு 45,710 மக்கள் வாழ்கின்றனர். இவர்களில் கல்வியறிவு பெற்றவர்கள் 89.23 சதவீதம் பேர் ஆவர்.




</doc>
<doc id="224489" url="https://ta.wikipedia.org/wiki?curid=224489" title="அருவிக்கரை">
அருவிக்கரை

அருவிக்கரை (அருவிக்கரா) என்னும் ஊர், கேரளத்தின் திருவனந்தபுரம் மாவட்டத்தில் நெடுமங்காடு வட்டத்தில் உள்ளது. இது வெள்ளநாடு மண்டலத்திற்கு உட்பட்டது. 

நெடுமங்ஙாட்-அருவிக்கர-வட்டியூர்க்காவ்-திருவனந்தபுரம் றூட்டியோடியிருன்ன ஒரு ஸ்வகார்ய பஸ்ஸு மாத்ரமாண் கதாகதத்தினுள்ள ஏகமார்க்கம். ஸம்பன்னர் குதிரயெ பூட்டிய விñுவïியும் உபயோகிச்சுவன்னு. செறியகொண்ணி மேகலயிலுள்ளவர்க்க அருவிக்கரயுமாயி பந்தப்பெடுன்னதினு பணிதீர்த்த சாணிச்சð பாலவும் பி. வெல்லிங்ங்டண் மந்த்ரியாயிருன்ன காலத்து பணிதீர்த்த அருவிக்கரபாலவும் அருவிக்கரக்கார்க்கு மறக்கானாவாத்ததாண். 

குன்றுகளும், சமதளப் பகுதிகளையும், மலைச் சரிவுகளையும், தாழ்வான பகுதிகளையும் கொண்டது.
இங்கு ஆறுகளும் குளங்களும் உள்ளன.

அருவிக்கரை பகவதி கோயில், இடமண் சிவன் கோயில், இறயங்கோடு மகா விஷ்ணு கோயில், பகவதிபுரம், கரியங்குளம் தேவி கோயில், பொந்தன்பாரை சாந்திநகர், வெம்பனூர், பாறக்கோணம் ஆகிய ஊர்களில் கிறிஸ்தவ தேவாலயங்களும், அழிக்கோடு முஸ்லிம் மசூதியும் உள்ளன.




</doc>
<doc id="224491" url="https://ta.wikipedia.org/wiki?curid=224491" title="நேமம்">
நேமம்

நேமம் என்னும் ஊர், கேரளத்தின் திருவனந்தபுரம் மாவட்டத்தில் உள்ளது. இது திருவனந்தபுரத்தில் தொடங்கி கன்னியாகுமரி செல்லும் சாலையில் அமைந்துள்ளது. திருவனந்தபுரம் நகராட்சியின் புறநகர்ப் பகுதியாகவும் சேர்க்கப்பட்டுள்ளது.

வான்வழிப் போக்குவரத்திற்கு திருவனந்தபுரம் பன்னாட்டு வானூர்தி நிலையம் செல்லலாம். நேமத்தில் உள்ள ரயில் நிலையத்தின் மூலம் ஏனைய பகுதிகளுக்கான தொடருந்துகளில் செல்லலாம்.



</doc>
<doc id="224492" url="https://ta.wikipedia.org/wiki?curid=224492" title="பின்னியெசுடன் பாரந்தூக்கி">
பின்னியெசுடன் பாரந்தூக்கி

பின்னியெசுடன் பாரந்தூக்கி ("Finnieston Crane") இசுக்கொட்லாந்தின் கிளாசுக்கோ நகரின் மையத்தில் பயனற்ற நிலையில் உள்ளதோர் மிகப்பெரிய முனைநெம்பு பாரந்தூக்கி ஆகும். தற்போது இது வேலை செய்யாவிட்டாலும் நகரத்தின் பொறியியல் பாரம்பரியத்தைக் காட்சிப்படுத்தும் சின்னமாக பாதுகாக்கப்பட்டு வருகிறது. ஏற்றுமதிக்கான சரக்குகளை கப்பல்களில், குறிப்பாக நீராவிக் கப்பல்களில், ஏற்ற இது பேருதவியாக இருந்தது. 

கிளைடு ஆற்றில் இது போல மேலும் மூன்று பாரந்தூக்கிகள் உள்ளன; 2007 இல் ஐந்தாவதாக இருந்த பாரந்தூக்கி கழட்டப்பட்டது. உலகளவில் இதுபோன்ற பெரிய பாரந்தூக்கிகள் 11 மீதம் உள்ளன. பிபிசியின் பசிபிக் குவாய் ஒளிபரப்பில் செய்தி வாசிப்பவருக்குப் பின்னணியாக இது காணப்படுகிறது.

கிளாசுக்கோவிலிருந்து பொருட்களை ஏற்றுமதி செய்ய பரப்பளவில் "குயின்சு டாக்" எனப்பட்ட துறைமுகம் ஆகத்து 1877 இல் திறக்கப்பட்டது. 1890 களில் 130 தொன் எடை நீராவி பாரந்தூக்கி தற்போதுள்ள பாரந்தூக்கிக்கு மேற்கே கட்டப்பட்டது. இது பின்னர் பாலமொன்று கட்டப்படும் போது அழிக்கப்பட்டது. தற்போதுள்ள பாரந்தூக்கி கிளைடு ஆற்றின் மீது கட்டப்பட்ட கடைசி பெரும் முனைநெம்பு பாரந்தூக்கி ஆகும்.

பின்னியெசுடன் பாரந்தூக்கி சூன் 1928 இல் திறக்கப்பட்டது. இதனை கிளைடுத் துறைமுக ஆணையம் இயக்கி வந்தனர். வணிக பயன்பாட்டிற்கு 1932 இல் கொணரப்பட்டது. கோபுரத்தை கொவான்சு,செல்டன் & நிறுவனமும் முனைநெம்புப் பகுதியை கிளீவ்லாந்து பிரிட்ஜ் அண்டு எஞ்சினியரிங் நிறுவனமும் கட்டின; கிளைடு துறைமுக ஆணையத்தின் சார்பாக பொறியியலாளர் டேனியல் ஃபீபெ மேற்பார்வையிட்டார்.

இந்த பாரந்தூக்கியை அமைக்க மொத்தமாக அடித்தளத்துடன் செலவாயிற்று. இது "இசுடொப்கிரோசு பாரந்தூக்கி" அல்லது "கிளைடு துறைமுக ஆணைய பாரந்தூக்கி #7" என்று அலுவல் முறையாகக் குறிப்பிடப்பட்டாலும் பின்னியெசுடன் துறைக்கு அண்மையில் இருந்ததால் பரவலாக பின்னியெசுடன் பாரந்தூக்கி எனவே அழைக்கப்படலாயிற்று.



</doc>
<doc id="224519" url="https://ta.wikipedia.org/wiki?curid=224519" title="கழக்கூட்டம்">
கழக்கூட்டம்

கழக்கூட்டம் என்னும் ஊர், கேரளத்தின் திருவனந்தபுரம் மாவட்டத்தில் உள்ளது. இது திருவனந்தபுரம் நகரத்தில் இருந்து 17 கி.மீ. வடக்கில், 47-வது தேசிய நெடுஞ்சாலைக்கு அருகில் அமைந்துள்ளது. கேரளத்தின் முக்கிய தகவல் தொழில் நுட்பப் பூங்காவான டெக்னோபார்க் இங்குள்ளது.
கேரள பல்கலைக்கழகத்தின் அலுவலகம் இங்குள்ளது.


</doc>
<doc id="224524" url="https://ta.wikipedia.org/wiki?curid=224524" title="வாமனபுரம்">
வாமனபுரம்

வாமனபுரம் ஊராட்சி, கேரளத்தின் திருவனந்தபுரம் மாவட்டத்தில் நெடுமங்காடு வட்டத்தில் உள்ளது. . இது வாமனபுரம் மண்டல ஊராட்சிக்கு உட்பட்டது.

இது குன்று, மலைச்சரிவு, ஆறு, தாழ்ந்த நிலப்பகுதி ஆகியவற்றைக் கொண்டது. இங்கு வாமனபுரம் ஆறு பாய்கிறது.




</doc>
<doc id="224525" url="https://ta.wikipedia.org/wiki?curid=224525" title="சிறயின்கீழ்">
சிறயின்கீழ்

சிறயின்கீழ் (சிறயின்கீழு, சிறகின்கீழ்) ஊராட்சி, கேரளத்தின் திருவனந்தபுரம் மாவட்டத்தில் சிறயின்கீழ் வட்டத்தில் உள்ளது. இது சிறையின்கீழ் மண்டல ஊராட்சிக்கு உட்பட்டது.

சீதையை இராவணன் கடத்திக் கொண்டு போனபோது, பின்தொடர்ந்து சென்றது ஜடாயு என்னும் பறவை. அது பறந்து சென்ற போது கீழே இருந்தது இந்தப் பகுதி என்பதால் சிறகின்கீழ் என்ற பெயர் ஏற்பட்டது. பின்னர், சிறயின்கீழ் என மருவியதாக கருதுகின்றனர்.

இந்த ஊரில் ரயில் நிலையம் உள்ளது. கடைக்காவூர்-சிறயின்கீழ்-ஆற்றிங்கல் சாலையில் பேருந்துகள் இயக்கப்படுகின்றன.

இது குன்று, தாழ்வான பகுதி, சமதளம் ஆகிய பகுதிகளைக் கொண்டது. கடினகுளம், அஞ்சுதெங்கு ஏரிகள், வாமனபுரம் ஆற்றின் பகுதி, சார்க்கரை ஆற்றின் பகுதி ஆகியன நீராதாரங்களாக உள்ளது.



</doc>
<doc id="224527" url="https://ta.wikipedia.org/wiki?curid=224527" title="போயிங் 777">
போயிங் 777

போயிங் 777 போயிங் வணிக வானூர்திகள் நிறுவனத்தால் வடிவமைக்கப்பட்டு தயாரிக்கப்படும் நீள்தொலைவு இரட்டைப் பொறி அகலவுரு தாரை வானூர்தி குடும்பமாகும். இது பெரிய இரட்டைப்பொறி வானூர்திகளில் ஒன்றாகும். இதில் பொதுவாக 314 முதல் 451 வரையிலானப் பயணிகள் அமரக்கூடும்.5235 முதல் 9380 வரையிலான (கடல்வழி மைல்) தொலைவு செல்லக்கூடியது. பரவலாக "டிரிப்பிள் செவன்" என அழைக்கப்படும் இந்த வானூர்தியின் குறிப்பிடத்தக்க பண்புக்கூறுகள்: மிகப்பெரும் விட்டமுடைய டர்போ பொறிகள், ஒவ்வொரு முதன்மை கீழறங்கு அமைப்பிலும் ஆறு சக்கரங்கள், வட்ட வடிவில் அமைந்த எரிபொருட் கிடங்கு, தகடு போன்ற வால் கூம்பு ஆகியன ஆகும்.எட்டு முதன்மை வான்சேவை நிறுவனங்களுடன் கலந்தாய்ந்து உருவாக்கப்பட்ட 777 போயிங்கின் 767க்கும் 747க்கும் இடையேயான கொள்ளளவு வேறுபாட்டை இணைக்கும் வகையில் வடிவமைக்கப்பட்டுள்ளது. இதுவே போயிங்கின் கம்பி வழிப் பறப்பு வானூர்தியாகும்; கணினி ஒத்திசைக்கும் கட்டுப்பாடுகளைக் கொண்டுள்ளது. மேலும் முழுமையும் கணினி-வடிவமைத்த வணிக வானூர்தியாகும்.

1995இல் முதல் 777-200 வானூர்திகள் சேவை புரியத் தொடங்கின. அடுத்து சற்றே நீட்டித்த 777-300 (33.3 அடி அல்லது 10.1 மீ நீட்டிக்கப்பட்டது) 1998இல் சேவைக்கு வந்தது. நீள்தொலைவு செல்லக்கூடிய 777-300ER மற்றும் 777-200LR வேறுபாடுகள் முறையே 2004இலும் 2006இலும் சேவைக்கு வந்தன. சரக்குகளை ஏற்றிச் செல்லவல்ல 777F தனது முதல் பறப்பை 2008இல் நிகழ்த்தியது.

போயிங் 777இன் வேறுபாடுகளாவன :
5000+ வான்வழி மைல்கள் வீச்சு
9000+ வான்வழி மைல்கள் வீச்சு
சரக்கு வானூர்திகள்

777இரக வானூர்திகளில் முதலில் சேவைக்கு விடப்பட்டது 777-200 ஆகும். இது முதலில் சூன் 12, 1994இல் பறக்க விடப்பட்டது. யுனைடெட் எயர்லைன்சு நிறுவனத்தின் வணிக சேவையில் சூன் 7, 1995 முதல் ஈடுபடுத்தப்பட்டது. இதில் 440 பயணிகள் 5240 வான்வழி மைல்கள் (9700 கிமீ) தொலைவிற்கு செல்லவியலும். இதுவரை 777-200 இரக வானூர்திகள் 88 தயாரிக்கப்பட்டுள்ளன; தயாரிப்பு காத்திருப்பு எதுவும் இல்லை.

777-200ER என்பது 777-200 இரகத்தின் விரிவுபடுத்தப்பட்ட தொலைதூரமுடைய இரகமாகும். இந்த இரக வானூர்திகள் அதே அளவுப் பயணிகளுடன் 7725 வான்வழி மைல்கள் (14305 கிமீ) தொலைவு பறக்க வியலும். இதுவரை 777 -200ER இரக வானூர்திகள் 422 தயாரிக்கப்பட்டுள்ளன; தயாரிப்பு காத்திருப்பு எதுவும் இல்லை.

தகவல்கள் மே 31, 2014


</doc>
<doc id="224529" url="https://ta.wikipedia.org/wiki?curid=224529" title="சாத்தன்னூர்">
சாத்தன்னூர்

சாத்தன்னூர் என்னும் ஊர் கேரளத்தின் கொல்லம் மாவட்டத்தில் உள்ளது. இது கொல்லம் நகரத்தில் இருந்து திருவனந்தபுரம் வரை செல்லும் தேசிய நெடுஞ்சாலை 47-ல் அமைந்துள்ளது. இத்திக்கரை ஆற்றின் அருகில், கொல்லத்தில் இருந்து 16 கிலோமீட்டர் தெற்கில் அமைந்துள்ளது. 
திருவனந்தபுரத்தில் இருந்து 55 கிலோமீட்டர் வடக்கில் அமைந்துள்ளது. இத்திக்கரை மண்டலம், சாத்தன்னூர் சட்டமன்றத் தொகுதி ஆகியவற்றின் தலைமையகத்தையும் கொண்டுள்ளது. 



</doc>
<doc id="224530" url="https://ta.wikipedia.org/wiki?curid=224530" title="திரூர்">
திரூர்

திரூர் நகராட்சி கேரளத்தின்மலப்புறம் மாவட்டத்தில் உள்ளது. இது கோழிக்கோட்டில் இருந்து 41 கி.மீட்டர் தொலைவிலும், மலப்புறத்தில் இருந்து 26 கி.மீட்டர் தொலைவிலும் அமைந்துள்ளது. இந்த நகராட்சி 16.5 சதுர கிலோமீட்டர் பரப்பளவைக் கொண்டுள்ளது. 2001-இல் எடுக்கப்பட்ட மக்கள் தொகைக் கணக்கெடுப்பின்போது, 53,650 மக்கள் வாழ்ந்தனர்.

இங்கு வெற்றிலைச் செடியை பயிரிடுகின்றனர். 

இங்குள்ள துஞ்சத்து எழுத்தச்சன் வீட்டில் துஞ்சத்து எழுத்தச்சன் மலையாள பல்கலைக்கழகம் அமைப்பதற்கான திறப்பு விழா நடந்தது.



</doc>
<doc id="224531" url="https://ta.wikipedia.org/wiki?curid=224531" title="கோட்டக்கல்">
கோட்டக்கல்

கோட்டக்கல் என்னும் ஊர், கேரளத்தின் மலப்புறம் மாவட்டத்தில் அமைந்துள்ளது. இது மலப்புறத்தில் இருந்து 12 கி.மீ தென்மேற்கு திசையில் அமைந்துள்ளது. கோட்டை அமைந்துள்ள இடம் என்ற பொருளில் கோட்டக்கல் (கோட்டைக்கல்) எனப் பெயர் பெற்றது.

வான்வழிப் போக்குவரத்திற்கு கோழிக்கோடு பன்னாட்டு வானூர்தி நிலையம் செல்ல வேண்டும். இங்கிருந்து 25 கிலோமீட்டர் தொலைவில் உள்ளது.
திரூரில் ரயில் நிலையம் உள்ளது. இங்கிருந்து 12 கிலோமீட்டர் தொலைவில் உள்ளது.
தேசிய நெடுஞ்சாலை-17, கோட்டக்கல் வழியாக செல்கிறது.

கோட்டக்கல்லில் "கோட்டக்கல் ஆர்ய வைத்திய சாலை" எனும் வைத்தியசாலை அமைந்துள்ளது. 


</doc>
<doc id="224539" url="https://ta.wikipedia.org/wiki?curid=224539" title="தமிழ்நாடு அரசு ஊழியர்களை வகைப்படுத்தல்">
தமிழ்நாடு அரசு ஊழியர்களை வகைப்படுத்தல்

தமிழ்நாடு அரசு ஊழியர்களை வகைப்படுத்தல்: (Classification of Government Employees) அரசு ஊழியர்கள்/ஆசிரியர்களுக்கு வழங்கப்படும் தர ஊதியத்தை (Grade Pay) அடிப்படையாகக் கொண்டு அரசு ஊழியர்கள், அலுவலர்கள் மற்றும் ஆசிரியர்களை கீழ்கண்டவாறு வகைப்படுத்துகிறது..


01-01-1996 முதல் ரூபாய் 9,300/-ம் அதற்கு மேலும் அடிப்படை ஊதியம் (Basic Pay) பெறும் அரசு அலுவர்கள் மற்றும் ஆசிரியர்கள், அனைத்து சான்றிதழ்களுக்கு உண்மை நகல் என கையொப்பமிட்டு சான்று (Attestation) செய்யும் அதிகாரம் அரசு வழங்கி இருந்தது.. தற்போது இவ்வதிகாரம், 01-01-2006 முதல் தர ஊதியம் (Grade Pay) ரூபாய் 4,500/-ம் அதற்கு மேலும் பெறுபவர்களுக்கு மட்டுமே உண்டு..




</doc>
<doc id="224541" url="https://ta.wikipedia.org/wiki?curid=224541" title="வடக்கு பறவூர்">
வடக்கு பறவூர்

வடக்கு பறவூர் என்னும் ஊர் கேரளத்தின் எறணாகுளம் மாவட்டத்தில் உள்ளது. இதை பறூர் என்றும் அழைப்பர். எறணாகுளம் மாவட்டத்தின் தெற்கில் இன்னொரு பறவூர் உள்ளதால், இதனை வடக்கு பறவூர் என்கின்றனர். மலையாளத்தில் வடக்கன் பறவூர் என்கின்றனர். 

இவ்வூரின் பெயர் பறையூர் என்ற தமிழ்ப் பெயராகும். இது மலையாளத்திற்கு மாறியபோது, ஐகாரம் கெட்டு பறவூர் என்றானது. பறையர்கள் வாழ்ந்ததால் இப்பெயர் பெற்றது என்பர். பறையர்கள் வாழ்ந்த ஊரை முற்காலத்தில் பறைச்சேரி என்றும் அழைத்தனர்.

இது திருச்சூர் வட்டத்தை ஒட்டி அமைந்துள்ளது. அருகில் பெரியாறு பாய்கிறது. சிறு நீர்ப்பரப்புகள் உள்ளமையால் சிறு தீவுகளைக் காணலாம். கொடுங்கல்லூர் ஏரியும், வராப்புழை ஏரியும் இங்குள்ளன.

எறணாகுளம், ஆலுவா, கொடுங்ஙல்லூர், திருச்சூர், குருவாயூர் ஆகிய ஊர்களுக்கு பேருந்துகள் இயக்கப்படுகின்றன. இங்கிருந்து 16 கிலோமீட்டர் தொலைவில் ஆலுவா ரயில் நிலையம் அமைந்துள்ளது. கொச்சி பன்னாட்டு வானூர்தி நிலையம் இங்கிருந்து 20 கி.மீ தொலைவில் அமைந்துள்ளது. இங்கு படகுப் போக்குவரத்தும் உண்டு.

ஆகியவை இக்கோயிலில் அலங்கரிக்கப்படும் சக்தியின் வடிவங்களாகும்.



</doc>
<doc id="224554" url="https://ta.wikipedia.org/wiki?curid=224554" title="ராமானுசன் (திரைப்படம்)">
ராமானுசன் (திரைப்படம்)

ராமானுசன் 2014-ம் ஆண்டில் வெளிவந்த, இந்திய கணிதவியலாளர் ஸ்ரீநிவாச ராமானுஜன் அவர்களின் வாழ்க்கைக்குறிப்பினை அடிப்படையாகக் கொண்ட ஒரு தமிழ் திரைப்படமாகும். இத்திரைப்படத்தை எழுதி இயக்கியிருப்பவர் இயக்குநர் ஞான ராஜசேகரன் ஆவார். அபிநய் வத்தி, அப்பாஸ், சுஹாசினி மணிரத்னம், கெவின் மெக்கௌன், பாமா, மைக்கேல் லைபர் ஆகியோர் நடித்த இத்திரைப்படம் தமிழ் மற்றும் ஆங்கில மொழிகளில் வெளியானது.



</doc>
<doc id="224557" url="https://ta.wikipedia.org/wiki?curid=224557" title="நாக சைதன்யா">
நாக சைதன்யா

நாக சைதன்யா அக்கினேனி (Naga Chaitanya, பிறப்பு: நவம்பர், 23, 1986) இவர் ஒரு தெலுங்கு திரைப்பட நடிகர் ஆவார். இவர் தமிழ், தெலுங்கு திரைப்பட நடிகர் அக்கினேனி நாகார்ஜுனா வின் மகன் ஆவார். இவர் 2009ஆம் ஆண்டு ஜோஷ் என்ற திரைப்படத்தின் மூலம் திரைப்படத்துறைக்கு அறிமுகமானார். அதை தொடர்ந்து 100% லவ், மனம், ஆடோநகர் சூர்யா உள்ளிட்ட திரைப்படங்களில் நடித்துள்ளார்.

Naga Chaitanya Biography


</doc>
<doc id="224558" url="https://ta.wikipedia.org/wiki?curid=224558" title="கரண் குந்த்ரா">
கரண் குந்த்ரா

கரண் குந்த்ரா (Karan Kundra, பிறப்பு: அக்டோபர் 11, 1984) ஒரு இந்திய தொலைக்காட்சி நடிகர் மற்றும் விளம்பர நடிகர் ஆவார். இவர் 2009ஆம் ஆண்டு கிடானி மொஹப்பத் ஹை என்ற தொலைக்காட்சி தொடரின் மூலம் நடிப்புத்துறைக்கு அறிமுகமானார். அதை தொடர்ந்து ஆஹாத், ஜரா நாச்கே திகா, கிடானி மொஹப்பத் ஹை-2, டெரி மேரி லவ் ஸ்டோரிஸ் உள்ளிட்ட தொடர்களில் நடித்ததன் மூலம் புகழ் பெற்ற நடிகர் ஆனார். 





</doc>
<doc id="224559" url="https://ta.wikipedia.org/wiki?curid=224559" title="ஆண்ட்-மேன்">
ஆண்ட்-மேன்

ஆன்ட்-மேன் இது 2015ஆம் ஆண்டு திரைக்கு வந்த சூப்பர் ஹீரோ திரைப்படமாகும். இந்த திரைப்படத்தை பெய்டன் ரீட் இயக்க, போல் றட் மற்றும் மைக்கேல் டக்ளஸ் நடித்துள்ளார்கள். இந்த திரைப்படத்தை மார்வெல் ஸ்டுடியோ தயாரிக்க, வால்ட் டிஸ்னி ஸ்டுடியோவில் மோஷன் பிக்சர்ஸ் வினியோகம் செய்கின்றது.



</doc>
<doc id="224560" url="https://ta.wikipedia.org/wiki?curid=224560" title="கேவின் பிகே">
கேவின் பிகே

கேவின் பேகே Kevin Feige (பிறப்பு: ஜூன் 2, 1973) இவர் ஒரு அமெரிக்க திரைப்பட தயாரிப்பாளர் மற்றும் மார்வெல் ஸ்டுடியோ வின் தலைவர் ஆவார். இவர் தயாரித்த திரைப்படங்கள் உலகளாவிய வசூலில் $8.3 பில்லியன் ஆகும். இவர் எக்ஸ்-மென் திரைப்படத்தின் மூலம் இணை தயாரிப்பாளராக அறிமுகமானார். 

கேவின் ஜூன் 2, 1973ஆம் ஆண்டு பாஸ்டன், மாசச்சூசெட்ஸ்ஸில் பிறந்தார். தென் கலிபோர்னியா பல்கலைக்கழகத்தில் கல்வி பயின்றார்.


</doc>
<doc id="224563" url="https://ta.wikipedia.org/wiki?curid=224563" title="ஏஜென்ட்ஸ் ஒப் எஸ்.ஏச்.ஐ.ஈ.எல்.டீ.">
ஏஜென்ட்ஸ் ஒப் எஸ்.ஏச்.ஐ.ஈ.எல்.டீ.

ஏஜென்ட்ஸ் ஒப் எஸ்.ஏச்.ஐ.ஈ.எல்.டீ. (Agents of S.H.I.E.L.D.) இது ஒரு அமெரிக்க நாட்டு அதிரடி சூப்பர்ஹீரோ தொடர். இந்த தொடரை மார்வெல் ஸ்டுடியோ நிறுவனம் தயாரித்துள்ளது. இந்த தொடரில் கிளார்க் கிரெக், மிங்க்-ந வென், பிரட் டால்டன், சோலே பென்னட், இயைன் டெ கெஸ்டெக்கேர், எலிஸபெத் ஹென்ஸ்டிரிட்கே உள்ளிட்ட பலர் நடித்துள்ளார்கள். தற்பொழுது இந்த தொடரின் 2வது பகுதி ஏபிசி தொலைக்காட்சியில் ஒளிபரப்பாகின்றது.


இந்த தொடர் செப்டம்பர் 24, 2013 முதல் மே 13, 2014 வரை மொத்தம் 22 அத்தியாயங்கள் ஒளிபரப்பானது.



</doc>
<doc id="224569" url="https://ta.wikipedia.org/wiki?curid=224569" title="ஸ்டுவர்ட் தீவு">
ஸ்டுவர்ட் தீவு

ஸ்டுவர்ட் தீவு / ராக்கியூரா ("Stewart Island / Rakiura") என்பது நியூசிலாந்தின் மூன்றாவது பெரிய தீவாகும். இது தெற்குத் தீவின் தெற்கே 30 கிமீ தொலைவில், ஃபோவா நீரிணைக்குக் குறுக்கே அமைந்துள்ளது. ஸ்டுவர்ட் தீவின் மொத்தப் பரப்பளவு 1,680 சதுரகிமீ ஆகும். 2013 கணக்கெடுப்பின் படி இங்கு 381 பேர் நிரந்தரமாக வாழ்கின்றனர். இவர்களில் பெரும்பாலானோர் ஓபான் என்ற குடியேற்றப்பகுதியில் வசிக்கின்றனர்.

உள்ளூர் மாவோரி மொழியில் ராக்கியூரா என்பது பொதுவாக வழங்கப்படும் பெயராகும். "ஒளிரும் வானங்கள்" என இதற்குப் பொருள். இத்தீவை 1770 இல் முதன்முதலாகக் கண்ணுற்ற ஐரோப்பியர் ஜேம்ஸ் குக் ஆவார். ஆனாலும், அவர் இதனைத் தெற்குத் தீவின் ஒரு பகுதியாகவே கருதினார். இதனால் இதற்கு தெற்கு முனை (South Cape) எனப் பெயரிட்டார். 1809 ல் ஆஸ்திரேலியாவின் ஜாக்சன் துறையில் (சிட்னியில்) இருந்து திமிங்கில வேட்டைக்காக இங்கு வந்த "பெகாசசு" கப்பலின் முதல் அதிகாரியான வில்லியம் ஸ்டுவர்ட்டின் நினைவாக இத்தீவிற்கு "ஸ்டுவர்ட் தீவு" எனப் பெயரிடப்பட்டது. இத்தீவின் நிலவரையை இவரே முதன்முதலில் வரைந்தார். இதன் மூலம் இவர் இத்தீவின் வடமுனையைக் கண்டறிந்து, இது ஒரு தீவு என நிறுவினார். இங்குள்ள மிகப்பெரும் தென்கிழக்குத் துறைமுகம் பெகாசசு துறை என அழைக்கப்படுகிறது. இவர் மீண்டும் 1820களிலும், 1840களிலும் இத்தீவிற்கு பயணம் மேற்கொண்டார்.

1841 இல் இத்தீவு நியூசிலாந்தின் மூன்று மாகாணங்களில் ஒன்றாக ஆக்கப்பட்டு அதற்கு நியூ லெயின்ஸ்டர் எனப் பெயரிடப்பட்டது. ஆனாலும், ஐந்தாண்டுகளுக்குப் பின்னர் இம்மாகாணம் இல்லாதொழிக்கப்பட்டு, தெற்குத் தீவையும் உள்ளடக்கிய நியூ மன்ஸ்டர் மாகாணத்தினுள் கொண்டு வரப்படது. பின்னர் 1853 இல் நியூ மன்ஸ்டர் மாகாணமும் நீக்கப்பட்டு, ஸ்டுவர்ட் தீவு 1861 வரை ஒட்டாகோ மாகாணத்தில் சேர்க்கப்பட்டது. 1876 இல் மாகாணங்கள் இல்லாதொழிக்கப்பட்டன.

20ம் நூற்றாண்டு வரை ஸ்டுவர்ட் தீவு என்ற பெயரே அதிகாரபூர்வமாக இருந்தது. பின்னர் 1998 ஆம் ஆண்டில் இத்தீவின் பெயர் அதிகாரபூர்வமாக ஸ்டுவர்ட் தீவு/ராக்கியூரா என மாற்றப்பட்டது.



</doc>
<doc id="224582" url="https://ta.wikipedia.org/wiki?curid=224582" title="கிளாசுக்கோ பன்னாட்டு வானூர்தி நிலையம்">
கிளாசுக்கோ பன்னாட்டு வானூர்தி நிலையம்

கிளாசுக்கோ பன்னாட்டு வானூர்தி நிலையம் ( "Glasgow International Airport") (முன்னதாக கிளாசுக்கோ அப்பாட்சிஞ்ச் வானூர்தி நிலையம்) இசுக்கொட்லாந்திலுள்ள ஓர் பன்னாட்டு வானூர்தி நிலையம் ஆகும். இது கிளாசுக்கோவின் மையத்திலிருந்து மேற்கே தொலைவில் ரென்ப்ரெசையரில் ரென்ப்ரெக்கும் பாய்சுலேக்கும் அண்மையில் அமைந்துள்ளது. இந்த வானூர்தி நிலையத்தின் ஊடாக 2011ஆம் ஆண்டில் ஏறத்தாழ 6.9 மில்லியன் பயணியர் பயணித்துள்ளனர். இது 2010ஆம் ஆண்டு எண்ணிக்கையை விட 5.1% கூடுதலாகும். இசுக்கொட்லாந்தில் எடின்பர்கு வானூர்தி நிலையத்திற்கு அடுத்ததாக இரண்டாவது பெரிய வானூர்தி நிலையமாக இது விளங்குகிறது. மேலும் ஐக்கிய இராச்சியத்தில் எட்டாவது போக்குவரத்து மிக்க வானூர்தி நிலையமாக உள்ளது. 
இந்த நிலையத்தை பயன்படுத்தும் முதன்மை வான்பறப்புச் சேவை நிறுவனங்கள்: பிரித்தானிய வான்வழி, லோகான்ஏர். லோகான்ஏர் இதனை தனது அச்சுநிலையமாக பயன்படுத்துகிறது. மற்ற பெரிய சேவை நிறுவனங்கள்: பிஎம்ஐ பிராந்திய சேவை, பிளைபெ, ஈசிஜெட், ஜெட்2, தாமசு குக் எயர்லைன்சு, தாம்சன் ஏர்வேசு.

கிளாசுக்கோ வானூர்தி நிலையம் 1966இல் திறக்கப்பட்டது. துவக்கத்தில் இங்கிருந்து ஐக்கிய இராச்சியம் மற்றும் ஐரோப்பாவின் சேரிடங்களுக்கே சேவைகள் வழங்கப்பட்டன. 1975இல் பிரித்தானிய வானூர்திநிலைய ஆணையம் கையகப்படுத்தியது. 1980இலிருந்து பன்னாட்டுச் சேவைகள் உலகின் பல பகுதிகளுக்கு வழங்கப்படலாயிற்று. 

சூன் 30, 2007 இல் கிளாசுக்கோ வானூர்தி நிலையம் தீவிரவாதிகளின் தாக்குதலுக்கு உள்ளானது. புரொப்பேன் மாழைக்குப்பிகளை நிரப்பிய செரூக்கீ ஜீப் ஒன்று முதன்மை முனையக் கட்டிடத்தினுள் ஒட்டிவரப்பட்டது. குறிப்பிட்டளவு சேதம் விளைவித்த இந்நிகழ்வில் தீவிரவாதி ஒருவர் உயிரிழந்தார்; நால்வர் காயமடைந்தனர். 


</doc>
<doc id="224583" url="https://ta.wikipedia.org/wiki?curid=224583" title="தவனூர்">
தவனூர்

தவனூர் என்னும் ஊர், கேரளத்தின் மலப்புறம் மாவட்டத்தில்‍, பொன்னானி வட்டத்தில்‍, உள்ளது. இது பொன்னானி மண்டலத்திற்கு உட்பட்டது. இந்த ஊராட்சி தவனூர், காலடி ஆகிய ஊர்களையும், 15 வார்டுகளையும் கொண்டது. இது 42.37 ச.கி.மீ. பரப்பளவைக் கொண்டது. 

இது வடக்கிலும் மேற்கிலும் பாரதப்புழை ஆற்றையும், கிழக்கில் ஆனக்கரை, வட்டங்குளம் ஊராட்சிகளையும், தெற்கில் எடப்பாள், இழுவத்துருத்தி ஊராட்சிகளையும் கொண்டுள்ளது. முற்காலத்தில் தாபசனூர் என்று அழைத்தனர். 
இங்கு நெல்லும், பயற்றம், எள், காய்கறி, வாழை, மரவள்ளி, மிளகு, கமுகு, ரப்பர் ஆகியவற்றையும் பயிரிடுகின்றனர்.

இங்கிருந்து ஒரு கிலோமீட்டர் தொலைவில் குற்றிப்புறம் தொடருந்து நிலையம் அமைந்துள்ளது. திருச்சூர்-குற்றிப்புறம் நெடுஞ்சாலையும், 17-வது தேசிய நெடுஞ்சாலையும் இந்த ஊரின் வழியாக கடந்து செல்கின்றன.


</doc>
<doc id="224584" url="https://ta.wikipedia.org/wiki?curid=224584" title="கொட்டாரக்கரை">
கொட்டாரக்கரை

கொட்டாரக்கரை என்னும் நகரம், கேரளத்தின் கொல்லம் மாவட்டத்தில் உள்ளது. இது கொட்டாரக்கரை வட்டத்தின் தலைமையகமாகவும் விளங்குகிறது.

முற்காலத்து அரசர் ஒருவரின் கொட்டாரம் (கோட்டை) அருகில் இருந்ததால், ’கொட்டாரம் அக்கரை’ என்ற பெயர் உண்டாகி, கொட்டாரக்கரை என மருவியது. 

காடு, மலைகள், ஆறு, சம தளம் ஆகிய வெவ்வேறு இடத்தையும் உள்ளடக்கியது.

கொல்லம் மாவட்டத்தை 13 மண்டலங்களாகவும், 69 ஊராட்சிகளாகவும் பிரித்துள்ளனர். அதில் எட்டாவது மண்டலமாக கொட்டாரக்கரை மண்டலம் உள்ளது. இதன் கீழ் கொட்டாரக்கரை, வெளியம், பூயப்பள்ளி, கரீப்ரா, ஏழுகோண் நெடுவத்தூர் ஆகிய ஆறு ஊராட்சிகள் உள்ளன. 
</br>

கொல்லம் மாவட்டத்தில் உள்ள ஐந்து வட்டங்களில் ஒன்று. வட்டாட்சியர் ஆட்சி செய்கிறார். இது 27 ஊர்களைக் கொண்டது.





</doc>
<doc id="224589" url="https://ta.wikipedia.org/wiki?curid=224589" title="திருக்கரிப்பூர் சட்டமன்றத் தொகுதி">
திருக்கரிப்பூர் சட்டமன்றத் தொகுதி

திருக்கரிப்பூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.

இந்த தொகுதியை சி.பி.ஐ.எம் கட்சியைச் சேர்ந்த கே. குஞ்ஞிராமன் முன்னிறுத்துகிறார். இவர் 2011-ஆம் ஆண்டு வெற்றி பெற்ற வேட்பாளர் ஆவார். 

இது காசர்கோடு மாவட்டத்தில் அமைந்துள்ள ஹோஸ்‌துர்க் வட்டத்திற்கு உட்பட்ட நீலேஸ்வரம் நகராட்சி,செறுவத்தூர், திருக்கரிப்பூர், கிழக்கு எளேரி, மேற்கு எளேரி, கய்யூர்-சீமேனி, பீலிக்கோடு, படன்ன, வலியபறம்பு ஆகிய ஊராட்சிகளைக் கொண்டது. .

த்ருக்கரிப்பூர், கிழக்கு எளேரி, மேற்கு எளேரி, கய்யூர்-சீமேனி, பீலிக்கோடு, படன்ன, வலியபறம்பு ஆகிய ஊராட்சிகளும், கண்ணூர் மாவட்டத்தில் தளிப்பறம்பு வட்டத்தில் உள்ள கரிவெள்ளூர்-பெரளம், பெரிங்ஙோம்-வயக்கரை, காங்கோல்-ஆலப்படம்பு ஆகிய ஊராட்சிகளையும் கொண்டிருந்தது. .




</doc>
<doc id="224590" url="https://ta.wikipedia.org/wiki?curid=224590" title="2014 பொதுநலவாய விளையாட்டுக்களின் பதக்க நிலவரம்">
2014 பொதுநலவாய விளையாட்டுக்களின் பதக்க நிலவரம்

2014 பொதுநலவாய விளையாட்டுக்கள் (20th Commonwealth Games in 2014) இசுகாட்லாந்தின் மிகப்பெரும் நகரமான கிளாஸ்கோவில் சூலை 23 முதல் ஆகத்து 3, 2014 வரை 12 நாட்கள் நடைபெற உள்ளன. 2014 பொதுநலவாய விளையாட்டுப் போட்டிகளில் குழுக்கள் வென்ற பதக்கங்களின் எண்ணிக்கைக் கொண்டு தரவரிசைபடுத்தியப் பட்டியலாகும். 2014ஆம் ஆண்டுக்கான பொதுநலவாய விளையாட்டுக்களில் 71 நாடுகள் பங்கேற்கின்றன.

<onlyinclude>
பன்னாட்டு ஒலிம்பிக் குழு பதிப்பித்துள்ள பதக்க வரிசை மரபுப்படி இந்த அட்டவணையில் தரவரிசை தரப்பட்டுள்ளது. இதில் ஒரு நாட்டின் விளையாட்டு வீரர்கள் வென்ற தங்கப் பதக்கங்களின்படி தரவரிசைப்படுத்தப்பட்டுள்ளது. அடுத்து வென்ற வெள்ளிப் பதக்கங்களும் வெங்கலப் பதக்கங்கள் அடுத்துமாக கருத்தில் கொள்ளப்பட்டுள்ளன. இதன் பின்னரும் இரு நாடுகள் சமநிலையில் இருந்தால் ஒரே தர வரிசை எண்ணுடன் அவர்களின் ப.ஒ.கு மூன்றெழுத்துச் சுருக்கத்தின் அகர வரிசைப்படி வரிசைப்படுத்தப்பட்டுள்ளன.

</onlyinclude>

</onlyinclude>

</onlyinclude>

</onlyinclude>

</onlyinclude>

</onlyinclude>

</onlyinclude>

</onlyinclude>

</onlyinclude>

</onlyinclude>


</doc>
<doc id="224591" url="https://ta.wikipedia.org/wiki?curid=224591" title="கிளாசுக்கோ பிரெஸ்ட்விக் வானூர்தி நிலையம்">
கிளாசுக்கோ பிரெஸ்ட்விக் வானூர்தி நிலையம்

கிளாசுக்கோ பிரெஸ்ட்விக் வானூர்தி நிலையம் ("Glasgow Prestwick Airport") கிளாஸ்கோவின் இரண்டாவது வானூர்தி நிலையம் ஆகும். இது கிளாசுக்கோ பெருநகரப் பகுதிகளுக்கும் வானூர்தி நிலையத்திலிருந்து வடகிழக்கில் தொலைவிலுள்ள (கிளாசுக்கோவிலிருந்து 32 மைல்கள்) தெற்கு ஐர்சையரின் பிரெஸ்ட்விக் நகருக்கும் சேவையாற்றுகிறது. 

பொருண்மிய அளவில் இது இசுக்கொட்லாந்தின் இரண்டாவது பெரிய நிலையமாக இருப்பினும் பயணிகள் போக்குவரத்தின்படி, (எடின்பர்கு வானூர்தி நிலையம், கிளாசுக்கோ பன்னாட்டு வானூர்தி நிலையம், அபர்தீன் வானூர்தி நிலையங்களை அடுத்து) நான்காவது இடத்தில் உள்ளது. 2007இல் பயணிகள் போக்குவரத்து உச்சத்தை அடைந்து 2.4 மில்லியன் பேர் பயன்படுத்தினர். குறைந்த கட்டண சேவையாளர்களும் ஒப்பந்த சேவையாளர்களும் இந்த வானூர்தி நிலையத்தை கூடுதலாகப் பயன்படுத்துகின்றனர். ரயான்ஏர் என்ற குறைந்தக் கட்டணச் சேவை நிறுவனம் இதனை அடித்தளமாகக் கொண்டு தனது பறப்பு சேவைகளை இயக்குகிறது. 2013இல் குறிப்பிடத்தக்க அளவில் பயணிகள் போக்குவரத்து குறைந்து 1.1 மில்லியன் பயணிகள் கடந்து சென்றுள்ளனர்.


</doc>
<doc id="224592" url="https://ta.wikipedia.org/wiki?curid=224592" title="பாமா (நடிகை)">
பாமா (நடிகை)

பாமா ஒரு இந்தியத் திரைப்பட நடிகை ஆவார். இவர் மலையாளம், தமிழ், மற்றும் கன்னட திரைப்படங்களில் நடித்துள்ளார். இவர் 2007-ம் ஆண்டில் ஏ.கே. லோஹித்தாஸ் இயக்கிய "நிவேத்யம்" திரைப்படத்தின் மூலமாக மலையாளத்தில் அறிமுகமானார். ""எல்லாம் அவன் செயல்"" திரைப்படத்தின் மூலமாக தமிழில் அறிமுகமானார்.

ராஜேந்திர குறூப்பு, ஷைலஜா ஆகியோரின் இளைய மகள் ஆவார். இவருக்கு ரேஷ்மிதா, ரெஞ்சிதா என இரண்டு மூத்த சகோதரிகள் உள்ளனர். இவர் செயின்ட் மேரி மேல்நிலை பள்ளியிலும், மண்ணார்க்காட்டில் உள்ள குழந்தை இயேசு பள்ளியிலும் தனது பள்ளிப்படிப்பை முடித்தார். 
இவா் பெற்றோாின் அனுமதியோடு பாரத்கோபி என்பவரை காதல் திருமணம் செய்து கொண்டாா்.
இவர் தொலைநிலைக்கல்வி வாயிலாக இளங்கலை சமூகவியல் படிக்க தொடங்கியுள்ளார்.

இவர் திரையுலகிற்கு வருவதற்கு முன்னதாக, சூர்யா தொலைக்காட்சியில் தாலி என்ற தலைப்பில் ஒரு நிகழ்ச்சித் தொகுப்பாளராகப் பணியாற்றினார். இவர் ஒரு கிறிஸ்துவ பக்தி ஆல்பத்திலும் நடித்துள்ளார். இவர் அறிமுகமான "நிவேத்யம்" திரைப்படத்தின் இயக்குநரான லோஹிததாஸை தனது வழிகாட்டியாளராகவும் குருவாகவும் கருதுகிறார். வினயன் இயக்கத்தில் மணிக்குட்டன் நடித்த "ஹரீந்தரன் ஒரு நிஷ்களங்கன்" திரைப்படம் இவரது இரண்டாவது திரைப்படமாகும். ஜானி ஆண்டனி இயக்கிய "சைக்கிள் திரைப்படத்தில்" வினீத் சீனிவாசனுடன் இணைந்து நடித்தார்.

2011-ம் ஆண்டில் மலையாளத்தில் ஒரே மாதிரியான கதாபாத்திரங்களில் நடிக்க வாய்ப்பு வந்ததால் இவர் தனது பார்வையை கன்னட திரையுலகிற்கு திருப்பினார். சில கன்னட திரைப்படங்களில் நடித்த பிறகுதான் மலையாளத்தில் புதுமையான கதாபாத்திரங்களில் நடிக்க வாய்ப்பு வந்ததாக கூறுகிறார்.. இவர் எம். டி. வாசுதேவன் நாயரின் "கதவீடு" திரைப்படத்தில் கதாநாயகியாக ஒரு நவீன பெண் வேடத்தில் நடித்தார். வினோத் விஜயனின் "டி கம்பெனி" திரைப்படத்தில் முக அலங்காரம் ஏதும் செய்யாமல் ஒரு சிறிய ஆனால் முக்கியமான கதாபாத்திரத்தில் சைக்கோவாக நடித்தார். ராகேஷ் கோபனின் "100 டிகிரி செல்சியஸ்" திரைப்படத்தில் கிறிஸ்துவ இல்லத்தரசியாக நடித்தார். இவர் முதல் முறையாக வினோத் மாங்கரா இயக்கிய "ஒட்டமந்தாரம்" திரைப்படத்தில் தன்னை விட 15 வயது அதிகமான அம்மா கதாபாத்திரத்தில் நடித்தார்.

நடிகையாக மட்டுமல்லாமல் சில நேரங்களில் இவர் சிறந்த பின்னணி பாடகியாகவும் திகழ்கிறார். இவர் தனது முதல்பாடலை "பைக்" திரைப்படத்தில் ராகுல்ராஜ் இசையில் "கண்ணில் கண்ணில்" எனும் பாடலை பாடினாலும்கூட சில காரணங்களால் அத்திரைப்படம் திரைக்கு வராமல் போனது. அதன்பின்னர் 2009-ல் வெளியான "மாய மாதவம்" எனும் பக்தி ஆல்பத்தில் பாடியுள்ளார். மேலும் சிறுவர்கள் நடித்து வெளிவரவிருக்கும் "மியாவ் மியாவ் கரிம்பூச்சா" திரைப்படத்தில் ஆரம்ப பாடலை பாடியுள்ளார்..



</doc>
<doc id="224596" url="https://ta.wikipedia.org/wiki?curid=224596" title="பய்யன்னூர் சட்டமன்றத் தொகுதி">
பய்யன்னூர் சட்டமன்றத் தொகுதி

பய்யன்னூர் சட்டமன்றத் தொகுதி, கேரள சட்டமன்றத்துக்கான 140 தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.

2011 முதல் இந்திய மார்க்சிஸ்ட் கம்யூனிஸ்ட் கட்சியைச் சேர்ந்த சி. கிருஷ்ணன், எம்.எல்.ஏவாக உள்ளார்.
இது கண்ணூர் மாவட்டத்தில் உள்ள பய்யன்னூர் நகராட்சியையும், பெரிங்ஙோம்-வயக்கரை, காங்கோல்-ஆலப்படம்பு, கரிவெள்ளூர் பெரளம் ஆகிய ஊராட்சிகளையும், தளிப்பறம்பு வட்டத்தில் உள்ள ராமந்தளி, எரமம்-குற்றூர், செறுபுழை ஆகிய ஊராட்சிகளையும் கொண்டது‌.




</doc>
<doc id="224600" url="https://ta.wikipedia.org/wiki?curid=224600" title="நவீன மொழிக் கூட்டமைப்பு">
நவீன மொழிக் கூட்டமைப்பு

நவீன மொழிக் கூட்டமைப்பு (Modern Language Association of America) என்னும் நிறுவனம் அமெரிக்காவில் உள்ளது. இது மொழிகளையும், அவற்றின் இலக்கியங்களையும் கற்பிக்கும் முன்னணி நிறுவனம் ஆகும். இது 100 நாடுகளைச் சேர்ந்த 30,000 உறுப்பினர்களைக் கொண்டுள்ளது. மாணவர்கள், பேராசிரியர்கள், பட்டதாரிகள் உள்ளிட்டோரும் அடக்கம். இவர்கள் ஆங்கிலத்தையும் ஏனைய நவீன மொழிகளையும் கற்கவோ, கற்பிக்கவோ இணைந்துள்ளனர். இதன் தலைமையகம் அமெரிக்காவில் உள்ள நியூ யார்க் நகரில் உள்ளது. இதன் செயல்பாடுகள், கொள்கைகள் யாவும் உலகளாவிய நோக்கத்தை உடையவை. 

இந்த அமைப்பை 1883-இல் தொடங்கினர். லத்தீன், கிரேக்கம் உள்ளிட்ட செம்மொழிகளை கற்பிக்கவும், அவற்றைப் பற்றி உரையாடவும் முடிவு செய்தனர். அமெரிக்காவின் கற்றோர் சமூக மன்றத்தின் கூற்றின்படி, இந்த அமைப்பு, ஆங்கிலம், ஜெர்மன், பிரெஞ்சு, ஸ்பானிய மொழி, இத்தாலியம் உள்ளிட்ட நவீன மொழிகளையும், அவற்றின் இலக்கியங்களையும் கற்பதற்காகவும், கல்வி, சமூக, இலக்கிய அறிவை மேம்படுத்தவும் உருவாக்கப்பட்டது.

இதன் பணியார்களை உறுப்பினர்கள் தேர்ந்தெடுப்பார்கள். 
இதை செயற்குழு கண்காணிக்கும். இந்த குழுவிற்கான ஆட்களையும் உறுப்பினர்களே தேர்ந்தெடுக்கின்றனர்.

இந்த அமைப்பு பல இதழ்களை வெளியிடுகிறது. இவற்றில் இந்த அமைப்பின் வெளியீடுகளைப் பற்றிய நூலை குறிப்பிட்டு சொல்லலாம். ஆய்விதழ்களை எழுத விரும்பும் மாணவர்களுக்கான உதவி நூலையும் வெளியிட்டனர். இதை 6,500,000 பேர் வாங்கியிருக்கின்றனர். மொழி, இலக்கியம் தொடர்பான தரவுத்தளத்தையும் இணைய வழியில் வழங்குகிறது. 
முக்கியமான முப்பது மொழிகளைப் பேசும் மக்கள் வாழும் இடங்களையும் வரைபடம் மூலம் பட்டியலிடுகிறது.



</doc>
<doc id="224602" url="https://ta.wikipedia.org/wiki?curid=224602" title="ச. துரைராஜசிங்கம்">
ச. துரைராஜசிங்கம்

சபாபதிப்பிள்ளை துரைராஜசிங்கம் ("S. Durai Raja Singam", எஸ். துரைராஜசிங்கம், 1904 - 1995) என்பவர் மலேசியத் தமிழ் அறிஞரும், ஆங்கில எழுத்தாளரும் ஆவார். இலங்கைத் தமிழ் வம்சாவழிக் குடும்பத்தில் பிறந்த இவர் மலேசியா, இந்தியா, மற்றும் இலங்கையில் மரபுவழி வாழ்க்கை பற்றியும் பண்பாடு பற்றியும் பல நூல்களை எழுதியுள்ளார். கலாயோகி ஆனந்த குமாரசாமியின் நண்பராக இருந்த இவர் கலாயோகியைப் பற்றி பல நூல்களை எழுதியுள்ளார். அவரது கட்டுரைகளையும் தொகுத்து வெளியிட்டார். ஆனந்த குமாரசாமியின் பல நூல்களை யாழ்ப்பாணப் பல்கலைக்கழகத்திற்கு அன்பளிப்பாக வழங்கியிருந்தார்.





</doc>
<doc id="224604" url="https://ta.wikipedia.org/wiki?curid=224604" title="மண்ணார்க்காடு">
மண்ணார்க்காடு

மண்ணார்க்காடு என்னும் ஊர், கேரளத்தின் பாலக்காடு மாவட்டத்தில் அமைந்துள்ளது. சைலண்ட் வேலி என்னும் பள்ளத்தாக்கு இங்கிருந்து 66 கிலோமீட்டர் தொலைவில் உள்ளது. பாலக்காடு மாவட்டத்தின் தலை நகரத்தில் இருந்து 40 கி.மீ. வடகிழக்கு உள்ளது.

இங்கு ஏறத்தாழ 150,000 மக்கள் வாழ்கின்றனர். இங்கு ரப்பர், தென்னை, பாக்கு, நேந்திர வாழை, ஜாதிக்காய், நெல் ஆகியவற்றை பயிரிடுகின்றனர்.
மலையாளத்தைத் தவிர தெலுங்கு, கன்னடம், துளு, தமிழ் உள்ளிட்ட மொழிகளைப் பேசுவோரும் வாழ்கின்றனர்.

குந்திப்புழை, நெல்லிப்புழை ஆகிய ஆறுகள் பாய்கின்றன.




</doc>
<doc id="224610" url="https://ta.wikipedia.org/wiki?curid=224610" title="தென்னிலை">
தென்னிலை

தென்னிலை என்னும் ஊராட்சி, தமிழ் நாட்டில் உள்ள கரூர் மாவட்டத்தில் உள்ளது. கரூரிலிருந்து கோவை செல்லும் தேசிய நெடுஞ்சாலையில், கரூரிலிருந்து-38 வது கிலோ மீட்டரில் தென்னிலை அமைந்திருக்கிறது.

இது- திருச்சிக்கும் கோவைக்கும் சரியான மையப்புள்ளியில் - நாகபட்டிணம் கூடலூர் தேசிய நெடுஞ்சாலையில் அமைந்துள்ளது.

இங்குள்ள மக்கள் உழவுத் தொழிலை செய்கின்றனர்.

=சான்றுகள்==


</doc>
<doc id="224612" url="https://ta.wikipedia.org/wiki?curid=224612" title="கல்லுயாசேரி சட்டமன்றத் தொகுதி">
கல்லுயாசேரி சட்டமன்றத் தொகுதி

கல்லுயாசேரி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது காசர்கோடு மக்களவைத் தொகுதிக்கு உட்பட்டது.

இது கண்ணூர் மாவட்டத்தின் தளிப்பறம்பு வட்டத்தில் உள்ள செறுகுன்னு, செறுதாழம், ஏழோம், கடன்னப்பள்ளி-பாணப்புழை, கல்யாசேரி, கண்ணபுரம், குஞ்ஞிமங்கலம், மாடாயி, மாட்டூல், பட்டுவம் ஆகிய ஊராட்சிகளை உள்ளடக்கியது.



</doc>
<doc id="224614" url="https://ta.wikipedia.org/wiki?curid=224614" title="மணலூர்">
மணலூர்

மணலூர் என்னும் ஊராட்சி, கேரளத்தின் திருச்சூர் மாவட்டத்தில் திருச்சூர் வட்டத்தில் உள்ளது. இது அந்திக்காடு மண்டலத்திற்கு உட்பட்டது. இது 18.22 சதுரகிலோமீட்டர் பரப்பளவைக் கொண்டது. இங்கு 34,297 மக்கள் வாழ்கின்றனர். இவர்களில் 99.15 சதவீதம் பேர் கல்வியறிவு பெற்றுள்ளனர்.





</doc>
<doc id="224617" url="https://ta.wikipedia.org/wiki?curid=224617" title="தளிப்பறம்பு சட்டமன்றத் தொகுதி">
தளிப்பறம்பு சட்டமன்றத் தொகுதி

தளிப்பறம்பு சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.

இதன் எம்.எல்.ஏ.வாக சி.பி.எம் கட்சியைச் சேர்ந்த ஜேம்ஸ் மாத்யு தேர்ந்தெடுக்கப்பட்டார். இவர் 2011-ஆம் ஆண்டு நடைபெற்ற தேர்தலின் போது வென்றவர்.

இது கண்ணூர் மாவட்டத்தின் தளிப்பறம்பு வட்டத்தில் உள்ளது. இது தளிப்பறம்பு நகராட்சியையும், சப்பாரப்படவு, குறுமாத்தூர், பரியாரம், கொளச்சேரி, மய்யில், குற்றுயாட்டூர், மலப்பட்டம் ஆகிய ஊராட்சிகளைக் கொண்டது.



</doc>
<doc id="224618" url="https://ta.wikipedia.org/wiki?curid=224618" title="இரிக்கூர் சட்டமன்றத் தொகுதி">
இரிக்கூர் சட்டமன்றத் தொகுதி

இரிக்கூர் சட்டமன்றத் தொகுதி, கேரள சட்டமன்றத்துக்கான தொகுதியாகும். இது கண்ணூர் மக்களவைத் தொகுதிக்கு உட்பட்டது.

இதனை கே. சி. ஜோசப் முன்னிறுத்துகிறார். இவர் 1982 முதல் அனைத்து தேர்தல்களிலும் வெற்றி பெற்றவர். இவர் இந்திய தேசிய காங்கிரசு கட்சியைச் சேர்ந்தவர்.

இது கண்ணூர் மாவட்டத்தின் தளிப்பறம்பு வட்டத்தில் உள்ளது. இது செங்களாயி, இரிக்கூர், ஆலக்கோடு, உதயகிரி, நடுவில், ஏருவேசி, பய்யாவூர், ஸ்ரீகண்டாபுரம், உளிக்கல் ஆகிய ஊராட்சிகளைக் கொண்டது.




</doc>
<doc id="224622" url="https://ta.wikipedia.org/wiki?curid=224622" title="நளினி (நூல்)">
நளினி (நூல்)

நளினி என்னும் காவியத்தை குமரனாசான் எழுதினார். இது மலையாளத்தில் எழுதப்பட்ட முக்கியமான நூல்களில் ஒன்று. 1911-இல் வெளியானது. பெண்ணுக்கும் ஆணுக்கும் இடையிலான அசாதாரணமான காதலைப் பற்றிய கதை. இந்த கதையின் நாயகியின் பெயரே நூலின் தலைப்பானது.

இது 173 சுலோகங்களைக் கொண்டது. ஒவ்வொரு சுலோகங்களும் நான்கு வரிகளைக் கொண்டவை. இதில் 166 சுலோகங்கள் ’ரதோத்தத’ விருத்த வகையில் அமைந்துள்ளன. ’மாலினி’ என்னும் வகையில் மூன்றும், ’வசந்ததிலகம்’ என்னும் வகையில் இரண்டும் ’பிருத்வி’, ’மந்தாக்ராந்த’ ஆகிய வகைகளில் தலா ஒன்றும் உள்ளன.

திவாகரன் நளினியின் விளையாட்டுத் தோழன். திவாகரன் இளவயதில் சொந்த நாட்டை விட்டு வேற்று நாட்டுக்கு செல்கிறான். அவனை மனதில் நினைத்து வாழ்கிறாள். மண வயதில் மகளுக்கு திருமணம் செய்விக்க தீர்மானிக்கின்றனர் நளினியின் பெற்றோர். தனக்கு திருமணம் நிச்சயிக்கப்பட்டது அறிந்த நளினி, தோழிகளோடு ஆலோசிக்காது, வீட்டைவிட்டு வெளியேறுகிறாள். நீரில் குதித்த அவளை ஒரு முனிவர் காப்பாற்றுகிறார். அந்த முனிவரின் ஆசிரமத்தில் ஐந்தாண்டுகள் தங்கியிருக்கிறாள். அப்போது ஒரு காலை வேளையில், திவாகரனை பார்க்கிறாள். யோகியான அவன் அவளை வாழ்த்தி பயணப்பட முயல்கிறான். அவன் வருந்தவே, அவளுக்கு உபதேசிக்கிறான்.

முதலாம் பாடல்;
பொருள்:
பல காலங்களுக்கு முன்பு, சீரான காலை வேளையில், இமயமலைக்கு அருகில் உள்ள பள்ளத்தாக்கில் இளைய முனிவன் ஒருவன் வந்திறங்கினான். அவனிடம் பள்ளத்தாக்கின் அமைதியும், சூரியனின் ஒளியும் நிறைந்திருந்தன.

பொருள்: சுருட்டையான நீண்ட முடியும், நீண்ட நகங்களும், அவன் நீண்ட நாளாக தவம் இருந்தவன் என்பதை உணர்த்தின. குறைந்த உடையணிந்த அவன் உடலைப் பார்த்தால், குளிர், வெப்பம் எதனாலும் தாக்கப்படாததைப் போல் இருந்தது.


</doc>
<doc id="224623" url="https://ta.wikipedia.org/wiki?curid=224623" title="துங்கு அப்துல் ரகுமான் பல்கலைக்கழகம்">
துங்கு அப்துல் ரகுமான் பல்கலைக்கழகம்

துங்கு அப்துல் ரகுமான் பல்கலைக்கழகம் ("Universiti Tunku Abdul Rahman", UTAR) என்பது மலேசியாவில் உள்ள ஒரு தனியார் பல்கலைக்கழகம் ஆகும். இப்பல்கலைக்கழகம் யூட்டார் (UTAR) கல்வி நிறுவனம் என்னும் இலாப-நோக்கற்ற அமைப்பினால் நிறுவப்பட்டது. இப்பல்கலைக்கழகம் மலேசியாவின் நான்கு இடங்களில் வளாகங்களைக் கொண்டுள்ளது. அவை: பெத்தாலிங் ஜாயா, கோலாலம்பூர், சுங்கை லோங், மற்றும் கம்பார் ஆகியவை ஆகும்.

2002 ஆம் ஆண்டில் ஆரம்பிக்கப்பட்ட இப்பல்கலைகழகத்தில் முதலாண்டில் 411 மாணவர்கள் சேர்க்கப்பட்டனர். அடுத்த சில ஆண்டுகளில் மாணவர்களின் எண்ணிக்கை பெருமளவு அதிகரித்தது. 2014 கணிப்பின் படி, இங்கு 23,000 மாணவர்கள் கல்வி பயில்வதாக பல்கலைக்கழக அறிக்கை ஒன்று தெரிவிக்கின்றது. 

2012, 2013 ஆம் ஆண்டுகளில் ஆசியாவின் முதல் 300 சிறந்த பல்கலைக்கழகங்களில் ஒன்றாக யூட்டார் தரப்படுத்தப்பட்டுள்ளது..



</doc>
<doc id="224628" url="https://ta.wikipedia.org/wiki?curid=224628" title="அழீக்கோடு சட்டமன்றத் தொகுதி">
அழீக்கோடு சட்டமன்றத் தொகுதி

அழீக்கோடு சட்டமன்றத் தொகுதி, கேரள சட்டமன்றத்துக்கான தொகுதியாகும். இது கண்ணூர் மக்களவைத் தொகுதிக்கு உட்பட்டது.
இந்த தொகுதியை 2011 முதல் முஸ்லீம் லீக் கட்சியைச் சேர்ந்த கே. எம். ஷாஜி முன்னிறுத்துகிறார்.

இது கண்ணூர் மாவட்டத்தின் கண்ணூர் வட்டத்தில் உள்ள அழீக்கோடு, சிறக்கல், பள்ளிக்குன்னு, வளபட்டணம், புழாதி, நாறாத்து, பாப்பினிசேரி ஆகிய ஊராட்சிகளையும் கொண்டது‌.



</doc>
<doc id="224630" url="https://ta.wikipedia.org/wiki?curid=224630" title="பொதுநலவாயப் பல்கலைக்கழகங்களின் கூட்டமைப்பு">
பொதுநலவாயப் பல்கலைக்கழகங்களின் கூட்டமைப்பு

பொதுநலவாயப் பல்கலைக்கழகங்களின் கூட்டமைப்பு ("Association of Commonwealth Universities") என்பது 37 பொதுநலவாய நாடுகளின் 535 பல்கலைக்கழகங்களைப் பிரதிநிதித்துவப் படுத்தும் ஒரு பன்னாட்டு அமைப்பு ஆகும்.

1912 ஆம் ஆண்டில் இலண்டன் பல்கலைக்கழகம் பிரித்தானியப் பேரரசின் பல்கலைக்கழகங்களின் பேரவை ஒன்றைக் கூட்டும் நோக்குடன் லண்டனில் உள்ள பல்கலைக்கழகங்களின் 53 பிரதிநிதிகளைக் கூட்டி மாநாட்டை நடத்தியது. உள்நாட்டிலும் வெளிநாடுகளிலும் உள்ள பல்கலைக்கழகங்களைப் பிரதிநித்தித்துவப்படுத்தும் குழு ஒன்றும் அமைப்பதற்குத் தீர்மானிக்கப்பட்டது. 1913 இல் பொதுநலவாய நாடுகளின் பல்கலைக்கழகப் பணியகம் ஒன்று அமைக்கப்பட்டது. பேரரசின் பல்கலைக்கழகங்கள் இவ்வமைப்பிற்கு நிதியுதவி வழங்கும் என்ற எதிர்பார்ப்போடு 1919 ஆம் ஆண்டில் அதற்கான பணியகங்களை அமைப்பதற்காக £5000 நல்கைத்தொகையும் கிடைத்தது. 1948 இல் இவ்வமைப்பி பெயர் பிரித்தானியப் பொதுநலவாயப் பல்கலைக்கழகங்களின் கூட்டமைப்பு என மாற்றப்பட்டது. 1963 இல் பொதுநலவாயப் பல்கலைக்கழகங்களின் கூட்டமைப்பு என்ற தற்போதைய பெயரைப் பெற்றது.

1986 இல் இரண்டாம் எலிசபெத் மகாராணி இக்கூட்டமைப்பின் காப்பாளராக நியமிக்கப்பட்டார்.



</doc>
<doc id="224631" url="https://ta.wikipedia.org/wiki?curid=224631" title="கண்ணூர் சட்டமன்றத் தொகுதி">
கண்ணூர் சட்டமன்றத் தொகுதி

கண்ணூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.

2011 ஆம் ஆண்டு முதல் ஏ. பி. அப்துல்லாக்குட்டி எம்.எல்.ஏவாக உள்ளார். இவர் காங்கிரசு கட்சியைச் சேர்ந்தவர். 

இது கண்ணூர் மாவட்டத்தின் கண்ணூர் வட்டத்தில் உள்ள கண்ணூர் நகராட்சியையும், சேலோறை, எடக்காடு, எளயாவூர், முண்டேரி ஆகிய ஊராட்சிகளையும் கொண்டது.



</doc>
<doc id="224632" url="https://ta.wikipedia.org/wiki?curid=224632" title="தர்மடம் சட்டமன்றத் தொகுதி">
தர்மடம் சட்டமன்றத் தொகுதி

தர்மடம் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.

2011-ஆம் ஆண்டு முதல் சட்டமன்ற உறுப்பினராக கே. கே. நாராயணன் தேர்ந்தெடுக்கப்பட்டுள்ளார்.

இது கண்ணூர் மாவட்டத்தில் கண்ணூர் வட்டத்தில் உள்ள அஞ்சரக்கண்டி, செம்பிலோடு, கடம்பூர், முழப்பிலங்காடு, பெரளசேரி ஆகிய ஊராட்சிகளையும், தலசேரி வட்டத்தில் உள்ள தர்மடம், பிணறாயி, வேங்காடு ஆகிய ஊராட்சிகளையும் கொண்டுள்ளது.



</doc>
<doc id="224635" url="https://ta.wikipedia.org/wiki?curid=224635" title="கடம்பூர் ஊராட்சி">
கடம்பூர் ஊராட்சி

கடம்பூர் ஊராட்சி, கேரளத்தின் கண்ணூர் மாவட்டத்தில் உள்ள கண்ணூர் வட்டத்தில் உள்ளது. இது எடக்காடு மண்டலத்திற்கு உட்பட்டது. கடம்பூரை உள்ளடக்கிய கடம்பூர் ஊராட்சியின் பரப்பளவு 7.95 சதுரகிலோமீட்டர் ஆகும். இதன் வடக்கில் செம்பிலோடு, பெரளசேரி ஊராட்சிகளும், கிழக்கில் பெரளசேரி, முழப்பிலங்காடு ஊராட்சிகளும், தெற்கில் முழப்பிலங்காடு ஊராட்சியும், மேற்கில் முழப்பிலங்காடு, எடக்காடு ஆகிய ஊராட்சிகளும் உள்ளன.

கடம்பு செடிகள் அதிகம் காணப்பட்டதால், கடம்பூர் என்ற பெயர் வந்ததாகக் கருதுகின்றனர்.




</doc>
<doc id="224638" url="https://ta.wikipedia.org/wiki?curid=224638" title="தலசேரி சட்டமன்றத் தொகுதி">
தலசேரி சட்டமன்றத் தொகுதி

தலசேரி சட்டமன்றத் தொகுதி, கேரளத்தின் 140 தொகுதிகளில் ஒன்று. இது வடகரை மக்களவைத் தொகுதிக்கு உட்பட்டது.

2001 முதல் கொடியேறி பாலகிருஷ்ணன் எம்.எல்.ஏ பொறுப்பை ஏற்றுள்ளார். 

இது கண்ணூர் மாவட்டத்தின் தலசேரி வட்டத்தில் அமைந்துள்ள தலசேரி நகராட்சியையும், சொக்லி, எரஞ்ஞோளி, கதிரூர், நியூ மாஹி, பன்னுயன்னூர் ஆகிய ஊராட்சிகளையும் கொண்டது‌.



</doc>
<doc id="224639" url="https://ta.wikipedia.org/wiki?curid=224639" title="கூத்துபறம்பு சட்டமன்றத் தொகுதி">
கூத்துபறம்பு சட்டமன்றத் தொகுதி

கூத்துப்பறம்பு சட்டமன்றத் தொகுதி, கேரளத்தின் 140 தொகுதிகளில் ஒன்று. இது வடகரை மக்களவைத் தொகுதிக்கு உட்பட்டது.

இந்த தொகுதிக்கான எம்.எல்.ஏ.வாக, 2011 முதல் கே. பி. மோகனன் தேர்ந்தெடுக்கப்பட்டுள்ளார்.

இது கண்ணூர் மாவட்டத்தின் தலசேரி வட்டத்தில் அமைந்துள்ள கூத்துபறம்பு நகராட்சியையும், கரியாடு, கோட்டயம்-மலபார், குன்னோத்துபறம்பு, மொகேரி, பானூர், பாட்யம், பெரிங்ஙளம், திருப்பங்கோட்டூர் ஆகிய ஊராட்சிகளையும் கொண்டது‌




</doc>
<doc id="224641" url="https://ta.wikipedia.org/wiki?curid=224641" title="மட்டன்னூர் சட்டமன்றத் தொகுதி">
மட்டன்னூர் சட்டமன்றத் தொகுதி

மட்டன்னூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது கண்ணூர் மக்களவைத் தொகுதிக்கு உட்பட்டது.

இது கண்ணூர் மாவட்டத்தில் உள்ளது. இது தலசேரி வட்டத்தில் சிற்றாரிப்பறம்பு, கீழல்லூர், கூடாளி, மாலூர், மாங்காட்டிடம்,கோளயாடு, தில்லங்கேரி ஆகிய ஊராட்சிகளையும், தளிப்பறம்பு வட்டத்தில் உள்ள படியூர்-கல்யாடு ஊராட்சிகளையும், மட்டன்னூர் நகராட்சியையும் கொண்டது.



</doc>
<doc id="224642" url="https://ta.wikipedia.org/wiki?curid=224642" title="வாதுவை">
வாதுவை

வாதுவை இலங்கையின் மேற்குக் கரையில், கொழும்பிற்குத் தெற்காக சுமார் 33 கிலோமீட்டர் தொலைவில் அமைந்துள்ள ஒரு நகரமாகும். இது காலி வீதியில் 30.5 கி.மீ தூரத்திலிருந்து 36.5 கி.மீ தூரம் வரையான பகுதியை உள்ளடக்குவதுடன் வீதியிலிருந்து தரைப்பக்கமாக சுமார் 4.5 கி.மீ தூரமும் கடற்பக்கமாக ஒரு கி.மீ தூரமும் பரந்துள்ளது. இது ஒரு பிரபலமான சுற்றுலாத்தலமாகும். தென்னையிலிருந்து பெறப்படும் கள் மற்றும் புளிங்காடி என்பனவும் தென்னை நாரிலிருந்து செய்யப்படும் தும்புத்தடி, கால்மிதி ஆகியவையும் இப்பிர்தேசத்தின் முக்கிய உற்பத்திப் பொருட்களாக விளங்குகின்றன. இந்நகரம் பாணந்துறை பிரதேச சபையினால் நிர்வகிக்கப்படுகின்றது.


</doc>
<doc id="224646" url="https://ta.wikipedia.org/wiki?curid=224646" title="சிகாரா பிரேவோ">
சிகாரா பிரேவோ

சிகாரா பிரேவோ (Ciara Quinn Bravo பிறப்பு: மார்ச் 18, 1997) ஒரு அமெரிக்க நாட்டு நடிகை ஆவார்.. இவர் பிக் டைம் ரஷ் என்ற தொடரில் கேட்டி நைட் என்ற கதாபாத்திரத்தில் நடித்ததன் மூலம் புகழ் பெற்ற நடிகை ஆனார். இவர் சில திரைப்படங்களுக்கு குரல் கொடுத்துள்ளார் என்பது குறிப்படத்தக்கது.



</doc>
<doc id="224650" url="https://ta.wikipedia.org/wiki?curid=224650" title="சேக் ராயர்ரிக்">
சேக் ராயர்ரிக்

சேக் ராயர்ரிக் (Zach Roerig பிறப்பு: பிப்ரவரி 22, 1985) ஒரு அமெரிக்க நாட்டு நடிகர். இவர் தி வாம்பயர் டைரீஸ் என்ற தொலைக்காட்சித் தொடரில் மாட் டோனுவன் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். 

சேக் 22 பிப்ரவரி, 1985ஆம் ஆண்டு மான்ட்பீலியர், ஓஹியோ, அமெரிக்காவில் பிறந்தார். இவருக்கு எமிலி என்ற இளைய சகோதரி உண்டு. 



</doc>
<doc id="224651" url="https://ta.wikipedia.org/wiki?curid=224651" title="காண்டைஸ் அக்கோலா">
காண்டைஸ் அக்கோலா

காண்டைஸ் அக்கோலா (Candice Accola பிறப்பு: மே 13, 1987)ஒரு அமெரிக்க நாட்டு நடிகை பாடகி மற்றும் பாடலாசிரியர் ஆவார். இவர் சூப்பர்நேச்சுரல், தி வாம்பயர் டைரீஸ் போன்ற தொலைக்காட்சி தொடர்களில் நடித்ததன் மூலம் புகழ் பெற்ற நடிகை ஆனார். இவர் 2013ஆம் ஆண்டு ’லவ் டோன்ட் டி’ என்ற இசை ஆல்பம் ஒற்றை வெளியீட்டுள்ளார்.



</doc>
<doc id="224653" url="https://ta.wikipedia.org/wiki?curid=224653" title="உயிர்மெய் (தொலைக்காட்சித் தொடர்)">
உயிர்மெய் (தொலைக்காட்சித் தொடர்)

"

உயிர்மெய் ஜீ தமிழ் தொலைக்காட்சியில் ஆகஸ்ட் 18ஆம் திகதி முதல் திங்கள் முதல் வெள்ளி வரை இரவு 8 மணிக்கு ஒளிபரப்பான மருத்துவ தொடர். இந்தத் தொடரில் நடிகை அமலா ஒரு மருத்துவராக நடிக்கின்றார். இது இவர் நடிக்கும் முதல் நெடுந்தொடர் ஆகும்.

இந்தத் தொடரில் 12 மருத்துவர்களின் வாழ்க்கை மற்றும் அவர்களின் குடும்பப் பின்னணியை வைத்து எடுக்கப்பட்டுள்ளது.





</doc>
<doc id="224657" url="https://ta.wikipedia.org/wiki?curid=224657" title="சித்தார்த் மல்ஹோத்ரா">
சித்தார்த் மல்ஹோத்ரா

சித்தார்த் மல்ஹோத்ரா (, ) (பிறப்பு: 16 ஜனவரி 1985) இவர் ஒரு பாலிவுட் திரைப்பட நடிகர் ஆவார். கரண் ஜோஹர் இயக்கிய ஸ்டூடண்ட் ஆஃப் த இயர் என்ற திரைப்படத்தில் அறிமுகம் ஆனார். அதைத் தொடர்ந்து ’ஹம்சீ தோ பம்சீ’, ’ஏக் வில்லன்’ போன்ற திரைப்படங்களில் நடித்துள்ளார். இவர் 2010ஆம் ஆண்டு சாருக் கான் மற்றும் கஜோல் நடித்த மை நேம் இஸ் கான் என்ற திரைப்படத்தில் உதவி இயக்குநராகப் பணிபுரிந்தார் என்பது குறிப்பிடத்தக்கது.


</doc>
<doc id="224660" url="https://ta.wikipedia.org/wiki?curid=224660" title="சிரோமணி குருத்வாரா பிரபந்த செயற்குழு">
சிரோமணி குருத்வாரா பிரபந்த செயற்குழு

சிரோமணி குருத்வாரா பிரபந்த செயற்குழு ("Shiromani Gurdwara Parbandhak Committee", , சுருக்கமாக எஸ்ஜிபிசி) பஞ்சாப், அரியானா, இமாச்சலப் பிரதேச மாநிலங்களிலும் நடுவண் ஆட்பகுதியான சண்டிகரிலும் அமைந்துள்ள சீக்கிய கோயில்களான குருத்துவாராக்களையும் பிற சீக்கிய வழிபாட்டுத் தலங்களையும் மேலாண்மை செய்யும் பொறுப்புள்ள சட்டப்படியான இந்திய அமைப்பாகும். எஸ்ஜிபிசி அம்ரித்சரில் உள்ள பொற்கோயிலையும் நிர்வகிக்கிறது. தில்லியிலுள்ள குருத்துவாராக்களை மேலாண்மை செய்ய "தில்லி குருத்துவாரா மேலாண்மை செயற்குழு" தனியாக உள்ளது. 

இந்த செயற்குழுக்களின் அலுவலர்கள் சீக் குருத்துவாரா சட்டம், 1925 வரையறுத்துள்ளபடி 18 அகவைக்கு மேலான ஆண்,பெண் சீக்கியர்களால் தேர்ந்தெடுக்கப்படுகின்றனர். எஸ்ஜிபிசி உறுப்பினர்களை பொற்கோவிலில் கூடும் சீக்கிய மாநாடு தேர்ந்தெடுக்கிறது. இந்த தேர்தல் ஐந்து ஆண்டுகளுக்கு ஒருமுறை நடக்கிறது. இது "சீக்கிய நாட்டின் நாடாளுமன்றம்" எனவும் வர்ணிக்கப்படுகிறது. 

எஸ்ஜிபிசியை ஓர் தலைவரும், பொருளாளரும், பொதுச் செயலரும் நிர்வகித்து வருகின்றனர். குருத்துவாராக்களின் பாதுகாப்பு, நிதித்தேவைகள், வசதிகள் மேலாண்மை, சமய நெறிமுறைகளை இச்செயற்குழு மேற்பார்வையிட்டு வருகிறது. ஆயுதங்கள்,ஆடைகள், நூல்கள், சீக்கிய குருமார்களின் எழுத்துக்கள் போன்ற தொல்லியல் சிறப்புமிக்க புனிதப் படைப்புகளை குருத்துவாரா பரபந்தக் கமிட்டி நிர்வகித்து வருகின்றது. சமய வழிபாட்டுத் தலங்களைத் தவிர, எஸ்ஜிபிசி பல கல்வி நிலையங்களையும் மருத்துவக் கல்லூரிகள், மருத்துவமனைகள் மற்றும் அறக்கட்டளைகளையும் நடத்தி வருகிறது.



</doc>
<doc id="224665" url="https://ta.wikipedia.org/wiki?curid=224665" title="பேராவூர் சட்டமன்றத் தொகுதி">
பேராவூர் சட்டமன்றத் தொகுதி

பேராவூர் சட்டமன்றத் தொகுதி, கேரளத்தின் 140 தொகுதிகளில் ஒன்றாகும். இது கண்ணூர் மக்களவைத் தொகுதிக்கு உட்பட்டது.

இது கண்ணூர் மாவட்டத்தில் உள்ள தலச்சேரி வட்டத்தில் உள்ள ஆறளம், அய்யன்குன்னு, கணிச்சார், கீழூர்-சாவசேரி, கேளகம், கொட்டியூர், முழக்குன்னு, பாயம், பேராவூர் ஆகிய ஊர்களைக் கொண்டது‌.



</doc>
<doc id="224675" url="https://ta.wikipedia.org/wiki?curid=224675" title="அய்யன்குன்னு ஊராட்சி">
அய்யன்குன்னு ஊராட்சி

அய்யன்குன்னு ஊராட்சி (அய்யன்குன்று), கேரளத்தின் கண்ணூர் மாவட்டத்தில் உள்ள தலசேரி வட்டத்தில் உள்ளது. இது இரிட்டி மண்டலத்திற்கு உட்பட்டது. கர்நாடகத்தில் உள்ள குடகு மலையின் அடிவாரத்தில் உள்ளது. இதன் கிழக்கில் கர்நாடகத்தின் காடுகள் உள்ளன. வடக்கில் பாராப்புழையும், தெற்கில் வெம்புழையும் பாய்கின்றன.



</doc>
<doc id="224676" url="https://ta.wikipedia.org/wiki?curid=224676" title="மானந்தவாடி சட்டமன்றத் தொகுதி">
மானந்தவாடி சட்டமன்றத் தொகுதி

மானந்தாவடி சட்டமன்றத் தொகுதி, கேரளத்தின் 140 தொகுதிகளில் ஒன்று. இது வயநாடு மக்களவைத் தொகுதிக்கு உட்பட்டது.

இது வயநாடு மாவட்டத்தில் உள்ள மானந்தவாடி வட்டத்தில் உள்ள மானந்தவாடி, பனமரம், தவிஞ்ஞால், திருநெல்லி, தொண்டர்நாடு, வெள்ளமுண்டா ஆகிய ஊராட்சிகளைக் கொண்டது. .

முன்னர், வடக்கு வயநாடு சட்டமன்றத் தொகுதி எனப் பெயர் பெற்றிருந்தது.



</doc>
<doc id="224678" url="https://ta.wikipedia.org/wiki?curid=224678" title="சுல்தான் பத்தேரி சட்டமன்றத் தொகுதி">
சுல்தான் பத்தேரி சட்டமன்றத் தொகுதி

சுல்தான் பத்தேரி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது வயநாடு மக்களவைத் தொகுதிக்கு உட்பட்டது.

இது வயநாடு மாவட்டத்தில் உள்ள சுல்தான் பத்தேரி, பூதாடி, நென்மேனி, நூல்ப்புழை,புல்ப்பள்ளி, முள்ளன்கொல்லி, அம்பலவயல், மீனங்காடி ஆகிய ஊராட்சிகளை கொண்டது‌. .



</doc>
<doc id="224681" url="https://ta.wikipedia.org/wiki?curid=224681" title="கல்பற்றா சட்டமன்றத் தொகுதி">
கல்பற்றா சட்டமன்றத் தொகுதி

கல்பற்றா சட்டமன்றத் தொகுதி, கேரளத்தின் 140 தொகுதிகளில் ஒன்று. இது வயநாடு மக்களவைத் தொகுதிக்கு உட்பட்டது.

இது வயநாடு மாவட்டத்தில் உள்ள கல்பற்றா நகராட்சியையும், முட்டில், மேப்பாடி, வைத்திரி, கணியாம்பற்றா,கோட்டத்தறை, வேங்கப்பள்ளி, தரியோடு, படிஞ்ஞாறத்தறை, பொழுதனை,மூப்பைநாடு ஆகிய ஊராட்சிகளையும் கொண்டது‌. .



</doc>
<doc id="224682" url="https://ta.wikipedia.org/wiki?curid=224682" title="தேவிகுளம் சட்டமன்றத் தொகுதி">
தேவிகுளம் சட்டமன்றத் தொகுதி

தேவிகுளம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது இடுக்கி மாவட்டத்தில் அமைந்துள்ளது. தேவிகுளம் வட்டத்தில் உள்ள அடிமாலி, காந்தல்லூர், மறயூர், மாங்குளம், மூன்னார், வட்டவடை, வெள்ளத்தூவல், தேவிகுளம், இடமலக்குடி ஆகிய ஊராட்சிகளையும், உடும்பஞ்சோலை வட்டத்தில் உள்ள பைசண்வாலி, சின்னக்கனால், பள்ளிவாசல் ஆகிய ஊராட்சிகளையும் கொண்டுள்ளது.


</doc>
<doc id="224683" url="https://ta.wikipedia.org/wiki?curid=224683" title="அடிமாலி ஊராட்சி">
அடிமாலி ஊராட்சி

அடிமாலி என்னும் ஊராட்சி, கேரளத்தின் இடுக்கி மாவட்டத்தில் உள்ள தேவிகுளம் வட்டத்தில் அமைந்துள்ளது. இது 271.53 சதுர கிலோமீட்டர் பரப்பளவைக் கொண்டது.





</doc>
<doc id="224687" url="https://ta.wikipedia.org/wiki?curid=224687" title="பிரம்மானந்தர்">
பிரம்மானந்தர்

சுவாமி பிரம்மானந்தர் (ஜனவரி 21, 1863 - ஏப்ரல் 10 1922) ஸ்ரீராமகிருஷ்ணரின் நேரடிச் சீடரும், சுவாமி விவேகானந்தரின் சகோதரத் துறவியும் ஆவார். ஸ்ரீராமகிருஷ்ணர், அன்னை காளியிடம், எப்போதும் இறைநினைவில் மூழ்கியிருக்கும் பையனை தமக்குத் துணையாக அனுப்பிவைக்கச் சொன்ன பிரார்த்தனைக்குப் பின்னர், ஸ்ரீராமகிருஷ்ணரின் ஆன்மிகப் புதல்வராக வந்தவர் இவர். இவரது தந்தை ஆனந்த மோகன் கோஷ், தாயார் கைலாஷ் காமினி. இவரது தாயார் கிருஷ்ண பக்தை என்பதால் இடைச்சிறுவன் என்ற பொருளில் ’ராக்கால்’ என்ற பெயரை மகனுக்குச் சூட்டினார்.

சுவாமி பிரம்மானந்தரின் ஐந்தாவது வயதில் அவரது தாயார் பிரசவத்தின்போது இறந்துவிட்டார். இவரையும் பிறந்த மற்ற நான்கு குழந்தைகளையும் நல்லபடி கவனித்துக்கொள்ள, தந்தையார் ஹேமாங்கினி சேன் எனும் பெண்மணியை மறுமணம் செய்துகொண்டார். ராக்கால் சிறுவயதிலிருந்தே பக்திப்பாடல்களைப் பாடுவதில் ஈடுபாடும், தியானம் பழகுவதுமாக இருந்தார்.

கல்கத்தாவிற்கு பள்ளி மேற்படிப்பிற்காகச் சென்று தங்கியபோது உடற்பயிற்சி நிலையத்தில் நரேந்திரரைச் சந்தித்தார்.
ஒத்தவயதினராகவும், ஆன்மிக ஈடுபாடும் கொண்டிருந்ததால், இருவரும் நெருங்கிய நண்பர்களாயினர். நரேந்திரரால், பிரம்ம சமாஜத்தில் உறுப்பினரானார்.

மகனது அதிக அளவிலான ஆன்மிக ஈடுபாட்டைக் கண்ட தந்தையார் அவசர அவசரமாக திருமண ஏற்பாட்டைச் செய்தார். ஸ்ரீராமகிருஷ்ணரின் இல்லற பக்தர் மனமோகன் மித்ராவின் சகோதரி விஷ்வேஷ்வரி மித்ரா தான் இவரது துணைவியார். மனமோகன் மித்ரா மூலம் தான் ஸ்ரீராமகிருஷ்ணரிடம் இவர் அழைத்துச் செல்லப்பட்டார்.

ஸ்ரீராமகிருஷ்ணர் இவரை ஆன்மிக சாதனைகளில் பலவிதங்களில் தயார்படுத்தினார்.ஸ்ரீராமகிருஷ்ணரால் தமது சீடர்களுள் ஈஸ்வரகோடிகள் என்று அடையாளம் காட்டப்பட்ட ஆறு சீடர்களுள் ஒருவர் இவர்.

ராக்கால் உருவக்கடவுளை வணங்கும் பிரிவினர். தமது குரு ஸ்ரீராமகிருஷ்ணருடன் கோயிலுக்குப் போகும் போது கடவுளர்களின் திருவுருவங்களை வணங்குவார். பிரம்மசமாஜ விதிமுறைகளுக்கு எதிரான இந்த செயலுக்காக ராக்காலை, நரேந்திரர் கடுமையாக கோபித்தார்.மென்மையான மனப்பான்மை கொண்ட ராக்கால் அதிலிருந்து நரேந்திரரை கண்டால் தவிர்க்க ஆரம்பித்தார். அவரது தர்மசங்கடமான நிலை உணர்ந்து குருதேவர் உதவிக்கு வந்தார். ஸ்ரீராமகிருஷ்ணர், நரேந்திரரிடம், ராக்காலுக்கு பரிந்து பேசினார்.

ராக்காலுக்கு ராஜாவிற்கு உரிய தகுதிகள் உள்ளன, அவரால் பெரிய ராஜ்ஜியத்தையே ஆளமுடியும் என்று ஸ்ரீராமகிருஷ்ணர் புகழ்ந்து கூறியதைக் கேட்ட நரேந்திரர் இனி அவரை ’ராஜா’ என்று அழைப்போம் என்று கூறினார். அதன்படியே பின்னாளில் சுவாமி பிரம்மானந்தர் ’ராஜா மகராஜ்’ என்றும் ’மஹராஜ்’ என்றும் அழைக்கப்பட்டார்.

குருதேவரின் மகாசமாதிக்குப் பின்னர், வராக நகரில் சுவாமி பிரம்மானந்தர் என்னும் துறவிப் பெயர் ஏற்று வாழத்துவங்கினார். அங்கே ஜப, தியானங்களில் ஈடுபட்டார். வாய்ப்புக் கிடைத்த போதெல்லாம் புனிதப் பயணம் மேற்கொண்டார். 
சுவாமி விவேகானந்தர் சிகாகோ சர்வசமய மாநாடும் மேல்நாட்டு சுற்றுப் பயணமும் முடிந்து 1897 இல் தாயகம் திரும்பிய போது, சுவாமி பிரம்மானந்தரைப் பார்த்து ’குருவின் மகனை குருவாகவே எண்ணிப் போற்ற வேண்டும்" என்று கூறி வணங்கினார். பதிலுக்கு சுவாமி பிரம்மானந்தர், ’மூத்த சகோதரனைத் தந்தையாக அல்லவா எண்ணி மரியாதை செலுத்த வேண்டும்’ என்று கூறி அவரை வணங்கினார்.

சுவாமி விவேகானந்தர், இவரது செயல்திறன் குறித்து பெரிதும் புகழ்ந்துள்ளார். 
சுவாமி விவேகானந்தருக்கும் இவருக்கும் நடுவில் உறுதியான பரஸ்பர நம்பிக்கை அடித்தளமாக இருந்தது. ’எல்லோரும் என்னைக் கைவிட்டாலும் ராஜா கடைசிவரை எனக்குத் தோள் கொடுப்பான்’ என்று சுவாமி விவேகானந்தரே குறிப்பிட்டுள்ளார்.

சுவாமி விவேகானந்தரின் மறைவுக்குப் பின்னர் சுவாமி பிரம்மானந்தர் ஸ்ரீராமகிருஷ்ண இயக்கத்தின் தலைமைப் பொறுப்பை ஏற்றுக் கொண்டார். 

அன்னை சாரதா தேவியிடம் மிகுந்த பக்தி கொண்டிருந்தார். 





</doc>
<doc id="224692" url="https://ta.wikipedia.org/wiki?curid=224692" title="இடுக்கி சட்டமன்றத் தொகுதி">
இடுக்கி சட்டமன்றத் தொகுதி

இடுக்கி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது இடுக்கி மாவட்டத்தில் உள்ளது. இது தொடுபுழை வட்டத்தில் உள்ள அறக்குளம், கஞ்ஞிக்குழி (இடுக்கி மாவட்டம்), வாழத்தோப்பு, குடயத்தூர் ஆகிய ஊராட்சிகளையும், உடும்பஞ்சோலை வட்டத்தில் உள்ள காமாட்சி, காஞ்சியார், கட்டப்பனை, கொன்னத்தடி, மரியாபுரம், வாத்திக்குடி ஆகிய ஊராட்சிகளையும் கொண்டது.


</doc>
<doc id="224693" url="https://ta.wikipedia.org/wiki?curid=224693" title="அறக்குளம் ஊராட்சி">
அறக்குளம் ஊராட்சி

அறக்குளம் ஊராட்சி கேரளத்தின் இடுக்கி மாவட்டத்தில் தொடுபுழா வட்டத்தில் அமைந்துள்ளது. இது 192.64 சதுர கிலோமீட்டர் பரப்பளவைக் கொண்டது.





</doc>
<doc id="224694" url="https://ta.wikipedia.org/wiki?curid=224694" title="வெல்லவாயா">
வெல்லவாயா

வெள்ளவாயா அல்லது வெல்லவாயா ("Wellavaya") என்பது இலங்கையின் ஊவா மாகாணத்தில் மொனராகலை மாவட்டத்திலுள்ள ஒரு நகரம் ஆகும். இலங்கையின் மிக நீண்ட நெடுஞ்சாலைகளில் ஒன்றான ஏ-2 நெடுஞ்சாலை (அல்லது காலி வீதி) தலைநகர் கொழும்பில் ஆரம்பித்து வெள்ளவாயாவில் முடிவடைகின்றது. இந்நகரம் வெள்ளவாயா பிரதேச சபையினால் நிர்வகிக்கப்படுகின்றது. 2011இல் இந்நகரின் மக்கள்தொகை 4190 ஆகும்.


</doc>
<doc id="224695" url="https://ta.wikipedia.org/wiki?curid=224695" title="பிரபா ஸ்ரீதேவன்">
பிரபா ஸ்ரீதேவன்

பிரபா ஸ்ரீதேவன் இந்திய உயர்நீதிமன்ற நீதிபதியாக இருந்து ஓய்வு பெற்றவர். அறிவுசார் சொத்துரிமை மேல் முறையீட்டுத் தீர்ப்பாயத்தின் (IPAB) முன்னாள் தலைவர் (மே 2011 - ஆகஸ்டு 2013).

இவர் தேசபக்தரும், மெரீனாவிற்காகப் போராடியவருமான வி.கிருஷ்ணஸ்வாமி அய்யரின் கொள்ளுப் பேத்தி ஆவார். 
ஒரு வழக்கில் இல்லத்தரசிகளின் பணிகள் குறைத்து மதிப்பிடப்படக் கூடிய ஒன்று அல்ல என்றும், அதற்கு பொருளாதார மதிப்பீடும் தந்து இவர் வழங்கிய தீர்ப்பு, பெண்களின் மதிப்பை உணர்த்தியது.

அறிவுசார் சொத்துரிமைத் துறையில் (IP), அவற்றினை நிர்வகிப்பதில் மிகுந்த திறமைசாலியாகவும், அத்துறையில் உலக அளவில் முன்னோடியான முதல் 50 நபர்களில் ஒருவராகவும் மதிப்பிடப்படுகிறார்.

இவர் தமிழகத்தின் நாளிதழான தினமணியில் இடையிடையே கட்டுரைகள் எழுதி வருகிறார்.



</doc>
<doc id="224696" url="https://ta.wikipedia.org/wiki?curid=224696" title="கோவளம் சட்டமன்றத் தொகுதி">
கோவளம் சட்டமன்றத் தொகுதி

கோவளம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கேரளத்தின் திருவனந்தபுரம் மாவட்டத்தில் உள்ள கோவளம் நகரத்தை கொண்டுள்ளது.

இது திருவனந்தபுரம் வட்டத்தில் உள்ள பாலராமபுரம், கல்லியூர் ஆகிய ஊராட்சிகளையும், நெய்யாற்றின்கரை வட்டத்தில் உள்ள பாலராமபுரம், காஞ்ஞிரங்குளம், கரிங்குளம், பூவார், விழிஞ்ஞம், கோட்டுக்கல் ஆகிய ஊராட்சிகளையும் கொண்டுள்ளது.


</doc>
<doc id="224697" url="https://ta.wikipedia.org/wiki?curid=224697" title="அழூர் ஊராட்சி">
அழூர் ஊராட்சி

அழூர் ஊராட்சி கேரளத்தின் திருவனந்தபுரம் மாவட்டத்தில் சிறயின்கீழ் வட்டத்தில் உள்ளது. . சிறயின்கீழ் மண்டல ஊராட்சிக்கு உட்பட்டது.

படகுகளின் மூலம் போக்குவரத்தை மேற்கொள்கின்றனர். சிலர் வில்வண்டியும், மாட்டு வண்டியும் பயன்படுத்துகின்றனர்.




</doc>
<doc id="224700" url="https://ta.wikipedia.org/wiki?curid=224700" title="இந்தியாவில் உள்ள மின் சக்தி நிலையங்களின் பட்டியல்">
இந்தியாவில் உள்ள மின் சக்தி நிலையங்களின் பட்டியல்

இந்தியாவில் உள்ள மின் நிலையங்களின் பட்டியல்

இந்தியா முழுவதும் இருபது அணு உலைக்கூடங்கள் ஏழு இடங்களில் செயல்பட்டு வருகின்றன. அணு மின் சக்தி நாட்டின் தேவையில் 2.9 சதவிகிதத் தேவையை பூர்த்தி செய்கின்றன. இவற்றின் மூலம் 4,780 மெகாவாட் மின்சாரம் தயாரிக்கப்படுகின்றது.

இந்தியாவின் மின் தேவை பூர்த்தி செய்யக்கூடிய மிகப் பெரிய மூல சக்தி அனல்மின் நிலையங்களே ஆகும். அனல்மின் என்பது பல்வேறு வகைகளில் உள்ளன. வாயு,நிலக்கரி,டீசல் ஆகியன மூலம் அனல்மின் நிலையங்களில் நீராவி தயாரிக்கப்படுகிறது. இந்தியாவில் 75% சதவிகிதத்திற்கும் அதிகமான மின்சாரம் அனல்மின் நிலையங்களின் மூலமே பெறப்படுகின்றன.

இந்தியாவில் வணிகத்தேவைக்கான மின்சாரத்தில் 51 சதவிகிதத்திற்கும் அதிகமான மின்சாரம் நிலக்கரியின் மூலமே பூர்த்தி செய்யப்படுகின்றன. ஜூலை 31,2010 இல் மத்திய அரசின் மின்துறையின் கணக்கின்படி 87,093.38 மெகாவாட்டுகள் நிலக்கரியின் மூலமாகப் பெறப்படுகின்றது.

C


</doc>
<doc id="224703" url="https://ta.wikipedia.org/wiki?curid=224703" title="அலைச்சறுக்கு">
அலைச்சறுக்கு

அலைச் சறுக்கு (Surfing) என்பது நீர் விளையாட்டு ஆகும். தக்கைபலகையின் மீது நின்று, சீறும் அலைகளில் முன்னேறி நகர்ந்து செல்வார். பொதுவாக, இந்த விளையாட்டில் ஒருவரே பங்கேற்பார். போட்டிகளும் நடைபெறுவதும் உண்டு. பெரும்பாலும் இந்த விளையாட்டை கடலில் மேற்கொள்வது சிறப்பாக இருக்கும். ஏரிகளில் செயற்கையாக உருவாக்கப்படும் அலைகளிலும் விளையாடுவதும் உண்டு. இந்த தக்கைபலகைக்கு சர்ப் போட் என்ற பெயர் உண்டு. இது ஒன்பது அடிவரையிலும் நீளம் கொண்டதாக இருக்கும். இதை காலில் இணைத்துக் கொண்டு விளையாடத் துவங்குவர். ஐந்தடி வரையிலும் உயரம் கொண்ட அலைகளில் பயணித்து, அவற்றிலேயே சாகசம் செய்வோருக்கு போட்டிகளின் போது அதிக புள்ளிகள் வழங்கப்படும். இந்த விளையாட்டிற்கான அடிப்படை விதிகளும், வழிமுறைகளும் வகுக்கப்பட்டுள்ளன.

திறந்தவெளியில் இருக்கும் நீரின்மேல், காற்று தொடர்ந்து வீசினால் அலைகள் உருவாகும். அலையின் உயரமும், அகலமும், காற்றின் தன்மையைப் பொருத்து அமையும்.

தங்கள் பொழுதுபோக்கிற்காக அலைகளில் சறுக்கி விளையாடுவோரும் உண்டு. உலகளவில் போட்டிகள் நடத்தப்படுவதால், அவற்றில் பங்கேற்று பணத்தைப் பரிசாகப் பெற பயிற்சி பெறுவோரும் உண்டு. இந்த போட்டிகளில் அலைச்சறுக்கர்களின் சாகசங்களை படம்பிடித்து வருமானம் பெறுவோரும் உண்டு.

அலைச்சறுக்கர், தன் காலில் பலகையைக் கட்டிக் கொண்டு கரையோரத்தில் நீந்துவார். அலையின் வேகத்திற்கு இணையாக நீந்தத் தொடங்கியதும், எழுந்து நின்று, அலையோடு முன்னேறிச் செல்வார்.
புதிதாக கற்பவர்களுக்கு அலையின் வேகத்திற்கு ஈடுகொடுப்பதில் சிக்கல் இருக்கும். சீறிப் பாயும் அலைகளில் தாவிச் செல்வதைக் கொண்டு, அலைச்சறுக்கர்களின் திறமையை மதிப்பிடலாம்.

மற்றைய நீர் விளையாட்டுகளைப் போன்றே நீரில் அமிழ்தலுக்கான வாய்ப்பும் உண்டு. எனவே, விளையாட வருபவருக்கு நீந்தத் தெரிந்திருக்க வேண்டியது அவசியம். பலகையை தன் காலுடன் கட்டியிருப்பதால், அலைச்சறுக்கர் நீரில் மிதப்பார். எனினும், அது கழன்றுவிடவும் வாய்ப்பு உள்ளது. 

சில நேரங்களில், பாறைகளிலோ, மண் திட்டுகளிலோ, பனிக்கட்டிகளிலோ மோதி, காயம் ஏற்படுவதற்கான வாய்ப்பும் உண்டு. தோலில் கீறலோ, சிராய்ப்போ ஏற்படுவதும் உண்டு. இறப்பதற்கும் வாப்பு உண்டு.

கடலில் வாழும் சுறா போன்ற மீன்களாலும், ஏனைய விலங்குகளாலும் ஆபத்து ஏற்படும் வாய்ப்பும் உண்டு. 

இந்தியாவில் அலைச்சறுக்கு விளையாட்டில் ஈடுபடும் பள்ளிகள், இந்திய அலைச்சறுக்குப் பள்ளிக் குழுமத்தில் பதிவு செய்திருக்க வேண்டும்.



</doc>
<doc id="224708" url="https://ta.wikipedia.org/wiki?curid=224708" title="அகால் தக்த்">
அகால் தக்த்

அகால் தக்த் ("Akal Takht", , பொருள்: "காலமில்லாதவரின் அரியணை" சீக்கிய சமயத்தின் ஐந்து "தக்துகளில்" (அரியணைகளில்) ஒன்றாகும். இது பஞ்சாபின் அம்ரித்சர் நகரத்தில் அர்மந்திர் சாகப் (பொற்கோயில்) வளாகத்தில் அமைந்துள்ளது. நீதி வழங்கலுக்காகவும் அரச விவகாரங்களுக்காகவும் அகால் தக்த்தை குரு அர்கோவிந்த் கட்டினார்; இவ்வுலகில் சீக்கிய சமூகத்தின் மிக உயர்ந்த அதிகார பீடமாகவும் சீக்கியர்களைப் பிரதிநிதிப்படுத்தும் "ஜாதேதாரின்" இடமாகவும் விளங்குகிறது. "மீரி-பிரி" எனப்படும் சீக்கியத் தத்துவத்தை அர்கோபிந்த் இங்குதான் வெளிப்படுத்தினார். மீரி எனப்படுவது அரசியல்/பொருளியல்நிலை தாக்கத்தையும் பிரி சமயத் தாக்கத்தையும் குறிக்கிறது; அகால் தக்த் மீரியையும் பொற்கோவில் பிரியையும் அடையாளப்படுத்துகின்றன.

ஆறாவது சீக்கிய குருவான குரு அர்கோவிந்த், அரசியல் இறையாண்மையின் அடையாளமாகவும் சீக்கியர்களின் சமய/ உலகியல் பிரச்சினைகளுக்குத் தீர்வு காணுமிடமாகவும் இதனைக் கட்டினார். 1606இல் இவருடைய சிலை அகால் தக்த்தில் நிறுவப்பட்டது.

18வது நூற்றாண்டில், அகமது ஷா துரானியும் மாசா ரங்காரும் அகால் தக்த் மீதும் பொற்கோயில் மீதும் தொடர்ந்து தாக்குதல்கள் நடத்தினர். மகாராசா ரஞ்சித் சிங்கின் படைத்தலைவர் அரி சிங் நால்வா அகால் தக்த்திற்கு தங்கத்தால் கூரை வேய்ந்தார். சூன் 4, 1984இல் புளூஸ்டார் நடவடிக்கையின்போது இந்திய இராணுவம் சிறீ தர்பார் சாகிபினுள் நுழைந்தபோது அகால் தக்த் சேதமடைந்தது.

சூன் 6, 1984இல் இந்தியத் தரைப்படை அர்மந்திர் சாகப்பின் மீது தாக்குதல் நடத்தியபோது அகால் தக்த்தும் சேதமடைந்தது. ஜர்னைல் சிங் பிந்தரன்வாலா இந்த வளாகத்தில் ஆயுதங்களை சேமித்து வைத்ததாக குற்றம் சாட்டிய அப்போதைய பிரதமர் இந்திரா காந்தி இத்தாக்குதலை ஆணையிட்டார்.

2005இல், இந்தியப் பிரதமர், மன்மோகன் சிங், கூறினார்:
சேதமடைந்த அகால் தக்த்தை அரசு மீண்டும் மீளமைக்கத் தொடங்கியது. இதனை ஏற்காத சீக்கியர்கள் புதிய கட்டிடத்தை "சர்காரி தக்த்" என அழைக்கலாயினர்; சீக்கிய உள்துறை அமைச்சர், பூட்டா சிங், புதிய கட்டிடத்தைக் கட்டியமைக்காக சீக்கிய சமூகத்திலிருந்து வெளியேற்றப்பட்டார். பின்னர் அவர் பக்தர்களின் கலங்களையும் காலணிகளையும் கழுவி தமது தீச்செயலுக்கு மன்னிப்புக் கோரியபிறகே மீண்டும் சேர்த்துக் கொள்ளப்பட்டார்.

1986இல் அமிர்தசரசின் சீக்கியர்கள் சர்காரி தக்த்தை இடித்து புதிய அகால் தக்த்தை மீண்டும் எழுப்ப தீர்மானித்தனர்; சீக்கிய மரபுப்படி "கார் சேவா" (புனித சேவை) மூலமாக கட்டப்பட்ட புதிய, பெரிய அகால் தக்த் 1995இல் கட்டப்பட்டது.



</doc>
<doc id="224709" url="https://ta.wikipedia.org/wiki?curid=224709" title="அச்சன்கோவில்">
அச்சன்கோவில்

அச்சன்கோவில் என்னும் ஊர், கேரளத்தின் கொல்லம் மாவட்டத்தில் பத்தனாபுரம் வட்டத்தில் உள்ளது. இது புனலூர் நகரத்தில் இருந்து 80 கி.மீ. வடகிழக்கில், மேற்குத் தொடர்ச்சி மலைத்தொடர் மையத்தில் அமைந்துள்ளது. இங்குள்ள அய்யப்பன் கோயில் புகழ் மிக்க கோயிலாகும். இங்கு ரப்பர் தோட்டங்கள் உள்ளன. இந்த ஊரின் நடுவில் பள்ளிவாசல் என்ற ஆறு பாய்கிறது.

மலம்பண்டாரம் எனப்படும் பழங்குடியினர் வாழும் இடம். இது தென்மலை ஊராட்சிக்கு உட்பட்டது.

இங்குள்ள அய்யப்பன் கோயிலைப் பரசுராமர் நிறுவியதாகக் கருதுகின்றனர். ஆன்மீகத் தலம் என்பதால், மலையாளிகளைக் காட்டிலும் தமிழகத்துப் பக்தர்களே அதிகம் வருகின்றனர். தனு மாதத்தில் மண்டல பூஜையும், மகர மாதத்தில் ரேவதி பூஜையும் செய்கின்றனர். மண்டல பூஜையின் போது தேரோட்டமும், ரேவதி பூஜையில் புஷ்பாபிஷேகமும் முக்கியமான சடங்குகள். வண்ணமயமான ஆடையும் ஆபரணங்களும் அணிந்து, வாளைக் கையிலேந்திய அய்யப்பனின் சிலை காண்பிக்கப்படும்.


</doc>
<doc id="224710" url="https://ta.wikipedia.org/wiki?curid=224710" title="ஜெயகௌரி (நடிகை)">
ஜெயகௌரி (நடிகை)

ஜெயகௌரி இலங்கைத் தமிழ் நாடக, மற்றும் திரைப்பட நடிகை ஆவார். சமுதாயம் என்ற இலங்கையில் தயாரிக்கப்பட்ட முதல் தமிழ்த் திரைப்படத்தில் கதாநாயகியாக நடித்ததன் மூலம் பிரபலமானார். ஐநூறுக்கும் மேற்பட்ட மேடை நாடகங்களிலும், மற்றும் தொலைக்காட்சி நாடகங்களிலும் இவர் நடித்துள்ளார்.

இந்தியாவின் கேரளத்தில் இருந்து இலங்கையில் குடியேறிய குடும்பம் ஒன்றில் கொழும்பு தெமட்டகொடையில் அப்புக்குட்டி, கல்யாணி ஆகியோருக்குப் பிறந்தவர் ஜெயகௌரி. இவருடன் ஓர் ஆண் சகோதரனும் ஏழு பெண்களும் கூடப் பிறந்தவர்கள். இவர் ஐந்தாவது பெண். தந்தை ஓர் அரச சேவையாளர், நாடகங்களிலும் நடித்தவர். தெமட்டகொடை மாளிகாகந்தை தமிழ்க் கலவன் பாடசாலையில் ஆரம்பக் கல்வியைக் கற்ற இவர் பின்னர் கொழும்பு கப்பித்தாவத்தை தொண்டர் பாடசாலையில் கல்வியைத் தொடர்ந்தார். 

பாடசாலை நாட்களிலேயே நாடகங்களில் நடிக்கும் வாய்ப்புக் கிடைத்தது. 1957 ஆம் ஆண்டில் பஞ்சிகாவத்தையில் கவின்கலை மன்றத்தின் சார்பில் மேடையேறிய "நூதன லஞ்சம்" என்ற நாடகத்தில் கதாநாயகியாக அறிமுகமானார். பொரளை வை.எம்.பி.ஏ. மண்டபத்தில் கவின் கலை மன்றம் அரங்கேற்றிய "எழுத்தாளனின் காதலி" நாடகத்தில் முக்கிய பாத்திரத்தில் நடித்தார். அதனைத் தொடர்ந்து பல நாடகங்களில் நடிக்கும் வாய்ப்புக் கிடைத்தது. வரணியூரான் எழுதிய சங்கிலியன் நாடகத்தில் தினக்குரல் அதிபர் எஸ். பி. சாமியோடு இணைந்து நடித்தார்.

வி. கே. டி. பாலனுடன் "பேசும் விழிகள்", எஸ். எஸ். சந்திரனுடன் "தீச்சுடர்", கம்பளைதாசனுடன் "விளக்கேற்றி வைத்தவள்", மேலும், லடிஸ் வீரமணி தயாரித்த "வண்டரித்த மலர்" போன்ற பல நாடகங்களில் நடித்துப் புகழ் பெற்றார். கலைவாணர் நாடக மன்றம், தமிழ் முன்னேற்ற மன்றம், மனோரஞ்சித நாடக சபா மேடை நாடகங்களிலும், சானா, வாசகர் ஆகியோரின் வானொலி நாடகங்களிலும் இவர் நடித்துள்ளார். "காதலுக்கு என்ன விலை" என்ற தொலைக்காட்சி நாடகத்தில் பிரபா கணேசனுக்கு மாமியாராக நடித்தார்.

ஹென்றி சந்திரவன்ச தயாரிப்பில் 1952 இல் வெளியான சமுதாயம் திரைப்படத்தில் கதாநாயகியாக நடிக்கும் வாய்ப்பு இவருக்குக் கிடைத்தது. இவருடன் கதாநாயகனாக நடித்தவர் எஸ். என். தனரெத்தினம். 16 மிமீ அகலத்தில் வெளிவந்த இத்திரைப்படம் டெக்னிக் வண்ணத்தில் வெளிவந்தது. இத்திரைப்படம் கொழும்பில் ஒரு வாரம் மட்டுமே ஓடியிருந்தாலும், தமிழ்ப் பகுதிகளில் ஓரளவு வெற்றிகரமாக ஓடியது.. ஜெயகௌரி நடித்த ஒரேயொரு திரைப்படம் சமுதாயம் ஆகும்.



</doc>
<doc id="224712" url="https://ta.wikipedia.org/wiki?curid=224712" title="தஹர வித்யா">
தஹர வித்யா

தஹர வித்யா அல்லது தகர வித்தை என்பது நம்முள்ளே ஒரு வெளி (தஹரம், ஆகாயம், (Space)- அகவெளி உள்ளது. அதில் எழுந்தருளியிருக்கும் இறைவனை தியானத்தின் மூலம் தேடுவதும், அடைவதுமே தஹர வித்யா அல்லது தஹராகாச வித்தை எனப்படும். தஹர வித்தை சாந்தோக்கிய உபநிடதத்தின் எட்டாம் அத்தியாயத்தில் கூறப்பட்டுள்ளது.

மார்பின் உள்ளே ஒரு வெளி ‘தாமரை மொட்டுப் போன்ற இதயம்’; நாற்புறங்களிலும் நாடிகளால் சூழப்பட்டு தொங்குகிறது. அதன் உள்ளே நுண்ணிய ஆகாசம் உள்ளது. அனைத்தும் அதில் நிலை பெற்றுள்ளன.

இந்த இதய வெளிக்குள்ளே உள்ள பொருளைத் தேட வேண்டும், அறிய விரும்ப வேண்டும். அதற்கான தியானப் பயிற்சி (வித்யை) செய்ய வேண்டும். இவ்வித்தையை பயில பிரம்மச்சர்ய விரதம் அவசியம்.

புற உலகில் என்னென்ன சாதிக்க வேண்டும் என நினைக்கிறமோ அவையனைத்தையும் அகவெளியில் உறையும் இறைவனைத் தஹர வித்யா மூலம் தியானிப்பதன் மூலம் அடைய இயலும்.

தஹர வித்யா எனும் இறை தியானத்தை செய்பவன் உலக இன்பங்களை இறைவனின் வாயிலாக மட்டுமே அனுபவிக்க இயலும் என்பதையும், இவ்வித்யாவின் மூலம் என்ன நினைத்தாலும் அது நடக்கும் என்பதை விளக்கப்படுகிறது. அகவெளியில் இறைவனை தியானிப்பவன் பித்ரு லோகத்தை விரும்பினால் இறந்த முன்னோர்களான தந்தை, தாய், சகோதர சகோதரிகள் மற்றும் நண்பர்கள் அவன் முன் தோண்றி மகிழ்விப்பார்கள். மேலும் இவ்வித்தையின் மூலம் அவன் விரும்பும் அனைத்துப் பொருட்களையும் அடைந்து மகிழ்வான்.

பஞ்சபூதங்களின் அம்சமான உடல்-மனம், இறைவனின் அம்சமான ஆன்மா ஆகிய இரண்டின் சேர்க்கையே மனிதன். ஆத்ம ஞானம் காரணமாக மனிதன் தன்னை உடல்-மனச்சேர்க்கையிலிருந்து விடுபட்டு, இறைவனை அடைந்து, சொந்த இயல்பாகிய ஆன்மாவாக நிலைபெறுகிறான். 

அழியக்கூடிய உடல்-மனம் மற்றும் அழிவற்றதான ஜீவாத்மா ஆகிய இரண்டையும் கட்டுப்படுத்துபவர் இறைவன். தூக்கத்தில் நம் உடலிருந்து பிரிகின்ற மனம் ஜீவாத்மாவில் ஒடுங்குகிறது. ஜீவாத்மா பரமாத்மாவில் ஒடுங்குகிறது. இந்த உண்மையை உணர்பவன் தினந்தோறும் இறையுலகத்திற்குச் சென்று, இறைவனிடம் ஒன்றுகலப்பதை உணர்கிறான். . 

தஹர வித்யாவின் மூலம் இறையுலகம், இறைக்காட்சி அல்லது இறையனுபூதியின் விளக்கமும் கூறப்படுகிறது. அதை அடைவதற்கான அடிப்படை தகுதியான பிரம்மச்சர்யம் ஒன்று மட்டுமே.

இறையுலககிற்கு செல்வது யார், எப்போது, எவ்வாறு செல்வர் போன்ற கேள்விகளுக்கு தஹர வித்யையின் இப்பகுதி விளக்குகிறது.

சூரியனே இறையுலகின் வாசல். ஓங்கார மந்திரத்தை அறிந்து தியானித்தவர்கள் இந்த வாசலில் அனுமதிக்கப்படுகிறார்கள். மற்றவர்கள் மறுக்கப்படுகிறார்கள்.

இதயநாடிகள் நூற்றொன்று. அவற்றுள் ஒன்று [[பிரம்மரந்திரம்|உச்சந்தலையினை பிளந்து உயிர் வெளிக் கிளம்புகிறது. உச்சந்தலை வழியாக உயிரை மேலே விடுப்பவன் [[விதேக முக்தி|மரணமற்ற நிலையை]] அடைகிறான். மற்ற நாடிகளின் வழியாக வெளியேறுபவன் மீண்டும் மீண்டும் பிறந்து, பல்வேறு கீழ் உலகங்களில் பிறந்து உழல்கிறான். ஆசைகளற்ற [[யோகி|யோகிகளால்]] மட்டுமே [[கபால மோட்சம்|பிரம்ம ரந்திரம்]] வழியாக உயிரை வெளியேற்ற முடியும். 


[[பகுப்பு:உபநிடதங்கள்]]
[[பகுப்பு:இந்து சமய மந்திரங்கள்]]
[[பகுப்பு:மந்திரங்கள்]]
[[பகுப்பு:இந்து தொன்மவியல்]]
[[பகுப்பு:சமசுகிருத இலக்கியம்]]
[[பகுப்பு:இந்து சமய நூல்கள்]]
[[பகுப்பு:வைதிக மெய்யியல்கள்]]
[[பகுப்பு:இந்துத் தத்துவங்கள்]]
[[பகுப்பு:இந்திய மெய்யியல்]]
[[பகுப்பு:வேதங்கள்]]

</doc>
<doc id="224713" url="https://ta.wikipedia.org/wiki?curid=224713" title="பத்தனாபுரம்">
பத்தனாபுரம்

பத்தனாபுரம் என்னும் ஊர், கேரளத்தின் கொல்லம் மாவட்டத்தில் உள்ளது. இது மேற்கு தொடர்ச்சி மலையை ஒட்டியுள்ளது. பத்து யானைகளைக் கட்டிய இடம் என்பதால் பத்தானபுரம் என்ற பெயர் பெற்று பத்தனாபுரம் என மருவியதாகக் கருதுகின்றனர். புனலூர்-பத்தனம்திட்டா-மூவாற்றுப்புழை மாநில நெடுஞ்சாலை, இந்த ஊரின் வழியாக செல்கின்றது. இங்கு நெல், மிளகு, இஞ்சி, முந்திரி, மரவள்ளி, ரப்பர் ஆகியவற்றைப் பயிரிடுகின்றனர்.

இது திருவனந்தபுரத்தில் இருந்து 85 கி.மீட்டர் தொலைவிலும், கொல்லத்தில் இருந்து 43 கி.மீட்டர் தொலைவிலும் உள்ளது. இங்கிருந்து 89 கி.மீட்டர் தொலைவில் சபரிமலை உள்ளது.




பட்டணபுரம் சட்டமன்றம் மாவெலிக்கர லோக்சபா தொகுதியின் பகுதியாகும். 2014 பொதுத் தேர்தலில் கொடைண்ணில் சுரேஷ் வென்ற பாராளுமன்ற உறுப்பினர்.


</doc>
<doc id="224714" url="https://ta.wikipedia.org/wiki?curid=224714" title="மொனராகலை">
மொனராகலை

மொனராகலை ("Moneragala", ) என்பது இலங்கையின் தெற்கே ஊவா மாகாணத்தில், மொனராகலை மாவட்டத்தில் உள்ள ஒரு நகரம் ஆகும். இது கொழும்பு-மட்டக்களப்பு பிரதான பாதையில் அமைந்துள்ளது. இந்நகரம் மொனராகலை பிரதேச சபையினால் நிர்வகிக்கப்படுகின்றது. மொனராகலை தேர்தல் தொகுதியில் 101,638 பேர் வாக்காளர்களாகப் பதிவு செய்துள்ளனர்.



</doc>
<doc id="224715" url="https://ta.wikipedia.org/wiki?curid=224715" title="பீர்மேடு சட்டமன்றத் தொகுதி">
பீர்மேடு சட்டமன்றத் தொகுதி

பீர்மேடு சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது இடுக்கி மாவட்டத்தில் உள்ள பீர்மேடு வட்டத்தில் உள்ள ஏலப்பாறை, கொக்கயாறு, குமிளி, பீர்மேடு, பெருவந்தானம், உப்புதறை, வண்டிப்பெரியாறு ஆகிய ஊராட்சிகளையும், உடும்பஞ்சோலை வட்டத்தில் உள்ள அய்யப்பன் கோவில், சக்குபள்ளம் ஆகிய ஊராட்சிகளையும் கொண்டது.


</doc>
<doc id="224717" url="https://ta.wikipedia.org/wiki?curid=224717" title="திருவனந்தபுரம் சட்டமன்றத் தொகுதி">
திருவனந்தபுரம் சட்டமன்றத் தொகுதி

திருவனந்தபுரம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது திருவனந்தபுரம் மேற்கு தொகுதி என்றும் அறியப்பட்டது. திருவனந்தபுரம் வட்டத்திற்கு உட்பட்ட திருவனந்தபுரம் நகராட்சியில் உள்ள 26 முதல் 30 வரையும், 40 முதல் 47 வரையும் 59,60, 69 முதல் 75 வரையும், 77,77,80 ஆகிய வார்டுகளை கொண்டுள்ளது.


</doc>
<doc id="224718" url="https://ta.wikipedia.org/wiki?curid=224718" title="பெந்தோட்டை">
பெந்தோட்டை

பெந்தோட்டை என்பது இலங்கையில் காலி மாவட்டத்திலுள்ள ஒரு கரையோர நகரம் ஆகும். இது கொழும்பிலிருந்து ஏறத்தாழ 65 கி.மீ. தூரத்திலும் காலியிலிருந்து ஏறத்தாழ 56 கி.மீ. தூரத்திலும் அமைந்துள்ளது. இந்நகரமானது பெந்தோட்டை ஆற்று வாயின் தென் கரையில் அமைந்துள்ளது. இது நீர் விளையாட்டுகளுக்குப் புகழ்பெற்ற ஒரு சுற்றுலாத் தலமாகும்.


</doc>
<doc id="224720" url="https://ta.wikipedia.org/wiki?curid=224720" title="பேப்பூர் சட்டமன்றத் தொகுதி">
பேப்பூர் சட்டமன்றத் தொகுதி

பேப்பூர் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கோழிக்கோடு மாவட்டத்தில் உள்ள பேப்பூர், செறுவண்ணூர்-நல்லளம், கடலுண்டி, பறோக்கு, ராமநாட்டுகரை ஆகிய ஊர்களைக் கொண்டது‌.. 


</doc>
<doc id="224721" url="https://ta.wikipedia.org/wiki?curid=224721" title="நிவின் பாலி">
நிவின் பாலி

நிவின் பாலி ("Nivin Pauly"; , பிறப்பு: அக்டோபர் 11, 1984) ஒரு இந்திய திரைப்பட நடிகர். இவர் மலையாளம் மற்றும் தமிழ் திரைப்படங்களில் நடித்து வருகின்றார். இவர் மலர்வாடி ஆர்ட்ஸ் கிளப், சப்டேர்ஸ், நேரம், அருகில் ஒராள் உள்ளிட்ட பல திரைப்படங்களில் நடித்ததன் மூலம் புகழ் பெற்ற நடிகர் ஆனார்.பிரேமம்(2015) மலையாள திரைப்படத்தின் மாபெரும் வெற்றிக்கு பிறகு மலையாளத்தின் தவிர்க்க முடியாத நட்சத்திரமாக உருவாகி உள்ளார்.பெங்களுர் டேசு மற்றும் 1983 திரைப்படங்களுக்காக 2015 ஆண்டின் கேரள மாநில சிறந்த நடிகருக்கான விருது பெற்றுள்ளார்.

பாலி, அக்டோபர் 11, 1984ஆம் ஆண்டு ஆலுவா, எர்ணாகுளம் மாவட்டம், கேரளம், இந்தியாவில் பிறந்தார். நிவின் அடிப்படையில் எலக்ட்ரானிக்ஸ் & கம்யூனிகேசன் துறையில் பட்டம் பெற்ற பொறியியல் மாணவர். 2006 -ல் கல்லூரிப் படிப்பை முடித்துவிட்டு 2 -ஆண்டுகள் பெங்களூருவில் மென்பொருள் நிறுவனத்தில் வேலை பார்த்தவருக்கு , தந்தையின் இறப்பு பேரிடியாக அமையவே, வேலையை உதறிவிட்டு தன் சொந்த ஊருக்குத் திரும்பிவிட்டார். அங்கு தன் தாய்க்கு உறுதுணையாக இருந்து கொண்டே, சிறு சிறு வேலைகள் செய்து கொண்டு திரைப்பட வாய்ப்புத் தேடிக்கொண்டிருந்தவர் நிவின் பாலி. ஒரு சாதாரண நடுத்தரக் குடும்பத்தைச்சேர்ந்த நிவின் பாலிக்கு திரைப்பட வாய்ப்புகள் எளிதில் கிடைத்துவிடவில்லை.

2010-ல் வினித் சீனிவாசனுடைய 'மலர்வாடி ஆர்ட்சு கிளப்பிற்காக' நேர்முக தேர்வுக்கு சென்றவர்களில் நிவினும் ஒருவர். ஆனால் இறுதியில் படத்திற்காக தேர்வு செய்யப்பட்ட 12 நடிகர்களில் ஒருவராகக்கூட நிவின் இடம்பெறவில்லை. நடிக்க வந்தவர்களில் ஒருவர் கழன்றுகொள்ளவே, மனம் தளராமல் இறுதியில் தன்னை நடிப்பில் மெருகேற்றிக்கொண்டு கலந்து கொண்டு, படத்திற்குள் நேர்முக தேர்வின் மூலம் நுழைந்தார் நிவின். இது அவருடைய விடாமுயற்சியின் விளைவாகத் திறந்த ஒரு நம்பிக்கையான கதவு.

படத்திற்குள் அறிமுகம் கிடைத்த வருடத்திலேயே தான் காதலித்த, தன் கல்லூரித்தோழி ரின்னா சாயினை மணந்து கொண்டார். திருமணத்திற்குப்பின் 'டிராஃபிக்', 'மெட்ரோ' என தன் கேரியரில் அடுத்தடுத்து கிடைத்த படங்களிலும் சின்னவேடமாக இருந்தாலும், தன்னை உருமாற்றிக்கொண்டு வெளுத்து வாங்கினார். பின்னர் 2012-ல் வெளியான 'தட்டத்தின் மறையத்து' என்றொரு மலையாளப்படம், அவருடைய திரைவாழ்வில் ஒரு அதிரடி திருப்புமுனையைத் தந்தது. ஒரு முஸ்லீம் பெண்ணிடம், காதல் வயப்பட்டவராய் உருகி, உருகி நடித்து கைத்தாட்டலை அள்ளியிருப்பார் நிவின். ரசிகர்கள் தன்னிடம் எதை எதிர்பார்க்கிறார்கள் என்று நன்கு புரிந்து கொண்டு, அடுத்தடுத்து தேர்வு செய்யும் படங்களில் முந்தைய சாயல் இருந்துவிடக்கூடாது என மெனக்கெட்டு வெரைட்டியுடன் நடிக்கத்தொடங்கியிருந்தார். அப்படி ஒரு மாற்றத்திற்கு கிடைத்த அங்கீகார வெற்றிகள் தான் "நேரம், 1983, பெங்களூர் டேஸ், வடக்கன் செல்பி, பிரேமம்' என நீண்டது. நேரம் படத்திலேயே தமிழ், மலையாளம் என இரண்டு மொழிகளில் யதார்த்தமான நடிப்பில் கலக்கியவர். மலையாளத்தில் வெளியான பிரேமம் படம் மூலம், மலர் ஆசிரியர் புகழால் தமிழ் ரசிகர்களையும் கவனிக்க வைத்துவிட்டார். மலையாளத்திலிருந்து ஒரு மொழிமாற்றம் இல்லாத திரைப்படம் தமிழ் நாட்டில் ஹிட்டாயிருந்தால், அது "பிரேமம்" படம் மட்டுமே.

இதன் மூலம் அவரது வளர்ச்சி தமிழ், மலையாள சினிமாக்களில் தவிர்க்க முடியாததாகிவிட்டது என்றே கூறலாம். இதை சரியாகப் புரிந்துகொண்ட பின், எடுத்த முக்கிய அவதாரம் தான் தயாரிப்பாளர் அவதாரம். இதில் ஹீரோவும் அவரே தான். ஹீரோயினாக அனு இம்மானுவேல் நடிக்கிறார். இப்படத்தில் மலையாள இயக்குநர் ஜீத்து ஆன்டணி ஜோசப் முக்கிய கதாபாத்திரத்தில் நடித்து வருகிறார். அப்படம் தான் 'ஆக்ஷன் ஹீரோ பிஜு'. அபிரித் சைன் இயக்கத்தில் உருவாகிவரும் இப்படத்தில் போலீஸ் அதிகாரியாக புதுவேடம் ஏற்றுள்ளார்.


</doc>
<doc id="224723" url="https://ta.wikipedia.org/wiki?curid=224723" title="நரிப்பற்றா ஊராட்சி">
நரிப்பற்றா ஊராட்சி

நரிப்பற்றா ஊராட்சி, கேரளத்தின் கோழிக்கோடு மாவட்டத்தில் உள்ள வடகரை வட்டத்தில் உள்ளது. இதன் தலைமையகம் கைவேலியில் உள்ளது.




</doc>
<doc id="224725" url="https://ta.wikipedia.org/wiki?curid=224725" title="மைக்கேல் மலர்கி">
மைக்கேல் மலர்கி

மைக்கேல் மலர்கி (Michael Malarkey, பிறப்பு: ஜூன் 21, 1983) ஒரு அமெரிக்க நாட்டு நடிகர் மற்றும் பாடகர். இவர் தி வாம்பயர் டைரீஸ் என்ற தொலைக்காட்சித் தொடரில் என்ஸோ என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார்.


</doc>
<doc id="224729" url="https://ta.wikipedia.org/wiki?curid=224729" title="வடமேற்கு இந்தியப் போர் (அமெரிக்கா)">
வடமேற்கு இந்தியப் போர் (அமெரிக்கா)

வடமேற்கு இந்தியப் போர் (1785–1795), சிறிய ஆமைகளின் போர் என்றும் மேலும் பல பெயர்களாளும் அறியப்படுகிறது. இப்போரானது ஐக்கிய அமெரிக்காவுக்கும் தொல் குடிகளின் கூட்டமைப்புக்கும் இடையே நடந்தது. வடமேற்குப் பகுதிகளைக் கட்டுப்படுத்த தொல் குடிகளின் கூட்டமைப்பிற்குப் பிரித்தானியா ஆதரவு கொடுத்தது. நூறாண்டுகளாக அமெரிக்காவிற்கும் அமெரிக்கத் தொல் பழங்குடி இனத்தவருக்கும் இடையே இப்பகுதியின் கட்டுப்பாடு யாரிடம் இருப்பது என்று தகராறு இருந்து வந்தது, பின்னாளில் பிரான்சு, பிரித்தானியா மற்றும் அவற்றின் குடியேற்றப் பகுதிகள் இத்தகராறில் அமெரிக்கத் தொல் குடிகளுக்கு ஆதரவாக இறங்கின.

பாரிசு உடன்படிக்கையின் (1783) படி அமெரிக்க புரட்சிப் போர் முடிவுக்கு வந்தது. அவ்வுடன்படிக்கையின்படி பிரித்தானியா எண்ணற்ற தொல் குடிகள் வசித்து வந்த வடமேற்கு பகுதியின் கட்டுப்பாட்டை அமெரிக்காவிடம் கையளித்தது. உடன்படிக்கையின் படி கட்டுப்பாட்டை கையளித்திருந்தாலும் பிரித்தானியா கோட்டைகளை அப்பகுதியில் வைத்திருந்தது. அதுமட்டுமல்லாமல் தொல் குடிகளுக்கு ஆதரவான பல கொள்கை முடிவுகளையும் எடுத்தது. தொல்குடிகளுக்கும் குடியேறியவர்களுக்கும் இடையேயான சிக்கலை தீர்ப்பதற்காகவும் அமெரிக்காவின் முழுஉரிமையை அப்பகுதியில் நிலைநாட்டவும் அமெரிக்க இராணுவத்தை அதிபர் சியார்ச் வாசிங்டன் அப்பகுதிக்கு அனுப்பினார். அமெரிக்க இராணுவம் பயிற்சிபெறாத வீரர்களை கொண்டிருந்தது மேலும் 2வது வரிசை துணை இராணுவப் படையினரும் அதே அளவில் பயிற்சிபெறாத வீரர்களை கொண்டிருந்தனர். இதனால் அமெரிக்க இராணுவத்தினர் பெரிய தோல்விகளை சந்தித்தனர். ஆர்மர் போர்முனை (1790), புனித கிளேர் தோல்வி (1791) ஆகியவவை அவற்றில் முதன்மையானவை ஆகும். இப்போர்களில் அமெரிக்க தொல் குடிகள் பாரிய வெற்றிகளை பெற்றனர். அமெரிக்க தரப்பில் சற்றேறக்குறைய 1000 வீரர்கள் உயிரிழந்தனர். எதிரிகளை விட அதிகளவில் அமெரிக்கர்கள் இழப்புகளை சந்தித்தனர்.

புனித கிளேர் தோல்விக்கும் பின் வாசிங்டன் புரட்சிப் போர் நாயக வீரர் செனரல் அந்தோனி வய்னே என்பவரை சண்டையிடம் படையினரை ஒழுங்குபடுத்தி பயிற்சியளிக்கும் படி ஆணையிட்டார். வய்னே புதிய ஐக்கிய அமெரிக்கா வீரர்களின் படையணிக்கு 1793ன் பிற்பகுதியில் தலைமை ஏற்றுக் கொண்டார். 1794ல் வீழும் வெட்டுபட்ட மரம் (Battle of Fallen Timbers) என்ற போரில் இவர் வீரர்கள் தொல் குடிகளுக்கு எதிராக பெரும் வெற்றி பெற்றனர். தோற்கடிக்கப்பட்ட தொல்குடிகள் பெரும் நிலப்பரப்பை அமெரிக்கர்களிடம் 1795ல் ஏற்பட்ட கிரீன்வில் உடன்படிக்கையின் படி கையளித்தனர். தற்கால பெரும்பகுதி ஒகையோ அதில் அடக்கம்.

ஐக்கிய அமெரிக்கா உருவாவதற்கு முன்பே பல ஆண்டுகளாக மிசிசிப்பி ஆற்றின் கிழக்கு பகுதியிலும் அமெரிக்க பேரேரிரிகளின் தெற்கிலும் உள்ள நிலப்பரப்பில் சண்டை நிகழ்ந்து வந்தது.

1608ல் பிராஞ்சு தேடலறிஞர் சாமுவேல் சாம்பிளைய்ன் அமெரிக்க தொல்குடிகளான கியுரன் மக்களுடன் புனித லாரன்சு ஆற்றங்கரையில் ஐந்து நாடுகள் என்ற தொல்குடிகளுக்கு எதிராக தங்கி வசித்தார். இப்பகுதி தற்காலத்தைய வடமேற்கு நியுயார்க் மாநிலம் ஆகும். இவர் கியுரன் மக்களுடன் தங்கியதால் இர்க்குவாய் (ஐந்து நாடுகள்) தொல்குடிகள் பிரான்சுக்கு எதிரான மனநிலை கொண்டனர் இதனால் 1626ல் அட்சன் (Hudson) ஆற்றில் விலங்குகளின் மென்மயிர் வணிகத்தில் அவர்கள் நெதர்லாந்து வணிகர்களுக்கு ஆதரவாக செயல்பட்டனர். பிரெஞ்சுகாரர்களைவிட நெதர்லாந்துகாரர்கள் குறைந்த விலையில் துப்பாக்கி, கத்தி போன்ற பொருட்களை மென்மயிர்களுக்கு மாற்றாக கொடுத்தனர்.

மேம்பட்ட ஆயதங்கள் பெற்ற ஐந்து நாடுகள் தொல்குடிகள் கியுரன் உட்பட மற்ற அமெரிக்க தொல்குடிகளை பீவர் போரின் மோது ஒகையோ பள்ளத்தாக்கிலிருந்து விரட்டிவிட்டனர். மற்ற அமெரிக்க தொல்குடிகள் மென்மயிர் வணிகத்துக்கு போட்டியாக இருந்தது இதற்கு காரணமாகும். மற்ற அமெரிக்க தொல்குடிகள் ஐரோப்பியர்களின் தோற்று நோய்க்கெதிராக நோய் தடுப்பாற்றல் இல்லாத காரணத்தால் அதனால் பெரிதும் பாதிக்கப்பட்டார்கள். ஐந்து நாடுகள் நவீன ஆயுதங்களை போரில் பயன்படுத்தியதால் இறப்பு அதிகளவில் இருந்தது இதன் காரணமாக பீவர் போரை வரலாற்று அறிஞர்கள் வட அமெரிக்காவின் மோசமான போரில் ஒன்று குறிப்பிடுகின்றனர்.

1664ல் ஐந்து நாடுகள் பிரித்தானியாவுடன் அதிக வணிக தொடர்பு கொண்டனர். பின்னால் பிரித்தானியர்கள் நியு நெதர்லாந்தை டச்சுக்காரர்களிடம்(நெதர்லாந்துகாரர்கள்) இருந்து கைப்பற்றினார்கள். பின்னால் நியு நெதர்லாந்து நியு யார்க் என பெயர் மாற்றம் செய்யப்பட்டது. 

17 & 18ஆம் நூற்றாண்டுகளில் பிரித்தானியர்களும் பிரெஞ்காரர்களும் ஐந்து நாடுகள் தொல்குடிக்கு போட்டியாக ஒகையோ நாட்டுக்கு உரிமை கோரினார்கள். 18 ஆம் நூற்றாண்டின் மத்தியில் பிரித்தனும் பிரான்சும் அப்பகுதி தொல்குடிகளுடன் வணிகம் செய்ய மென் மயிர் வணிகர்களை அனுப்பின. வணிகர்களுக்கும் தொல்குடிகளுக்கும் விரைவாக சண்டை மூண்டது. பிரெஞ்சு-இந்திய போரானது ஏழாண்டுப் போரின் நீட்சியா நடந்தது. அப்போதைய வணிக தேவையை முன்னிட்டு தொல்குடிகள் பிரித்தனுடனோ பிரான்சுடனோ இணைந்து கொண்டார்கள். அவர்கள் தொல்குடிகளுடனும் காலனிவாதிகளுடனும் போரிட்டார்கள். போரில் பிரான்சு தோற்றதை தொடர்ந்து 1763அம் ஆண்டு ஏற்பட்ட பாரிசு உடன்படிக்கையின் படி பிரான்சு அப்பகுதியில் தன் உரிமைகளை துறந்தது. 

பிரான்சு தன் உரிமைகளை துறந்தாலும் பிரித்தானிய அப்பகுதியிலிருந்த பல தொல்குடிகளிடம் இருந்து அப்பகுதியின் உரிமைக்கு போட்டியை சந்தித்தது. பிரித்தானிய காலனிவாதிகள் அப்பகுதியில் குடியேறியது தொல்குடிகளை ஆத்திரமடையச் செய்தது. 1763-66 காலப்பகுதியில் நடந்த போன்டியாக் போரில் தொல்குடிகள் பிரித்தானியாவின் பல கோட்டைகளை எரித்தனர். தொல்குடிகளால் வடமேற்கு பகுதியில் குடியேறியவர்கள் பலர் கொல்லப்பட்டார்கள் பலர் துரத்தப்பட்டார்கள். பிரித்தன் அதிகளவு படை வீரர்களை பிட் கோட்டைக்கு அனுப்பியது. இறுதியில் தொல்குடிகள் புசி ரன் போரில் தோற்கடிக்கப்பட்டார்கள். போர் முடிவது போல் இருந்தாலும் எப்பிரச்சனையும் தீர்க்கப்படவில்லை. 

ஆப்பலேச்சிய மலைத்தொடரின் மேற்கு பகுதியில் உள்ள தொல்குடிகளுடன் அமைதியை உருவாக்கும் பொருட்டு பிரித்தன் அதிகாரபூர்வமாக வடமேற்கு பகுதி குடியேற்றத்தை நிறுத்தியது. 1774, யூன் 22 அன்று பிரித்தானிய நாடாளுமன்றம் கியூபெக் சட்ட வரைவு மூலம் வடமேற்கு பகுதிகளை கியூபெக் மாகாணத்துடன் இணைத்தது. சில காலனிகள் இப்புதிய நிலத்திற்கு நகர முடிவு செய்திருத்தன. அவர்கள் இச்சட்ட வரைவு தாங்க இயலாத ஒன்று என்று தெரிவித்தன. இதுவும் அமெரிக்க புரட்சிக்கு காரணிகளில் ஒன்றாக இருந்தது. 

அமெரிக்க புரட்சியின் போது அமெரிக்க தொல்குடிகளின் ஐந்து நாடுகள் கூட்டமைப்பில் உள்ள நான்கு தொல்குடிகள் குடியேற்றவாதிகளுக்கு (காலணிவாதிகள்) எதிராக பிரித்தானியவுடன் இணைந்து போரிட்டார்கள். ஓரிசுகனி போரிலும், பென்சில்வேனியாவிலுள்ள வயோமிங் போரிலும் நியுயார்க்கின் சரடோகா, செர்ரி பள்ளத்தாக்கு , மோவாக் பள்ளத்தாக்கு போரிலும் போரிட்டார்கள். 

1779இல் பிரித்தானியர்கள் அமெரிக்காவின் தெற்கில் நாட்டம் செலுத்திய போது ஜார்ஜ் வாசிங்டன் ஐந்து நாடுகள் கூட்டமைப்பு மீது படையெடுத்து நியுயார்க்கிலுள்ள அவர்களின் கிராமங்களை அழிக்குமாறு செனரல் ஜான் சல்லிவனுக்கு கட்டளையிட்டார். 5000 படைவீரர்களுடன் சென்ற அவர் கூட்டமைப்பின் 40 கிராமங்களை அழித்ததோடு அவர்கள் சேகரித்து வைத்திருந்த தானியங்களையும் அழித்தார். இதனால் அவ்வாண்டின் பனிக்காலத்தில் பஞ்சம் ஏற்பட்டு குழந்தைகள், பெண்கள், ஆண்கள் என பலர் பலியாயினர். ஐந்து நாடுகள் கூட்டமைப்பின் குடும்பங்களில் பலர் நயாக்கரா கோட்டை பகுதிக்கும் கனடாவின் மற்ற பகுதிகளுக்கும் சென்று பனிக்காலத்தை பசியோடும் குளிரோடும் கழித்தனர். 

1778இல் அமெரிக்க செனரல் இச்சியார்ச் கிளார்க்கும் அவரின் 178 வீரர்களும் ஒகையோ ஆற்றங்கரையில் இருந்த பிரித்தானிய கோட்டைகளை பிடித்தனர். இதன் மூலம் ஐக்கிய அமெரிக்காவிற்கு ஆற்றின் கட்டுப்பாடு வந்தது, அமெரிக்கா ஒகையோ பகுதியின் வடக்கில் இருந்த நிலப்பரப்பு முழுவதையும் உரிமை கோரியது. 1779ல் பிரித்தனுடன் இணைந்த தொல்குடிகள் டேவிட் ராபர்ட் அவர்களின் குழு வீரர்கள் மீது சின்சினாட்டியில் உள்ள பென்கெம் பகுதியில் தாக்குதல் நடத்தினர். இந்தாக்குதலில் சில வீரர்கள் மட்டும் தப்பினர். 

கென்டக்கியில் உள்ள புளு லிக்சு போரே அமெரிக்க புரட்சியாளர்களின் இறுதி போராகும். லிக்கிங் ஆற்றில் 50 பிரித்தானியர்களின் புரவிப்படை வீரர்களும் 300 தொல்குடிகளும் அவர்களை தொடர்ந்த 182 கென்டக்கி வீர்ர்களை பதுங்கி தாக்கி தோற்கடித்தனர்.

1783ஆம் ஆண்டின் பாரிசு உடன்படிக்கையின் படி பிரித்தானியா வடமேற்கு பகுதிகளின் கட்டுப்பாட்டை அமெரிக்காவிற்கு அளித்தது. பிரித்தானியர்களின் நண்பர்களான ஐந்து நாடுகள் கூட்டமைப்பு தொல்குடிகள் அமெரிக்காவின் நியுயார்க் மாநிலத்தில் உள்ள நிலங்களை விட்டுக்கொடுக்கும் படி நேர்ந்தது. அவர்களின் பெரும்பாலானவர்கள் பழைய கியூபெக் மாகாணத்துக்கு குடியேறினர். (தற்போதைய தெற்கு ஒண்டாரியோ)

ஒகையோ நிலப்பகுதி பல மாநிலங்களில் இருந்ததால் கனெடிகட், வர்ஜீனியா, நியு யார்க், மாசெசூசெட்ஸ் ஆகியவை உரிமை கோரின. இங்கிருந்த லிங்கோ, சாவ்நீ, வினெபெ முதலிய பல அமெரிக்க தொல்குடிகளும் அப்பகுதிக்கு உரிமை கோரினார்கள். பிரித்தானியா 1781இல் யார்க்டவுன் போரில் தோல்வியை சந்தித்திருந்தாலும் அவர்களின் நண்பனான தொல்குடிகள் முற்றாக தோற்கடிக்கப்படவில்லை. தொல்குடிகளின் தலைவர்கள் லிட்டில் டர்டில், புளு ஜாக்கெட் போன்றோர் ஒகையோ ஆற்றுக்கு வடமேற்கு பகுதியை அமெரிக்கா உரிமை கோருவதை ஏற்றுக்கொள்ளவில்லை. பேரேரி பகுதிகளின் கோட்டைகள் இன்னும் பிரித்தானியாவின் கட்டுப்பாட்டில் இருந்தது. அதன்மூலம் அவர்கள் தொல்குடிகளுடன் வணிகத்தை மேற்கொண்டார்கள், மென் மயிர்களுக்கு மாற்றாக ஆயுதங்களை கொடுத்தார்கள். பிரித்தானிய அரசில் சிலர் கனடாவுக்கும் அமெரிக்காவுக்கும் இடையில் உள்ள பகுதி இருநாடுகளுக்கும் உரிமையில்லாமல் தொல்குடிகளிடமே இருக்கவேண்டும் என விரும்பினாலும் பலர் உடனடியாக அப்பகுதியிலிருந்து படைகளை விலக்குவது தொல்குடிகளுடன் புதிய போரை உருவாக்கும் என்றனர். 1794இல் ஜே உடன்படிக்கையின் படி அதிகாரபூர்வமாக பிரித்தானியர்கள் பேரேரிகள் பகுதியிலுள்ள கோட்டைகளில் இருந்து விலக உடன்பட்டாலும் 1812 போர் வரை அதிகாரபூர்வமற்ற முறையில் பிரித்தானியர்கள் அப்பகுதியிலிருந்து விலகவில்லை. ஒகையோ பகுதியின் கிழக்கு பகுதியை வாங்கும் விதமாக 1785இல் அமெரிக்க காங்கிரசுக்கும் பல தொல்குடிகளுக்கும் ஏற்பட்ட மெக்கின்டோசு உடன்படிக்கை ஏற்பட்டது. காங்கிரசால் 1787ல் இயற்றப்பட்ட வடமேற்கு அவசரச்சட்டம் அமெரிக்க சட்டத்தின் கீழ் தொல்குடிகளுக்கு அவர்கள் வாழும் நிலத்திற்கான உரிமையை கொடுத்தது. குடியேறிகளுக்கும் தொல்குடிகளுக்கும் உள்ள சிக்கலை தீர்ப்பதற்காக 1779இல் கார்மர் கோட்டையில் நடந்த உடன்படிக்கை பேச்சுவார்த்தை தோல்வியுற்றது சிக்கலை மேலும் பெரிதாக்கியது.
பிரெஞ்சு குடியேற்ற காலத்தில் தொல்குடிகளுக்கு இடையேயான ஒத்துழைப்பின் விளைவாக மேற்கு கூட்டமைப்பு உருவாகியது. அமெரிக்க புரட்சியின் போது இக்கூட்டமைப்பு புதுபிக்கப்பட்டது. 1785ல் இலையுதிர் காலத்தின் போது டெட்ராய்ட் கோட்டையில் இக்கூட்டமைப்பு முதன்முறை இணைந்து தனிப்பட்ட குடிகள் அல்லாமல் கூட்டமைப்பே அமெரிக்க அரசுடன் பேச்சுவார்த்தை நடத்தும் என அறிவித்தது. கூட்டமைப்பு ஒகையோ ஆறே அவர்களுக்கும் அமெரிக்க குடியேறிகளுக்கும் இடையேயான எல்லை என அறிவித்தது. கூட்டமைப்பில் கூரன் தொல்குடிகளே கூட்டமைப்பிற்கு மூத்தவர்கள் ஆவர். மயாமி, சவான்கி தொல்குடிகளும் கூட்டமைப்பிற்கு நிறைய போர் வீரர்களை அனுப்பினார்கள். 


</doc>
<doc id="224731" url="https://ta.wikipedia.org/wiki?curid=224731" title="எக்ஸ்-மென் (திரைப்படம்)">
எக்ஸ்-மென் (திரைப்படம்)

எக்ஸ்-மென் இது 2000ஆம் ஆண்டு வெளியான அமெரிக்க நாட்டு சூப்பர் ஹீரோ திரைப்படம் ஆகும். இந்த திரைப்படம் மார்வல் காமிக்ஸ் புத்தகங்களை மையமாக வைத்து எடுக்கப்பட்டுள்ளது. இந்த திரைப்படத்தை ப்ரையன் சிங்கர் இயக்க, பேட்ரிக் ஸ்டீவர்ட், ஹியூ ஜேக்மன், இயன் மெக்கெல்லன், ஹாலே பெர்ரி, பாம்கே ஜான்சென், ஜேம்ஸ் மார்ஸ்டன், புரூஸ் டேவிசன், ரெபேக்கா ரோமெயின், ரே பார்க், அண்ணா பகுய்ன் உள்ளிட்ட பலர் நடித்துள்ளார்கள்.




</doc>
<doc id="224733" url="https://ta.wikipedia.org/wiki?curid=224733" title="பெங்களூர் டேய்ஸ்">
பெங்களூர் டேய்ஸ்

பாங்கலூர் டேய்ஸ் என்னும் மலையாளத் திரைப்படம் 2014-ஆம் ஆண்டு வெளிவந்தது. இதை எழுதி இயக்கியுள்ளார் அஞ்சலி. இது அன்வர் ரஷீத் தயாரிப்பில் உருவானது. இதில் துல்கர் சல்மான், பகத் பாசில், நிவின் பவுலி, நஸ்ரியா நசீம், பார்வதி மேனன், இஷா தல்வார், நித்யா மேனன் ஆகியோர் முன்னணி வேடங்களில் நடித்துள்ளனர். 


</doc>
<doc id="224734" url="https://ta.wikipedia.org/wiki?curid=224734" title="இன்பெர்னோ (புதினம்)">
இன்பெர்னோ (புதினம்)

இன்பெர்னோ (Inferno) என்பது அமெரிக்க எழுத்தாளரான டான் பிரவுன் என்பவரால் 2013 ஆம் ஆண்டு எழுதப்பட்ட ஒரு மர்ம புதினம் ஆகும்.இது அவரின் ராபர்ட் லாங்க்டன் தொடர் புதினத்தின் நான்காவது பாகமாகும்.

அதன் முந்திய பாகங்கள் "ஏஞ்செல்ஸ் அண்ட் டெமான்ஸ்,த டா வின்சி கோட்,தி லாஸ்ட் சிம்பல்" ஆகிய புதினங்களின் தொடர்ச்சியாகும்.

இது 2013 ஆம் ஆண்டு மே மாதம் 14 ஆம் தேதி வெளியிடப்பட்டது.அதிலிருந்து தொடர்ந்து பதினோரு வாரங்கள் புத்தக விற்பனையில் முதலிடத்திலும், பதினேழு வாரங்கள் மின்னூல் விற்பனையிலும் முதலிடத்தில் இருந்ததாக "தி நியூயார்க் டைம்ஸ்" பத்திரிக்கையில் சிறந்த விற்பனை தரவரிசையில் முதலிடம் பெற்றிருந்தது.

சோனி பிக்சர்ஸ் நிறுவனம் இப்புத்தகத்தை தழுவி ஒரு திரைப்படத்தை தயாரிக்கின்றது.இதில் ரான் ஹாவர்ட் (Ron Howard) இயக்குனராகவும் டேவிட் கோப் (David Koepp) திரைக்கதையிலும் உருவாகும் இப்படத்தில் டாம் ஹன்க்ஸ் (Tom Hanks) கதையின் நாயகன் ராபர்ட் லாங்க்டனாகவும் நடிக்கின்றார்.இப்படம் டிசெம்பர் 18, 2015 அன்று வெளியாகும் என்று எதிர்பார்க்கப்படுகிறது.


</doc>
<doc id="224735" url="https://ta.wikipedia.org/wiki?curid=224735" title="தென்மலை">
தென்மலை

தென்மலை எனும் சுற்றுலா இடம் கேரளா மாநிலம், கோட்டயம் மாவட்டம், புனலூருக்கு அருகில் அமைந்துள்ளது. தென்மலை, இந்தியாவில் புகழ் பெற்ற சூழலியல் சுற்றுலா இடமாகும் (Eco-Tourist Place).. தென்மலையிலிருந்து 16 கீ.மீ., தொலைவில் ஓடும் கல்லாடா ஆற்றின் குறுக்கே தென்மலை அணை உள்ளது. தென்மலைக்கு அருகில் உள்ள பாலருவி (Palaruvi), குற்றாலத்திலிருந்து 35 கி.மீ., தொலைவில் அமைந்துள்ளது.



</doc>
<doc id="224738" url="https://ta.wikipedia.org/wiki?curid=224738" title="குமாரசாமி கோயில்">
குமாரசாமி கோயில்

குமாரசாமி கோயில், முருகனுக்கு அர்பணிக்கப்பட்டது. தமிழ்நாடு, திருநெல்வேலி மாவட்டம், செங்கோட்டை வட்டத்தில், மேற்கு தொடர்ச்சி மலைப்பகுதியில், பண்பொழி கிராமத்தில் 540 அடி உயரமுள்ள சிறு குன்றின் மீது அமைந்துள்ளது. இக்கோயிலை அடைய 625 படிக்கட்டுகள் மீது ஏறி பயணிக்க வேண்டும். தற்போது மலைப்பாதை அமைக்கப்பட்டுள்ளது ...

இக்கோயில் திருவருட்செல்வர் சிவகாமி அம்மையாரால் கட்டப்பட்டது. 

இக்கோயிலுள் குடிகொண்டுள்ள மூலவர் குமாரசாமியைப் போற்றி, அருணகிரி நாதர் தமது திருப்புகழில்பாடியுள்ளார். திருமலை ஆண்டவர் குறவஞ்சி எனும் செய்யுள் தொகுப்பை உ. வே. சாமிநாதையர் புதிப்பித்து வெளியிட்டுள்ளார்.




</doc>
<doc id="224745" url="https://ta.wikipedia.org/wiki?curid=224745" title="சுதந்திரப் போராட்ட வரலாறும் தியாகசீலர்களும் (நூல்)">
சுதந்திரப் போராட்ட வரலாறும் தியாகசீலர்களும் (நூல்)

"சுதந்திரப் போராட்ட வரலாறும் தியாகசீலர்களும்"புத்தகம் சுதந்திரத்திற்காக பாடுபட்ட வீரர்கள் பற்றிய வரலாறு அடங்கிய நூல்.
ஆசிரியர் இந்நூலை சுதந்திரப்போராட்ட வீரரும், நெருக்கடி நிலைப்பிரகடன காலத்தில் ஜனநாயகத்திற்காக பாடுபட்டவருமான ஜெயப்பிரகாஷ் நாராயணனுக்கு அர்ப்பணித்திருக்கிறார். 

இந்தியாவில் பிரிட்டிஷார் வரும் முன்னர் 33 சதவீத மக்கள் எழுத்தறிவு பெற்றிருந்தனர் என்ற புள்ளிவிவர தகவலையும். கொள்கைகள் ஆய்வு மையம் என்ற அமைப்பு தனக்கு கிடைத்த ஓலைச்சுவடிகளில் 1767 லிருந்து 1771 வரை செங்கல்பட்டு பகுதி தொடர்பான குறிப்புகளில் ஒரு ஏக்கருக்கு சுமார் நான்கு டன் நெல்விளைச்சல் கண்ட செய்தி கிடைத்துள்ளதையும் பிரிட்டிஷ் ஆதிக்கத்திற்குப் பின்னர் சுதந்திர இந்தியாவில் அது இரண்டு டன் விளைச்சல் என்பதிலிருந்து விவசாயத்துறையில் ஆங்கிலேய ஆட்சியால் ஏற்பட்ட பாதிப்பின் விளைவையும் ஆசிரியர் விளக்குகிறார்.

இந்நூலுக்கு பாரத ரத்னா சி. சுப்பிரமணியம், குமரி அனந்தன் இருவரும் அணிந்துரை வழங்கியுள்ளனர்.

வி. வி. வி. ஆனந்தம் 25-9-1925 அன்று விருதுநகரில் பிறந்தவர். காந்தியக் கொள்கையில் இளமையிலேயே ஈர்க்கப்பட்டவர். 
பன்மொழி அறிவு பெற்றவர். முன்னாள் தமிழக முதல்வர் காமராஜருடன் நெருங்கியத் தொடர்பு கொண்டவர். தமிழக சட்டமன்ற மேலவை உறுப்பினராக ஆறு ஆண்டுகள் பணிபுரிந்தவர். தமிழ்நாடு உணவுப்பொருள் சங்கத்தின் தலைவராக சுமார் இருபது ஆண்டுகள் பணிபுரிந்தவர். மரம் வளர்ப்பதில் ஈடுபாடும் ஆர்வமும் கொண்டவர்.

காந்தியடிகளின் செய்தியுடன் ஆரம்பித்து, பாரதத்தின் பெருமை, ஆங்கிலேயர் இந்தியாவில் காலூன்றியது, அவர்களது ஆதிக்கமும் பரவலும் வளர்ந்த விதம், விடுதலைப் புரட்சியின் தொடக்கம், ஆங்கிலேய ஆட்சியின் பொருளாதார சுரண்டல், விடுதலைப் போரில் செய்தித்தாள்களின் பங்கு, இந்திய தேசிய காங்கிரஸின் தோற்றமும் வளர்ச்சியும், சைமன் கமிஷன், திலகர், காந்தியடிகள், நேதாஜி ஆகியோரின் பங்கு ஆகியவை இந்தப் பகுதியில் குறிப்பிடப்படுகின்றன.

புலித்தேவன், வீரன்அழகுமுத்து கோன்,இரட்டைமலை சீனிவாசன்,
பாண்டிய கட்டபொம்மன், வீரன் சுந்தரலிங்கம், வேலுநாச்சியார் ,மருது பாண்டியர், தளவாய் வேலுத்தம்பி , தாந்தியா தோப்பே, ஜான்சிராணி இலட்சுமிபாய் ஆகியோரில் ஆரம்பித்து லோகமான்ய பால கங்காதர திலகர், பிபின் சந்திரபால், மோதிலால் நேரு, பண்டித மதன் மோகன் மாளவியா, இலாஜா இலஜபதிராய்,புரட்சித் தளபதி பாகாஜதீன், வ.உ.சிதம்பரம் பிள்ளை, வ.வெ.சுப்பிரமணிய ஐயர், மகாகவி சுப்பிரமணிய பாரதியார், சுப்பிரமணிய சிவா, சத்திய மூர்த்தி, குதிராம் போஸ், சித்தரஞ்சன் தாஸ், நேத்தாஜி சுபாஸ் சந்திரபோஸ், கொடி காத்த குமரன், பகத்சிங், கே.பாஷ்யம் ஐயங்கார் போன்ற பல வீரர்களின் வரலாற்றை ஆசிரியர் கூறியுள்ளார்.

இந்த பகுதியில் ஆசிரியர் பல தலைப்புகளின் கீழ் அதிகம் அறியப்படாத செய்திகள் உட்பட பல செய்திகளைத் தொகுக்கிறார்.


</doc>
<doc id="224751" url="https://ta.wikipedia.org/wiki?curid=224751" title="மிலா குனிஸ்">
மிலா குனிஸ்

மிலா மர்கொவனா குனிஸ் (Mila Kunis, பிறப்பு: ஆகஸ்ட் 14, 1983) ஒரு அமெரிக்க நாட்டு நடிகை ஆவார்.



</doc>
<doc id="224752" url="https://ta.wikipedia.org/wiki?curid=224752" title="கிறிஸ்டன் பெல்">
கிறிஸ்டன் பெல்

கிறிஸ்டன் அன்னே பெல் (Kristen Bell, பிறப்பு: ஜூலை 18, 1980) ஒருஅமெரிக்க நாட்டு நடிகை மற்றும் பாடகி. இவர் ஸ்பார்டன், பிப்டி பில்ஸ், பல்ஸ், ரோமன், ஹிட் அண்ட் ரன், ஃப்ரோஸன் உள்ளிட்ட திரைப்படங்களில் நடித்ததன் மூலம் புகழ் பெற்ற நடிகை ஆனார். 



</doc>
<doc id="224753" url="https://ta.wikipedia.org/wiki?curid=224753" title="ராம் போதினேனி">
ராம் போதினேனி

ராம் போதினேனி (Ram Pothineni, பிறப்பு: மே 15 ம் தேதி, 1988) இவர் ஒரு தெலுங்குத் திரைப்பட நடிகர் ஆவார். இவர் 2006ஆம் ஆண்டு தேவ்தாஸு என்ற திரைப்படத்தின் மூலம் திரைப்படத்துறைக்கு அறிமுகமானார். அதைத் தொடர்ந்து ஜகடம், ரெடி, கணேஷ் ஜஸ்ட் கணேஷ் உள்ளிட்ட பத்திற்கும் மேற்பட்ட திரைப்படங்களில் நடித்துள்ளார்.


</doc>
<doc id="224762" url="https://ta.wikipedia.org/wiki?curid=224762" title="அம்பலாங்கொடை">
அம்பலாங்கொடை

அம்பலாங்கொடை இலங்கையின் காலி மாவட்டத்திலுள்ள ஒரு கரையோர நகரமாகும். இது கொழும்பிலிருந்து ஏறத்தாழ 107 கி.மீ. தூரத்திலும் காலியிலிருந்து ஏறத்தாழ 13 கி.மீ. தூரத்திலும் ஏ-2 நெடுஞ்சாலையில் அமைந்துள்ளது. இந்நகரானது அழகிய மணற்கடற்கரையையும் உள்ளூர் கலாச்சார மையங்களையும் பரபரப்பான மீன் சந்தைகளையும் கொண்டுள்ளது. இந்நகரமானது பண்டைய சாத்தான் முகமூடிகள், சாத்தான் நடனத்திற்கு பிரபலமானது.


</doc>
<doc id="224771" url="https://ta.wikipedia.org/wiki?curid=224771" title="2014 ரம்மாசன் புயல்">
2014 ரம்மாசன் புயல்


</doc>
<doc id="224777" url="https://ta.wikipedia.org/wiki?curid=224777" title="தண்டபாணி (நடிகர்)">
தண்டபாணி (நடிகர்)

தண்டபாணி (இறப்பு: சூலை 20, 2014) தென்னிந்தியத் திரைப்பட நடிகர் ஆவார். இவர் தமிழ், தெலுங்கு, கன்னடம், மலையாள மொழிகளில் 150 இற்கும் மேற்பட்ட திரைப்படங்களில் குணசித்திர, நகைச்சுவை மற்றும் வில்லன் வேடங்களில் நடித்துள்ளார். காதல் திரைப்படத்தின் வாயிலாக காதல் தண்டபாணி என பரவலாக அறியப்படுகிறார். 

தண்டபாணி திண்டுக்கல் மாவட்டம் ஒய்.எம்.ஆர். பட்டியைச் சேர்ந்தவர். பொரி-கடலை வியாபாரம் செய்து வந்தார். 2004 ஆம் ஆண்டில் வெளியான காதல் என்ற தமிழ்த் திரைப்படத்தில் வில்லனாக அறிமுகமானார். இதனால் இவர் "காதல்' தண்டபாணி எனவும் அழைக்கப்பட்டார். தொடர்ந்து சித்திரம் பேசுதடி, உனக்கும் எனக்கும், வட்டாரம், முனி, வேலாயுதம், வருத்தப்படாத வாலிபர் சங்கம் படத்தில் நடித்தார். இறுதியாக காந்தர்வன் என்ற திரைப்படத்தில் நடித்திருந்தார்.

சென்னையில் வசித்துவந்த தண்டபாணி சண்டமாருதம் என்ற புதிய திரைப்படத்தில் நடித்துக் கொண்டிருந்த போது 2014 சூலை 20 இல் மாரடைப்பு ஏற்பட்டுக் காலமானார். இறக்கும் போது இவருக்கு வயது 71 ஆகும். மனைவி அருணா இறந்து விட்டார். இவர்களுக்கு ஒரு மகளும் இரண்டு மகன்களும் உள்ளனர்.


</doc>
<doc id="224780" url="https://ta.wikipedia.org/wiki?curid=224780" title="சுபா ஜெய்">
சுபா ஜெய்

சுபா ஜெய் ("Shuba Jay") என அழைக்கப்படும் சுபாசிணி ஜெயரத்தினம் ("Shubashini Jeyaratnam", 15 சூலை 1976 – 17 சூலை 2014) மலேசிய தொலைக்காட்சி, மற்றும் திரைப்பட நடிகையும் ஆவார். நாடகம், நடனம், திரைப்படம், தொலைக்காட்சி எனப் பல்துறைகளில் சிறந்து விளங்கியவர்.

இலங்கை வம்சாவழிக் குடும்பம் ஒன்றில் மலேசியாவில் பிறந்த சுபாசிணி கோலாலம்பூரில் இருந்து வெளிவரும் "நியூ ஸ்ட்ரெயிட் டைம்சு" ஆங்கிலப் பத்திரிகையில் செய்தி ஒப்பீட்டுநராகப் பணியாற்றிய பின்னர், அப்பத்திரிகையின் விளம்பரப் பகுதியில் பணியாற்றினார். 2010 ஆம் ஆண்டில் இவர் ஆஸ்ட்ரோ ரியா தொலைக்காட்சியில் தனது தந்தை ஜெயரத்தினத்துடன் இணைந்து "மாரி மேனாரி" என்ற நிகழ்ச்சியை நடத்தினார். 2011 இல் இவர் நடிக்க ஆரம்பித்தார். "ஸ்பானார் ஜெயா", "காடிசு 3", "சுகமான சுமைகள்" உட்படப் பல தொலைக்காட்சித் தொடர்களில் நடித்தார். அத்துடன் "ரிலேசன்சிப் ஸ்டேட்டசு" (2012), "டோக்காக்" (2013) ஆகிய உள்ளூரில் தயாரிக்கப்பட்ட திரைப்படங்களிலும் இவர் நடித்துள்ளார். ஆங்கிலம், மலாய், மற்றும் தமிழ் ஆகிய மொழிகளில் நன்றாகக் கதைக்கக் கூடியவர்.

வியட்நாமில் சுற்றுலா சென்ற போது இவர் நெதர்லாந்து நாட்டவரான பவுல் கோயிசு என்பவரை சந்தித்துத் திருமணம் புரிந்து கொண்டார். திருமணத்திற்குப் பின் இவர் தாய்ப்பாலூட்டல், மற்றும் வீட்டில் பிள்ளைப்பேறு போன்றவற்றுக்குப் பரப்புரை செய்தார். 2012 இல் இவருக்கு கைலா என்ற பெண் குழந்தை பிறந்தது.

சுபா தனது கணவர், மற்றும் மகளுடன் நெதர்லாந்தில் இருந்து மலேசியா எயர்லைன்சு விமானம் 17 மூலமாக கோலாலம்பூர் வந்த போது, உக்ரைனிய வான்பகுதியில் விமானம் சுடப்பட்ட போது விமானத்தில் இருந்த அனைத்து 298 பேரும் இறந்தார்கள்.



</doc>
<doc id="224784" url="https://ta.wikipedia.org/wiki?curid=224784" title="அரபு நாடுகளில் தமிழ்க் கல்வி">
அரபு நாடுகளில் தமிழ்க் கல்வி

அரபு நாடுகளில் உள்ள சில பள்ளிகளில் தமிழை இரண்டாவது பாடமாகவோ, மூன்றாவது மொழிப் பாடமாகவோ கற்கலாம்.

அரபு நாடுகளில் தமிழ் கற்பிக்கும் பள்ளிகளின் பட்டியல்:




தமிழை இரண்டாம் மொழியாகவோ, மூன்றாம் மொழியாகவோ பத்தாம் வகுப்பு வரை படிக்கலாம். 

அரபு நாடுகளில் தமிழை கற்றுத் தரும் பல்கலைக்கழகங்களின் பட்டியல்:.


</doc>
<doc id="224787" url="https://ta.wikipedia.org/wiki?curid=224787" title="அம்பரீசன்">
அம்பரீசன்

ஆறாவது மன்வந்தரத்தின் முடிவில் திராவிட மன்னரும் முனிவருமான ஸத்யவிரதன் என்பவர் நாராயணரின் மீன் வடிவ அவதாரத்தால் (மத்ஸ்யாவதாரம்) ஆத்மஞானம் உபதேசிக்கப்பட்டு அடுத்த வைவஸ்வத மன்வந்தரத்திற்கு மனுவாக நியமிக்கப்பட்டார். இந்த வைவஸ்வத மனுவின் பத்தாவது புத்திரனான நபாகனுக்குப் பிறந்த மகனே அம்பரீஷன். அம்பரீஷன் ஏழுகடல் சூழ்ந்த பூமிக்கு அரசனாக இருந்தார். சிறந்த நாராயண பக்தர்.

துர்வாசர் இவர் மீது கோபம் கொண்டு தம் தலைமுடியிலிருந்து அசுரனை உருவாக்கி தாக்க அனுப்பியபோது இவரைக் காக்க நாரயணரது சுதர்சன சக்கரம் துர்வாச முனிவரைத் துரத்தியது. அதிலிருந்து தப்பிக்க துர்வாச முனிவர் அம்பரீச மன்னரையே சரணடைந்தார்.

"நாராயணீயம் முப்பத்திரண்டாவது தசகம் - மத்ஸ்யாவதாரம்" ஸத்யவிரதரின் வரலாறையும்,
"நாராயணீயம் முப்பத்து மூன்றாவது தசகம் - அம்பரீஷ சரிதம்" அம்பரீஷ மன்னரின் வரலாற்றையும் கூறுகிறது.

அம்பரீசன்


</doc>
<doc id="224788" url="https://ta.wikipedia.org/wiki?curid=224788" title="சீனாவின் தொடர்பாடல் பல்கலைக்கழகம்">
சீனாவின் தொடர்பாடல் பல்கலைக்கழகம்

சீனாவின் தொடர்பாடல் பல்கலைக்கழகம் (Communication University of China), சீனாவில் உள்ள பொதுப் பல்கலைக்கழகங்களில் ஒன்று. இது பெய்ஜிங் ஒலிபரப்புக் கழகம் என்று அழைக்கப்பட்டிருந்தது.

இது சீனாவின் முன்னணிப் பல்கலைக்கழகங்களில் ஒன்று. மொழிகளைக் கற்பிக்கும் முன்னணி நிறுவனமாகவும் விளங்குகிறது. 

இந்த பல்கலைக்கழகம் 116.88 எக்டேர் பரப்பளவில் அமைந்துள்ளது. இது பெய்ஜிங்கின் சாவோயாங் மாவட்டத்தில் உள்ளது. இங்கு மாணவர்களுக்கும், ஆசிரியர்களுக்கும் தங்கும் விடுதிகள் உள்ளன. அலுவலகக் கட்டிடம், திரையரங்கம், ஆய்வகங்கள் ஆகியனவும் உள்ளன.


இந்த பல்கலைக்கழகத்தில் 30 வேற்று மொழிகளைக் கற்பிக்கின்றனர்.
அவை:



</doc>
<doc id="224790" url="https://ta.wikipedia.org/wiki?curid=224790" title="அழகிய சாந்த மணவாளர் திருக்கோயில்">
அழகிய சாந்த மணவாளர் திருக்கோயில்

அழகிய சாந்த மணவாளர் திருக்கோயில் பாண்டவர்களின் வனவாசத்தில் வழிகாட்டியருளிய கோயிலாக கருதப்படுகிறது.இத்திருக்கோயில் வத்திராயிருப்பில், மதுரை - ஸ்ரீவில்லிபுத்தூர் சாலையில், மதுரையிலிருந்து 70 கி.மீ தொலைவிலும், ஸ்ரீவில்லிபுத்தூரிலிருந்து 20கி.மீ தொலைவிலும் அமைந்துள்ளது. கடும் வறட்சி நிலவிய காலகட்டத்தில் இங்கு வந்த பஞ்சபாண்டவர்களைக் கண்ட மக்கள் வறட்சியை நீக்க வேண்டினர், அர்ஜூனன் தமது காண்டீபத்தை பூமியில் செலுத்தி கங்கையையே இங்கு கொண்டு வந்தார். அதுவே அர்ஜூன நதி என்று இன்று போற்றப்படுகிறது.

ஸ்ரீமகாலட்சுமி நாராயணரைத் தனிமையில் தியானித்து தவம் செய்ய ஏற்ற புனிதமான இடத்தை சப்தரிஷிகளிடம் கேட்க, அவர்கள் தேர்ந்தெடுத்து காட்டிய இடம் இது. இதனை ஸ்ரீதேவித் தாயார் முகம் மலர்ந்து ஏற்றதால், இந்த தலத்திற்கு ஸ்ரீவக்த்ரபுரம் (ஸ்ரீ - மகாலட்சுமி; வக்த்ரம்-திருமுகம் மலர்தல்) என்ற பெயர் வந்தது.

இங்கு தவம் இருந்த ஸ்ரீதேவித் தாயார் அதன் பலனாக பெருமாளைக் கைத்தலம் பற்றிய தலம் இங்கிருந்து 38கி.மீ தொலைவில் உள்ள திருத்தங்கல் என்ற திருத்தலம்.

பிரம்மாண்ட புராணத்தில் உள்ள திருத்தங்கல் மஹாத்மியத்தில் இந்த வரலாறு கூறப்பட்டுள்ளது.

இறங்காக்கிணறு மற்றும் உறங்காப்புளி ஆகியவை இக்கோயிலின் சிறப்பம்சமாகும்.


காலவெள்ளத்தில் இத்திருக்கோவில் சிதிலமடைந்தது. இந்து சமய அறநிலையத் துறையின் கீழுள்ள இந்தக் கோவிலை சீரமைக்க அத்துறைக்கு 2010 ஆம் ஆண்டில் குமுதம் ஜோதிடம் பத்திரிக்கை, பத்திரிக்கை மூலமாக வேண்டுகோள் வைத்தது. வத்திராயிருப்பு பொதுமக்களுக்கும் வேண்டுகோள் விடுக்கப்பட்டது. 



</doc>
<doc id="224793" url="https://ta.wikipedia.org/wiki?curid=224793" title="கோழிக்கோடு பல்கலைக்கழகம்">
கோழிக்கோடு பல்கலைக்கழகம்

கோழிக்கோடு பல்கலைக்கழகம், கேரளத்தின் மலப்புறம் மாவட்டத்தில் தேஞ்ஞிப்பலத்தில் உள்ளது. 

இது கோழிக்கோடு நகரத்தில் இருந்து 24 கிலோமீட்டர் தொலைவில் மலப்புறம் மாவட்டத்தில் தேஞ்ஞிப்பலத்தில் அமைந்துள்ளது. இங்கு மைய நூலகமும், விடுதிகளும் உள்ளன.


கோழிக்கோடு மாவட்டத்தில் 70, திருச்சூர் மாவட்டத்தில் 68, மலப்புறம் மாவட்டத்தில் 70, பாலக்காடு மாவட்டத்தில் 43, வயநாடு மாவட்டத்தில் 11 உட்பட மொத்தம் 262 கல்லூரிகள், இந்த பல்கலையுடன் இணைக்கப்பட்டுள்ளன.
அவையில் 115 கலை மற்றும் அறிவியல் கல்லூரிகளும், 53 பயிற்சிக் கல்லூரிகளும், 23 பொறியியல் கல்லூரிகளும், 5 மருத்துவக் கல்லூரிகளும், 4 ஆயுர்வேத கல்லூரிகளும், 
2 சட்டக் கல்லூரிகளும், 23 அரபி கல்லூரிகளும், ஒரு நுண்கலைக் கல்லூரியும், 16 செவிலியர் பயிற்சிக் கல்லூரிகளும் அடக்கம்.



</doc>
<doc id="224794" url="https://ta.wikipedia.org/wiki?curid=224794" title="தேஞ்ஞிப்பாலம்">
தேஞ்ஞிப்பாலம்

தேஞ்ஞிப்பலம் என்னும் ஊர், கேரளத்தின் மலப்புறம் மாவட்டத்தில் வடமேற்கில் அமைந்துள்ளது. இது திரூர் வட்டத்தில் உள்ள ஊராட்சி ஆகும். இங்கு கோழிக்கோடு பல்கலைக்கழகம் அமைந்துள்ளது.

மணிக்குளத்து பறம்பு 


</doc>
<doc id="224796" url="https://ta.wikipedia.org/wiki?curid=224796" title="அனந்தராம தீட்சிதர்">
அனந்தராம தீட்சிதர்

சேங்காலிபுரம் அனந்தராம தீட்சிதர் தமது தனித்தன்மை வாய்ந்த சங்கீத உபன்யாசத்திற்காகப் புகழ் பெற்றவர்.
"உபன்யாச சக்ரவர்த்தி" என்று போற்றப்பட்ட இவர் 1903இல் கும்பகோணத்திற்கு அருகில் உள்ள சேங்காலிபுரத்தில் பிறந்தார். இவரது பெற்றோர் சுப்ரமண்ய தீட்சிதர்-சுப்புலட்சுமி அம்மையார். இவரது ஆசிரியர் கடலங்குடி நடேச சாஸ்திரிகள்.
ராமாயணம், மகாபாரதம், பாகவதம், ஸ்காந்தம், தேவிபாகவதம் போன்ற இந்து சமய புராணங்களையும் இதிகாசங்களையும் சங்கீத உபன்யாச வடிவில் வழங்கினார். இவர் குருவாயூரப்பன் பக்தர் ஆவார். மக்களிடம் நாராயணீயத்தைப் பரப்பிய பெரியோரில் குறிப்பிடத்தக்கவர். செல்வந்தர்களிடம் எளியவருக்குத் தொண்டு செய்ய வலியுறுத்தியவர். இவர் 1969 அக்டோபர் 30 இல் மறைந்தார். 


அரிய பல கிரந்தங்களில் இருந்தும், புராணங்கள் மற்றும் இதிகாசங்களில் இருந்தும் சக்தி வாய்ந்த ஸ்தோத்திரங்களைத் தொகுத்து, ’ஜயமங்கள ஸ்தோத்திரம்’ எனும் நூல் தொகுப்பை அருளினார்.




</doc>
<doc id="224797" url="https://ta.wikipedia.org/wiki?curid=224797" title="புன்னைநல்லூர் மாரியம்மன் கோயில்">
புன்னைநல்லூர் மாரியம்மன் கோயில்

புன்னைநல்லூர் முத்து மாரியம்மன் கோயில், தமிழ்நாடு, தஞ்சாவூர் மாவட்டம், புன்னைநல்லூர் கிராமத்தில் அமைந்துள்ளது. இங்கு முத்துமாரியம்மன் புற்று வடிவில் அருள்பாலிக்கிறார். 

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

முத்துமாரியம்மன் சன்னதி அருகில், துர்க்கை அம்மனுக்குத் தனி சன்னதி உள்ளது. இரு அம்மன்களும், அருகருகே எழுந்தருளி, பக்தர்களுக்கு அருள்பாலிப்பது, இக்கோவிலின் தனிச்சிறப்பு. அம்பாள் சன்னதியின் வலப்புறம் பேச்சியம்மன் சன்னதி உள்ளது. கோயிலின் உள்ளே ஒரு குளமும், வெளியே ஒரு குளமும் உள்ளன.

சிறு கோயிலுள் குடிகொண்டிருந்த முத்துமாரியம்மனுக்கு, சோழர் காலத்தில் மூலஸ்தான கோபுரம் மற்றும் ராஜகோபுரத்துடன் பிரம்மாண்ட கோவில் எழுப்பப்பட்டது. தற்போது இக்கோயில், இந்து சமய அறநிலையத் துறையின் பராமரிப்பில் உள்ளது. சூலை 2014இல் இந்தியக் குடியரசுத் தலைவர் பிரணாப் முகர்ஜி இக்கோயிலுக்கு வருகை தந்து முத்துமாரியம்மனையும், துர்கையையும் வழிபட்டுச் சென்றார்..

கி.பி.1727 முதல் 1735 வரை தஞ்சாவூரை ஆண்ட துளஜா மகாராஜாவினால் சிறிய அளவில் கோயில் கட்டப்பட்டது. கி.பி.1798 முதல் 1832 வரை ஆண்ட இரண்டாம் சரபோஜி மகாமண்டபம், நர்த்தன மண்டபம், முன் கோபுரம், பெரிய இரண்டாவது திருச்சுற்று முதலியவற்றைக் கட்டி கும்பாபிஷேகம் செய்தார்.1950இல் தொடர்ந்து கும்பாபிஷேகம் நடத்தப்பட்டது. 6.7.1987இல் கும்பாபிஷேகம் நடைபெற்றது. 





</doc>
<doc id="224806" url="https://ta.wikipedia.org/wiki?curid=224806" title="அஞ்சனை">
அஞ்சனை

அஞ்சனை அல்லது அஞ்சனா (Anjana): இராமாயணக் கதைமாந்தர்களில் ஒருவரான அனுமாரின் தாய். கேசரி எனும் வானரத் தலைவரின் மனைவி. சிவபெருமானின் தெய்வீக அம்சத்தை வாயு பகவான், அஞ்சனையின் கருவில் வைத்ததின் மூலம் பிறந்தவர் அனுமார். எனவே அனுமனை சிவபெருமானின் அம்ச அவதாரமாகப் போற்றி வணங்குவர் இந்துக்கள். .


</doc>
<doc id="224807" url="https://ta.wikipedia.org/wiki?curid=224807" title="செம்பனார்கோயில் இராமசுவாமி பிள்ளை">
செம்பனார்கோயில் இராமசுவாமி பிள்ளை

செம்பனார்கோயில் இராமசுவாமி பிள்ளை (1880 - 1923) தமிழகத்தைச் சேர்ந்த நாதசுவர இசைக் கலைஞர் ஆவார்.

இராமசுவாமி பிள்ளை ஆரம்பத்தில் தனது தந்தையார் பல்லவி வைத்தியநாதப் பிள்ளையிடம் நாதசுவர இசையினைக் கற்றார். பிறகு கோட்டை சுப்பராய பிள்ளை என்பவரிடம் மேலும் கற்றுத் தேர்ந்தார். தனது வாசிக்கும் திறன் காரணமாக பல்வேறு இசை சமசுதானங்கள், ஆதினங்களின் ஆதரவினைப் பெற்றார். மைசூர் சமசுதானத்தின் ஆசுதான வித்துவானாக இருந்தார். 

இவருடன் இணை சேர்ந்து தவில் வாசித்தவர்களில் நாச்சியார்கோவில் சக்திவேல் பிள்ளை, அம்மாசத்திரம் கண்ணுசாமிப் பிள்ளை, நீடாமங்கலம் மீனாட்சி சுந்தரம் பிள்ளை ஆகியோர் குறிப்பிடத்தக்கவர்கள். 

தனது மகன்கள் தக்சிணாமூர்த்தி, கோவிந்தசுவாமி ஆகியோருக்கு நாதசுவரம் பயிற்றுவித்து இசையுலகிற்கு அறிமுகப்படுத்தினார். 

இராமசுவாமி பிள்ளையின் இசையினை "கொலம்பியா ரிக்கார்ட்ஸ் கம்பெனி", 78 ஆர். பி. எம். இசைத்தட்டு ஒன்றின் உருவாக்கத்திற்காக ஒலிப்பதிவு செய்தது. இப்பெருமையினைப் பெற்ற முதல் நாதசுவர இசைக் கலைஞர் இவராவார். 



</doc>
<doc id="224810" url="https://ta.wikipedia.org/wiki?curid=224810" title="கொண்டோட்டி சட்டமன்றத் தொகுதி">
கொண்டோட்டி சட்டமன்றத் தொகுதி

கொண்டோட்டி சட்டமன்றத் தொகுதி, கேரளத்தின் 140 தொகுதிகளில் ஒன்று. இது மலப்புறம் மாவட்டத்தில் ஏறனாடு வட்டத்தில் உள்ள சீக்கோடு, செறுகாவு, கொண்டோட்டி, புளிக்கல், வாழக்காடு, நெடியிருப்பு, வாழயூர், முதுவல்லூர் ஆகிய ஊராட்சிகளைக் கொண்டது. . 2006 முதல் கே. முகம்மதுண்ணி ஹாஜி (அகில இந்திய முசுலிம் லீக்) முன்னிறுத்துகிறார். 



</doc>
<doc id="224814" url="https://ta.wikipedia.org/wiki?curid=224814" title="புளிக்கல் ஊராட்சி">
புளிக்கல் ஊராட்சி

புளிக்கல் ஊராட்சி என்னும் ஊர் கேரளத்தின் மலப்புறம் மாவட்டத்தில் உள்ள ஏறனாடு வட்டத்தில் உள்ளது. இது கொண்டோட்டி மண்டலத்திற்கு உட்பட்டது. இது 27.95 சதுர கிலோமீட்டர் பரப்பளவில் உள்ளது. இது 21 வார்டுகளைக் கொண்டுள்ளது. இங்கு 28,565 மக்கள் வசிக்கின்றனர். இவர்களில் 90.21 சதவீதம் பேர் கல்வியறிவு பெற்றுள்ளனர்.





</doc>
<doc id="224815" url="https://ta.wikipedia.org/wiki?curid=224815" title="பெரிந்தல்மண்ணை வட்டம்">
பெரிந்தல்மண்ணை வட்டம்

கேரளத்தின் மலப்புறம் மாவட்டத்தில் உள்ள ஆறு வட்டங்களில் பெரிந்தல்மண்ணை வட்டமும் ஒன்று. இது பெரிந்தல்மண்ணை வருவாய் கோட்டத்திற்கு உட்பட்டது. கீழ்க்கண்ட ஊர்கள் அனைத்தும் இந்த வட்டத்திற்கு உட்பட்டவை.


</doc>
<doc id="224816" url="https://ta.wikipedia.org/wiki?curid=224816" title="மேலாற்றூர்">
மேலாற்றூர்

மேலாற்றூர் என்னும் ஊராட்சி, கேரளத்தின் மலப்புறம் மாவட்டத்தில் பெரிந்தல்மண்ணை வட்டத்தில் உள்ளது. இது கடலுண்டி ஆற்றிற்கு அருகில் உள்ளத். கோழிக்கோடு-பாலக்காடு சாலை, இந்த ஊரின் வழியாக செல்கிறது.
இது 27.24 சதுரகிலோமீட்டர் பரப்பளவைக் கொண்டது. இங்கு 19,990 மக்கள் வசிக்கின்றனர்.

வான்வழிப் போக்குவரத்துக்கு கோழிக்கோட்டுக்கோ, கோயம்புத்தூருக்கோ செல்லலாம்.





</doc>
<doc id="224817" url="https://ta.wikipedia.org/wiki?curid=224817" title="மஞ்சேரி சட்டமன்றத் தொகுதி">
மஞ்சேரி சட்டமன்றத் தொகுதி

மஞ்சேரி சட்டமன்றத் தொகுதி, கேரளத்தின் 140 தொகுதிகளில் ஒன்று. இது மலப்புறம் மாவட்டத்தில் உள்ள மஞ்சேரி நகராட்சியையும், பெரிந்தல்மண்ணை வட்டத்தில் உள்ள கீழாற்றூர், எடப்பற்றா, ஏறனாடு வட்டத்தில் உள்ள பாண்டிக்காடு திருக்கலங்ஙோடு ஆகிய ஊராட்சிகளையும் கொண்டது. . தற்போதைக்கு எம். உம்மர் முன்னிறுத்துகிறார்.


</doc>
<doc id="224818" url="https://ta.wikipedia.org/wiki?curid=224818" title="வைக்கம் சட்டமன்றத் தொகுதி">
வைக்கம் சட்டமன்றத் தொகுதி

வைக்கம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கோட்டயம் மாவட்டத்தில் அமைந்துள்ளது. வைக்கம் நகராட்சியையும்; செம்பு, கல்லறை, மறவந்துருத்து, டி. வி. புரம், தலயாழம், தலயோலப்பறம்பு, உதயனாபுரம், வெச்சூர், வெள்ளூர் ஆகிய ஊராட்சிகளையும் கொண்டது. . எம். கே. கேசவன் நான்கு முறையும், பி. எஸ். சீனிவாசன் மூன்று முறையும், பி. நாராயணனும் கே. அஜித்தும் ஆகியோர் இரண்டு முறையும் முன்னிறுத்துகின்றனர்.


</doc>
<doc id="224819" url="https://ta.wikipedia.org/wiki?curid=224819" title="வைக்கம் நகராட்சி">
வைக்கம் நகராட்சி

வைக்கம் நகராட்சி, கேரளத்தின் கோட்டயம் மாவட்டத்தில் வைக்கம் வட்டத்தில் அமைந்துள்ளது. இங்கு 22,367 மக்கள் வசிக்கின்றனர். .




</doc>
<doc id="224821" url="https://ta.wikipedia.org/wiki?curid=224821" title="கருநாகப்பள்ளி சட்டமன்றத் தொகுதி">
கருநாகப்பள்ளி சட்டமன்றத் தொகுதி

கருநாகப்பள்ளி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கொல்லம் மாவட்டத்தில் உள்ளது. கருநாகப்பள்ளி வட்டத்தில் உள்ள கருநாகப்பள்ளி நகராட்சியையும், ஆலப்பாடு, கிலாப்பன, குலசேகரபுரம், ஓச்சிறை, தழவா, தொடியூர், பள்ளிக்கல், கடம்பநாடு ஆகிய ஊராட்சிகளையும் கொண்டது.


</doc>
<doc id="224822" url="https://ta.wikipedia.org/wiki?curid=224822" title="பொன்னானி">
பொன்னானி

பொன்னானி என்னும் ஊர் கேரளத்தின் மலப்புறம் மாவட்டத்தில் உள்ளது. இதுஅறபிக்கடலை ஒட்டியுள்ள துறைமுக நகரமாகும். ”எரித்ரியன் கடலில் பெரிப்ளல்” என்று பொருள்படும் கிரேக்க நூலில், இவ்வூரை திண்டிஸ் எனக் குறிப்பிட்டுள்ளதாக வரலாற்று ஆய்வாளர்கள் கருதுகின்றனர். . இந்த நகராட்சி ஐம்பது வார்டுகளைக் கொண்டது. இது 199.42 ச. கிலோமீட்டர் பரப்பளவைக் கொண்டது. 




</doc>
<doc id="224824" url="https://ta.wikipedia.org/wiki?curid=224824" title="பொன்னானி சட்டமன்றத் தொகுதி">
பொன்னானி சட்டமன்றத் தொகுதி

பொன்னானி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது 
மலப்புறம் மாவட்டத்தில் உள்ள பொன்னானி நகராட்சியையும் பொன்னானி வட்டத்தில் உள்ள ஆலங்கோடு, மாறஞ்சேரி, நன்னம்முக்கு, பெரும்படப்பு, வெளியங்கோடு ஆகிய ஊராட்சிகளையும் கொண்டது. . 2011 முதல் சி. பி. ஐ. எம் கட்சியைச் சேர்ந்த பி. ஸ்ரீராமகிருஷ்ணன் முன்னிறுத்துகிறார்.



</doc>
<doc id="224825" url="https://ta.wikipedia.org/wiki?curid=224825" title="மெய்டன்ஸ் ஹோட்டல், தில்லி">
மெய்டன்ஸ் ஹோட்டல், தில்லி

மெய்டன்ஸ் ஹோட்டல் டெல்லியிலுள்ள பாரம்பரியமிக்க ஹோட்டல்களுள் ஒன்று. இந்த ஹோட்டல் 1903 ஆம் ஆண்டு திறக்கப்பட்டது. அன்றைய நேரத்தில் திறக்கப்பட்ட நவீன ஹோட்டல் இதுவாகும். மேலும் இது டெல்லியிலுள்ள சிவில் வரிசையில் உள்ள ஐரோப்பிய கட்டிடங்களுடன் ஒன்றாக உள்ளது.

நகர்ப்புற ஹோட்டலை இரு ஆங்கிலேய சகோதரர்கள் 1894 முதல் இணைந்து நடத்தினர். இவர்கள் மெய்டன் சகோதரர்கள் ஆவர். 1902 முதல், இவர்களில் ஒருவரான ஜே.மெய்டன் டெல்லியிலுள்ள இந்த ஹோட்டலை நடத்தினார். இருபதாம் நூற்றாண்டில் இது டெல்லியிலே சிறந்த ஹோட்டலாகக் கருதப்பட்டது. 1903 ஆம் ஆண்டு கட்சன் பிரபுவால் நடத்தப்பட்ட ஏழாம் எட்வர்ட் இந்தியப் பேரரசர் பதவியேற்கும் முடிசூட்டு விழா இங்குதான் நடைபெற்றது. நகர்ப்புற ஹோட்டல் இத்தகைய சிறந்த இடத்தினை பிடிக்க மிக அதிகமான முயற்சி எடுக்கப்பட்டது. மேலும் அதிக செலவுகளும் செய்யப்பட்டன. தற்போது இந்த ஹோட்டல் ஓபராய் ஹோட்டல் மற்றும் ரிசார்ட்சின் ஒரு பகுதியாக உள்ளது. 

எட்டு ஏக்கரைக் கொண்ட மெய்டன்ஸ் ஹோட்டல், பசுமையான தோட்டங்களையும் சிறப்பம்சங்களையும் கொண்ட அழகான அறைகளுடன் காட்சியளிக்கிறது. 24 மணி நேர அறை சேவை, ஹோட்டல் விருந்து மண்டபம், குளிரூட்டும் சாதனம், கம்பி இல்லாத இணைய சேவை உட்பட பலதரப்பட்ட சேவைகளை இந்த ஹோட்டல் வழங்குகிறது. பிரிட்டிஷ் தலைவரான கர்சன் அறையைப் போன்ற விருந்தினர் மண்டபம் உள்ளது. ஆவணக் காப்பகத்தில் எழுபதிற்கும் மேற்பட்ட அரிய புகைப்படங்கள் உள்ளன. 

இந்த அரிய புகைப்படங்கள் 1900 ஆம் ஆண்டு பயணம் செய்த ராஜ் அவர்களை நினைவுகூறும் வகையில் உள்ளது. கர்சன் அறையில் ஐரோப்பிய மற்றும் இந்திய சமையல் வகைகள் உண்பதற்காக உள்ளன. தோட்டத்துடன் கூடிய மேல்தளமும் ஹோட்டலின் காஃபி கடையும் ஹோட்டல் முற்றத்தின் அழகினை மேலும் அதிகரிக்கின்றன. அமைதியாக உலாவுவதற்கும், புத்தகங்களை படிப்பதற்கும் போன்றவற்றிற்கு உகந்த சூழ்நிலைகளும் இங்கே உள்ளன. இந்த ஹோட்டலிற்குச் சொந்தமான கேவல்ரி பார் ஒன்றும் இங்குள்ளது. இது 19 ஆம் நூற்றாண்டு முதலே நடத்தப்பட்டு வருகிறது. இந்த பார் சிறியதாக இருந்தாலும் காக்டெய்ல் மற்றும் விருப்பமான பானங்களைக் குடிப்பதற்கான இனிமையான சுற்றுச்சூழலை கொண்டுள்ளது. 

சிறப்பாக அமைக்கப்பட்ட இணைய வசதி, குளிரூட்டும் சாதனம், வெப்பநிலை கட்டுப்படுத்துதல், தட்டையான திரை கொண்ட தொலைக்காட்சி மற்றும் நேரடித் தொலைபேசி வசதி போன்றவை மெய்டன்ஸ் ஹோட்டலின் குறிப்பிடத்தக்க சிறப்பம்சங்கள் ஆகும். இத்தகைய வசதிகளுடன் கூடிய நான்கு மாடிகளும், 55 அறைகளும் இந்த ஹோட்டலில் உள்ளன. 

ரிவர் யமுனா வங்கியின் அருகில் இந்த ஹோட்டல் இடம்பெற்றுள்ளது. இதன் முகவரி: 7 ஷாம் நாத் மார்க், ரிவர் யமுனா வங்கி அருகில், வட டெல்லி. இது ஷாம் நாத் மார்க் குடியிருப்புப் பகுதியில் உள்ளது. சிவில் லைன்ஸ் மெட்ரோ நிலையத்திலிருந்து மிக அண்மையில் உள்ளது. விருந்தினர்கள் மற்றும் சுற்றுலாப்பயணிகள் பல இடங்களை இங்கிருந்து நிதானமாக சென்று பார்க்க இயலும். இந்த ஹோட்டலுக்கு மிக அருகிலுள்ள இடங்கள்:


இந்த ஹோட்டலுக்கு அருகிலேயே ரயில் நிலையமும், விமான நிலையமும் உள்ளது. டெல்லியிலுள்ள இந்திரா காந்தி விமான நிலையம் ஹோட்டலில் இருந்து தோராயமாக 21 கிலோ மீட்டர் உள்ளது. அதுமட்டுமின்றி ஹோட்டலில் இருந்து புது டெல்லி ரயில் நிலையம் தோராயமாக ஏழு கிலோ மீட்டர் தொலைவில் உள்ளது. 




</doc>
<doc id="224826" url="https://ta.wikipedia.org/wiki?curid=224826" title="மாறஞ்சேரி ஊராட்சி">
மாறஞ்சேரி ஊராட்சி

மாறஞ்சேரி ஊராட்சி கேரளத்தின் மலப்புறம் மாவட்டத்தில் பொன்னானி வட்டத்தில் அமைந்துள்ளது. இது பெரும்படப்பு மண்டல ஊராட்சிக்கு உட்பட்டது. இது 20.47 சதுரகிலோமீட்டர் பரப்பளவைக் கொண்டுள்ளது. இங்கு 19 வார்டுகள் உள்ளன. இங்கு 28,991 மக்கள் வசிக்கின்றனர். இவர்களில் 88.26 சதவீதம் மக்கள் கல்வியறிவு பெற்றுள்ளனர்.





</doc>
<doc id="224827" url="https://ta.wikipedia.org/wiki?curid=224827" title="எடப்பாள் ஊராட்சி">
எடப்பாள் ஊராட்சி

எடப்பாள் ஊராட்சி கேரளத்தின் மலப்புறம் மாவட்டத்தில் பொன்னானி வட்டத்தில் உள்ளது. இது பொன்னானி மண்டலத்திற்கு உட்பட்டது. இது 22.28 சதுர கிலோமீட்டர் பரப்பளவைக் கொண்டது. இது 19 வார்டுகளைக் கொண்டுள்ளது.




</doc>
<doc id="224828" url="https://ta.wikipedia.org/wiki?curid=224828" title="பொன்னானி வட்டம்">
பொன்னானி வட்டம்

பொன்னானி வட்டம் கேரளத்தின் மலப்புறம் மாவட்டத்தில் உள்ளது. இதன் தலைமையகம் பொன்னானி என்னும் நகரத்தில் உள்ளது.

இந்த வட்டத்திற்கு உட்பட்ட பதினொன்று ஊராட்சிகளை கீழே காணவும்.


</doc>
<doc id="224832" url="https://ta.wikipedia.org/wiki?curid=224832" title="உரோமைப் பேரரசின் இறங்குமுகம்">
உரோமைப் பேரரசின் இறங்குமுகம்

உரோமைப் பேரரசின் இறங்குமுகம் என்பது எட்வர்டு கிப்பனால் 1776இல் ஆக்கப்பட்ட "உரோமைப் பேரரசின் இறங்குமுகமும் வீழ்ச்சியும்" என்ற நூலில் விவரிக்கப்பட்ட ஓர் கருத்துரு ஆகும். 4வது-5வது நூற்றாண்டுகளில் உரோமைப் பேரரசுக்கு என்னவாயிற்று என்பதை இன்னமும் வரலாற்றியலாளர்கள் விவாதித்து வருகின்றனர். பல கருதுகோள்கள் ஆராயப்பட்டுள்ளன; இவை பெரும்பாலும் அரசியல், பொருளியல்நிலை, படைத்துறை மற்றும் பிற சமூக அமைப்புக்களின் பிளவுகளால் ஏற்பட்டதாக தீர்வு காண்கின்றன. காட்டுமிராண்டிகளின் படையெடுப்பு மற்றும் உள்நாட்டுத் துரோகிகளால் இந்த வீழ்ச்சி ஏற்பட்டதாகவும் கருதுகின்றனர். இந்த வீழ்ச்சிக்கான காரணங்களை ஆராய முற்பட்டதில் கிப்பன் முதலாமவர் இல்லை. அமெரிக்க அறிஞர் "கிளென் போவெர்சாக்" "18வது நூற்றாண்டிலிருந்து இந்த வீழ்ச்சி நம்மை ஈர்த்துள்ளது: இதுவே ஒவ்வொரு அரசு வீழ்ச்சிக்கும் மூல அடிப்படையாக மதிப்பிடப்படுகிறது; எனவே நமது அச்சங்களுக்கான அடையாளமாக உள்ளது." எனக் கூறியுள்ளார். 1984இல் செருமன் பேராசிரியர் "அலெக்சாந்தர் தெமாந்த்" உரோமை வீழ்ச்சிக்கான 210 பல்வேறு காரணங்களை தொகுத்துள்ளார்.

இந்த இறங்குமுகம், பின்னோக்கிப் பார்க்கும்போது, நான்கு நூற்றாண்டுகளாக நிகழ்ந்துள்ளது; பரவலாக மேற்கத்திய உரோமைப் பேரரசின் கலைப்பு செப்டம்பர் 4, 476இல் நடந்ததாக கருதப்படுகிறது; செருமானிய குடித்தலைவன் ஓடொசர் கடைசி உரோமைப் பேரரசனான உரோமுலசு அகஸ்டசை அன்றுதான் முடியிறக்கச் செய்தான். ஆனால் இந்த திகதியை பேரரசின் வீழ்ச்சி நாளாகக் கொள்ள முடியாது என சில வரலாற்று அறிஞர்கள் கருதுகின்றனர். இதற்கான காரணமாக கிழக்கு உரோமைப் பேரரசினால் அங்கீகரிக்கப்பட்ட யூலியசு நெபோசு தல்மாடியாவில் தொடர்ந்து வாழ்ந்து வந்ததைக் குறிப்பிடுகின்றனர்; யூலியசு நெபோசு 480இல் கொலை செய்யப்பட்டான். பின்னால் வந்த ஓஸ்ட்ரோகோத்துகள் தங்களை உரோமைப் பேரரசின் வம்சாவளியினராக கருதினர். 

378க்குப் பிறகு நடந்த பல நிகழ்ச்சிகள் மேற்கத்திய பேரரசின் நிலையை மோசமாக்கின. 378இல் நடந்த அட்ரியனோப்பிள் சண்டை, 395இல் தியோடொசியசின் மறைவு, 406இல் ரைன் ஆற்றைக் கடந்து வந்த செருமானியக் குடிகள், 408இல் இசுடிலிசோவின் மரண தண்டனை, 410இல் நடந்த உரோம் நகர ஆக்கிரமிப்பு, 421இல் கான்ஸ்டான்டியசு III மரணம், 454இல் பிளாவியசு ஏடியசின் மரணம், 455இல் மீண்டும் உரோமை நகரின் ஆக்கிரமிப்பு, 461இல் மயோரியனின் இறப்பு என பல நிகழ்வுகள் வெவ்வேறு வரலாற்றாளர்களால் முக்கியத்துவம் கொடுக்கப்படுகின்றன. அண்மைய கருதுகோள் ஒன்று இந்த வீழ்ச்சி சிக்கலான மாற்றங்களால் நிகழ்ந்ததாக குறிப்பிடுகிறது.
உரோமைப் பேரரசின் வீழ்ச்சி பல நூற்றாண்டுகளில் நடைபெற்ற ஓர் படிப்படியான இறங்குமுகமாகும். எப்போது இந்த இறங்குமுகம் தொடங்கியது என்பதற்கு ஒருமித்த கருத்து எதுவும் இல்லை. வரலாற்றாளர்கள் பல நாட்களையும் காலக்கோடுகளையும் முன்வைக்கின்றனர். 





</doc>
<doc id="224837" url="https://ta.wikipedia.org/wiki?curid=224837" title="அல்மோரா மாவட்டம்">
அல்மோரா மாவட்டம்

அல்மோரா என்னும் மாவட்டம், இந்திய மாநிலமான உத்தரகண்டில் உள்ள மாவட்டம். இதன் தலைமையகம் அல்மோரா நகரில் உள்ளது.

இந்த மாவட்டத்தை ஒன்பது வட்டங்களாகப் பிரித்துள்ளனர். அல்மோரா, ரானிகேத், பிகியசைன், சௌகுதியா, துவாரகாத், ஜைந்தி, சோமேஷ்வர், சுல்த்

வான்வழிப் போக்குவரத்திற்கு நைனித்தால் செல்லலாம். இங்கிருந்து 127 கிலோமீட்டர் தொலைவில் உள்ளது.
125 கிலோமீட்டர் பயணித்தால் பிதோராகார் விமான நிலையத்தை அடையலாம்.

இங்கிருந்து 90 கிலோமீட்டரில் ரயில் நிலையம் உள்ளது. இங்கிருந்து தில்லி, இலக்னோ, ஆக்ரா ஆகிய இடங்களுக்கு ரயில்கள் இயக்கப்படுகின்றன.
சாலை வழியிலும் போக்குவரத்து வசதிகள் உள்ளன.

இங்குள்ள ராமகிருஷ்ண மடத்தின் கிளை, 1916 ஆம் ஆண்டிலேயே சுவாமி சிவானந்தர் மற்றும் சுவாமி துரியானந்தரால் ஆரம்பிக்கப்பட்ட சிறப்பு கொண்டது.அல்மோராவில் சுவாமி விவேகானந்தர் உரை நிகழ்த்தியுள்ளார்.



</doc>
<doc id="224839" url="https://ta.wikipedia.org/wiki?curid=224839" title="சிற்றம்பலம் கார்டினர்">
சிற்றம்பலம் கார்டினர்

சேர் சிற்றம்பலம் ஆபிரகாம் கார்டினர் ("Chittampalam Abraham Gardiner", 6 சனவரி 1899 - 10 டிசம்பர் 1960) இலங்கைத் தமிழ் தொழிலதிபரும், இலங்கை செனட் சபை உறுப்பினரும் ஆவார்.

இலங்கையின் வடக்கே யாழ்ப்பாண மாவட்டம், அச்சுவேலியில் சாமுவேல் வைரமுத்து கார்டினர், சலோமாபிள்ளை பஸ்தியாம்பிள்ளை ஆகியோருக்கு 1899 இல் பிறந்தவர் சிற்றம்பலம். தனது ஆரம்பக் கல்வியை யாழ்ப்பாணம் சென். ஜோன்ஸ் கல்லூரியிலும், பின்னர் கொழும்பு சென்று உயர்கல்வியை சென். யோசப் கல்லூரியிலும் பெற்றார். இலத்தீன் மொழியில் தேர்ச்சி பெற்ற இவர் சென். யோசப் கல்லூரியிலேயே சில காலம் மாணவர்களுக்கு இலத்தீன் மொழி கற்பித்தார். அலோசியசு கார்மெல் காசிச்செட்டி என்பவரின் மகள் ஏஞ்சலீன் காசிச் செட்டி என்பவரைத் திருமணம் புரிந்தார். சிரில் அலோசியசு இவர்களின் வளர்ப்பு மகன் ஆவார்.

கார்டினர் சட்டம் பயின்று பின்னர் சுய தொழிலில் இறங்கினார். இலங்கையில் திரைப்படத் துறையில் நுழைந்தவர்களில் இவர் ஒரு முன்னோடியாவார். சிலோன் தியேட்டர்சு லிமிட்டெட் என்னும் நிறுவனத்தை 1928 செப்டம்பர் 29 இல் ஆரம்பித்தார். இந்நிறுவனம் தற்போதும் திரைப்படத் துறையில் முன்னணியில் உள்ள நிறுவனம் ஆகும். கார்கில்ஸ், மில்லர்ஸ் உட்பட இலங்கையின் பல முன்னணி நிறுவனங்களைத் தம் கட்டுப்பாட்டுக்குள் இவர் வைத்திருந்தார். இலங்கையில் இரண்டாவதாகத் திரையிடப்பட்ட அசோகமாலா (1947) என்ற சிங்களத் திரைப்படத்தை இவரே தயாரித்தார். இப்படம் இந்தியாவில் தயாரானது.

இலங்கையில் வெளியிடப்பட்ட மூன்றாவது சிங்களத் திரைப்படமான "கபட்டி ஆரக்சாவ" ஐயும் சிலோன் தியேட்டர் நிறு­வனமே தயா­ரித்­தது. இப்பாட்த்தில் சில இலங்கைக் காட்சிகளும் சேர்க்கப்பட்டன. சிற்றம்பலம் கார்டினர் தயாரித்த பல படங்கள் வெற்றி பெற்றன. சிலோன் ஸ்டூடியோ என்ற பெயரில் ஒரு கலைக்கூடத்தையும் இவர் இலங்கையில் நிறுவினார். 

1947 ஆம் ஆண்டில் ரோமன் கத்தோலிக்கத் திருச்சபை இவருக்கு புனித சில்வெஸ்டர் கட்டளை விருதை வழங்கிக் கௌரவித்தது. புனித கிரெகரியின் கட்டளை விருதும் இவருக்கு வழங்கப்பட்டது. 1947 ஆம் ஆண்டில் இலங்கை செனட் சபைக்கு நியமிக்கப்பட்டார். 1951 ஆம் ஆண்டில் பிரித்தானிய அரசு இவருக்கு சேர் பட்டம் வழங்கியது.

பன்னாட்டு ரோட்டரி கழகத்தில் உறுப்பினராக இருந்த சிற்றம்பலம் பல அறக்கட்டளை நிதியங்களுக்குப் பொறுப்பாக இருந்தார். குதிரைப் பந்தயங்களிலும் இவர் ஈடுபட்டார். குதிரை ஒன்றை சொந்தமாக வைத்திருந்த இவர் 1947 ஆளுநர் கோப்பையை வென்றார்.

சிலோன் தியேட்டர்சு நிறுவனத்திற்குச் சொந்தமான கொழும்பில் உள்ள ரீகல் படமாளிகை வழியாக செல்லும் பார்சன்சு வீதிக்கு இவரது நினைவாக சிற்றம்பலம் ஏ. கார்டினர் மாவத்தை எனப் பெயரிடப்பட்டது.



</doc>
<doc id="224841" url="https://ta.wikipedia.org/wiki?curid=224841" title="தெலுங்கு பல்கலைக்கழகம்">
தெலுங்கு பல்கலைக்கழகம்

தெலுங்குப் பல்கலைக்கழகம் மொழிக்கு முக்கியத்துவம் தரும் இந்தியப் பல்கலைக்கழகங்களில் ஒன்று.

இது ஐந்து வளாகங்களைக் கொண்டுள்ளது.





இலக்கியப் பள்ளி

வரலாறு, பண்பாடு, தொல்லியல் பள்ளி


இந்தப் பல்கலைக்கழகத்தின் நூலகத்தை மூன்று இடங்களில் அமைத்துள்ளனர். அவை: ஸ்ரீசைலம், வாரங்கல், ராஜமுந்திரி ஆகியன. தெலுங்கு மொழி, இலக்கியம், மொழியியல், கலை, ஊடகவியல், பண்பாடு தொடர்பான துறைகளில் நூல்கள் உள்ளன.
இங்கு ஏறத்தாழ ஒரு லட்சம் நூல்கள் இருக்கின்றன. இவற்றில் ஐம்பத்து ஐந்தாயிரத்திற்கும் அதிகமான நூல்கள் தெலுங்கில் எழுதப்பட்டவை. நாற்பத்து மூன்றாயிரம் நூல்கள் ஆங்கிலத்தில் எழுதப்பட்டவை. ஏனைய நூல்கள் பிற இந்திய மொழிகளில் எழுதப்பட்டவை. இது தவிர ஓலைச்சுவடிகளும் உள்ளன.



</doc>
<doc id="224845" url="https://ta.wikipedia.org/wiki?curid=224845" title="மவுலானா ஆசாத் தேசிய உருது பல்கலைக்கழகம்">
மவுலானா ஆசாத் தேசிய உருது பல்கலைக்கழகம்

மவுலானா ஆசாத் தேசிய உருது பல்கலைக்கழகம் தெலுங்கானாவின் ஐதராபாத்தில் உள்ள மத்திய பல்கலைக்கழகங்களில் ஒன்று. இந்திய விடுதலைப் போராட்டத்தில் பங்கு கொண்ட அபுல் கலாம் ஆசாத்தின் நினைவாக, பல்கலைக்கழகத்துக்கு இப்பெயர் இடப்பட்டது. உருது மொழியைக் கற்பித்தலும், உருது மொழி வழியில் கற்பித்தலும் இதன் பொறுப்புகளாகும்.




</doc>
<doc id="224854" url="https://ta.wikipedia.org/wiki?curid=224854" title="குன்னங்குளம்">
குன்னங்குளம்

குன்னங்குளம் என்னும் ஊர், கேரளத்தின் திருச்சூர் மாவட்டத்தில் உள்ளது. இதே பெயரில் நகராட்சியும் உள்ளது. இங்கு குறிப்பேடுகளையும், புத்தகங்களையும் அச்சடிக்கும் நிலையங்கள் உள்ளன.

2001-இல் எடுக்கப்பட்ட மக்கள் தொகைக் கணக்கெடுப்பின்போது 51,585 வாழ்ந்தனர். இங்கு வாழும் மக்களில் 85 சதவீதம் பேர் கல்வியறிவு பெற்றுள்ளனர்.

திருச்சூர்-குற்றிப்புறம் மாநில நெடுஞ்சாலை (69) இடையிலும், சாவக்காடு-வடக்காஞ்சேரி மாநில நெடுஞ்சாலை (50) இடையிலும் அமைந்துள்ளது. கேரளத்தின் முக்கிய நகரங்களுக்கு பேருந்துகள் இயக்கப்படுகின்றன.

கீழ்க்காணும் ஊர்களில் தொடருந்து நிலையங்கள் உள்ளன.
குருவாயூர் (9 கி.மீ)

திருச்சூர் (23 கி.மீ)
பூங்குன்னம் (21 கி.மீ)

பட்டாம்பி (23 கி.மீ)

வடக்காஞ்சேரி (22 கி.மீ)




</doc>
<doc id="224855" url="https://ta.wikipedia.org/wiki?curid=224855" title="முகுந்தபுரம் வட்டம்">
முகுந்தபுரம் வட்டம்

முகுந்தபுரம் வட்டம் கேரளத்தின் திருச்சூர் மாவட்டத்தில் உள்ள ஐந்து வட்டங்களில் ஒன்று. இதன் தலைமையகம் இரிஞ்ஞாலகுடா நகரமாகும். முகுந்தபுரம் வட்டத்தில் 26 ஊராட்சிகள் உள்ளன.

இந்த வட்டத்திற்கு உட்பட்ட ஊராட்சிகளின் பட்டியலை கீழே காணவும்.



</doc>
<doc id="224856" url="https://ta.wikipedia.org/wiki?curid=224856" title="மேலூர் ஊராட்சி">
மேலூர் ஊராட்சி

மேலூர் ஊராட்சி என்னும் ஊராட்சி, கேரளத்தின் திருச்சூர் மாவட்டத்தில் முகுந்தபுரம் வட்டத்தில் உள்ளது. இது சாலக்குடி மண்டலத்திற்கு உட்பட்டது. இது 23.06 சதுர கி.மீட்டர் பரப்பளவில் அமைந்துள்ளது. 


சாலக்குடி ஆற்றின் மேல் உள்ள ஊர் என்ற பொருளில் மேலூர் என்ற பெயர் வந்ததாகக் கருதுகின்றனர். 

பஞ்சாயத்ஸ்.இன்


</doc>
<doc id="224857" url="https://ta.wikipedia.org/wiki?curid=224857" title="கரூர், கோட்டயம்">
கரூர், கோட்டயம்

கரூர் ஊராட்சி, கேரளத்தின் கோட்டயம் மாவட்டத்தில் மீனச்சில் வட்டத்தில் உள்ளது. இது ளாலம் மண்டலத்தில் உள்ளது. 36.84 சதுர கிலோமீட்டர் பரப்பளவில் அமைந்துள்ளது


இது 15 வார்டுகளைக் கொண்டுள்ளது. அவை: குடக்கசிற கிழக்கு, வலவூர் கிழக்கு, நெச்சிப்புழூர், பயப்பார், அந்தீநாடு கிழக்கு, அந்தீநாடு மேற்கு, கரூர், போணாடு, அல்லப்பாறை, வள்ளீச்சிறை கிழக்கு, வள்ளீச்சிறை மேற்கு, இடநாடு மேற்கு, இடநாடு கிழக்கு, வலவூர் மேற்கு, குடக்கச்சிற மேற்கு.



</doc>
<doc id="224859" url="https://ta.wikipedia.org/wiki?curid=224859" title="பூக் ஏவுகணை அமைப்பு">
பூக் ஏவுகணை அமைப்பு

பூக் ஏவுகணை அமைப்பு ("Buk missile system", ; ) சோவியத் ஒன்றியத்தாலும் அதன் பின்வந்த உருசியாவாலும் வடிவமைக்கப்பட்டு பயன்பாட்டில் உள்ள தன்னுந்து நடுத்தரத் தொலைவிற்கான நில வான் ஏவுகணை அமைப்புக் குடும்பம் ஆகும். இது சீர்வேக ஏவுகணைகள், துல்லியமாக வழிகாட்டப்பட்ட வெடிகள், நிலைத்த-, உலங்கு, மற்றும் ஆளில்லாத வானூர்திகளுக்கு எதிராகப் போரிடுமாறு வடிவமைக்கப்பட்டுள்ளது.

பூக் ஏவுகணை இடம் பெயரக்கூடிய, கதிரலைக் கும்பா வழிகாட்டு நில வான் ஏவுகணை அமைப்பாகும். இதில் நான்கு அங்கங்கள் உள்ளன: தேடிக் கண்டுபிடிக்கும் மற்றும் குறிவைக்கும் கதிரலைக் கும்பாக்கள், கட்டளைக் கூறு, ஏவுகணை செலுத்திகள், ஏற்பாட்டியல் கூறுகள். இவை நான்கும் சுழல்நெறிப் பட்டைகள் அமைக்கப்பெற்றுள்ள வண்டியொன்றில் அமைக்கப்பட்டுள்ளன. இதனால் இதனை மற்ற படைத்துறையினருடன் இடம் மாற்றி எடுத்துச் செல்லவியலும். இதன் அமைவிடம் மாறக்கூடியதால் இதனைக் கண்டுபிடித்து அழிப்பது எதிரிகளுக்கு கடினமாக இருக்கும். 


பொதுவாக, இவ்வமைப்பு வாய்ப்புள்ள இலக்குகளை அடையாளம் கண்டு (ரேடார்), குறிப்பிட்ட இலக்கை தெரிந்தெடுத்து (கட்டளை), ஏவுகணையை இலக்கை நோக்கி செலுத்துவதோடு (ஏவுகணை செலுத்தி), அமைப்பை மீள்சுமையேற்றுகிறது (ஏற்பாட்டியல்). ஏவுகணைகளுக்கு துவக்கத்தில் இலக்கை நோக்கி ரேடார் பிணைப்புத் தேவைப்படுகிறது; பின்னர் ஏவுகணையிலுள்ள ரேடார் துல்லியமான வழித் திருத்தங்களை மேற்கொள்கிறது. ஏவுகணையிலுள்ள அண்மிய மின்உருகி எப்போது வெடிக்க வேண்டும் என்பதைத் தீர்மானிக்கிறது. இதனால் விரிந்து பரவும் ஏவுகணைப் பகுதிகள் இலக்கை தடுத்து அழிக்கிறது. ஏவுகணையும் இலக்கும் (2000 மை/மணி/3200 கிமீ/மணி அல்லது 3000 அடி/வி, 910 மீ/விநாடிக்கும் மேலான) வேகத்தில் சந்திக்கும் போது அண்மிய மின்உருகி "அழிப்பு வாய்ப்பை" கூட்டுகிறது.



</doc>
<doc id="224861" url="https://ta.wikipedia.org/wiki?curid=224861" title="லண்டன் இம்பீரியல் கல்லூரி">
லண்டன் இம்பீரியல் கல்லூரி

லண்டனின் இம்பீரியல் கல்லூரி லண்டனில் அமைந்துள்ள பொதுத்துறை பல்கலைக்கழகம் ஆகும். இங்கு அறிவியல், மருத்துவம், பொறியியல் ஆகிய பிரிவுகளில் கல்வி கற்பிக்கின்றனர். லண்டன் பல்கலைக்கழகத்தின் அங்கமாக இருந்து தனி ஆட்சி அதிகாரத்தைப் பெற்றது. 

இந்த கல்லூரியின் முதன்மை வளாகம், லண்டனின் மையப் பகுதியில் உள்ள சவுத் கென்சிங்டன் பகுதியில் உள்ளது.

இது மூன்று முக்கியப் பிரிவுகளைக் கொண்டுள்ளது.


இங்கு நான்கு உடற்பயிற்சி மையங்களும், இரண்டு நீச்சல் குளங்களும் இரண்டு விளையாட்டு அரங்கங்களும் உள்ளன. Imperial has additional sports facilities at the Teddington and Harlington sports grounds.
இவை தவிர, இசைப் பயிற்சியை மேற்கொள்ள ஆறு அறைகளும் உள்ளன. இவை சவுத் கென்சிங்டன் வளாகத்தில் உள்ளன.

மாணவர்கள் தங்குவதற்கென பல கட்டிடங்கள் உள்ளன. மொத்தமாக மூவாயிரம் பேர் வரை தங்க முடியும்.
ஒவ்வொரு அறையிலும் இருவர் தங்கலாம். இவ்வறைகளுக்கு இணைய இணைப்புக்களும் உள்ளன.

இந்த கல்லூரியில் பயின்ற முன்னாள் மாணவர்கள், ஆசிரியர்கள், பிற பணியாளர்கள் ஆகியோர் புகழ் பெற்ற சிலரின் பெயர்களை கீழே காணவும்.




</doc>
<doc id="224862" url="https://ta.wikipedia.org/wiki?curid=224862" title="ஜான்ஸ் ஹாப்கின்ஸ் பல்கலைக்கழகம்">
ஜான்ஸ் ஹாப்கின்ஸ் பல்கலைக்கழகம்

ஜான்ஸ் ஹாப்கின்ஸ் பல்கலைக்கழகம் (The Johns Hopkins University) அமெரிக்காவின் மேரிலாந்து மாநிலத்தில் பால்ட்டிமோர் நகரில் உள்ளது. இது உலகின் முன்னணிப் பல்கலைக்கழகங்களில் ஒன்று.
இதன் வளாகங்கள் மேரிலேண்டிலும் வாசிங்டனிலும் உள்ளன. இவை தவிர, இத்தாலி, சீனா, சிங்கப்பூர், மலேசியா ஆகிய நாடுகளிலும் மையங்களைக் கொண்டுள்ளது. 

பல்கலைக்கழகத்தை அறக்கட்டளையினர் மேற்பார்வையிடுகின்றனர். அறக்கட்டளை ஒரு குழுவை நியமிக்கும். மொத்தமாக அதிகபட்சம் 65 உறுப்பினர்கள் இருக்கலாம். இவர்கள் ஒவ்வொருவரும் ஏழாண்டு காலம் குழுவில் நீடிப்பர். முன்னாள் மாணவர்கள் 12 உறுப்பினர்களை தேர்ந்தெடுப்பர்.

இந்த பல்கலைக்கழகத்தில் 36 லட்சத்துக்கும் அதிகமான நூல்கள் உள்ளன.

இளநிலைப் பிரிவுகளில் சேர விண்ணப்பித்தோரையும், அவர்களில் தேர்ந்தெடுக்கப்பட்டோரையும் பற்றிய விவரத்தைக் காணவும்.
இந்த பல்கலைக்கழகத்தின் விளையாட்டுக் குழுக்களுக்கு புளூ ஜேஸ் என்ற பெயர் உண்டு. இவர்கள் என்.சி.ஏ.ஏ. போட்டிகளின் டிவிசன் 1, டிவிசன் 3 பிரிவுகளில் போட்டியிடுகின்றனர்.

இந்த பல்கலைக்கழகத்தில் படித்த பலர் முக்கிய பொறுப்புகளை வகிக்கின்றனர். 37 பேர் நோபல் பரிசு பெற்றுள்ளனர்.



</doc>
<doc id="224865" url="https://ta.wikipedia.org/wiki?curid=224865" title="பிஷ்னோய் மக்கள்">
பிஷ்னோய் மக்கள்

பிஷ்னோய் மக்கள் ("Bishnoi People") 540 ஆண்டுகளுக்கு முன் வாழ்ந்த தங்களின் ஆன்மிக குரு ஜாம்பேஷ்வர் என்ற ஜாம்பாஜி அருளிய 29 நன்னெறிகளை வாழ்நாள் முழுவதும் கடைப்பிடித்து வாழ்பவர்கள். ’பிஷ்’ எனும் சொல்லிற்கு இருபது என்றும் ’னோய்’ எனும் சொல்லிற்கு ஒன்பது என்றும் பொருள். தங்களின் ஆன்மிக குரு அருளிய 29 நன்னெறிகளில், தங்களின் அடிப்படை உடல் நலத்தை பேணி காத்திட 10 நன்னெறிகளும், நல்ல சமூக பழக்க வழக்கங்களை கடைப்பிடித்து வாழ்ந்திட 7 நன்னெறிகளும், இறைவனை வழிபட 5 நன்னெறிகளும், கால்நடைகளை நன்கு வளர்த்தல், விலங்குகளை கொல்லாதிருத்தல், செடி, கொடி, மரங்களை அடியுடன் வெட்டாமல், இயற்கை சூழ்நிலையை காத்திட 7 நன்னெறிகளும் கடைப்பிடித்து வாழ்பவர்கள். தூய சைவ உணவை மட்டுமே உண்பவர்கள். பிஷ்னோய் மக்கள் இயற்கையின் நண்பர்கள்.

1731-ஆம் ஆண்டில், ராஜஸ்தான், மாநிலம், ஜோத்பூரிலிருந்து தென்மேற்கே 26 கி. மீ., தொலைவில் தார் பாலைவனத்தில் உள்ள கேஜர்லி (Khejarli) என்ற கிராமத்தின் மரங்களை வெட்ட வந்த மார்வார் மன்னர் அபய் சிங்கின் ஆட்களை, அம்ருதாதேவியின் தலைமையில் பிஷ்னோய் பழங்குடி மக்கள் தடுத்து நிறுத்தியதால், 363 ஆண்கள், பெண்கள் மற்றும் குழந்தைகள் மன்னரின் வீரர்களால் கொல்லப்பட்டனர். .

இந்த இனக்குழுக்களில் உள்ள பெண்களிடம் ஒரு வினோத பழக்கம் உள்ளது. அது தாய் மான் இறந்துவிட்டால் மான் குட்டிகளுக்கு இங்குள்ள பெண்களே தாய் பால் கொடுத்து மூன்று மாதங்கள் கழித்து காட்டில் விடுகிறார்கள். மேலும் ஆண்கள் தங்களின் நிலங்களில் பயிரிடும் பயிர்களில் கொஞ்சம் பயிர்களை அருவடை செய்யாமல் விட்டுவிடுகின்றனர். மகாராஷ்டிரா, குஜராத், மத்தியப் பிரதேசம், உத்தரப் பிரதேசம், உத்தராகண்ட், டெல்லி, ஹரியானா, பஞ்சாப், ஒடிசா, மற்றும் கர்நாடகா போன்ற மாநிலங்களிலும் இவர்கள் வாழுகிறார்கள். 

பிஷ்னோய் மக்கள் காட்டையும், காட்டு விலங்குகளையும் நேசிப்பதில் சிறந்தவர்கள். கால்நடைகள் வளர்ப்பே தங்களின் தொழில். தங்கள் வாழும் பகுதிகள் சுற்றி திரியும் சிங்காரா வகை மான்கள், புள்ளிமான்கள், கலைமான்கள், காட்டெருமைகள், மயில்கள் போன்ற விலங்குகள் தங்களின் வேளாண் நிலங்களில் மேய்ந்தாலும், அதனை அடித்து விரட்டுவதில்லை. கடும் கோடைக்காலத்தில் காட்டு விலங்குகள் நீர் அருந்த வசதி செய்துள்ளனர்.

மும்பை திரைப்பட நடிகர் சல்மான் கான் மற்றும் செயிப் அலி கான் ஆகியோர் இங்குள்ள காட்டு மான்களை வேட்டையாடி கொன்ற காரணத்தால், இம்மக்கள் அவர்களுக்கு எதிராக கடும் எதிர்ப்பு காட்டினர்.




</doc>
<doc id="224871" url="https://ta.wikipedia.org/wiki?curid=224871" title="2014 பொதுநலவாய விளையாட்டுகளில் இந்தியா">
2014 பொதுநலவாய விளையாட்டுகளில் இந்தியா

2014 பொதுநலவாய விளையாட்டுக்கள் (20th Commonwealth Games in 2014) இசுகாட்லாந்தின் மிகப்பெரும் நகரமான கிளாஸ்கோவில் சூலை 23 முதல் ஆகத்து 3, 2014 வரை 12 நாட்கள் நடைபெறுகின்றன. இவ்விளையாட்டுக்களில் இந்தியாவின் செயற்திறன் குறித்த தகவல்கள் இக்கட்டுரையில் தரப்படுகின்றன.

!பதக்கம்
!பெயர்
!விளையாட்டு
!நிகழ்வு
!நாள்
"Medal Table" - BBC



</doc>
<doc id="224873" url="https://ta.wikipedia.org/wiki?curid=224873" title="ஜோக்கோ விடோடோ">
ஜோக்கோ விடோடோ

ஜோக்கோ விடோடோ ("Joko Widodo", 21 சூன் 1961) இந்தோனேசிய அரசியல்வாதியும் தற்போதைய ஜகார்த்தா ஆளுநருமாவார். இவர் அடுத்த இந்தோனேசியக் குடியரசுத் தலைவராகத் தேர்ந்தெடுக்கப்பட்டுள்ளார். இவர் பரவலாக "ஜோக்கோவி" என அழைக்கப்படுகிறார். அதிபர் தேர்தலில் வெற்றி பெறும் முன், ஜகார்தா மாகாண கவர்னராக இருந்தார். 

சூலை 22, 2014 அன்று ஜோக்கோவி 53.15% வாக்குகளைப் பெற்று எதிராகப் போட்டியிட்டு 46.85% வாக்குகளைப் பெற்ற பிரபோவோவைத் தோற்கடித்து இந்தோனேசியாவின் ஏழாவது குடியரசுத் தலைவராகத் தேர்ந்தெடுக்கப்பட்டார். அக்டோபர் 20, 2014இல் குடியரசுத் தலைவராகப் பொறுப்பேற்றுக் கொள்வார்.

2012 இல் ஜகார்த்தாவின் ஆளுநராக தேர்தலில் வென்றபிறகு இவரது புகழ் வளர்ந்து வந்தது. இந்தோனேசிய மக்களாட்சிக் கட்சி - போராட்டம் [PDI-P] கட்சித் தலைவர் மேகவதி சுகர்னோபுத்ரி ஏப்ரல் 9 நாடாளுமன்ற உறுப்பினர் தேர்தல்கள் முடிவுறும் வரை குடியரசுத் தலைவருக்கானத் தேர்தல் வேட்பாளரை அறிவிக்கப்போவதில்லை என கூறியிருந்தார். ஆனால் ஜோக்கோவிக்கு இருந்த பரவலான ஆதரவினால் குடியரசுத் தலைவர் வேட்பாளாராக அறிவிக்கப்பட்டால் நாடாளுமன்ற தேர்தலிலும் கூடுதல் வாக்குகள் கிடைக்கும் எனக் கருதி தேர்தலுக்கு மூன்று வாரங்கள் முன்னரே, மார்ச்சு 14, 2014இல் இவரை குடியரசுத் தலைவர் பதவிக்கு வேட்பாளராக அறிவித்தார்.

1. Majeed, Rushda. City With a Short Fuse." Foreign Policy. September 2012.<br>
2. Majeed, Rushda. a Volatile City, Igniting Reforms: Joko Widodo and Surakarta, Indonesia, 2005-2011." Innovations for Successful Societies. Princeton University. Published July 2012.


</doc>
<doc id="224875" url="https://ta.wikipedia.org/wiki?curid=224875" title="தமிழ்நாடு அரசு போக்குவரத்து கழக பணியாளர்கள் கூட்டுறவு சிக்கன நாணய சங்கம், திண்டுக்கல்">
தமிழ்நாடு அரசு போக்குவரத்து கழக பணியாளர்கள் கூட்டுறவு சிக்கன நாணய சங்கம், திண்டுக்கல்

தமிழ்நாடு அரசு போக்குவரத்து கழக பணியாளர்கள் கூட்டுறவு சிக்கன நாணய சங்கம், திண்டுக்கல், திண்டுக்கல் மற்றும் தேனி மாவட்ட தமிழ்நாடு அரசு போக்குவரத்து கழக பணியாளர்களின் பொருளாதார முன்னேற்றத்திற்காக அமைக்கப்பட்ட கூட்டுறவு சங்கம் ஆகும். இதன் தலைமையிடம் திண்டுக்கல்.

 திண்டுக்கல் போக்குவரத்து கழக மண்டலத்தை சேர்ந்த பணியாளர்கள் தங்களது சமூக, பொருளாதார நிலைகளில் இருந்து மேம்பாடு அடைய தங்களுக்குள் ஒன்று சேர்ந்து ஆரம்பிக்கப்பட்ட கூட்டுறவு அமைப்பு, எம்.டி.107 தமிழ்நாடு அரசு போக்குவரத்து கழக பணியாளர்கள் கூட்டுறவு சிக்கன நாணய சங்கம் ஆகும்.

இச்சங்கம் தமிழ்நாடு கூட்டுறவு சங்கங்களின் சட்டம் 1983 பிரிவு 9 துணைப்பிரிவு (1), (3)ன் படி 16.2.1990ம் தேதி பதிவு செய்யப்பட்டு, 11.1.1991ம் தேதி முதல் ஆரம்பிக்கப்பட்டு நாளது தேதி வரை செயல்பட்டு வருகிறது.

திண்டுக்கல் மற்றும் தேனி மாவட்டங்கள்

 தமிழ்நாடு அரசு போக்குவரத்து கழகம் திண்டுக்கல் மண்டலத்தில் நிரந்த பணியாளராக பணியாற்றும் எவரும் இச்சங்கத்தில் உறுப்பினராக சேரலாம். உறுப்பினராக சேர விரும்புபவர் குறைந்தது 10 பங்குகளாவது பெற வேண்டும்.

 நகைக்கடன் மற்றும் வைப்பு தொகை இட்டு வைத்தல் போன்ற சேவைகளை பெறுவதற்காக பொது மக்கள் இணை உறுப்பினராக சேரலாம்.

 உறுப்பினராக சேர்ந்த ஒருவர் குறைந்த பட்சம் 3 ஆண்டுகளாவது உறுப்பினராக இருக்க வேண்டும். மனுதாரர் மற்றும் ஜாமீன்தாரருக்கு கடன் நிலுவை எதுவும் இருக்க கூடாது.

 துணை விதி 4.1.1ன்படி உறுப்பினராக உள்ள அனைவருக்கும் அவர்கள் உறுப்பினராக சேர்ந்த நாள் முதல் சிக்கன சேமிப்பாக, சங்க துணைவிதிப்படி குறைந்த பட்சம் ரூ.300 அல்லது அவர்கள் விரும்பும் கூடுதல் தொகை சிக்கன சேமிப்பாக சம்பளத்தில் பிடித்தம் செய்யப்படும். இத்தொகைக்கு துணைவிதி 4.1.2ன்படி வட்டி வழங்கப்படும்.

 உறுப்பினர்களிடம் இருந்து கடன் விண்ணப்பம், சம்பள சான்றிதழ், சங்கம் மற்றும் போக்குவரத்துக்கழகத்திற்கு 1988ம் ஆண்டு தமிழ்நாடு கூட்டுறவு சங்கங்களின் விதிகளில் விதி 69 (1)ல் உள்ளபடி ஒப்பந்தம், கடன் உறுதிமொழி பத்திரம், ஒரு நபர் ஜாமீன் இவற்றின் அடிப்படையில் நபருக்கு ரூ,3,00,000 லட்சம் வரை கடன் வழங்கப்படும். 

மத்திய வங்கியில் இருந்து சங்கம் பெறும் கடனுக்கான வட்டியை விட கூடுதலாக 2 சதவீதம் ஆதாயம் சேர்த்து உறுப்பினர்களிடம் வசூல் செய்யப்படும்.

 உறுப்பினருக்கும் இணை உறுப்பினருக்கும் நகைக்கடன் கிராம் 1க்கு ரூ,1,800/- வீதம் அதிகபட்சம் ரூ8,00,000/- ஒரு நபருக்கு வழங்கப்படுகிறது. இக்கடனை ஒரு வருடத்தில் திருப்பி செலுத்த வேண்டும். 

 அ-வகுப்பு உறுப்பினர்கள் நிர்வாக குழுவிற்கு 11 உறுப்பினர்களை ஓட்டெடுப்பு மூலம் தேர்ந்தெடுப்பர். தலைவர் மற்றும் துணைத்தலைவரை நிர்வாகக்குழு உறுப்பினர்கள் தேர்ந்தெடுப்பர்.


</doc>
<doc id="224876" url="https://ta.wikipedia.org/wiki?curid=224876" title="அவுரங்காபாத் ஜன் சதாப்தி">
அவுரங்காபாத் ஜன் சதாப்தி

அவுரங்கபாத் – மும்பை ஜன் சதாப்தி, ஒரு பகல் நேர ரயில் ஆகும். இது புறப்பட்ட அதே நாளில் ஆரம்பித்த ரயில் நிலையத்திற்கே வந்து சேர்ந்துவிடும். வரலாற்றுச் சிறப்புமிக்க அவுரங்கபாத்தினை மும்பை நகரத்துடன் இணைக்கிறது. அவுரங்கபாத்திலிருந்து மும்பைக்கு சிறந்த வசதியுடன் அதிவிரைவில் செல்லுவதற்கான சிறந்த தேர்வுகளில் இதுவும் ஒன்றாகும்.

‘ஜன்’ எனும் சொல் ஜனதா எனும் இந்தி வார்த்தையிலிருந்து வந்தது. இந்த சொல் ஜனம் என்ற சமசுகிருதச் சொல்லை மூலமாகக் கொண்டது. இதன் பொருள் ‘மக்கள்’ என்பதாகும், மேலும் ‘சதாப்தி’ என்பதற்கு ‘சாதாரண மக்கள்’ என்று பொருள். சதாப்தி ரயில்களின் ஒரு பிரிவாக இந்தப்பெயர் வைக்கப்பட்டுள்ளது. குறைந்த கட்டணத்தில் இரு முக்கிய நகரங்களான அவுரங்கபாத் மற்றும் மும்பையினை விரைவு ரயிலாக இது இணைக்கிறது.

ஜன் சதாப்தி எக்ஸ்பிரஸ், மும்பையின் தாதர் ரயில் நிலையத்திலிருந்து அவுரங்கபாத் வரை 12071/72 என்ற வண்டி எண்ணுடன் இயங்குகிறது. மத்திய ரயில்வேயினால் தினசரி அதிவிரைவு ரயில் சேவையாக இது இயக்கப்படுகிறது. ஜூலை 1, 2013 முதல் மாற்றப்பட்ட கால அட்டவணைப்படி தாதர் வரை இயக்கப்படுகிறது மற்றும் அதன் ரயில்பாதைக்கான ரேக்கினை மட்கோவான் ஜன் சதாப்தி ரயிலுடன் பகிர்ந்துகொள்கிறது.

ரயில்வே நேரப்படி 00600 மணிக்கு அவுரங்கபாத்திலிருந்து 12072 என்ற வண்டி எண்ணுடன் புறப்படும் ஜன் சதாப்தி எக்ஸ்பிரஸ் 12300 மணி அளவில் மும்பை தாதர் ரயில் நிலையத்தினை அடைகிறது. 374 கிலோ மீட்டர் தூரத்தினை (232 மைல்கள்) 6.5 மணி நேரத்தில் கடந்து செல்கிறது. இந்த வழிப்பாதையில் மன்மாட், நாசிக், கல்யாண், தானே மற்றும் தாதர் ஆகிய இடங்களில் நிறுத்தங்களைக் கொண்டுள்ளது. செயல்பாட்டு நிறுத்தங்களாக கசாரா மற்றும் இகத்பூரி ஆகிய இடங்களிலும் நிறுத்தங்களைக் கொண்டுள்ளது.

தாதர்-இலிருந்து திரும்பும் போது வண்டி எண் 12071 ஆக 1400 மணிநேர அளவில் புறப்பட்டு அவுரங்கபாத்தினை 2035 மணிநேரத்தில் வந்தடைகிறது.

அவுரங்கபாத் ஜன் சதாப்தி ரயில் ஒன்பது கோச்சுகள், ஆறு ஜன் சதாப்தி சேர் கார்ஸ், ஒரு ஏசி சேர் கார் மற்றும் இரு சுமைகளுக்கான கோச்சுகளையும் கொண்டுள்ளது.

2013 ஆம் ஆண்டு நவம்பர் மாதம், அவுரங்கபாத் மக்களின் நீண்ட நாள் கோரிக்கைக்குப் பின் மத்திய ரயில்வே தாதர் ஜன் சதாப்தி ரயிலுடன் மூன்று கோச்சுகளைச் சேர்த்தது. இதனால் மொத்த கோச்சுகளின் எண்ணிக்கை 12 ஆக உயர்ந்தது. இருப்பினும் ரயிலினை பெரும்பாலும் உபயோகிப்பவர்கள் பயணச்சீட்டு கிடைக்காமல் தீபாவளி போன்ற விழாக்கால நேரங்களில் பேருந்துகளையே நாடிச் செல்ல வேண்டிய நிலை இருந்தது. 2008 ஆம் ஆண்டு முதல் ஒன்பது கோச்சுகளுடன் செயல்படுத்தப்பட்டு வந்த இந்த எக்ஸ்பிரஸ் 12 கோச்சுகளாக உயர்த்தப்பட்டது.

கோடைக்கால விடுமுறை போன்ற நேரங்களில் நெருக்கடி ஏற்படுவதைத் தவிர்ப்பதற்காக மூன்று கோச்சுகள் புதிதாக சேர்க்கப்பட்டன. இது பற்றி மராத்வாடா ரயில்வே விகாஸ் சமிதி தலைவர் திரு.ஓம் பிரகாஷ் வர்மா கூறுகையில் “2008 முதல் ரயில்வே பொறுப்பாளர்களால் பயணிகளின் நீண்ட காலத்தேவையான கூடுதலான கோச்சுகளை சேர்க்கும் திட்டத்தினை, பூர்த்தி செய்ய இயலவில்லை. இதனால் தினமும் 250 க்கும் மேற்பட்ட பயணிகள் தினமும் காத்திருக்கும் வரிசையில் இருக்க வேண்டியுள்ளது”. “இதற்கு முன்பு அவுரங்கபாத்திலிருந்து மும்பை சிஎஸ்டி வரை இயக்கப்பட்ட இந்த ரயில் இந்த வருடத்தின் மார்ச் முதல் தாதர் வரை இயக்கப்படும்” எனவும் அவர் தெரிவித்தார்.

இவ்வாறு கோச்சுகளை அதிகரித்த பின்னரும் கூட அதற்கான பயணச்சீட்டு முன்பதிவுகள் சரிவர செய்யப்படவில்லை என வாடிக்கையாளர்கள் சிலரால் குற்றம் கூறப்பட்டது.


</doc>
<doc id="224877" url="https://ta.wikipedia.org/wiki?curid=224877" title="தி இம்பீரியல், புது தில்லி">
தி இம்பீரியல், புது தில்லி

ஜன்பத் என்று தற்போது அழைக்கப்படும் குவின்ஸ்வேயில் 1931 ஆம் ஆண்டு கட்டப்பட்ட விலையுயர்ந்த ஹோட்டல் இம்பிரியல் ஹோட்டல் ஆகும். இது புது டெல்லியிலுள்ள கான்னாட் என்ற இடத்திற்கு மிக அருகிலேயே உள்ளது. இது புது டெல்லியின் மிகப்பெரிய விலையுயர்ந்த ஹோட்டல். தற்போது மிகப்பெரிய காலனி ஆட்சிக்காலத்து பொருட்களையும், கலைப்பொருட்களையும் கொண்ட அருங்காட்சியத்தையும் கலைக்கூடத்தையும் கொண்டுள்ளது.

இந்த ஹோட்டல் 1931 ஆம் ஆண்டு திறக்கப்பட்டது. விக்டோரியக் கட்டிடக்கலையையும் காலனி காலத்து கலையமைப்பையும் கொண்ட கட்டமைப்பு முறையில் டி.ஜே.பிளோம்ஃபீல்ட் அவர்களின் கருத்துப்படியிலான வடிவில் கட்டப்பட்டது. இவருடன் புது டெல்லியிலுள்ள பிரிட்டிஷ் ராஜைக் கட்டிய எட்வின் லுட்யூன்ஸ் இணைந்து செயல்பட்டார். ஆர்.பி.எஸ். நரைன் சிங்கின் மகனான எஸ்.பி.எஸ். ரஞ்சித் சிங்கினால் இந்த ஹோட்டல் கட்டப்பட்டது. 1911 ஆம் ஆண்டு புது டெல்லியில் நடைபெற்ற முடிசூட்டும் விழாவில் இவருக்கு விருதுகளும் வழங்கப்பட்டன. அதே நேரத்தில்தான் இந்தியாவின் தலைநகரம் கொல்கத்தாவில் இருந்து புது டெல்லியாக மாற்றப்பட்டது. 

1996 ஆம் ஆண்டு முதல் 2001 வரை, இந்த ஹோட்டல் அதன் பொது மேலாளராகவும், ஹோட்டலின் துணை ஆளுநராகாவும் பதவி வகித்த ஹர்விந்தர் சேஃகான் அவர்களின் கட்டுப்பாட்டின் கீழ் இருந்தது. அந்த காலகட்டத்தில் தான் நெதர்லாந்து இளவரசி, ஹாலிவுட் நடிகர்களும் நடிகைகளும், தீரச்செயல் புரிந்தவர்களும் செல்வந்தர்களும் தங்கினர். “ஸ்பைஸ் ரூட்”, “பாட்டியாலா பெக் பார்”, “1911 உணவகத்துடன் இணைக்கப்பட்ட பார்”, “டேனியல்ஸ் டேவர்ன்” மற்றும் “சேன் கிமிங்க்னானோ” முதலான ஆறு உணவகங்களையும், பார்களையும் திறந்தார்.

இந்த ஹோட்டலில் ஒன்பது உணவகங்களில் உணவருந்தும் வசதி உள்ளது. குளத்துடன் கூடிய பார் வசதிகளும் உள்ளன. அறைச்சேவை 24 மணி நேரமும் உள்ளது. சுகாதாரமான ஸ்பா, உடல் சிகிச்சை, மசாஜ் சிகிச்சை அறைகள், அழகு சேவைகள் ஆகியனவும் உள்ளன. இந்த ஐந்து நட்சத்திர ஹோட்டல், வணிக மையத்தையும், சிறு கூட்டங்களுக்கான மண்டபங்களையும் வழங்குகிறது.

235 குளிரூட்டப்பட்ட விருந்தினர் அறைகளுடன் மினிபார் வசதிகளையும் இம்பிரியல் ஹோட்டல் கொண்டுள்ளது. கம்பியுடன் கூடிய, கம்பியற்ற அதிவேக இணைய வசதிகள் கட்டணத்திற்கேற்ற முறையில் வழங்கப்படுகின்றன. 32 இஞ்ச் அகல பிளாஸ்மா தொலைக்காட்சி, முக்கிய செயற்கைக்கோள் சேனல்களைக் கொண்டுள்ளது. இத்துடன் காஃபி உருவாக்கும் இயந்திரம், தண்ணீர் போன்றவையும் வழங்கப்படுகின்றன. அறைச்சேவைகள் தினமும் செய்யப்படுகின்றன.

பாரம்பரியத்தின் அடிப்படையிலும் மரபு அடிப்படையிலும் ஹோட்டல் இம்பிரியல் புகழ் மிக்கது. “பாட்டியாலா பெக் பார்” எனும் பிரபலமான பார் இவர்களுடையது. இந்தியாவின் தொகுதிப் பங்கீடு பற்றியும், பாகிஸ்தான் அரசை உருவாக்கவும் ஜவஹர்லால் நேரு, மகாத்மா காந்தி, முகமது அலி ஜின்னா மற்றும் மவுண்ட்பேட்டன் பிரபு ஆகியோர் சந்தித்து பேசிய இடம் இது. 

வணிகத்திற்கு நண்பனாக திகழும் இம்பிரியல் ஹோட்டல் மத்திய புது டெல்லியில் அமைந்துள்ளது. இதற்கு மிக அருகில் ஜந்தர் மந்தர், கன்னாட் மற்றும் ஆளுநர் இருப்பிடம் போன்றவை அமைந்துள்ளன. இவற்றுடன் செங்கோட்டையும் ஹூமாயூன் கல்லறையும் அருகிலே உள்ளன.



தில்லி யில் உள்ள விடுதிகள் பட்டியல்


</doc>
<doc id="224879" url="https://ta.wikipedia.org/wiki?curid=224879" title="புதிய வளர்ச்சி வங்கி">
புதிய வளர்ச்சி வங்கி

புதிய வளர்ச்சி வங்கி ("New Development Bank BRICS", பழைய பெயர்: பிரிக்ஸ் வளர்ச்சி வங்கி) என்பது வளர்ந்து வரும் ஐந்து நாடுகளின் கூட்டமைப்பின் சார்பாக உருவான வங்கியாகும். இந்தக் கூட்டமைப்பில் பிரேசில், உருசியா, இந்தியா, சீனா மற்றும் தென்னாப்பிரிக்கா ஆகிய வளரும் நாடுகள் இணைந்துள்ளன. இந்த வங்கி உலக வங்கிக்கும் அனைத்துலக நாணய நிதியம் ஆகியவற்றிற்கும் மாற்றாக விளங்குகிறது.

புதிய வளர்ச்சி வங்கி ஐந்து உறுப்பு நாடுகளின் நிதி தேவைகளுக்கும் முன்னேற்றத்திற்கும் பெரும் துணை புரியும் என்று எதிர்பார்க்கப் படுகிறது. சீனாவின் சாங்காய் நகரைத் தலைமை இடமாக கொண்டும், முதல் தலைவராக ஒரு இந்தியரைக் கொண்டும் செயல்படும்.

27ஆம் தேதி மார்ச் மாதம் 2013 ஆம் ஆண்டில் தென் ஆப்ரிக்க நாட்டில் டர்பன் நகரில் நடந்த ஐந்தாவது பிரிக்ஸ் மாநாட்டில் புதிய வளர்ச்சி வங்கி தொடங்குவது குறித்து பிரிக்ஸ் தலைவர்கள் மத்தியில் ஓர் உடன்பாடு ஏற்பட்டது. 

15 ஜூலை 2014 பிரேசில் நாட்டின் போர்டலேசா நகரில் ஆறாவது பிரிக்ஸ் மாநாட்டின் முதல் நாளில் ஐந்து வளர்ந்து வரும் நாடுகளுக்கும் பொதுவான ஒரு நிதி நிறுவனம் தொடங்குவது தொடர்பான ஒப்பந்தத்தில் ஐந்து நாடுகளும் கையெழுத்திட்டன. இதன் விளைவாக 100 பில்லியன் அமெரிக்க டாலர்களை கொண்டு புதிய வளர்ச்சி வங்கி தொடங்கவும் , அவசர கால நிதியாக 100 பில்லியன் அமெரிக்க டாலர்களை பயன்படுத்தவும் திட்டம் கையெழுத்தானது.

புது தில்லி , ஜோகானஸ்பேர்க் ஆகிய நகரங்களுடன் போட்டியிட்டு இறுதியாக சாங்காய் தலைமையகமாக தேர்வுசெய்யப்பட்டது . தலைவர் பதவி சுழற்சி முறையில் இருக்குமெனவும், முதல் தலைவராக இந்தியர் ஒருவர் இருப்பார் எனவும் அறிவிக்கப்பட்டது .

பிரிக்ஸ் நாடுகள், பிற வளரும் நாடுகளின் உள்கட்டமைப்பு மற்றம் நிலையான வளர்ச்சித் திட்டங்களுக்கு தேவையான வளங்களை திரட்டுவதே இந்த வங்கியின் நோக்கமாகும். வருடத்திற்கு 34 பில்லியன் அமெரிக்க டாலர்கள் வரை கடன் தந்து வளர்ந்து வரும் ஐந்து நாடுகளின் உட்கட்டமைப்புகளை மேம்படுத்துவதை முக்கியமான குறிக்கோளாக கொண்டு இந்த வங்கி செயல்படும் . தென் ஆப்ரிக்காவின் கிளையாக "புதிய வளர்ச்சி வங்கி - தென் ஆப்ரிக்கா பகுதி அமைப்பு" செயல்படும் . தொடக்கத்தில் 50 பில்லியன் அமெரிக்க டாலர் கொண்டு செயல்படும் இந்த வங்கி காலப்போக்கில் 100 பில்லியன் அமெரிக்க டாலர் முதலீட்டில் செயல்படும். ஐந்து நாடுகளும் தலா 10 பில்லியன் டாலர் முதலீடு செய்யும் .ஓர் உறுப்பு நாடு மற்ற உறுப்பு நாடுகளின் ஒப்புதல் இல்லாமல் முதலீடு தொகையின் பங்குகளை அதிகரிக்க முடியாது . புதிய உறுப்பு நாடுகளை சேர்த்து கொண்டாலும் 55% முதலீட்டு பங்கினை இந்த ஐந்து நாடுகள் மட்டுமே கொண்டிருக்கும். 


</doc>
<doc id="224882" url="https://ta.wikipedia.org/wiki?curid=224882" title="ரவி பிரகாசு (தமிழ் நடிகர்)">
ரவி பிரகாசு (தமிழ் நடிகர்)

ரவி பிரகாஷ் என்பவர் தமிழ்த் திரைப்பட நடிகர் ஆவார். சித்திரம் பேசுதடி என்ற திரைப்படத்தின் மூலம் புகழ் பெற்றவர். 


</doc>
<doc id="224884" url="https://ta.wikipedia.org/wiki?curid=224884" title="டெல்லி தொழில்நுட்பப் பல்கலைக்கழகம்">
டெல்லி தொழில்நுட்பப் பல்கலைக்கழகம்

டெல்லி தொழில்நுட்பப் பல்கலைக்கழகம் (Delhi Technological University) என்னும் பொதுத்துறைப் பல்கலைக்கழகம் தில்லியில் உள்ளது. 
இங்கு பொறியியல், தொழில்நுட்பம், அறிவியல், மெய்யியல் உள்ளிட்ட துறைகளில் பாடங்களைக் கற்பிக்கின்றனர்.



</doc>
<doc id="224900" url="https://ta.wikipedia.org/wiki?curid=224900" title="டிரான்சுஆசியா ஏர்வேசு">
டிரான்சுஆசியா ஏர்வேசு

டிரான்சுஆசியா ஏர்வேசு ("TransAsia Airways", TNA; ) சீனக் குடியரசின் தாய்பெயின் நெய்கு மாவட்டத்தில் அமைந்துள்ள வான்வழிப் போக்குவரத்து நிறுவனம் ஆகும். உள்ளூர் போக்குவரத்தைக் குவியப்படுத்தியே தனது இயக்கத்தை துவங்கினாலும் தற்போது இது 15 பன்னாட்டு வழித்தடங்களில், குறிப்பாக தென்கிழக்கு மற்றும் வடகிழக்காசியா நாடுகளுக்கு கால அட்டவணைப்படியான சேவைகளை வழங்கி வருகிறது.

இதன் தலைமையகம் தாய்பெயின் நெய்கு மாவட்டத்தில் அமைந்துள்ளது. இதற்கு முன்னதாக தலைமையகம் தாய்பெயின் டடோங் மாவட்டத்தில் இருந்தது.


</doc>
<doc id="224901" url="https://ta.wikipedia.org/wiki?curid=224901" title="எச். வேங்கடராமன்">
எச். வேங்கடராமன்

எச்.வேங்கடராமன் (அக்டோபர் 22 1919- மார்ச்சு 28 1991) என்பவர் ஒரு தமிழ்ப் பேராசிரியர். தமிழ்த் தாத்தா உ.வே.சா.நினைவு நூலகத்தில் நூற் பதிப்புப் பணியில் ஈடுபட்டவர்.உ.வே.சா. தொகுத்து வைத்திருந்த குறிப்புகளைக் கொண்டு நற்றிணையைப் பதவுரையுடன் தெளிவாகப் பதிப்பித்தவர்.பேராசிரியர் எச்.வி. என்று சுருக்கமாக அவரை அழைப்பர்.

தஞ்சை மாவட்டத்தில் உள்ள திருவையாற்றில் பிறந்தார். தந்தை அரிஅர ஐயர்; தாயார் சாரதாம்பாள்.
திருவையாறு சீனிவாச ராவ் உயர்நிலைப் பள்ளியில் சேர்ந்து படித்தார். இவருடைய தந்தையார் அக்காலத் தலைவர்களான வ.உ.சி திரு வி.க போன்றோரிடம் நட்புக் கொண்டிருந்தார். வேங்கடராமன் தமிழ்க் கல்லூரியில் பயில விரும்பியதாலும் வீட்டில் வறிய நிலை நிலவியதாலும் வ.உ. சி தம்மிடம் இருந்த தமிழ் நூல்களைக் கொடுத்து உதவினார். தமிழ்க் கல்லூரியில் சேர்வதற்கு மடல் எழுதி ஊக்கம் தந்தார். வேங்கடராமன் 1941 ஆம் ஆண்டில் சென்னைப் பல்கலைக் கழக வித்துவான் தேர்வில் முதல் வகுப்பில் தேர்ச்சி அடைந்தார்

கல்லூரிக் கல்வியை வெற்றிகரமாக முடித்த வேங்கட ராமன் பட்டுக்கோட்டையிலும் திருவரங்கத்திலும் உயர்நிலைப் பள்ளிகளில் 
தமிழாசிரியராகப் பணி புரிந்தார். பின்னர் 1943 இல் திருவையாற்றுக்கல்லூரியில் தமிழ்ப் பேராசிரியராகப் பணியேற்றார்.
தொடர்ந்து 35 ஆண்டுகள் அந்தக் கல்லூரியில் சங்க இலக்கியங்கள் அனைத்தையும் தொல்காப்பியம் நன்னூல் போன்ற இலக்கண நூல்களையும் மாணவர்களுக்கு அவர்கள் மனங் கொள்ளும் வண்ணம் சொல்லிக் கொடுத்தார்.மூவேந்தர், பல்லவர் வரலாறு கல்வெட்டுகள் எனத் தமிழின் பல கூறுகளையும் கற்பித்தார். தொல்காப்பியம் சொல்லதிகாரம் சேனாவரையம் பாடம் சொல்லும் திறம் பேராசிரியர் வேங்கடராமனின் தனித் தன்மை வாய்ந்தது என்று அவருடைய மாணவர்கள் பாராட்டுவர். தமிழ் அறிஞர்கள் தமிழண்ணல்,தி.வே.கோபால் ஐயர்,உதயை 
மு.வீரையன்,பேராசியர் தி.இராசகோபாலன், முனைவர் மு.இளமுருகன்,செந்தலை கவுதமன் ஆகியோர் பேராசிரியரின் மாணவர்கள் ஆவர்.

1978 ஆம் ஆண்டு சூன் திங்களில் பேராசிரியர் பணியை நிறைவு செய்து ஒய்வு பெற்றார்.இவருக்குப் பெண் மக்கள் அறுவர்;ஆண் மக்கள் இருவர்.அனைவரையும் ஆளாக்கிப் படிக்க வைத்து நல்ல பதவிகளில் இருந்து வாழ்கிற நிலையை உருவாக்கினார். 

பணி ஓய்வுக்குப் பின் சென்னைக்குக் குடிபெயர்ந்தார். எதிர்பாராத அவலம் அவருக்கு ஏற்பட்டது. இரண்டாம் மருமகன் காலமானார். இத்துயரை மறக்க இளம் பிள்ளைகளுக்குக் கல்வி கற்பிக்கலானார். 1980 முதல் 1984 வரை சென்னை சேத்துப்பட்டு சின்மயா வித்யாலயா 
ஆழ்வார்பேட்டை எம்.சி.டி எம் உயர்நிலைப் பள்ளி ஆகிய பள்ளிகளில் .பணியாற்றினார்.மாலைப் பொழுதில் சென்னைத் தியாகராய நகரில் 
உள்ள தருமபுரம் ஆதினத்தில் தமிழ் இலக்கிய இலக்கணங்களைக் கற்பித்து வந்தார். 1985 முதல் 1990 வரை தினமணி நாளிதழில் நூற்றுக்கும் மேற்பட்ட நூல்களுக்கு மதிப்புரை எழுதினார். 1989 இல் நற்றிணை என்னும் சங்க நூலுக்குப் பதவுரை வினைமுடிபு 
கருத்துரை எழுதி அதனை உ.வே.சா நூலகம் வாயிலாகப் பதிப்பித்தார். இதுவே அவர் ஆற்றிய இறுதித் தமிழ்த் தொண்டு ஆகும். 
1990 இல் சென்னைத் தொலைக் காட்சி இரண்டாவது அலைவரிசையில் 'நமது சிந்தனைக்கு' என்னும் தலைப்பில் உரையாற்றி வந்தார்.
திருச்சி சென்னை வானொலியிலும் பல இலக்கியச் சொற்பொழிவுகள் ஆற்றினார் நூல் மதிப்புரைகளும் வழங்கினார். சிறந்த தமிழ் அறிஞர்,
குறள் நெறிச் செம்மல் என்னும் விருதைத் தமிழக அரசு பேராசிரியர் எச்.வி.க்கு வழங்கிச் சிறப்பித்தது.

பேராசிரியர் எச்.வேங்கடராமன் வாழ்வும் தமிழ்த் தொண்டும்-பதிப்பாசிரியர் தி.வே.விசயலட்சுமி, புது எண் 4 தஞ்சாவூர் தெரு,தி.நகர்,சென்னை-600017 கைப்பேசி எண் 9841593517 மின்னஞ்சல் முகவரி : vajaysiva12@gmail.com


</doc>
<doc id="224910" url="https://ta.wikipedia.org/wiki?curid=224910" title="டிரான்சுஆசியா ஏர்வேசு விமானம் 222">
டிரான்சுஆசியா ஏர்வேசு விமானம் 222

டிரான்சுஆசியா ஏர்வேசு விமானம் 222 (TransAsia Airways Flight 222 GE222)என்பது கவோஷியோங் இருந்து பெங்கு தீவில் இருக்கும் மகோங் வானூர்தி நிலையம் நோக்கி சென்றுகொண்டிருக்கையில் நெருக்கடியான சூழலில் தரையிறங்க முயன்றபோது வீழ்ந்து நொறுங்கிய டிரான்சுஆசியா ஏர்வேசு நிறுவன வானூர்தி ஆகும்.ஏடிஆர் 72-500 ரக விமானம் பெங்கு தீவின் ஜிஜி கிராமத்தில் தீப்பிடித்து வீழ்ந்தது.விமானத்தில் பயணம் செய்த 48 பேர் 10 பேர் காயங்களுடன் மீட்கப்பட்டனர்.
தைவானில் மாட்மோ சூறாவளியின் காரணமாக வானிலை சரியில்லாத காரணத்தால் ஏடிஆர் 72-500 விமானம் சென்றடைய வேண்டிய மாகுங் நகரில் தரையிறங்க முடியவில்லை எனவே விமான கட்டுப்பட்டு அதிகாரிகள் காத்திருக்குமாறு விமானியிடம் கூறியிருக்கிறார்.இதையடுத்து, விமானியும் சிறிது நேரத்திற்கு பிறகு விமானத்தை தரையிறக்க முயற்சி செய்திருக்கிறார். ஆனால் அவரது முதல் முயற்சி தோல்வியில் முடிந்தது.பின்னர் 2-வது முறையாக தரையிறங்க அதிகாரிகளிடம் அனுமதி கேட்டுள்ளார். ஆனால் அதற்குள் விமானியுடனான தகவல் தொடர்பு துண்டிக்கப்பட்டுள்ளது.


</doc>
<doc id="224913" url="https://ta.wikipedia.org/wiki?curid=224913" title="ஜோஷ் ரட்னோர்">
ஜோஷ் ரட்னோர்

ஜோஷ் ரட்னோர் (பிறப்பு: ஜூலை 29, 1974) ஒரு அமெரிக்க நாட்டு நடிகர், இயக்குனர், தயாரிப்பாளர் மற்றும் திரைக்கதையாசிரியர். இவர் ஹௌ ஐ மெட் யுவர் மதர் என்ற தொலைக்காட்சித் தொடரில் டெட் மோஸ்பி என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். 

ரட்னோர் ஜூலை 29, 1974ஆம் ஆண்டு கொலம்பஸ் (ஒகையோ), அமெரிக்காவில் பிறந்தார். 



</doc>
<doc id="224917" url="https://ta.wikipedia.org/wiki?curid=224917" title="சரிஃபா வாஹித்">
சரிஃபா வாஹித்

சரிஃபா வாஹித் () என்பவர் அசாமியத் திரைப்பட நடிகை ஆவார்.
தேசிய விருது பெற்ற பாந்தோன் என்னும் திரைப்படத்தில் நடித்து பிரபலமானவர். அந்த படத்தை ஜானு பருவா இயக்கினார். 2012-ஆம் ஆண்டில் நடைபெற்ற பெங்களூர் பன்னாட்டு திரைப்பட விழாவில் சிறந்த படங்களுக்கான போட்டியிலும் இந்த படம் இடம் பெற்றது. 

இவர் தில்லி பல்கலைக்கழகத்திலும், குவகாத்தி பல்கலைக்கழகத்திலும் பயின்றவர்.



</doc>
<doc id="224920" url="https://ta.wikipedia.org/wiki?curid=224920" title="குவஹாத்தி பல்கலைக்கழகம்">
குவஹாத்தி பல்கலைக்கழகம்

குவகாத்தி பல்கலைக்கழகம் வட கிழக்கு இந்திய மாநிலமான அசாமில் உள்ளது. இது வட கிழக்கு இந்தியாவில் முதன்முதலாக தொடங்கப்பட்ட பொதுத்துறைப் பல்கலைக்கழகம் ஆகும். இது 1948-ஆம் ஆண்டு, சனவரி 26 ஆம் நாள் நிறுவப்பட்டது. இது குவஹாத்தி நகரின் மேற்குப் பகுதியில் அமைந்துள்ளது. இப்பல்கலைக்கழகம் 239 கல்லூரிகளை இணைத்துக் கொண்டுள்ளது. 

இது குவஹாத்தி நகரில் அமைந்துள்ளது. இங்கு 3,000 மாணவர்கள் தங்கிப் படிக்கின்றனர். ஆசிரியர்களுக்கும், பணியாளர்களுக்கும் விடுதி வசதிகள் உள்ளன.

இது தொடங்கப்பட்ட போது 17 கல்லூரிகள் இணைக்கப்பட்டன. தற்போது 239 கல்லூரிகளை இணைத்துள்ளனர்.

இந்தியப் பல்கலைக்கழகங்களை "இந்தியா டுடே" தரவரிசைப்படுத்தியது. அந்த பட்டியலில் குவகாத்தி பல்கலைக்கழகம் 32-ஆம் இடத்தைப் பெற்றது.



</doc>
<doc id="224922" url="https://ta.wikipedia.org/wiki?curid=224922" title="பாந்தோன்">
பாந்தோன்

பாந்தோன் என்னும் அசாமியத் திரைப்படம் 2012-இல் வெளியானது. இதை ஜானு பருவா இயக்கினார். இதில் சரிஃபா வாஹித் நடித்திருந்தார். இது அக்டோபர் 26-ஆம் நாளில் அசாம் முழுவதும் வெளியானது. பின்னர், ஜூலை ஐந்தாம் நாளில் இந்தியா முழுவதும் உள்ள பி.வி.ஆர் திரையரங்குகளில் வெளியிடப்பட்டது. 60ஆவது தேசியத் திரைப்பட விருதுகள் வழங்கும் விழாவில், சிறந்த அசாமிய மொழித் திரைப்படத்திற்கான விருதைப் பெற்றது. 




</doc>
<doc id="224925" url="https://ta.wikipedia.org/wiki?curid=224925" title="ஜானு பருவா">
ஜானு பருவா

ஜானு பருவா என்பவர் அசாமியத் திரைப்பட இயக்குனர் ஆவார். இவர் தேசிய அளவிலும், உலகளவிலும் பல விருதுகளைப் பெற்றவர். இவர் பல அசாமியத் திரைப்படங்களை இயக்கியவர். சில இந்தி திரைப்படங்களையும் இயக்கியுள்ளார். இவரும் பபேந்திர நாத் சய்கியாவும் அசாமியத் திரைப்படத்துறையின் முன்னோடிகள் ஆவர்.




</doc>
<doc id="224928" url="https://ta.wikipedia.org/wiki?curid=224928" title="சிங்குவா பல்கலைக்கழகம்">
சிங்குவா பல்கலைக்கழகம்

சிங்குவா பல்கலைக்கழகம் சீனாவின் பெய்ஜிங் நகரில் உள்ளது. உலகளவிலான தரவரிசைப் பட்டியலில் முன்னணி பல்கலைக்கழகங்களில் ஒன்றாக விளங்குகிறது. 

கட்டிடக் கலைப் பள்ளி

குடிசார் பொறியியல் பள்ளி

இயந்திரவியல் பள்ளி

வான்வெளிப் பள்ளி


அறிவியல் பள்ளி

மாந்தவியல் பள்ளி

சமூகவியல் பள்ளி

பொருளாதாரமும் மேலாண்மைமும்



கலை, வடிவமைப்புக்கான கழகம்

பெய்ஜிங்கின் வடமேற்கில் முதன்மை வளாகம் அமைந்துள்ளது. இதுவும் பீக்கிங் பல்கலைக்கழகமும் அழகான வளாகங்களைக் கொண்டுள்ளதால், உலகளவில் புகழ் பெற்றுள்ளன. இதை "ஃபோர்ப்ஸ்" ஏற்றுக்கொண்டுள்ளது. அழகான வளாகத்தைக் கொண்ட உலகப் பல்கலைக்கழகங்களின் பட்டியலில், இது மட்டுமே ஆசியாவில் இருந்து தேர்தெடுக்கப்பட்டது. 



</doc>
<doc id="224932" url="https://ta.wikipedia.org/wiki?curid=224932" title="அஞ்சரக்கண்டி">
அஞ்சரக்கண்டி

அஞ்சரக்கண்டி என்பது கேரள மாநிலத்தில் உள்ள கண்ணூர் மாவட்டத்தில் உள்ள ஒரு ஊராட்சி ஆகும். ஒரு கிராமப் பஞ்சாயத்து. இது கண்ணூர் தொடருந்து நிலையத்தில் இருந்து 19 கிலோ மீட்டர் தொலைவில் உள்ளது. பிரித்தானியர் ஆட்சிக்காலத்தில் ”இரண்டு தறை” என்று பெயர் பெற்றிருந்தது. இங்கு மிளகு விளைந்ததால், அவர்கள் தங்கள் பதிவகத்தை இங்கு அமைத்துள்ளனர்.

இங்கு ஐந்து கண்டி, அரைக் கண்டி சுற்றளவு கொண்ட இரண்டு தோட்டங்கள் இருந்தமையால் அஞ்சரக்கண்டி என்ற பெயரை பெற்றது. இங்கு அஞ்சரக்கண்டி மருத்துவக் கல்லூரி அமைந்துள்ளது. இங்கு அஞ்சரக்கண்டிப்புழை பாய்கிறது.


</doc>
<doc id="224933" url="https://ta.wikipedia.org/wiki?curid=224933" title="மாலூர்">
மாலூர்

மாலூர் என்பது இந்திய மாநிலமான கேரளாவில் கண்ணூர் மாவட்டத்தில் தலசேரி வட்டத்தில் உள்ள ஒரு ஊராட்சி ஆகும்.. இது பேராவூர் மண்டலத்திற்கு உட்பட்டது. . இது மாநில அளவில் கூத்துபறம்பு சட்டமன்றத் தொகுதிக்குள்ளும், தேசிய அளவில் கண்ணூர் மக்களவைத் தொகுதிக்குள்ளும் அடங்கும். . 

கிழக்கு: பேராவூர் ஊராட்சி

வடக்கு: புரளி மலை

தெற்கு: இடும்பை,கண்டேரிப்பொயில், மாங்காட்டிடம் ஊராட்சிகள்

மேற்கு: மட்டன்னூர் நகராட்சி



</doc>
<doc id="224934" url="https://ta.wikipedia.org/wiki?curid=224934" title="கடுத்துருத்தி சட்டமன்றத் தொகுதி">
கடுத்துருத்தி சட்டமன்றத் தொகுதி

கடுத்துருத்தி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கோட்டயம் மாவட்டத்தில் அமைந்துள்ளது. வைக்கம் வட்டத்தில் உள்ள கடுத்துருத்தி, மாஞ்ஞூர், முளக்குளம், ஞீழூர் ஆகிய ஊராட்சிகளும், மீனச்சில் வட்டத்தில் உள்ள கடப்லாமற்றம், காணக்காரி, கிடங்ஙூர், குறுவிலங்காடு, மரங்காட்டுபிள்ளி, உழவூர், வெளியன்னூர் ஆகிய ஊராட்சிகளையும் கொண்டுள்ளது..


</doc>
<doc id="224935" url="https://ta.wikipedia.org/wiki?curid=224935" title="திருவார்ப்பு">
திருவார்ப்பு

கேரளத்தின் கோட்டயம் மாவட்டத்தில் திருவார்ப்பு ஊராட்சி அமைந்துள்ளது. இது கோட்டயத்தில் இருந்து 8 கிலோமீட்டர் மேற்கில் உள்ளது. 

இங்கு நெல் பயிரிடுகின்றனர். இங்கு பழைமையான கிருஷ்ணர் கோயில் உள்ளது. முற்காலத்தில் குன்னம்பள்ளிக்கரை என்ற பெயரைக் கொண்டிருந்தது.

ஆலப்புழை மாவட்டத்தில் முஹம்மாவில் இருந்த கோயில் விக்ரகத்தை அமைத்திருந்தனர். தீ பிடித்ததாலோ மற்றொரு காரணத்திற்காகவோ இந்த விக்ரஹம் வார்ப்பில் ஏற்றி, வேம்பநாட்டு ஏரியில் சேர்த்தனர். அந்த பக்கம் வந்த வில்லுயமங்கலம் சுவாமி அய்யர் கண்டு குன்னம்பள்ளிக்கரையில் அமைத்ததாகக் கருதுகின்றனர். எனவே, திரு, வார்ப்பு ஆகிய இரண்டு பெயர்களும் இணைந்து திருவார்ப்பு என்ற பெயர் பெற்றது என்று கருதுகின்றனர். .


</doc>
<doc id="224936" url="https://ta.wikipedia.org/wiki?curid=224936" title="ஞீழூர் ஊராட்சி">
ஞீழூர் ஊராட்சி

கேரளத்தின் கோட்டயம் மாவட்டத்தில் வைக்கம் வட்டத்தில் ஞீழூர் ஊராட்சி அமைந்துள்ளது. இது கடுத்துருத்தி மண்டலத்திற்கு உட்பட்டது. இது 28.91 சதுர கிலோமீட்டர் பரப்பளவைக் கொண்டது.




</doc>
<doc id="224937" url="https://ta.wikipedia.org/wiki?curid=224937" title="வெச்சூர்">
வெச்சூர்

கேரளத்தின் கோட்டயம் மாவட்டத்தில் வைக்கம் வட்டத்தில் வெச்சூர் அமைந்துள்ளது. இது வேம்பநாட்டு ஏரிக்கு அருகில் உள்ளது. இதற்கு அருகிலேயே குமரகம் உள்ளது. இங்கிருந்து 10 கிலோமீட்டர் தொலைவில் சென்றால் வைக்கத்தை அடையலாம்.


</doc>
<doc id="224938" url="https://ta.wikipedia.org/wiki?curid=224938" title="வாழப்பள்ளி">
வாழப்பள்ளி

கேரளத்தின் கோட்டயம் மாவட்டத்தில், சங்கனாச்சேரி வட்டத்தில் வாழப்பள்ளி என்னும் ஊர் அமைந்துள்ளது.

பழைய காலத்து வாழப்பள்ளியின் நடுப்பகுதியில் வாழப்பள்ளி கோவில் அமைந்திருந்தது. அன்றைய காலத்தில் சங்கனாச்சேரி, வாழப்பள்ளியின் பகுதியாக இருந்தது. அப்போது பெரிய ஊராக விளங்கியது.

"வாழ்க்கை பள்ளி" என்ற பெயரே வாழப்பள்ளி எனத் திரிந்ததாகக் கருதுகின்றனர். பழைய புத்த சமயக் கோயில் இங்கிருந்ததாகக் கருதுகின்றனர். பள்ளி என்னும் பாளி மொழிச் சொல், மலையாளத்திலும் ஏற்றுக் கொள்ளப்பட்டது. பள்ளி என்பது புத்த-ஜைன மத கோயில்களை குறிக்கப் பயன்பட்டது. பிற்காலத்தில், புத்த கோயில்கள் இடிக்கப்பட்டன..

சங்கனாச்சேரியில் இருந்து நிலவழியிலும், நீர்வழியிலும் போக்குவரத்து வசதி உள்ளது. திருவனந்தபுரம் - அங்கமாலி எம்.சி.ரோடு, சங்கனாச்சேரி - குமுளி (சி.வி. ரோடு) ஆகியன இந்த ஊரைக் கடந்து செல்கின்றன.


</doc>
<doc id="224939" url="https://ta.wikipedia.org/wiki?curid=224939" title="இந்தூர் துரந்தோ">
இந்தூர் துரந்தோ

இந்தூர் துரந்தோ அதிவேக விரைவு தொடருந்து மும்பை சென்ட்ரலை (BCT) இந்தூர் சந்திப்புடன் (INDB) இணைக்கும் ஒரு தொடருந்து சேவையாகும். தற்போது இந்த ரயில்சேவை 12227/12228 என்ற வண்டி எண்ணுடன் செயல்படுகிறது.

மும்பை – இந்தூர் பாதையில் விரைவாகச் செயல்படும் ரயில்சேவை இதுவே. 829 கிலோ மீட்டர் தூரத்தினை 12 மணி நேரம் 35 நிமிடங்களில் சராசரியாக மணிக்கு 65.88 கிலோ மீட்டர் வேகத்தில், 12227 துரந்தோ எக்ஸ்பிரஸ் சென்றடைகிறது. அதே போல் 829 கிலோ மீட்டர் தூரத்தினை 12 மணி நேரம் 40 நிமிடங்களில் சராசரியாக மணிக்கு 65.66 கிலோ மீட்டர் வேகத்தில், 12228 துரந்தோ எக்ஸ்பிரஸ் சென்றடைகிறது. இந்த இந்தூர் துரந்தோ எக்ஸ்பிரஸ் போலவே “அவந்திகா எக்ஸ்பிரஸ்” எனும் ரயில் சேவையும் மும்பை மற்றும் இந்தூர் இடங்களுக்கு இடையே செயல்படுகிறது.

எட்டு ஏசி 3 டையர் கோச்சுகள், இரு ஏசி 2 டையர் கோச்சுகளும், ஒரு ஏசி முதல் வகுப்பு கோச்சும், ஒரு பேன்ட்ரி கார் மற்றும் 2 EOG கார்ஸ் கோச்சு என மொத்தம் 14 கோச்சுகள் உள்ளன. இந்தியன் ரயில்வேயின் வேண்டுகோளுக்கு இணங்க வழக்கமான கோச்சுகளை விட அதிகமான கோச்சுகளை இணைக்கவும், தேவையில்லாத கோச்சுகளைக் குறைக்கவும் இயலும்.

முதன் முறையாக 2011 ஆம் ஆண்டு, ஜனவரி மாதம் 28 ஆம் நாள் துரந்தோ எக்ஸ்பிரஸ் தனது சேவையினைத் தொடங்கியது. தொடக்கம் முதல் இன்று வரையே வாரத்திற்கு இரண்டு நாட்கள் மட்டுமே செயல்படும் சேவையாக செயல்பட்டு வருகிறது. இந்த ரயில் முழுவதும் ஏசி (குளிரூட்டும்) வசதியுடன் அமைந்துள்ளது மற்றும் LHB ரேக் வசதிகளும் செய்யப்பட்டுள்ளன.

மும்பை சென்ட்ரல் மற்றும் வடோதரா சந்திப்பு ஆகிய பகுதிகளுக்கு இடைப்பட்ட பகுதிகளில் WCAM 2/2P இஞ்சினை, ரயிலை இழுத்துச் செல்வதற்கு பயன்படுத்துகின்றனர். அதன் பின்பு ராட்லாம் சந்திப்பு வரை வடோதராவினை அடிப்படையாகக் கொண்ட WAP 4 இஞ்சின் இழுவைக்கு பயன்படுத்தப்படுகிறது. பின்னர் ராட்லாம் சந்திப்பினை அடிப்படையாகக் கொண்ட WDM 2 அல்லது WDM 3A இஞ்சின் பயன்படுத்தப்படுகிறது.

மேற்கு ரயில்வே, DC எலெக்ட்ரிக் ரயிலை முழுவதுமாக ஏசி கொண்ட (குளிரூட்டிய அறைகளைக் கொண்ட) ரயிலாக பிப்ரவரி 5 , 2012 முதல் மாற்றியது. தற்போது தொடர்ச்சியாக வடோதராவினை அடிப்படையாகக் கொண்ட WAP 4E அல்லது WAP 5 இஞ்சின் மும்பை சென்ட்ரலில் இருந்து இந்தூர் வரை இயங்குகிறது.

இரு நாட்கள் பயணத்தில், தொழில்நுட்ப வேலைகளுக்காக இந்த எக்ஸ்பிரஸ் வடோதரா சந்திப்பு, ராட்லாம் சந்திப்பு, உஜ்ஜைன் சந்திப்பு போன்ற இடங்களில் நிறுத்தங்களைக் கொண்டுள்ளன.
இந்தூர் துரந்தோ (வண்டி எண்-12227) 

மும்பை துரந்தோ (வண்டி எண்-12228) 


</doc>
<doc id="224946" url="https://ta.wikipedia.org/wiki?curid=224946" title="2014 பொதுநலவாய தடகள விளையாட்டுக்கள்">
2014 பொதுநலவாய தடகள விளையாட்டுக்கள்

2014 பொதுநலவாய விளையாட்டுக்களில் இடம்பெற்ற "தடகள" விளையாட்டு நிகழ்வுகள் இங்கு தொகுக்கப்பட்டுள்ளன.

2014 பொதுநலவாய விளையாட்டுக்கள் (20th Commonwealth Games in 2014) இசுகாட்லாந்தின் மிகப்பெரும் நகரமான கிளாஸ்கோவில் சூலை 23 முதல் ஆகத்து 3, 2014 வரை 12 நாட்கள் நடைபெற உள்ளன. 2014 பொதுநலவாய விளையாட்டுப் போட்டிகளில் தடகள விளையாட்டுக்கள் 27 ஜூலை - 2 ஆகஸ்ட் 2014 வரை இசுக்கொட்லாந்தின் கிளாஸ்கோ நகரத்தில் புளோரிடா மலை பகுதியில் அமைந்துள்ள ஹாம்ப்டென் பூங்கா அரங்கில் நடைபெறும்.

தடகள விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.

பின்வரும் அட்டவணை போட்டி நிகழ்வுகள் நடைபெறும் நாட்களை காட்டுகின்றது


</doc>
<doc id="224947" url="https://ta.wikipedia.org/wiki?curid=224947" title="2014 பொதுநலவாய இறகுப்பந்தாட்ட விளையாட்டுக்கள்">
2014 பொதுநலவாய இறகுப்பந்தாட்ட விளையாட்டுக்கள்

2014 பொதுநலவாய விளையாட்டுக்களில் இடம்பெற்ற "இறகுப்பந்தாட்ட" விளையாட்டு நிகழ்வுகள் இங்கு தொகுக்கப்பட்டுள்ளன.
2014 பொதுநலவாய விளையாட்டுக்கள் (20th Commonwealth Games in 2014) இசுகாட்லாந்தின் மிகப்பெரும் நகரமான கிளாஸ்கோவில் சூலை 23 முதல் ஆகத்து 3, 2014 வரை 12 நாட்கள் நடைபெற உள்ளன. 2014 பொதுநலவாய விளையாட்டுப் போட்டிகளில் இறகுப்பந்தாட்ட விளையாட்டுக்கள் 24 ஜூலை – 3 ஆகஸ்ட் 2014 வரை இசுக்கொட்லாந்தின் கிளாஸ்கோ நகரத்தில் அமைந்துள்ள எமிரேட்ஸ் ஆரென அரங்கில் நடைபெறும்.
இறகுப்பந்தாட்ட விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.

பின்வரும் அட்டவணை போட்டி நிகழ்வுகள் நடைபெறும் நாட்களை காட்டுகின்றது
கள்


</doc>
<doc id="224948" url="https://ta.wikipedia.org/wiki?curid=224948" title="ஒளி-அளவி இடங்காட்டி">
ஒளி-அளவி இடங்காட்டி

ஒளி-அளவி இடங்காட்டி (Light-level geolocator), (geolocator), (GLS), (bird logger) என்பது ஆவணக் காப்பகம், விலங்குகளின் இடம்பெயர்வு, பறவைகளின் வேறு இடம் போதல் போன்றவைக்களுக்காக பயன்படும் ஒரு கருவியாகும். இக்கருவியின் முக்கிய வேலை சூரிய ஒளிவீச்சின் அளவை (Measure of irradiance), ஒளி உணர்கருவியின் (light sensor) மூலம் பதிவு செய்வதாகும்.


</doc>
<doc id="224949" url="https://ta.wikipedia.org/wiki?curid=224949" title="2014 பொதுநலவாய குத்துச்சண்டை விளையாட்டுக்கள்">
2014 பொதுநலவாய குத்துச்சண்டை விளையாட்டுக்கள்

2014 பொதுநலவாய விளையாட்டுக்களில் இடம்பெற்ற "குத்துச்சண்டை" விளையாட்டு நிகழ்வுகள் இங்கு தொகுக்கப்பட்டுள்ளன.
2014 பொதுநலவாய விளையாட்டுக்கள் (20th Commonwealth Games in 2014) இசுகாட்லாந்தின் மிகப்பெரும் நகரமான கிளாஸ்கோவில் சூலை 23 முதல் ஆகத்து 3, 2014 வரை 12 நாட்கள் நடைபெற உள்ளன. 2014 பொதுநலவாய விளையாட்டுப் போட்டிகளில் குத்துச்சண்டை விளையாட்டுக்கள் 25 ஜூலை – 2 ஆகஸ்ட் வரை ஸ்காட்ஸ் கண்காட்சி மற்றும் மாநாட்டு மையத்தில் நடைபெறும்.
2014 பொதுநலவாய குத்துச்சண்டை விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224950" url="https://ta.wikipedia.org/wiki?curid=224950" title="2014 பொதுநலவாய மிதிவண்டி ஓட்டப்பந்தய விளையாட்டுக்கள்">
2014 பொதுநலவாய மிதிவண்டி ஓட்டப்பந்தய விளையாட்டுக்கள்

2014 பொதுநலவாய விளையாட்டுக்களில் இடம்பெறும் "மிதிவண்டி ஓட்டப்பந்தய" விளையாட்டு நிகழ்வுகள் இங்கு தொகுக்கப்பட்டுள்ளன.

2014 பொதுநலவாய விளையாட்டுக்கள் (20th Commonwealth Games in 2014) இசுகாட்லாந்தின் மிகப்பெரும் நகரமான கிளாஸ்கோவில் சூலை 23 முதல் ஆகத்து 3, 2014 வரை 12 நாட்கள் நடைபெற உள்ளன. 2014 பொதுநலவாய விளையாட்டுப் போட்டிகளில் மிதிவண்டி ஓட்டப்பந்தய விளையாட்டுக்கள் 24 ஜூலை - 3 ஆகஸ்ட் 2014 வரை நடைபெறும்.

பின்வரும் அட்டவணை போட்டி நிகழ்வுகள் நடைபெறும் நாட்களை காட்டுகின்றது

மிதிவண்டி ஓட்டப்பந்தயங்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224951" url="https://ta.wikipedia.org/wiki?curid=224951" title="2014 பொதுநலவாய நீரில் பாய்தல் விளையாட்டுக்கள்">
2014 பொதுநலவாய நீரில் பாய்தல் விளையாட்டுக்கள்

2014 பொதுநலவாய விளையாட்டுக்களில் இடம்பெறும் "நீரில் பாய்தல்" விளையாட்டு நிகழ்வுகள் இங்கு தொகுக்கப்பட்டுள்ளன.

நீரில் பாய்தல் விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224952" url="https://ta.wikipedia.org/wiki?curid=224952" title="2014 பொதுநலவாய சீருடற்பயிற்சி விளையாட்டுக்கள்">
2014 பொதுநலவாய சீருடற்பயிற்சி விளையாட்டுக்கள்

2014 பொதுநலவாய விளையாட்டுக்களில் இடம்பெறும் "சீருடற்பயிற்சி" விளையாட்டு நிகழ்வுகள் இங்கு தொகுக்கப்பட்டுள்ளன.

சீருடற்பயிற்சி விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224953" url="https://ta.wikipedia.org/wiki?curid=224953" title="2014 பொதுநலவாய வளைதடிப் பந்தாட்ட விளையாட்டுக்கள்">
2014 பொதுநலவாய வளைதடிப் பந்தாட்ட விளையாட்டுக்கள்

2014 பொதுநலவாய விளையாட்டுக்களில் இடம்பெறும் "வளைதடிப் பந்தாட்ட" நிகழ்வுகள் இங்கு தொகுக்கப்பட்டுள்ளன.
2014 பொதுநலவாய வளைதடிப் பந்தாட்ட விளையாட்டுப்போட்டிகளில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224954" url="https://ta.wikipedia.org/wiki?curid=224954" title="2014 பொதுநலவாய பௌலிங் விளையாட்டுக்கள்">
2014 பொதுநலவாய பௌலிங் விளையாட்டுக்கள்

2014 பொதுநலவாய விளையாட்டுக்களில் இடம்பெறும் "பௌலிங்" விளையாட்டு நிகழ்வுகள் இங்கு தொகுக்கப்பட்டுள்ளன.
பௌலிங் விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224955" url="https://ta.wikipedia.org/wiki?curid=224955" title="2014 பொதுநலவாய வலைப் பந்தாட்ட விளையாட்டுக்கள்">
2014 பொதுநலவாய வலைப் பந்தாட்ட விளையாட்டுக்கள்

2014 பொதுநலவாய விளையாட்டுக்களில் இடம்பெறும் "வலைப் பந்தாட்ட" நிகழ்வுகள் இங்கு தொகுக்கப்பட்டுள்ளன.


</doc>
<doc id="224956" url="https://ta.wikipedia.org/wiki?curid=224956" title="2014 பொதுநலவாய எழுவர் ரக்பி விளையாட்டுக்கள்">
2014 பொதுநலவாய எழுவர் ரக்பி விளையாட்டுக்கள்

2014 பொதுநலவாய விளையாட்டுக்களில் இடம்பெற்ற "எழுவர் ரக்பி" விளையாட்டு நிகழ்வுகள் இங்கு தொகுக்கப்பட்டுள்ளன.

எழுவர் ரக்பியில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224957" url="https://ta.wikipedia.org/wiki?curid=224957" title="2014 பொதுநலவாய குறி பார்த்துச் சுடுதல் விளையாட்டுக்கள்">
2014 பொதுநலவாய குறி பார்த்துச் சுடுதல் விளையாட்டுக்கள்

2014 பொதுநலவாய விளையாட்டுக்களில் இடம்பெறும் "குறி பார்த்துச் சுடுதல்" விளையாட்டு நிகழ்வுகள் இங்கு தொகுக்கப்படுகின்றன.
குறி பார்த்துச் சுடுதலில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224958" url="https://ta.wikipedia.org/wiki?curid=224958" title="2014 பொதுநலவாய சுவர்ப்பந்து விளையாட்டுக்கள்">
2014 பொதுநலவாய சுவர்ப்பந்து விளையாட்டுக்கள்

2014 பொதுநலவாய விளையாட்டுக்களில் இடம்பெறும் "சுவர்ப்பந்து" விளையாட்டு நிகழ்வுகள் இங்கு தொகுக்கப்படுகின்றன.
சுவர்ப்பந்து விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224959" url="https://ta.wikipedia.org/wiki?curid=224959" title="2014 பொதுநலவாய நீச்சற் போட்டிகள்">
2014 பொதுநலவாய நீச்சற் போட்டிகள்

2014 பொதுநலவாய விளையாட்டுக்களில் இடம்பெறும் "நீச்சல்" விளையாட்டு நிகழ்வுகள் இங்கு தொகுக்கப்படுகின்றன.
நாடுகளும் நீச்சல் வீரர்களும் பின்வருமாறு:
நீச்சல் போட்டிகளில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224960" url="https://ta.wikipedia.org/wiki?curid=224960" title="2014 பொதுநலவாய மேசைப்பந்தாட்ட விளையாட்டுக்கள்">
2014 பொதுநலவாய மேசைப்பந்தாட்ட விளையாட்டுக்கள்

2014 பொதுநலவாய விளையாட்டுக்களில் இடம்பெறும் "மேசைப்பந்தாட்ட" நிகழ்வுகள் இங்கு தொகுக்கப்படுகின்றன.
மேசைப்பந்தாட்டத்தில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224961" url="https://ta.wikipedia.org/wiki?curid=224961" title="2014 பொதுநலவாய நெடுமுப்போட்டிகள்">
2014 பொதுநலவாய நெடுமுப்போட்டிகள்

2014 பொதுநலவாய விளையாட்டுக்களில் இடம்பெறும் "நெடுமுப்போட்டி" நிகழ்வுகள் இங்கு தொகுக்கப்படுகின்றன.

நெடுமுப்போட்டிகளில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224962" url="https://ta.wikipedia.org/wiki?curid=224962" title="2014 பொதுநலவாய பாரம் தூக்குதல் விளையாட்டுக்கள்">
2014 பொதுநலவாய பாரம் தூக்குதல் விளையாட்டுக்கள்

2014 பொதுநலவாய விளையாட்டுக்களில் இடம்பெறும் "பாரம் தூக்குதல்" விளையாட்டு நிகழ்வுகள் இங்கு தொகுக்கப்பட்டுள்ளன.

பாரம் தூக்குதலில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224963" url="https://ta.wikipedia.org/wiki?curid=224963" title="2014 பொதுநலவாய மற்போர் விளையாட்டுக்கள்">
2014 பொதுநலவாய மற்போர் விளையாட்டுக்கள்

2014 பொதுநலவாய விளையாட்டுக்களில் இடம்பெறும் "மற்போர் விளையாட்டு" நிகழ்வுகள் இங்கு தொகுக்கப்படுகின்றன.

மற்போர் விளையாட்டுக்களில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224965" url="https://ta.wikipedia.org/wiki?curid=224965" title="புதுமைக்கால வரலாறு">
புதுமைக்கால வரலாறு

புதுமைக்கால வரலாறு ("Modern history") அல்லது புதுமைக் காலம், தொன்மைக்கு அடுத்த காலத்திற்கு ( post-classical era) (ஐரோப்பாவில் நடுக்காலம்) அடுத்துள்ள காலக்கோட்டிற்கு வரலாற்றியல்படியான வரையறைச் சொல்லாகும். புதுமைக்கால வரலாற்றையும் "துவக்க புதுமைக்காலம்" என்றும் பிரெஞ்சுப் புரட்சியும் தொழிற்புரட்சியும் கழிந்த பிறகான பிந்தைய புதுமைக்காலம் என்றும் பிரிக்கலாம். தற்போது நிகழ்காலத்திற்கு நெருங்கியத் தொடர்புள்ள வரலாற்று நிகழ்வுகள் சமகால வரலாறு எனப்படுகின்றன. புதுமைக்காலம் ஏறத்தாழ 16ஆவது நூற்றாண்டில் துவங்கியது.

புதுமைக் காலத்தில் அறிவியல், அரசியல், போர்முறை, தொழினுட்பம் ஆகியத் துறைகளில் குறிப்பிடத்தக்க முன்னேற்றங்கள் நிகழ்ந்தன. இதுவே கண்டுபிடிப்புக் காலமாகவும் உலகமய காலமாகவும் விளங்கியது. இக்காலத்தில் ஐரோப்பிய அதிகார மையங்களும் பின்னாளில் அவர்களது குடியேற்ற நாடுகளும் ஏனைய உலகின் பகுதிகளில் அரசியல், பொருளியல் மற்றும் பண்பாட்டு குடிமைப் படுத்தலை நிகழ்த்தினர். 

பிந்தைய 19ஆவது, 20ஆவது நூற்றாண்டுகளில், மேற்கு ஐரோப்பாவிலும் வட அமெரிக்காவிலும் மட்டுமல்லாது உலகின் ஒவ்வொரு நாகரிகமிக்கப் பகுதியிலும் நவினவிய கலை, அரசியல், அறிவியல் மற்றும் பண்பாடு மேநிலைப் பெற்றன. மேற்கத்திய மற்றும் உலகமயத்திற்கு எதிரான இயக்கங்களும் வலுப்பெற்றன. புதுமைக்காலம் முதலாளித்துவம், நகராக்கம் தனிமனிதத்துவ முன்னெடுத்தலில் நெருங்கிய தொடர்புடையது; தொழிற்நுட்ப, அரசியல் முன்னேற்றங்களுக்குள்ள வாய்ப்புக்களில் நம்பிக்கை உடையது.

பெரும் மாற்றங்கள் காரணமாக எழுந்த கொடூரப் போர்களும் மற்ற பிரச்சினைகளும் மரபுசார் சமய, நன்னெறி முறைகள் வலிவிழந்தமையும் புதுமைக்கால முன்னேற்றங்களுக்கு எதிரான எதிர்வினைகளை உருவாக்கியுள்ளன. தொடர்ந்த முன்னேற்றத்தில் உள்ள ஆர்வ மனப்பாங்கையும் நம்பிக்கையையும் பின்நவீனத்துவம் கேள்விக்குட்படுத்துகிறது; மற்ற கண்டங்கள் மீதான மேற்கு ஐரோப்பிய மற்றும் ஆங்கில-அமெரிக்க ஆதிக்கங்களை குடிமைப்படுதலுக்குப் பிந்தையக் கொள்கைகள் கண்டிக்கின்றன.


</doc>
<doc id="224966" url="https://ta.wikipedia.org/wiki?curid=224966" title="ஏர் அல்சீரியா">
ஏர் அல்சீரியா

ஏர் அல்சீரியா எஸ்பிஏ ("Air Algérie SpA", ) அல்சீரியாவின் தேசிய வான்வழிப் போக்குவரத்து நிறுவனம் ஆகும்.இதன் தலைமையகம் அல்ஜியர்சின் இம்மெயுபிள் எல்-யாசைரில் அமைந்துள்ளது.யுவாரி பூமெடீன் வானூர்தி நிலையத்தை மையமாகக் கொண்டு ஏர் அல்சீரியா 28 நாடுகளில் 39 சேரிடங்களுக்கு கால அட்டவணைப்படியான சேவைகளை வழங்கி வருகிறது. ஐரோப்பா, வட அமெரிக்கா, ஆப்பிரிக்கா, ஆசியா, மற்றும் மத்தியக் கிழக்கு நாடுகளைத் தவிர உள்நாட்டிலும் 32 வானூர்தி நிலையங்களுக்கு சேவை வழங்குகிறது. பன்னாட்டு வான் போக்குவரத்து சங்கத்தின் உறுப்பினரான ஏர் அல்சீரியா அரபு வான் சேவையாளர்கள் அமைப்பிலும் ஆபிரிக்க வான்போக்குவரத்து நிறுவனங்களின் சங்கத்திலும் உறுப்பினராக உள்ளது. நிலவரப்படி ஏர் அல்சீரியா 100% அல்சீரிய அரசுக்கு உரிமையுள்ள நிறுவனமாகும். இசுடார் அலையன்சு அல்லது இசுக்கைடீம் அமைப்புகளுடன் இணைய விண்ணப்பித்திருப்பதாகவும் லுஃப்தான்சாவுடன் கூட்டாக சேவை வழங்குவதாகவும் அறிவித்துள்ளது.


</doc>
<doc id="224967" url="https://ta.wikipedia.org/wiki?curid=224967" title="ஏர் அல்சீரியா விமானம் 5017">
ஏர் அல்சீரியா விமானம் 5017

ஏர் அல்சீரியா விமானம் ஏஎச்-5017 என்பது மேற்கு ஆப்பிரிக்க நாடான பர்கினா பாசோவின் தலைநகர் ஒகடாகோவில் இருந்து அல்ஜியர்ஸ் நோக்கிச் சென்றுகொண்டிருக்கையில். மேற்கு ஆப்பிரிக்க நாடான மாலியில், விழுந்து நொறுங்கிய வானூர்தி ஆகும்.விமானத்தில் பயணம் செய்த 110 பயணிகளும், 6 பணியாளர்களும் உயிரிழந்தனர்.

பர்கினோ ஃபாஸோ தலைநகர் அவ்காடோகாவில் இருந்து அல்ஜீரிய தலைநகர் அல்ஜீயர்ஸ் நோக்கி ஏர் அல்ஜீரியா விமானம் சென்று கொண்டிருந்தது. புறப்பட்ட 50 நிமிடத்துக்குப் பிறகு மாலி நாட்டு எல்லையில் விமானம் சென்று கொண்டிருந்தபோது, கட்டுப்பாட்டு அறையுடனான ரேடார் தொடர்பை இழந்துவிட்டது. விமானம் விபத்தில் சிக்கிய பகுதி, புயல் வீசும் சஹாரா பாலைவனப் பகுதி ஆகும். புயல் காரணமாக பாதை மாற்றி இயக்கப்பட்டநிலையில், விமானம் விபத்துக்குள்ளாகியது. 


</doc>
<doc id="224969" url="https://ta.wikipedia.org/wiki?curid=224969" title="ஜேசன் செகெல்">
ஜேசன் செகெல்

ஜசோன் செகெல் (Jason Segel, பிறப்பு: ஜனவரி18, 1980) ஒரு அமெரிக்க நாட்டு நடிகர், இயக்குநர் மற்றும் திரைக்கதையாசிரியர். இவர் ஹௌ ஐ மெட் யுவர் மதர் என்ற தொலைக்காட்சித் தொடரில் மார்ஷல் எரிக்சென் என்ற கதாபாத்திரத்தில் நடித்ததன் மூலம் புகழ் பெற்ற நடிகர் ஆனார். இவர் 1998ஆம் ஆண்டு கான்ட் ஹார்ட்லி வெயிட் என்ற திரைப்படத்தின் மூலம் நடிப்புத்துறைக்கு அறிமுகமானார். அதைத் தொடர்ந்து 11:14, லோல்லிலவ், நாக்ட் அப், ஐ லவ் யூ மேன், செக்ஸ் டேப் உள்ளிட்ட பல திரைப்படங்களில் நடித்துள்ளார். 



</doc>
<doc id="224971" url="https://ta.wikipedia.org/wiki?curid=224971" title="கோபி ஸ்மல்டேர்ஸ்">
கோபி ஸ்மல்டேர்ஸ்

கோபி ஸ்மல்டேர்ஸ் (Cobie_Smulders, பிறப்பு: 1982 ஏப்ரல் 3) ஒரு கனடிய நாட்டு நடிகை ஆவார். இவர் தி அவேஞ்சர்ஸ், உள்ளிட்ட பல திரைப்படங்களிலும் மற்றும் ஹௌ ஐ மெட் யுவர் மதர், ஏஜென்ட்ஸ் ஒப் எஸ்.ஏச்.ஐ.ஈ.எல்.டீ. போன்ற தொலைக்காட்சி தொடர்களிலும் நடித்ததன் மூலம் புகழ் பெற்ற நடிகை ஆனார்.



</doc>
<doc id="224972" url="https://ta.wikipedia.org/wiki?curid=224972" title="எடின்பரோ பல்கலைக்கழகம்">
எடின்பரோ பல்கலைக்கழகம்

ஐக்கிய இராட்சியத்தின் நாடான ஸ்காட்லாந்தின் எடின்பரோ நகரில் எடின்பரோ பல்கலைக்கழகம் அமைந்துள்ளது. இதை 1583-ஆம் ஆண்டு நிறுவினர். இது ஸ்காட்லாந்தின் பழைமையான பல்கலைக்கழகங்களில் ஒன்று. உலகளவில் மதிப்புமிக்க பல்கலைக்கழகங்களில் ஒன்றாகவும் திகழ்கிறது. இந்த பல்கலைக்கழகத்தின் கட்டிடங்கள் எடின்பரோவின் வரலாற்றுச் சிறப்புமிக்க ஓல்டு டவுனில் உள்ளன.

2013-ஆம் ஆண்டில் க்யூ.எஸ் பல்கலைக்கழகங்களை தரவரிசைப்படுத்தியது. அந்த வரிசையில் இருந்த முன்னணி பல்கலைக்கழகளில் பதினேழாவது இடத்தைப் பெற்றது.

கேம்பிரிட்ஜ், ஆக்சுபோர்டு பல்கலைக்கழகங்களுக்கு அடுத்தபடியாக அதிக நன்கொடைகளைப் பெறுகிறது.


இங்கு அதிகளவிலான துறைகளிலும், பாடப்பிரிவுகளிலும் பாடம் கற்பிக்கப்படுவதால், வளாகத்தை விரிவுபடுத்தியுள்ளனர். தற்போது ஆறு வளாகங்களைக் கொண்டுள்ளது.

இது 1580-ஆம் ஆண்டு நிறுவப்பட்டது. கிளெமெண்ட் லிட்டில் என்பவர் பெருந்தொகையை வழங்கினார். இன்றைய நிலவரப்படி,ஸ்காட்லாந்தின் பெரிய நூலகமாகத் திகழ்கிறது. இது 25 லட்சத்திற்கும் அதிகமான நூல்களைக் கொண்டுள்ளது.

இந்த பல்கலைக்கழகத்தில் படித்த பலரும், பணியாற்றிய பலரும், பல முக்கிய நிறுவனங்களிலும், அமைப்புகளிலும் பதவியேற்றுள்ளனர். இவர்களில் குறிப்பிடத்தக்கோர் நோபல் பரிசு பெற்றுள்ளனர்.




</doc>
<doc id="224975" url="https://ta.wikipedia.org/wiki?curid=224975" title="2014 பொதுநலவாய யுடோ விளையாட்டுக்கள்">
2014 பொதுநலவாய யுடோ விளையாட்டுக்கள்

2014 பொதுநலவாய விளையாட்டுக்களில் இடம்பெறும் "யுடோ" விளையாட்டு நிகழ்வுகள் இங்கு தொகுக்கப்பட்டுள்ளன.
யுடோவில் நாடுகள் பெற்ற பதக்கங்கள் இங்கு பட்டியலிடப்பட்டுள்ளன.


</doc>
<doc id="224984" url="https://ta.wikipedia.org/wiki?curid=224984" title="அக்னி ஹோத்திரம்">
அக்னி ஹோத்திரம்

அக்னி ஹோத்திரம் (Agnihotra) என்பது வீட்டின் ஒரு பகுதியில், சிறு அக்னி குண்டம் அமைத்து, அக்னி வளர்த்து அதனை அணையாமல் காத்து, நாள்தோறும் காலை மற்றும் மாலை வேளையில் (சூரியோதயம் மற்றும் சூரிய அஸ்தமனம்) ஒரு இல்லறத்தான், காயத்ரி மந்திரம் ஓதி செய்யும் வேதகால சிறு வேள்வியாகும். இவ்வேள்வியை யார் உதவியின்றி தனிமனிதன் செய்ய வேண்டியது.

அக்னி ஹோத்திரம் செய்ய வேண்டிய பொருட்கள்: சிறு அக்னி குண்டம், சாண வறாட்டிகள், பசு நெய் மற்றும் முனை உடையாத பச்சரிசி.

அக்னி ஹோத்திரம் வேள்வியை செய்பவருக்கு ”அக்னி ஹோத்திரி” எனும் சிறப்பு பெயரிட்டு அழைக்கின்றனர். அக்னி ஹோத்திரி இறப்பின், அவன் அக்னி ஹோத்திரத்திற்காக வளர்த்த அக்னி குண்டத்திலிருந்து நெருப்பு எடுத்து அவனின் சவ உடலை எரிப்பர். பின்னர் அவன் வளர்த்த அக்னி குண்டத்தின் நெருப்பு அணைக்கப்பட்டுவிடும்.

இந்த இவ்வேள்வி குறித்து அதர்வண வேதத்தில் (11:7:9)-இல் சுட்டிக்காட்டப்பட்டுள்ளது. மேலும் இவ்வேள்வியை செய்முறை குறித்து யசூர் வேத சம்ஹிதையிலும், சதபத பிராமணத்திலும் (12:4:1) விளக்கப்பட்டுள்ளது. சாம வேதத்தின் இறுதிப் பகுதியில் அக்னி ஹோத்திரம் செய்முறை விளக்கப்பட்டுள்ளது. தற்போது அக்னி ஹோத்திரம் எனும் வேள்வி மிகச் சிலரால் மட்டுமே செய்யப்படுகிறது.


</doc>
<doc id="224988" url="https://ta.wikipedia.org/wiki?curid=224988" title="அலிசன் ஹன்னிகன்">
அலிசன் ஹன்னிகன்

அலிசன் லீ ஹன்னிகன் (Alyson Lee Hannigan, பிறப்பு: மார்ச் 24, 1974) ஓர் அமெரிக்க நாட்டு நடிகை ஆவார். இவர் ஹௌ ஐ மெட் யுவர் மதர் என்ற தொலைக்காட்சித் தொடரில் லில்லி அல்ட்ரின் என்ற கதாபாத்திரத்தில் நடித்ததன் மூலம் புகழ் பெற்ற நடிகை ஆனார். 

ஹன்னிகன் மார்ச் 24, 1974 ஆம் ஆண்டு வாசிங்டன், டி. சி., அமெரிக்காவில் பிறந்தார். இவரது தந்தை ஐரிசு வம்சாவளியை சேர்ந்தவர்; இவரது தாயார் யூத இனத்தைச் சேர்ந்தவர்.



</doc>
<doc id="224989" url="https://ta.wikipedia.org/wiki?curid=224989" title="தி கிவர்">
தி கிவர்

தி கிவேர் இது 2014ம் ஆண்டு திரைக்கு வர இருக்கும் அமெரிக்கா நாட்டு அறிவியல் திரைப்படம். இந்த திரைப்படத்தை தி கிவர் என்ற நாவலை அடிப்படையாக வைத்து பிலிப் நோய்ஸ் இயக்க, ஜெப் பிரிட்ஜஸ், மெரில் ஸ்ட்ரீப், பிரெண்டோன் த்வேட்ஸ், அலெக்ஸ்யான்டர் ஸ்கார்‌ஸ்கார்ட், ஓடியா ருஷ், கேட்டி ஹோம்ஸ், டேலர் ஸ்விஃப்ட், கேமரூன் மோனக்ஹான் உள்ளிட்ட பலர் நடித்துள்ளார்கள்.


Fandango. Retrieved 21 July 2014.



</doc>
<doc id="224995" url="https://ta.wikipedia.org/wiki?curid=224995" title="ஹொங் கொங் பல்கலைக்கழகம்">
ஹொங் கொங் பல்கலைக்கழகம்

ஹாங்காங் பல்கலைக்கழகம் ஹாங்காங்கில் உள்ள பொதுத் துறைப் பல்கலைக்கழகம் ஆகும். இது பொக்ஃபுலாம் நகரில் அமைந்துள்ளது. இது ஹாங்காங்கின் பழைமையான பல்கலைக்கழகங்களில் ஒன்று. 

மாந்தவியல், சட்டம், அரசறிவியல், உயிரியல், மருத்துவம் உள்ளிட்ட துறைகளில் பாடங்களை கற்பிக்கின்றனர். எல்லா பாடப்பிரிவுகளையும் ஆங்கிலத்தில் கற்பிக்கின்றனர்.

முதன்மை வளாகம் 160,000 சதுர மீட்டர் பரப்பளவைக் கொண்டுள்ளது. இது ஹாங்காங் தீவில் அமைந்துள்ளது.

இந்த பல்கலைக்கழகத்தில் பத்து பிரிவுகள் உள்ளன. அனைத்து பாடங்களும் ஆங்கிலத்தில் கற்பிக்கப்படுகின்றன. 
இந்த பல்கலைக்கழகத்தின் நூலம், 1912-ஆம் ஆண்டில் நிறுவப்பட்டது. ஹாங்காங்கின் பழைமையான நூலகங்களில் இதுவும் ஒன்றூ. இங்கு 23 லட்சம் நூல்கள் உள்ளன. இவை தவிட, இணையவழியில் நூல்களையும், ஆய்வேடுகளையும் தேடும் வசதியும் உண்டு. முதன்மை நூலகத்தைத் தவிர, ஒவ்வொரு துறைக்கும் என மொத்தமாக ஆறு நூலகங்கள் உள்ளன. 

பல்கலைக்கழகத்தில் பாடங்களை ஆங்கிலத்தில் நடத்துகின்றனர். உள்ளூர் மாணவர்கள் ஆங்கிலத்தையும், சீன மொழியையும் கற்றிருக்க வேண்டும். சீன மொழியை தாய்மொழியாக கொள்ளாத மாணவர்களுக்கு வேறு பாடத்தை தேர்ந்தெடுக்கும் வசதியும் உள்ளது. 

மாணவர்களின் நலனைக் கருத்தில் கொள்ள வளர்ச்சி மையம் அமைத்துள்ளனர். இது மாணவர்களுக்கான கலந்தாய்வு, உடல்நலம் உள்ளிட்டவற்றை செய்து உதவும்.

மாணவர்களுக்கான தங்கும் விடுதிகளும் உள்ளன. மொத்தமாக 20 கட்டிடங்கள் உள்ளன. 


</doc>
<doc id="225016" url="https://ta.wikipedia.org/wiki?curid=225016" title="மாவள் மக்களவைத் தொகுதி">
மாவள் மக்களவைத் தொகுதி

மாவள் மக்களவைத் தொகுதி மகாராஷ்டிராவின் 48 பாராளுமன்றத் தொகுதிகளில் ஒன்று. மக்களவைத் தொகுதிகளின் எல்லைகளை 2008-ஆம் ஆண்டில் மாற்றியமைத்தனர். இந்த சீரமைப்பினால் மாவள் தொகுதி உருவாக்கப்பட்டது. 

இந்த தொகுதியில் ஆறு சட்டமன்றத் தொகுதிகள் உள்ளன.




</doc>
<doc id="225017" url="https://ta.wikipedia.org/wiki?curid=225017" title="நிக்டி">
நிக்டி

மகாராஷ்டிராவில் உள்ள புனேவின் புறநகரில் நிக்டி என்னும் ஊர் அமைந்துள்ளது. இது புனே ரயில் நிலையத்தில் இருந்து 18 கி.மீ தொலைவில் அமைந்துள்ளது. புனேயின் வடமேற்குப் பகுதியில், பழைய புனே-மும்பை நெடுஞ்சாலையில் உள்ளது.

ரயில் போக்குவரத்திற்கு அகுர்டி ரயில் நிலையம் செல்லலாம். புனேவின் அனைத்து புறநகர் ரயில்களும் நின்று செல்கின்றன. இங்கிருந்து புனேவின் பிற பகுதிகளுக்கு மாநகரப் பேருந்துகள் இயக்கப்படுகின்றன. சிஞ்ச்வடு ரயில் நிலையத்தில் இருந்து புனேவின் மற்ற பகுதிகளுக்கு செல்லலாம்.


</doc>
<doc id="225019" url="https://ta.wikipedia.org/wiki?curid=225019" title="தியாகு (நடிகர்)">
தியாகு (நடிகர்)

தியாகு, தமிழ்த் திரைப்படங்களில் நகைச்சுவையாளர் வேடமேற்று நடித்தவர். வயலின் வித்துவான் கும்பகோணம் இராசமாணிக்கம் பிள்ளையின் பேரன்.


</doc>
<doc id="225020" url="https://ta.wikipedia.org/wiki?curid=225020" title="சிம்மாச்சலம்">
சிம்மாச்சலம்

வராக லட்சுமி நரசிம்மா் கோயில் என்பது சிம்மாச்சலம் என்னும் மலையில் அமைந்துள்ள ஒரு நரசிம்மர் கோயிலாகும். இக்கோயில் இந்தியாவின் மாநிலமான ஆந்திராவில் உள்ள விசாகப்பட்டினத்திற்கு அருகில் கடற்கரையோரம் ரத்னகிரி மலையின் வனப் பகுதிக்கு நடுவில் அமைந்துள்ளது. இது 108 திவ்ய தேசங்களில் ஒன்றாக கருதப்படுகிறது. மலையடிவாரத்திலிருந்து மேலே செல்வதற்கு வண்டியில் இருபது நிமிடம் பிடிக்கிறது. படியில் ஏறிச் செல்ல விரும்புவோர் 1000 படிகள் எற வேண்டும்.

திருமால் வசித்த வைகுண்டத்தின் வாசலை இருவர் காத்து வந்தனர். அவர்களுக்கு துவாரபாலகர்கள் என்று பெயர். திருமாலை வணங்கும்பொருட்டு அங்கு வந்த முனிவர்களை இருவரும் தடுத்து துன்புரித்தினர்.இதை அறிந்த விஷ்ணு பகவான் அவர்களுக்கு சாபமிடளானார்.முதலாவது வாயிற்காப்போன், இரணியகசிபு என்னும் அரக்கனாகப் பிறந்தான். இன்னொரு வாயிற்காப்போன், அவனின் தம்பியாகப் பிறந்து, இரணியாட்சன் என்ற பெயரைப் பெற்றான்.இரண்யகசிபு தன்னுடைய தவ வலிமையால் தேவர்களை வென்று தானே கடவுள் என அனைவரைவுயும் வணங்க சொன்னான்.இரண்யகசிபுவின் மகனாகப் பிரகலாதன் பிறந்தான்,இரண்யகசிபு கஸ்ட காலங்களில் நாரதர் பல உதவிகள் செய்தால் நாரதர் வளர்ப்பில் பிரகலாதன் வளர்ந்தான். நாரத மாமுனியாள் பிரகலாதன் விஷ்ணு பக்தன் ஆனான். தன் நாட்டில் உள்ளோர் அனைவரும் தன்னையே வணங்க வேண்டும் என இரண்யகசிபு உத்தரவிட்டான். அதை அவன் மகன் ஏற்காமல் விஷ்ணுவை வணங்கி வந்தான். பிரகலாதனை பல விதத்தில் துன்புறத்த ஏற்பாடு செய்தும், விஷ்ணுவின் கருணையால் காப்பாற்றப்பட்டான். கோபமடைந்த இரண்யன், ”உன் நாராயணன் எங்கிருக்கிறான்” எனக் கேட்க, ”அவர் தூணிலும் இருப்பார்” என்றான் பிரகலாதன். இரண்யகசிபு ஆவேதத்துடன் தூணை இடிக்க, தூணை பிளந்து விஷ்ணு பகவான் சிங்க தலையுடனும் மனித உடலுடனும் நரசிம்மராக வெளிப்படுகிறார் . இரண்யகசிபுவை தன் மடியில் வைத்து வீட்டு வாசலில் தன்னுடைய கூரிய நகங்களால் இரண்யகசிபுவின் வயிற்றை கிழித்து கொல்கிறார். பிரகலாதனைக் காப்பாற்ற மேலிருந்து குதித்ததால், அவரது கால்கள் மண்ணில் ஆழமாய்ப் பாய்ந்துவிட்டது என்று மக்கள் நம்புகின்றனர்.

இக்கதையினபடி விஷ்ணு பக்தனான தன் மகன் பிரகலாதனைக் கொல்ல இரண்யகசிபு எவ்வளவோ முயற்சிகள் செய்தும் அவை பயனற்றுப்போன நிலையில், பிரகலாதனைக் கடலில் வீச ஆணையிட்டான். ஆனால், அவ்வாறு வீசும்போது விஷ்ணு அந்த மலைமீது இறங்கி பிரகலாதனைக் காத்தார். அதுதான் சிம்மாத்ரி (இன்றைய சிம்மாச்சலம்). முனிவர்கள் பக்தர்களின் வேண்டுகோளின்படி வராக நரசிம்மராக அங்கேயே குடிகொண்டார்.
இக்கோயிலின் தல புராணத்தின்படி தந்தையின் மறைவுக்குப் பிறகு பிரகலாதன் அகோரருக்குக் கோயில் கட்டினான். ஆதன்பிறகு, அந்த யுகத்தின் முடிவில் கோயில் கேட்பாரற்று அழியத் தொடங்கி, மூலவரைச் சுற்றி மணல் குவிந்தது. அடுத்த யுகத்தில் சந்திர வம்சத்தைச் சேர்ந்த புரூரவன் என்ற மன்னன் தெய்வீக சக்தியால் இந்த இடத்துக்கு வந்து அந்தச் சிலையைக் கண்டெடுத்து அழிவுற்ற கோயிலை மீண்டும் கட்டினான். அந்தச் சமயத்தில் ஒலித்த அசரிரீயானது அந்த சிலை உருவத்தை காண இயலாமல் சந்தனத்தால் மூடி வைக்கும்படி கூறியது. ஆண்டுக்கு ஒரு முறையே அவருடைய உண்மை உருவை வெளிப்படுத்த வேண்டும் என்றும் கட்டளையிட்டது. அது போலவே இன்றுவரை சந்தன மேனியுடனே நரசிம்மர் காட்சியளிக்கிறார். வைகாசி மாதம் வளர் பிறையில் மூன்றாம் நாள் சந்தன பூச்சு விலக்கப்பட்டு நரசிம்மரின் உண்மை தரிசனம் காட்டப்படுகிறது. 
சோழன் குலோத்துங்கனின் பதினோராம் நூற்றாண்டு கால கல்வெட்டுகள் இந்தக் கோயிலைப் பற்றிக் குறிப்பிடுகின்றன. 13 ஆம் நூற்றாண்டு கீழைக் கங்க மன்னர்கள் இந்தக் கோயிலை விரிவாக்கியுள்ளனர். கோயிலில் உள்ள மூலவரின் சிறப்பம்சம், அது வராக, நரசிம்ம அவதாரங்களின் அடையாளமாக உள்ளது. கோயிலின் சிற்பங்களும், கட்டிடக் கலையும் ஒரிய பாணியைக் கொண்டதாக உள்ளது. 

கருவறைக்கு இடப் பக்கம் கப்பஸ்தம்பம் என்ற தூண். மணிகளாலும் பட்டு துணியாலும் அலங்கரிக்கப்பட்டுள்ளவாறு உள்ளது. இதற்குக் கீழே சந்தான கோபாலரின் யந்திரம் இருப்பதாகக் கூறப்படுகிறது. அதனால் இதைக் கட்டிக்கொள்பவர்கள் புத்திர பாக்கியம் பெறுவர் என்று பக்தர்கள் நம்புகிறார்கள். கோயிலின் முதன்மை வாயில், கலி கோபுரம் என்று அழைக்கப்படுகிறது. கோயில் வளாகத்தின் நடுவே கருவறை உள்ளது. அதற்கு நடுவில் ஒரு சிறிய மேடையில் மூலவர் சந்தனப் பூச்சுடன் கூடிய லிங்கம் போல காட்சித் தருகிறார். வைகாசி மாதம் சந்தன பூச்சு கற்றப்பட்டு அவரின் மெய்யான உருவம் வெளிப்படுத்தப்படுகிறது. இதில் அவர் த்ரிபங்க தோரணையுடன், இரண்டு கைகள், காட்டுப் பன்றியின் தலை, சிங்க வால், மனித உடல் ஆகியவற்றுடன் காட்சி தருவார். இரு பக்கங்களிலும் ஸ்ரீதேவியும் பூதேவியும். கையில் தாமரையுடன் ஆண்டாள் , லட்சுமி, ஆழ்வார் ஆகியோருக்குத் தனித் தனியே சன்னிநிதிகள் உள்ளன.

கோயில் விழாக்களில் ஆண்டுக்கு ஒரு முறை வரும் கல்யாணோற்சவம், சந்தனயாத்திரோட்சவம் ஆகியவை முக்கிய வைபவங்களாகப் பக்தர்களால் போற்றப்படுகின்றன. நாட்டின் பல்வேறு பாகங்களிலிருந்து பக்தர்கள் சந்தன யாத்திரையில் கலந்துகொள்கின்றனர். அன்றுதான் சந்தனம் அகற்றப்பட்டு மூலவர் அசல் உருவத்தில் காட்சி தருவார். இது அட்சய திருதியை அன்று நடைபெறும்.


</doc>
<doc id="225021" url="https://ta.wikipedia.org/wiki?curid=225021" title="பி. எம். எக்டே">
பி. எம். எக்டே

பி.எம். எக்டே (பெல்லே மோனப்ப எக்டே,ஆகசுடு 18 1938) என்பவர் மருத்துவராகவும் ஆசிரியராகவும் நூலாசிரியராகாவும் விளங்குபவர்.மருத்துவத் துறையில் புதிய சிந்தனைகளைக் கொண்டவர்.மணிப்பால் பல்கலைக் கழகத் துணை வேந்தராக இருந்து ஒய்வு பெற்றவர்.தேசிய 
அளவிலும் உலக அளவிலும் பல விருதுகளைப் பெற்றவர்.

கருநாடக மாநிலம் உடுப்பிக்கு அருகில் உள்ள பங்காள என்னும் ஊரில் பிறந்தார். எம் பி பி எஸ் படிப்பை சென்னைப் பல்கலைக் கழகத்தில் ஸ்டாலின் மருத்துவக்கல்லூரியில் பயின்றார்.எம்.டி படிப்பை லக்னவ் பல்கலைக் கழகத்திலும் எப் ஆர் சி பி கல்வியை லண்டன் பல்கலைக் கழகத்திலும் படித்தார். நெஞ்சாங்குலை நோய் நிபுணர் ஆவதற்காக ஆர்வர்டு மருத்துவப் பள்ளியில் பயிற்சிப் பெற்றார். மேலும் பல மேனாட்டுப் பல்கலைக் கழகங்களில் மருத்துவப் பட்டங்கள் பெற்றார்.

மருத்துவர் எக்டே ஆசிரியர்த் தொழிலை மிகவும் விரும்புபவர். பல்வேறு நாடுகளில் உள்ள பல்கலைக் கழகங்களில் வருகைப் பேராசிரியராக உள்ளார். அப்பல்கலைக் கழக மாணவர்களுக்கு ஆராய்ச்சிப் படிப்பிலும் ஆராய்ச்சிப் பட்டம் பெறுவதிலும் அவர்களுக்கு வழிகாட்டியாக இருந்து உதவி செய்கிறார்.மருத்துவம் தொடர்பாக பல நூல்களை ஆங்கிலத்திலும் கன்னடத்திலும் எழுதியுள்ளார்.
மருத்துவர் எக்டே நோயாளிகளிடம் அணுகும் போது நோயாளிகளின் கவலையையும் அச்சத்தையும் அகற்றும் வகையில் அவர்களுடன் பேசுவார். நோயின் மூலக் காரணங்களைக் கண்டறிய இக்காலத்தில் பயன்படுத்தப் படும் உயர் தொழில்நுட்ப முறைகளில் உள்ள குறைகளைச் சுட்டிக் காட்டி வருகிறார்.
மருத்துவர்கள் அளவுக்கு மிகையாக மருந்து மாத்திரைகளை எழுதிக் கொடுப்பதைக் கண்டிக்கிறார். ஆண்டிபயாட்டிக் மருந்துகள் எதிர் விளைவை உண்டாக்கும் என்பதையும் கூறி வருகிறார். மருந்துகளை உட்கொண்டு நோய்களை விரட்டுவதை விட உடலின் 
இயற்கையான நோய் எதிர்ப்பு ஆற்றலை வளர்த்துக் கொள்வதே சாலச் சிறந்தது என்றும் மாசடைந்த சுற்றுச் சூழல் தூய்மையில்லாத காற்று கலப்பட உணவு, கெட்ட தண்ணீர் ஆகியன இற்றைக் கால கேடுகள் என்றும் இவற்றினால் மனித உடலின் நோய்த் தடுப்பு வலிமை குறைகிறது என்றும் கடின உழைப்பும் சத்துணவும் நடைப் பயிற்சியும் மிகத் தேவையானவை என்றும் இப்போதைய மருத்துவக் கல்வி முறையில் சில மாற்றங்கள் செய்ய வேண்டும் என்றும் வலியுறுத்துகிறார்.

மரு. பி. சி. ராய் விருது ---1999

பத்ம பூசன் விருது --2010

சகதீசு சந்திர போசு விருது--1999


http://www.mangalorean.com/browsearticles.php?arttype=mom&momid=50

http://thamizhoviya.blogspot.in/2014/07/blog-post_7796.html

http://www.thehindubusinessline.com/todays-paper/tp-agri-biz-and-commodity/article1668639.ece


</doc>
<doc id="225028" url="https://ta.wikipedia.org/wiki?curid=225028" title="கொடுவள்ளி சட்டமன்றத் தொகுதி">
கொடுவள்ளி சட்டமன்றத் தொகுதி

கொடுவள்ளி சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இந்த தொகுதி கோழிக்கோடு மாவட்டத்தில் உள்ள கொடுவள்ளி, கிழக்கோத்து, மடவூர், நரிக்குனி, ஓமசேரி, தாமரசேரி, கட்டிப்பாறை ஆகிய ஊராட்சிகளைக் கொண்டது‌ . 2006-ஆம் ஆண்டு தேர்தலில், தனி வேட்பாளராக போட்டியிட்டு பி. டி. ஏ. ரஹிம் வென்றார். 


</doc>
<doc id="225029" url="https://ta.wikipedia.org/wiki?curid=225029" title="மரு. பி. சி. ராய் விருது">
மரு. பி. சி. ராய் விருது

பிதான் சந்திரா ராய் விருது ("Bidhan Chandra Roy Award") இந்திய மருத்துவக் கழகத்தால் 1976 இல் பிதான் சந்திர ராய் நினைவாக நிறுவப்பட்ட விருதாகும். இந்த விருது ஒவ்வொரு ஆண்டும் கீழ்வரும் வகைப்பாடுகளில் வழங்கப்படுகிறது: இந்தியாவில் மிகச் சிறப்புமிக்க அரசியல் நயத்திறம், மருத்துவர்-மற்றும்-அரசியல்வாதி, சிறப்புமிக்க மருத்துவ நபர், சிறப்புமிக்க மெய்யியலாளர் மற்றும் சிறப்புமிக்க கலைஞர். இந்த விருதினை சூலை 1, தேசிய மருத்துவர்கள் நாளன்று, இந்தியக் குடியரசுத் தலைவர் புது தில்லியில் வழங்குகிறார்.




மரு. பகடாலா ராஜாராம்









</doc>
<doc id="225030" url="https://ta.wikipedia.org/wiki?curid=225030" title="கொடுவள்ளி ஊராட்சி">
கொடுவள்ளி ஊராட்சி

கொடுவள்ளி ஊராட்சி, கேரளத்தின் கோழிக்கோடு மாவட்டத்தில் கோழிக்கோடு வட்டத்தில் உள்ளது. இது கொடுவள்ளி மண்டலத்திற்கு உட்பட்டது. கொடுவள்ளி ஊராட்சியில் கொடுவள்ளி, வாவாடு, புத்தூர் ஆகிய ஊர்கள் உள்ளன. இது 23.85 சதுர கிலோமீட்டர் பரப்பளவைக் கொண்டுள்ளது.




</doc>
<doc id="225031" url="https://ta.wikipedia.org/wiki?curid=225031" title="குந்தமங்கலம் ஊராட்சி">
குந்தமங்கலம் ஊராட்சி

குந்தமந்தலம் ஊராட்சி, கேரளத்தின் கோழிக்கோடு மாவட்டத்தில், கோழிக்கோடு வட்டத்தில் உள்ளது. இது குந்தமங்கலம் மண்டலத்திற்கு உட்பட்டது. இது குந்தமங்கலம், குற்றிக்காட்டூர் ஆகிய ஊர்களைக் கொண்டது. இது 27.23 சதுரகிலோமீட்டர் பரப்பளவில் அமைந்துள்ளது. இங்கு நாற்பதுக்கும் அதிகமான குன்றுகள் உள்ளன. எனவே, குன்றமங்கலம் என்று பொருள்படும்படி, மலையாளத்தில் குந்தமங்கலம் என்ற பெயரைப் பெற்றது.

2001-இல் எடுக்கப்பட்ட மக்கள் தொகைக் கணக்கெடுப்பின்படி, 38208 மக்கள் வசித்தனர். இதில் 19783 ஆண்களும், 18425 பெண்களும் உள்ளனர். மக்கள் அடர்த்தி - 1403, பால் விகிதம் - 931


</doc>
<doc id="225032" url="https://ta.wikipedia.org/wiki?curid=225032" title="குந்தமங்கலம் சட்டமன்றத் தொகுதி">
குந்தமங்கலம் சட்டமன்றத் தொகுதி

குந்தமங்கலம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கோழிக்கோடு மாவட்டத்தில் கோழிக்கோடு வட்டத்தில் உள்ள குந்தமங்கலம், ஒளவண்ணை, சாத்தமங்கலம், மாவூர், பெருவயல், பெருமண்ணைஆகிய ஊராட்சிகளைக் கொண்டது‌. தனி வேட்பாளராக போட்டியிட்டு, யு. சி. ராமன் எம்.எல்.ஏ ஆனார்.


</doc>
<doc id="225034" url="https://ta.wikipedia.org/wiki?curid=225034" title="துலிப்">
துலிப்

துலிப் ("tulip") என்பது தண்டுக் கிழங்கு கொண்ட நீடித்து நிற்கும் காட்சிப்பூக்களைக் கொண்ட, ஏற்றுக் கொள்ளப்பட்ட கிட்டத்தட்ட 75 காட்டு இனங்களைக் கொண்ட "துலிபா" வகைத் தாவரமாகும். இது "லிலியாசே" என்றழைக்கப்படும் அல்லிக்குடும்பத்தைச் சேர்ந்ததாகும்.
இவ்வினம் மேற்கு ஐபீரிய மூவலந்தீவு, வட ஆப்பிரிக்கா, கிரேக்கம், பால்கன், துருக்கி, இலவண்ட்டு (சிரியா, இசுரேல், லெபனான், யோர்தான்), ஈரான் முதல் உக்ரேனின் வடக்கு, தென் சைபீரியா, மெங்கோலியா மற்றும் சீனாவின் கிழக்கு முதல் வடமேற்கு வரையான பிரதேசங்களை தாயகமாகக் கொண்டது. 



</doc>
<doc id="225035" url="https://ta.wikipedia.org/wiki?curid=225035" title="ஜெனீவா பல்கலைக்கழகம்">
ஜெனீவா பல்கலைக்கழகம்

ஜெனீவா பல்கலைக்கழகம், சுவிட்சர்லாந்தின் ஜெனீவா நகரில் அமைந்துள்ளது. உலகின் முன்னணிப் பல்கலைக்கழகங்களில் ஒன்றாகத் திகழ்கிறது.









அனைத்து இளநிலைப் பாடங்களும் பிரெஞ்சு மொழியில் கற்பிக்கப்படுகின்றன. முது நிலைப் படிப்புகளை ஆங்கிலத்தில் கற்பிக்கின்றனர். 

இந்த பல்கலைக்கழகத்தில் பயிலும் மாணர்களுக்கு வெளி நாட்டு பல்கலைக்கழகங்களுக்கு சென்று வரும் வாய்ப்பும் அளிக்கப்படுகிறது. மற்ற பல்கலைக்கழகங்களில் ஒரு ஆண்டு படிக்கலாம். மக்கில் பல்கலைக்கழகம், ஆக்சுபோர்டு பல்கலைக்கழகம், உப்சாலா பல்கலைக்கழகம், ஜான்ஸ் ஹாப்கின்ஸ் பல்கலைக்கழகம், மிச்சிகன் பல்கலைக்கழகம், கலிபோர்னியா பல்கலைக்கழகம் (லாஸ் ஏஞ்சலஸ்), சிட்னி பல்கலைக்கழகம், டோக்கியோ பல்கலைக்கழகம் ஆகிய பல்கலைக்கழகங்களுடன் இணைந்து செயலாற்றுகிறது. 




</doc>
<doc id="225036" url="https://ta.wikipedia.org/wiki?curid=225036" title="நிலம்பூர் சட்டமன்றத் தொகுதி">
நிலம்பூர் சட்டமன்றத் தொகுதி

நிலம்பூர் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது மலப்புறம் மாவட்டத்தில் நிலம்பூர் வட்டத்தில் உள்ள நிலம்பூர் நகராட்சியையும், அமரம்பலம், சுங்கத்தறை, எடக்கரை, கருளாயி, மூத்தேடம், போத்துகல், வழிக்கடவு ஆகிய ஊராட்சிகளையும் கொண்டுள்ளது. . 1987 முதல் ஆர்யாடன் முகம்மது (காங்கிரசு) சட்டமன்ற உறுப்பினராக பதவியில் உள்ளார். 



</doc>
<doc id="225037" url="https://ta.wikipedia.org/wiki?curid=225037" title="கருமுத்து. தி. கண்ணன்">
கருமுத்து. தி. கண்ணன்

கருமுத்து. தி. கண்ணன், கருமுத்து தியாகராஜர் - இராதா தம்பதியரின் ஒரே மகன். இவர் மதுரை தியாகராசர் கலைக்கல்லூரி, தியாகராசர் பொறியியல் கல்லூரி மற்றும் தியாகராசர் மேலாண்மைக் கல்லூரி மற்றும் பல கல்வி நிறுவனங்களின் தாளாளர் மற்றும் நிர்வாகியாகவும் செயல்படுகிறார். பல நூற்பாலைகளின் தலைவராகவும் உள்ளார். மேலும் மதுரை மீனாட்சி சுந்தரேசுவரர் கோயில் தக்கார் ஆகவும் பல ஆண்டுகளாக செயல்படுகிறார். இவரது துணைவியரின் பெயர் உமா. இவர் மதுரை நகர மேம்பாட்டிற்கு பல திட்டங்களுடன் செயல்படுபவர். .




</doc>
<doc id="225038" url="https://ta.wikipedia.org/wiki?curid=225038" title="அமரம்பலம் ஊராட்சி">
அமரம்பலம் ஊராட்சி

அமரம்பலம் ஊராட்சி, கேரளத்தின் மலப்புறம் மாவட்டத்தில் நிலம்பூர் வட்டத்தில் உள்ளது. இது காளிகாவு மண்டலத்திற்கு உட்பட்டது. இது 140.15 சதுர கிலோமீட்டர் பரப்பளவைக் கொண்டது.





</doc>
<doc id="225041" url="https://ta.wikipedia.org/wiki?curid=225041" title="தவனூர் சட்டமன்றத் தொகுதி">
தவனூர் சட்டமன்றத் தொகுதி

தவனூர் சட்டமன்றத் தொகுதி, கேரளத்தின் 140 தொகுதிகளில் ஒன்று. இது மலப்புறம் மாவட்டத்தில் பொன்னானி வட்டத்தில் உள்ள காலடி, எடப்பாள், தவனூர், வட்டங்குளம், திரூர் வட்டத்தில் உள்ள புறத்தூர், மங்கலம், திருபரங்கோடு ஆகிய ஊர்களைக் கொண்டுள்ளது. . இந்த தொகுதியை கே. டி. ஜலீல் முன்னிறுத்துகிறார்.


</doc>
<doc id="225045" url="https://ta.wikipedia.org/wiki?curid=225045" title="சி. நயினார் முகம்மது">
சி. நயினார் முகம்மது

சி. நயினார் முகம்மது (இறப்பு: சூலை 23, 2014) தமிழ்நாட்டைச் சேர்ந்த தமிழறிஞரும், எழுத்தாளரும், ஆவார். "பெரும்புலவர்" என அழைக்கப்பட்டவர்.

நயினார் முகம்மது திருச்சி ஜமால் முகம்மது கல்லூரியில் 32 ஆண்டுகள் தமிழ்த் துறைத் தலைவராகவும், 1980களில் அக்கல்லூரியின் முதல்வராக நான்கு ஆண்டுகளும் பணியாற்றினார். கல்லூரி சேவையில் இருந்து இளைப்பாறிய பின்னர் தஞ்சாவூர் தமிழ்ப் பல்கலைக்கழகத்தில் ஐந்து ஆண்டுகள் தமிழ்ப் பேராசிரியராகப் பணியாற்றினார்.

இவர் தமிழறிஞர் கி. ஆ. பெ. விசுவநாதத்துடன் இணைந்து தமிழகப் புலவர் குழுவைத் தோற்றுவித்து, 28 ஆண்டுகள் அதன் செயலாளராக இருந்து சேவையாற்றினார். அத்துடன், இசுலாமிய இலக்கியக் கழகத்தைத் தோற்றுவித்து அதனூடாக ஐந்து பன்னாட்டு தமிழ் இலக்கிய மாநாடுகளை நடத்தினார். இவற்றின் மூலம் இசுலாமியத் தமிழ் இலக்கியங்களை வெளிக்கொணர்ந்தார். திருச்சிராப்பள்ள்ளி தமிழ்ச் சங்கத்தில் பெரும் புள்ளியாக இருந்த இவர் இறக்கும் வரை அதன் துணை அமைச்சராக இருந்துள்ளார்.

பல நூல்களை எழுதி வெளியிட்டுள்ள இவர் பல உலகத் தமிழ் மாநாடுகளில் பங்குபற்றினார். 1974 ஆம் ஆண்டில் யாழ்ப்பாணத்தில் நடைபெற்ற 4வது உலகத் தமிழாராய்ச்சி மாநாட்டில் பங்குபற்றிய இவர் சனவரி 10 இல் வீரசிங்கம் மண்டபத்தில் உரையாற்றிக் கொண்டிருந்த போதே, காவல்துறையினர் கூட்டத்தை நோக்கித் துப்பாக்கிச் சூடு நடத்தினர். இந்நிகழ்வில் 9 பேர் கொல்லப்பட்டனர்.


புலவர் சி. நயினார் முகம்மது தனது 85வது அகவையில் ஐக்கிய அமெரிக்காவில் டெக்சசு மாநிலத்தில் உள்ள அவரது மகளின் இல்லத்தில் 2014 சூலை 23 புதன்கிழமை இரவு காலமானார். இவருக்கு அசீனா என்ற மனைவியும் நான்கு மகன்களும், ஒரு மகளும் உள்ளனர்.


</doc>
<doc id="225046" url="https://ta.wikipedia.org/wiki?curid=225046" title="காத்ரஜ்">
காத்ரஜ்

காத்ரஜ் என்னும் ஊர், மகாராஷ்டிராவில் உள்ள புனேவின் புறநகர்ப் பகுதியில் அமைந்துள்ளது. இது புனே மாநகராட்சியின் கட்டுப்பாட்டில் வரும். இந்த ஊருக்கு அருகில் காத்ரஜ் மலைத் தொடரும், ராஜீவ் காந்தி விலங்கியல் பூங்காவும் உள்ளன. இது மும்பை - சென்னை தேசிய நெடுஞ்சாலையை ஒட்டி அமைந்துள்ளது. மலையை குடைந்து சாலைகளை அமைத்துள்ளனர். இதனால் சாலைவழிப் போக்குவரத்து அதிகரித்திருக்கிறது.


</doc>
<doc id="225047" url="https://ta.wikipedia.org/wiki?curid=225047" title="கோட்டயம் சட்டமன்றத் தொகுதி">
கோட்டயம் சட்டமன்றத் தொகுதி

கோட்டயம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கோட்டயம் மாவட்டத்தில் அமைந்துள்ளது. இது கோட்டயம் நகராட்சியையும்; கோட்டயம் வட்டத்தில் உள்ள பனச்சிக்காடு, விஜயபுரம் ஆகிய ஊராட்சிகளையும் கொண்டது. .


</doc>
<doc id="225048" url="https://ta.wikipedia.org/wiki?curid=225048" title="பனச்சிக்காடு ஊராட்சி">
பனச்சிக்காடு ஊராட்சி

கேரளத்தின் கோட்டயம் மாவட்டத்தில் கோட்டயம் வட்டத்தில் பனச்சிக்காடு ஊராட்சி உள்ளது. இது பள்ளம் மண்டலத்திற்கு உட்பட்டது. இது 22.74 சதுர கிலோமீட்டர் பரப்பளவைக் கொண்டது.


இந்த ஊராட்சியில் 23 வார்டுகள் உள்ளன.



</doc>
<doc id="225051" url="https://ta.wikipedia.org/wiki?curid=225051" title="குன்னத்தூர் சட்டமன்றத் தொகுதி">
குன்னத்தூர் சட்டமன்றத் தொகுதி

குன்னத்தூர் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது கொல்லம் மாவட்டத்தில் அமைந்துள்ளது. குன்னத்தூர் வட்டத்தில் உள்ள குன்னத்தூர், மைனாகப்பள்ளி, போருவழி, சாஸ்தாங்கோட்டை, சூரநாடு வடக்கு, சூரநாடு தெற்கு, படிஞ்ஞாறே கல்லடை ஆகிய ஊராட்சிகளையும், கொல்லம் வட்டத்தில் உள்ள கிழக்கேக்கல்லடை, மண்றோதுருத்து ஆகிய ஊராட்சிகளையும், கொட்டாரக்கரை வட்டத்தில் உள்ள பவித்ரேஸ்வரம் ஊராட்சியையும் கொண்டது.


</doc>
<doc id="225052" url="https://ta.wikipedia.org/wiki?curid=225052" title="கும்பகோணம் காசி விஸ்வநாதர் கோயில்">
கும்பகோணம் காசி விஸ்வநாதர் கோயில்

கும்பகோணம் காசி விஸ்வநாதர் கோயில் கும்பகோணம் மகாமகக் குளத்தின் வடகரையில் அமைந்துள்ள சிவபெருமான் கோயில்.

மகாமகக் குளத்தின் வடகரையில் இக்கோயில் அமைந்துள்ளது. கங்கை முதலிய நவகன்னியர்களின் வேண்டுகோளுக்கிணங்க சிவபெருமான் காசியில் இருந்து அவர்களுடன் வந்து இங்கு தங்கினார். அதனால் காசிவிசுவநாதர் எனப் பெயர் பெற்றார். இத்தலத்தில் நவகன்னியர்களின் சிலை அவரவர் நிலத்தின் முகப் பாவனையுடன் அமைந்த திருமேனிகளுடன் எழுந்தருளியுள்ளனர். இராமபிரான் இராவணனை சங்காரம் செய்யும் பொருட்டு இத்தலத்திற்கு வந்து பெருமானருளை வேண்ட, பெருமான் இராமனுடைய உடம்பில் காரோணம் செய்ததால் பெருமானுக்கு காரோகணர் என்றும் பெயர் ஏற்பட்டது. 

எப்புவனத்தவரும் தாம் தாம் இயற்றும் பாவங்கள் அனைத்தையும் போக்கடிக்கும் புண்ணிய நதிகள் கங்கை, யமுனை, கோதாவரி, நருமதை, சரஸ்வதி. காவிரி, கன்னியாகுமரி, பயோட்டினி, சரயு என்பனவாகும். இந்த ஒன்பது நதிகளும் கன்னி உருவமுடையவர்கள். இவர்கள் தமிலாடியோர் கழித்த பாவத்தைத் தாங்க முடியாதவர்களாய், ஓரிடத்தில் கூடி என்ன செய்தால் பிழைப்பெய்தலாம் என்று யோசித்து திருக்கைலாயத்தையடைந்து சிவபெருமானை வேண்டினர். அப்போது சிவன் புன்னகை கொண்டு கன்னியரை நோக்கி, 'நீவிர் ஒன்றுக்கும் அஞ்ச வேண்டாம். கும்பகோணம் என்று ஒரு தலமிருக்கிறது. அது நமது வெள்ளியங்கிரியின் மிகச்சிறந்தது. அத்தலத்தின் தென்திசையில் ஒரு தீர்த்தம் உள்ளது. அதில் சிம்ம ராசியில் குருவிருக்கும் வருடத்தில் மாசி மகத்தில் ஆடினால் பாவம் அனைத்தும் பறந்தோடும்' என்றார். கன்னியர்கள் கேட்டு மகிழ்ச்சியுற்று அவ்விடத்தைப் பற்றிக் கேட்க அவர், 'நதிக்கன்னிகைகளே நீவிர் எல்லோரும் காசியை அடைந்து காத்திருங்கள். யாம் சீக்கிரமே வந்து உங்களை அழைத்துக் கொண்டு போய்ச்சேர்வோம்' என்றார். கன்னியரும் அவ்வாறே செய்ய சிவபெருமான் கன்னியரை அழைத்துக்கொண்டு காசியைவிட்டு பூதகணங்கள் புடைசூழத் தேவகணங்கள் துதிபாட கும்பகோணத்தையடைந்து, கும்பேசராதிச் சிவகுறிகளை வணங்கி, மக நீராடச் செய்து வடகரையில் அவர்களோடு அமர்ந்தருளினார்.

இத்தலத்து இறைவன் காசி விசுவநாதர். சிவபெருமான் மேல் திசை நோக்கி உள்ளார். இறைவி விசாலாட்சி அம்பாள் தென் திசை நோக்கி வீற்றிருக்கிறார். 
மூலவரின் பாணம் சுயம்பு. பாணத்தில் கண்கள், காது, மூக்கு போன்ற அவயங்கள் அமையப்பெற்றிருப்பது தனிச்சிறப்பு. 

வாயிலின் ராஜகோபுரத்தை அடுத்து நந்தி, பலிபீடம், கொடி மரம் ஆகியவை உள்ளன. மண்டபத்தில் நவக்கிரக சன்னதி உள்ளது. உள் மண்டபத்தில் வள்ளிதேவசேனாவுடன் கூடிய சுப்பிரமணியர், கஜலட்சுமி, கணபதி, கோமாஸ்கந்தர் சன்னதிகள் உள்ளன. இதே மண்டபத்தில் வலப்புறம் நவகன்னியருக்கான சன்னதி உள்ளன. அச்சன்னதியில் சரயு, கிருஷ்ணா, துங்கபத்திரா, கோதாவரி, காவேரி, சரஸ்வதி, நர்மதா, யமுனா, கங்கா ஆகியோர் உள்ளனர். மூலவர் கருவறையின் கோஷ்டத்தில் துர்க்கா, பிரம்மா, லிங்கோத்பவர், தட்சிணாமூர்த்தி காணப்படுகின்றனர். கருவறையின் வலப்புறம் சண்டிகேஸ்வரர் சன்னதி உள்ளது. மூலவர் கருவறையின் வலப்புறம் விசாலாட்சி அம்மன் சன்னதி உள்ளது. திருச்சுற்றில் பின்புறம் பைரவர், சூரியன், சனீஸ்வரன், சந்திரன், பிராமி, மகேஸ்வரி, கௌமாரி,வைஷ்ணவி, வராகி, இந்திராணி, சாமுண்டி ஆகியோர் உள்ளனர்.

2014 பிப்ரவரி 9 அன்று இக்கோயிலின் குடமுழுக்கு நடைபெற்றதாகக் கல்வெட்டு உள்ளது. 

கும்பகோணம் சோலையப்பன் தெருவில் மற்றொரு காசி விஸ்வநாதர் கோயில் உள்ளது. இங்குள்ள இறைவனை விஸ்வநாதர் என்றும், காசி விஸ்வநாதர் என்றும் அழைக்கின்றனர். 

கருவறையில் காசி விஸ்வநாதர் உள்ளார். கருவறையின் வலப்புறம் பிரகாரத்தில் விசாலாட்சி அம்மாள் சன்னதி உள்ளது.

பிரகாரத்தில் விநாயகர், வள்ளி தெய்வானையுடன் கூடிய சுப்ரமணியர், மகாலட்சுமி, நவக்கிரகங்கள் காணப்படுகின்றன. இக்கோயில் 21.8.1983 மற்றும் 29.8.1999இல் கும்பாபிஷேகம் நடைபெற்றதாக கல்வெட்டுக்கள் உள்ளன. 2016 மகாமகத்தை முன்னிட்டு இக்கோயிலின் குடமுழுக்கு 6 டிசம்பர் 2015இல் நடைபெற்றது. 


</doc>
<doc id="225053" url="https://ta.wikipedia.org/wiki?curid=225053" title="குன்னத்தூர் ஊராட்சி">
குன்னத்தூர் ஊராட்சி

கேரளத்தின் கொல்லம் மாவட்டத்தில் குன்னத்தூர் வட்டத்தில் குன்னத்தூர் அமைந்துள்ளது. இந்த ஊராட்சி சாஸ்தாங்கோட்டை மண்டலத்திற்கு உட்பட்டது. இது கொட்டாரக்கரையில் இருந்து 12 கி.மீட்டர் வடமேற்கில் அமைந்துள்ளது. இங்கு குன்றுகள் நிரம்பியுள்ளதால் குன்னத்தூர் என்ற பெயரைப் பெற்றது. 


தென்னையும், நெல்லும், மரவள்ளிக்கிழங்கையும் விளைகின்றன.

இந்த ஊராட்சியில் 16 வார்டுகள் உள்ளன. 


</doc>
<doc id="225054" url="https://ta.wikipedia.org/wiki?curid=225054" title="பொதுநலவாய நாடுகளின் உறுப்பினர் நாடுகள்">
பொதுநலவாய நாடுகளின் உறுப்பினர் நாடுகள்

பொதுநலவாய நாடுகள் தன்னாட்சியுள்ள இறைமையுள்ள 53 அரசுகளின் தன்னார்வல சங்கமாகும். இவற்றில் பெரும்பான்மையானவை முன்னாள் பிரித்தானியாவின் குடிமைப்பட்ட நாடுகள் அல்லது அக்குடியேற்றங்களின் சார்பகங்களாகும்.

இது ஓர் அரசியல் ஒன்றிணைப்பு இல்லாதமையால் எந்த ஒரு அரசும் மற்ற நாட்டு அரசுகளின் மீது ஆதிக்கம் செலுத்த முடியாது. பல்வேறு சமூக, அரசியல்,பொருளியல் பின்னணிகளைக் கொண்ட நாடுகள் சமமான நிலையில் 1971இல் வெளியிட்ட சிங்கப்பூர் பிரகடனத்தின்படி பொதுவான இலக்குகளுடன் ஒன்றுடன் ஒன்று ஒத்துழைக்கும் சர்வதேச அமைப்பு ஆகும். இந்த பொதுவான இலக்குகளில் மக்களாட்சி, மனித உரிமைகள், நல்லாட்சி, சட்ட ஆட்சி, தனிநபர் சுதந்திரம், சமத்துவம், கட்டற்ற வணிகம், பல்வகைமை, மற்றும் உலக அமைதி ஆகியவற்றில் முன்னேற்றம் காண்பது அடங்கியுள்ளது. இவற்றை தங்களுக்குள்ளான திட்டங்கள் மூலமும் சந்திப்புகளின் மூலமும் நிறைவேற்ற முயல்கின்றது. நான்கு ஆண்டுகளுக்கு ஒருமுறை நடத்தப்பெறும் பொதுநலவாய விளையாட்டுக்கள் இதற்கோர் எடுத்துக்காட்டாகும்.
அனைத்து பட்டியல் தகவல்களும் பொதுநலவாய செயலகத்தின் உறுப்பினர்களின் பட்டியலிலுள்ள தகவல்களை அடிப்படையாகக் கொண்டவை. குறிப்பிடாவிடத்து, பெரும்பாலான மக்கள்தொகை 2007 மதிப்பீடுகளின் அடிப்படையானவை.

குறிப்பு: இந்தப் பட்டியலை ஆங்கில அகரவரிசையில் அல்லது காலவரிசையில் பயன்படுத்தி அடுக்கலாம்.
A. வேறுவிதமாகக் குறிப்பிடாவிடில், பொதுநலவாயத்தில் இணைந்த (இரண்டாம் நெடுவரிசையில்) குறிப்பிட்ட நாளில் ஐக்கிய இராச்சியத்திலிருந்து விடுதலை பெற்றது. <br>
B. பொதுநலவாய நிறுவனத்தின் உறுப்பினரல்ல<br>
C. மக்கள்தொகை எண்கள் 2004 மதிப்பீடுகளை ஒட்டியவை.<br>
D. மக்கள்தொகை எண்கள் 2005 மதிப்பீடுகளை ஒட்டியவை.<br>
E. பாக்கித்தான் தனது விடுதலை நாளை 14 ஆகத்து 1947 அன்று கொண்டாடினாலும் அலுவல்முறையான விடுதலை நள்ளிரவு, 15 ஆகத்து 1947 அன்றே வழங்கப்பட்டது. எனவே, பொதுநலவாயத்தில் இணைந்த நாள் 15 ஆகத்து 1947 ஆகும்.<br>
F. ஐக்கிய இராச்சியத்தின் இரண்டாம் எலிசபெத்தை ஐக்கிய இராச்சியத்தின் அரசி என்பதைத் தவிர தங்கள் அரசமைப்பின்படி நாட்டுத் தலைவராகக் கொண்ட பொதுநலவாய இராச்சியங்கள்.



</doc>
<doc id="225056" url="https://ta.wikipedia.org/wiki?curid=225056" title="சாஸ்தாங்கோட்டை">
சாஸ்தாங்கோட்டை

கேரளத்தின் கொல்லம் மாவட்டத்தில் சாஸ்தாங்கோட்டை அமைந்துள்ளது. கொல்லம் நகரத்தில் இருந்து 29 கிலோ மீட்டர் வடக்கில் அமைந்துள்ளது. இது குன்னத்தூர் வட்டத்தில் உள்ளது. குன்னத்தூர் வட்டத்தின் தலைமையகம் இங்குள்ளது. இங்கு அமைந்துள்ள தர்மசாஸ்தா கோயில் புகழ் பெற்றது.

இதற்கு அருகில் சாஸ்தாம்கோட்டை ஏரி அமைந்துள்ளது. இது நன்னீர் ஏரியாகும். .


</doc>
<doc id="225057" url="https://ta.wikipedia.org/wiki?curid=225057" title="கமலேஷ் சர்மா">
கமலேஷ் சர்மா

கமலேஷ் சர்மா ("Kamalesh Sharma", 30 செப்டம்பர் 1941) 2008ஆம் ஆண்டிலிருந்து பொதுநலவாய நாடுகளின் தற்போதைய மற்றும் 5ஆவது செயலாளர்-நாயகம் ஆவார். இதற்கு முன்னதாக இலண்டனில் உள்ள இந்திய உயர் ஆணையராக (நாட்டுப் பேராளர்) பொறுப்பிலிருந்துள்ளார்.
கமலேஷ் சர்மா புது தில்லியின் பராகம்பா சாலையிலுள்ள மாடர்ன் பள்ளியிலும் செயின்ட். இசுடீபன் கல்லூரியிலும் கிங் கல்லூரி, கேம்பிரிச்சிலும் படித்தவர்.

1965இலிருந்து 2001 வரை இந்திய வெளிநாட்டுச் சேவையில் அதிகாரியாகப் பணியாற்றி உள்ளார். தமது அரசுப்பணியிலிருந்து பணி ஓய்வு பெறுவதற்கு முன்னதாக ஐக்கிய நாடுகள் அவையில் ஆகத்து 1997 முதல் மே 2002 வரை இந்தியாவின் நிரந்தரப் பேராளராக பணியாற்றியுள்ளார். 2002 முதல் 2004 வரை ஐ.நா செயலாளர் நாயகத்தின் சிறப்புப் பேராளராகப் கிழக்குத் திமோரில் பணியாற்றி உள்ளார். 2004இல் இந்தியாவின் உயர் ஆணையராகப் பிரித்தானியாவிற்கு நியமிக்கப்பட்டார். அரச பொதுநலவாய சமூகத்தின் உதவித் தலைவராக உள்ளார். சூலை 2009 முதல் குயின்சு பல்கலைக்கழகத்தின் வேந்தராகப் பொறுப்பில் உள்ளார்.


</doc>
<doc id="225060" url="https://ta.wikipedia.org/wiki?curid=225060" title="நேமம் சட்டமன்றத் தொகுதி">
நேமம் சட்டமன்றத் தொகுதி

நேமம் சட்டமன்றத் தொகுதி, கேரளத்தின் 140 சட்டமன்றத் தொகுதிகளில் ஒன்று. இது திருவனந்தபுரம் மாவட்டத்தில் உள்ளது. திருவனந்தபுரம் வட்டத்தில் உள்ள திருவனந்தபுரம் நகராட்சியின் 37 முதல் 39 வரையும், 48 முதல் 58 வரையும், 61 முதல் 68 வரையும் உள்ள வார்டுகளைக் கொண்டது. 2006-ஆம் ஆண்டு முதல், என்.சக்தன் என்பவர் நேமம் தொகுதியின் சட்டமன்ற உறுப்பினராக உள்ளார். 


</doc>
<doc id="225066" url="https://ta.wikipedia.org/wiki?curid=225066" title="கற்கோடரி">
கற்கோடரி

கற்கோடரி அல்லது கைக்கோடரி என்பது இரண்டு முகங்களைக் கொண்ட, வரலாற்றுக்கு முற்பட்ட காலக் கற்கருவிகளுள் ஒன்று. மனித வரலாற்றில் கூடிய காலம் பயன்பாட்டில் இருந்த கருவி இதுவே. இது கீழைப் பழங்கற்காலம், நடுப் பழங்கற்காலம் ஆகியவற்றுக்குரிய சிறப்பியல்பான கருவியாகும். இருமுகக் கருவி என்பது இதன் தொழில்நுட்பப் பெயர். இதன் மூலப்படிம மாதிரி வேல் வடிவம் கொண்ட இரு முகக் கற் சீவலாக இருப்பதே இப்பெயருக்கான காரணம். கற்கோடரிகள் பொதுவாக அதன் நீளப்பாட்டு அச்சுப் பற்றி சமச்சீர் வடிவம் கொண்டவை. இவை அழுத்தம் கொடுப்பதன் மூலமோ தட்டி உடைப்பதன் மூலமோ உருவாக்கப்பட்டன. மிகப் பொதுவான கற்கோடரிகள் கூரான முனையையும், வளைவான அடிப்பகுதியையும் கொண்டு அவற்றுக்கான சிறப்பியல்பான வடிவத்தைக் கொடுக்கின்றன. 

பழங்கற்காலக் கருவிகளாக முதன் முதலாக அடையாளம் காணப்பட்டவை கற்கோடரிகளே. முதல் வெளியிடப்பட்ட கற்கோடரி ஒன்றின் படம், யோன் பிரேரே என்பவரால் வரையப்பட்டு 1800 ஆம் ஆண்டில் பிரித்தானிய வெளியீடு ஒன்றில் இடம்பெற்றது. அதற்கு முன்னர் இப்பொருட்கள் இயற்கையாகவோ அல்லது இயற்கைக்கு மேம்பட்ட சக்திகளாலோ உருவானவை என்றே மக்கள் நம்பினர். "இடிக்கற்கள்" என்று அழைக்கப்பட்ட இவை புயல்களின்போது வானத்தில் இருந்து விழுந்தவை என்றோ அல்லது நிலத்துக்கு அடியில் மின்னலின் தாக்குதலினால் உருவாகி புவியின் மேற்பரப்புக்கு வந்தவை என்றோ கருதினர். இந்த நம்பிக்கை காரணமாகவே இன்னும் சில நாட்டுப்புறப் பகுதிகளில், தம்மைப் புயல்களில் இருந்து காத்துக்கொள்வதற்காகத் தாயத்தாக அணிகின்றனர்.

கற்கோடரிகள்,
போன்றவற்றுக்காகப் பயன்பட்டிருக்கக்கூடும்.

கற்கோடரிகள் பெரும்பாலும் தீக்கற்கள், ரியோலைட்டுகள், போனோலைட்டுகள், குவார்ட்சைட்டுகள் அல்லது அவற்றைப் போன்ற பிற பாறைகளில் இருந்து செய்யப்படுகின்றன. "ஆப்சிடியன்" போன்ற எரிமலைக் கண்ணாடிப் பாறைகள் இலகுவில் உடைந்துவிடக்கூடும் ஆதலால் கற்கோடரிகள் செய்வதற்கு இவை அரிதாகவே பயன்படுகின்றன.

பெரும்பாலான கற்கோடரிகளில் சுற்றிலும் உள்ள விளிம்புகள் கூரானவையாக அமைந்துள்ளதால் அவற்றின் பயன்பாடு குறித்து உறுதியான ஒத்த கருத்து இல்லை. பழங்கற்காலக் கற்கருவிகளின் முன்னோடி ஆய்வாளர்கள் இவை கோடரிகளாகவோ, குறைந்தது கடினமான வேலைகளைச் செய்வதற்காகவோ பயன்பட்டிருக்கக்கூடும் எனக் கருதினர். தற்போது இது ஒரு பல் செயற்பாட்டுக்கான கருவியாகப் பயன்பட்டிருக்கக்கூடும் என்ற கருத்தும் எழுந்துள்ளது. அத்துடன் பல்வேறு வடிவங்களிலான கற்கருவிகள் கிடைத்துள்ளன. இவை ஒவ்வொரு வகையும் பல்வேறு வகை வேலைகளைச் செய்வதற்குப் பயன்பட்டிருக்கலாம்.

கற்கோடரிகள் இரைகளை வேட்டையாடும்போது அவற்றின் மீது எறிவதற்கான ஆயுதங்களாகப் பயன்பட்டிருக்கலாம் என்னும் கருத்தை 1899 ஆம் ஆண்டில் எச். ஜி. வெல்சு முன்வைத்தார். வாசிங்டன் பல்கலைக்கழகத்தைச் சேர்ந்த வில்லியம் எச். கல்வின் இக்கருத்தை ஆதரித்தார். வட்டத்தை அணுகும் வடிவம் கொண்ட சில கற்கோடரிகள் வேட்டையில் எறி பொருட்களாகப் பயன்பட்டிருக்கலாம் அல்லது நீர்நிலைக்கு அருகில் காணப்படும் பல விலங்குகளைக் கொண்ட மந்தை ஒன்றில் ஒரு விலங்கைத் திகைக்கச் செய்வதற்கு அந்த மந்தை மீது எறிவதற்காகப் பயன்பட்டிருக்கலாம் என அவர் கூறுகிறார். கெனியாவில் உள்ள ஒரு தொல்லியல் களம் ஒன்றில் பெறப்பட்ட தகவல்களில் இருந்தே இக்கருத்து உருவானது. கற்கோடரிகளுக்கு பிடிகள் மிக அரிதாகவே காணப்படுகின்றன. சில கற்கோடரிகள் மிகப் பெரிதானவை என்பதால் இது சாத்தியப் படாதது. எனினும் எறியப்படும் கற்கோடரி விலங்குகளுக்குப் பெரிய காயத்தை ஏற்படுத்தும் அளவுக்கு அவற்றின் உடலுக்குள் ஊடுருவியிருக்க முடியாது. மேலும், பெரும்பாலான கற்கோடரிகள் மிகவும் சிறியவை. கற்கோடரிகளில் தாக்கத்தினால் பழுது ஏற்பட்டதற்கான சான்றுகள் மிகவும் குறைவாகவே காணப்படுகின்றன.

அத்துடன், கற்கோடரிகளை மீள்சுற்றுக்கு விடமுடியும், அவற்றின் பயன்பாட்டுக்காலம் முழுவதிலும் அவற்றை மீளக் கூராக்கவோ அல்லது மீளுருவாக்கம் செய்யவோ முடியும் என்பதுடன் அக்காலத்தில் அவை பல்வேறுபட்ட வேலைகளைச் செய்வதற்குப் பயன்பட்டிருக்கக்கூடும். இதனால், இவற்றைக் கோடரி என்று குறிப்பிடுவது சரியல்ல. இவை, அகழ்தல், வெட்டுதல், துருவுதல், கொத்துதல், துளைத்தல், அடித்தல் போன்ற பல வேலைகளுக்குப் பயன்பட்டிருக்கும்.



</doc>
<doc id="225067" url="https://ta.wikipedia.org/wiki?curid=225067" title="லீலாவதி">
லீலாவதி

லீலாவதி ( 27 செப்டம்பர் 1957 - 23 , ஏப்ரல் 1997), மதுரை மாநகராட்சி, வில்லாபுரம் பகுதியின் 59 ஆவது வட்ட மாமன்ற உறுப்பினராக இருந்தவர். இந்தியப் பொதுவுடமைக் கட்சி, (மார்க்சிஸ்ட்) கட்சியின் உறுப்பினர். இந்திய ஜனநாயக மகளிர் சங்கத்தின் செயல் வீராங்கனை. தன் வாழ்நாள் முழுவதும் பொதுப் பணிக்காகப் போராடியவர். 

மதுரை மாநகரில் கைத்தறி தொழிலை பிராதனமாகச் சார்ந்திருக்கும் செளராஷ்ட்ரா சமூகத்தைச் சேர்ந்த வெங்கடாசலம்-இந்திரா தம்பதியரின் மூன்றாவது புதல்வியாக 1957-ம் ஆண்டு செப்டம்பர் மாதம் 27 ஆம் தேதி அன்று பிறந்தார். அவர் 10வது வகுப்பில் படிக்கும்போது குடும்பத்தில் நிலவிய வறுமை காரணமாக பள்ளிப் படிப்பை நிறுத்திவிட்டு வீட்டில் நெசவு வேலை செய்தார். பெற்றோர் நிச்சயித்தபடி அவருக்கும் குப்புசாமிக்கும் 1977ஆம் ஆண்டு ஏப்ரல் மாதம் 10ஆம் தேதியென்று திருமணம் நடைபெற்றது. குப்புசாமி - லீலாவதி தம்பதியினருக்கு கலாவதி, துர்கா, டான்யா என்ற மூன்று மகள்கள் பிறந்தனர் . வில்லாபுரத்தில் 32 ஒட்டுக்குடித்தனங்கள் கொண்ட ஒரு குடியிருப்புப் பகுதியில் ஒரே ஒரு அறையில் ஐவரைக்கொண்ட இந்தக் குடும்பம் வாழ்ந்தது. அறையின் நடுவில் நெசவுத்தறி, அதைச்சுற்றிப் பெட்டி படுக்கை அங்கேயே அடுப்பை வைத்து சமையல், இரவில் தறிக்கு கீழேயே உறக்கம் என்ற நிலையில் அவரது குடும்பம் இருந்தது.

ஜனநாயக வாலிபர் சங்கத்தின் செயலூக்கமுள்ள குப்புசாமி, தனது மனைவி லீலாவதிக்கு படிப்படியாக அரசியல் உணர்வு ஏற்படுத்தினார். 1987 ஆம் ஆண்டில் மார்க்சிஸ்ட் கம்யூனிஸ்ட் கட்சியின் உறுப்பினரானார். ஜனநாயக வாலிபர் சங்கத்தின் மாவட்டக்குழு உறுப்பினராகவும், பின்னர் மாநிலக்குழு உறுப்பினராகவும் தேர்ந்தெடுக்கப்பட்டார். மாதர் சங்கக் கைநெசவுத் தொழிலாளர் சம்மேளன மாநில துணைத் தலைவரானார்; மாவட்டப் பொருளாளரானார்; மாநிலக்குழு உறுப்பினரானார். பின்னர் மார்க்சிஸ்ட் கம்யூனிஸ்ட் கட்சியின் மாவட்டக் குழு உறுப்பினரானார்.
1996 ஆம் ஆண்டில் நடைபெற்ற தமிழக உள்ளாட்சி தேர்தலின் போதுதான் முதன்முறையாக பெண்களுக்கென்று மூன்றில் ஒரு பகுதி தொகுதிகள் ஒதுக்கப்பட்டன. இதன்படி மதுரை மாநகராட்சிக்கான 72 வட்டங்களில் 24 வட்டங்கள் பெண்களுக்கென்று நிச்சயிக்கப்பட்டன. வில்லாபுரமும் இத்தகைய வட்டங்களில் ஒன்று. இதில் மார்க்சிஸ்ட் கம்யூனிஸ்ட் கட்சியின் சார்பாக போட்டியிட்டு வில்லாபுரம் பகுதியின் 59 ஆவது வட்ட மாமன்ற உறுப்பினராக செயலாற்றி வந்தார்.

தனது வார்டில், (வில்லாபுரம்) மாநகராட்சிக் குடிநீர் வசதிக்குத் தடையாக இருந்த சமூக விரோதிகள், செயற்கையாக மாநகராட்சி குடிநீர்த் தட்டுப்பாடு ஏற்படுத்திவிட்டு, பின்பு ஆழ்துளை கிணற்று (Borewell) நீரை லாரிகள் மூலம் வில்லாபுரம் பகுதியில் விற்பனை செய்தனர். இதனை தட்டிக் கேட்ட காரணத்தால், லீலாவதி, 23 , ஏப்ரல் 1997 அன்று பட்டப்பகலில் வில்லாபுரம் கடைத் தெருவில் வெட்டிக் கொல்லப்பட்டார்.சுமார் 10 கி.மீ. தூரம் கடந்து இரவு ஏழு மணியளவில் மூலக்கரை இடுகாட்டிற்கு கொண்டுவரப்பட்ட லீலாவதியின் உடலுக்கு அப்போதைய மார்க்சிஸ்ட் கம்யூனிஸ்ட் கட்சியின் மதுரை மாநகர் மாவட்ட செயலாளர் பி. மோகன் தீ மூட்டினார். முதலமை‌ச்ச‌ர் மு. கருணாநிதி தலைமையிலான ஆட்சியில், மாநில அரசின் அதிகாரத்தைப் பயன்படுத்திச் சிறையில் இருந்த லீலாவதி கொலைக் குற்றவாளிகளில் மூன்று பேர் விடுதலை செய்யப்பட்டனர். 2015 இல் ஜெ. ஜெயலலிதா ஆட்சியில் நன்னடத்தை விதிகளை மீறினார் என ஒரு குற்றவாளியான நல்லமுத்து மீண்டும் கைதாகிச் சிறையில் அடைக்கப்பட்டார்


</doc>
<doc id="225070" url="https://ta.wikipedia.org/wiki?curid=225070" title="கிதுருவன் விதானகே">
கிதுருவன் விதானகே

கிதுருவன் விதானகே ("Kithuruwan Vithanage", பிறப்பு: பெப்ரவரி 1991) இலங்கையின் பன்னாட்டுத் துடுப்பாட்ட வீரர் ஆவார். இடக்கைத் துடுப்பாட்டக் காரரான இவர் ஒரு கழல் திருப்ப பந்துவீச்சாளரும் ஆவார்.

கொழும்பில் பிறந்த இவர் இலங்கைத் துடுப்பாட்ட அணிக்காக முதற்தடவையாக 2013 மார்ச் 8 இல் வங்காளதேச அணிக்கு எதிராக காலியில் நடந்த தேர்வுப் போட்டியிலும், 2013 டிசம்பர் 25 இல் அபுதாபியில் நடைபெற்ற பாக்கித்தான் அணிக்கு எதிரான ஒருநாள் போட்டியிலும் கலந்து கொண்டார். தேர்வுத் துடுப்பாட்டத்தில் முதல் போட்டியில் இவர் 59 ஓட்டங்களையும், முதலாவது ஒரு நாள் போட்டியில் 27 ஓட்டங்களையும் எடுத்தார். வங்காளதேச அணிக்கு எதிரான தேர்வுப் போட்டியில் இவர் ஆட்டமிழக்காமல் 103 ஓட்டங்களை எடுத்து ஆட்டமிழக்காமல் தனது முதலாவது நூறு ஓட்டங்களைப் பெற்றார். 



</doc>
<doc id="225071" url="https://ta.wikipedia.org/wiki?curid=225071" title="குசல் பெரேரா">
குசல் பெரேரா

குசல் பெரேரா (, "Kusal Perera"; பிறப்பு: ஆகத்து 17, 1990) இலங்கைத் துடுப்பாட்ட வீரர் ஆவார். இவர் 36 முதல்தரப் போட்டிகளில் வயம்பா துடுப்பாட்ட அணிக்காக விளையாடியுள்ளார். தனது முதலாவது ஒருநாள் பன்னாட்டுப் போட்டியில் ஆத்திரேலிய அணிக்கு எதிராக 2013 சனவரி 13 இல் தினேஸ் சந்திமல்லின் இடத்துக்கு விளையாடினார்.

கொட்டாவை தர்மபால வித்தியாலயத்தில் ஆரம்பக் கல்வியைப் பெற்ற பெரேரா பின்னர் கொழும்பு றோயல் கல்லூரியில் கல்வி கற்றார். ரோயல் கல்லூரி அணியிலும் இவர் விளையாடியுள்ளார். ராஜஸ்தான் ராயல்ஸ் அணிக்காக ஐபிஎல் போட்டிகளிலும் இவர் விளையாடியுள்ளார். இவர் தனது முதல்தரப் போட்டி ஒன்றில் 270 பந்துகளை எதிர்கொண்டு 330 ஓட்டங்களை எடுத்துள்ளார்.

பெரேரா தனது முதலாவது நூறாவது ஓட்டத்தை 2014 பெப்ரவரி 22 இல் வங்காளதேச அணிக்கு எதிராக விளையாடிப் பெற்றார். 124 பந்துகளை எதிர்கொண்டு 106 ஓட்டங்களைப் பெற்றார். 


</doc>
<doc id="225075" url="https://ta.wikipedia.org/wiki?curid=225075" title="மதுரை முத்து (மேயர்)">
மதுரை முத்து (மேயர்)

மதுரை முத்து (1915-1984) ஒரு தமிழக அரசியல்வாதி; மதுரை மாநகராட்சியின் முதல் மேயராகப் பணியாற்றினார். 

மதுரை முத்து தொடக்கக் காலத்தில் மதுரை ஹார்வி மில்லில் தொழிலாளியாக இருந்தார். திராவிட முன்னேற்றக் கழக கட்சியில் தீவிரமாகப் பங்கு கொண்டதால், ஆலை நிர்வாகம், அவரைப் பணி நீக்கம் செய்தது. பின் அதே ஆலையின் எதிரே தேநீர் கடை நடத்திக் கொண்டே கட்சிப் பணியாற்றினார். முத்து சுயமரியாதை மற்றும் பகுத்தறிவுச் சிந்தனை கொண்டவர்

1971 இல் மதுரை நகராட்சி 1971-ஆம் ஆண்டு மாநகராட்சித் தரத்திற்கு உயர்ந்தது. அப்போது மதுரை நகராட்சித் தலைவராக இருந்த மதுரை முத்து, மேயராகப் பொறுப்பேற்றார். 1978-ம் ஆண்டில் மதுரை மாநகராட்சி தேர்தல் நடந்தது. அப்போது மாநகராட்சி உறுப்பினர்கள் பதவிக் காலம் 6 ஆண்டுகளாக இருந்தது. 2 ஆண்டுக்கு ஒருவர் வீதம் 3 மேயர்கள், 3 துணை மேயர்கள் தேர்ந்தெடுக்கப்பட்டனர். இதன்படி 1978 ஆம் ஆண்டில் மதுரை முத்து, முதலிரண்டு ஆண்டுகளுக்கு மேயர் பதவி வகித்தார். ..

1972-இல் திண்டுக்கல் நாடாளுமன்ற இடைத்தேர்தலில் அண்ணா திராவிட முன்னேற்றக் கழகம் (அதிமுக) பெரும் வெற்றி பெற்றது. திராவிட முன்னேற்றக் கழகத்தின் (திமுக) தலைவர் மு. கருணாநிதி “மதுரை மாவட்ட திராவிட முன்னேற்றக் கழகத் தலைமை, வேட்பாளர் தேர்வில் தவறு செய்து விட்டது” என்றதால், மதுரை மாவட்ட திமுகத் செயலாளரான மதுரை முத்துவுக்குக் கருணாநிதியோடு பிணக்கு ஏற்பட்டது. முத்து திமுகவில் இருந்து விலகி, அதிமுக தலைவர் எம்.ஜி.ஆரை சந்தித்து அக்கட்சியில் இணைந்தார். 

பின்னர் இலங்கைப் பிரச்னையில் எம்.ஜி.ஆருடன் கருத்து வேறுபாடு ஏற்பட்டதால், அண்ணா திராவிட முன்னேற்றக் கழகத்திலிருந்து விலகி, இலங்கைத் தமிழர்களுக்கு ஆதரவாக, மீண்டும் திராவிட முன்னேற்ற கழகத்தில் இணைந்தார்.

மதுரை முத்துவை நினைவு கூரும் வகையில், மதுரையில் ஒரு மேம்பாலத்திற்கு முத்து மேம்பாலம் எனப் பெயரிட்டு மதுரை மாநகராட்சி மரியாதை செய்தது.

இவர் மனைவி பெயர் இரஞ்சிதம். இவர்களுக்கு 26-5-1956இல் பெண்குழந்தை ஒன்று பிறந்தது. 


</doc>
<doc id="225083" url="https://ta.wikipedia.org/wiki?curid=225083" title="சேங்காலிபுரம் சிறீ சோளேஸ்வரர் திருக்கோவில்">
சேங்காலிபுரம் சிறீ சோளேஸ்வரர் திருக்கோவில்

சேங்காலிபுரம் ஸ்ரீ சோளேஸ்வரர் திருக்கோவில், இந்தியாவின் திருவாரூர் மாவட்டம், சேங்காலிபுரத்தில் அமைந்துள்ள சிவன் கோவில்.

சேங்காலிபுரம் சக்தி திருத்தலம். சிவனும் காளியின் மறுவடிவான அம்பிகையும் உலக மக்கள் குறை தீர்க்க திருக்காட்சி அளித்த தலம் என்பதால் ’சிவன் காளிபுரம்’ என்று அழைக்கப்பட்டு பின்னர், பெயர் மருவி ’சேங்காளிபுரம்’ என்றும், பின்னும் ’சேங்காலிபுரம்’ என்றும் மருவியது.

விக்கிரம சோழன் புனரமைப்புப் பணிகள் நடத்தியுள்ளதையும், சோழர்களால் மறுசீரமைக்கப்பட்ட சிவன் கோயில் என்பதால் இறைவனுக்கு ’சோழ ஈஸ்வரன்’ என்று பெயர் ஏற்பட்டதையும் கல்வெட்டுகளின் மூலம் அறிய முடிகிறது. சோழ மன்னர்களும், சாளுக்கிய மன்னர்களும் கோயிலுக்கும், வேதம் ஓதுவோருக்கும் நன்கொடைகள் அளித்ததும் கல்வெட்டுகளில் பதிவாகியிருக்கின்றன.

இத்தல அம்பிகை ’ஸ்ரீநிஸ்துலாம்பிகை’ என்று சமஸ்கிருதத்திலும் ’ஒப்பில்லா மணியம்மை’ என்று தமிழிலும் அழைக்கப்படுகிறார். பக்தர்களின் வேண்டுதலுக்கு உடனடியாக செவிசாய்த்து அருள் புரிவதில் தமக்கு ஒப்பில்லாதவராக அருள் செய்வதால் ’ஒப்பில்லா மணியம்மை’ என்ற பெயரில் வழங்கப்படுகிறார்.

பரமேஸ்வரன், கங்கையிலிருந்து புனித நீரை எடுத்து விஷ்ணுவிடம் கொடுத்து விநாயகரிடம் சேர்த்துவிடக் கேட்டுக் கொண்டார். மகாவிஷ்ணுவும் அந்த தீர்த்தத்தைக் கொணர்ந்து சேங்காலிபுரம் திருத்தலத்தில் தீர்த்தமாகப் பிரதிஷ்டை செய்து விநாயகரிடம் அளித்தார். விநாயகர் அதில் நீராடி, பார்வதி உடனுறை பரமேஸ்வரனை வணங்கி ஆசி பெற்றார்.

சேங்காலிபுரத்தில் முத்தண்ணாவும் உபன்யாச சக்ரவர்த்தி அனந்தராம தீட்சிதரும் பிறந்தனர்.

ஸ்ரீ லலிதா சஹஸ்ரநாமத்தில் ’ஸ்ரீ நிஸ்துலாய நம:’ என்று இத்திருத்தல அம்பிகை போற்றப்படுகிறார்.
மகாவிஷ்ணு பிரதிஷ்டை செய்த தீர்த்தம் ’சக்கர தீர்த்தம்’ என்று பூஜிக்கப்பட்டு வருகிறது. இதில் அமாவாசை, சோமவாரம், பிரதோஷம் போன்ற புண்ணிய தினங்களில் நீராடி, சோளேஸ்வரப் பெருமானை வணங்க, பாவங்கள் நீங்கி மேன்மையடைவார்கள் என்று மிகப்புராதன நூல்களான ’பிரம்மாண்ட புராணம்’, பவிஷ்யோத்ர புராணம், சாம்ப புராணம் ஆகியவை கூறுகின்றன.

உலக நன்மைக்காக பிரம்மதேவர் இங்கு நீண்ட காலம் தங்கியிருந்து சிவபெருமானைக் குறித்து தவம் செய்தார். அப்போது சிவபெருமான் பிரம்மலிங்கம், வேதலிங்கம், ஜோதிலிங்கம், சோளேஸ்வரலிங்கம் என நான்கு திசையிலும் நான்முகனின் நான்கு முகங்களுக்கும் ஒவ்வொருவராய் தரிசனம் தந்தார். 

சக்கர தீர்த்தக்கரையில் உள்ள கல்யாண வரசித்தி விநாயகரை திருமணத் தடைகள் உள்ளவர்கள், சக்கர தீர்த்தத்தில் நீராடி மூன்று சங்கடஹர சதுர்த்தி நாட்களில் வழிபட்டால், தடைகள் நீங்கி நல்ல மணவாழ்க்கை அமையப் பெறுவார்கள் என நம்பப்படுகிறது.

கோவிலின் சுற்றுப் பிரகாரத்தில் உள்ள இச்சா சக்தி, கிரியா சக்தி, ஞான சக்தி ஆகிய முப்பெரும் சக்திகளாக ’ஆக்ஞை விநாயகராக’ அமைந்துள்ளார்.

அனந்தராம தீட்சிதரால் இத்தலத்து இறைவன் குறித்து பாடிய பத்து பாடல்கள் "ஸ்ரீநிஸ்துலாம்பிகை சமேத ஸ்ரீ சோளேஸ்வர தசகம்" என்று வழங்கப்படுகின்றன.
சக்கர தீர்த்தம் நோக்கி கிழக்கு நோக்கி காட்சி தரும் சோளேஸ்வரப் பெருமானின் எதிரில் ஒன்பது நவக்கிரகங்களும் ஒரே நேர்க்கோட்டில் நின்றவாறு சிவபெருமானைப் பார்த்தபடி அமைந்து உள்ளது இக்கோயிலின் தனிச்சிறப்பாகும். கோள்கள் வலிவற்ற தலங்களில் தான் இவ்வாறு அமைக்கப்பட்டிருக்கும் என்பதால், நவக்கிரக தோஷம் உள்ளவர்கள் சோளேஸ்வரப் பெருமானை வழிபட தோஷங்கள் நீங்கும் என நம்பப்படுகிறது.





</doc>
<doc id="225088" url="https://ta.wikipedia.org/wiki?curid=225088" title="ஜாக்ருதி யாத்ரா">
ஜாக்ருதி யாத்ரா

ஒரே ரயிலில் இந்தியாவில் பல்வேறு பகுதியில் உள்ள வித்தியாசமான முன்மாதிரி நபர்களை, நானூற்றுக்கும் மேற்பட்ட இளைஞர்களுக்கு அறிமுகப்படுத்தும் யாத்திரையே ஜாக்ருதி யாத்ரா.

இந்தியாவின் அறியப்படாத, உள்ளார்ந்த சமூக மாற்றத்தை ஏற்படுத்திய முன்மாதிரி நபர்களை இளைஞர்களுக்கு அறிமுகப்படுத்துவதும், அதன் மூலம் இளைஞர்களின் தொழில்முனைவுத் தன்மையை ஊக்குவிப்பதும் டாடா ஜாக்ருதி யாத்ராவின் நோக்கம்.

முன்மாதிரி நபர்களின் சிறிய உரைக்குப் பின்னர், இளைஞர்கள் அவர்களுடன் உரையாடுவதற்கும் அதன் மூலம் கற்றுக்கொள்ளவும் வழிவகுக்கப்படுகிறது, 

மேலும், பயணத்தில் உழவு, கல்வித்துறை போன்ற பல துறைகளில் இருந்தும் முன்னோடியான பலர் சக பயணிகளாக உடன் வருவதால், மாணவர்கள் உற்சாகமூட்டப்பட்டு கற்றுக்கொள்கின்றனர்.

இதில் பங்கு கொள்வோரில் 60% பேர் கிராமப்பகுதியில் இருந்து வருபவர்கள்.



</doc>
<doc id="225103" url="https://ta.wikipedia.org/wiki?curid=225103" title="ரூபமதி">
ரூபமதி

ரூபமதி ராஜஸ்தானில் உள்ள கிஷன்காட் மன்னனான விக்கிரமசிம்மனின் மகள்.இவர் சாருமதி என்றும் அழைக்கப்பட்டார். இவரது கதை இந்திய வரலாற்றில் ராக்கிக்கு இருந்த மதிப்பைக் காட்டக் கூடியது.

முகலாயப் பேரரசின் கடைசி மன்னர்களின் ஒருவன் தன் ஆட்சிக்காலத்தில் ராஜபுத்திரப் பெண்ணான ரூபமதியின் அழகைப் பற்றிக் கேள்விப்பட்டு அவளைத் தன் அந்தப்புரத்திற்கு அனுப்பச் சொல்லி ஆணையிட்டான். 
ஆணை பெற்ற தூதுவன், அந்த முகலாய மன்னனின் படத்துடன் வந்து ரூபமதியிடம் அதைக் காட்டினான். ஏளனமாக அதைத் தரையில் இட்டு மிதித்த ரூபமதி, ஒரு முகலாய சக்ரவர்த்தியை ஒரு ராஜபுத்திரப் பெண் இப்படித்தான் நடத்துவாள் என்று கூறினாள். இதன் விளைவாக ராஜபுதனத்தில் சுல்தானின் படையெடுப்பு நிகழ்ந்தது.

பட்டு நூலால் செய்யப்பட்ட வேலைப்பாடு மிக்க கையில் கட்டிக்கொள்ளக்கூடிய ராக்கியை பெண்கள் ஆண்களுக்கு அனுப்புவார்கள். அப்படி அனுப்பும்போது, அந்த ஆண் அவளது சகோதரன் ஆகிவிடுகிறான்.
சுல்தானின் படையெடுப்பை சமாளிக்க சிந்தித்த ரூபமதி ஏராளம் ராக்கிகளை பல்வேறு ராஜபுதன மன்னர்களுக்கு ’வந்து உதவுங்கள்’ என்ற செய்தியோடு அனுப்பினாள். ராஜபுத்திர வீரர்கள் ஒன்று திரண்டதால், சுல்தானின் படை திரும்ப நேர்ந்தது.

இந்தியப் பெண்மணிகள்; சுவாமி விவேகானந்தர்; ஸ்ரீராமகிருஷ்ண மடம்


</doc>
