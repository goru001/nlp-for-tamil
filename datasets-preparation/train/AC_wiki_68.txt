<doc id="221014" url="https://ta.wikipedia.org/wiki?curid=221014" title="ஐடென்டிட்டி">
ஐடென்டிட்டி

ஜேம்ஸ் மேன்கோல்ட்'ன் இயக்கத்தில் 2003 ஆம் ஆண்டு வெளிவந்த ஆங்கிலப்படம் தான் ஐடென்டிட்டி. மைக்கேல் கூனி இப்படத்திற்கு திரைக்கதை எழுதியுள்ளார். ஜான் குசாக், ரே லியோட்ட, அமெண்டா பீட், ஆல்ஃப்ரெட் மோலினா, க்லீ ட்யூவல் மற்றும் ரெபெக்கா டே மோர்னே ஆகியோர் முக்கிய கதாப்பாத்திரத்தில் நடித்துள்ளனர்.

இந்த திரைப்படத்தில் முதலில் வரும் சில நிமிட காட்சிகள் ரிவர்ஸ் க்ரோனாலஜி எனப்படும் பட்டர்ஃப்ளை எஃப்பெக்ட் போன்ற பின்னோக்கிய திரைக்கதைக்காக சிறந்த பாராட்டைப் பெற்றது.

ஒரு அடுக்குமாடி குடியிருப்பில் நடந்த பல்வேறு கொலை குற்றம் இழைத்தவராக மால்க்கம் ரிவர்ஸ் என்கிற நபர் அறிமுகப்படுத்தப்படுகிறார். மால்க்கம் தான் சிறுவனாக இருந்தபோழுதே விலைமாதுவாக இருந்த தன்னுடைய தாயினால் சாலையோர உணவகத்தில் கைவிடப்பட்ட ஒரு சிறுவனாக தன்னை அறிமுகப்படுத்தபடுகிறான். இதற்கிடையில் தான் செய்த கொலைகுற்றங்களுக்காக விசாரணைக்காக விசாரணைக்குழுவின் முன்னிறுத்தப்படுகிறான். உண்மையில் மால்க்கம் மனநிலை பிறழ்வினால் பாதிக்க பட்டவர் என்றும் இவர் தன்னிலை மறந்த நிலையிலேயே அனைத்து கொலைகளும் செய்ததாக மால்க்கம்-இன் மன நல மருத்துவர் மல்லிக் கண்டறிகிறார். மேலும் மல்லிக், மால்க்கம் ஏன் இந்த குற்றங்களை செய்தார் என்றும் விளக்குகிறார்.

இதற்கிடையில் அடுத்த காட்சியில் வெவ்வேறு சூழ்நிலையில் பலத்த மழையில் சிக்கிய ஒருவரையொருவை அறியாத பத்து நபர்கள் நவேடாவில் ஒதுக்குப்புறமாக உள்ள ஒரு சாலையோர உணவகத்தில் தஞ்சம் அடைகின்றனர். அந்தப் பத்து நபர்களில் முன்னாள் காவல் அதிகாரியும் தற்போதைக்கு ஒரு சொகுசு மகிழ்வுந்து ஓட்டுநருமாக இருக்கும் எட் டகோட்டா, கரோலின் சூசன் என்னும் 80'களில் பிரபலமான நடிகை, ராபர்ட் மைன் என்கிற கொடுங்குற்றவாளியை ஒரு சிறையில் இருந்து மற்றொரு சிறைக்கு அழைத்து செல்லுகிற ரோட்ஸ் என்கிற காவல் அதிகாரி, பாரிஸ் நவேடா என்றும் விலைமாது, லூ மற்றும் ஜின்னி என்கிற புதுதம்பதியர், மேலும் யார்க், யார்க்கின் மனைவி அலைஸ், அவர்களது 9 வயது வாய் பேச முடியாத மகன் டிம்மி ஆகியோர் அடங்குவர்.

இந்த மேற்கண்ட பத்து நபர்களில் யார்க்கின் மனைவி எட்வர்ட்'இன் மகிழ்வுந்தில் விபத்தில் சிக்கி காயப்படுவதின் பொருட்டு யார்க்கின் குடும்பமும், எட்வர்டும், எட்வர்ட் ஓட்டி வரும் மகிழ்வுந்தில் உள்ள முன்னாள் பிரபலமும் இந்த சாலையோர தங்கும்விடுதியில் தஞ்சமடைய நேரிடுகிறது.

இந்த தங்கும் விடுதி அமைந்திருக்கும் இடத்தில் இருந்து சிறிது தூரம் அளவிற்கு மட்டுமே செல்லக் கூடிய அளவில் மழையினால் துண்டிக்கப்பட்ட சாலை காரணமாக மற்றவர்களும் இந்த விடுதியில் தஞ்சமடைய நேரிடுகிறது. ஒரு வழியாக அந்த பத்து நபர்களும் அன்றைய இரவை அந்த விடுதியில் கழிக்க முடிவெடுக்கின்றனர். அவ்வாறே தங்கிய சில நிமிடங்களில் அங்கு மர்ம கொலைகள் நடந்தேறுவதை உணர்கின்றனர். ஒவ்வொரு நபராக வரிசையாக கொல்லப்படுகின்றனர். முதலாவதாக 80'களில் பிரபலமாக இருந்த கரோலின் சூசன் என்கிற முன்னாள் நடிகை இறக்கிறார். இவரது துண்டிக்கப்பட்ட தலையை எட்வர்ட் துணிதுவைக்கும் இயந்திரத்தில் கண்டுபிடிக்கிறார். சூசனை கொன்றது காவலதிகாரி ரோட்ஸ் அழைத்துவந்த மைன் தான் என்று எட்வர்ட் சந்தேகிக்கிறார். ரோட்ஸும் எட்வர்டும் மைன்'ஐ கட்டி வைத்திருந்த கழிவறைக்கு சென்று பார்க்கையில் அங்கு மைன் இல்லாதது கண்டு அவன் தான் குற்றவாளி என முடிவு செய்கிறனர்.

ஒரு கொலை குற்றவாளி தப்பிச்சென்று மறுபடியும் ஒரு கொலை செய்த காரணத்தினால் அந்த விடுதியில் தங்கியிருக்கும் மற்ற அனைவரும் கலவரமடைகின்றனர். இதில் மிகவும் பயந்து போன ஜின்னி தன்னுடைய அறையின் கழிவறைக்குள் நுழைந்து தாளிட்டு கொள்கிறாள். அவளை சமாதானப்படுத்தும் பொருட்டு வெளியில் இருந்து அவளிடம் பேசிகொண்டிருக்கும் அவளது கணவன் லூ மர்மமாக கொல்லப்படுகிறான். அங்கிருந்து தப்பிய மைன் பாலைவனத்தினூடே அந்த சூறாவளி மழையில் பல இன்னல்களை கடந்து அந்த தங்கும் விடுதியை விட்டு வெகுதொலைவிற்கு ஓடி வருகிறான். தூரத்தில் தெரியும் விளக்கு எறியும் வீட்டினுள் நுழைகிறான். ஆனால் அந்த இடம் தான் எங்கிருந்து தப்பி வந்தானோ அதே தங்கும் விடுதி தான் என்று அறிந்து திடுக்கிடுகிறான். என்ன நிகழ்கிறது என்று மைன் யோசிப்பதற்குள் எட்வர்டும், ரோட்ஸும் அவன் மேல் பாய்ந்து அவனை அடித்து ஒரு இருக்கையில் கட்டிப்போட்டு வைத்து விடுகிறனர். மேலும் மைன் தப்பி விடாமல் இருக்க காவலுக்கு அந்த விடுதியின் மேலாளர் லாரியை காவலிருக்க நிர்பந்திக்கிறனர். ஆனால் சிறிது நேரத்தில் மைன் பிணமாக கண்டெடுக்கப்படுவதால் ரோட்ஸும், எட்வர்டும் அந்த விடுதி மேலாளர் லாரியின் பக்கம் தங்களது சந்தேகத்தை திருப்புகிறனர்.

இதனால் லாரியை கைது செய்ய முயல்கின்றனர். இந்த நடவடிக்கையிலிருந்து தப்பிக்க எண்ணி பாரிஸை கத்தி முனையில் பிணையக்கைதியாக பிடிக்கிறான் லாரி இருவருக்கும் இடையில் நடக்கும் போரட்டத்தில் மேலாளர் லாரியின் குளிர் சாதனப்பெட்டியில் இருந்து உறைந்து போன பிணம் வெளிப்படுகிறது. ஒரு வழியாக லாரியை பிடித்து கட்டிவைத்து ரோட்ஸும், எட்வர்டும் விசாரிக்கின்றனர். லாரி தான் நிஜத்தில் இந்த விடுதியின் மேலாளர் இல்லையென்றும் அந்த உறைந்த நிலையில் இருக்கும் பிணம் தான் உண்மையான மேலாளர் என்றும் புதியதொரு உண்மையை கூறுகிறான். இந்த கலவரங்களுக்கிடையே திடீரென ஒரு வண்டியை எடுத்துக்கொண்டு அங்கிருந்து தப்பிக்க எத்தனிக்கும் போலி லாரி தான் ஓட்டி வந்த வண்டியை யார்க் மீது யதேச்சையாக மோதி விடுகிறான் இந்த விபத்தில் யார்க் கொல்லப்படுகிறார். இவ்வாறாக கொல்லப்படும் ஒவ்வொருவரின் பிணத்தின் அருகிலும் தங்கியிருக்கும் அந்த விடுதி அறையின் சாவி கண்டெடுக்கப்படுகிறது. அப்படி கண்டெடுக்கும் சாவியை அவரவர் இறந்த வரிசயின் படி அடுக்கும் பொழுது அது ஒரு இறங்கு வரிசை எண்ணாக வருகிறது. இவ்வாறு ரோட்ஸும் எட்வர்டும் புலனறிகையில் லாரியை கட்டி போட்டிருந்த அதே சமயத்திலேயே யார்க்கின் மனைவி அலைஸ் தான் விபத்தில் பட்ட காயங்களினால் இறந்ததை நினைவில் கொண்டு லாரி குற்றவாளியா இல்லையா என குழம்புகிறனர்.

இந்த குழப்பத்தில் இருந்து தாய் தந்தையை இழந்த அந்த சிறுவன் டிம்மியை மட்டுமாவது காப்பாற்ற எண்ணி டிம்மியையும், ஜின்னியையும் ஒரு மகிழ்வுந்தில் ஏறி தப்பிச்சென்று விடுமாரு எட்வர்ட் பணிக்கிறான். ஆனால் அந்த வண்டி வெடித்துச்சிதறுகிறது. ஆனால் அவ்வண்டியில் அவர்களது பிரேதம் இல்லாதது கண்டு ரோட்ஸ் அதிர்ச்சியடைகிறார். உடனே மற்ற பிணங்களை அதனதன் இடங்களில் போய் தேடும் ரோட்ஸ் அவற்றையெல்லாம் மாயமானது கண்டு மிகவும் குழம்பி விடுகிறார். இதற்கிடையே அங்கு குழிமியிருந்த அந்த பத்து நபர்களின் பிறந்த தேதியும் மே மாதம் 10-ஆம் நாள் என அறிந்து மேலும் குழம்பி விடுகிறனர். மேலும் எட்வர்ட் அந்த பத்து நபர்களில் பெயரிலும் ஒரு பாதியில் அமெரிக்காவின் எதேனும் ஒரு மாகாணத்தின் பெயர் இணைந்திருப்பதை எண்ணி வியக்கிறார். எடுத்துக்காட்டாக கரோலின் பெயரில் கரோலினா மாகாணம், லூ-வின் பெயரில் லூசியான மாகாணமும் இருப்பது போல அனைவரது பெயரிலும் ஒரு மாகாணப்பெயர் இருக்கிறது.

திடீரென அங்கிருந்து தப்பிச்செல்ல நினைக்கும் பாரிஸ் எதேச்சையாக ரோட்ஸ் ஒரு நிஜக்காவலாளி அல்ல என்றும் அவனும் மைன்-உம் இணைந்து தங்களை அழைத்துச் சென்ற ரோட்ஸ் என்கிற காவலாளியைக் கொன்றுவிட்டனர் என்றும் கண்டுபிடிக்கிறாள். இதையறிந்த ரோட்ஸ் என்கிற போலி காவல் அதிகாரி பாரிஸை கொல்ல முயல்கிறான். ஆனால் அவனை தீயணைக்கும் கருவியால் தாக்கி பாரிசை காப்பாற்றுகிறான் போலி லாரி. இந்த சண்டையில் போலி ரோட்ஸ் போலி லாரியை துப்பக்கியால் சுட்டு கொன்றுவிடுகிறான்.

இப்பொழுது திரைக்கதை மால்க்கமின் விசாரணை நிலைக்கு வந்து நிற்கிறது. இதுவரை நடந்த அனைத்தும் மால்க்கமின் மல்ட்டிப்பிள் பெர்சானலிட்டி டிஸாடர் என்கிற வினோத மனநோயினால் மால்க்கமின் மூளைக்கு அவனது கற்பனையாக நிகழ்ந்தவை என்றும் இதுவரை நடந்த தங்கும் விடுதி சம்பந்தமான அனைத்தும் அதனால் விழைந்த நிகழ்வுகள் என்று விளக்கப்படுகிறது.

இந்த மனப்பிறழ்வை நீதிபதிகளுக்கு புரியவைக்கு பொருட்டு மால்க்கமின் உள்ளிருக்கும் பல்வேறு மனித உணர்வுகளில் ஒன்றான எட்வர்ட் என்கிற நபரை மட்டும் வெளிகோண்டு வந்து விளக்குகிறார் மால்க்கமின் மன நல மருத்துவர் மல்லிக். இதுவரை அந்த சாலையோர தங்கும் விடுதியில் நடந்த ஒவ்வொரு நிகழ்வில் வரும் மனிதர்களும் நிஜமில்லை ஒவ்வொருவரும் மால்க்கமின் உள்ளுணர்வில் இருக்கும் நபர்கள் என்று மல்லிக் விளக்கமளிக்கிறார். மேலும் மல்லிக் எட்வர்ட் என்கிற கதாபாத்திரத்திடம் உண்மயை விளங்க வைக்கிறார். இதன் காரணமாக எட்வர்ட் என்கிற கதாபாத்திரம் அந்த விடுதியில் இறப்பது போல மால்க்கமின் மூளை சித்தரிக்கின்றது.

இப்போது மல்லிக் நீதிபதிகளிடம் மால்க்கமிற்கு சிகிச்சையளிக்க கோருகிறார். நீதிபதிகளும் சம்மதிக்கிறனர். இதுவரை மால்க்கமின் மூளைக்கு நடந்த போராட்டத்தில் மிச்சம் உயிரோடு இருப்பது டிம்மியும், பார்ஸும் மட்டும் தான். அவர்களுக்கு என்ன நிகழ்கிறது இதன் விளைவாக நிஜத்தில் என்ன நடக்கிறது என்பதே திரைப்படத்தின் முடிவாகிறது.




</doc>
<doc id="221020" url="https://ta.wikipedia.org/wiki?curid=221020" title="சி3 கார்பன் நிலைநிறுத்தம்">
சி3 கார்பன் நிலைநிறுத்தம்

C கார்பன் நிலைநிறுத்தம்"(C3 carbon fixation)" என்பது தாவரங்களில் காணப்படும் மூன்று வகையான கார்பன் நிலைநிறுத்தப் பாதைகளுள் ஒன்று ஆகும்.. சி4 கார்பன் நிலைநிறுத்தம், கிராசுலாசியன் அமில வளர்சிதைமாற்றம் ஆகிய இரண்டும் மற்ற இரு பாதைகள் ஆகும்.. இச்செயல் முறையில் கார்பன் டை ஆக்சைடும் ரிபுலோசு பிசுபாசுபேட்டும் (5 கார்பன் சர்க்கரை) 3-பாசுபோகிளிசரேட்டு சேர்மமாக மாற்றப்படுகின்றன. 

கால்வின்-பென்சன் சுழற்சியின் முதல்படி நிலையில் அனைத்துத் தாவரங்களிலும் இவ்வினை நடைபெறுகிறது. சி4 தாவரங்களில் கார்பனீராக்சைடு நேரடியாக காற்றிலிருந்து எடுத்துக் கொள்ளப்படாமல் மாலேட்டு சேர்மத்திலிருந்து எடுக்கப்படுகிறது.

C கார்பன் நிலைநிறுத்தப் பாதையை முதன்மைப் பாதையாய்க் கொண்ட தாவரங்கள் C தாவரங்கள் என அழைக்கப்படுகின்றன. இவை C தாவரங்களை விட பரிணாமத்தில் மூத்தவை. C தாவரங்களுக்கு அதிக அளவில் நீர் தேவை. இவற்றால் கடும் தட்பவெப்ப நிலைகளில் வாழ இயலாது. இத்தாவரங்கள் வேர்களால் உறிஞ்சும் நீரில் 97 விழுக்காடு நீராவிப்போக்கால் வெளியேறுகிறது. புவியின் 95 விழுக்காட்டுத் தாவர உயிரிநிறை C தாவரங்களால் ஆனது. அரிசி, பார்லி ஆகியவை குறிப்பிடத்தக்க C தாவரங்கள்.


</doc>
<doc id="221024" url="https://ta.wikipedia.org/wiki?curid=221024" title="யூ-போரா கோபுரங்கள்">
யூ-போரா கோபுரங்கள்

யூ-போரா கோபுரங்கள் (U-bora Towers) என்பது, ஐக்கிய அரபு அமீரகத்தின் துபாய் நகரத்தில் உள்ள "வணிகக் குடா" (Business Bay) என்று அழைக்கப்படும் பகுதியில் அமைந்துள்ள ஒரு கட்டிடம் ஆகும். இக்கட்டிடம் இரண்டு கோபுரங்களை உள்ளடக்கியது. ஒன்று அலுவலகக் கோபுரம், மற்றது வதிவிடக் கோபுரம். இக்கட்டிடம் 2011 ஆம் ஆண்டில் கட்டி முடிக்கப்பட்டது. 2010 ஆம் ஆண்டு டிசம்பர் மாதத்தில் இக்கட்டிடம் அதன் அதிக பட்ச உயரத்தை எட்டியபோது, துபாயின் 28 ஆவது உயரமான கட்டிடம் ஆனது.

யூ-போரா கோபுரம் 1 எனவும் அழைக்கப்படுகின்ற அலுவலகக் கோபுரமே உயரத்தில் கூடியது. 256 மீட்டர் (840 அடி) உயரம் கொண்ட இக்கோபுரம் 58 தளங்களைக் கொண்டது. சிறிய கோபுரமான வதிவிடக் கோபுரம் 20 தளங்களைக் கொண்டது. இரண்டு கோபுரங்களையும் தாங்குவது போன்றும் அவற்றை இணைப்பது போலவும் இருக்கும் நான்கு தளங்களைக் கொண்ட கட்டிடப் பகுதி வண்டிகள் தரிப்பிடமாகப் பயன்படுகிறது.



</doc>
<doc id="221028" url="https://ta.wikipedia.org/wiki?curid=221028" title="இன்சீடியஸ்: சாப்டர் 2">
இன்சீடியஸ்: சாப்டர் 2

இன்சீடியஸ்: சாப்டர் 2 2013ஆம் ஆண்டு வெளியான அமெரிக்க நாட்டு திகில் திரைப்படம். இந்தத் திரைப்படத்தை ஜேம்ஸ் வான் இயக்க, பேட்ரிக் வில்சன், ரோஸ் பைரன் உள்ளிட்ட பலர் நடித்துள்ளார்கள். இது 2011ஆம் ஆண்டு வெளியான இன்சீடியஸ் என்ற திரைப்படத்தின் 2ஆம் பாகம்.

பேயால் ஆட்கொள்ளப்பட்ட நாயகனிடமிருந்து அவன் குடும்பம் காப்பாற்றப்படுகிறதா? இல்லையா? என்பதே இரண்டாம் பாகத்தின் கதை.





</doc>
<doc id="221031" url="https://ta.wikipedia.org/wiki?curid=221031" title="பூகம்பமும் சுனாமியும் (நூல்)">
பூகம்பமும் சுனாமியும் (நூல்)

பூகம்பமும் சுனாமியும் ஏற்காடு இளங்கோ எழுதியுள்ள அறிவியல் தமிழ் நூலாகும். இந்நூலில் பிரபஞ்சத் தோற்றம், பூமியின் அமைப்பு, பூகம்பத்திற்கான காரணங்கள், பூகம்பத்தினை அளவிடும் முறைகள், சுனாமி ஏற்படக் காரணமானவை மற்றும் அதனை முன் உணர்தல் போன்றவை விளக்கப்பட்டுள்ளன.

இப்பகுதியில் பிரபஞ்சத்தின் தோற்றம் குறித்தும், அறிவியலாளர்கள் அதனைக் கண்டுபிடித்ததைப் பற்றியும் ஆசிரியரால் விவரிக்கப்பட்டுள்ளது. பிரபஞ்சத்தின் ஒரு பகுதியான பால்வெளி மண்டலம், அதன் பகுதியான சூரியக் குடும்பத்தின் அமைப்பு, சுழற்சி ஆகியவை குறித்து இப்பகுதியில் விவரிக்கப்பட்டுள்ளது.

இப்பகுதியில் புவியின் தோற்றம், கட்டமைப்பு, வடிவம் ஆகியவை குறித்து விவரிக்கப்பட்டுள்ளன.



</doc>
<doc id="221032" url="https://ta.wikipedia.org/wiki?curid=221032" title="இன்சீடியஸ்">
இன்சீடியஸ்

இன்சீடியஸ் 2011ஆம் ஆண்டு வெளியான அமெரிக்க நாட்டு திகில் திரைப்படம். இந்த திரைப்படத்தை ஜேம்ஸ் வான் இயக்க, பேட்ரிக் வில்சன், ரோஸ் பைரன், பார்பரா ஹெர்ஷே உள்ளிட்ட பலர் நடித்துள்ளார்கள். இந்தத் திரைப்படத்தின் 2ஆம் பாகம் 2013ஆம் ஆண்டு என்ற பெயரில் வெளியானது.


இந்த திரைப்படம் ஏப்ரல் 1, 2011ம் ஆண்டு அமெரிக்காவில் வெளியானது.



</doc>
<doc id="221058" url="https://ta.wikipedia.org/wiki?curid=221058" title="எரிகாயம்">
எரிகாயம்

தீப்புண் (Burn) அல்லது தீக்காயம் என்பது ஒரு வகையான புண். இது நெருப்பு, மின்சாரம், இரசாயனம், கதிரியக்கம், அல்லது தேய்மானம் போன்ற காரணங்களால் உருவாகலாம். பெரும்பாலான தீப்புண்கள் தோல்களை மட்டுமே பாதிக்கின்றது. மிக சில தருணங்களில் மட்டுமே ஆழமான, தசைகளை, எலும்புகளை மற்றும் இரத்த குழாய்களை பாதிக்கக்கூடிய புண்கள் ஏற்படுகின்றது. சாதாரண தீப்புண்களை முதலுதவியின் மூலமாக சரிசெய்து விடலாம். முடியாத பட்சத்தில் மருத்துவமமனைக்குச் சிகிச்சைக்காக செல்லலாம்.

தீப்புண்பட்டவர்கள் பொதுவாக வலியால் அவதியுறுவார்கள். சில நேரங்களில் தீவிரமான தீப்புண் அடைந்தவர்கள் வடு, ஊனம் அல்லது மரணம் போன்ற பெருங்கொடுமைகளையும் அடைய நேரிடும்.

தீப்புண்ணுடைய ஆழம், அளவு மற்றும் அதனுடன் தொடர்புடைய புண்கள் போன்றவற்றைக் கருத்தில் கொண்டு மூன்று நிலைகளாகப் பிரிக்கலாம்.

தற்போது, தீப்புண்கள் புண்ணின் ஆழத்தின் படி விவரிக்கப்படுகிறது. முதல், இரண்டாவது, மூன்றாவது மற்றும் நான்காவது நிலை என்று வகைப்படுத்தப்படுகின்றன. பிரஞ்சு முடிதிருத்துனர் - அறுவை சிகிச்சை மருத்துவர் "அம்ப்ராய்சு பிரே" என்பவரால் உருவாக்கப்பட்ட இந்த அமைப்பு இன்றும் பயன்பாட்டில் உள்ளது. என்றாலும், துல்லியமாக தீப்புண்ணின் ஆழத்தை தீர்மானிப்பது சிக்கலாகவே இருக்கின்றது.

பின்வரும் அட்டவணையில் தீப்புண் நிலைகளும் உதாரணங்களும் கொடுக்கப்பட்டுள்ளது.

2004 ஆம் ஆண்டளவில் 11 மில்லியன் தீப்புண் காயங்கள் ஏற்பட்டு மருத்துவ சிகிச்சை தேவைப்பட்டதுடன் 300,000 பேர் தீப்புண்ணினால் உயிரிழந்தனர். இதுவே அதிக எண்ணிக்கையான காயங்களில் தீவிரவாதம் மற்றும் சாலை விபத்திற்கு அடுத்ததாக நான்காவது இடத்தில் உள்ளது. 90% இற்கும் அதிகமான தீ விபத்துக்கள் வளர்ந்துவரும் நாடுகளிலேயே நடைபெறுகின்றன. சன நெரிசலும் பாதுகாப்பற்ற சமையல் நடவடிக்கைகளுமே இதற்கு முக்கிய காரணங்களாக உள்ளன. அண்ணளவாக 60% ஆன உயிருக்கு ஆபத்தான தீக்காயங்கள் தென்கிழக்காசியாவில் 100,000 பேருக்கு 11.6 என்ற வீததில் நடைபெறுகின்றது. 1990 ஆம் ஆண்டில் 280,000 ஆக இருந்த உயிருக்கு ஆபத்தான தீக்காயங்கள் 2010 ஆம் ஆண்டளவில் 338,000 ஆக அதிகரித்துள்ளது.

வளர்ந்த நாடுகளில் வயது வந்த ஆண்கள் பெண்களிலும் இரண்டுமடங்காகத் தீக்காயங்களால் உயிரிழக்கின்றனர். இது அவர்களின் ஆபத்து அதிகமான தொழில்கள் மற்றும் நடவடிக்கைகளின் காரணமாக ஏற்படுகின்றது. வளர்ந்துவரும் நாடுகளில் பெண்கள் வயது வந்த ஆண்களிலும் இரண்டுமடங்காகத் தீக்காயங்களால் உயிரிழக்கின்றனர். இவ்வகையான தீக்காயங்கள் பெரும்பாலும் சமையலறைத் தீவிபத்தினாலேயே ஏற்படுகின்றது. சிறுவர்களில் வளர்ந்த நாடுகளை விட வளர்ந்துவரும் நாடுகளில் பத்து மடங்கானோர் தீக்காயங்களால் உயிரிழக்கின்றனர். ஒட்டுமொத்தமாக சிறுவர்களில் தீக்காயமானது இறப்பை ஏற்படுத்தும் முதல் முக்கிய பதினைந்து காரணிகளில் ஒன்றாகக் காணப்படுகின்றது. 1980 களிலிருந்து 2004 வரை பெரும்பாலான நாடுகளில் உயிருக்கு ஆபத்தான தீக்காயங்கள் மற்றும் பொதுவான தீக்காயங்கள் குறைந்து வருகின்றன.




</doc>
<doc id="221060" url="https://ta.wikipedia.org/wiki?curid=221060" title="கொதிகலன்">
கொதிகலன்

கொதிகலன் ("boiler") என்பது நீரையோ அல்லது வேறு பாய்மத்தையோ வெப்பமேற்றிக் காய்ச்ச உதவும் ஒரு மூடிய கலன் ஆகும். வெப்பமேற்றப்பட்ட அல்லது ஆவியாக்கப்பட்ட பாய்மம் கொதிகலனில் இருந்து வெளியேற்றப்பட்டு, பிற வேதிப்பொறியியல் செயல்களுக்கோ வெப்பமேற்றும் செயல்களுக்கோ பயன்படும்.

கொதிகலன் பொதுவாக இரும்பு அல்லது எஃகு கொண்டு செய்யப்பட்ட ஒரு அதியழுத்தக் கலனாக இருக்கும்.

கொதிகலனில் வெப்பமேற்றப் பல வகையான எரிபொருள்கள் பயன்படுத்தப் படுகின்றன. விறகு, கரி, எரிநெய், மற்றும் இயற்கை எரிவளி ஆகியவை இவற்றுள் சிலவாகும். எரிவளிச் சுழலிகளில் இருந்து வெளியேற்றப்படும் வெப்பத்தையும் நீராவி உண்டாக்கக் கொதிகலன்களில் பயன்படுத்திக் கொள்ளலாம்.

கொதிகலன்கள் பல வகைப்படும். அவற்றுள் சில கீழே:


</doc>
<doc id="221089" url="https://ta.wikipedia.org/wiki?curid=221089" title="தன்ஸிம் அல்-காயிதா ஃபி பிலாத் அல்-மஹ்ரிப் அல்-இஸ்லாமி">
தன்ஸிம் அல்-காயிதா ஃபி பிலாத் அல்-மஹ்ரிப் அல்-இஸ்லாமி

தன்ஸிம் அல்-காயிதா ஃபி பிலாத் அல்-மஹ்ரிப் அல்-இஸ்லாமி (அரபி: تنظيم القاعدة في بلاد المغرب الإسلامي‎ Tanẓīm al-Qā‘idah fī Bilād al-Maghrib al-Islāmī, ஆங்கிலம்: Al-Qaeda in the Islamic Maghreb (AQIM)) ஓர் ஆயுதம் தாங்கிய இஸ்லாமிய தீவிரவாதக் குழு ஆகும். இது தற்போது அரசுக்கு எதிரானச் செயல்களைச் செய்து வருகிறது. 
இந்த அமைப்பானது "ஸலாபாத்" மற்றும் "பிரசங்கம் மற்றும் சண்டை" (Preaching and Combat) ஆகிய இரு குழுக்கள் இணைந்து உருவானது ஆகும். இவ்வமைப்பானது அல்ஜீரியாவைத் தளமாகக் கொண்டு செயல்படுகிறது. இவ்வமைப்பின் முக்கிய நோக்கம் அல்ஜீரிய அரசை அகற்றிவிட்டு இஸ்லாமிய அரசை அமைக்க வேண்டும் என்பதாகும். இக்குழுவானது ஐரோப்பிய, ஸ்பானிய, பிரான்ஸ் மற்றும் அமெரிக்க நிலைகளைத் தாக்குவதை தனது முக்கிய நோக்கமாக அறிவித்துள்ளது. இவ்வமைப்பின் உறுப்பினர்களாக அல்ஜீரியர்களும், சகாரா பகுதியைச் சேர்ந்தவர்களும் மேலும் மொராக்கோவைச் சேர்ந்தவர்களும் உள்ளனர்.
இவ்வமைப்பை அமெரிக்கா மற்றும் ஐரோப்பிய ஒன்றியம் ஆகியவை தடை செய்துள்ளன. இவ்வமைப்பிற்கு ஆப்பிரிக்காவின் கொம்பு பகுதியில் இயங்கிவரும் அல் சபாப் தீவிரவாதக் குழுவுடன் தொடர்பு உள்ளது. இந்த அமைப்பு பணத்திற்காக கடத்தல் செயல்களைச் செய்கிறது. கடந்த பத்தாண்டுகளில் இதன் மூலம் 50 மில்லியன் அமெரிக்க டாலர்கள் திரட்டியுள்ளது.
2012 ஆம் ஆண்டு டிசம்பர் மாதம் இந்த இயக்கத்தின் முக்கியத் தளபதிகளுள் ஒருவரான "முக்தர் பெல்முக்தர்" தனது வீரர்களுடன் பிரிந்து சென்று தாகுதலை நடத்தினார். பின்னர் அவர் இத்தாக்குதலை அல் காயிதாவிற்காக செய்ததாகச் சொன்னார். பின்னர் பிரான்ஸ் நடத்திய பதிலடித் தாக்குதலில் "தன்ஸிம் அல்-காயிதா ஃபி பிலாத் அல்-மஹ்ரிப் அல்-இஸ்லாமியின்" மற்றொரு தளபதியான "அப்துல்ஹமீத் அபு ஸீத்" என்பவரும் "முக்தர் பெல்முக்தரும்" முறையே 25 பிப்ரவரி 2013 மற்றும் 2 மார்ச் 2013 அன்று கொல்லப்பட்டதாக பிரான்ஸ் அறிவித்தது. "அப்துல்ஹமீத் அபு ஸீத்" கொல்லப்பட்டதை "தன்ஸிம் அல்-காயிதா ஃபி பிலாத் அல்-மஹ்ரிப் அல்-இஸ்லாமி" உறுதிப்படுத்தியது. அமெரிக்க அரசு 2013 ஆம் ஆண்டு ஜூன் மாதம் "முக்தர் பெல்முக்தர்" தலைக்கு பரிசு அறிவித்ததைத் தொடர்ந்து "முக்தர் பெல்முக்தர்" இன்னும் கொல்லப்படவில்லை என அறியமுடிகிறது.


</doc>
<doc id="221096" url="https://ta.wikipedia.org/wiki?curid=221096" title="அஷ்ட வசுக்கள்">
அஷ்ட வசுக்கள்

அட்ட வசுக்கள் என்பவர்கள் மனுவின் மைந்தனான பிரஜாபதியின் எட்டு மகன்கள் ஆவர். 
அவர்களின் பெயர்கள் தரா, துருவா, சோமா, அஹா, அனிலா,
அனலா, பிரதியுஷா மற்றும் பிரபாசா ஆகும்.

வசு எனும் சொல்லுக்கு "வெளி" (Space) என்று பொருள். இவர்கள் இயற்கையையும் இயற்கைக் கோட்பாடுகளையும் உருவகிப்பவர்கள். இந்த அட்ட வசுக்களில் "தரா" எனும் வசு புவியையும், "அனலன்" எனும் வசு நெருப்பையும், "ஆப" எனும் வசு நீரையும், "அனிலன்" எனும் வசு காற்றையும், "துருவன்" எனும் வசு துருவ நட்சத்திரத்தையும், "சோமன்" எனும் வசு சந்திரனையும், "பிரபாசன்" எனும் வசு வைகறையையும், "பிரத்யூசன்" எனும் வசு ஒளியையும் குறிப்பவர்கள்..

இந்த அஷ்ட (எட்டு) வசுக்களில் "பிரபாசன்" எனும் வசு தனது மனைவியின் விருப்பத்தை நிறைவேற்றுவதற்காக, வசிட்டரின் காமதேனு பசுவை கவர்ந்து செல்கையில், வசிட்டரால் சாபம் பெற்று மண்ணுலகில், சாந்தனு - கங்கை தம்பதியர்க்கு பீஷ்மராக பிறந்தார் என்று மகாபாரதத்தின் ஆதி பர்வத்தில் கூறப்பட்டுள்ளது..



</doc>
<doc id="221098" url="https://ta.wikipedia.org/wiki?curid=221098" title="நாட்காட்டிச் சட்டம், 1750">
நாட்காட்டிச் சட்டம், 1750

நாட்காட்டி (புதிய வடிவம்) சட்டம் 1750 ("Calendar (New Style) Act, 1750", அல்லது "Chesterfield's Act") பெரிய பிரித்தானிய நாடாளுமன்றத்தில் இயற்றப்பட்ட ஒரு சட்டம் ஆகும். இச்சட்டம் இங்கிலாந்து மற்றும் பிரித்தானிய ஆள்புலங்களின் நாட்காட்டிக்கு மேற்கொள்ளப்பட்ட ஒரு திருத்தம் ஆகும். இதன் படி மார்ச் 25 இல் கொண்டாடப்பட்டு வந்த புத்தாண்டு சட்டப்படியாக சனவரி 1 இற்கு மாற்றப்பட்டது. அத்துடன் ஏனைய மேற்குலக ஐரோப்பிய நாடுகளைப் போல கிரெகொரியின் நாட்காட்டியை ஏற்றுக் கொண்டது.

இங்கிலாந்து, மற்றும் வேல்சில், சட்டப்படியான 1751 ஆம் ஆண்டு மார்ச் 25 முதல் டிசம்பர் 31 வரையுமே இருந்தது. இதன்படி அவ்வாண்டின் நாட்கள் மொத்தம் 282 ஆகக் குறைக்கப்பட்டது. 1752 ஆம் ஆண்டு சனவரி 1 இல் ஆரம்பமானது. ஏனைய ஐரோப்பிய நாடுகளில் பயன்படுத்தப்பட்டு வந்த கிரெகொரியின் நாட்காட்டி இங்கிலாந்திலும் பயன்பாட்டுக்கு வந்தது. இதற்காக நாட்காட்டி 11 நாட்கள் முற்போடப்பட்டது: 1752 செப்டம்பர் 2 புதன்கிழமைக்கு அடுத்த நாள் 1752 செப்டம்பர் 14 வியாழக்கிழமையாக மாற்றப்பட்டது. இதனால் 1752 ஆம் ஆண்டு 355 நாட்களை மட்டுமே கொண்டிருந்தது.

ஸ்கொட்லாந்து ஏற்கனவே மாற்றத்தைக் கொண்டு வந்து விட்டது. புத்தாண்டு 1600 ஆம் ஆண்டு சனவரி 1 இல் ஆரம்பித்தது. புதிய சட்டத்தின் படி ஸ்கொட்லாந்து 1752 ஆம் ஆண்டில் கிரெகொரியின் நாட்காட்டியை நடைமுறைக்குக் கொண்டு வந்தது.



</doc>
<doc id="221099" url="https://ta.wikipedia.org/wiki?curid=221099" title="ரோசிணி மல்கோத்ரா">
ரோசிணி மல்கோத்ரா

ரோஷிணி மல்ஹோத்ரா (Roshni Malhotra) என்பவர் ஹெச்சிஎல் நிறுவனத்தின் (HCL Enterprise) 
தலைமை நிர்வாக அதிகாரி ஆவார். இவர் ஹெச்சிஎல் நிறுவனத்தின் உரிமையாளர் "சிவ நாடார்" என்பவரின் ஒரே மகள் ஆவார். மேலும் இவர் இசைக்கலைஞராகவும், யோகா கற்றுக்கொண்டவராகவும் உள்ளார். ஹெச்சிஎல் நிறுவனத்தில் மிக பெரிய உத்திகளை வகுக்கும் பொறுப்பில் உள்ளார். 
ரோஷினி மல்ஹோத்ரா புது தில்லியில் வளர்ந்தார். அமெரிக்காவில் உள்ள நார்த்வெஸ்டர்ன் பல்கலைக்கழகத்தில் (Northwestern University) வானொலி, தொலைக்காட்சி மற்றும் திரைப்படம் சம்பந்தமாக இளங்கலைப் பட்டம் பெற்றார். கெல்லாக்ஸ் வணிகவியல் கல்லூரியில் (Kellogg School of Management) நிர்வாகவியலில் முதுகலைப் பட்டம் பெற்றுள்ளார்.

ஸ்கை நியூஸ் (இங்கிலாந்து), சிஎன்என் (அமெரிக்கா) போன்ற நிறுவனங்களில் சில காலம் செய்தித் தயாரிப்பாளராக பணியாற்றினார். கொடையாளராகவும், அதிகாரம் மிக்க பெண் தொழிலதிபராகவும் பல விருதுகளைப் பெற்றுள்ளார். சிவ்நாடார் அறக்கட்டளையின் மூலம் சென்னையில் சிவ சுப்ரமணிய நாடார் பொறியியல் கல்லூரியை இலாப நோக்கம் இல்லாமல் நடத்திவருகிறார்.

ஹெச்சிஎல் பிராண்ட், ஷிவ் நாடார் அறக்கட்டளை, ஹெச்சிஎல் ஹெல்த்கேர் பிரிவு போன்ற நிறுவனங்களுக்கும் இவர் தலைமையேற்கிறார். உத்தரப் பிரதேச மாநிலத்தில் பொருளாதாரத்தில் பின்தங்கியோருக்காக வித்யகியான் பள்ளி திட்டத்தை நிறுவியதில் இவருக்கு முக்கிய பங்கு உண்டு. சிவ் நாடார் பல்கலைக்கழகத்தையும் (Shiv Nadar University) நிர்வாகம் செய்கிறார்.

2014ம் ஆண்டுக்கான இளம் வள்ளல் பட்டத்தை என்டிடிவி வழங்கியுள்ளது.


</doc>
<doc id="221100" url="https://ta.wikipedia.org/wiki?curid=221100" title="1750">
1750

1750 (MDCCL) ஒரு வியாழக்கிழமையில் ஆரம்பமான ஒரு சாதாரண கிரிகோரியன் ஆண்டாகும். 11-நாட்கள் பின்தங்கிய பழைய யூலியன் நாட்காட்டியில் இவ்வாண்டு ஒரு திங்கட்கிழமையில் ஆரம்பமானது.

இங்கிலாந்தில் தொழிற்புரட்சி ஆரம்பமானது.

<onlyinclude>

</onlyinclude>




</doc>
<doc id="221110" url="https://ta.wikipedia.org/wiki?curid=221110" title="எலைசியம்">
எலைசியம்

எலைசியம் 2013ஆம் ஆண்டு வெளியான அமெரிக்க நாட்டு அறிவியல் புனைகதை திரில்லர் திரைப்படம். இந்த திரைப்படத்தை நெயில் ப்லோம்கம்ப் இயக்க, மேட் டாமன், ஜோடி ஃபோஸ்டர், ஷர்ல்டோ காப்லேயால், அலைஸ் பிராகா, டியாகோ லூனா, வாக்னர் மெளரா, வில்லியம் ஃபிச்னெர் உள்ளிட்ட பலர் நடித்துள்ளார்கள். 


இந்த திரைப்படம் ஆகஸ்ட் 7, 2013ம் ஆண்டு தாய்வான் நாட்டிலும் ஆகஸ்ட் 9, 2013ம் ஆண்டு அமெரிக்காவிலும்் வெளியானது. இந்த திரைப்படம் தமிழ் மொழியில் எலைசியம் என்ற அதே பெயரில் மொழிமாற்றம் செய்யப்பட்டு வெளியானது.



</doc>
<doc id="221111" url="https://ta.wikipedia.org/wiki?curid=221111" title="பார்வதி மேனன்">
பார்வதி மேனன்

பார்வதி மேனன் (பிறப்பு: ஏப்ரல் 7, 1988) என்றும் பார்வதி என்றும் அறியப்படும் இந்திய நடிகை கேரள மாநிலத்தில் கோழிக்கோட்டில் பிறந்தார். இவர் மலையாளம், தமிழ் ஆகிய மொழித் திரைப்படங்களில் நடித்துள்ளார்.

மலையாளத்தில் 2006ல் அவுட் ஆப் சிலபஸ் என்ற படத்தின் மூலம் திரைத்துறையில் அறிமுகமானார். பின்பு 2008 ஆம் ஆண்டு வெளியான பூ என்ற திரைப்படத்தின் மூலம் தமிழில் அறிமுகமானவர், மற்றும் மரியான் திரைப்படத்திலும் நடித்துள்ளார். பூ திரைப்படத்திற்காக தமிழின் சிறந்த நடிகைக்கான பிலிம்பேர் விருதினைப் பெற்றுள்ளார். அத்தோடு விஜய் டிவியின் புதுமுக நடிகைக்கான விருதையும் பெற்றுள்ளார்.



</doc>
<doc id="221114" url="https://ta.wikipedia.org/wiki?curid=221114" title="தங்காக்">
தங்காக்

தங்காக் (மலாய்:"Tangkak"), (சீனம்:"东甲"), மலேசியாவின், ஜொகூர் மாநிலத்தில், லேடாங் மாவட்டத்தில் உள்ள ஒரு நகரம். ஜொகூர் மாநிலத் தலைநகரமான ஜொகூர் பாருவில் இருந்து 180 கி.மீ. வடக்கே உள்ளது. நெகிரி செம்பிலான், பகாங் ஆகியவை இதன் எல்லை மாநிலங்கள். மலாக்கா நகரில் இருந்து 27 கி.மீ. தொலைவில் உள்ளது. தங்காக் நகருக்கு மிக அருகில் உள்ள நகரம் ஜாசின் ஆகும்.

தங்காக் நகரம், நெசவு ஆடை வகைகளுக்குப் புகழ்பெற்றது. இந்த நகருக்கு ’துணிமணிகளின் சொர்க்கம்’ எனும் அடைமொழிப் பெயரும் உள்ளது. இந்த நகரத்தின் சுற்றுப்புற பகுதிகள் விவசாயத் துறையைச் சார்ந்தவை ஆகும். ரப்பர், எண்ணெய்ப் பனை, கொக்கோ பயிர் செய்யப் படுகிறது. டுரியான் எனும் முள்நாறிப் பழத்திற்கு இந்த நகரம் பெயர் போனது. கோலாலம்பூர், ஜொகூர் பாரு, சிங்கப்பூர் ஆகிய மூன்று மாநகரங்களுக்கும் மையத்தில் தங்காக் நகரம் அமைந்து இருக்கிறது.

மலேசியாவில் மிகவும் புகழ்பெற்ற குனோங் லேடாங், இந்தத் தங்காக் நகரில் இருந்து 17 கி.மீ. தொலைவில் உள்ளது. தமிழில் லேடாங் மலை என்று அழைக்கிறார்கள். இந்த மலை வரலாற்றுப் புகழ் பெற்றது. லேடாங் மலையை தங்காக் நகரில் இருந்து தெளிவாகப் பார்க்க முடியும்.

18-ஆம் நூற்றாண்டில், மலாக்காவில், தங்காக் நகருக்குச் சற்றுத் தொலைவில் ‘சோகோங்’ எனும் ஒரு குடியிருப்புப் பகுதி இருந்தது. அங்கு வாழ்ந்த மக்கள் வேறு ஓர் இடத்திற்குப் புலம் பெயர்ந்தனர். கீசாங் ஆற்றின் வழியாக புதிய இடத்திற்கு வந்தனர். அந்த இடம் அடர்ந்த காடுகளாகவும், சதுப்பு நிலமாகவும் இருந்தது. அதற்கு தங்காக் என்று பெயர் வைத்தனர்.

தங்காக் புதிய குடியேற்றப் பகுதிக்கு குடியேறிய மக்கள், தங்களின் பழைய இடமான ‘சோகோங்’ குடியிருப்புப் பகுதிக்கும் அடிக்கடி வந்து சென்றனர். அந்தச் சமயத்தில் ‘சோகோங்’ குடியிருப்பில் இருந்தவர்கள் எங்கே இருந்து வருகிறீர்கள் என்று கேட்டார்கள். அதற்கு அவர்கள் மலாய் மொழியில் ’தாங் மெராங்காக்’ (மலாய்:"tang merangkak") என்று பதில் கூறினர். அந்தத் ’தாங் மெராங்காக்’ எனும் சொற்களில் இருந்து உருவானதுதான் தங்காக் எனும் பெயர்.

தங்காக் நகருக்கு விரிவான சாலைத் தொடர்புகள் உள்ளன. மலேசியாவின் வடக்கு தெற்கு நெடுஞ்சாலை, இந்த நகருக்கு மிக அருகாமையில் தான் செல்கிறது. இங்கு இருக்கும் தங்காக் மாவட்ட மருத்துவமனை, மலாக்கா மணிப்பால் மருத்துவக் கல்லூரியின் கற்பித்தல் மருத்துவமனையாக விளங்கி வருகின்றது. இங்குள்ள ஸ்ரீ சுப்பிரமணியர் ஆலயம், இந்தியர்களின் வழிபாட்டுத் தளமாக இருக்கிறது.

முன்பு தங்காக், மூவார் ஆகிய இரண்டு துணை மாவட்டங்களும் ஒன்றாக ஒரே மாவட்டமாக இருந்தன. 2006-ஆம் ஆண்டில் தனித்தனியான மாவட்டங்களாகப் பிரிக்கப் பட்டன.



</doc>
<doc id="221117" url="https://ta.wikipedia.org/wiki?curid=221117" title="நேதாஜியின் வீர வரலாறு (நூல்)">
நேதாஜியின் வீர வரலாறு (நூல்)

நேதாஜியின் வீர வரலாறு நேதாஜி சுபாஷ் சந்திர போஸ் பற்றி எழுதப்பட்ட நூல்.

"என் எண்ணங்களும், நான் பின்பற்றும் கொள்கைகளும் நீடுழி வாழும்!. ...நான் விட்டுச் செல்லும் இலட்சியப் பணியை எண்ணத்தை எனக்குப் பின்னால் வரும் வீரமைந்தர்கள் நிறைவேற்றுவார்கள் என்ற நம்பிக்கை எனக்கு உண்டு!. அந்த நம்பிக்கையினால்தான் இந்த இடுக்கண்களையும், அநீதிகளையும் முகமலர்ச்சியுடன் சகித்துக் கொண்டு காலத்தைக் கடத்துகிறேன்." (பக்கம் 53) என்று கூறும் நேதாஜியின் எண்ணங்களையும், அவர் சந்தித்த இடுக்கண்களையும், வெளிநாட்டினருடன் மட்டுமன்றி கொள்கை வேறுபாட்டால் உள்நாட்டிலேயே அவர் சந்திக்க வேண்டியிருந்த இன்னல்களையும் புரிந்து கொள்ள வைக்கக் கூடிய நூல்.



</doc>
<doc id="221120" url="https://ta.wikipedia.org/wiki?curid=221120" title="ஒன்பது ரூபாய் நோட்டு (நூல்)">
ஒன்பது ரூபாய் நோட்டு (நூல்)

ஒன்பது ரூபாய் நோட்டு (ஆங்கிலம்:Onbathu Rupai Nottu) என்பது தங்கர் பச்சான் எழுதிய முதல் தமிழ்ப் புதினம் ஆகும். மேலும் இந்நூலுக்கு த. ஜெயகாந்தன் அணிந்துரை வழங்கியிருக்கிறார். 

ஒன்பது ரூபாய் நோட்டும் இரண்டு - பத்து - தொண்ணூற்று ஆறும் என்ற தலைப்பில் பேராசிரியர் த. பழமலய் இந் நூலுக்கு எழுதியுள்ள முன்னுரையின் பகுதி:
1985 ஆம் ஆண்டு அக்டோபர் மாதம் நூலாசிரியர், தனது தந்தையின் இறப்புக்காக தனது கிராமத்திற்குப் போயிருந்தபோது எழுந்த எண்ணங்களால் எழுத ஆரம்பிக்கப்பட்ட இந்தப் புதினம் முடிய பதினொரு ஆண்டுகள் ஆனது. பலாவும், முந்திரியும், மாவும் நெடிவீசும் மண்ணின் மணத்துடன் ’வறுமையில் செம்மை’ எனும் வாழ்க்கைத் தத்துவத்தை எடுத்துக்காட்டும் விதமாக அமைந்துள்ளது.

இந்தப் புதினம் தங்கர் பச்சானால் ஒன்பது ரூபாய் நோட்டு என்ற பெயரிலேயே திரைப்படமாக இயக்கப்பட்டு 2007 ஆம் ஆண்டு வெளியிடப்பட்டது. 



</doc>
<doc id="221131" url="https://ta.wikipedia.org/wiki?curid=221131" title="சொக்கலிங்கபுரம்">
சொக்கலிங்கபுரம்

சொக்கலிங்கபுரம் தூத்துக்குடி மாவட்டம், கோவில்பட்டி வட்டம், குப்பனாபுரம் ஊராட்சியில் அமைந்துள்ள கிராமம். கடம்பூர் - பசுவந்தனை இடையே சொக்கலிங்கபுரம் அமைந்துள்ளது. இப்பகுதியின் பெரிய நகரமான கோவில்பட்டி, இக் கிராமத்திலிருந்து 23 கிலோமீட்டர் தொலைவில் உள்ளது. மருத்துவமனை, காவல்நிலையம், பள்ளிக்கூடம் போன்ற அடிப்படைத் தேவைகளை அருகில் அமைந்துள்ள கடம்பூர் சென்று இக்கிராம மக்கள் பூர்த்தி செய்துகொள்கின்றனர். சுமார் 100 குடும்பங்கள் வாழும் இந்த சிறிய கிராமத்தின் மக்கள்தொகை 400.

கயத்தார் ஊராட்சி ஒன்றிய ஆரம்ப துவக்கப்பள்ளி (அரசுப்பள்ளி) இங்கு அமைந்துள்ளது. சுமார் 50 மாணாக்கர்கள் இந்த பாடசாலையில் கல்வி கற்கின்றனர்.

விவசாயம் கிராமத்தின் முக்கியத் தொழில். இக்கிராம விவசாயம் மானாவாரி (மழை பொழிந்தால் தான் விவசாயம்) வகையைச் சார்ந்தது. மண் வகை கரிசல் மண் .உளுந்து, பாசிபயறு, எள், பருத்தி போன்ற பயிர்கள் பயிரிடப்படுகின்றன.
விவசாயம் போக மற்ற சமயங்களில் ஆடு மாடு மேய்தல், விவசாயம் சார்ந்த கூலி வேலைகளில் இக்கிராம மக்கள் ஈடுபட்டு வருகின்றனர்.

வருடத்தின் பெரும்பகுதி வெப்பமிகு பகுதியாகும். வடகிழக்குப் பருவ மழையை நம்பியே இக்கிராம விவசாயமும் தொழிலும் அமைந்துள்ளன. இப்பகுதியில் உள்ள விவசாய நிலங்கள் கரிசல்மண் வகையைச் சார்ந்தவை. மழைநீர்ப்பாசனத்தை நம்பியே இக்கிராமத்தின் வாழ்வாதாரமும் பொருளாதாரமும் அமைந்துள்ளன.

பெரும்பான்மையான மக்கள் இந்து சமயத்தைச் சேர்ந்தோர். ஒரு சில நாத்திகர்களும், கிருத்துவ மக்களும் வாழ்ந்து வருகின்றனர். கருப்பசாமி கோவில், காளியம்மன் கோவில், பிள்ளையார் கோவில், பெருமாள் கோவில் உட்பட நான்கு கோவில்கள் உள்ளன.

நாயக்கர் கால ஆட்சிக்காலத்தில் ஆந்திர மாநிலத்தில் இருந்து மக்கள் இங்கு இடம் பெயர்ந்து வந்ததாகவும், மதுரை சொக்கநாதர் நினைவில் சொக்கலிங்கபுரம் என்று பெயரிடப்பட்டதாகவும் வரலாறு கூறுகிறது.


</doc>
<doc id="221134" url="https://ta.wikipedia.org/wiki?curid=221134" title="ஜிசாட்-8">
ஜிசாட்-8

ஜிசாட்-8 (GSAT-8) ஒரு தகவல் தொடர்புச் செயற்கைக்கோள் ஆகும். இச்செயற்கைக் கோளானது இந்திய விண்வெளி ஆய்வு மையத்தால் உருவாக்கப்பட்டதாகும். இச்செயற்கைக்கோள் இன்சாட் வகை செயற்கைக் கோளாகும். இது 2011 ஆம் ஆண்டு மே மாதம் 21 ஆம் தியதி பிரெஞ்சு கயானாவின் "கெளரெள"விலிருந்து அனுப்பப்பட்டதாகும். இச்செயற்கைக் கோளை செலுத்திய செலுத்து வாகனம் ஐரோப்பிய விண்வெளி நிறுவனத்தின் "ஏரியான்" செலுத்து வாகனம் மூலம் விண்வெளியில் செலுத்தப்பட்டது.
இச்செயற்கைக் கோளானது இந்திய விண்வெளி ஆய்வு மையத்தால் இந்தியாவில் தயாரிக்கப்பட்டு பிரெஞ்சு கயானாவின் அருகிலுள்ள "கெயினி" விமானத் தளத்திற்கு "அண்டாநோவ் அந்-124" சரக்கு விமானம் மூலம் எடுத்துச் செல்லப்பட்டதாகும். இச்சரக்கு விமானம் சோவியத் ஒன்றியத்தினுடையதாகும் (உக்ரைன்). இச்செயற்கைக் கோளை வெற்றிகரமாக செலுத்தியதின் மூலம் ஏற்கனவே இழந்த இரண்டு ஜி. எஸ். எல். வியின் இழப்பை ஈடு செய்தது.


</doc>
<doc id="221142" url="https://ta.wikipedia.org/wiki?curid=221142" title="கூகுள் குறு மொழி">
கூகுள் குறு மொழி

கூகுள் குறு மொழி (Google Apps Script) என்பது ஜாவாஸ்க்ரிப்ட்டை அடிப்படையாக வைத்து இயற்றப்பட்டதொரு குறுமொழியாகும். கூகுள் குழுமம் ஜிமெயில் (gmail), கூகுள் காலண்டர் (google calendar), கூகுள் டாக்ஸ் (google docs) போன்ற பல மென்பொருட்களை உருவாக்கி உள்ளது. இந்த மென்பொருட்களை இணைக்க, கூகுள் குறு மொழியைப் பயன்படுத்தலாம் என கூகுள் குழுமம் கூறுகின்றது. 



</doc>
<doc id="221143" url="https://ta.wikipedia.org/wiki?curid=221143" title="கலங்கிய நதி">
கலங்கிய நதி

கலங்கிய நதி ஒரு தமிழ்ப் புதினம் ஆகும். இப்புதினத்தை எழுதியவர் "பி. ஏ. கிருஷ்ணன்" ஆவார். இப்புதினமானது காலச்சுவடு பதிப்பகத்தாரால் 2012 ஆம் ஆண்டு ஜனவரி மாதம் வெளியிடப்பட்டது.
இந்நூல் "பி.ஏ.கிருஷ்ணன்" ஆங்கிலத்தில் எழுதிய "த மட்டி ரிவர்" (The Muddy River) என்பதன் தமிழாக்கம் ஆகும். இந்நூலை அவர் 2002 ஆம் ஆண்டே எழுதி முடித்துவிட்டார். பின்னர் மேலதிக திருத்தங்களை 2009 ஆம் ஆண்டில் செய்தார். இப்புதினத்தில் வரும் "ரமேஷ்" மற்றும் "சந்திரன்" ஆகியோரின் வாழ்க்கையைப் பற்றிய கதை இது. மேலும் கதாப்பாத்திரம் "காந்தியின் கொள்கைகளில்" ஈடுபாடு கொள்வதாகக் காட்டப்பட்டிருக்கும். மேலும் கதையானது அஸ்ஸாமில் நடக்கும் தீவிரவாதம், கம்யூனிசம், அஸ்ஸாம் பூர்வீக குடிகளுக்கும் பங்களாதேஷ் முஸ்லீம்களுக்குமான பிரச்சினை, காந்தி என பல விஷயங்களை உள்ளடக்கியதாகும்.


</doc>
<doc id="221144" url="https://ta.wikipedia.org/wiki?curid=221144" title="ஜேம்ஸ் வாங் ஹோவ் (ஒளிப்பதிவாளர்)">
ஜேம்ஸ் வாங் ஹோவ் (ஒளிப்பதிவாளர்)

ஜேம்ஸ் வாங் ஹோவ் (ஆங்கிலம்: James Wong Howe, சீனம்: 黃宗霑) 1899 ஆம் ஆண்டு ஆகஸ்டு மாதம் 28 ஆம் தியதி பிறந்தார். இவர் ஒரு ஒளிப்பதிவாளர் ஆவார். இவர் 130 திரைப்படங்களுக்கும் அதிகமாக ஒளிப்பதிவாளராகப் பணியாற்றியுள்ளார். இரண்டு முறை அகடமி விருதை ஒளிப்பதிவிற்காகப் பெற்றுள்ளார். இவர் 1976 ஆம் ஆண்டு ஜூலை மாதம் 12 ஆம் தியதி மரணமடைந்தார். 1930 கள் மற்றும் 1940 களில் இவர் "ஹாலிவுட்"டின் மிக முக்கியமான ஒளிப்பதிவாளராகத் திகழ்ந்தார். இவர் 10 முறை "அகெதமி விருது" பெற பரிந்துரைக்கப்பட்டார். "தி ரோஸ் டாட்டு" (The Rose Tattoo ) மற்றும் "ஹட்" (Hud) ஆகிய திரைப்படங்களுக்காக இரு முறை அகெதமி விருதைப் பெற்றுள்ளார். வரலாற்றின் மிக முக்கியமான 10 ஒளிப்பதிவாளர்களுள் இவரும் ஒருவர் என சர்வதேச ஒளிப்பதிவாளர்கள் அமைப்பால் தேர்ந்தெடுக்கப்பட்டார்.

இவர் சைனா வில் பிறந்து அமெரிக்காவில் குடியேறியவர். முதலில் சலனப் படங்களுக்கு ஒளிப்பதிவு செய்தார். இவரது திருமணம் 1937-ல் பிரான்ஸின் பாரிஸ் நகரில் நடந்தது. ஆனால் இவரது திருமணத்தை கலிபோர்னியா அரசு அங்கீகரிக்கவில்லை. இவரது திருமணம் இனக்கலப்புத் திருமணம் ஆகும். 1948 ஆம் ஆண்டு இனக்கலப்புத் திருமணத்திற்கு எதிரான சட்டம் நீக்கப்பட்டதைத் தொடர்ந்து இவரது திருமணம் அங்கீகரிக்கப்பட்டது.


</doc>
<doc id="221145" url="https://ta.wikipedia.org/wiki?curid=221145" title="சார்லசு ரோஷர்">
சார்லசு ரோஷர்

சார்லசு ரோஷர் ("Charles G. Rosher" (நவம்பர் 17, 1885 – சனவரி 15, 1974) என்பவர் இரு தடவைகள் அகாதமி விருது பெற்ற ஒளிப்பதிவாளர். ஒளிப்பதிவிற்கான அகடமி விருதைப் பெற்ற முதல் ஒளிப்பதிவாளர் இவர். ஊமைப்படக் காலம் முதல் 1950கள் வரை பணியாற்றியுள்ளார். இவர் இலண்டனில் பிறந்தவர், பின்னர் அமெரிக்காவில் குடியேறினார். இவர் "சன்ரைஸ்: ஏ சோங் ஃபோர் டூ ஹியூமன்ஸ்" ஆகிய இரு திரைப்படங்களுங்காக சிறந்த ஒளிப்பதிவாளருக்கான அகாதமி விருது பெற்றுள்ளார். இவர் புகைப்படக்கலை தொடர்பான படிப்பை முடித்ததும் செய்திப்படம் எடுக்கும் பிரிவில் பணிபுரிந்தார். 1920களில் "ஹாலிவுட்"டில் மிகச் சிறந்த ஒளிப்பதிவாளராகத் திகழ்ந்தார். 1927 ஆம் ஆண்டு வெளியான "சன்ரைஸ்" திரைப்படம் திரைப்படத்துறையின் ஒளிப்பதிவில் முக்கிய மைல்கல் ஆகும். இவர் பல இடங்களில் பணிபுரிந்திருந்தாலும் கடைசி 12 வருடங்கள் "மெட்ரோ-கோல்ட்வின்மேயர்" நிறுவனத்தில் பணியாற்றினார். லிஸ்பன் நகரில் ஒரு விபத்தில் இவர் மரணமடைந்தார். 


</doc>
<doc id="221147" url="https://ta.wikipedia.org/wiki?curid=221147" title="4 விருச்சிக விண்மீன்">
4 விருச்சிக விண்மீன்


</doc>
<doc id="221164" url="https://ta.wikipedia.org/wiki?curid=221164" title="ஈராக்கின் ஹமாஸ்">
ஈராக்கின் ஹமாஸ்

ஈராக்கில் ஹமாஸ் ("Hamas of Iraq", ) என்பது ஈராக்கைத் தளமாகக் கொண்ட சுணி பிரிவு ஆயுதம் தாங்கிய போராளி இயக்கமாகும். இவ்வியக்கம் "1920 புரட்சிப் படை" என்பதிலிருந்து பிரிந்த இயக்கமாகும். அமெரிக்காவின் படைகளின் மீது தாக்குதல் நடத்தி அதன் காணொளிக் காட்சியை வெளியிட்டு அத்தாக்குதலுக்குப் பொறுப்பேற்றுக் கொண்டது இவ்வியக்கம். "1920 புரட்சிப் படை" ஈராக்கின் "டியாலா" (Diyala) பகுதியில் அமெரிக்கப்படைகளால் அல் காயிதாவிற்கு எதிராக நடத்தப்பட்ட தாக்குதலுக்கு "ஈராக்கின் ஹமாஸ்" இயக்கம் உதவியிருக்கும் என நம்புகிறது. அமெரிக்காவின் ஆயுதங்களைக் கொண்டுள்ள "ஈராக்கின் ஹமாஸ்" அமைப்பு ஈராக்கிய ராணுவம் அல்லது காவல்துறையின் கட்டுப்பாட்டில் இருக்க வேண்டும் என ஈராக்கிய அதிபர் தெரிவித்துள்ளார். 2007 ஆம் ஆண்டு அக்டோபர் மாதம் 11 ஆம் தியதி இக்குழு அரசியல் இயக்கத்தில் சேர்ந்து அமெரிக்க ஆக்கிரமிப்பிற்கு எதிரான நிலைபாட்டை எடுத்தது.


</doc>
<doc id="221173" url="https://ta.wikipedia.org/wiki?curid=221173" title="மிகையுணர்வூக்கம்">
மிகையுணர்வூக்கம்

மிகையுணர்வூக்கம் (Hypersensitivity) (மிகையுணர்வூக்க வினைகள் அல்லது சகிப்புத் தன்மையற்ற நிலை) என்பது இயல்பான நோயெதிர்ப்பு அமைப்பின் விரும்பத்தகாத வினைகளைக் குறிக்கும். உதாரணங்களாக, ஒவ்வாமை, தன்னெதிர்ப்பு வினைகளைக் கூறலாம். இவ்வினைகள் பாதிப்பை உண்டாக்கக்கூடிய, தொந்தரவான அல்லது சில நேரங்களில் மரணத்தைத் விளைவிக்கக் கூடியவையாக இருக்கலாம். ஓம்புயிரின் முன்னரே (நோயெதிர்ப்பு) உணர்வூட்டிய நிலை மிகையுணர்வூக்க வினைகள் நிகழத் தேவைப்படுகிறது. இவ்வினைகள் நான்கு குழுக்களாகப் பிரிக்கப்பட்டுள்ளது.


</doc>
<doc id="221178" url="https://ta.wikipedia.org/wiki?curid=221178" title="சுமித்ரா மகஜன்">
சுமித்ரா மகஜன்

சுமித்திரா மகஜன் ("Sumitra Mahajan", 12 ஏப்ரல் 1943) பாரதிய ஜனதா கட்சியைச் சார்ந்த இந்திய அரசியல்வாதியும் பதினாறாவது மக்களவையின் மக்களவைத் தலைவரும் ஆவார். 2014இல் எட்டாவது முறையாக மக்களவைத் தேர்தலில் வென்றுள்ளார். பதினாறாவது மக்களவையில் இவ்வாறு எட்டுமுறை வென்ற மூவரில் ஒருவராக உள்ளார். மிக நீண்டகாலம் உறுப்பினராக உள்ள பெண் நாடாளுமன்ற உறுப்பினராகவும் உள்ளார். 1989ஆம் ஆண்டிலிருந்து மத்தியப் பிரதேசத்தின் இந்தூர் மக்களவைத் தொகுதியிலிருந்து தொடர்ந்து வென்று வந்துள்ளார்.

முந்தைய பாஜக ஆட்சியில் நடுவண் இணை அமைச்சராக 2002 முதல் 2004 வரை இருந்துள்ளார். மனிதவள மேம்பாடு, தொலைத்தொடர்பு, பெட்றோலியம் துறைகளில் அமைச்சராகப் பணி புரிந்துள்ளார். இந்தூர் பல்கலைக்கழகத்தில் முதுகலைப் பட்டமும் சட்டமும் படித்துள்ளார்.



</doc>
<doc id="221184" url="https://ta.wikipedia.org/wiki?curid=221184" title="மீவீரிய எதிர்ப்பி">
மீவீரிய எதிர்ப்பி

மீவீரிய எதிர்ப்பிகள் (Superantigens; SAgs) என்பவை "டி" செல்களில் குறிப்பிடப்படாத தூண்டுதல்களை உண்டாக்கிப் பெருமளவு சைட்டோகைன்களின் (உயிரணுத் தொடர்பி/செயலூக்கி) வெளியீட்டை விளைவிக்கும் எதிர்ப்பிகளின் ஒரு பிரிவாகும். இவை நோய் விளைவிக்கின்ற நுண்ணுயிரிகளால் (வைரசுகள், செல்சுவரற்ற நுண்ணுயிரிகள் (mycoplasma), பாக்டீரியாக்கள்) நோயெதிர்ப்பு வினைகளுக்கெதிரான பாதுகாப்பு யுக்தியாக உற்பத்திச் செய்யப்படுகின்றன.


</doc>
<doc id="221187" url="https://ta.wikipedia.org/wiki?curid=221187" title="வீ ஆர் தி மில்லர்ஸ்">
வீ ஆர் தி மில்லர்ஸ்

வீ ஆர் தி மில்லர்ஸ் 2013ஆம் ஆண்டு வெளியான அமெரிக்க நாட்டு நகைச்சுவை திரைப்படம். இந்த திரைப்படத்தை ரவ்சொன் மார்ஷல் தர்பர் இயக்க, ஜெனிபர் அனிஸ்டன், ஜேசன் சுடிகிஸ், எம்மா ராபர்ட்ஸ், நிக் ஓப்பெர்மன், கேத்ரின் ஹான், எட் ஹெல்ம்ஸ், வில் பௌல்ட்டர், மோலி க்வின், கென் மரீனோ, டோமர் சிச்த்லே உள்ளிட்ட பலர் நடித்துள்ளார்கள்.


இந்த திரைப்படம் 13 விருதுகளுக்கு பரிந்துரை செய்யப்பட்டு 3 விருதுகளை வென்றது என்பது குறிப்பிடத்தக்கது.



</doc>
<doc id="221189" url="https://ta.wikipedia.org/wiki?curid=221189" title="சாகிர் நாயக்">
சாகிர் நாயக்

சாகிர் அப்துல் கரீம் நாயக் Zakir Naik ( பிறப்பு: 18 அக்டோபர், 1965) பிரபல இஸ்லாமிய மதபோதகர்,அறிஞர்,சர்வதேச சொற்பொழி வாளர், சிறந்த எழுத்தாளர் இஸ்லாமிக் ஆராய்ச்சி அறக்கட்டளையின் தலைவரும் ஆவார் அவர் தற்போது இந்தியாவில் பீஸ் டிவி எனும் தொலைக்காட்சி நிறுவனத்தை நடத்தி வருகிறார் இஸ்லாமிய பொது பேச்சாளர் ஆவதற்கு முன்பு அவர் முறைப்படி மருத்துவம் கற்று பட்டம் பெற்ற ஒரு மருத்துவரும் ஆவார். தற்போது இந்தியா, வங்காளதேசம், ஐக்கிய நாடுகள் மற்றும் கனடா ஆகிய நாடுகள் இவரது சொற்பொழிவைத் தடை செய்துள்ளன.

மும்பை, மகாராஷ்டிரா, இந்தியாவில் 18 அக்டோபர் 1965 பிறந்த சாகிர் நாயக் மும்பை புனித பீட்டர் உயர்நிலை கல்லூரியிலும் பின்னர் மும்பை பல்கலைக்கழகதில் மருத்துவக் கல்லூரியிலும் கல்வி கற்றார். 1991 ஆம் ஆண்டில் அவர் ஐ அர் எப் எனும் நிறுவனத்தை துவங்கி அதன் மூலம் இசுலாமிய அழைப்பு பணியை ஆரம்பித்தார் .சாகிர் நாயக் 1991ம் ஆண்டின் பின்னர் தனது இசுலாமிய ஆராய்ச்சி மூலம் இசுலாமிய மதத்தின் உண்மை தன்மைகளை நிருபிக்க துவக்கினர். மத ஆராய்வில் நன்றாகப் பாண்டித்தியம் பெற்று விளங்கிய இவர் திருக்குரான் ,இந்துமத வேதங்கள் ,கிறித்துவ , பைபிள்கள் மற்றும் பல புத்தகங்களையும் படித்து மனனம் கொண்டவர்.இவரின் இசுலாமிய அழைப்பு பணியால் பல மற்று மதத்தினரை இசுலாமிய மதத்துக்குள் கொண்டுள்ளர்.2001 செப்டம்பர் முதல் 2002 ஜூலை வரை கடும் எதிர்ப்பில் அமெரிக்கவில் இசுலாமிய மதப் பிரச்சாரம் செய்து 34000 ம் அமெரிக்கர்களை இஸ்லாமிய மதத்தினுள் கொண்டு வந்துள்ளார். இந்தியாவின் பிரபல இசுலாமிய இதழான இஸ்லாமிய குரல் பத்திரிகையில் அவரது கட்டுரை சில வெளி வந்துள்ளன "இஸ்லாமிய குரல் (இதழ்)''.

சாகிர் நாயக் உலகம் முழுவதும் பல விவாதங்கள் மற்றும் விரிவுரைகலை நடத்தி உள்ளார் அணைத்து மத தகவல்களையும் இவர் மனப்பாடம் செய்து வைத்துள்ளதன் காரணமாக விவாதங்கள் மற்றும் விரிவுரைகலை மிகவும் வேகமாகவும் தெளிவாகவும் மக்களுக்கு அளிப்பதன் காரணமாக இவர் மக்கள் மத்தியில் மிகவும் பிரபலமாக உள்ளார்*






</doc>
<doc id="221191" url="https://ta.wikipedia.org/wiki?curid=221191" title="டி உயிரணு">
டி உயிரணு

டி உயிரணுக்கள் அல்லது டி செல்கள் (T Cells) என்பவை உயிரணுக்களின் மூலமாக ஏற்படும் நோயெதிர்ப்புத் திறன் பணிகளில் மையமாகப் பணியாற்றும் நிணநீர்க் குழிய வகைகளுள் (வெண்குருதியணு) ஒன்றாகும். இச்செல்களின் வெளிப்பரப்பிலுள்ள டி உயிரணு ஏற்பிககளைக் (TCR) கொண்டு பிற நிணநீர்க் குழியங்களிலிருந்து ("பி" உயிரணுக்கள், இயற்கையாகக் கொல்லும் உயிரணுக்கள்) இவற்றை வேறுபடுத்தி அறியலாம். இவை தைமஸ் சுரப்பியில் முதிர்ச்சியடைவதால் (சில செல்கள் அடிநாச் சுரப்பிகளில் முதிர்ச்சியடைந்தாலும்) இவை "டி" செல்கள் என்று அழைக்கப்படுகின்றன. "டி" உயிரணுக்களில் தனிப்பட்டச் செயற்பாடுகளைக் கொண்ட பல உட்பிரிவுகள் உள்ளன.


</doc>
<doc id="221193" url="https://ta.wikipedia.org/wiki?curid=221193" title="யுனிவர்சல் சோல்ஜர்: டே ஆப் ரெக்கனிங்">
யுனிவர்சல் சோல்ஜர்: டே ஆப் ரெக்கனிங்

யுனிவர்சல் சோல்ஜர்: டே ஆப் ரெக்கனிங் 2012ஆம் ஆண்டு வெளியான அமெரிக்க நாட்டு அறிவியல் புனைகதை அதிரடி திரைப்படம். இந்த திரைப்படத்தை ஜான் ஹையாம்ஸ் இயக்க, ஜான் குளோட் வான் டாம், ஸ்காட் அட்கின்ஸ், ஆண்ட்ரி அர்லோவச்கி உள்ளிட்ட பலர் நடித்துள்ளார்கள். 




</doc>
<doc id="221197" url="https://ta.wikipedia.org/wiki?curid=221197" title="பி உயிரணு">
பி உயிரணு

பி உயிரணுக்கள் அல்லது பி செல்கள் என்பவை மாறும் நோயெதிர்ப்புத் அமைப்பின் தாதுசார் நோயெதிர்ப்புத் திறன் பணிகளில் மையமாகப் பணியாற்றும் நிணநீர்க் குழிய வகைகளுள் (வெண்குருதியணு) ஒன்றாகும். இச்செல்களின் வெளிப்பரப்பிலுள்ள புரதமான பி உயிரணு ஏற்பிககளைக் (BCR) கொண்டு பிற நிணநீர்க் குழியங்களிலிருந்து ("டி" உயிரணுக்கள், இயற்கையாகக் கொல்லும் உயிரணுக்கள்) இவற்றை வேறுபடுத்தி அறியலாம். இத்தகு சிறப்பு ஏற்பிகள் இருப்பதால் பி உயிரணுக்கள் குறிப்பட்ட எதிர்ப்பிகளுடன் பிணைவதற்கு ஏதுவாகின்றது. பறவைகளில் ஃபப்ரிசியசின் இழைமப்பையில் (bursa of Fabricius) "பி" செல்கள் முதிர்வடைகின்றன. பாலூட்டிகளில் முதிர்வடையாத "பி" செல்கள் எலும்பு மச்சையில் உருவாகின்றன.


</doc>
<doc id="221199" url="https://ta.wikipedia.org/wiki?curid=221199" title="முதலாம் வான் கார்லோஸ்">
முதலாம் வான் கார்லோஸ்

வான் கார்லோசு ("Juan Carlos", ; முழுப்பெயர்:"வான் கார்லோசு அல்போன்சோ விக்டர் மாரியா டெ பூர்போன் யி பூர்போன்-டொசு சிசிலியாசு"; பிறப்பு 5 சனவரி 1938) எசுப்பானியாவின் அரசராவார்.

1969இல் எசுப்பானியாவின் சர்வாதிகாரியாக விளங்கிய பிரான்சிஸ்கோ பிராங்கோ வான் கார்லோசைத் தனக்கு அடுத்த நாட்டுத் தலைவராக அறிவித்தார். பிராங்கோ இறந்த இரு நாட்களுக்குப் பிறகு எசுப்பானியத்தின் மன்னராக நவம்பர் 22, 1975இல் முடிசூட்டிக் கொண்டார். 1931ஆம் ஆண்டுக்குப் பிறகு மீண்டும் எசுப்பானியாவில் மன்னராட்சி மலர்ந்தது. தாம் மூடிசூடிய பின்னர் சர்வாதிகார அமைப்பிலிருந்து மக்களாட்சி அமைப்பிற்கு எசுப்பானியாவை மாற்றிட பல சீர்திருத்தங்களைப் படிப்படியாகக் கொண்டு வந்தார். 1978இல் பொதுமக்கள் வாக்கெடுப்பு மூலமாக அரசியல்சட்ட முடியாட்சி தழுவிய "எசுப்பானிய அரசமைப்புச் சட்டம்" ஏற்படுத்தினார். 1981இல் நடந்த படைத்துறை அரசுகைப்பற்றுகை முயற்சியையும் (1981 coup attempt) முறியடித்தார்.

எசுப்பானிய அரசமைப்புச் சட்டத்தின்படி, மன்னரே நாட்டுத் தலைவரும் எசுப்பானிய படைத்துறை தலைமைத் தளபதியும் ஆவார். மேலும் தங்கள் விடுதலைக்கு முன்னர் எசுப்பானிய/போர்த்துக்கேய ஆட்சிகளின் கீழிருந்த அமெரிக்க நாடுகளிடையே (ஐபீரிய-அமெரிக்க நாடுகள்) உறவை வலுப்படுத்துபவராகவும் விளங்குகிறார். இந்தப் பொறுப்பில் உலகெங்கும் 24 உறுப்பினர் நாடுகளைக் கொண்ட 700 மில்லியன் மக்கள்தொகை கொண்ட, ஐபீரிய-அமெரிக்க நாடுகள் அமைப்பிற்குத் தலைவராக விளங்குகிறார். வான் கார்லோசு மே 14, 1962இல் கிரேக்கம் மற்றும் டென்மார்க்கின் இளவரசி சோஃபியாவைத் திருமணம் செய்துகொண்டார். இருவருக்கும் மூன்று குழந்தைகளும் எட்டு பேரக் குழந்தைகளும் உள்ளனர்.

சூன் 2, 2014இல் வான் கார்லோசு தமக்கு அடுத்த வாரிசும் மகனுமான பிலிப்பிற்கு சாதகமாக பட்டத்தைத் துறப்பதாக அறிவித்தார்.இதனைத் தொடர்ந்து பிலிப்பு VI, சூன் 19, 2014 அன்று எசுப்பானிய அரசராக முடிசூடிக்கொண்டார். ஆயினும் வான் கார்லோசு "எசுப்பானியாவின் அரசர்" என்னும் பட்டத்தை தக்கவைத்துக்கொள்ள அனுமதிக்கப்பட்டது.


</doc>
<doc id="221203" url="https://ta.wikipedia.org/wiki?curid=221203" title="எசுப்பானியாவின் ஆறாம் பிலிப்பு">
எசுப்பானியாவின் ஆறாம் பிலிப்பு

பிலிப்பு VI ("Felipe VI", , பெயரிடலின்போது: "பிலிப்பு வான் பாப்லோ அல்ஃபான்சோ டெ டோடோசு லோசு சான்டோசு டெ பூர்போன் யி டெ கிரீசியா" ; பிறப்பு 30 சனவரி 1968) எசுப்பானிய அரசராவார். அரச வாரிசாக இருந்த போது பிலிப்பு, அசுத்துரியாசின் இளவரசர் என்று அழைக்கப்பட்டார்.

இவர் எசுப்பானிய அரசர் வான் கார்லோசுக்கும் அரசி சோஃபியாவிற்கும் இரண்டு மகள்களுக்குப் பிறகு மூன்றாவதாகப் பிறந்த மகனாவார்.

சூன் 2, 2014 அன்று அரசர் வான் கார்லோசு தமது மகன் பட்டமேற்க ஏதுவாக தாம் பதவி விலகவிருப்பதாக அறிவித்தார். இதனைத் தொடர்ந்து பிலிப்பு, சூன் 19, 2014 அன்று பிலிப்பு VI என்று எசுப்பானிய அரசராக முடிசூடிக்கொண்டார்.



</doc>
<doc id="221204" url="https://ta.wikipedia.org/wiki?curid=221204" title="மஞ்சப்பை">
மஞ்சப்பை

மஞ்சப்பை 2014ஆம் ஆண்டு வெளியான நகைச்சுவைத் திரைப்படம். இந்தத் திரைப்படத்தை என். ராகவன் இயக்க, விமல், லட்சுமி மேனன், ராஜ்கிரண் உள்ளிட்ட பலர் நடித்துள்ளார்கள். இந்தத் திரைப்படம் ஜூன் 6, 2014 அன்று வெளியானது.


மஞ்சப்பை திரை விமர்சனம்


</doc>
<doc id="221208" url="https://ta.wikipedia.org/wiki?curid=221208" title="அசகான்">
அசகான்

அசகான் (மலாய்: "Asahan", சீனம்: "刨花"), மலேசியா, மலாக்கா மாநிலத்தின் ஜாசின் மாவட்டத்தில் உள்ள ஒரு சிறிய நகரம். மலேசியாவில் புகழ்பெற்ற குனோங் லேடாங் மலை, இந்த நகருக்கு அருகாமையில்தான் இருக்கிறது. ஜாசின் நகரில் இருந்து 25 கி.மீ. தொலைவிலும், ஜொகூர், தங்காக் நகரில் இருந்து 25 கி.மீ. தொலைவிலும் இருக்கிறது. இந்த நகரம், மலாக்கா - ஜொகூர் மாநிலங்களைப் பிரிக்கும் ஓர் எல்லை நகரமாகும். 

இந்த நகரைச் சுற்றிலும் நிறைய ரப்பர் தோட்டங்கள், செம்பனைத் தோட்டங்கள், காபி தோட்டங்கள் இருக்கின்றன. அண்மைய காலங்களில் அந்தத் தோட்டப் பகுதிகளில் மிகுதியான நில மேம்பாட்டுத் திட்டங்கள், வீடமைப்புத் திட்டங்கள், தொழில்துறைத் திட்டங்கள் உருவாக்கம் பெற்றன. தோட்டப் புறங்களில் வாழ்ந்தவர்கள் பெரிய நகரங்களுக்கு மாறிச் சென்று விட்டனர். அசகான் நகரம் ஒரு சுற்றுலா மையமாக மாறி வருகிறது. 

2004-ஆம் ஆண்டு, மலேசிய அரசாங்கம் ‘சவுஜானா அசகான்’ எனும் தன்முனைப்புத் தூண்டுதல் மையத்தை இங்கு நிறுவியது. அரசாங்க அமைப்புகள், வர்த்தக நிறுவனங்கள், தனியார் அமைப்புகள் அந்த மையத்தின் சேவைகளைப் பயன்படுத்தி வருகின்றன. குனோங் லேடாங் மலையின் அடிவாரத்தில், அந்த மையம் அமைந்து இருப்பதால், வெளிப்புற, உடல்நல நடவடிக்கைகளுக்குப் பிரபலம் அடைந்து வருகிறது. 

1910-ஆம் ஆண்டில், அசகான் நகரில் ஒரு புதிய குடியேற்றம் நிகழ்ந்தது. அசகான் நகருக்கு அருகில் இருக்கும் குனோங் லேடாங் மலை, மலேசிய மலாய் இலக்கியத்தில் புராணத் தன்மைகளைக் கொண்டது. அதனால், மலாய்க்காரர்கள் அங்கு வந்து குடியேறினார்கள். அவர்கள் விவசாயத் தொழில்களில் ஈடுபட்டனர். அதற்கு முன்னர், மலேசியப் பூர்வீகக் குடிமக்கள், அசகான் மலைக் காட்டுப் பகுதிகளில் நீண்ட காலமாக வாழ்ந்து வந்து இருக்கின்றனர். 

இந்த நகருக்கு அருகாமையில் இருக்கும் பெக்கோ, சின் சின், நியாலாஸ், கீசாங், ஜாசின் போன்ற நகரங்களில் ஈயம் இருப்பது கண்டுபிடிக்கப் பட்டது. அந்தப் பகுதிகளில் சீனர்கள் குடியேறினார்கள். 1920-களில் பிரித்தானியர்களுக்குச் சொந்தமாக, பல ரப்பர் தோட்டங்கள் திறக்கப் பட்டன. தென் இந்தியாவில் இருந்து தமிழர்கள், ஒப்பந்த முறையில் கொண்டு வரப்பட்டனர். 

அவர்கள் ரப்பர் தோட்டங்களில் வேலைக்கு அமர்த்தப் பட்டனர். அந்த வகையில் புக்கிட் அசகான் ரப்பர் தோட்டம் உருவாக்கம் பெற்றது. அதன் பின்னர், நூற்றுக் கணக்கான தமிழர்கள் அசகானைச் சுற்றி இருந்த ரப்பர் தோட்டங்களில் குடியேறினர். 

அசகான் நகரில் கணிசமான அளவுக்குத் தமிழர்கள் இருந்தனர். சிறு தொழில்கள், சிறு வியாபாரங்கள், உணவகங்கள், மளிகைக் கடைகள், துணிமணிக் கடைகள் போன்றவற்றை நடத்தி வந்தனர். நகராண்மைக் கழகப் பணிகள், பொதுப்பணித் துறையின் வேலைகள், அரசு சார்ந்த தொலைபேசி பணிகளில் முன்பு தமிழர்கள் கணிசமான அளவிற்கு இருந்தனர். 

தற்போது அந்தப் பணிகளில் தமிழர்களின் எண்ணிக்கை மிகவும் குறைந்து விட்டது. சொற்பமான எண்ணிக்கையில் தான் தமிழர்கள் அரசு வேலைகளில் அமர்த்தப் படுகின்றனர். இந்தத் தோட்டங்களில் ஒரு சில வயதான தமிழர்கள் மட்டுமே இன்னும் இருக்கின்றனர். 

ஓரளவுக்கு கல்வி தகுதியுடைய இளைஞர்கள் மலாக்கா நகரம், ஜாசின், அலோர் காஜா, தங்காக் நகர்களில் பணி புரிகின்றனர். பட்டம் பெற்ற இளைஞர்கள் கோலாலம்பூர், ஜொகூர் பாரு, பெட்டாலிங் ஜெயா, சிங்கப்பூர் போன்ற பெரும் நகரங்களுக்குப் புலம் பெயர்ந்து விட்டனர்.

குனோங் லேடாங் இளவரசியின் புராணக் கதை என்பது, முன்பு காலத்தில் லேடாங் மலையில் வாழ்ந்த ஓர் இளவரசியின் புராணக் கதையாகும். லேடாங் மலையில், ஓர் இளவரசி வாழ்ந்து வந்ததாக நம்பப் படுகிறது. 

அந்த இளவரசியைப் பற்றி கேள்விப் பட்ட மலாக்காவின் சுல்தான் மகமுட் ஷா (ஆட்சி காலம்: 1488 to 1511), அவரைத் திருமணம் செய்து கொள்ள விரும்பினார். அதற்கு அந்த இளவரசி சில நிபந்தனைகளை விதித்தார். அந்த நிபந்தனைகளைச் சுல்தான் நிறைவேற்ற முடியவில்லை. அதனால், மலாக்கா சுல்தானகம் அழிவு பெற்றதாகவும் சொல்லப் படுகிறது. 1511-ஆம் ஆண்டு, மலாக்காவைப் போர்த்துக்கீசியர்கள் கைப்பற்றினர். சுல்தான் மகமுட் ஷா, பகாங் மாநிலத்திற்குத் தப்பிச் சென்றார்.

அசகான் நீர்வீழ்ச்சி அல்லது லேடாங் நீர்வீழ்ச்சி எனும் பெயரில் இங்கு ஒரு பொழுதுபோக்குச் சார்ந்த பகுதி இருக்கிறது. மலாக்கா, ஜொகூர் மாநில மக்கள் வார இறுதியில், இங்கு வந்து பொழுது போக்கிச் செல்கின்றனர். இந்தப் பொழுது போக்குத் தளத்தில் பல்வேறு வசதிகள் செய்து கொடுக்கப்பட்டு இருக்கின்றன. லேடாங் மலையில் இருந்து பெருகி வரும் தெளிந்த நீரோட்டம் மக்களைக் கவர்கின்றது. இயற்கை விரும்பிகளுக்கு ஓர் அமைதியான இடம். 

இங்கு முகாம் திடல்கள், வனவலம், மலையேற்றம், பாறையேற்றம், பறவைகள் பார்த்தல் போன்றவற்றிற்கு ஏற்பாடுகள் செய்து தரப் படுகின்றன. ‘சவுஜானா அசகான்’ (மலாய்: "Saujana Asahan") எனும் தன்முனைப்புத் தூண்டுதல் மையமும் இங்கு இருக்கிறது. அரசாங்க அமைப்புகள், வர்த்தக நிறுவனங்கள், தனியார் அமைப்புகள் அந்த மையத்தின் சேவைகளைப் பயன்படுத்திக் கொள்கின்றன. குனோங் லேடாங் மலையின் அடிவாரத்தில், அந்த மையம் அமைந்து இருக்கிறது.





</doc>
<doc id="221215" url="https://ta.wikipedia.org/wiki?curid=221215" title="உரோமன் கத்தோலிக்க மரியாளியல்">
உரோமன் கத்தோலிக்க மரியாளியல்

உரோமன் கத்தோலிக்க மரியாளியல் என்பது கடவுளின் மீட்புத் திட்டத்தில் இயேசுவின் தாயான தூய கன்னி மரியாவின் இடம் மற்றும் பங்கு பற்றிய கத்தோலிக்க திருச்சபையின் ஆய்வியல் கண்ணோட்டத்தை விளக்குகிறது. கன்னி மரியாவைப் பற்றி தொடக்க காலத்தில் எழுந்த கருத்துருக்கள், திருத்தந்தையரின் விளக்கங்கள், புனிதர்கள் எழுதிய நூல்கள், வரலாற்றில் நிகழ்ந்த கன்னி மரியாவின் காட்சிகள் ஆகியவற்றின் அடிப்படையில் இது அமைந்துள்ளது.

மரியாவை இறைவனின் தாய் என ஏற்றுக்கொள்ளும் கத்தோலிக்க மரியாளியல், அவரது அமல உற்பவம், முக்கால கன்னிமை, விண்ணேற்பு ஆகியவற்றையும் விசுவாசக் கோட்பாடுகளாக அறிக்கையிடுகிறது. இறைத்திட்டத்தில் கன்னி மரியாவுக்கு உள்ள முக்கிய இடத்தின் அடிப்படையில் அவருக்கு மேலான வணக்கம் செலுத்துவது பற்றியும் இது போதிக்கிறது. 

மரியாவின் அமல உற்பவம் என்பது மரியா பிறப்புநிலைப் பாவத்தின் கறை எதுவும் இன்றி, அவரது தாயின் வயிற்றில் உருவானார் என்று கூறும் கத்தோலிக்க கோட்பாடு ஆகும். இது தொடக்க காலம் முதலே, திருச்சபைத் தந்தையர் பறைசாற்றி வரும் நம்பிக்கை ஆகும். "மரியா இயேசுவின் தாயாகுமாறு, இறைவனின் அருளால் பாவக் கறைகளில் இருந்து பாதுகாக்கப்பட்டார்" என்று புனித அகஸ்டீன் குறிப்பிடுகிறார். "மரியா பாவம் இல்லாதவர்; அனைத்து புண்ணியங்களுக்கும் முன்மாதிரி" என்று புனித ஜெரோம் கூறியுள்ளார்.

திருச்சபையின் பல நூற்றாண்டு கால நம்பிக்கையை உறுதிப்படுத்தும் வகையில், 1854ஆம் ஆண்டு திருத்தந்தை 9ம் பயஸ், "மரியா, தான் உற்பவித்த நொடியில் இருந்தே, வல்லமை மிக்க இறைவனின் தனிப்பட்ட அருளினாலும், இயேசு கிறிஸ்துவின் பேறுபலன்களினாலும் பிறப்புநிலைப் பாவத்தின் கரைகளிலிருந்து பாதுகாக்கப்பட்டார்" என்ற விசுவாசக் கோட்பாட்டை அறிக்கையிட்டார்.

இந்த உண்மையை கன்னி மரியாவும் தம் காட்சிகளில் உறுதி செய்திருக்கிறார். 1830ஆம் ஆண்டு கத்தரீன் லபோரே என்ற புனித கன்னியருக்கு அன்னை மரியா ஒளி வட்டத்தின் நடுவே காட்சி அளித்தார். அதில், "பாவமின்றி உற்பவித்த ஓ மரியாவே, உம்மைத் தேடிவரும் எங்களுக்காக வேண்டிக் கொள்ளும்" என்று எழுதியிருந்தது. 1858ல் பெர்னதெத் சுபீருவுக்கு லூர்து நகரில் தோன்றிய அன்னை மரியா, "நாமே அமல உற்பவம்" என்று மொழிந்தார்.

மரியாவுக்கு இயேசு பிறப்பின் முன்னறிவித்த வானதூதர் அவரிடம், "இதோ, கருவுற்று ஒரு மகனைப் பெறுவீர்; அவருக்கு இயேசு என்னும் பெயரிடுவீர். அவர் உன்னத கடவுளின் மகன் எனப்படுவார்" என்றார். தம்மை சந்திக்க வந்த மரியாவிடம் எலிசபெத், "பெண்களுக்குள் நீர் ஆசி பெற்றவர்; உம் வயிற்றில் வளரும் குழந்தையும் ஆசி பெற்றதே! என் ஆண்டவரின் தாய் என்னிடம் வர நான் யார்?" என்றார். இவ்வாறு மரியா இறைவனின் தாய் என்பதை நற்செய்தி பறைசாற்றுகிறது.

"வானதூதர் அறிவித்த நற்செய்தியைக் கேட்டு இறைவனின் வார்த்தைகளுக்கு கீழ்ப்படிந்ததால், மரியா கடவுளைக் கருத்தாங்கும் வல்லமை பெற்றார்" என்று புனித இரனேயு கூறுகிறார். இதனையே கி.பி.431ஆம் ஆண்டு நடைபெற்ற எபேசு பொதுச்சங்கம், "இயேசுவில் இறைத்தன்மையும் மனிதத்தன்மையும் முழுமையாக குடிகொண்டிருக்கின்றன. எனவே, கன்னி மரியா இறைவனின் தாயே!" என்று விசுவாசக் கோட்பாடாக அறிக்கையிட்டது.

'ஆறாம் மாதத்தில் கபிரியேல் என்னும் வானதூதரைக் கடவுள் கலிலேயாவிலுள்ள நாசரேத்து என்னும் ஊரிலிருந்த ஒரு கன்னியிடம் அனுப்பினார். அவர் தாவீது குடும்பத்தினராகிய யோசேப்பு என்னும் பெயருடைய ஒருவருக்கு மண ஒப்பந்தமானவர். அவர் பெயர் மரியா' என்றும், 'இயேசுவின் தாய் மரியாவுக்கும் யோசேப்புக்கும் திருமண ஒப்பந்தம் செய்யப்பட்டிருந்தது. அவர்கள் கூடி வாழும் முன் மரியா கருவுற்றிருந்தது தெரிய வந்தது. அவர் தூய ஆவியால் கருவுற்றிருந்தார் ' என்றும் நற்செய்திகள் கூறுகின்றன. மரியா, தம் கன்னிமை குன்றாமலே இயேசுவைப் பெற்றெடுத்தார் என்பதை இவற்றிலிருந்து அறிகிறோம்.

விவிலிய சான்றுகளின் அடிப்படையில், "இயேசு அற்புதமான விதத்தில், மரியாவின் கன்னிமை சிதைவுபடாமல் பிறந்தார்" என அலக்சாந்திரியா புனித கிளெமெந்து (150-215) குறிப்பிடுகிறார். "இயேசு பிறப்பதற்கு முன்பும், அவரை வயிற்றில் கருத்தாங்கிய பொழுதும், அவரைப் பெற்றெடுத்தப் பின்பும் மரியாவின் கன்னிமையில் எந்த பழுதும் ஏற்படவில்லை" என திருச்சபைத் தந்தையர் பறைசாற்றினர். "மரியாவின் கன்னிமை நிலைக்கும் கன்னிமை" என கிறிஸ்தவ வரலாற்று ஆசிரியரான ஓரிஜன் கூறுகிறார்.

இவற்றின் அடிப்படையில் கி.பி.553 நடைபெற்ற இரண்டாம் கான்ஸ்தாந்திநோபுள் பொதுச்சங்கத்தில், "மரியா இறைவனின் தாய், எப்பொழுதும் கன்னி" என்று விசுவாச அறிக்கையிடப்பட்டது. 649ஆம் ஆண்டு கூடிய லாத்தரன் சங்கமும், "கன்னியான மரியா முக்காலத்து பெண்மணி" என்று பறைசாற்றியது. இவ்வாறு மரியா முக்காலத்திலும் கன்னியாக இருக்கிறார் என்ற நம்பிக்கை உறுதி செய்யப்பட்டது.

மரியா இறந்த பிறகு உடலோடும் ஆன்மாவோடும் விண்ணகத்துக்கு எடுத்துக்கொள்ளப்பட்டதாக தொடக்கத் திருச்சபையின் மரபு கூறுகிறது. இதன் அடிப்படையில், "மனித அவதாரம் எடுத்த இறைவன், தம் தாய் இவ்வுலகை விட்டு பிரிந்தபோது, அவரது உடலையும் அழியாமல் காத்துக்கொண்டார்; அவரை விண்ணகத்திற்கு எடுத்துச்சென்று பெருமைப்படுத்த இறைவன் திருவுளம் கொண்டார்" என்று தமாஸ்கஸ் புனித யோவான் (676–749) குறிப்பிடுகிறார்.

மரியாவின் விண்ணேற்பு பற்றிய கருத்தியல் 7ஆம் நூற்றாண்டு முதலே கிறிஸ்தவர்கள் மத்தியில் தாக்கத்தை ஏற்படுத்தி இருந்தது. மரியாவின் இறப்பு மற்றும் விண்ணேற்பு குறித்த விழாக் கொண்டாட்டங்களும் மக்களிடையே பரவலாக காணப்பட்டன. மக்களிடையே மரபு வழியாக தொடர்ந்த இந்த நம்பிக்கை 1950ஆம் ஆண்டு விசுவாசக் கோட்பாடு என உறுதி செய்யப்பட்டது. திருத்தந்தை 12ம் பயஸ், "என்றும் கன்னியும் இறைவனின் அமலோற்பவ அன்னையுமாகிய மரியா, தன் உலக வாழ்வினை நிறைவு செய்தபின் உடலோடும் ஆன்மாவோடும் விண்ணக மகிமைக்கு எடுத்துக் கொள்ளப்பட்டார்" என்று அறிக்கையிட்டார்.

"கன்னி மரியா, 'இறைவனின் தாய்' என்னும் கொடையாலும் அலுவலாலும் மீட்பரான தம் மகனோடு ஒன்றித்து இருக்கிறார்; தமக்குரிய தனிப்பட்ட அருள்கொடைகளாலும் அலுவல்களாலும் இவர் திருச்சபையோடும் நெருங்கிய முறையிலே இணைக்கப்பட்டிருக்கிறார். எனவே, நம் கடவுளும் ஆண்டவருமான இயேசு கிறிஸ்துவின் தாயும், என்றும் கன்னியுமான மாட்சிமிக்க மரியாவுக்கு நம்பிக்கை கொண்டோர் முதற்கண் வணக்கம் செலுத்த வேண்டும்" என கத்தோலிக்க திருச்சபை கற்பிக்கிறது.

"திருச்சபை மரியாவைத் தனிப்பட்டதொரு வணக்கத்தால் தக்க காரணத்துடன் பெருமைப்படுத்துகிறது. ஏனெனில், தம் மகனுக்குப் பிறகு, எல்லா வானதூதர்களுக்கும் மனிதர்களுக்கும் மேலாகக் கடவுளின் அருளால் உயர்த்தப்பட்டவரும், கிறிஸ்துவின் மறைநிகழ்ச்சிகளில் பங்கெடுத்தவருமாகிய இவர் கடவுளின் தூய்மைமிகு தாய் ஆவார். தூய கன்னியை தொடக்க முதலே, நம்பிக்கை கொண்டோர் "கடவுளின் தாய்" என்றழைத்து வணங்கினர். தங்கள் துன்பங்கள், தேவைகள் அனைத்திலும் அவரை மன்றாடி, அவரது அடைக்கலத்தில் பாதுகாப்பு பெற்றிருக்கின்றனர்" என்று இரண்டாம் வத்திக்கான் பொதுச்சங்கம் எடுத்துரைக்கிறது.



</doc>
<doc id="221223" url="https://ta.wikipedia.org/wiki?curid=221223" title="துணைச்செவ்வண்டினம்">
துணைச்செவ்வண்டினம்

துணைச்செவ்வண்டினம் அல்லது காக்ஃசிநெல்லினே (Coccinellinae) என்பது கரும்புள்ளி செவ்வண்டினக் குடும்பத்தில் ("ladybirds", காக்ஃசிநெல்லிடீ, "Coccinellidae") குடும்பத்திலுள்ள ஒரு துணைக்குடும்பச் சிறு வண்டினம் ஆகும்.


</doc>
<doc id="221225" url="https://ta.wikipedia.org/wiki?curid=221225" title="உழைப்பாளர் சிலை">
உழைப்பாளர் சிலை

உழைப்பாளர் சிலை, மே தின நினைவாகவும் உழைப்பாளர்களைப் போற்றும் விதத்திலும் சென்னையில் எழுப்பப்பட்ட சிலையாகும். மெரீனா கடற்கரையின் வடக்கே அண்ணா சதுக்கத்தில் அமையப்பெற்றுள்ள இந்தச் சிலை, சென்னையின் முக்கிய அடையாளமாகத் திகழ்கின்றது. மெரினா கடற்கரையில் அமைக்கப்பட்ட சிலைகளில் இது மிகவும் பழமையானது. மே நாள் கொண்டாட்டங்கள் நடைபெறும் முக்கிய நிகழ்விடமாகவும் உள்ளது.

1923 ஆம் வருடம் மே மாதம் தொழிலாளர் சங்கத் தலைவரான சிங்காரவேலர், மெரீனா கடற்கரையில் தொழிலாளர் உரிமைகளின் ஒப்புதலுக்காக உறுதி மொழி எடுத்துக்கொண்டார். இதுவே இந்தியாவில் மே தினத்தையொட்டி நடைபெற்ற முதல் கூட்டமாகும்..

வரலாற்றுச் சிறப்பு மிக்க இந்த நிகழ்வின் நினைவாகவும், கடற்கரையை அழகு படுத்தும் நோக்கிலும் அப்போதைய முதலமைச்சர் காமராஜர் ஒரு சிலையை எழுப்ப உத்தரவிட்டார். இதன் பேரில் அரசு கலைக் கல்லூரி முதல்வர் தேவி பிரசாத் ராய் சௌத்ரி, நான்கு தொழிலாளர்கள் கடின உழைப்பில் ஈடுப்பட்டிருக்கும் வடிவில் கல்லில் சிலையைச் செதுக்கினார். கல்லூரிக் காவலாளி ஸ்ரீனிவாசன் மற்றும் மாணவர் ராமு மாதிரியாக இருந்தனர்.. 

1959 ஆம் வருடம் ஜனவரி 25 அன்று ஆளுநர் விஷ்ணுராம் மேதியால் திறந்து வைக்கப்பட்டது.


</doc>
<doc id="221226" url="https://ta.wikipedia.org/wiki?curid=221226" title="கரும்புள்ளிச் செவ்வண்டினம்">
கரும்புள்ளிச் செவ்வண்டினம்

கரும்புள்ளிச் செவ்வண்டினம் அல்லது காக்ஃசினெல்லிடீ" (Coccinellidae"' ) என்பது வண்டுகள் வரிசையில் ஓர் உயிரினக் குடும்பம். இவை சிறிய உருவமுடைய வண்டினங்கள். ஏறத்தாழ 0.8 முதல் 18 மி.மீ வரையிலான அளவுடையவை. . இவை பார்ப்பதற்குப் பெரும்பாலும் சிவப்பு, செம்மஞ்சள் அல்லது மஞ்சள் நிறத்தில் அல்லது கருநீலச்சிவப்பு நிறத்தில் காணப்படும். இவ்வண்டுகளின் வன்சிறகில் கரும்புள்ளிகள் காணப்படுகின்றன. இச்சிறுவண்டினத்தின் கால்களும், தலையும், உணர்விழைகளும் கரிய நிறத்தில் இருக்கும். இந்த நிற அமைப்புகள் சில வண்டினங்களில் பலவாறு மாறுபட்டும் காணப்படும். பொதுவாக சிவந்த சிறகில் ஏழு கரும்புள்ளிகள் இருக்கும், ஆனால் பழுப்புநிறத்தில் பன்னிரண்டு வெள்ளைப் புள்ளிகள் உள்ள வகைகளும் உள்ளன. இக்கரும்புள்ளி செவ்வண்டினங்கள் கடலிலும், வட-தென் முனைப்பகுதிகள் தவிர உலகெங்கும் காணப்படுகின்றன. இவ்வினத்தில் ஏறத்தாழ 5,000 வகைகள் உயிரியலில் விளக்கப்பட்டுள்ளன. வட அமெரிக்காவில் மட்டும் 450 இனங்கள் உள்ளன. இங்கிலாந்தில் 'லேடிபர்டு' (ladybird) என்றும், அமெரிக்காவில் "லேடிபகு" (ladybug) அல்லது "லேடிக்கௌ" (ladycow) என்றும் அழைக்கின்றார்கள்.

இந்த வண்டினங்கள் மாந்தரின் தோட்டங்களுக்குப் பயனுடையவை. ஏனெனில் பயிரை அழிக்கும் பூச்சிகளையும் செடிப்பேன் (aphid) முதலானவற்றையும் உண்ணுகின்றன. இப்படியான பூச்சிகள், செடிப்பேன்கள் குழுவில் முட்டைகள் இட்டு, அவை வெளிவரும்பொழுது அவற்றை உண்ணும். ஆனால் "எப்பிலாக்கினினே" (Epilachninae) போன்ற குடும்பத்தைச் சேர்ந்த சில செவ்வண்டின வகைகள் செடிகளின் பகுதிகளையே உண்ணும், ஆகவே அப்படியான வகைகள் வரவேற்கத்தக்கதாகக் கருதப்படுவதில்லை.


</doc>
<doc id="221233" url="https://ta.wikipedia.org/wiki?curid=221233" title="மரியாளியல்">
மரியாளியல்

இயேசுவின் தாய் மரியாவைப் பற்றிய இறையியல் கண்ணோட்டமே மரியாளியல் என்று அழைக்கப்படுகிறது. கன்னி மரியாவின் வாழ்வு, குணநலன்கள், இறைவனின் திட்டத்தில் அவருக்குள்ள பங்கு ஆகியவை பற்றி நற்செய்திகளும், கிறிஸ்தவ மரபும் தரும் செய்திகளின் ஆய்வியல் கல்வியாக இது விளங்குகிறது.

கத்தோலிக்கத் திருச்சபையின் மரியாளியல் என்பது கன்னி மரியாவைப் பற்றி தொடக்க காலத்தில் எழுந்த கருத்துருக்கள், திருத்தந்தையரின் விளக்கங்கள், புனிதர்கள் எழுதிய நூல்கள் ஆகியவற்றின் அடிப்படையில் அமைந்துள்ளது. வரலாற்றில் நிகழ்ந்த கன்னி மரியாவின் காட்சிகள் பற்றிய ஆய்வுக் கண்ணோட்டத்தையும் இது கொண்டிருக்கிறது. இறைத்திட்டத்தில் மரியாவுக்கு உள்ள முக்கிய இடத்தின் அடிப்படையில் அவருக்கு மேலான வணக்கம் செலுத்துவது பற்றியும் கத்தோலிக்கத் திருச்சபையின் மரியாளியல் போதிக்கிறது. மரியாவை இறைவனின் தாய் என ஏற்றுக்கொள்ளும் கத்தோலிக்க மரியாளியல், அவரது அமல உற்பவம், முக்கால கன்னிமை, விண்ணேற்பு ஆகியவற்றையும் விசுவாசக் கோட்பாடுகளாக அறிக்கையிடுகிறது.

கிழக்கு மரபுவழி திருச்சபையின் மரியாளியல், கன்னி மரியாவை இறைவனின் தாய் என்ற சிறப்பு பெயருடன் கொண்டாடுகிறது. இதன் மூலச்சொல்லான தியோடோக்கோஸ் என்பதற்கு கடவுளைச் சுமந்தவர் என்பது பொருள். இங்கு மரியாவின் தாய்மை நித்திய கடவுளைப் பெற்றெடுத்தவர் என்ற பொருள் தராது. இறைமகன் இயேசுவைக் கருத்தாங்கி பெற்றெடுத்ததால் மரியா "இறைவனின் தாய்" என்று அழைக்கப்படுகிறார். இதில் மரியாவின் கன்னித் தாய்மை முக்கிய இடம் பெறுகிறது. மரியா பிறப்புவழிப் பாவமின்றி தோன்றினார் என்ற "அமல உற்பவ" கோட்பாட்டை கிழக்கு மரபுவழி திருச்சபை ஆதரிக்கவில்லை.

ஆங்கிலிக்க திருச்சபையினரின் மரியாளியல் பொதுவாக கத்தோலிக்க கோட்பாடுகளை ஆதரிக்கிறது. இயேசு பிறப்பின் முன்னறிவிப்பு (மார்ச் 25), மரியா எலிசபெத்தை சந்தித்தல் (மே 31), மரியாவின் விண்ணேற்பு (ஆகஸ்ட் 15), மரியாவின் பிறப்பு (செப்டம்பர் 8), மரியாவின் அமல உற்பவம் (டிசம்பர் 8) ஆகிய கத்தோலிக்க விழாக்கள் ஆங்கிலிக்க திருச்சபையிலும் கொண்டாடப்படுகின்றன. இருப்பினும் சில ஆங்கிலிக்க பிரிவுகள் மரியாள் வணக்கத்தை ஏற்றுக்கொள்வதில்லை.

சீர்திருத்தத் திருச்சபைகள் மரியாள் பற்றிய கருத்தியலில் ஒன்றுக்கொன்று முரண்படுகின்றன. இவை மரியாள் வணக்கத்தை ஏற்றுக்கொள்ளாததுடன், இறைமகன் இயேசுவை உலகிற்கு கொண்டு வந்த கருவியாக மட்டுமே அவரைப் பார்க்கின்றன. கடவுளின் மீட்புத் திட்டத்தில் மரியாவுக்கு முக்கியப் பங்கு இல்லை என்பதே இவற்றின் பொதுவானக் கருத்தாக உள்ளது.

மரியாவைப் பற்றிய கருத்தியல் நற்செய்திகளிலேயே காணப்படுகிறது என்றாலும், கிறிஸ்தவ மரபு சார்ந்து எழுந்த நூல்களே மரியாளியல் தோற்றத்திற்கு முதன்மையான காரணமாக அமைந்தன. தொடக்க திருச்சபையின் தந்தையர்கள், மரியாவின் கன்னித் தாய்மையைப் பற்றி அதிகமாக எடுத்துரைத்தனர். "மரியாவின் கீழ்ப்படிதலே மனிதகுல மீட்பரான இயேசுவை உலகிற்கு கொண்டு வந்தது" எனப் புகழ்ந்ததுடன், மரியாவை புதிய ஏவாளாகவும் அவர்கள் எடுத்துக்காட்டினர். "மரியாவின் கன்னிமை நிலைக்கும் கன்னிமை" என ஓரிஜன் உள்ளிட்ட தொடக்க கால கிறிஸ்தவ எழுத்தாளர்கள் பறைசாற்றினர்.

கி.பி.431ஆம் ஆண்டு நடைபெற்ற எபேசு பொதுச்சங்கம், இயேசுவின் தாய் மரியாவை இறைவனின் தாய் என அறிக்கையிட்டது. இயேசுவின் இறைத்தன்மையை எதிர்த்த நெஸ்தோரிய தப்பறையைக் கண்டித்து, "இயேசுவில் இறைத்தன்மையும் மனிதத்தன்மையும் ஒன்றுக்கொன்று குறைவுபடாமல் முழுமையாக குடிகொண்டிருக்கிறது. எனவே, மரியா இறைவனின் தாயாக விளங்குகிறார்" என்று விளக்கம் அளித்தது. அதுமுதல் மரியா மீதான பக்தி கிறிஸ்தவர்களிடையே விரைந்து பரவியது. மரியாவை சித்தரிக்கும் தொடக்க கால சுவர் ஓவியங்களும், மரியாவைப் பற்றிய இறையியல் கருத்துகள் தோன்ற காரணமாக அமைந்தன.

4ஆம் நூற்றாண்டைச் சேர்ந்த நூல்கள், மரியாவின் விண்ணேற்பு பற்றிய கருத்தியலை முன்வைக்கின்றன. திருத்தூதர்களின் மரபின் அடிப்படையில் விண்ணேற்பு பற்றிய கருத்து தோன்றியதாக கூறப்படுகிறது. திருவெளிப்பாடு நூலின் 12ஆம் அதிகாரத்தில் காணப்படும் பெண்ணின் உருவகமும் மரியாவின் விண்ணேற்பை அடையாளப்படுத்துவதாக பலரும் கருதினர். மரியாவின் அமல உற்பவம் பற்றிய கருத்தியல் 7ஆம் நூற்றாண்டில் தோன்றி வளர்ந்தது.

கிறிஸ்தவத் திருச்சபைகளில் காணப்படும் மரியாளியலை அதன் ஆய்வுக்கான காரணத்தின் அடிப்படையில் மூன்று விதமாகப் பிரிக்கலாம். கத்தோலிக்கத் திருச்சபையே மரியாளியல் குறித்த கருத்தியலில் அதிக கண்ணோட்டங்களைக் கொண்டிருக்கிறது.

இறையியல் சார்ந்த மரியாளியல் என்பது தொடக்கக் காலம் முதலே வளர்ச்சி அடைந்த கிறிஸ்தவ இறையியல் கருத்துக்களின் அடிப்படையிலான ஆய்வு ஆகும். திருச்சபைத் தந்தையர் காலம் தொடங்கி, கிறிஸ்தவ சிந்தனையில் மரியாவைப் பற்றிய கருத்துருக்கள் வளர்ச்சி அடைந்த கண்ணோட்டத்தை இது விவரிக்கிறது. மீட்புத் திட்டத்தில் மரியாவின் தனித்த பங்கை குறிப்பிட்ட சில கோணங்களில் இது விளக்கிக் காட்டுகிறது.

கோட்பாடுகள் சார்ந்த மரியாளியல் என்பது திருச்சபையின் அதிகாரப்பூர்வ மறைக்கோட்பாடுகள் அடிப்படையிலான ஆய்வு ஆகும். திருத்தூதர்களின் நம்பிக்கை அறிக்கை தொடங்கி, நற்செய்தி நூல்கள் தரும் செய்திகள், மரபின் அடிப்படையில் உருவான கோட்பாடுகள் ஆகியவற்றை விவரிப்பதாக இது அமைந்துள்ளது. இயேசுவின் வாழ்வில் மரியாவுக்கு உள்ள முக்கியப் பங்கு குறித்து இது விளக்கம் அளிக்கிறது.

அமைப்புகள் சார்ந்த மரியாளியல் என்பது வெவ்வேறு திருச்சபைகளின் கருத்தியல்களுக்கு ஏற்ப மேற்கொள்ளப்படும் ஆய்வாக இது விளங்குகிறது. மீட்புத் திட்டத்தில் மரியாவின் அருள்நிலை, அவரது பங்கு மற்றும் முக்கியத்துவம் ஆகியவைப் பற்றியும், மரியாவுக்குக் கிறிஸ்தவர்கள் தங்கள் வாழ்வில் அளிக்க வேண்டிய இடம், செலுத்த வேண்டிய வணக்கம் முதலியவைப் பற்றியும் இது விவரிக்கிறது.


</doc>
<doc id="221252" url="https://ta.wikipedia.org/wiki?curid=221252" title="2014 கொனிஃபா உலகக் கால்பந்து கிண்ணம்">
2014 கொனிஃபா உலகக் கால்பந்து கிண்ணம்

2014 கொனிஃபா உலகக் கால்பந்து கிண்ணம் ("2014 ConIFA World Football Cup") என்பது கொனிஃபா என அழைக்கப்படும் சுயாதீன கால்பந்துக் கழகங்களின் கூட்டமைப்பினால் நடத்தப்பட்ட முதலாவது ஆட்டத் தொடர் ஆகும். இப்போட்டித் தொடர் ஃபீஃபா கூட்டமைப்பில் அங்கம் பெறாத நாடுகள், சிறுபான்மையினம், நாடற்றவர்கள் ஆகியோரின் கால்பந்து அணிகளுக்கு இடையே இரண்டாண்டுகளுக்கு ஒரு முறை நடத்தப்படுகிறது. 2014 ஆம் ஆண்டின் ஆட்டங்கள் அனைத்தும் சுவீடன் நாட்டின் ஓஸ்டர்சுன்ட் நகரில் சாப்மி பிராந்திய கால்பந்து அணி இப்போட்டிகளை நடத்தியது..

2013 மே மாதத்தில் 2014 போட்டித்தொடரை நடத்துவதற்கு சாப்மி தேர்ந்தெடுக்கப்பட்டதாக கொனிஃபா ஆறிவித்தது. அழைக்கப்பட்ட அணிகளே பங்குபற்றின. 2014 சூன் 1 முதல் சூன் 8 வரை ஆட்டங்கள் இடம்பெற்றன. அனைத்துப் போட்டிகளும் 6000-இடவசதியுள்ள சாம்கிராஃப்ட் அரங்கில் இடம்பெற்றன.

இத்தொடரில் 12 அணிகள் பங்குபற்றின. காத்தலோனியா ராப்பா நூயி ஆகிய அணிகளும் இப்போட்டியில் பங்குபற்றுவதாக அறிவித்திருந்தன. ஆனாலும் பின்னர் அவர்கள் பங்குபற்ற மறுப்புத் தெரிவித்தன. சான்சிபார், கியூபெக் அணிகளும் கடைசி நேரத்தில் போட்டிகளில் பங்குபற்ற முடியவில்லை.

போட்டித் தொடரின் போது, பங்குபற்றும் அணிகளின் கலாசாரத்துடன் தொடர்புடைய பல நிகழ்வுகள் ஒழுங்குபடுத்தப்பட்டிருந்தன.

இப்போட்டித் தொடரில் பங்குபற்றிய 12 அணிகளும் பின்வருமாறு:

இந்த 12 அணிகளில் எட்டு அணிகள் வீவா உலகக்கோப்பை போட்டித் தொடர்களில் பங்குபற்றியிருந்தன.




</doc>
<doc id="221256" url="https://ta.wikipedia.org/wiki?curid=221256" title="என். எம். சோசி">
என். எம். சோசி

என். எம். சோசி ("N. M. Joshi", என். எம். ஜோஷி, 1875 - மே 30, 1955) என்று சுருக்கமாக அழைக்கப் பெறும் நாராயண மல்கர் சோசி ("Narayan Malhar Joshi") ஒரு தொழிற்சங்கவாதியாக விளங்கியவர். தொழிலாளர்களின் உரிமைகளுக்காகவும் நலன்களுக்காகவும் பாடுபட்டவர். தொழிலாளர்களுக்காக மருந்தகங்களும் தொழிற்பயிற்சிப் பள்ளிகளும் கூட்டுறவுக் கழகங்களும் உருவாக வழி வகைகளைச் செய்தார்.

மகாராட்டிர மாநிலம் கொலாபா மாவட்டத்தில் பிறந்தார். புனேயில் நியூ இங்கிலீஷ் பள்ளியிலும் மும்பையில் டெக்கான் கல்லூரியிலும் பயின்றார்.

1909-ஆம் ஆண்டில் இந்திய ஊழியர்கள் கழகத்தில் சேர்ந்தார், அந்நிறுவனத்தில் 1940 வரை பணி புரிந்தார். 1911 இல் சமூகத் தொண்டு லீகு என்னும் ஒரு தொண்டு அமைப்பை நிறுவினார். அனைத்திந்திய தொழிற்சங்கப் பேராயத்தின் (ஏ ஐ டி யூ சி )பொதுச் செயலாளாராக 1925 முதல் 1929 வரையிலும் மீண்டும் 1940 முதல் 1948 வரையிலும் பதவி வகித்தார். 1921 ஆம் ஆண்டில் சோசி நடுவண் சட்ட மன்றத்திற்கு உறுப்பினராக அமர்த்தப்பட்டார். 1922இல் பன்னாட்டுத் தொழிலாளர் அமைப்பில் ( ஐ எல் ஓ) நிருவாகக் குழுவில் துணை உறுப்பினராகவும் 1934 இல் உறுப்பினராகவும் இருந்தார். 1931 இல் சோசி ஏ. ஐ. டி. யூ. சி என்னும் அமைப்பிலிருந்து விலகி அனைத்திந்திய தொழிற் சங்கக் கூட்டமைப்பில் சேர்ந்தார். வட்ட மேசை மாநாட்டில் 1930 ஆம் ஆண்டிலும் 1932 ஆம் ஆண்டிலும் கலந்து கொண்டார். 1947 இல் நடுவண் அரசு ஊதியக் குழுவில் உறுப்பினராக அமர்த்தப்பட்டார்.

1955 ஆம் ஆண்டு மே மாதம் 30 ஆம் பக்கலில் மும்பையில் மாரடைப்பால் காலமானார். அவர் நினைவைப் போற்றும் வண்ணம் மும்பை நகரின் ஒரு பகுதிக்கு 'எம்.என் சோசி மார்க்' என்று பெயர் சூட்டப் பட்டுள்ளது.



</doc>
<doc id="221257" url="https://ta.wikipedia.org/wiki?curid=221257" title="வளிமங்களின் இயக்கக் கோட்பாடு">
வளிமங்களின் இயக்கக் கோட்பாடு

வளிமங்களின் இயக்கக் கோட்பாடு ("Kinetic theory of gases") என்பது வளிமங்களின் அணுக்களும் மூலக்கூறுகளும் தொடர்ந்து இயங்கிக் கொண்டே இருக்கின்றன எனக் கூறுகிறது. வளிமங்களுக்கு தனியான கன அளவு இல்லை. அது கிடைக்கும் இடத்தினை முழுமையாக நிரப்புகின்றது. பாயில் விதி, சார்லசு விதி போன்ற விதிகள் வளிமத்தின் கன அளவு, அவைகளின் அழுத்தம் மற்றும் தனிவெப்ப நிலை இவைகளுக்குண்டான தொடர்பினைக் காட்டுகின்றன. வளிமத்தின் இயக்க நிலைக் கோட்பாட்டின் முக்கிய கருது கோள்களாவன:

இவையே வளிமங்களின் இயக்க கோட்பாட்டின் சில முக்கிய கருது கோட்களாகும்.



</doc>
<doc id="221258" url="https://ta.wikipedia.org/wiki?curid=221258" title="பன்ட்ரி (மராத்தி திரைப்படம்)">
பன்ட்ரி (மராத்தி திரைப்படம்)

பன்ட்ரி அல்லது ஃபன்ட்ரி (மராத்தி: फॅंड्री, ஆங்கிலம்: "Fandry") என்பது மராத்தி மொழியில் உள்ள கிளை மொழியான கைக்காடி மொழியில் எடுக்கப்பட்டு பல விருதுகளைப் பெற்றுள்ள படமாகும். கைக்காடி மொழியில் "பன்ட்ரி" என்றால் பன்றி என்று அர்த்தம். கைக்காடி மொழியானது ஒரு திராவிட மொழியின் தாக்கத்தைக் கொண்ட மொழியாகும். இத் திரைப்பட இயக்குநர் நாகராஜ் மஞ்சுளேவிற்கு இதுவே முதல் படம். இப்படத்தின் கதை சாதி அடிப்படையில் அமைந்து ஒருதலைக்காதலை மையமாக வைத்து நகருகிறது. மகாராஷ்டிர மாநிலத்தில் உள்ள அகமத் நகருக்கு அருகில் அமைந்துள்ள ஒரு கிராமத்தில் இருக்கும் தலித் குடும்ப இளைஞனைப் பற்றிய கருக்கதையைக்கொண்டதாகவும், சாதிய வன்கொடுமையை எதிர்ப்பதாகவும் அமைந்துள்ள படம்.

இந்த திரைப்படம் காதலர் தினமான பிப்ரவரி 14, 2014 அன்று வெளியிடப்பட்டது.மும்பையில் நடந்த சர்வதேச திரைப்பட விழாவில் கிராண்ட் ஜூரி விருது பெற்றது. 61 வது தேசிய திரைப்பட விருதுகள் வழங்கும் நிகழ்ச்சியில் இதன் இயக்குனருக்கு சிறந்த முதல் திரைப்படத்திற்கான இந்திரா காந்தி விருது கிடைத்தது.

அகோல்நர் கிராமத்தின் ஒதுக்குப்புறத்தில் உள்ள குடிசையில் ஜாபியாவின் குடும்பம் கடும் உழைப்பைச் செலுத்தி வாழ்க்கையைக் கழிக்கிறது. ஜாபியாவை சத்ரபதி சிவாஜி வித்யாலயாவில் கல்வி கற்க அனுப்புகின்றனர் குடும்பத்தினர். பல தொழில் செய்து வாழும் அவன் குடும்பத்தினர், ஊரெல்லாம் சுற்றி அலையும் பன்றியையும் வளர்க்கின்றனர். அவனது மூத்த அக்கா வரதட்சணையின் காரணமாக வீட்டோடு இருக்க, இரண்டாவது அக்காவுக்கு திருமணம் நிச்சயிக்கப்படுகிறது. மணமகனின் வீட்டார் கேட்கும் வரதட்சணையைக் கொடுக்க அவன் அப்பா கடுமையாக உழைக்கிறார். ஆனால் ஜாபியாவிற்கு இதுபற்றிய கவலை ஏதும் இல்லை. அவனுடன் படிக்கும் மேல் சாதிப்பெண்ணான ஷாலுவோடு ஒருதலைக்காதல் வசப்படுகிறான். அவளைப்போல் தானும் சிவப்பாக இருந்தால் தன்னைக் காதலிப்பாள் என்று கருதி, கருங்குருவியின் சாம்பலைப் பூசினால் தான் சிகப்பாகவும், வசீகரமாகவும் மாறிவிடலாம் என தொன்மக் கதையில் சொல்லப்படது போல் கருங்குருவியை தினமும் மரத்துக்கு மரம் தேடி அலைகிறான். கருங்குருவியையும், ஷாலுவையும் தன் நண்பனோடு பின்தொடர்கிறான். இதற்காக பல துன்பங்களுக்கு ஆளாகிறான். ஒருநாள் அந்த ஊரின் திருவிழா நடக்கும்போது, அவர்கள் வளர்க்கும் பன்றி, சாமியின் பிரதிமை ஊர்வலத்திற்குள் வந்து தீட்டை ஏற்படித்திவிட்டதாக ஊர் ஆதிக்க சாதியினர் கூற, அப்பன்றியைப் பிடிக்க முற்படுகிறார்கள்.

இந்தக் காட்சியை மற்றவர்கள் ஏளனம் செய்து இழிவுபடுத்துகிறார்கள். அப்போது அவர்களைத்தட்டிக் கேட்கும் ஜாபியா, அவர்களின் மேல் கல்லை எடுத்து எறிகிறான், அதோடு காட்சிகள் முடிகிறது. இழிவாகப் பேசும் மக்களின் மேல் எறியும் கல்லை சாதியின் மீது எறிவதாக இயக்குனர் காட்டியிருக்கிறார்.

இந்தியாவிலும் வெளிநாடுகளிலும் நல்ல விமர்சனங்களைப் பெற்றுள்ளது. இப்படம் வணிக ரீதியாக வெற்றி பெற்றுள்ளது.
இந்த திரைப்படம் பல்வேறு திரைத் திருவிழாக்களில் திரையிடப்பட்டுள்ளது. இதனால் நாகராஜ் மஞ்சுளேவுக்கு சிறந்த இயக்குனருக்கான விருதுகள் வழங்கப்பட்டன.


</doc>
<doc id="221259" url="https://ta.wikipedia.org/wiki?curid=221259" title="மரியாவின் பிறப்பு">
மரியாவின் பிறப்பு

மரியாவின் பிறப்பு என்பது இயேசு கிறித்துவின் தாயான தூய கன்னி மரியாவின் பிறந்த நாளைக் குறிக்கிறது. திருமுறை சாராத கி.பி.2ஆம் நூற்றாண்டு நூலான யாக்கோபின் முதல் நற்செய்தியில் இருந்து அவரது பெற்றோரின் பெயர் யோவாக்கிம் - அன்னா என்று அறிந்து கொள்கிறோம். மரியாவின் பிறப்பு விழா செப்டம்பர் 8ந்தேதி கொண்டாடப்படுகிறது.

கி.பி.2ஆம் நூற்றாண்டில் எழுதப்பட்ட யாக்கோபின் முதல் நற்செய்தி, கன்னி மரியாவின் பிறப்பைப் பின்வருமாறு எடுத்துரைக்கிறது:

எருசலேம் நகரில் வாழ்ந்த செல்வந்தரான யோவாக்கிம் (சுவக்கீன்), அவரது மனைவி அன்னா (அன்னம்மாள்) இருவரும் குழந்தைப்பேறு இல்லாமல் முதுமை அடைந்தனர். இறைவன் தமது வானதூதர் வழியாக மரியாவின் பிறப்பை அவர்களுக்கு முன்னறிவித்தார். அதனால் மனம் மகிழ்ந்த இருவரும் பிறக்கப் போகும் குழந்தையை எருசலேம் ஆலயத்தில் அர்ப்பணிப்பதாக நேர்ந்து கொண்டனர். பத்தாம் மாதத்தில் அன்னா தனது குழந்தையைப் பெற்றெடுத்தார். வானதூதர் அறிவித்தபடியே அக்குழந்தைக்கு மரியா (கடலின் நட்சத்திரம்) என்று பெயரிட்டனர். 

மரியாவுக்கு மூன்று வயது ஆனபோது, அவரது பெற்றோர்கள் மரியாவை எருசலேம் ஆலயத்தில் அர்ப்பணித்தனர். அங்கிருந்த கல்வி சாலையில், மரியா எபிரேய எழுத்துகளை எழுதவும் வாசிக்கவும் கற்றுக்கொண்டார். விவிலியத்தின் பழைய ஏற்பாட்டு நூல்களை படித்து, அதில் இருந்த மெசியா பற்றிய இறைவாக்குகளின் பொருளை கேட்டு தெரிந்து கொள்வதில் மிகவும் ஆர்வமாக இருந்தார். மறைநூல்களின் வார்த்தைகளை வாசித்து அவற்றை மனதில் இருத்தி சிந்திப்பதில் மரியா ஆர்வம் கொண்டிருந்தார்; பாடல்களைப் பாடுவதிலும், செபிப்பதிலும் சிறந்து விளங்கினார். ஆலயத்திற்கு தேவையான திரைச் சீலைகளை நெய்வதிலும் நன்கு தேர்ச்சி பெற்றார்.

மரியாவின் பிறப்பு பற்றி யாக்கோபின் முதல் நற்செய்தியில் காணப்படும் செய்தியே, திருச்சபையின் மரபாக இந்நாள் வரை நிலைத்திருக்கிறது. அத்துடன் மரியாவின் பிறப்பு செப்டம்பர் 8ஆம் தேதி நிகழ்ந்ததாகவும் பழங்காலம் முதலே நம்பப்படுகிறது. இறைமகன் இயேசுவின் தாயாகுமாறு, அன்னாவின் வயிற்றில் கன்னி மரியா கருவாக உருவானபோதே பிறப்புநிலைப் பாவமின்றி உற்பவித்ததாக கத்தோலிக்க திருச்சபை கற்பிக்கிறது.

கத்தோலிக்க திருச்சபையில் இயேசுவின் பிறப்பைப் போன்று, கன்னி மரியா, திருமுழுக்கு யோவான் ஆகியோரின் பிறப்பு விழாவாக கொண்டாடப்படுகிறது. கன்னி மரியாவின் பிறப்பு விழா செப்டம்பர் 8ஆம் தேதி சிறப்பிக்கப்படுகிறது. கிழக்கு மரபுவழி திருச்சபையில் ஜூலியன் நாட்காட்டியின்படி செப்டம்பர் 8ல் அதாவது கிரகோரியன் நாள்காட்டியில் செப்டம்பர் 21ந்தேதி கொண்டாடப்படுகிறது.


</doc>
<doc id="221267" url="https://ta.wikipedia.org/wiki?curid=221267" title="பிரம்ம சூத்திர விளக்க உரை (நூல்)">
பிரம்ம சூத்திர விளக்க உரை (நூல்)

பிரம்ம சூத்திர விளக்க உரை (நூல்) பாதராயணர் வட மொழியான சமசுகிருதத்தில் 555 சுலோகங்களுடன் எழுதியதை, ஆதி சங்கரர், இராமானுஜர், மத்வர் மற்றும் பலர் இந்நூலுக்கு சமசுகிருத மொழியில் விளக்க உரை எழுதியுள்ளனர். இவற்றுள் ஆதிசங்கரரின் விளக்க உரைகளே இந்நூலில் அதிகம் கையாளப்பட்டுள்ளது. ஆன்ம அறிவை மேம்படுத்திக் கொள்ள விரும்புவர்கள் இந்நூலை படிப்பது அவசியம்.

தமிழில் இந்நூலை பி. எஸ். ஆச்சார்யா மொழிபெயர்த்து, நர்மதா பதிப்பகம் வெளியிட்டுள்ளது.

பிரம்ம சூத்திரத்தின் மூல நூலின் ஆசிரியரான பாதராயணரின் வாழ்ந்த காலம் கி. மு., இரண்டாம் நூற்றாண்டு என கணக்கிடப்பட்டுள்ளது. பகவத் கீதையில் பிரம்ம சூத்திரம் நூலில் கூறப்பட்ட கருத்துக்கள் வருவதால் இது கீதைக்கு முற்பட்டதெனத் தெளிவாகிறது.

பிரம்ம சூத்திரம் நூல் நான்கு அத்தியாங்களுடன், ஒவ்வொரு அத்தியாயமும் நான்கு பாதங்களுடன்; மொத்தம் 187 அதிகரணங்கள் (தலைப்புகள்) மற்றும் 550 சூத்திரங்களைக் கொண்டுள்ளது. உதாரணமாக 1.1.1 என்றால் முதல் அத்தியாயம், முதல் பாதம், முதல் சூத்திரம் ஆகும். ஆனால் இந்நூலில் 550 சூத்திரங்களுக்கு மட்டுமே விளக்க உரைகள் அமைந்துள்ளது.





பிரம்ம சூத்திரம் எனும் நூலுக்கு வேறு பல சிறப்பு பெயர்களும் உள்ளது. 

பிரம்ம சூத்திரம் விளக்க உரை நூலானது பிரம்மம், பிரபஞ்சம், ஜீவாத்மா, மற்ற சீவராசிகள், மறுபிறவி, மற்றும் முக்தி பற்றி பிரதட்சம் (நேரில் பார்த்து அறிதல்), தர்க்கம், யுக்தி மற்றும் அனுமானம் போன்ற வழிகளில் விஞ்ஞான ரீதியாக விரிவாக ஆராய்கிறது.

இந்நூலின் தமிழ் தொகுப்பாசிரியர், பிரம்ம சூத்திர விளக்க உரைக்கு சங்கரரின் விளக்க உரையையே அதிகமாக கையாண்டுள்ளார். எனவே இந்நூலுக்கு ஆதிசங்கரர் அளித்துள்ள சில விளக்கங்களை காண்போம்.














</doc>
<doc id="221281" url="https://ta.wikipedia.org/wiki?curid=221281" title="சுயாதீன கால்பந்துக் கழகங்களின் கூட்டமைப்பு">
சுயாதீன கால்பந்துக் கழகங்களின் கூட்டமைப்பு

கொனிஃபா ("CONIFA") என அழைக்கப்படும் சுயாதீன கால்பந்துக் கழகங்களின் கூட்டமைப்பு ("CONfederation of Independent Football Associations") என்பது 2013 ஆம் ஆண்டில் ஆரம்பிக்கப்பட்ட ஒரு கால்பந்துக் கழகங்களின் ஒரு கூட்டமைப்பு ஆகும். ஃபீஃபா என்ற பன்னாட்டுக் கால்பந்து சங்கங்களின் கூட்டமைப்பில் உறுப்புரிமை அற்ற நாடுகள், அங்கீகரிக்கப்படாத நாடுகள், சிறுபான்மையினம், நாடற்றோர், மற்றும் சிறு பிராந்தியங்கள் ஆகியவற்றின் தேசிய கால்பந்து அணிகள் அங்கத்துவம் பெற்றுள்ளன. இவ்வமைப்பினால் நடத்தப்பட்ட முதலாவது கொனிஃபா உலகக் கிண்ணப் போட்டி 2014 ஆம் ஆண்டு சூன் 1 முதல் சூன் 8 வரை சுவீடனின் ஓஸ்டர்சுன்ட் நகரில் நடைபெற்றது.

 ஐரோப்பா
 ஆப்பிரிக்கா
ஆசியா
 வடக்கு மற்றும் நடு அமெரிக்கா

சில மாதங்கள் கொனிஃபாவில் உறுப்பினராக இருந்த கியூபெக் கால்பந்து அணி பின்னர் விலகிக் கொண்டது. இவ்வணி கியூபெக் கால்பந்துக் கூட்டமைப்பில் அங்கம் வகிக்கின்றது. இக்கூட்டமைப்பு வட, மத்திய அமெரிக்க மற்றும் கரீபியன் கால்பந்துக் கூட்டமைப்பில் இணைய காலப்போக்கில் கோரும் என எதிர்பார்க்கப்பட்டதால், கியூபெக் கால்பந்து அணி கொன்காகாஃப் அல்லது ஃபீஃபாவில் உறுப்புரிமையுள்ள அணிகளுடன் மட்டுமே பன்னாட்டுப் போட்டிகளில் பங்குபற்றும் என முடிவு செய்தது. 




</doc>
<doc id="221286" url="https://ta.wikipedia.org/wiki?curid=221286" title="மரியாவின் விழாக்கள்">
மரியாவின் விழாக்கள்

கிறிஸ்தவ திருச்சபைகள் பல்வேறு விழாக்கள் மூலம் இயேசுவின் தாயான கன்னி மரியாவைக் கொண்டாடுகின்றன. இந்த விழாக்கள் மூலம் கடவுளின் திட்டத்தில் மரியாவின் பங்கும், இயேசுவின் வாழ்வில் அவருக்கு உள்ள தொடர்பும் சிறப்பிக்கப்படுகின்றன. மரியாளியல் கோட்பாடுகளைச் சிறப்பிக்கும் விதமாகவும், மரியாவின் காட்சிகளைச் சிறப்பிக்கும் விதமாகவும் சில விழாக்கள் அமைந்துள்ளன.

தூய கன்னி மரியாவுக்கு மேலான வணக்கம் செலுத்தும் கத்தோலிக்கத் திருச்சபை, அவருக்குப் பல விழாக்களைக் கொண்டாடி மகிழ்கிறது. மரியாவைப் பற்றி விசுவாசக் கோட்பாடுகளைப் பெருவிழாக்களாகவும், இயேசுவோடு தொடர்புடைய நிகழ்வுகளை விழாக்களாகவும் கொண்டாடுகிறது. மரியாவின் சிறப்புப் பெயர்களை பொது நினைவாகவும், காட்சிகளை விருப்ப நினைவாகவும் சிறப்பிக்கிறது. 





இயேசுவின் தாய் மரியாவுக்கு கிழக்கு மரபுவழி திருச்சபையில் பின்வரும் விழாக்கள் சிறப்பிக்கப்படுகின்றன.



ஆங்கிலிக்க ஒன்றியத்தில் பின்வரும் விழாக்கள் கன்னி மரியாவை சிறப்பிக்கின்றன.


லூதரனிய திருச்சபையில் பின்வரும் விழாக்களில் இயேசுவின் தாய் மரியா நினைவுகூரப்படுகிறார்.



</doc>
<doc id="221288" url="https://ta.wikipedia.org/wiki?curid=221288" title="ஈர்ப்பு முதிர்வு">
ஈர்ப்பு முதிர்வு

தொடரும் நோயெதிர்ப்பு நிகழ்வுகளின்போது எதிர்ப்பிகளுக்கெதிராக அதிக முதிர்ச்சியுள்ள எதிர்ப்பான்களை ஈர்ப்பு முதிர்வு (affinity maturation) என்னும் நிகழ்முறையின் மூலம் பி செல்கள் உருவாக்குகின்றன. ஓம்புயிரானது மீண்டும், மீண்டும் ஒரே எதிர்ப்பியை எதிர்கொள்ளும்போது அவ்வெதிர்ப்பிக்கெதிரான அதிகளவு ஈர்ப்பினைக் கொண்ட எதிர்ப்பான்களை உருவாக்குகின்றது. முதன் முதலாக ஒரு எதிர்ப்பியை எதிர்கொண்டதைக் காட்டிலும் அதனுடன் பிணையவல்ல அதிகமான அளவு ஈர்ப்பு கொண்ட எதிர்ப்பான்கள் அதே எதிர்ப்பியை இரண்டாம் முறை எதிர்கொள்ளும்போது உண்டாகிறது. உயிருடலிய ஈர்ப்பு முதிர்வு உடற்செல் மிகுமாற்றம், படியாக்கத்தேர்வு ஆகிய கொள்கைகள் அடிப்படையில் உருவாகின்றது. இதேக் கொள்கைகள் உயிரித் தொழில்நுட்ப ஆய்வு முறைகளில் எதிர்ப்பான்களின் ஈர்ப்பு முதிர்வு அதிகரிக்கப் பயன்படுத்தப்படுகிறது.


</doc>
<doc id="221291" url="https://ta.wikipedia.org/wiki?curid=221291" title="வளிமங்களின் அழுத்தத்திற்கான சமன்பாடு">
வளிமங்களின் அழுத்தத்திற்கான சமன்பாடு

வளிமங்களின் அழுத்தத்திற்கான சமன்பாட்டினை (Expression for gaseous pressure) அவைகளின் இயக்கக் கோட்பாட்டின் துணையுடன் காணலாம். ஒரு வளிமம் L பக்கங்களைக் கொண்ட ஒரு செவ்வகக் கலனில் இருப்பதாகக் கொள்வோம். இக்கலத்திலுள்ள அணுக்கள் அல்லது மூலக்கூறுகளின் எண்ணிக்கை n என்றும் அவை ஒவ்வொன்றின் நிறை m என்றும் கொள்வோம். இவை ஒவ்வொன்றும் வெவ்வேறு திசைகளில் வெவ்வேறு திசைவேகங்களுடன் செல்கின்றன. ஒரு குறிப்பிட்ட வெப்பநிலையில் அணுக்களின் திசை வேகத்தினை c என்போம். இருக்கும் n துகள்களில் 1\3 துகள்கள் X அச்சு திசையிலும், அதுபோல் 1\3 துகள்கள் Y திசையிலும் மற்றும் ஒரு 1\3 துகள்கள் Z திசையிலும் பயணிப்பதாகக் கொள்வோம். அதாவது அவைகள் முன்னும் பின்னுமாகவும், வல இடமாகவும், மேலும் கீழுமாகவும் முறையே இயங்குகின்றன. ஒரு அணு இடமிருந்து வலமாக இயங்குவதாக வைத்துக்கொள்வோம். இது வலப்பக்க மற்றும் இடப்பக்க சுவர்களுக்கு செங்குத்தாக நகரும். இது c என்கிற திசைவேகத்துடன் நகருவதால் அதன் உந்தம் mc ஆகும். அதன் மீட்சித்திறன்பெற்று இருப்பதால் சுவரில் மோதி அதே திசைவேகத்துடன் அது திரும்பும். எனவே மோதலுக்குப்பின் உந்தம் -mc ஆக இருக்கும். இதிலிருந்து அதன் உந்த்தின் காணும் மாற்றம் mc - ( -mc) =2mc ஆகும்.

ஒரு சுவரில் மோதிய அணு, அதே சுவரில் மீண்டும் மோத 2L தூரம் பயணிக்க வேண்டும். எனவே ஒரு வினாடியில் குறிப்பிட்ட சுவரில் ஏற்படும் மோதல்கள் c/2L ஆகும். இதிலிருந்து ஓர் அணு குறிப்பிட்டச் சுவரில் ஒரு வினாடியில் c/2L தடவைகள் மோதுவதால் ஏற்படும் மொத்த உந்த மாற்றம் 2 mc\ *c\ 2L. இது mc^2/L ஆகிறது. நியூட்டனின் இரண்டாவது விதிப்படி, உந்தமாற்ற விகிதம் விசைக்குச் சமம்.எனவே ஓர் அணு மோதலினால் தோன்றும் விசை = mc^2\ L. இட வல பக்க இயக்கம் காரணமாகத் தோன்றும் 1\ 3 அணுக்களினால் தோன்றும் மொத்த விசை = 1\3n.mc^2/L = nmc^2/3L அழுத்தம் என்பது ஓரலகு பரப்பில் ஏற்படும் விசை.

சுவரின் பரப்பு L^2 எனவே சுவரில் ஏற்பட்ட அழுத்தம் =nmc^2/3L*1/L^2 P அழுத்தம் =nmc^2/L^3 கொள்கலனின் பருமன் v= L^3 எனவே P =nmc^2/3v. c எல்லா அணுக்களுக்கும் ஒன்று போல் இருக்காது. எனவே சராசரி இருமடி திசைவேகத்தின் வர்க்க மூலத்தின் மதிப்பினை எடுத்துக் கொள்ள வேண்டும். எனவே P = nmc^2/3v. இதுவே அழுத்ததிற்கான சமன்பாடாகும்.



</doc>
<doc id="221293" url="https://ta.wikipedia.org/wiki?curid=221293" title="சூளை சோமசுந்தர நாயகர்">
சூளை சோமசுந்தர நாயகர்

சூளை சோமசுந்தர நாயகர் (ஆகத்து 16,1846--பிப்பிரவரி 22,1901) சைவ சித்தாந்தம் என்னும் சிவநெறிக் கொள்கையைக் கடைபிடித்தும் சிவனியத்தைப் பரப்பியும் வாழ்ந்தவர்.
சைவ சமயக் கருத்துகளையும் கோட்பாடுகளையும் விளக்கிப் பல நூல்கள் எழுதியுள்ளார். மறைமலையடிகள் இவரிடம் மாணவராக இருந்து சிவநெறிக் கொள்கைகளைக் கற்றுத் தேர்ந்தார் என்பது குறிப்பிடத்தக்கது.

சென்னையில் இருக்கும் சூளையில் இராமலிங்க நாயகர், அம்மணி அம்மாள் இணையருக்கு மகனாகப் பிறந்தார்.இவருடைய இயற்பெயர் அரங்கசாமி ஆகும்.இவர் அச்சுதானந்த அடிகள் என்பவரிடம் 'தீக்கை'ப் பெற்று தம் பெயரைச் சோமசுந்தரம் என்று மாற்றி அமைத்துக் கொண்டார்.பத்தாம் வரை படித்த சோமசுந்தரம் தமிழ் இலக்கிய இலக்கணங்களில் ஆழ்ந்த புலமையைப் பெற்றார். பள்ளியில் தெலுங்கும் ஆங்கிலமும் படித்தபோதிலும் புலவர் முத்து வீரர் என்னும் ஆசிரியரிடம் தமிழும் சமற்கிருதமும் கற்றார். 

தொடக்கக் காலத்தில் தோல் கிடங்கில் கணக்கு எழுதியும் பிற்காலத்தில் சென்னை நகராண்மைக்கழகத்தில் எழுத்தர் பணியில் சேர்ந்தும் பணியாற்றினார்.
சிவநெறி இலக்கியங்களில் சிறந்த பயிற்சி பெற்றமையால் அவற்றை விளக்கி சொற்பொழிவாற்றும் தொண்டில் ஈடுபட்டார்.மாயா வாதம்,வேதாந்தம் ஆகியவற்றைக் காட்டிலும் சைவ சித்தாந்தமே சிறந்தது என்பதை தம் சொற்பொழிவினால் பரப்பினார்.
சோமசுந்தரத்தின் மாணவர் மறைமலையடிகள் பிற்காலத்தில் தனித் தமிழில் ஈடுபாடு கொண்டதால் சோமசுந்தரமும் தூய தமிழில் எழுதவும் பேசவும் தொடங்கினார். சமற்கிருதத்திலும் புலமைப் பெற்றதால் இவரைப் பார்ப்பனர்களும் போற்றி மதித்தார்கள்.தொன்மங்களில் சொல்லப்பட்ட இழிவான கட்டுக் கதைகளை மறுத்துப் பேசினார். அயலாரால் சிவமதத்தில் நுழைக்கப்பட்ட கொள்கைக் குழப்பங்களை அகற்றினார்.

இராமனாதபுரம் மன்னர் பாசுகர சேதுபதி சோமசுந்தர நாயகரின் சொற்பொழிவைக் கேட்டு மிக மகிழ்ந்து
'வைதிக சைவ சித்தாந்த சண்ட மாருதம்'என்னும் பட்டத்தைச் சூட்டினார். மேலும் திருவாவடுதுறை
மடம் இவருக்கு 'பரசமயக் கோளரி' என்று பட்டம் அளித்தது. 

விவேகானந்தரை வெற்றி கொண்ட பெருமகன் 

அமெரிக்காவிற்கு சென்று சொற்பொழிவாற்றிய பின்னர் பெரும் புகழோடு நாடு திரும்பினார் விவேகானந்தர்..

அப்போது இராமநாதபுரம் மன்னர் பாஸ்கர சேதுபதி அவர்கள் தனது அரசவையில் விவேகானந்தரை, சோமசுந்தரம் நாயகர் அவர்களுடன் வாதிட வைத்தார்! சைவ சித்தாந்தம் என்கிற தலைப்பில் சோமசுந்தர நாயகரும், வேதாந்தம் என்ற தலைப்பில் விவேகானந்தரும் விவாதம் செய்தனர்.

விவாதத்தின் முடிவில் சண்டமாருதம் சோமசுந்தர நாயகர் அவர்கள் விவேகாதந்தரை வெற்றி கொள்கிறார்! மேலும் சோமசுந்தர நாயகரின் ஆழ்ந்த புலமையிடமும் அறிவார்ந்த விவாதத்தின் முன்பும் நான் தோல்வி கண்டதை ஒப்புக் கொள்கிறேன்! ஒப்புக் கொள்கிறேன்!! ஒப்புக் கொள்கிறேன்!! என்று மூன்று முறை கூறினார்.

மேலும் தான் அமெரிக்கா செல்லும் முன்பு தங்களை (சோமசுந்தர நாயகர்) சந்தித்து விவாதிக்க நேர்ந்திருந்தால், அமெரிக்காவில் எனது பேச்சுக்கு மேலும் பல வெற்றிகள் கிடைத்திருக்கும் என்று மனம் உருகினார்..

<nowiki>##</nowiki> இந்த வரலாற்றுச் சிறப்பு மிக்க செய்தியானது இராமேஸ்வரம் சிவன் கோவில் கல்வெட்டாய் உள்ளது..

சோமசுந்தர நாயகர் தம் மாணவரான மறைமலையடிகளைத் தம் மகனாகக் கருதி மதித்தார். மறைமலையடிகளும் அவ்வாறே தம் ஆசிரியரைப் பெரிதும் போற்றினார். சோமசுந்தர நாயகர் மறைந்தபோது மறைமலையார் 'சோமசுந்தரக் காஞ்சி' யைப் பாடினார். மேலும் 'சோமசுந்தரக் காஞ்சியாக்கம் என்னும் நூலையும் 'சோமசுந்தர நாயகர் வரலாறு' என்னும் நூலையும் மறைமலையடிகள் எழுதினார். 


செம்மொழிச் செம்மல்கள் -2 ஆசிரியர்: முனைவர் பா. இறையரசன் தமிழ் மண் பதிப்பகம்,சென்னை -17


</doc>
<doc id="221294" url="https://ta.wikipedia.org/wiki?curid=221294" title="மெய்யிய மீளிணைவு">
மெய்யிய மீளிணைவு

மெய்யிய மீளிணைவு (somatic recombination) அல்லது வி(டி)ஜெ மீளிணைவு (V(D)J recombination) என்பது நோயெதிர்ப்பு அமைப்பில் எதிர்ப்பான்கள் மற்றும் டி செல் ஏற்பிகள் உற்பத்தியின் ஆரம்ப காலக் கட்டங்களில் நிகழும் மரபிய மீளிணைவாகும். இத்தகு மெய்யிய மீளிணைவு முதன்மை நிணநீரகத் திசுக்களில் (தைமசில் டி செல்களிலும், எலும்பு மச்சையில் பி செல்களிலும்) நடைபெறுகிறது. முதுகெலும்பிகளின் நிணநீர்க் குழியங்களில் வி(டி)ஜெ மீளிணைவு ஏறத்தாழச் சீரற்ற முறையில் வி (மாறுகின்ற; Variable), டி (வெவ்வேறான; Diverse), ஜெ (சேரும்; Joining) மரபணுத் துண்டுகள் பிணைவதால் உண்டாகிறது. வெவ்வேறு மரபணுக்களை ஒழுங்கற்ற முறையில் தேர்ந்தெடுப்பதன் மூலமாகப் பலதரப்பட்ட (பாக்டீரியா, தீ நுண்மங்கள், ஒட்டுண்ணிகள், செயற்படாத கழலைச் செல்களின்) எதிர்ப்பிகளுக்கெதிரான பல்வேறு எதிர்ப்பான் புரதங்களைக் குறியீடு செய்ய முடிகிறது.

எதிர்ப்பான்களின் பன்மயத்திற்கு வி(டி)ஜெ மீளிணைவு அடிப்படையாக இருப்பதைக் கண்டறிந்தமைக்காக சுசுமு டோனகாவா மருத்துவம் அல்லது உடலியங்கியலுக்கான நோபல்பரிசினை 1987 ஆம் ஆண்டு பெற்றார்.



</doc>
<doc id="221295" url="https://ta.wikipedia.org/wiki?curid=221295" title="பெத்ரோ பொரொசென்கோ">
பெத்ரோ பொரொசென்கோ

பெத்ரோ அலெக்சியோவிச் பொரொசென்கோ ("Petro Oleksiyovych Poroshenko", ; பிறப்பு: 26 செப்டம்பர் 1965) உக்ரைனின் தொழிலதிபரும், அரசுத்தலைவரும் ஆவார். இவர் 2009 முதல் 2010 வரை வெளியுறவுத் துறை அமைச்சராகவும், 2012 இல் வணிக மற்றும் பொருளாதாரத்துறை அமைச்சராகவும் பதவி வகித்தார். 2007 முதல் 2012 வரை உக்ரைன் தேசிய வங்கியின் தலைவராகவும் பணியாற்றினார். அரசியலை விட, இவர் பல வணிக நிறுவனங்களுக்குச் சொந்தக்காரரரும் ஆவார்.

2014 மே 25 இல் நடந்த அரசுத்தலைவர் தேர்தலில் இவர் 54% வாக்குகளைப் பெற்று வெற்றி பெற்றார்.



</doc>
<doc id="221310" url="https://ta.wikipedia.org/wiki?curid=221310" title="லவ் அட் 4 சைஸ்">
லவ் அட் 4 சைஸ்

லவ் அட் 4 சைஸ் அல்லது லவ் ஜூலின்ஸீ, (ஆங்கிலம்: Love at 4 Size / Love Julinsee) என்பது 2011ஆம் ஆண்டு தாய் மொழியில் வெளியான காதல் திரைப்படம் ஆகும்.
இத்திரைப்படத்தை சைனாராங் டாம்போங் இயக்கியுள்ளார். யோக்-காக ஜிராயு லா-ஓன்காம்னீ, யோ-வாக அலெக்சான்டர் ரென்டல், ஃபான்-ஆக அப்னியா சாகுல்ஜரோன்சக் மற்றும் பலர் நடித்துள்ளனர்.



</doc>
<doc id="221318" url="https://ta.wikipedia.org/wiki?curid=221318" title="அமிலத் தாக்குதல்">
அமிலத் தாக்குதல்

அமிலத் தாக்குதல் என்பது வன்முறை தாக்குதல்களில் ஒன்று. அமிலங்களைக் கொண்டு எதிரிகளின் முகம், மற்றும் உடல் உறுப்புகளை சிதைத்தல், உருக்குலைத்தல், முடமாக்குதல்/ஊனமாக்குதல், தோற்றத்தை விகாரமாக்குதல் போன்றவதை இதன் நோக்கங்களாக, விளைவுகளாக இருக்கின்றன. சில நேரங்களில் உயிரிழப்புகளும் நேர்கின்றன. பெரும்பாலும் முகத்தை சிதைக்கும் நோக்கிலேயே உற்றப்படுகின்றன. தோல்களையும், திசுக்களையும் பொசுக்கி விடும், சிலநேரங்களில் எலும்புகளையும் சேதப்படுத்துகின்றன. இத்தாக்குதல்களுக்கு சல்பூரிக், நைட்ரிக் அமிலங்கள் பயன்படுத்தப்படுகின்றன. அய்ட்ரோகிளோரிக் அமிலமும் சில நேரங்களில் பயன்படுத்தப்படுகின்றன, என்றாலும் அதன் பாதிப்புகள் குறைவானது. இத்தாக்குதல்களின் நீண்ட நாளைய பாதிப்புகளில் கண் பார்வை பறிபோதல், முகம் மற்றும் உடல் விகார தோற்றமளித்தல் மட்டுமின்றி, சமூக விளக்கம், உளவியல் பாதிப்புகள் , பொருளாதார சிக்கல் போன்றவைகளை எதிர்கொள்ள வேண்டியுள்ளது. அமிலத்தாக்குதல் உலகம் முழுவதும் தொடர்ந்த வண்ணம் உள்ளன.



</doc>
<doc id="221319" url="https://ta.wikipedia.org/wiki?curid=221319" title="சாப்மி">
சாப்மி

</div>

சாப்மி ("Sápmi") என்பது சாமி மக்களின் பாரம்பரியமான பிரதேசம் ஆகும். இப்பிரதேசம் வடக்கு ஐரோப்பாவில் அமைந்துள்ளது. இது பெனோஸ்காண்டியாவின் வடக்குப் பகுதியையும் உள்ளடக்கியது. இப்பிரதேசம் நோர்வே, சுவீடன், பின்லாந்து, மற்றும் உருசியா ஆகிய நான்கு நாடுகளின் பகுதிகளில் அமைந்துள்ளது. நோர்வேஜிய, சுவீடிய மொழியில் இது "சேம்லாந்து" ("Sameland") என அழைக்கப்படுகிறது.

சோவியத் ஒன்றியத்தின் வீழ்ச்சி, மற்றும் உலகமயமாக்கலின் அதிகரிப்பு ஆகிய காரணிகளால் நாடுகளுக்கிடையேயான எல்லைகளுக்கு முக்கியத்துவம் குறைந்து, எல்லை-கடந்த கூட்டுறவு சாமி பழங்குடி மக்களிடையேயும், ஏனையோரிடையேயும் முக்கியத்துவம் பெற்றது. சாப்மி பிரதேசத்தில் உருசியர்களும், நோர்வேஜியர்களும் அதிகம் வாழ்கின்றனர். சாமி பழங்குடி மக்கள் 5% மட்டுமே உள்ளனர். எந்த ஒரு அரசியல் கட்சியும் இங்கு பிரிவினை கேட்கவில்லை ஆயினும், அங்குள்ள பழங்குடியினருக்கு கூடுதலான சுயாட்சி வழங்குமாறு பல குழுக்கள் கேட்டு வருகின்றன.

இப்பிரதேசத்திற்கென தனியே ஒரு கால்பந்து அணி உண்டு. சாப்மி கால்பந்து அணி கொனிஃபா எனப்படும் சுயாதீன கால்பந்துக் கழகங்களின் கூட்டமைப்பில் உறுப்புரிமை வகிக்கின்றது. 2014 கொனிஃபா உலகக்கிண்ணப் போட்டியை நடத்தியது. சாப்மி கால்பந்து அணி 2006 வீவா உலகக்கோப்பையை வென்றது. 2008 வீவா உலககோப்பைப் போட்டியை நடத்தியது.




</doc>
<doc id="221323" url="https://ta.wikipedia.org/wiki?curid=221323" title="சமி மக்கள்">
சமி மக்கள்

சமி மக்கள் (சாமி மக்கள்) (Sami people), ஆர்க்டிக் பகுதியிலுள்ள சாப்மி பகுதியில் (தற்போதைய நோர்வே, சுவீடன், பின்லாந்து, உருசியா நாடுகளின் சில பகுதிகளை உள்ளடக்கிய பகுதி) வாழும் பின்ன-உக்ரிக் பழங்குடி மக்களாவர்.எசுக்காண்டினாவியாவின் பழங்குடி மக்களாக சமி மக்கள் மட்டுமே உலக வழக்காறுபடி பழங்குடிகளாக அங்கீகரிக்கப்பட்டு பாதுகாக்கப்படுகிறார்கள். இவர்கள் ஐரோப்பாவின் வடகோடியில் வாழும் பழங்குடி மக்களாவர்.


</doc>
<doc id="221332" url="https://ta.wikipedia.org/wiki?curid=221332" title="ஷாஅ">
ஷாஅ

ஷாஅ (பி. 1953): தமிழின் நவீன கவிஞர்களுள் ஒருவர். சேலத்தைச் சேர்ந்தவர். இவரது இயற்பெயர் அப்துல் அஜீம் என்பதாகும். இவரது நூல்கள்:


இவரது கவிதை இருபதாம் நூற்றாண்டு பிற தமிழ் கவிஞர்களின் கவிதைகளுடன் சேர்த்து ஆங்கிலத்தில் சுப்பிரமணியன் என்பவரால் மொழிப்பெயர்க்கப்பட்டு வெளியிடப்பட்டுள்ளது.


</doc>
<doc id="221335" url="https://ta.wikipedia.org/wiki?curid=221335" title="ஆனந்தம் (திரைப்படம்)">
ஆனந்தம் (திரைப்படம்)

ஆனந்தம் () 2001 இல் வெளிவந்த இந்திய தமிழ்த் திரைப்படம். லிங்குசாமி இயக்கத்தில் ஆர். பி. சவுத்திரி இப்படத்தை தயாரித்துள்ளார். இதனை சூப்பர் குட் பிலிம்ஸ் நிறுவனம் வெளியிட்டது. இப்படத்தில் மம்மூட்டி, முரளி, அப்பாஸ், தேவயானி, ரம்பா, சினேகா, டெல்லி கணேஷ் மற்றும் ஸ்ரீவித்யா ஆகியோர் நடித்துள்ளனர். இப்படம் மே 25, 2001 இல் வெளியானது. 


</doc>
<doc id="221336" url="https://ta.wikipedia.org/wiki?curid=221336" title="யாவரும் நலம்">
யாவரும் நலம்

யாவரும் நலம் (Yaavarum nalam) () 2009 இல் வெளிவந்த இந்திய தமிழ், இந்தி திரைப்படம் ஆகும். விக்ரம் குமார் இயக்கத்தில் விக்ரம் குமார், நீலு ஐயப்பன், அபினவ் கஷ்யப் போன்றவர்கள் இப்படத்தை தயாரித்துள்ளனர். இதனை பிக் பிக்சர்ஸ் நிறுவனம் வெளியிட்டது. இப்படத்தில் மாதவன், நீத்து சந்திரா, சச்சின் ஹெடக்கர், தீபக் டோப்ரியால், முரளி சர்மா, ரிட்டிமேன் சட்டர்ஜி, சம்பத் ராஜ் மற்றும் சரண்யா ஆகியோர் நடித்துள்ளனர். இப்படம் 2009 மார்ச் 6 அன்று வெளியானது.
மனோகர், (மாதவன்), அவரது குடும்பத்துடன் ஒரு புதிய குடியிருப்பின் 13 வது மாடியில் 13 பி என்ற வீட்டிற்கு குடியேறுகிறார்., அவருக்கு வாழ்க்கையில் மிகப்பெரிய கனவு ஒன்று உண்டு. அவர்கள் அந்த வீட்டில் விசித்திரமான சம்பவங்களை சந்திக்கிறார்கள்.
குடும்பத்தில் உள்ள பெண்கள் ஒரு புதிய தொலைக்காட்சி நிகழ்ச்சியில் "யாவரும் நலம்" என்ற இந்தி நாடகத்தை பார்க்கின்றனர். இந்த நிகழ்ச்சியில் மனோகரின் குடும்பத்தைப் போலவே அங்கேயும் ஒரு குடும்பம் இருக்கிறது, அவர்களும் ஒரு புதிய வீட்டிற்கு செல்கின்றனர். தொலைக்காட்சி நிகழ்ச்சியில், ஏற்படும் நிகழ்வுகள் அவரது குடும்பத்திற்குள் பிரதிபலிப்பதை மனோகர் கவனிக்கிறார் 
இதன் பின்னணி யார் என்பதை தெரிந்துகொள்ள அவர் விரும்புகிறார். பின்னர் ஒரு மழை நாளில் அவருக்கு ஒரு டயரி கிடைக்கிறது , அதி மனோகருக்கான விடை கிடைக்கிறது. பின்னர் நடக்கும் பல திகிலூட்டும் சம்பவங்களைக் கொண்டு படம் நகர்கிறது.

மாதவன் - மனோகர்</br>
நீத்து சந்திரா - பிரியா மனோகரின் மனைவி</br>
ரவி பாபு - காவல் ஆய்வாளர் ரவி</br>
சரண்யா - மனோகரின் தாயார்</br>
சம்பத் ராஜ் - வழக்குரைஞர் ராமச்சந்திரன்</br>
குஷ்பூ </br>
ரோகினி </br>
மற்றும் பலர்
இப்படத்தின் இயக்குனர் விக்ரம் குமார், "சைலன்ட் ஸ்க்ரீம்" என்ற படத்திற்கான தேசிய விருதினை பெற்றுள்ளார். மேலும் இப்படத்தில் பணியாற்றிய பி. சி. ஸ்ரீராம் , படத்தொகுப்பாளார் ஸ்ரீகர் பிரசாத், ஒலி அமைப்பாளர் ஏ. எஸ். லட்சுமி நாராயணன் ,கலை இயக்குனர் சமோர் சந்தா ஆகியோரும் கூட தேசிய விருதினைப் பெற்றவர்கள். ஈஷா தியோல் மற்றும் கரீனா கபூர் ஆகியோர் இதில் நடிப்பதாக இருந்தது. ஆனால் நீது சந்திரா தமிழில் அறிமுகமானார். இவர் பல இந்தியில் பல வெற்றிப் படங்களை அளித்துள்ளார். நடிகர் மாதவன் மற்றும் ஒளிப்பதிவு இயக்குனர் பி. சி. ஸ்ரீராம் ஆகிய இருவரும் ஏற்கனவே " அலை பாயுதே" படத்தில் இணைந்திருந்தனர்.


</doc>
<doc id="221339" url="https://ta.wikipedia.org/wiki?curid=221339" title="ஆசையில் ஒரு கடிதம்">
ஆசையில் ஒரு கடிதம்

ஆசையில் ஒரு கடிதம் () 1999 இல் வெளிவந்த இந்திய தமிழ் திரைப்படம் ஆகும். செல்வா இயக்கத்தில் வி. ராமேஷ் இப்படத்தை தயாரித்துள்ளார். இப்படத்தில் பிரசாந்த், கௌசல்யா, ஆனந்த், சாந்தினி ,விவேக், விஜயகுமார், ராசன் பி. தேவ், சந்தான பாரதி, சார்லி மற்றும் வையாபுரி ஆகியோர் நடித்துள்ளனர். இப்படம் அன்று வெளியானது. இப்படம் சிநேஹிடுலு என்ற பெயரில் திரும்ப தெலுங்கில் வெளியிடப்பட்டது.


</doc>
<doc id="221340" url="https://ta.wikipedia.org/wiki?curid=221340" title="அன்புத் தொல்லை">
அன்புத் தொல்லை

அன்புத் தொல்லை () இந்தியத் தமிழ்த் திரைப்படம் ஆகும். ஹயாத் இயக்கியுள்ளார். இப்படத்தில் பாண்டியராஜன், ராவளி மற்றும் சின்னி ஜெயந்த் ஆகியோர் நடித்துள்ளனர். இப்படம் அன்று வெளிவந்தது. 


</doc>
<doc id="221345" url="https://ta.wikipedia.org/wiki?curid=221345" title="இயங்கு இணைகள்">
இயங்கு இணைகள்

இயங்கு இணை அல்லது இயங்கு மூட்டு ("Kinematic pair") என்பது இரண்டு இயங்கு கண்ணிகளின் இணைப்பாகும். இணைப்பிலுள்ள இரண்டு கண்ணிகளுக்கிடையில் சார்பியக்கம் இருக்க வேண்டும் ; இணைப்புத்தொடர்பு எப்பொழுதும் இருக்க வேண்டும்.

பல இயங்கு கண்ணிகளையும் இயங்கு இணைகளையும் இணைத்து சங்கிலிகளை உருவாக்கலாம். இத்தகைய சங்கிலிகளில் உள்ள சங்கிலி, இயங்குசங்கிலியாக இருக்கவேண்டுமென்றால், அதன் உறுப்புகளான இயங்கு கண்ணிகளுக்கிடையே ஒன்றுக்கொன்று சார்பியக்கம் இருக்க வேண்டும்.

இயங்கு இணைகளை பல முறைகளில் வகைமைப்படுத்தலாம். அவையாவன: 
1. தொடுகைத்தன்மை (Nature of Contact) அடிப்படை 
2. தொடுகைப்பராமரிப்பு முறை (Method of Maintaining Contact) அடிப்படை 
3. கட்டுறு தன்மை (Nature of Constraint) அடிப்படை
4. விடுமை எண் (Degree of Freedom) அடிப்படை 
5. இயல் நகர்வுகள்(Possible Motions) அடிப்படை

இது, இயங்கியலின் தந்தை என அழைக்கப்படும் ஜெர்மானிய இயந்திரப்பொறியாளர் ஃப்ரான்ஸ் ராய்லாக்ஸ் (Franz Reuleaux,30 September 1829 – 20 August 1905) முதல் முறையாக இயங்கு இணைகளை வகைமைப்படுத்திய அடிப்படை.
அ. தாழ்நிலை இணை (Lower Pair) 
ஆ. மேனிலை இணை(Higher Pair), 
என விசாலமான இரண்டு வகைகளாகப் பிரித்தார். இணைப்பிலுள்ள இரண்டு கண்ணிகளுக்கிடையில் தளத்தொடுகை(பரப்புத்தொடுகை-Surface Contact) இருந்தால், அவ்விணை தாழ்நிலை இணையாகும்.
ஏனெனில், தளத்தொடுகையில் அழுத்தம், தகைவு ஆகியன குறைவாக, அதாவது தாழ்வான அளவாக, இருக்கும். இணைப்பிலுள்ள இரண்டு கண்ணிகளுக்கிடையில் தொடுகை புள்ளித்தொடுகை(Point Contact)யாகவோ, கோட்டுத்தொடுகையாகவோ (Line Contact) இருந்தால், அவ்விணை மேனிலை இணையாகும். ஏனெனில், புள்ளி அல்லது கோட்டுத்தொடுகையில் தொடர்பு அளவு குறைவு என்பதால், அழுத்தமும், தகைவும் அதிகமாக இருக்கும்.

தாழ்நிலை இணைகளின் எண்ணிக்கை மொத்தம் ஆறு. அவையாவன: 
1. சுழல் / திருப்பு இணை (Revolute / Turning / Rotating Pair) 
2. பட்டக / சறுக்கு இணை (Prismatic / Sliding Pair) 
3.வலய / திருகு இணை (Helical / Screw Pair) 
4. வட்டுருளை இணை (Cylindrical Pair) 
5.கோள இணை ( Spherical / Globular Pair) 
6. தள / தட்டை இணை ( Planar / Flat Pair).


</doc>
<doc id="221363" url="https://ta.wikipedia.org/wiki?curid=221363" title="தென் சமி மொழி">
தென் சமி மொழி

தென் சமி மொழி (Southern Sami) தென்மேற்கு சமி மொழிகளுள் ஒன்றாகும். இது தீவிரமாக அருகிவரும் மொழியாகும். சுமார் 600 பேர் (சுவீடன்: 300; நார்வே; 300) சரளமாக இம்மொழியைப் பேசக் கூடியவர்களாக உள்ளார்கள். எனவே, இவ்விரு நாடுகளிலும் தென் சமி மொழி சிறுபான்மையினர் மொழியாக அங்கீகரிக்கப்பட்டுள்ளது. தென் சமி மொழி, எழுத்து வடிவம் கொண்ட ஆறு சமி மொழிகளுள் ஒன்றாகும். என்றாலும், சில புத்தகங்களே இம்மொழியில் வெளியிடப்பட்டுள்ளது. இவற்றுள் ஒன்று, தென் சமி மொழி-நோர்வே மொழி அகரமுதலியாகும்.


</doc>
<doc id="221374" url="https://ta.wikipedia.org/wiki?curid=221374" title="சாந்தோக்கிய உபநிஷதம் (நூல்)">
சாந்தோக்கிய உபநிஷதம் (நூல்)

சாந்தோக்கிய உபநிஷதம் (நூல்): சாம வேதத்தின் இறுதிப் பகுதியில் அமைந்த சாந்தோக்கிய உபநிடத வேதாந்த நூலினை தமிழில் ஆக்கியவர் இராமகிருஷ்ண மடத்தை சேர்ந்த துறவி சுவாமி ஆசுதோஷானந்தர். இந்நூலினை 24-12-2013-இல் வெளியிட்டவர்கள், இராமகிருஷ்ணமடம், சென்னை.

சாந்தோக்கிய உபநிடதத்திற்கு ஆதி சங்கரரின் விளக்க உரைகளையே, இந்நூலின் மொழிபெயர்ப்பாளர் கையாண்டுள்ளார்.

சங்கரர் விளக்க உரை எழுதிய பத்து உபநிடதங்களில் இதுவும் ஒன்று. மேலும் பிரகதாரண்யக உபநிடதத்திற்கு அடுத்து அமைந்த பெரியதும், நூற்றுக்கணக்கான வித்யைகள் எனும் தியானங்கள், உபாசனைகள் மற்றும் பிரார்த்தனைகள் பற்றியும் அதன் பலன்கள் பற்றியும் எடுத்துக் கூறுகிறது. இந்நூலின் ஆறாவது அத்தியாத்தில் தத்துவமசி என்ற மகாவாக்கியத்திற்கு எட்டு எடுத்துக்காட்டுகளுடன் விரிவாக பொருள் தருகிறது.

இந்நூல் எட்டு அத்தியாயங்கள், 154 பகுதிகள், 628 மந்திரங்கள் கொண்டது. ஒவ்வொரு மந்திரத்திற்கும் முதலில் சமஸ்கிருத மூலம், பிறகு அதன் தமிழ் வடிவம், பதவுரை, பொழிப்புரை, திரண்ட பொருள் விளக்கம் என்ற அமைப்பில் நூல் அமைக்கப்பட்டுள்ளது.

ஒவ்வொரு மந்திரத்திற்கும் முதலில் சமசுகிருத மொழியில் மூலமும்; பின் அதன் தமிழ் வடிவம், பதவுரை, பொழிப்புரை, திரண்ட பொருள் விளக்கம் எனும் அமைப்பில் இந்நூல் அமைக்கப்பட்டுள்ளது.

சாந்தோக்கிய உபநிடதத்தின் தமிழ் விளக்கவுரை, இதனை முதன் முதலாகப் படிப்பவர்களை நோக்கமாக்க் கொண்டு எழுதப்பட்டுள்ளது. எனவே மூன்று விசயங்கள் இந்த மொழிபெயர்ப்புக்கு அடிப்படையாக கொண்டுள்ளது:


சாந்தோக்கிய உபநிடத நூல் கூறும் பல்வகையான வித்யைகளை (தியானம், உபாசனை, பிரார்த்தனை) கடைப்பிடித்தால், வளமான வாழ்க்கை, கல்வி, செல்வம், பிள்ளைச் செல்வம், புகழ் மிக்க வாழ்க்கை, வசீகர ஆற்றல், கால்நடைச் செல்வம் போன்ற இல்வாழ்க்கைத் தேவையான செல்வங்களை அடையலாம். அதே நேரத்தில் ஆன்மீக வாழ்க்கையில் ஏற்றம் காணலாம் என விளக்குகிறது.

இந்நூலின் முதல் அத்தியாயத்தில் உத்கீத தியானம் எனும் ஓங்கார பக்தி விளக்கப்படுகிறது. "உத்" எனில் உரத்த உரல்; " காயதி" (கீதம்) எனில் பாடப்படுதல் எனப் பொருள். பொதுவாக ஓங்காரம் மூன்று மாத்திரை அளவில் ஒலிக்கப்படும். ஆனால் இங்கு உத்கீத தியான பக்தியில் மூன்றறை மாத்திரை கால அளவில் ஓங்காரத்தை ஆலம்பனமாகக்(ஆதாரமாகக்) கொண்டு தியானிப்பது உத்கீத தியானம். உத்கீதம் எவ்வாறு பாடி தியானிப்பது குறித்து விளக்கப்படுகிறது. இவ்வத்தியாயத்தில் கூறப்படும் இதர உத்கீத தியானங்கள்;

இந்நூலின் இரண்டாம் அத்தியாத்தில் ஐந்து அல்லது ஏழு பகுதிகள் கொண்ட முழுமையான சாம வேத மந்திரங்களைத் தேவதைகளாகத் தியானிப்பது பற்றி விளக்கப்படுகிறது. மேலும் பல்வகை சாம கானங்கள், நான்கு வர்ணாசிரம தர்மங்கள் மற்றும் சவனச் சடங்குகள் குறித்து விளக்கப்படுகிறது. இவ்வத்தியாத்தில் கூறப்படும் 21 தியானங்கள்;
இந்நூலின் மூன்றாம் அத்தியாயத்தில் மது வித்யை அல்லது மது வித்யா தியானம் குறித்தும், அதன் பயன்கள் குறித்தும் விளக்கப்படுகிறது. மேலும் காயத்ரீ பிரம்ம வித்யை, இதய வாசற்காவல் தேவதை தியானம், சாண்டில்ய வித்யை, மகனுடைய ஆயுளுக்கான தியானம், நீண்ட ஆயுளுக்கான தியானம், மன-ஆகாய தியானம் மற்றும் பிரபஞ்ச முட்டை தியானம் விளக்கப்படுகிறது.

மது எனில் தேன். மனிதர்கள் செய்யும் நல்வினைகள் அனைத்தின் பிரதிநிதியாகத் திகழ்கிறான் சூரியன். சூரிய தேவனைத் தேவர்களின் தேனாகக் கருதி செய்யப்படுகின்ற தியானமே மதுவித்யை.

ரைக்வ முனிவர் ஜானச்சுருதி என்ற மன்னனுக்கு உபதேசித்ததே இந்த சம்வர்க வித்தை. இவ்வித்தை வாயுவையும் பிராணனையும் அனைத்தையும் கிரகிக்கின்ற தெய்வங்களாகப் போற்றுகின்ற வித்தையாகும். இவ்வித்தை ஒரு கதை வடிவில், தியானங்களைப் பழகுவதற்கு எத்தகைய மனநிலை வேண்டும் என்பதும் விளக்கப்படுகிறது. மேலும் யாகம் செய்யும் போது ஏற்படும் தவறுகள்; அத்தவறுகளுக்கான பரிகாரங்கள் கூறப்பட்டுள்ளது. சத்தியகாமன் கதை, காளையின் உபதேசம், அக்கினியின் உபதேசம், அன்னப்பறவையின் உபதேசம், நீர்ப்பறவையின் உபதேசம், கௌதமரின் உபதேசம், பிராண-ஆனந்த-ஆகாய தியானம், கார்ஹபத்ய அக்னி தியானம், தட்சிண அக்கினி தியானம், அட்சி புருஷ தியானங்கள் விளக்கப்பட்டுள்ளது. இவ்வத்தியாத்தில் கூறப்படும் வித்யைகள்;

பிராணன் என்பது பிரபஞ்ச்த்தையும், நமது உடலையும் இயக்க வல்லது. எனவே பிராண வித்யை வலியுறுத்தப்படுகிறது. பிராணக்கினி வித்தைகள்;

இவ்வத்தியாயம் வேதாந்த தத்துவங்கள் பேசுகிறது. தியானத்தின் விளைவான ஆன்ம அனுபூதி பற்றி கூறுகிறது. உபநிடதங்களின் உச்சக்கட்ட உபதேசமான அத்வைத அனுபவம் கூறப்படுகிறது. அடிப்படையில் மனிதனும் இறைவனும் ஒரே சைதன்யப் பொருளே (உணர்வுப் பொருளே), என்று கூறுகின்ற மகா வாக்கியங்களில் ஒன்றான தத்துவமசி (நீ அதுவாக இருக்கிறாய்) என்பதை இவ்வத்தியாயத்தில் ஒன்பது முறை கூறப்படுகிறது. உத்தாலகர் என்ற முனிவருக்கும் அவரது மகனான சுவேதகேதுவிற்கும் இடையில் நடைபெறும் உரையாடலாக இந்த உபதேசம் தரப்பட்டுள்ளது.

இவ்வத்தியாயம் பூமா வித்யை பற்றி கூறுகிறது. ‘பூமா’ எனில் மிகப்பெரியது என்று பொருள். இறைவனை அனைத்திலும் மிகப்பெரியவராகத் தியானிக்கின்ற வித்யை இது. அதற்கு படிகளாய் 15 தியானங்கள் கூறப்படுகிறது. இந்த பூமா வித்யையை சனத்குமாரர் முனிவர் நாரதருக்கு அருளினார். பூமா வித்யையின் 15 படி தியானங்கள்;
இவ்வத்தியாத்தின் ஆறாவது பகுதியில் முதல் மந்திரத்தில் தியான பிரம்ம வித்யை மந்திரம் கூறுகிறது.

நம்முள்ளே ஒரு வெளி (தஹரம், ஆகாயம், (Space)- அகவெளி உள்ளது. அதில் எழுந்தருளியிருக்கும் இறைவனை தியானத்தின் மூலம் தேடுவதும், அடைவதுமே தஹர வித்யா அல்லது தஹராகாச வித்யை எனப்படும்.

மார்பின் உள்ளே ஒரு வெளி ‘தாமரை மொட்டுப் போன்ற இதயம்’; நாற்புறங்களிலும் நாடிகளால் சூழப்பட்டு தொங்குகிறது. அதன் உள்ளே நுண்ணிய ஆகாசம் உள்ளது. அனைத்தும் அதில் நிலை பெற்றுள்ளன.

இந்த இதய வெளிக்குள்ளே உள்ள பொருளைத் தேட வேண்டும், அறிய விரும்ப வேண்டும். அதற்கான தியானப் பயிற்சி (வித்யை) செய்ய வேண்டும். இவ்வித்தையை பயில பிரம்மச்சர்யம் விரதம் அவசியம். தஹர வித்யை முதலானவைகள்;





</doc>
<doc id="221408" url="https://ta.wikipedia.org/wiki?curid=221408" title="எஸ். டி. சுப்புலட்சுமி">
எஸ். டி. சுப்புலட்சுமி

ஸ்ரீவைகுந்தம் துரைசாமி சுப்புலட்சுமி என்ற இயற்பெயர் கொண்ட எஸ். டி. சுப்புலட்சுமி 1930-40களில் நடித்த தமிழ் நடிகையும், பாடகியும் ஆவார். இவர் இயக்குநர் கே. சுப்ரமணியத்தின் துணைவியாராவார். இவரது குடும்ப நண்பரான ம. ச. சுப்புலட்சுமியை திரையுலகிற்கு அறிமுகப்படுத்தியதில் இவருக்கு முக்கிய பங்குண்டு.

துரைசாமி, ஜானகி தம்பதியருக்கு மகளாக சிறீவைகுந்தம் எனும் ஊரில் பிறந்தார். சிறுவயது முதலே மேடைநாடகத்தில் ஆர்வம் காட்டினார். பின்நாளில் அவரது குடும்பம் மதுரையில் வாழ்ந்தன. அங்கே அவர் கருநாடக சங்கீதமும், நாட்டியமும் பயின்றார். இவரது பெற்றோர் இவருக்குப் பலவாறு ஒப்பனையிட்டு நாடக நிறுவனங்களுக்கு இவரது புகைப்படங்களை அனுப்பி வாய்ப்புகளைத் தேடினர். இதுவே இவர் சிறுவயது முதல் மேடை நாடகங்களில் பங்குகொள்ள உதவியது. வளர்ந்த பின்னர் இவர் எம். கே. தியாகராஜ பாகவதர், கே. பி. சுந்தராம்பாள் மற்றும் டி. ஆர். மகாலிங்கம் போன்ற முக்கிய நட்சத்திரங்களுடன் நடித்துப் புகழ்பெற்றார்.



</doc>
<doc id="221409" url="https://ta.wikipedia.org/wiki?curid=221409" title="ஹம்மிங்பேர்டு">
ஹம்மிங்பேர்டு

ஹம்மிங்பேர்டு 2013ஆம் ஆண்டு வெளியான திகில் திரைப்படம். இந்த திரைப்படத்தில் ஜேசன் ஸ்டேதம் நடித்துள்ளார்.



</doc>
<doc id="221417" url="https://ta.wikipedia.org/wiki?curid=221417" title="பாஞ்சராத்திரம்">
பாஞ்சராத்திரம்

பாஞ்சராத்திரம் ஸ்ரீவைஷ்ணவ சம்பிரதாயத்தின் இரண்டு பிரிவுகளின் ஒன்று. ஐந்து இரவுகளில் திருமாலால் அருளப்பட்டதாகக் கருதப்படுவது பாஞ்சராத்திர நெறியாகும்.
இதனை வேதத்துக்கு இணையாக் கருதினார் இராமானுசர். ..

வைகானச ஆகம விதிகள் வைகானச பிராமணர்களையே முக்கியச் சடங்குகளில் அனுமதிக்கின்றன. பாஞ்சராத்திர ஆகம விதிகள் தீட்சை பெற்றுக் கொண்டவர்களையும் கோயில் பூசைகளில் அனுமதிக்கின்றன. திருவிலச்சினை முதலிய பஞ்ச சம்ஸ்கார தீட்சை பெற்ற பிராமணர் அல்லாதவர்களையும் சில கோயில் பணிகளில் ஈடுபட அனுமதிக்கிறது. 

கிராமப்புறத் பெருமாள் கோயில்களில் ஸ்ரீவைஷ்ண சம்பிரதாயத்தை கடைப்பிடிக்கம் இதர சமுகத்தை சேர்ந்தவர்கள் இன்றும் பூசைகள்செய்து வருகின்றனர்.

பாஞ்சராத்திர முறையில் மந்திரங்களுடன், தந்திரங்களும் முத்திரைகளும், கிரியை (சடங்கு)களில் முக்கிய இடம் பெறுகின்றன. வழிபாட்டின்போது தூப தீபங்கள் காட்டுவதிலும் வரிசை முறை வேறுபடுகின்றது.

திவ்வியப் பிரபந்தத்தில் வைணவ தீட்சையான திருவிலச்சினை வலியுறுத்தப்படுகிறது. நின் கோயிற் பொறியாலே ஒற்றுண்டு என்று பெரியாழ்வார் பாடக் காணலாம். ஆதலால் 
நாலாயிர திவ்வியப் பிரபந்தங்கள் பாஞ்சராத்திர நெறியினை ஏற்றுக்கொண்டுள்ளது. 




</doc>
<doc id="221423" url="https://ta.wikipedia.org/wiki?curid=221423" title="வைகானசம்">
வைகானசம்

வைகானசம் (Vaikhānasa) வைணவ சமயத்தினர் பின்பற்றும் இரண்டு ஆகமங்களின் தொன்மையான ஒன்றாகும். விகநச முனிவரால் உருவாக்கப்பட்டதாக கருதப்படும் இந்த ஆகம நெறியினைப் பின்பற்றுவோர் வைகானசர் ஆவர். திருவேங்கடம் (திருப்பதி) திருமாலிருஞ்சோலை (அழகர்கோயில்) போன்ற, திவ்யதேசங்களில் வைகானச அர்ச்சகர்கள்தாம் பெருமாளுக்கு ஆராதனம் செய்கிறார்கள். இவர்கள் வடகலை வைணவ சமயப் பிரிவைச் சேர்ந்தவர்கள்...

மூலவர் திருமேனியைத் தொடும் உரிமையுடையவர்கள் இவர்கள். இவர்களுக்கு உதவியாகப் பணிபுரியும் பட்டர்களுக்கும் மூலத்திருமேனியைத் தொடும் உரிமை இல்லை. இவர்கள் நெறி வேதத்தை அடிப்படையாகக் கொண்டது. இவர்கள் இராமாநுசரையோ நம்மாழ்வாரையோ தம் குல குருவாக ஏற்றுக் கொள்வதில்லை. அதனால் திவ்வியப் பிரபந்தங்களை இவர்கள் ஓதுவதில்லை. 

பஞ்ச சம்ஸ்காரம் (வைணவனாக எண்ணப்படுவதற்குத் தேவைப்படும் ஐவகைத் தூய்மைகள்) என்ற வைணவ தீட்சையை இவர்கள் பெறுவதுமில்லை. தாயின் கருவிலேயே இம்முத்திரை தங்களுக்கு
இடப்பட்டுவிட்டது என்பது இவர்களின் நம்பிக்கையாகும். 

பரத்துவம், (வைகுண்டத்தில் உள்ள நிலை) வியூகம் (பாற்கடலில் உள்ள நிலை), விபவம் (அவதாரநிலை), அந்தர்யாமி (உயிரில் கரந்து நிற்கும் நிலை), அர்ச்சை (கோவில்களி்ல் குடிகொண்டுள்ள திருவுருவ நிலை) என்னும் வைணவ வழிபாட்டு நெறிகளில் அர்ச்சாவதாரத்தையே (கண்ணுக்குப் புலனாகும் பொருள்களாற் செய்யப்பெற்றுக் கோயில்களில் வழிபடப்பெறும் திருமேனிகளை வணங்குவதையே) வைகானசர் பின்பற்றுகின்றனர். பிற நெறிகளை ஏற்பதில்லை.

ஆழ்வார்கள், ஆச்சாரியர்கள் காலத்தில் உருவான கொள்கைகளை அவர்கள் ஏற்றுக்கொள்ள மறுப்பதால், ஆழ்வார்கள் காலத்திற்கு முன்பே வைகானசர் தமிழ்நாட்டுக் கோயில்களில் பணியாளராக நிலைபெற்றிருக்க வேண்டும் என்று ஆய்வாளர்கள் கருதுகின்றனர். “எனவே தமிழ் நிலத்து நெறிகளில்
காலூன்றாமல் தங்களது தனித் தன்மையினைக் காப்பவர்களாக (puritans) இவர்கள் உள்ளனர். இவர்கள் வடமொழி வேதங்களை மட்டும் ஏற்றுக்கொள்வதற்கும் அதுவே காரணமாதல் வேண்டும்” என்பது அறிஞர்களின் முடிவாகும்.




</doc>
<doc id="221451" url="https://ta.wikipedia.org/wiki?curid=221451" title="கஸ்தூரி பட்டு">
கஸ்தூரி பட்டு

கஸ்தூரி பட்டு, ("Kasthuriraani Patto", பிறப்பு: 1981), மலேசிய அரசியல்வாதி ஆவார். மலேசிய நாடாளுமன்றத்தின் மக்களவைக்கு, எதிர்க்கட்சியில் தேர்வு செய்யப் பட்ட முதல் தமிழ்ப் பெண். 2018-ஆம் ஆண்டு நடைபெற்ற மலேசியாவின் 14-வது பொதுத் தேர்தலில், பினாங்கு, பத்து காவான் நாடாளுமன்றத் தொகுதியில் 33,553 வாக்குகள் பெரும்பான்மையில் வெற்றி பெற்றார். சீனர்கள் மிகுதியாக வாழும் பத்து காவான் தொகுதியில், ஓர் இளம் தமிழ்ப் பெண் வெற்றி பெற்றது ஓர் அரசியல் சாதனையாகும்.

அந்தத் தேர்தலில் அவர் ஜனநாயக செயல் கட்சியின் சார்பில் போட்டியிட்டார். ஆளும் பாரிசான் நேசனல் கட்சியைச் சேர்ந்த ஜெயந்தி தேவி பாலகுரு அந்தத் தேர்தலில் தோல்வி அடைந்தார். இந்தத் தொகுதியில் பதிவுபெற்ற வாக்காளர்கள் 55,479 பேர். இவர்களில் சீனர்கள் ஏறக்குறைய 62 விழுக்காட்டினர். 

கஸ்தூரி பட்டுவின் தந்தையார் அமரர் பி. பட்டு, நாடறிந்த மூத்த அரசியல்வாதியாகும். பன்மொழித் திறன் பெற்றவர். தமிழ், சீன மொழிகளில் சிறப்பாகப் பேசக் கூடியவர். ஜனநாயகச் செயல் கட்சியில் முக்கிய தலைவராக வலம் வந்தவர். அவர் பேராக், மெங்லெம்பு தொகுதியின் மலேசிய நாடாளுமன்ற மக்களவை உறுப்பினராகச் சேவை செய்தவர். மலேசிய இந்தியர்களின் உரிமைகளுக்காகப் போராடியவர். மலேசிய உள்நாட்டுக் பாதுகாப்புச் சட்டத்தின் கீழ் கைது செய்யப்பட்டு, கமுந்திங் சிறையில் 1978-ஆம் ஆண்டு சிறைவாசம் அனுபவித்தவர்.

கஸ்தூரி பட்டுவின் செல்லப் பெயர் கஸ்தூரி ராணி பட்டு. இவர் பேராக், ஈப்போவில் பிறந்து வளர்ந்தவர். தன் தொடக்கக் கல்வியை, 1987-ஆம் ஆண்டு, ஈப்போ கான்வெண்ட் தொடக்கப் பள்ளியில் பெற்றார். 1993-ஆம் ஆண்டு ஈப்போ, கான்வெண்ட் உயர்நிலைப்பள்ளி; 1997-ஆம் ஆண்டு ஈப்போ, செயிண்ட் மைக்கல் மேல் உயர்நிலைப்பள்ளியில் கல்வியைத் தொடர்ந்தார். 1999-ஆம் ஆண்டு கோலாலம்பூர், மலாயா பல்கலைக்கழகத்தில் நுண்ணுயிரியல் துறையில் பட்டப் படிப்பை மேற்கொண்டார்.

பல்கலைக்கழகப் படிப்பை முடித்துக் கொண்ட பின்னர், சிலாங்கூர், பெட்டாலிங் ஜெயாவில் உள்ள கிரிபல்ஸ் நோய்க்குறியியல் நிறுவனத்தில் பணி புரிந்தார். இந்த நிறுவனம் ஆஸ்திரேலிய நிறுவனம் ஆகும். 1996-ஆம் ஆண்டு மலேசியாவில் தன் சேவையைத் தொடங்கியது. ஐந்து ஆண்டுகளுக்குப் பின்னர், மலாயா பல்கலைக்கழகத்தில் சேர்ந்து, ஊழியம் செய்தவாறு நுண்ணுரியல் துறையில் ஆய்வுகள் மேற்கொண்டார். இந்தக் கட்டத்தில் அவருக்கு அரசியலின் தாக்கம் ஏற்பட்டது.

1995-ஆம் ஆண்டு மலேசியப் பொதுத் தேர்தல் காலத்தில் தன் தந்தை பட்டுவுடன் சேர்ந்து கொண்டு, மலேசியா முழுமையும் அரசியல் பிரசாரப் பயணம் செய்தவர் கஸ்தூரிராணி. அப்போது கஸ்தூரிராணிக்கு வயது 16. ஜ.செ.க. தேர்தல் பிரசாரத்தில் முழுமூச்சாக ஈடுபட்டார். அந்தத் தேர்தலில் ஜ.செ.க. மிக மோசமாகத் தோல்வி அடைந்தது. 

அந்தச் சமயத்தில், இவருடைய தந்தையார் பட்டு, ஜ.செ.க. கட்சியின் துணைப் பொதுச் செயலாளராகவும், ‘ராக்கெட்’ இதழின் ஆசிரியராகவும் இருந்தார். அதன் பின்னர் இரண்டு மாதங்கள் கழித்து அவருக்கு மாரடைப்பு ஏற்பட்டு இறந்து போனார்.


</doc>
<doc id="221482" url="https://ta.wikipedia.org/wiki?curid=221482" title="மயோர்க்கா">
மயோர்க்கா

மயோர்க்கா ("Majorca" அல்லது "Mallorca", ) நடுநிலக் கடலில் அமைந்துள்ளதோர் தீவாகும். இது எசுப்பானியாவின் பலேரிக் தீவுக்கூட்டத்தின் மிகப் பெரிய தீவாக உள்ளது. 

இத்தீவின் தலைநகரமான பால்மா, தன்னாட்சியுடைய பலேரிக் சமுதாயத்திற்கும் தலைநகராக விளங்குகிறது. தவிரவும் காபரெரா தீவுக்கூட்டங்களும் மயார்க்காவுடன் நிர்வாகத்திற்காக சேர்க்கப்பட்டுள்ளன. மயோர்க்காவின் நாட்டுப்பண்ணாக "லா பாலங்குரா" விளங்குகிறது.

மினோர்க்கா, இபிசா, போர்மென்டெரா போன்ற மற்ற பலேரிக் தீவுகளைப் போலவே இத்தீவும் விடுமுறை மனமகிழ் தலமாக விளங்குகிறது; ஜெர்மனி, அயர்லாந்து, போலந்து, நெதர்லாந்து, எசுக்காண்டினாவிய நாடுகள் மற்றும் ஐக்கிய இராச்சியத்திலிருந்து சுற்றுலாப் பயணிகள் வருகின்றனர். இத்தீவின் பெயர் இலத்தீன் மொழியின் "இன்சுலா மேஜர்", "பெரியத் தீவு" என்பதிலிருந்து பெறப்பட்டுள்ளது; பின்னர் "மயோரிக்கா", "பெரியதான ஒன்று" எதிர் மற்ற சிறிய தீவான "மினோர்க்கா", "சிறியதான ஒன்று".



</doc>
<doc id="221484" url="https://ta.wikipedia.org/wiki?curid=221484" title="மனகோர்">
மனகோர்

மனகோர் ("Manacor") நடுநிலக்கடலில் அமைந்துள்ள மயோர்க்கா தீவில் அமைந்துள்ள ஓர் நகராட்சி ஆகும். இது எசுப்பானியாவின் தன்னாட்சி பெற்ற சமூகங்களில் ஒன்றான பலேரிக் தீவுகளின் அங்கமாகும். புகழ்பெற்ற டிராக் குகைகள் இருக்கும் போர்ட்டோ கிறிஸ்டோ, கலாசு போன்ற சுற்றுலாத் தலங்களைக் கொண்டுள்ளது. இங்குள்ள தெருச்சந்தைகள் மிகவும் புகழ்பெற்றவை. ஒவ்வொரு திங்களன்றும் இங்கு செயற்கை முத்துக்களையும் அறைகலன்களையும் வாங்க சுற்றுலாப் பயணிகள் திரள்கின்றனர்.


</doc>
<doc id="221485" url="https://ta.wikipedia.org/wiki?curid=221485" title="நீசு கவுண்டி">
நீசு கவுண்டி

நீசு கவுண்டி ("County of Nice", நீஸ் கவுண்டி அல்லது நிக்கார்ட் நாடு ("Nicard Country", , , என்பது பிரான்சின் பிரான்சின் தென்-கிழக்குப் பகுதியில் அமைந்துள்ள நீசு நகரைச் சுற்றிய ஒரு வரலாற்றுப் புகழ் மிக்க பிரதேசம் ஆகும். இது நடுநிலக் கடல், வார் ஆறு, மற்றும் ஆல்ப்சின் தென்முனை ஆகியவற்றுக்கிடையில் அமைந்துள்ளது.

நீசு கவுண்டியில் உரோமர்கள் ஆக்கிரமிக்கும் வரை லிகூரிய இனத்தவர்கள் வாழ்ந்து வந்தார்கள். இவர்கள் அகஸ்டசினால் கைப்பற்றப்பட்டு கிபி 4ம் நூற்றாண்டளவில் குடியேற்றக் காலம் ஆரம்பமாகிய போது, முழுமையாக உரோம மயப்படுத்தப்பட்டனர். இக்காலப் பகுதியில் இப்பகுதி இத்தாலியின் ஒன்பதாம் லிகூரியாவின் ஒரு பகுதியாக இருந்தது.

உரோமை வீழ்ச்சியடைந்ததை அடுத்து பிராங்கியர்கள் இப்பகுதியைக் கைப்பற்றினர். இதனை அடுத்து உள்ளூர் உரோமை மக்கள் புரொவென்சு கவுண்டியில் இணைந்து கொண்டனர். 1108-1176 காலப்பகுதியில் கடல்சார்ந்த குடியரசாகத் தனிப் பகுதியாக இருந்தது. ஆரம்பத்தில் இது புரொவென்சு கவுண்டியினுள் ஒரு சுயாட்சியுடன் கூடிய பகுதியாக இருந்தாலும், 1388 இல் சவோய் சிற்றரசில் சேர்த்துக்கொள்ளப்பட்டது. சவோய் சிற்றரசு பின்னர் 1720 இல் சார்தீனியா இராச்சியம் என அழைக்கப்பட்டது.

15 ஆம் நூற்றாண்டில் பீட்மொன்ட் மாநிலத்தினுள் சேர்க்கப்பட்டதை அடுத்து இப்பகுதி நீசு கவுண்டி எனப் பெயர் பெற்றது. இதன் வரலாற்று ரீதியான தலைநகர் நீஸ் ஆகும்.

1858 இல் 3ம் நெப்போலியனுக்கும் சார்தீனியப் பிரதமருக்கும் இடையில் ஓர் ஒப்பந்தம் கைச்சாத்திடப்பட்டது. இதன் படி, ஆஸ்திரியாவுக்கு எதிரான பீட்மொன்டின் போருக்கு பிரான்சு ஆதரவளிப்பதாக உறுதி செய்தது. பதிலாக நீசு, மற்றும் சவோய் கவுண்டிகள் பிரான்சிடம் கையளிக்கப்பட்டன. இவ்விரு கவுண்டிகளும் 1860 மார்ச் 24 இல் பிரான்சுடன் இணைந்தன. இரு கவுண்டிகளிலும் பொது வாக்கெடுப்பு நடத்தப்பட்டது. இணைப்பிற்கு ஆதரவாக மக்களும் பெரும்பான்மையாக வாக்களித்தனர். முறைப்படி 1860 சூன் 12 இல் நீசு கவுண்டி பிரான்சுடன் இணைந்தது.

ஆனாலும், இத்தாலியின் தேசியத் தலைவராக கரிபால்டி இவ்விணைப்பை ஆதரிக்கவில்லை. நீசு கவுண்டியில் பிறந்த இவர் தமது பிறந்த நாடு இத்தாலிக்கு சொந்தமானது என வாதிட்டார். இரண்டாம் உலகப் போரின் போது தென்மேற்கு பிரான்சின் சில பகுதிகளை சிறிது காலத்திற்கு இத்தாலி கைப்பற்றியிருந்த போது, நீசு கவுண்டியும் இத்தாலிய இராச்சியத்தின் (1861–1946) கீழ் நிருவகிக்கப்பட்டது.

நீசு கவுண்டியின் மக்கள் நிக்கார்டு மொழியைப் பேசி வந்தனர். ஆனாலும், 1860 இன் பின்னர் இம்மொழி பிரெஞ்சு மொழியினால் முழுமையாக ஆக்கிரமிக்கப்பட்டு அழிந்தது. 1999 ஆம் ஆண்டில் இப்பகுதியின் மக்கள் தொகை 506,694 ஆக இருந்தது.



</doc>
<doc id="221488" url="https://ta.wikipedia.org/wiki?curid=221488" title="2014 ஜின்னா பன்னாட்டு வானூர்தி நிலையத் தாக்குதல்">
2014 ஜின்னா பன்னாட்டு வானூர்தி நிலையத் தாக்குதல்

2014 ஆம் ஆண்டு ஜூன் மாதம் 8 ஆம் தியதி பாக்கிஸ்தானில் அமைந்துள்ள ஜின்னா பன்னாட்டு வானூர்தி நிலையத்தை பத்து ஆயுதம் தாங்கிய தீவிரவாதக் குழு ஒன்று தாக்கியது. இந்த வானூர்தி நிலையம் கராச்சி நகரில் சிந்து மாகாணத்தில் அமைந்துள்ளது. இதில் குறைந்தபட்சம் 36 பேர் கொல்லப்பட்டனர். கொல்லப்பட்டவர்களில் 10 பேர் தீவிரவாதிகள் ஆவார். மேலும் 18 பேர் காயமடைந்தனர்.

8 ஆம் தியதி இரவு 11:20 க்கு ஆரம்பித்த தீவிரவாதிகளின் தாக்குதல் 9 ஆம் தியதி காலை அன்று வரை நடந்தது. தீவிரவாதிகள் பாதுகாப்புக் காவலாளிகளின் தடுப்பு அரண் வழியாக ஊர்தி (van) ஒன்றின் மூலம் விமான நிலையத்தின் சரக்கு விமான முனைக்கு தானியங்கி ஆயுதங்கள், வெடிகுண்டுகள், ஏவுகணை வெடிகுண்டுகள் மற்றும் பிற வெடிபொருட்களோடு ஊடுருவினர். தீவிரவாதிகள் விமான நிலையப் பாதுகாப்பு வீரர்களைப் போன்ற சீருடை அணிந்திருந்தனர். அவர்களில் சிலர் தற்கொலைத் தாக்குதலுக்கான உடையையும் (suicide vests) அணிந்திருந்தனர். மேலும் விமான நிலையப் பாதுகாப்பு வீரர்களைப் போன்ற போலி அடையாள அட்டையையும் பயன்படுத்தி விமான நிலையத்தினுள் நுழைந்தனர். தீவிரவாதிகள் விமானம் ஒன்றைக் கடத்த முயற்சித்ததாகவும், ஆனால் அம்முயற்சி வெற்றியடையவில்லை எனவும் பாக்கிஸ்தானின் உளவுத் துறை அதிகாரி ஒருவர் தெரிவித்தார்.

தாக்குதல் தொடங்கி 90 நிமிடங்களுக்குப் பின்னர் நூற்றுக்கணக்கான சிறப்பு பாதுகாப்பு வீரர்கள் விமான நிலையத்திற்கு வரவழைக்கப்பட்டு தீவிரவாதிகளுடன் எதிர் தாக்குதல் நிகழ்த்தினர். தீவிரவாதிகள் முதலில் கட்டுப்பாட்டு அறையையும், ஓடுதளத்தையும் அவர்களது கட்டுப்பாட்டில் கொண்டுவந்தனர். சிறிது நேரத்தில் 8 தீவிரவாதிகள் ராணுவச் சிறப்புப் படையினரால் சுட்டுக் கொல்லப்பட்டனர். மீதமுள்ள இருவரும் முடக்கப்பட்டனர். ஐந்து மணி நேரங்களுக்கும் பின்னர் இத்தாக்குதல் நடவடிக்கைகள் அனைத்தும் முடிவுக்கு வந்தது. இதில் 23 பேர் கொல்லப்பட்டனர், இதில் 10 தீவிரவாதிகளும், 9 ராணுவ வீரர்கள், இரண்டு பாக்கிஸ்தான் சர்வதேச விமான அதிகாரிகளும் மற்றும் ஒரு ரோந்து அதிகாரியும் அடங்குவர். காயமடைந்த 18 பேரும் "அப்பாசி ஷாகித் மருத்துவமனை"யில் அனுமதிக்கப்பட்டனர்.

இவ்விமான நிலையத்தின் சேவைகள் அனைத்தும் தற்காலிகமாக நிறுத்தப்பட்டன. இராணுவவீரர்களின் கட்டுப்பாட்டில் விமான நிலையம் உள்ளது. விமானங்கள் அனைத்தும் வேறு விமான நிலையத்திற்குத் திருப்பிவிடப்பட்டன. மேலும் காலையில் மீண்டும் துப்பாக்கிச் சத்தம் தொடர்வதாகவும், விமான நிலையத்தில் சோதனைகள் நடைபெறுவதாகவும் பிபிசி செய்தி அறிக்கை தகவல் வெளியிட்டுள்ளது.

இத்தாக்குதலுக்கு பாக்கித்தானின் டெகரிக்-இ-தாலிபான் அமைப்பு பொறுப்பேற்றுக் கொண்டுள்ளது. 

பாகிஸ்தானின் கிராமங்கள் மீது நடத்தப்படும் குண்டுத் தாக்குதல்களில் அப்பாவிக் கிராமவாசிகள் பலியாவதற்கு பழிக்குப் பழி வாங்க நாங்கள் இன்னும் இருக்கிறோம் என்பதை பாகிஸ்தான அரசுக்குச் சொல்லவே இந்தத் தாக்குதலை நடத்தினோம்" என்று பாகிஸ்தான் தாலிபான் அமைப்புக்காகப் பேசிய ஷாஹிதுல்லா ஷாஹித் கூறியதாக ராய்ட்டர்ஸ் செய்தி நிறுவனம் கூறியது.
2014 ஆம் ஆண்டு ஜூன் மாதம் 10 ஆம் தியதி பிற்பகல் ஜின்னா பன்னாட்டு வானூர்தி நிலையத்தின் அருகில் அமைந்துள்ள ஏ.எஸ்.எஃப் அகெடமியில் துப்பாக்கிச் சத்தங்கள் மேலும் வெடிகுண்டு வெடிப்புச் சத்தங்களும் கேட்டன. இதனால் மக்கள் பீதியடைந்தனர். பாக்கித்தானின் டெகரிக்-இ-தாலிபானைச் சேர்ந்த "ஓமர் ஹோரசானி" (Omar Khorasani ) தனது "டிவிட்டர்" தளத்தில், "செவ்வாயன்று இரண்டாவது தாக்குதலைத் நடத்தினர்" எனக் குறிப்பிட்டார். இத்தாக்குதலில் மூன்று தீவிரவாதிகள் ஈடுபட்டனர். இவர்கள் தற்கொலைத் தாக்குதலுக்கான ஆடையை அணிந்திருந்தனர். மேலும் கனரக ஆயுதங்களையும் பயன்படுத்தினர்.
இத்தீவிரவாதத் தாக்குதலைத் தொடர்ந்து ஹாங்காங்கைத் தலைமையிடமாகக் கொண்டு இயங்கும் "கேத்தே பசிபிக்" விமான நிறுவனம், கராச்சிக்கான தனது அனைத்து விமான சேவைகளையும் ரத்து செய்தது. இதைத் தொடர்ந்து அந்நிறுவனத்தின் பங்குகள் 0.28 சதவீதம் ஹாங்காங் பங்குச் சந்தையில் வீழ்ச்சியடைந்தன.

மாலத்தீவு அதிபர் "அப்துல்லா யாமீன்" பாக்கிஸ்தான் அதிபரைச் சந்திப்பதாக ஏற்கனவே திட்டமிடப்பட்டிருந்தது. ஆனால் இத்தீவிரவாதத் தாக்குதலுக்குப் பின்னர் அவரின் பயணம் கடைசி நேரத்தில் காரணம் குறிப்பிடாமல் ரத்து செய்யப்பட்டது. பாதுகாப்புப் காரணங்களுக்காகவே மாலத்தீவின் அதிபர் இப்பயணத்தினை ரத்து செய்தார் என பாக்கிஸ்தானிலிருந்து வெளியாகும் "டாண்" தினசரிப் பத்திரிகை செய்தி வெளியிட்டது.
அயர்லாந்து கிரிக்கெட் அணியினர் 2014 ஆம் ஆண்டு செப்டம்பர் மாதம் பாக்கிஸ்தானில் விளையாடுவதாகத் திட்டமிட்டிருந்தச் சுற்றுப் பயணத்தை ரத்து செய்தனர். ஜின்னா பன்னாட்டு வானூர்தி நிலையத் தாக்குதலைத் தொடர்ந்து பாதுகாப்புப் காரணங்களுக்காக இச்சுற்றுப் பயணத்தை அயர்லாந்து அணியினர் ரத்து செய்தனர்.

இத்தாக்குதலின் முக்கியக் குற்றவாளி என அறியப்பட்ட "அபு அப்துல் ரஹ்மான் அப் மானி" வடக்கு "வஸிரிஸ்த்தான்னில்" பாக்கிஸ்தானிய விமானப்படையும், இராண் உவவும் இணைந்து நடத்திய தாக்குதலில் 15 ஜூன் 2014 அன்று காலை கொல்லப்பட்டார். இவர் "உஸ்பெக்கித்தான் இஸ்லாமிய அமைப்பை"ச் சார்ந்தவர் ஆவார்.



</doc>
<doc id="221491" url="https://ta.wikipedia.org/wiki?curid=221491" title="பிரேம் வத்சா">
பிரேம் வத்சா

பிரேம் வத்சா (பிறப்பு 1950, ஐதராபாது, இந்தியா) கனடாவில் உள்ள தொராண்டோ மாநகரத்தில் உள்ள ஃபேர்ஃபாக்சு (Fairfax) என்னும் வணிகநிதி நிறுவனத்தின் நிறுவனரும் தலைமைப் பொறுப்பாட்சியரும் ஆவார் இவர் கனடாவின் வாரன் பஃபெட்டு ("Canadian ") என்று சிலபொழுது அழைக்கப்படுகின்றார்

பிரேம் வத்சா ஐதராபாதில் உள்ள பேகம்பட்டுப் பகுதி பொதுப்பள்ளியில் பயின்று, பின்னர் சென்னையில் உள்ள இந்தியத் தொழில்நுட்பக்கழகத்தில் வேதிப் பொறியியல் கல்விப் பட்டம் பெற்றார். பின்னர் கனடாவில் உள்ள மேற்கு ஒண்டாரியோ பல்கலைக்கழகத்தில் இரிச்சர்டு ஐவி தொழில்வணிகக் கழகத்தில் நிருவாக மேலாளர் மேற்பட்டம் (MBA) பெற்றார். கனடாவில் நிதி அலசலாளர் ("Chartered Financial Analyst (CFA)" சான்றிதழும் பெற்றார். . இவர் 1999 இல் இந்தியத் தொழில்நுட்பக்கழகத்தின் முன்னாள் மாணவர்களில் சிறப்பாளர் விருது பெற்றார். சூன் 7, 2014 இல் தொராண்டோவில் நடந்த அனைத்து இந்தியத் தொழில்நுட்பக்கழகத்தினர் ஒன்றுகூடல் நிகழ்ச்சியில் முன்னாள் இ.தொ.க மாணவர் சிறப்பாளர் விருதை வென்றார். கனடாவின் வாட்டர்லூ பல்கலைக்கழகத்தின் வேந்தராகவும் (Chancellor) சூன் 2009 முதல் உள்ளார். தொராண்டோ நோயாளிக்குழந்தைகள் மருத்துவமனையின் பொறுப்பாளுநர் மன்ற உறுப்பினராகவும், மேற்கு ஒண்டாரியோ பல்கலைக்கழகத்தில் இரிச்சர்டு ஐவி தொழிவணிகக் கழகத்தின் அறிவுரையாளர் குழு உறுப்பினராகவும் இருக்கின்றார். ஒண்டாரியோ வேந்திய காட்சியகத்தின் இயக்குநர் ஆயத்தில் உறுப்பினராகவும், பிளாக்குபெரி வணிக நிறுவனத்தின் இயக்குநர் ஆயத்தின் உறுப்பினராகவும் உள்ளார். கனடாவின் பெரும் செல்வந்தர்களில் ஒருவராகத் திகழ்கின்றார். 



</doc>
<doc id="221507" url="https://ta.wikipedia.org/wiki?curid=221507" title="படித்தால் மட்டும் போதுமா">
படித்தால் மட்டும் போதுமா

படித்தால் மட்டும் போதுமா 1962 ஆம் ஆண்டில் வெளிவந்த தமிழ்த் திரைப்படம் ஆகும். சிவாஜி கணேசன், கே. பாலாஜி, சாவித்திரி, ராஜசுலோசனா ஆகியோர் முக்கிய பாத்திரங்களில் நடித்தனர். ஏ. பீம்சிங் இத்திரைப்படத்தை இயக்கியிருந்தார். கண்ணதாசன், மாயவநாதன் ஆகியோர் எழுதிய பாடல்களுக்கு விசுவநாதன் - இராமமூர்த்தி ஆகியோர் இசையமைத்தனர்.

இந்தத் திரைப்படம் சிவாஜி கணேசனுக்கு ஒரு வெற்றி படமாக அமைந்தது. இத்திரைப்படம் வங்காள மொழித் திரைப்படமான "நா" வின் தழுவலாகும்.("நா" திரைப்படம் தராசங்கர் பாண்டியோபாத்யாய் எழுதிய "நா" என்ற நாவலின் தழுவல்).

படத்தில் பாலாஜி, சிவாஜி கணேசன் ஆகியோர் அண்ணன் தம்பிகளாவர். தம்பி படிக்காதவன். அண்ணன் படித்தவன். இருவருக்கும் திருமணம் செய்யும் நோக்கத்துடன் தம்பிக்குப் பெண் பார்க்க அண்ணனும் அண்ணனுக்குப் பெண் பார்க்க தம்பியும் செல்வார்கள். பெண் பார்க்கப்போன இடத்தில் தம்பிக்காகப் பார்த்த பெண் அண்ணனின் மனதைக் கவர்ந்துவிடுகிறாள். அவளை அடைய திட்டம் போட்டு, ஒரு மொட்டைக் கடிதம் வழியே அதில் வெற்றியும் பெற்றுவிடுகிறான். இருவருக்கம் திருமணம் நடந்துவிடுகிறது. ஆனால், இதன்பின்னர் தம்பியின் வாழ்க்கையில் புயல்வீசுகிறது. படிக்காதவனை அவனுடைய மனைவியே விரும்புவதில்லை. ஒரு கட்டத்தில் தம்பிக்கு அண்ணனின் சூழ்ச்சி தெரிந்துவிடுகிறது. சாவித்திரியும் ராஜ சுலோசனாவும் மனைவிகளாகவும் நடித்திருக்கின்றனர். அதன் பின்னர் இவர்கள் வாழ்க்கை என்ன ஆனது என்பதை முடிவு.



</doc>
<doc id="221516" url="https://ta.wikipedia.org/wiki?curid=221516" title="இறைவனின் தாய்">
இறைவனின் தாய்

இறைவனின் தாய் என்பது இயேசுவின் தாயான கன்னி மரியாவின் சிறப்பு பெயர்களுள் ஒன்றாகும். இதன் மூலச்சொல்லான "தியோடோக்கோஸ்" என்பதற்கு "கடவுளைச் சுமந்தவர்" என்பது பொருள். மகனாகிய கடவுளுக்கு இவ்வுலகில் பிறப்பு அளித்தவர் என்பதால், மரியா 'கடவுளின் தாய்' அல்லது 'இறைவனின் தாய்' என்று அழைக்கப்படுகிறார். கத்தோலிக்க திருச்சபை, கிழக்கு மரபுவழி திருச்சபை, ஆங்கிலிக்க ஒன்றியம் ஆகியவற்றில் இந்த கோட்பாடு ஏற்றுக்கொள்ளப்படுகிறது.

விவிலியத்தின் பழைய ஏற்பாட்டில், மனிதகுல மீட்பரான இறைவனின் தாயைப் பற்றி 2 இடங்களில் முன்னறிவிப்புகள் இடம்பெறுகின்றன.

கடவுளின் கட்டளையை மீறி பாவம் செய்த முதல் பெற்றோரிடம் மீட்பரைப் பற்றி வாக்களிக்கும் இறைவன், மீட்பரின் தாயைப் பற்றி முதல்முறைப் பேசுகிறார். ஆண்டவராகிய கடவுள் அலகையிடம், ""உனக்கும் பெண்ணுக்கும், உன் வித்துக்கும் அவள் வித்துக்கும் பகையை உண்டாக்குவேன். அவள் வித்து உன் தலையைக் காயப்படுத்தும். நீ அதன் குதிங்காலைக் காயப்படுத்துவாய்"" என்று கூறுகிறார். இதில் 'வித்து' என்பது இயேசு கிறித்துவையும், 'பெண்' என்பது அவரது தாய் மரியாவையும் குறிக்கிறது. இவ்வாறு வரலாற்றின் தொடக்கத்திலேயே, இறைவனின் மீட்புத் திட்டத்தில் மரியாவும் இடம் பெற்றிருந்தார்.

இரண்டாவதாக, இறைவாக்கினர் எசாயா கடவுளின் தாயைப் பற்றி முன்னறிவிக்கிறார். "ஆண்டவர்தாமே உங்களுக்கு ஓர் அடையாளத்தை அருள்வார். இதோ, கருவுற்றிருக்கும் அந்த இளம் பெண் ஓர் ஆண்மகவைப் பெற்றெடுப்பார்; அக்குழந்தைக்கு அவர் இம்மானுவேல் என்று பெயரிடுவார்." "ஏனெனில், ஓர் ஆண்மகவு நமக்குத் தரப்பட்டுள்ளார்: ஆட்சிப்பொறுப்பு அவர் தோள்மேல் இருக்கும்: அவர் திருப்பெயரோ வியத்தகு ஆலோசகர், வலிமைமிகு இறைவன், என்றுமுள தந்தை, அமைதியின் அரசர் என்று அழைக்கப்படும்" என்று எசாயா கூறுகிறார். "இம்மானுவேல்" என்றால் "கடவுள் நம்முடன் இருக்கிறார்" என்பது பொருள்.

மரியா, கடவுளின் தாய் என்பதை புதிய ஏற்பாடு தெளிவாக எடுத்துரைக்கிறது. இயேசுவின் பிறப்பை பற்றி எடுத்துரைக்கும் மத்தேயு, லூக்கா ஆகிய இரு நற்செய்திகளுமே, மரியாவை இறைவனின் தாயாக சுட்டிக்காட்டுகின்றன.

மரியா இறைமகனை கருவில் தாங்கிப் பெற்றெடுத்தார் என்பதை நற்செய்தியாளர் லூக்கா பின்வருமாறு எடுத்துரைக்கிறார்: வானதூதர் மரியாவுக்குத் தோன்றி, "அருள்மிகப் பெற்றவரே வாழ்க! இதோ, கருவுற்று ஒரு மகனைப் பெறுவீர்; அவருக்கு இயேசு என்னும் பெயரிடுவீர். அவர் பெரியவராயிருப்பார்; உன்னத கடவுளின் மகன் எனப்படுவார். அவர் யாக்கோபின் குடும்பத்தின் மீது என்றென்றும் ஆட்சி செலுத்துவார். அவருடைய ஆட்சிக்கு முடிவே இராது" என்றார். இந்த வார்த்தைகள் மரியா மகனாகிய கடவுளின் தாய் என்பதை தெளிவுபடுத்துகின்றன.

இறைவாக்கினர் எசாயாவின் இறைவாக்கு மரியாவிடம் நிறைவேறியதை நற்செய்தியாளர் மத்தேயு பின்வருமாறு எடுத்துரைக்கிறார்: யோசேப்புக்குக் கனவில் தோன்றிய ஆண்டவரின் தூதர், "மரியா கருவுற்றிருப்பது தூய ஆவியால்தான். அவர் ஒரு மகனைப் பெற்றெடுப்பார். அவருக்கு இயேசு எனப் பெயரிடுவீர். ஏனெனில் அவர் தம் மக்களை அவர்களுடைய பாவங்களிலிருந்து மீட்பார்" என்றார். "இதோ! கன்னி கருவுற்று ஓர் ஆண்மகவைப் பெற்றெடுப்பார். அக்குழந்தைக்கு இம்மானுவேல் எனப் பெயரிடுவர்" என்று இறைவாக்கினர் வாயிலாக ஆண்டவர் உரைத்தது நிறைவேறவே இவை யாவும் நிகழ்ந்தன.

திருத்தூதர் பவுலும் மரியா இறையன்னையே என்பதைப் பின்வருமாறு எடுத்துரைக்கிறார்: "காலம் நிறைவேறியபோது திருச்சட்டத்திற்கு உட்பட்டிருந்த நம்மை மீட்டுத் தம் பிள்ளைகள் ஆக்குமாறு, கடவுள் தம் மகனைப் பெண்ணிடம் பிறந்தவராகவும் திருச்சட்டத்திற்கு உட்பட்டவராகவும் அனுப்பினார்." இறைத் திட்டத்தின்படி இறைமகனைப் பெற்றெடுத்த மரியா, இறையன்னை என்றப் பெயரை உரிமையாக்கிக் கொண்டார். எனவேதான் தூய ஆவியால் முற்றிலும் ஆட்கொள்ளப்பட்ட எலிசபெத்து மரியாவை நோக்கி, "பெண்களுக்குள் நீர் ஆசி பெற்றவர்; உம் வயிற்றில் வளரும் குழந்தையும் ஆசி பெற்றதே! என் ஆண்டவரின் தாய் என்னிடம் வர நான் யார்?" என்கிறார்.

"பலமுறை, பலவகைகளில் முற்காலத்தில் இறைவாக்கினர் வழியாக நம் மூதாதையரிடம் பேசிய கடவுள், இவ்விறுதி நாள்களில் தம் மகன் வழியாக நம்மிடம் பேசியதற்கு" மரியாவின் பங்கு முக்கியமானது என்பதை திருச்சபைத் தந்தையர் தொடக்கம் முதலே வலியுறுத்தி வந்தனர். "வானதூதர் அறிவித்த நற்செய்தியைக் கேட்டு இறைவனின் வார்த்தைகளுக்கு கீழ்ப்படிந்ததால், மரியா கடவுளைக் கருத்தாங்கும் வல்லமை பெற்றார்" என்று புனித இரனேயு குறிப்பிடுகிறார். 

"இயேசுவிடம் இறைத்தன்மை இல்லை; அவர் வெறும் மனிதர் மட்டுமே" என்ற நெஸ்தோரியசின் போதனைப் பற்றி ஆராய்ந்து முடிவெடுக்க, கி.பி.431ஆம் ஆண்டு எபேசு நகரில் பொதுச்சங்கம் ஒன்று நடைபெற்றது. அதில் பங்கேற்ற ஆயர்கள் நெஸ்தோரியசின் போதனை தவறானது எனக் கண்டித்ததுடன், "இயேசுவில் இறைத்தன்மையும் மனிதத்தன்மையும் முழுமையாக குடிகொண்டிருக்கின்றன. எனவே, கன்னி மரியா இறைவனின் தாயே!" என்ற விசுவாசக் கோட்பாட்டை வெளியிட்டனர்.

"மரியா இயேசுவின் தாய்" என்பதை சிறப்பிக்கும் இயேசு பிறப்பின் முன்னறிவிப்பு, இயேசுவின் பிறப்பு, இயேசுவைக் கோவிலில் அர்ப்பணித்தல் ஆகிய விழாக்கள் பொதுவாக கத்தோலிக்க திருச்சபை, கிழக்கு மரபுவழி திருச்சபை, ஆங்கிலிக்க ஒன்றியம், லூதரனிய திருச்சபை உள்ளிட்டவற்றில் கொண்டாடப்படுகின்றன. குறிப்பாக கன்னி மரியா இறைவனின் தாய் என்ற பெருவிழாவை கத்தோலிக்க திருச்சபை புத்தாண்டு நாளில் (ஜனவரி 1) சிறப்பிக்கிறது.

கிழக்கு மரபுவழி திருச்சபையில் அக்டோபர் 1ந்தேதி கொண்டாடப்படும் எப்பொழுதும் கன்னியான இறையன்னையின் பாதுகாவல் விழா, மரியா இறைவனின் தாய் என்பதை சிறப்பாக நினைவுகூர்கிறது. மேலும் பல விழாக்களும் இறையன்னையின் பெயரில் சிறப்பிக்கப்படுகின்றன. லூதரனிய திருச்சபையில், மரியா நம் ஆண்டவரின் தாய் என்ற விழா ஆகஸ்ட் 15ந்தேதி கொண்டாடப்படுகிறது.


</doc>
<doc id="221517" url="https://ta.wikipedia.org/wiki?curid=221517" title="அத்வைத அனுபவம்">
அத்வைத அனுபவம்

அத்வைத அனுபவம் எனப்படுவது உபநிடத கால முனிவர்களின் அனுபவ வார்த்தைகளான அஹம் பிரம்மாஸ்மி (நான் பிரம்மாக இருக்கிறேன்), தத்துவமசி (அது நீயாக இருக்கிறாய்), அயமாத்மா பிரம்மம், (இந்த ஆன்மா பிரம்மம்), போன்ற வேதாந்த மகாவாக்கியங்கள் காட்டுகின்ற உண்மை. 

இவை ஆன்மீக வாழ்வின் உச்சநிலை அனுபவங்கள். இந்த அனுபவ நிலையில் தனிமனிதன், பிரபஞ்சம், அறிபவன் - அறிவு - அறியப்படும் பொருள் - அனுபவிப்பவன் - அனுபவம் - அனுபவப் பொருள் போன்ற வேறுபாடுகள் மறைந்து, ஆத்ம ஞானத்தால் ஜீவாத்மாவும் பரமாத்மாவும் ஒன்றே என்ற ஐக்கிய ஞானம் (அறிவு) உண்டாகிறது.

இது அனுபவத்திற்கு மட்டுமே உரியது, இந்த நிலை பற்றியே, ‘வாக்கையும் மனதையும் கடந்த நிலை’ என்று உபநிடதங்கள் கூறுகிறது. இந்த அத்வைத அனுபவத்தை வாக்கால் விளக்க இயலாது. அத்வைத அனுபவ நிலை பற்றி விளக்குவதற்கான எந்த முயற்சியும் வீண் முயற்சி என்பதை உபநிடதங்கள் அறுதியிட்டு உறுதியாக கூறுகின்றன. எனவே அத்வைத அனுபவம் தத்துவ விளக்கங்களுக்கு உரியது அல்ல.





</doc>
<doc id="221530" url="https://ta.wikipedia.org/wiki?curid=221530" title="ரயன் குவான்டென்">
ரயன் குவான்டென்

ரயன் குவான்டென் (பிறப்பு: 1976 நவம்பர் 28) ஒரு ஆஸ்திரேலியன் நாட்டு நடிகர். இவர் 1997-2002 வரை ஹோம் அண்ட் அவே என்ற தொலைக்காட்சித் தொடரில் நடித்தார். அதைத் தொடர்ந்து ஜி.பி., ஏய் டாட்..!, சம்மர்லேண்ட், உள்ளிட்ட பல தொடர்களிலும், ரெட் ஹில், மிஸ்டரி ரோட், உள்ளிட்ட திரைப்படங்களிலும் நடித்ததன் மூலம் பரிசியமான நடிகர் ஆனார். 

கவண்டேன் சிட்னி, ஆஸ்திரேலியாவில் பிறந்தார். இவருக்கு இரண்டு சகோதர்கள் உண்டு. 



</doc>
<doc id="221554" url="https://ta.wikipedia.org/wiki?curid=221554" title="பேத் மா ரா ஹாஹத் போட்">
பேத் மா ரா ஹாஹத் போட்

பேத் மா ரா ஹாஹத் போட் (பாரசீகம்: باد ما را خواهد برد‎, Bād mā rā khāhad bord) ஆங்கிலம்: The Wind Will Carry Us) என்பது ஈரானியத் திரைப்படம் ஆகும். இத்திரைப்படம் 1999 ஆம் ஆண்டு ஈரானிய இயக்குநர் "அப்பாஸ் க்யாரஸ்டமி"யால் தயாரிக்கப்பட்டது. இத்திரைப்படத்தை எழுதி இயக்கியவரும் "அப்பாஸ் க்யாரஸ்டமி" ஆவார். இத்திரைப்படத்தின் தலைப்பான "காற்று நம்மை தூக்கிச் செல்லும்" என்பது ஈரானின் சமகாலப் பெண் கவிஞர் "பெரோக் பெர்ரோகாஷாத்"தின் (Forough Farrokhzad) கவிதை வரியாகும். இத்திரைப்படம் "வெனிஸ் சர்வதேசத் திரைப்பட விழா"விற்கு தங்கச் சிங்கம் விருதிற்காகப் பரிந்துரைக்கப்பட்டது. இத்திரைப்படம் நடுவர்களின் சிறப்புப் பரிசான "வெள்ளிச் சிங்கம்" விருதினை வென்றது. மேலும் இத்திரைப்படம் பல்வேறு பரிந்துரைகளையும் விருதுகளையும் பெற்றது.

ஈரானின் குர்திஷ் கிராமம் ஒன்றில் மரணத் தறுவாயில் வசிக்கும் முதிய பெண்மணி ஒருவரின் துக்கச் சடங்குகளை ஆவணப்படுத்த பத்திரிகையாளர்கள் குழு ஒன்று பொறியாளர்கள் என்ற போர்வையில் வருகின்றனர். நகரப் பத்திரிகையாளர்கள் மற்றும் கிராம மக்களின் வாழ்வியலைக் காட்சிப்படுத்துகிறது இத்திரைப்படம். நகரத்துப் பத்திரிகை அலுவலகத்திலிருந்து தினமும் கிராமத்துப் பத்திரிகையாளர் குழுவுக்கு தொலை பேசி மூலம் முதிய பெண் மரணமடைந்துவிட்டாரா எனக் கேட்டுச் செய்தி வருகிறது. பத்திரிகையாளர் குழுவின் தலைவர் கிராமத்து மக்களின் இயல்பான வாழ்வால் மனம் நெகிழ்கிறார். வயதான பெண்மணி உடல் நலம் தேறி நலமடைகிறார். கிராமப் பெண்மணியின் மரணத்தை எதிர் நோக்கும் நகரத்து மனிதர்களின் மனதை இத்திரைப்படம் பேசுகிறது.


</doc>
<doc id="221558" url="https://ta.wikipedia.org/wiki?curid=221558" title="பார்வைத் திறன்">
பார்வைத் திறன்

பார்வைத் திறன் (Visual acuity ) என்பது ஒரு படத்தின் ஒரு சிறிய பகுதியிலிருந்து நிறைந்த செய்தியினைப் பெறும் திறனைக் குறிக்கும். பலமுறைகளில் இதனைத் தெரிந்து கொள்ள முடியும் என்றாலும், இசுநெல்லன் கண் அட்டவணை (Snellen eye chart) பெரிதும் பயன்படுகிறது. கண்மருத்துவத்தில் பார்வைத் திறனை பரிசோதிக்க இப்படிப்பட்ட அட்டவணைகளை பயன்படுத்துகின்றனர். இதில் அதிக ஒப்புமையுடைய எழுத்துக்களும் எண்களும் பயன்படுத்தப்படுகிறன. பார்வைத் திறன் சோதனை முடிவுகள் ஒரு விகிதாச்சாரத்தில் கொடுக்கப்படுகின்றன. ஒரு தனி மனிதன் அதிகபட்சமாக 25 அடித் தொலைவில் தெளிவாகப் பார்க்க முடிகிறது. பெரும்பாலானவர்கள் அதேபொருளை 40 அடித் தொலைவில் காணமுடிகிறதெனில், அவரது பார்வைத் திறன் 25\40 என்று கொடுக்கப்படுகிறது. இதன் பொருள் பெரும்பாலானவர்கள் 40 அடித் தொலைவில் தெளிவாகக் பார்க்கும் பொருள் இந்த மனிதரால் 25 அடித் தொலைவில் காணமுடிகிறது என்பதாகும். 



</doc>
<doc id="221560" url="https://ta.wikipedia.org/wiki?curid=221560" title="திரைப்புலச் சூழல்">
திரைப்புலச் சூழல்

திரைப்புலச் சூழல் (ஆங்கிலம்:desktop environment (DE)) என்பது கணினியியலில் கணியத்திரையின் உருவகத்தை செயற்படுத்தும் முறையைக் குறிப்பதாகும். இம்முறைமையானது, குறிப்பிட்ட வகை நிரல் பொதியால், கணினியின் இயக்குதளத்தின் மேலே, ஒரு நிரல் கட்டகமாக அமைக்கப்படுகிறது. இவ்வாறு அமைந்த நிரல்பொதியானது, பொதுவான வரைகலை பயனர் இடைமுகத்தை(GUI) பகிர்ந்து கொண்டு செயற்படுகிறது. இத்தகைய திரைப்புலச் சூழல், நகர்வுக் கணிமையின் வளர்ச்சிக்கு முன், தனியாள் கணினிகளுக்கு இடையே அதிகம் காணப்பட்டது. 

திரைப்புலச் சூழல் என்ற பதமானது, பயனர் ஒருவர் பின்பற்ற விரும்பும் தெரிவு நடையைக் குறிக்கிறது. ஒரு பயனர், திரைப்புல உருவகத்தை, தான் தேர்ந்தெடுத்த திரைப்புலச் சூழலுக்குரிய பயனர் இடைமுகத்தின் வழியே செயற்படுத்துகிறார். இத்தகைய பயன்பாட்டினை, பொது திரைப்புலச் சூழல் என்ற திரைப்புலச் சூழலும், கே டீ ஈ என்ற திரைப்புலச் சூழலும் பலரிடம் கொண்டு சென்று, பழக்கப்படுத்தின. ஒரு திரைப்புலச் சூழலானது தன்னகத்தே, தனித்துவமான கணித்திரைப் படம், சாளரம், கருவிப்பட்டை, அடைவு, கோப்புறை, மென்பொருள் தந்துகை (Software widget), விம்பு (WIMP) போன்றவைகளைக் கொண்டு திகழ்கிறது.

உலகின் முதல் திரைப்புலச் சூழலை, தனது 'செராக்சு அல்டோ '(Xerox Alto)எந்திரத்திற்காக, முதன்முதலில் "செராக்சு" நிறுவனம், 1970களில் உருவாக்கியது.

இயக்குதளமானது கணினியின் மின்னணுப்பொருட்களைக் கட்டுபடுத்துகிறது. திரைப்புலச் சூழலானது, இயக்குதளத்தின் மேலே அமைந்து, செயலிகளை(நிரல் பொதி)ச் செயற்படுத்துகிறது. இயக்குதளத்திற்கும், செயலிகளுக்கும் இடையே அமைந்த திரைப்புலச் சூழலானது, பயனர் ஒருவரி்ன் விருப்பத்திற்கு இணங்க, தனித்துவமான பயனர் இடைமுகத்துடன், பயனரின் கட்டளையை நிறைவேற்றுகிறது. முதலில் தோற்றத்தை முன்மொழிந்தாலும், உண்மையில் கட்டளையை நிறைவேற்றும் வேகம், கணினியின் வன்பொருட்களைத் திறம்பட செயற்பட வைத்தல், மின்னாற்றல் போன்ற முக்கியக்கூறுகளை மேலாண்மை செய்கிறது. இது பல்வேறு மின்னணுக் கருவிகளுக்கிடையே வேறுபட்டு இருக்கின்றன. எக்செப்சியி என்ற திரைப்புலச் சூழல் கணினிகளின் திரைப்புலச் சூழல்களிடையே திறம்படச் செயற்படுவதாக நீருபிக்கப் பட்டுள்ளது. அதுபோல, நகர்வுப்பேசிகளுக்கிடையே, எல்லெக்சிடியி என்ற திரைப்புலச் சூழல் திறம்பட இயங்குவதாகக் கண்டறியப்பட்டுள்ளது.


</doc>
<doc id="221572" url="https://ta.wikipedia.org/wiki?curid=221572" title="டேப் (வாத்தியம்)">
டேப் (வாத்தியம்)

டேப் என்பது தப்பு வாத்தியத்தைப்போன்ற ஒரு இசைக்கருவியாகும். கட்சியின் கொள்கைகளைக்கூறவும், தமிழிசையை மக்களிடம் கொண்டு செல்லவும் உதவிய ஒரு வாத்திய கருவி ஆகும்.

டேப் வாத்தியம் இசுலாமிய பக்கீர்கள் பயன்படுத்திவந்த ஒரு தாளக்கருவி. இக்கருவியை தஞ்சைப்பகுதியைச்சேர்ந்த லாவணிக் கலைஞர்களும் பயன்படுத்துவார்கள்.


</doc>
<doc id="221573" url="https://ta.wikipedia.org/wiki?curid=221573" title="ஆடம் சென்">
ஆடம் சென்

எட்வர்ட் ஆடம் சென் (பிறப்பு: ஏப்ரல் 10, 1984 இல் பாரிஸ், பிரான்ஸ்) ஒரு அமெரிக்கா நாட்டு நடிகர் மற்றும் விளம்பர நடிகர். இவர் உயர்நிலைப் பள்ளியில் படிக்கும் போது மாடலிங் தொழிலுக்கு வந்தார். அதைத் தொடர்ந்து த சிட்டி, லா & ஓர்டர்: ஸ்பெஷல் விக்டிம்ஸ் ஊனிட், ஹிட் த ப்ளோர் போன்ற சில தொலைக்காட்சித் தொடர்களிலும், வீடியோ கேர்ள், மேஜிக் சிட்டி மெமரீஸ் போன்ற சில திரைப்படங்களிலும் நடித்தார்.



</doc>
<doc id="221574" url="https://ta.wikipedia.org/wiki?curid=221574" title="எம். ஐ. எம். அப்துல் மஜீத்">
எம். ஐ. எம். அப்துல் மஜீத்

எம். ஐ. எம். அப்துல் மஜீத் ("M. I. M. Abdul Majid", மே 31, 1919 - சூன் 9, 1970) இலங்கையின் தமிழ் முஸ்லிம் அரசியல் தலைவர்களில் ஒருவர். 1960 முதல் 1995 வரை இலங்கை நாடாளுமன்ற உறுப்பினராக இருந்தவர்.

இலங்கையின் கிழக்கு மாகாணத்தில் அக்கரைப்பற்று கிராமத்தில் பிறந்தவர் அப்துல் மஜீத். இவர் மட்டக்களப்பு அரசினர் கல்லூரி, யாழ்ப்பாணம் இந்துக் கல்லூரி ஆகியவற்றில் கல்வி கற்றார். முன்னாள் கல்வி அதிகாரி எம். ஐ. எம். சரீப், ஓய்வுநிலை அதிபர் எம். ஐ. எம். நயீம் ஆகியோர் இவரது உடன்பிறந்தவர்கள் ஆவர். சம்மாந்துறைப் பிரதேச சபைத் தலைவரும் முன்னாள் நாடாளுமன்ற உறுப்பினருமான ஏ. எம். எம். நெளஷாட் இவரது மகன் ஆவார்.

இலங்கைத் தமிழரசுக் கட்சியின் ஆரம்ப கால உறுப்பினராக இருந்த இவர் தமிழ் மொழிப்பற்று மிகுந்தவர். 1960 மார்ச், 1960 சூலை நாடாளுமன்றத் தேர்தல்களில் அப்போதைய நிந்தவூர் தேர்தல் தொகுதியில் முதன் முறையாக சுயேட்சையாகப் போட்டியிட்டார். அன்றைய நாடாளுமன்ற உறுப்பினர் எம். எம். முஸ்தபாவை இவர் வெற்றி பெற்று அக்கரைப்பற்றின் முதலாவது நாடாளுமன்ற உறுப்பினரானார். எனினும், 1965, 1970 தேர்தல்களில் எம். எம். முஸ்தபாவிடம் தோற்றார். இவரது காலத்திலேயே கிழக்கிலங்கையின் முதலாவது முஸ்லிம் பெண்கள் பாடசாலையான ஆயுஷா பாலிகா மகா வித்தியாலயம் அக்கரைப்பற்றில் நிறுவப்பட்டது.


</doc>
<doc id="221579" url="https://ta.wikipedia.org/wiki?curid=221579" title="எரிக் டான்">
எரிக் டான்

எரிக் டான் ("Eric Dan", பிறப்பு: நவம்பர் 9, 1972) ஒரு அமெரிக்க நடிகர். இவர் 1991ஆம் ஆண்டு சாவெட் பய் த பேல் என்ற தொலைக்காட்சி தொடரின் மூலம் நடிப்புத் துறைக்கு அறிமுகமானார். அதை தொடர்ந்து ரோசியேன், லாஸ் வேகாஸ், பிரைவேட் பிராக்டிஸ், த லாஸ்ட் சிப் உள்ளிட்ட பல தொலைக்காட்சித் தொடர்களிலும் மற்றும் சோல் கூட், பீஸ்ட், வெட்டிங் வார்ஸ், மார்லே & மி உள்ளிட்ட திரைப்படங்களிலும் நடித்ததன் மூலம் பிரபலமானார்.



</doc>
<doc id="221582" url="https://ta.wikipedia.org/wiki?curid=221582" title="வைர நாற்கர தொடர்வண்டிப் போக்குவரத்துத் திட்டம்">
வைர நாற்கர தொடர்வண்டிப் போக்குவரத்துத் திட்டம்

வைர நாற்கர தொடர்வண்டிப் போக்குவரத்துத் திட்டம் அல்லது வைர நாற்கர ரயில் திட்டம் (Diamond Quadrilateral project) என்பது இந்தியாவின் முக்கிய நகரங்களை இணைக்கும் விரைவு தொடர்வண்டிப் போக்குவரத்து திட்டம் ஆகும். இத்திட்டத்தின்படி தில்லி - ஆக்ரா இடையே மணிக்கு 160-200 கி.மீ. வேகத்தில் செல்லும் தொடர்வண்டிப் போக்குவரத்து 2014 ஆம் ஆண்டு இறுதிக்குள் தொடங்கத் திட்டமிட்டுள்ளது. பெருநகரங்களுக்கு இடையிலான பயண நேரத்தைக் குறைப்பதற்காக இந்தத் திட்டம் அமல்படுத்தப்பட உள்ளது.


</doc>
<doc id="221583" url="https://ta.wikipedia.org/wiki?curid=221583" title="குஷால் டாண்டன்">
குஷால் டாண்டன்

குஷால் டாண்டன் (பிறப்பு: 1985 மார்ச் 28) ஒரு இந்திய நாட்டு தொலைக்காட்சி நடிகர் மற்றும் விளம்பர நடிகர். 2011ஆம் ஆண்டு என்ற தொலைக்காட்சி தொடரின் மூலம் அறிமுகமானார். அதை தொடர்ந்து 
நாச் பாலியே 5 என்ற நடன நிகழ்ச்சியிலும் பிக் பாஸ் 7, பியர் பேக்டர்: கத்ரோன் கே கிலாடி (சீசன் 5) போன்ற நிகழ்ச்சிகளிலும் தோன்றினார். 

குஷால் 1985 மார்ச் 28ஆம் திகதி லக்னோ, இந்தியாவில் பிறந்தார். இவரின் தந்தை ஒரு தொழிலதிபர். இவருக்கு டினா பூஷன், பாவனா டாண்டன் கபூர் என்ற இரண்டு மூத்த சகோதரிகள் உள்ளன. 





</doc>
<doc id="221587" url="https://ta.wikipedia.org/wiki?curid=221587" title="கல்பனா சாவ்லா (நூல்)">
கல்பனா சாவ்லா (நூல்)

கல்பனா சாவ்லா நூலானது விண்வெளி வீரங்கனையான கல்பனா சாவ்லாவின் வாழ்க்கை வரலாற்று நூலாகும். இதனை ஏற்காடு இளங்கோ என்பவர் எழுதியுள்ளார்.

இந்நூலில் விண்வெளிக்குச் சென்ற முதல் விண்களப் பயணம் பற்றியும், யூரி ககாரின், ஆலன் செப்பர்டு, ராகேஷ் சர்மா ஆகியோர் பற்றியும் சிறு குறிப்பு இடம்பெற்றுள்ளது. 


</doc>
<doc id="221588" url="https://ta.wikipedia.org/wiki?curid=221588" title="மதங்களின் பார்வையில் பெண்கள் (நூல்)">
மதங்களின் பார்வையில் பெண்கள் (நூல்)

மதங்களின் பார்வையில் பெண்கள் எனும் நூல் பி. ஈ. ஜார்ஜ் டிமிட்ரோவ் என்பவரால் எழுதப்பட்ட நூலாகும். இந்நூலை தில்லை பதிப்பகம் வெளியிட்டுள்ளது.

இந்நூலுக்கு உ. வாசுகி அணிந்துரை எழுதியுள்ளார். இவர் அனைத்திந்திய ஜனநாயக மாதர் சங்கத்தின் அகில இந்திய துணைத் தலைவராவார்.


</doc>
<doc id="221592" url="https://ta.wikipedia.org/wiki?curid=221592" title="தமிழகத்தின் உலகப் பாரம்பரியச் சின்னங்கள்">
தமிழகத்தின் உலகப் பாரம்பரியச் சின்னங்கள்

தமிழகத்தின் உலகப் பாரம்பரியச் சின்னங்கள் எனும் நூல் ஏற்காடு இளங்கோ எழுதியதாகும். இந்நூலை தில்லை பதிப்பகம் வெளியிட்டுள்ளது.

இந்நூலுக்கு சேலம் கி. இளங்கோ அணிந்துரை எழுதியுள்ளார். 



</doc>
<doc id="221593" url="https://ta.wikipedia.org/wiki?curid=221593" title="சார்பகா முழுஎண்கள்">
சார்பகா முழுஎண்கள்

எண் கோட்பாட்டில், இரு முழு எண்களுக்கிடையே 1 மட்டுமே பொது வகுஎண்ணாக இருந்தால் அவை சார்பகா எண்கள் ("relatively prime", "mutually prime", "coprime") எனப்படும். அதாவது இரு சார்பாக எண்களின் மீபொவ 1. 

எடுத்துக்காட்டு:

14 , 15 -க்கு, 1ஐத் தவிர வேறு பொது வகுஎண் இல்லை; இவை சார்பகா எண்கள்; ஆனால் 14, 21 -க்கு, 1ஐத் தவிர 7 ஒரு பொது வகுத்தியாக உள்ளதால் இரண்டும் சார்பகா எண்கள் அல்ல. 

"a", "b" சார்பகா எண்கள் என்பதைக் குறிக்க, formula_1, formula_2 என்ற இரு குறியீடுகள் மட்டுமல்லாது, சிலசமயங்களில் formula_3 என்ற குறியீடும் பயன்படுத்தப்படுகிறது.

சுருக்கப்பட்ட பின்னத்தின் பகுதியும் தொகுதியும் ஒன்றுக்கொன்று சார்பகா எண்களாக இருக்கும். எண்கள் 1ம், −1ம் ஒவ்வொரு முழுஎண்ணுடனும் சார்பகா எண்களாக இருக்கின்றன. மேலும், இவை மட்டுமே 0உடன் சார்பாக எண்களாக அமையும் முழுஎண்களாகும்.

இரு எண்கள் சார்பகா எண்களா என்பதை யூக்ளிடியப் படிமுறைத்தீர்வு மூலமும், நேர் முழுஎண் "n" உடன் சார்பகா எண்களாகவுள்ள (1 முதல் "n" வரை) முழுஎண்களின் எண்ணிக்கையை ஆய்லரின் ஃபை சார்பின் ("φ"("n") மூலமும் (Euler's totient function or Euler's phi function) காணலாம்..

சார்பகாத்தன்மை எண்களுக்கிடையே மட்டுமல்லாது, கணங்களிலும் வரையறுக்கப்படுகிறது. ஒரு கணத்திலுள்ள உறுப்புகளுக்கிடையே 1ஐத் தவிர வேறு பொதுவகுத்திகள் இல்லாதிருந்தால் அக் கணம் ’சார்பகா கணம்’ ("coprime") என்றும் அக் கணத்தின் உறுப்புகளாலான ஒவ்வொரு சோடி ("a", "b") க்கும் "a" , "b" சார்பகா எண்களாக அமைந்தால் ’சோடிவாரியான சார்பகா கணம்’ ("pairwise coprime") என்றும் அழைக்கப்படும்.

"a" மற்றும் "b" இரண்டும் சார்பகா எண்கள் என்பதற்குச் சமானமான கூற்றுகள்:

மேலே தரப்பட்ட கூற்றுகளிலிருந்து பின்வரும் விளைவுகளைப் பெறலாம்:




ஒரு சோடிவாரியான சார்பகா கணமானது, சார்பகா கணமாகவும் இருக்கும்; ஆனால் ஒரு சார்பகா கணமானது, சோடிவாரியான சார்பகா கணமாகாது. 

எடுத்துக்காட்டாக, 

அனைத்துப் பகாஎண்களின் கணமும், அனைத்து ஃபெர்மா எண்களின் கணமும் சோடிவாரியான சார்பகா கணங்கள் ஆகும்.

"a", "b" என்ற இரு எண்களுக்கு பொதுப் பகாஎண் வகுஎண் இல்லாமல் இருந்தால், இருந்தால் மட்டுமே அந்த இருஎண்களும் சார்பகா எண்களாக இருக்கும் என்ற கூற்றைப் பயன்படுத்தி, அவை சார்பகா எண்களாக இருப்பதற்கான நிகழ்தகவைக் காணலாம்.

எந்தவொரு எண்ணும் formula_4 என்ற பகாஎண்ணால் வகுபடுவதற்கான நிகழ்தகவு formula_5 (எடுத்துக்காட்டாக, முழுஎண்களின் வரிசையில் ஒவ்வொரு ஏழாவது எண்ணும் ஏழால் வகுபடும்). எனவே எடுத்துக்கொள்ளப்படும் எந்த இரு எண்களும் 

எனவே இரு எண்கள் சார்பகா எண்களாக இருப்பதற்கான நிகழ்தகவு: 

formula_9 என்பது ரீமன் இசீட்டா சார்பியம்

ஒவ்வொரு நேர் முழுஎண் "N" க்கும் formula_10 -லிருந்து சமவாய்ப்புமுறையில் தேர்ந்தெடுக்கப்பட்ட இரு எண்கள் சார்பகா எண்களாக இருப்பதற்கான நிகழ்தகவு "P". "P" இன் மதிப்பு மிகச் சரியாக formula_11 க்குச் சமமாக இருக்காது என்றாலும் formula_12 எனும்போது நிகழ்தகவு formula_13 ஆனது formula_11ஐ நெருங்கும் என்பதை நிறுவமுடியும். 

சமவாய்ப்புமுறையில் தேர்ந்தெடுக்கப்பட்ட "k" முழுஎண்கள் சார்பகா எண்களாக இருப்பதற்கான நிகழ்தகவு 1/"ζ"("k").


</doc>
<doc id="221595" url="https://ta.wikipedia.org/wiki?curid=221595" title="ஓசோன் படலத்தில் ஓட்டை">
ஓசோன் படலத்தில் ஓட்டை

ஓசோன் படலத்தில் ஓட்டை எனும் நூல் ஏற்காடு இளங்கோ எழுதியுள்ளதாகும். இந்நூலை மங்கை வெளியீடு பதிப்பகம் வெளியிட்டுள்ளது.

இந்நூலில் புவியின் அமைப்பு, வளிமண்டலம், ஓசோன் அடுக்கு, ஓசோனில் விழும் ஓட்டைகள், அதன் தடுப்பு நடவெடிக்கைகள் போன்றவை அறிவியல் தமிழில் விளக்கப்பட்டுள்ளன.



</doc>
<doc id="221600" url="https://ta.wikipedia.org/wiki?curid=221600" title="அத்வைத வேதாந்த தத்துவம்">
அத்வைத வேதாந்த தத்துவம்

அத்வைத வேதாந்த தத்துவம் ஆதிசங்கரர் உபநிடதங்கள், பிரம்ம சூத்திரம் மற்றும் பகவத் கீதை ஆகிய வேதாந்த சாத்திரங்களுக்கு தமது விளக்கவுரைகளை மையப்படுத்தி நிறுவப்பட்ட தத்துவமாகும். 

இது உருவமும் குணமும் அற்ற பிரம்மம் எவ்வாறு உருவம் உடைய உலகமாகவும் உயிரினங்களாகவும் தோன்றியது என்பதை விளக்குவதற்கான முயற்சியே. மேலும் ஜீவாத்மாவும் பரமாத்மாவும் வேறுபடாத ஒன்றே என்ற அத்வைத கருத்தை வலியுறுத்துவது. பிரம்மம் நிலையானது; பிரபஞ்சம் மற்றும் சீவராசிகள் நிலையற்றது என்ற கொள்கையைக் கொண்டது. விசிட்டாத்துவைதம், துவைதம் போன்ற மற்ற வேதாந்த தத்துவங்களைப் போன்று இதுவும் ஒரு வேதாந்த தத்துவப் பிரிவு. 

சங்கரரின் அத்வைத வேதாந்த தத்துவம் காலப்போக்கில் பல பிரிவுகளாகப் பிரிந்தது. 16-17 நூற்றாண்டில் வாழ்ந்த அப்பய்ய தீக்ஷிதர் எழுதிய "சித்தாந்த லேச சங்க்ரகம்" என்ற நூலின்படி அத்வைத வேதாந்த தத்துவத்தில் பத்திற்கும் மேற்பட்ட பிரிவுகள் உள்ளதாக குறிப்பிடப்பட்டுள்ளது. அதில் முக்கியமான மூன்று பிரிவுகள்; 

சங்கரரின் பிரம்ம சூத்திர பாஷ்யத்திற்கு (விளக்கவுரை), அவரது சீடரான பத்மபாதர் "பாஞ்சபாதிகா" என்ற
மிக விரிவான விளக்கவுரை எழுதினார். அதற்கு "பிரகாசாத்ம யதி" என்பவர் (கி. பி., ஒன்பதாம் நூற்றாண்டு) எழுதிய விளக்கவுரையைப் பின்பற்றி எழுந்த "விவரணம்" அத்வைத வேதாந்த தத்துவப் பிரிவு இது. அத்வைத வேதாந்த தத்துவ பிரிவுகளில் முக்கியப் பிரிவாக இது கருதப்படுகிறது.

பிரகாசாத்ம யதியின் நூலைத் தொடர்ந்து அகண்டானந்தர், சித்சுகர், ஆனந்தா பூரணர் போன்றோர் பல அத்வைத வேதாந்த தத்துவ நூல்களை இயற்றி இந்தப் பிரிவை வளப்படுத்தினர்.

சங்கரரின் பிரம்ம சூத்திரத்திற்கு விளக்க உரைக்கு, ஒன்பதாம் நூற்றாண்டில் வாழ்ந்த "வாசஸ்பதி மிஸ்ரர்" என்பவர் "பாமதி" என்ற விளக்கவுரையைப் (டீகா) பின்பற்றி எழுந்த பிரிவுதான் “பாமதி” அத்வைத வேதாந்த தத்துவப் பிரிவு.

பிரகதாரண்யக உபநிடதத்திற்கு சங்கரர் எழுதிய விளக்க உரைக்கு, அவரது சீடரான சுரேஷ்வரர் என்பவர் “பிரகதாரண்யக பாஷ்ய வார்த்திகம்” என்ற விளக்க உரை ("வார்த்திகம்")
என்ற நூலை எழுதினார். இந்நூலின் கொள்கையை பின்பற்றி எழுந்தது வார்த்திக அத்வைத வேதாந்த தத்துவப் பிரிவு. சுரேஷ்வரரின் கருத்துக்களை பத்தாம் நூற்றாண்டில் வாழ்ந்த "சர்வஜ்ஞாத முனி" தொகுத்து "வார்த்திகம்" எனும் அத்வைத வேதாந்த தத்துவத்தைப் பிரிவை பரப்பினார்.

தற்காலத்தில் இராமகிருஷ்ண பரமஹம்சர், சுவாமி விவேகானந்தர் மற்றும் இரமண மகரிசி போன்ற மகான்கள் தங்கள் கருத்துக்களை அத்வைதம் என்ற ஊடகத்தின் வாயிலாகவே வெளியிட்டனர். இவர்களின் கருத்துக்கள் சங்கரரின் கருத்துக்களை அடியொற்றி இருந்தாலும் பல இடங்களில் நுண்ணிய வேறுபாடுகளைக் காணலாம்.



</doc>
<doc id="221603" url="https://ta.wikipedia.org/wiki?curid=221603" title="ஜெசி மெட்காஃப்">
ஜெசி மெட்காஃப்

ஜெசி மெட்காஃப் (பிறப்பு: டிசம்பர் 9, 1978) ஒரு அமெரிக்கா நாட்டு நடிகர். இவர் 1999ம் ஆண்டு பச்சியோன்ஸ் என்ற தொலைக்காட்சி தொடரின் மூலம் திரைப்பட துறைக்கு அறிமுகமானார். அதை தொடர்ந்து ஸ்மால்வில், டெஸ்பரேட் ஹவுஸ்வைவ்ஸ், சேஸ், டல்லாஸ் போன்ற தொலைக்காட்சி தொடர்களிலும், ஜான் டக்கர் முஸ்ட் தி, லோடட், தி அதர் எண்டு ஒப் தி லைன் போன்ற திரைப்படங்களிலும் நடித்ததன் மூலம் பரிசியமான நடிகர் ஆனார். 

மெட்காஃபெ டிசம்பர் 9, 1978ம் ஆண்டு கலிபோர்னியா, அமெரிக்காவில் பிறந்தார். இவர் நான்சி மற்றும் ஜெஃப் மெட்காஃபெ வின் மகன் ஆவார். இவரின் தந்தை பிரெஞ்சு மற்றும் இத்தாலிய வம்சாவளியையும் இவரின் தாய் இத்தாலிய மற்றும் போத்துக்கீசர் வம்சாவளியையும் சேர்ந்தவர்கள். இவர் ஒரு கூடைப்பந்தாட்டம் விளையாட்டு வீரர் ஆவார். 


</doc>
<doc id="221604" url="https://ta.wikipedia.org/wiki?curid=221604" title="இணையவழி விளம்பரம்">
இணையவழி விளம்பரம்

இணையவழி விளம்பரம் வேகமாக வளர்ந்து வரும் ஒரு பெரிய வணிகம் ஆகும். அமெரிக்காவில் 2011 ஆம் ஆண்டு இணைய வழியிலான விளம்பர வருமான தொலைக்காட்சியிலிருந்து வரும் விளம்பர வருமானத்தினை முறியடித்தது. 2012 ஆம் ஆண்டு இணையவழி விளம்பரத்திற்கான மொத்த வருமானம் 36.57 பில்லியன் டாலர்கள், இது 2011 ஆம் ஆண்டினை விட 15.2% அதிகம் (2011 ஆம் ஆண்டு இணையவழி விளம்பரத்திற்கான மொத்த வருமானம் 31.74 பில்லியன் டாலர்கள்).இதேபோல் 2013 ஆம் ஆண்டின் முதல் பாதியில் வரலாறு காணாத உயர்வினை இந்த விளம்பரச்சேவை அடைந்தது. இது முந்தைய ஆண்டின் அதே காலத்தின் வருமானத்தினை விட 18% அதிகம். இதனால் இந்த விளம்பரச்சேவை அனைத்து தொழிற்பகுதிகளிலும் அசுர வளர்ச்சி கண்டது.

இணையத்தின் ஆரம்ப காலகட்டங்களில் ஆன்லைன் விளம்பரப்படுத்துதல் அனுமதிக்கப்படவில்லை. முதன் முதலில் இணையவழி விளம்பரம் இ-மெயில் மூலமே பிரபலப்படுத்தப்பட்டன. மே 3,1978 ல் DEC ன் விளம்பரதாரர் காரே தேஃர்க் மேற்கு அமெரிக்க பயனர்களுக்கு புது வகையான DEC கணினி பற்றிய விளம்பரத்தினை அனுப்பினார். இதன் பின்பு இ-மெயில் விளம்பரப்படுத்துதல் அதிகமானது, மேலும் விதிமுறைகளுக்கு அப்பாற்பட்டு இருக்கும் விளம்பரங்கள் “ஸ்பேம்” எனப்படும் தலைப்பின் கீழ் பட்டியலிடப்பட்டது.

முதன்முதலாக அதிக அளவிலான ஸ்பேம் செய்திகள், ஜனவரி 18, 1994 ல் ஆன்டிரூவ் யுனிவர்சிட்டியின் கணினி நிர்வாகியால் மதம் சார்ந்த செய்திகளாக அனைவருக்கும் அனுப்பப்பட்டது. இதன் வரிசையில் லாரன்ஸ் காண்டர் மற்றும் மார்தா சியூகல் அவர்களின் சட்டம் சம்பந்தப்பட்ட சேவைகளை "Green Card Lottery – Final One?” என்ற தலைப்பில் வெளியிட்டனர். இவ்வாறு ஸ்பேம்-ன் அளவு அதிகரித்துக் கொண்டே சென்றது.

ஆன்லைனில் பேனர்கள் மூலம் விளம்பரங்களை காட்சிகளாக காட்டுவது 1990 ஆம் ஆண்டிலிருந்து தொடங்கியது. இதன் மூலம் அந்தந்த வலைப் பக்கங்களில் சொந்தக்காரர்களும் ஒரு சிறிய வருமானத்தினை பெற முடிந்தது. வலைப்பதிவுகளில் அடிப்பாகத்தில் விளம்பரங்களை காட்டுவதன் மூலம் தங்கள் பொருட்களை விற்பனை செய்வதில் ஆர்வம் அதிகமானது. கிளிக் செய்யும் வகையிலான விளம்பரங்கள் முதன் முதலில் குளோபல் நெட்வொர்க் நேவிகாட்டர் நிறுவனத்தினால் 1993 ல் சிலிக்கான் வேல்லி லா ஃபிர்ம்-யிடம் விற்க்கப்பட்டது.

தேடக்கூடிய வார்த்தைகளை வைத்து விளம்பரங்களை காட்டும் தேடல் விளம்பர முறை 1998 ல் GoTo.com ஆல் (GoTo.com 2001 ல் Overture என பெயர் மாற்றம் செய்யப்பட்டு, பின் 2003 ல் யாகூ நிறுவனத்தால் வாங்கப்பட்டது) உருவாக்கப்பட்டது. அதன்பின் 2000 ஆம் ஆண்டில் கூகுள் “ஆட்வேர்ட்ஸ்” எனப்படும் தேடல் விளம்பரங்களுக்கான ஒரு புதிய முறையினை அறிமுகம் செய்ததது. மேலும் விளம்பரப்படுத்துபவர்களின் தேவைக்கேற்ற விலை மற்றும் இதர விருப்பங்கள் அடிப்படையில் அமைந்த தரநிர்ணயத்தில் விளம்பரங்களை வழங்குவதை 2002 ல் கூகுள் அறிமுகம் செய்ததது.

காட்சி விளம்பரங்கள், விளம்பர செய்தியினை சொற்கள், நிழற்படங்கள் மற்றும் அனிமேஷன் & வீடியோவாக காட்டுவதன் மூலம் அதன் விளம்பர செய்தியினை தெரியப்படுத்துகின்றன.

வெப் பேனர் விளம்பரங்கள் அல்லது பேனர் விளம்பரங்கள் வலைப்பக்கங்களில் கிராஃபிக்ஸ் மூலம் காண்பிக்கப்படுகின்றன. 
இதேபோல் ஃப்ரேம் விளம்பரங்கள், பாப் அஃப்ஸ் & பாப் அண்டர்ஸ், மிதவை விளம்பரங்கள், விரிவான விளம்பரங்கள், தேடுதலுக்கு பொருத்தமான விளம்பரங்கள் எனப் பலவகையான விளம்பரங்கள் வலைப்பக்கங்களில் பயன்படுத்தப்படுகின்றன.

தொழில் ரீதியாக தனது பொருட்களை பற்றியும் தனது விற்பனை மற்றும் சலுகைகளைப் பற்றியும் தொடர்ந்து பதிவுகளைக் கொடுத்து விளம்பரப்படுத்துவதற்கு சமூக வலைதளங்களை பயன்படுத்துவார்கள். இது சமூக வலைதள மார்க்கெட்டிங்க் என அழைக்கப்படுகிறது. 


விளம்பரதாரர்கள் வெளியீட்டாளர்களுக்கு விளம்பரங்களை வலைப்பக்கங்களில் காட்டுவதற்காக ஒரு நிரந்தர தொகையினை வழங்குவர்.

சாதாரண விளம்பரப்படுத்துதலைவிட ஆன்லைன் விளம்பரப்படுத்துதலின் மூலம் குறைந்த விலை, அதிவேகம், அதிகளாவிலான பயனர்கள், மேம்பட்ட வடிவமைப்பு என பல வகைகளில் விளம்பரங்களை வாடிக்கையாளர்களிடம் கொண்டு செல்ல முடியும்.


</doc>
<doc id="221606" url="https://ta.wikipedia.org/wiki?curid=221606" title="கட்டுப்பாட்டு பகுதி (விண்டோஸ்)">
கட்டுப்பாட்டு பகுதி (விண்டோஸ்)

கட்டுப்பாட்டு பகுதி ("Control Panel") என்பது மைக்ரோசாஃட் விண்டோஸின் வரைகலைப் பணிச்சூழலில் வன்பொருட்களைச் சேர்த்தல் மென்பொருட்களை அகற்றுதல் பயனர் கணக்குகளை நிர்வாகித்தல் அணுக்கத் தேர்வுகளைத் தேர்ந்தெடுக்கும் வண்ணம் உருவாக்கப்பட்டதாகும். மேலதிக ஆப்லெட்டுக்கள் மைக்ரோசாப்ட் தவிர்ந்த ஏனைய மென்பொருள் விருத்தியாளர்களாலும் விருத்தி செய்யபடலாம். 

விண்டோஸ் 1.0 பதிப்பில் இருந்தே விண்டோஸ் கூட்டுக் கட்டுப்பாட்டகம் ஓர் முக்கிய பங்கினை வகித்துவருகின்றது. இதன்தற்போதைய கட்டுப்பாட்டகங்கள் பின்னர் வந்த இயங்குதளங்களில் படிப்படியாகச் சேர்க்கப்பட்டது. விண்டோஸ் 95 இல் இருந்து கூட்டுக் கட்டுப்பாட்டகம் ஆனது ஓர் விசேட கோப்புறையாகும் அதாவது இந்தக் கோப்புறையானது பௌதீகரீதியில் கிடையாது. இதில் பெரும்பாலும் பிரயோகங்களுக்கான குறுக்கு வழிகளையே கொண்டுள்ளன. இந்த ஆப்லெட்டுக்கள் .cpl என்ற கோப்புறையுள்ள கோப்புக்களாகச் சேமிக்கப்படும். எடுத்துக்காட்டாக விண்டோஸ் மென்பொருட்களைச் சேர்க்கவோ அல்லது அகற்றவோ உதவும் கட்டுப்பாட்டகம் ஆனது appwiz.cpl என system32 கோப்புறையில் சேமிக்கப்படும். 

அண்மைய விண்டோஸ் பதிப்புக்களில் விண்டோஸ் கட்டுப்பாட்டகமானது இரண்டு விதமான பார்வையைக் கொண்டுள்ளது ஒன்று குழுப்பார்வை, மற்றையது எல்லாக் கட்டுப்பாட்டகங்களையும் ஒன்றாகப் பார்க்கும் சாதாரண (கிளாசிக்) பார்வை. 

பெரும்பாலான விண்டோஸ் குழுக்கட்டுப்பாடகங்களானது மாற்றுவழிகளால் அணுகக்கூடியதே. 

விண்டோஸ் கூட்டுக் கட்டுப்பாட்டகத்தை அணுக

எனைய கட்டுப்பாட்டகங்களை அணுகத் தேவைப்படும் கட்டளைகள் (எடுத்துக்காட்டுகள்)

கட்டுப்பாட்டு பகுதி கோப்புறையை உயர்தர அல்லது வகைப்படுத்தப்பட்ட பார்வையை தன்னியக்கமாக கீழ்க்கண்ட regkey ஐ மாற்றுவதன் மாற்றலாம். 

விண்டோஸின் பிற கோப்புறைகளும்l"Control Panel.{21EC2020-3AEA-1069-A2DD-08002B30309D}" என பெயரிடப்பட்டால், கட்டுப்பாட்டு பகுதியாக ஆகிவிடும். 


</doc>
<doc id="221607" url="https://ta.wikipedia.org/wiki?curid=221607" title="ஆகாய்">
ஆகாய்

ஆகாய் (; ; , "Ḥaggay" or "Hag-i", கிரேக்கம்: Ἀγγαῖος; ) என்பவர் கி.மு.6ஆம் நூற்றாண்டில் யூத மக்களிடையே வாழ்ந்த இறைவாக்கினர் ஆவார். பாபிலோனிய அடிமைத்தனத்தினின்று சொந்த நாடு திரும்பிய இஸ்ரயேல் மக்கள், எருசலேம் கோவிலை மீண்டும் கட்டியெழுப்புமாறு இவரது இறைவாக்குகள் தூண்டின. மக்களுக்குச் செழுமையையும் அமைதியையும் அருள்வதாக இவர் வழியாக கடவுள் வாக்களித்ததை ஆகாய் நூல் எடுத்துரைக்கிறது.

ஆகாய் என்ற பெயருக்கு "விழாக் கொண்டாட்டம்" அல்லது "திருப்பயணம் செய்பவர்" என்பது பொருள். ஆகாய் கூடாரத் திருவிழாவன்று பிறந்ததால், அவருக்கு இந்தப் பெயர் வழங்கப்பட்டிருக்க வேண்டும் என்பது ஆய்வாளர்கள் சிலரின் கருத்து. ஆனால் அக்காலத்தில் ‘ஆகாய்' என்பது ஒரு பொதுவான பெயராகவே இருந்துள்ளது.

கி.மு.587ல் நெபுகத்நேசர் படைகள் எருசலேம் கோவிலைத் தரைமட்டமாக்கின. பாபிலோனில் அடிமைகளாக இருந்த யூதர்கள், அரசர் சைரசின் ஆணைப்படி கி.மு.538ஆம் ஆண்டு விடுவிக்கப்பட்டார்கள். அவர்கள் சுதந்திரமாகத் தங்கள் நாடாகிய இஸ்ரயேலுக்கும், யூதாவுக்கும் திரும்பினார்கள். அவர்கள் தங்கள் நாட்டிற்குத் திரும்பியபோது, நெபுகத்நேசர் எருசலேமிலிருந்து அபகரித்துக் கொண்டு வந்திருந்த பொருட்களை அரசர் சைரஸ், அவர்களிடம் கொடுத்து அனுப்பினார். எருசலேம் திரும்பிய யூதர்கள், முதலில் கோவிலைக் கட்ட திட்டமிட்டு, அதற்கு அடித்தளமும் இட்டனர். ஆனால் அடுத்த 18 ஆண்டுகளாக கட்டட வேலை எதுவும் நடைபெறாமலே இருந்தது.

இந்நிலையில், கி.மு.520 ஆகஸ்டு மாதத்தில் இறைவாக்கினர் ஆகாயின் இறைவாக்குப் பணி தொடங்கியது. 'தாரியு அரசனது இரண்டாம் ஆட்சியாண்டின் ஆறாம் மாதம் முதல் நாளன்று இறைவாக்கினர் ஆகாய் வாயிலாக ஆண்டவரின் வாக்கு அருளப்பட்டது' என்று ஆகாய் நூல் கூறுகிறது. ஆகாய் ஒரு குருவாக இருந்திருக்க வாய்ப்புள்ளதாக சில அறிஞர்கள் கருதுகின்றனர். ஆனால் அவர் குருவாக இருந்தாரா என்பதற்கான தெளிவான ஆதாரம் எதுவும் விவிலியத்தில் காணப்படவில்லை. இறைவாக்கினர் செக்கரியாவைப் போன்றே, எருசலேம் கோவில் மீண்டும் எழுப்பப்பட வேண்டும் என்பதில் கண்ணும் கருத்துமாய் இருந்தார்.

மக்களின் வாழ்க்கை முறைகளைப் பற்றி இறைவாக்கினர் ஆகாய் எதுவும் பேசவில்லை. எருசலேம் கோவிலைக் கட்டியெழுப்புமாறு மக்களைத் தூண்டுவதே அவரது ஒரே நோக்கமாக இருந்தது. "கோவிலைக் கட்டி முடியுங்கள்; இப்போது நாட்டில் நிலவும் வறுமைக்குக் காரணம் கோவில் இல்லாமையே. கோவில் கட்டப்பட்டுவிட்டால், யாவே இறைவன் நல்ல மழையைக் கொடுத்து, நாட்டை வளமுடைய நாடாக மாற்றுவார்” என்பது ஆகாயின் அசைக்க முடியா கருத்து.


</doc>
<doc id="221609" url="https://ta.wikipedia.org/wiki?curid=221609" title="ஐம்பூதங்கள்">
ஐம்பூதங்கள்

பஞ்சபூதங்கள் அல்லது ஐம்பூதங்கள் ஆகியவைகளின் சேர்கையினால் ஆனது இப் பிரபஞ்சம் மற்றும் அனைத்து சீவராசிகள். ஆகாயம், காற்று, தீ, நீர் மற்றும் மண் ஆகிய கூட்டுப் பொருட்களின் பகுதிகள் பஞ்சீகரணத்தினால், பிரபஞ்சம் மற்றும் சீவராசிகள் தோண்றின. 

பெளத்தம் நிலம், நீர், நெருப்பு, காற்று ஆகிய நாற்பெரும் அடிப்படைகள் உள்ளதென்ற கருத்தினைக் கொண்டது.

பஞ்சபூதங்கள், சிவனுடன் தொடர்புடையதாக கருதப்படுகிறது. பஞ்சபூதங்களின் சேர்க்கையால் பிரபஞ்சமும் சீவராசிகளும் எவ்வாறு தோண்றியது என சாங்கிய சாத்திரங்கள் தெளிவாக உணர்த்துகிறது. பஞ்சபூதங்கள் மாயையின் வெளிப்படாக தோண்றியது. படைப்பின் துவக்கத்தில், முக்குணங்களின் நிலைகுலைவினால் சடப்பிரபஞ்சமும் உணர்வுடன் கூடிய சீவராசிகளும் தோண்றியது என்றும் சாங்கிய தத்துவம் கூறுகிறது.

முதலில் ’ஆகாயம்’ (விண்வெளி) எனும் பூதம் ’ஒலி’ எனும் ஒரே குணத்துடன் தோண்றியது. ஆகாயத்திற்கு தன்னில் அனைத்து சடப்பொருள்களுக்கு இடமளிக்கும் தன்மை உள்ளது. ஆகாயம் மற்ற நான்கு பூதங்களான காற்று, தீ, நீர் மற்றும் மண் ஆகியவைகள் தோண்றக் காரணமாக உள்ளது. 

ஆகாயம் எனும் பூதத்தை யாராலும் தொட முடியாது பார்க்கவும் முடியாது. ஆகாயத்தை எவராலும் தொட முடியாது, குளிர், வெப்பம், உலர்தல், மணம் போன்ற குணங்கள் அற்றது. ஆகாயம் என்பது வெற்றிடம் ஆகும். எனவே ஆகாயம் எனும் பூதம் எதனாலும் கரை படாதது. ஆகாயத்தை உலகப் படைப்புக்கு காரணமான ஹிரண்யகர்பன் (பிரம்மாண்டம்) (தங்க முட்டை) (Golden Egg) என வேதம் உரைக்கிறது. 

சில உபநிடதங்கள் ஆகாயம் ஒரு உருவமற்ற, குணங்களற்ற, எதனுடனும் சேர்க்கை இல்லாத காரணத்தினாலும், வெற்றிடம் என்பதாலும் பிரம்ம தத்துவத்திற்கு எடுத்துக்காடாக ஆகாயத்தை கூறுகிறது. சில மெய்யியல் தத்துவவாதிகள் ஆகாயத்தை பஞ்சபூதங்களில் ஒன்றாக சேர்ப்பதில்லை. காரணம் மற்ற சடபூதங்களைப் போல், ஆகாயம் உருவம் மற்றும் குணங்களற்று இருப்பதால்தான்.

’ஆகாயம்’ எனும் பூதத்தின் ஒரு பகுதியிலிருந்து ’காற்று’ (வாயு) எனும் பூதம், ’தொடு உணர்வு’ (ஸ்பர்சம்) எனும் குணத்துடனும், ஆகாயத்தின் சொந்த குணமாக ஒலி எனும் குணத்துடனும் தோண்றியது. எனவே காற்று தன் சொந்த குணமான தொடு உணர்வுடன், ஆகாயத்தின் ஒலி எனும் குணத்துடன் இரண்டு குணங்கள் கொண்டுள்ளது. காற்று எனும் பூதத்தின் இயல்பு ஒரு பொருளை உலர்த்தும் சக்தி படைத்தது. காற்றில் பிராணன் எனும் பிராணவாயு ஒரு சீவனை காப்பதால், அதையும் பிரம்ம த்த்துவமாக சில உபநிடதங்கள் காற்று எனும் பூதத்தின் சிறப்பை விளக்குகிறது. 

வாயு தத்துவமானது அலைந்து திரியும் குணம், பொருட்களை உலர்த்தும் தன்மை, சூட்சுமமான தன்மை, அறிவு, மனம், பார்க்க இயலாமை, சுவாசிக்கும் பிராண வாயு மற்றும் உயிர் ஆகிய தன்மைகளுடன் போற்றப்படுகிறது. காற்றின் வடிவம் வட்டம் என்றும் அதன் நிறம் நீலம் என்று சாத்திரங்கள் கூறுகிறது.

காற்று எனும் பூதத்தின் ஒரு பகுதியிலிருந்து ’தீ’ எனும் பூதம் ’உருவம்’ (ரூபம்) எனும் குணத்துடன் தோண்றியது. அத்துடன் ஆகாயம் மற்றும் காற்றின் குணங்களான ஒலி மற்றும் தொடு உணர்வு குணங்களுடன் தன் சொந்த குணமான உருவம் எனும் குணத்துடன் ’தீ’ எனும் பூதம் மூன்று குணங்கள் கொண்டுள்ளது. 

யாகம் அக்னி ஹோத்திரம் போன்ற சமயச் சடங்குகளில் அக்னியின் பங்கு சிறப்பானது. யாகத்தில் சொறியப்படும் ஹவிஸ் எனும் சிறப்பான உணவுப் பொருட்களை அக்னி எனும் பூதம்தான் தேவர்களுக்கும் இறந்த முன்னோர்களுக்கும் கொண்டு செல்கிறது. அதனால் தேவர்களும், இறந்த்த நமது முன்னோர்களும் மனம் மகிழ்ந்து நம்மை வாழ்த்துவர் என்பது இந்துக்களின் நம்பிக்கை. தீயின் குணம் தேஜஸ், நிறம் சிவப்பு.

தீ எனும் பூதத்தின் ஒரு பகுதியிலிருந்து திரவ நிலையில் உள்ள ‘நீர்’ எனும் பூதம் ’சுவை’ எனும் குணத்துடன் உண்டானது. அத்துடன் ஆகாயம், காற்று, தீ எனும் பூதங்களின் குணங்களான ஒலி, தொடு உணர்வு மற்றும் உருவம் (ரூபம்) எனும் மூன்று குணங்களுடன் தன் சொந்த குணமான சுவை எனும் குணத்துடன், நான்கு குணங்களுடன் நீர் எனும் பூதம் விளங்குகிறது. 

ஓடும் ஆற்று நீரில் முக்கிக் குளிப்பதால், செய்த பாவங்கள் நீங்கும் என்பது இந்துக்களின் நம்பிக்கை. எனவே கங்கை, காவேரி போன்ற ஆறுகளை இந்துக்கள் புனிதமானவைகள் என்று நம்பிக்கையுடன் ஆறுகளில் முக்கிக் குளிக்கின்றனர். மேலும் தானம், சத்தியம் செய்யும் போது நீரைச் சொரிந்து சாட்சியாக வைத்து செய்கின்றனர். நீர் எனும் பூதம் இந்துக்களின் புனிதமான ஒன்றாகும். தாயைப் பழித்தாலும் தண்ணீரை பழிக்கக்கூடாது என்ற பழமொழி மூலம் நீர் எனும் பூதத்தின் சிறப்பு அறியப்படுகிறது. நீரின் குணம் பொருட்களை தூய்மைப் படுத்துவது.

நீர் எனும் பூதத்திலிருந்து ’நிலம்’ எனும் பூதம் ’வாசனை’ எனும் குணத்துடன் தோண்றியது. அத்துடன் ஆகாயம், காற்று, தீ, நீர் எனும் நான்கு பூதங்களின் குணங்களான ஒலி, தொடு உணர்வு, உருவம் (ரூபம்), சுவை எனும் நான்கு குணங்களுடன், தன் சொந்த குணமான வாசனை எனும் குணத்துடன் ஐந்து குணங்களைக் கொண்டது மண் (பிருதிவி) எனும் பூதம்.



</doc>
<doc id="221611" url="https://ta.wikipedia.org/wiki?curid=221611" title="இலங்கையின் வரலாறு">
இலங்கையின் வரலாறு

இலங்கையின் வரலாறு 2500 ஆண்டுகளுக்கு மேற்பட்ட நீண்டகால வரலாற்றைக் கொண்டதாகும். இலங்கையின் காலத்தால் முந்திய வரலாற்று நூலாகக் கருதப்படும் மகாவம்சத்தின்படி இலங்கையின் வரலாறு கிமு 6ம் நூற்றாண்டு அளவில் இந்தியாவின் கலிங்க நாட்டிலிருந்து துரத்திவிடப்பட்ட அந்நாட்டு இளவரசனான விஜயன் என்பவன் தனது தோழர்கள் எழுநூறு பேருடன் இலங்கையில் வந்து இறங்கியதுடன் ஆரம்பமாகின்றது. எனினும் இதற்கு முன்னரே இயக்கர், நாகர் ஆகிய இரண்டு இனத்தவர்கள் இலங்கையில் வாழ்ந்தது பற்றியும், அவர்கள் இங்கே அரசமைத்து ஆண்டது பற்றியதுமான குறிப்புக்களும் மகாவம்சத்தில் காணப்படுகின்றன.

தொடக்கத்தில் தமிழர் பண்பாட்டை பின்பற்றி இருந்த இவர்களிடையே மகிந்ததேரரால் கிமு 3ஆம் நூற்றாண்டின் நடுப்பகுதியில் பௌத்தம் அறிமுகம் செய்யப்பட்டது. இதைத் தொடர்ந்து பெருமைக்குரிய நாகரிகம், அனுராதபுரம் (அரசு கிமு 200 இலிருந்து கிபி 1000 வரை), பொலன்னறுவை (அரசு கிபி 1070 முதல் கிபி 1200 வரை), ஆகிய இடங்களில் வளர்ச்சியடைந்தன. பொலன்னறுவையின் வீழ்ச்சிக்குப் பின்னர் இலங்கையில் பல்வேறு இராச்சியங்கள் உருவாகின.

இலங்கையின் வடபகுதியின் பண்டைய வரலாறு பற்றி இலங்கை வரலாற்று நூல்களில் அதிக தகவல்கள் இல்லை. எனினும் 14ம் நூற்றாண்டுக்குப் பின்னரே இலங்கையின் வடபகுதியில் இருந்த தமிழர் தனி அரசு பற்றிய ஆதாரங்கள் கிடைக்கப் பெறுகின்றன.

16வது நூற்றாண்டில் நாட்டின் சில கடலோரப் பகுதிகள் போர்த்துக்கேய, ஒல்லாந்திய பிரித்தானியப் பேரரசுகளின் கீழ் இயங்கின. அனுராதபுரத்திலிருந்து கண்டி வரை 181 அரசர்களும் அரசிகளும் வெவ்வேறு காலகட்டங்களில் ஆண்டு வந்துள்ளனர்.

போர்த்துக்கீச கலபதி டொன் லொரேன்கோ டி அல்மேதா தலைமையில் 1505யில் புறப்பட்ட கப்பல் புயலில் சிக்கித்தவித்து பின்னர் கொழும்பு கரையை அடைந்தது. அங்கே முதலில் வர்த்தக தளத்தை அமைத்த போர்த்துக்கீசர், பின்னர் அரசியல் உட்பூசல்களை பயன் படுத்தி தமது பலத்தை விஸ்தரித்து கொண்டனர். 1580 போர்த்துக்கீசத் தளபதி கோட்டே மன்னனுக்கு வாரிசு இல்லாத காரணத்தை பயன்படுத்தி இலங்கையை போர்த்துக்கீச மன்னன் பெயரில் உயில் எழுதிக்கொண்டான். பின்னர் 1597 கோட்டே மன்னன் இறக்க இலங்கையின் கரையோரம் போர்த்துக்கீச வசப்பட்டது. கண்டி இராசதானியுடன் 1638 செய்யபட்ட ஒப்பந்தத்தின் காரணமாக ஒல்லாந்தர் சிறிது சிறிதாக போர்த்துக்கீச வசமிருந்த கரையோர பகுதிகள் ஒல்லாந்தரால் கைப்பற்றப்பட்டது. 1796யில் ஒல்லாந்தர் ஆங்கிலேய கப்பல்களை திருகோணமலை துறைமுகத்தில் தரிக்க இடமளிகாததால் ஆங்கிலேயர் முதலில் திருகோணமலையையும் பின்னர் மற்றைய இலங்கை கரையோர பகுதிகளையும் கைப்பற்றினர். ஒல்லாந்தர் 1801ரில் ஆங்கிலேயருடன் செய்த ஒப்பந்தத்தின் மூலம் ஆங்கிலேயருக்கு இலங்கையை தத்தம் செய்தனர். ஆங்கிலேயர் தமிழரசனுக்கும் சிங்கள பிரதானிகளுக்கும் இடையில் இருந்த பகையை பயன்படுத்தி அதுவரை இலங்கையின் மத்திய பகுதியில், போர்த்துக்கீச, ஒல்லாந்த ஆட்சிகளுக்கு உட்படாது சுதந்திரயரசாயிருந்து வந்த கண்டி இராசதானியையும் 1815 யில் தந்திரத்தால் கைப்பற்றி முழு இலங்கையையும் தங்கள் ஆட்சிக்குள் கொண்டுவந்தனர்.

ஆங்கிலேயரின் 133 வருடகால ஆட்சிக்குப் பின்னர், 1948இல் இலங்கை சுதந்திரம் பெற்றது. ஆங்கிலேயர் ஆட்சிக்காலத்தில் சுமுக நிலையில் இருந்துவந்த, தமிழ் - சிங்கள இனங்களுக்கிடையேயான தொடர்புகள், சிறிது சிறிதாகச் சீர்கெடத் துவங்கின. இன முரண்பாடுகளின் வெளிப்பாடுகள், அரசியல், பொருளாதாரம், கல்வி, வேலைவாய்ப்பு, குடியேற்றம் போன்ற பலதரப்பட்ட துறைகளிலும் காணப்பட்டன. ஐரோப்பிய குடியேற்றவாத காலங்களிலும், அதற்கு முன்னரும், சிங்கள சமுதாயத்துக்கு இழைக்கப்பட்ட அநீதிகளைச் சரிசெய்வதாகக் கூறிக்கொண்டு சிங்கள அரசியல்வாதிகளும், இனப்பாகுபாடு, இன ஒழிப்பு போன்ற குற்றச்சாட்டுகளுடன் தமிழ் அரசியல்வாதிகளும் போட்டி போட்டுக்கொண்டு காழ்ப்புணர்வுகளை வளர்த்துக்கொண்டிருந்தார்கள். 1958ல் ஆரம்பித்து, இனக்கலவரங்கள் அடிக்கடி நிகழத்தொடங்கின. 1956 ஆம் ஆண்டு கொண்டுவரப்பட்ட, சிங்களம் மட்டும் சட்டமும், 1972ல் அறிமுகப்படுத்தப்பட்ட புதிய குடியரசு அரசியல் யாப்பும், பின்னர் பல்கலைக்கழகங்களுக்கு மாணவர்களைச் சேர்த்துக்கொள்வது தொடர்பில் நடைமுறைக்குக் கொண்டுவரப்பட்ட தரப்படுத்தல் முறையும், நிலைமையை மேலும் மோசமாக்கின. 1983க்குப் பின்னர், கடந்த பல வருடங்களாக நடைபெறும் ஆயுதமேந்திய உள்நாட்டுப்போரினால், ஆயிரக்கணக்கான மக்கள் இறந்தோ, படுகாயமடைந்தோ, அகதிகளாகியோ, சொத்துக்களை இழந்தோ பாதிக்கப்பட்டுள்ளார்கள். 1987ஆம் ஆண்டில், இந்த உள்நாட்டுப் போருக்குத் தீர்வு காணும் நோக்கத்தில், இலங்கை - இந்திய அரசுகளுக்கிடையே செய்துகொள்ளப்பட்ட சமாதான ஒப்பந்தமொன்றின்படி இந்தியா அமைதிகாக்கும் படையொன்றை (IPKF) இலங்கையின் வட கிழக்குப் பகுதிகளுக்கு அனுப்பியது. முரண்பாடுகளில் சம்பந்தப்பட்ட முக்கிய தரப்புகளில் ஒன்றான தமிழர் தரப்பை நேரடியாகச் சம்பந்தப்படுத்தாத இந்த ஒப்பந்தம், இந்திய அமைதி காக்கும் படைகளுக்கும், தமிழீழ விடுதலைப் புலிகள் இயக்கத்துக்குமிடையில் ஏற்பட்ட போருடன், தோல்வியில் முடிந்தது. 2001 ஆம் ஆண்டில், சமாதான முயற்சிகளுக்கு ஒத்துழைப்பு வழங்க நார்வே முன் வந்ததையடுத்து, அந்நாட்டின் அனுசரணையுடன், போர்நிறுத்த ஒப்பந்தமொன்று நடைமுறைக்கு வந்துள்ளதுடன், இலங்கை அரசுக்கும், விடுதலைப்புலிகளுக்குமிடையே நேரடிப் பேச்சுவார்த்தைகளும் நடைபெற்றன. சில காரணங்களால், பேச்சுவார்த்தைகள் இடைநிறுத்தி வைக்கப் பட்டிருந்தாலும், போர் நிறுத்தமும், சமாதான முயற்சிகளும் இன்னும் நடைமுறையில் உள்ளன.

இலங்கையின் வரலாறு 2500 ஆண்டுகளுக்கு மேற்பட்ட நீண்டகால வரலாற்றைக் கொண்டதாகும். இலங்கையின் வரலாற்று நூலாகக் கருதப்படும் மகாவம்சத்தின்படி இலங்கையின் வரலாறு கிமு 6ம் நூற்றாண்டு அளவில் ஆரியர்களின் வருகைக்கு முன்னர் இலங்கையில் பின்வரும் சுதே மக்கள் வாழ்ந்ததாக கூறப்படுகின்றது.

இவர்களுள் இயக்கர் மகியங்கன, லக்கல போன்ற பிரதேசங்களிலும், நாகர் யாழ்ப்பாணத்தில் நாகதீவு, களனி போன்ற பிரதேசங்களிலும் வாழ்ந்துள்ளனர்.

ஆரிய இனத்தவர் இலங்கைக்கு வருவதற்கு முன்பு புராதன மக்கள் இங்கு வாழ்ந்ததற்காக கூறப்படும் ஆதாரங்கள்

ஆதிக் குடியேற்றங்கள் பற்றி ஆய்வுகளும், அகழ்வுகளும் மேற்கொள்ளப்பட்ட இடங்களாக கூறப்படுபவை:





</doc>
<doc id="221615" url="https://ta.wikipedia.org/wiki?curid=221615" title="ரயன் பிலிப்பி">
ரயன் பிலிப்பி

மாத்தியு ரயன் பிலிப்பி (பிறப்பு: செப்டம்பர் 10, 1974) ஒரு அமெரிக்கா நாட்டு நடிகர், இயக்குனர் மற்றும் எழுத்தாளர். இவர் 1992ம் ஆண்டு ஒன் லைப் டு லைவ் என்ற தொலைக்காட்சி தொடரின் மூலம் நடிப்புத்துறைக்கு அறிமுகமானார். அதை தொடர்ந்து சிக்காகோ ஹோப், கிங் ஆப் தி ஹில், சீக்ரெட்ஸ் & லைஸ் போன்ற தொலைக்காட்சி தொடர்களிலும், 54, க்ராஷ், ஸ்டாப்-லாஸ் போன்ற பல திரைப்படங்களிலும் நடித்ததன் மூலம் பரிச்சயமான நடிகர் ஆனார்.



</doc>
<doc id="221616" url="https://ta.wikipedia.org/wiki?curid=221616" title="ஜஸ்டின் கஸ்டன்">
ஜஸ்டின் கஸ்டன்

ஜஸ்டின் மைக்கேல் கஸ்டன் ஒரு அமெரிக்கா நாட்டு நடிகர், பாடகர் மற்றும் மாடல்.


</doc>
<doc id="221617" url="https://ta.wikipedia.org/wiki?curid=221617" title="அபு சயாப்">
அபு சயாப்

அபு சயாப் (ஆங்கிலம்: Abu Sayyaf, அரபி: جماعة أبو سياف‎) என்பது ஆயுதம் தாங்கிய இஸ்லாமியத் தீவிரவாத அமைப்பு ஆகும். இவ்வமைப்பு பிலிப்பைன்ஸ் நாட்டில் செயல்படுகிறது. கடந்த 40 ஆண்டுகளாக பிலிப்பைன்ஸின் "ஜோலோ" மற்றும் "பாஸிலான்" பகுதிகளில் தீவிரமாகச் செயல்பட்டுவருகிறது. இக்குழுவின் நோக்கம் இப்பகுதிகளில் இஸ்லாமியக் கலிபா ஆட்சியை நிறுவுவதாகும். இவ்வியக்கத்தின் பெயரான "அபு சயாப்" அன்பது அரபி மொழிச் சொல்லாகும். இதற்கு "வாள்வீரனின் தந்தை" எனப் பொருள்.

பிலிப்பைன்ஸிலிருந்து தங்கள் பகுதியை பிரித்துத் தனி இஸ்லாமிய ஆட்சிப் பகுதியாக மாற்ற வேண்டும் என்பதற்காக இக்குழுவானது 1991 ஆம் ஆண்டிலிருந்து "குண்டுவெடிப்பு", "ஆட்கடத்தல்", "படுகொலை செய்தல்", "போதைப் பொருள் கடத்தல்", "கற்பழிப்பு", "குழந்தைப் பாலியல் நடவடிக்கைகள்" மற்றும் "மிரட்டிப் பணம் பறித்தல்" ஆகிய தீவிரவாதச் செயல்களைச் செய்துவருகிறது. பிலிப்பைன்ஸின் தெற்குப் பகுதியில் "ஈரானிய பாணி"யிலான இஸ்லாமிய ஆட்சியை நிறுவ வேண்டும் எனபது இதன் நோக்கமாகும். இவ்வியக்கம் தனது தீவிரவாதச் செயல்களுக்கு அதிநவீன ஆயுதங்களையும், நவீன வெடி பொருட்களையும் பயன்படுத்துகிறது.

இக்குழுவின் தீவிரவாதச் செயல்களுக்காக அமெரிக்கா இக்குழுவை தீவிரவாதக் குழு என அறிவித்து இதை தடை செய்துள்ளது. 2002 ஆம் ஆண்டில் அமெரிக்காவின் "தீவிரவாதத்திற்கு எதிரான போரில்" அமெரிக்கா இக்குழுவினரையும் தாக்கியது அதில் இக்குழுவினரின் முக்கிய தலைவர்கள் அமெரிக்காவின் "சி.ஐ.ஏ"வால் கொல்லப்பட்டனர்.


</doc>
<doc id="221626" url="https://ta.wikipedia.org/wiki?curid=221626" title="இலைப்பூச்சி">
இலைப்பூச்சி

இலைப்பூச்சி ("leaf insect") என்பது "பிலிடே" ("Phylliidae") குடும்பத்தைச் சேர்ந்த பூச்சி இனமாகும். "நடக்கும் இலை" எனவும் அழைக்கப்படும் இது முழு விலங்கு இராச்சியத்திலும் குறிப்பிடத்தக்க மிமிக்ரே இனங்களைக் கொண்டுள்ளது. இவை தென் ஆசியா தொடங்கி தென்கிழக்காசியா, அவுத்திரேலியா வரை காணப்படுகின்றது. தற்போது, இக்குழுவில் குறிப்பிடத்தக்க வகை பொதுவாக இல்லை. சில மூலங்கள் பிலிடே குடும்பத்தை, அது சில வேறுபட்ட குடும்பங்களைக் கொண்டிருப்பதாக கருதப்படுவதால் பெரிய குழுமமாகக் கருதுகின்றன.



</doc>
<doc id="221630" url="https://ta.wikipedia.org/wiki?curid=221630" title="மலை மலசர்">
மலை மலசர்

மலை மலசர் (malai malasar) என்பவர்கள் தமிழ்நாடு மாநிலத்தில் கோயம்பத்தூர் மாவட்டத்தின் பொள்ளாச்சியிலிருந்து ஆழியாறு அணையருகே அமைந்துள்ள ’சின்னார்பதி’ பழங்குடியினக் குடியிருப்பில் வாழும் ஒரு பழங்குடியினர் ஆவர். இங்கு இவர்களது முப்பது குடும்பங்கள் வசிக்கின்றன. 
இவர்களின் குடியிருப்பைச்சுற்றி பூசாச்சி பகுதி, குரங்கு அருவி, மற்றும் ஆழியாறு அணை போன்றவை அமைந்துள்ளன. 

 

</doc>
<doc id="221631" url="https://ta.wikipedia.org/wiki?curid=221631" title="வேலையில்லா பட்டதாரி (திரைப்படம்)">
வேலையில்லா பட்டதாரி (திரைப்படம்)

வேலையில்லா பட்டதாரி என்பது 2014ஆம் ஆண்டு வெளிவந்த இந்தியத் தமிழ்த் திரைப்படமாகும். இதை எழுதி, இயக்கி படப்பிடிப்பு செய்தவர் வேல்ராஜ் ஆவார். இது இவர் இயக்கும் முதல் படமாகும். இப்படத்தின் நாயகனான தனுஷ் இதன் தயாரிப்பாளரும் ஆவார். நாயகியாக அமலா பால் நடித்துள்ளார். சமுத்திரக்கனி மற்றும் சரண்யா பொன்வண்ணன் இப்படத்தில் துணைக்கதை மாந்தராக நடித்துள்ளனர். இது தனுஷின் 25ஆம் படமாகும். இதன் இசையமைப்பாளர் அனிருத் ரவிச்சந்திரன் ஆவார். இப்படத்தின் இசை வெளியீடு பெப்ரவரி 14, 2014 அன்று நடந்தது.


வேலையில்லா பட்டதாரி திரை விமர்சனம்


</doc>
<doc id="221668" url="https://ta.wikipedia.org/wiki?curid=221668" title="யங்கின் மட்டு">
யங்கின் மட்டு

யங்கின் மட்டு ("Young's modulus"), இழுவைத் தகைப்பு அல்லது மீள்தன்மை மட்டு, என்பது மீள்தன்மையுடைய பொருட்களின் கெட்டித் தன்மையை அளக்கப் பயன்படும் ஒரு கணியமாகும். இது ஒரு அச்சின் வழியேயான தகைப்புக்கும் அவ்வச்சின் வழியேயான விகாரத்துக்கும் இடையிலான விகிதமாக வரையறுக்கப்பட்டுள்ளது. இவ்வரையறை ஊக்கின் விதிக்கமைவான வீச்சில் மாத்திரமே வலிதாகும். திண்மப் பொறியியலில், தகைப்பு - விகார வளையியின் யாதேனுமொரு புள்ளியிலுள்ள படித்திறன், தான்சன் மட்டு எனப்படும். தகைப்பு - விகார வளையியின் விகிதசம எல்லையினுள் உள்ள தான்சன் மட்டு, யங்கின் மட்டு எனப்படும்.

19ம் நூற்றாண்டில் வாழ்ந்த பிரித்தானிய விஞ்ஞானியான தோமசு யங்கின் நினைவாக இது பெயரிடப்பட்டது. எவ்வாறாயினும், இவ் எண்ணக்கரு 1727லேயே லியனாட் ஒயிலர் என்பவரால் விருத்தி செய்யப்பட்டது. மேலும் இது தொடர்பான ஆரம்பப் பரிசோதனைகள் இத்தாலிய விஞ்ஞானியான ஜோர்தானோ ரிக்கார்டியினால் 1782ல் மேற்கொள்ளப்பட்டன.

யங்கின் மட்டு தகைவுக்கும் (அழுத்தத்தின் அலகுகள்) திரிபுக்கும் (அலகுகள் அற்றது) உள்ள விகிதம் ஆகும். இதனால் யங்கின் குணகம் அழுத்தத்தின் அலகுகளைக் கொண்டுள்ளது. பன்னாட்டு அலகுகளில் இது பாசுக்கல் (Pa அல்லது நி/மீ அல்லது மீ·கிகி.செக்).

ஒரு பொருளின் குறித்த அச்சு வழியேயான தகைப்பை (stress), விகாரத்தால் பிரிப்பதன் மூலம் யங்கின் மட்டைக் கணிக்கலாம். தகைப்பு என்பது குறித்த குறுக்கு வெட்டுப் பரப்பில் தொழிற்படும் இழுவை விசையினால் தரப்படும். விகாரம் என்பது அவ் இழு விசைக்கு உட்படும் போது பொருளின் அச்சு வழியேயான நீளத்தில் ஏற்படும் நீட்சிக்கும், ஆரம்ப நீளத்துக்குமான விகிதத்தால் தரப்படும். 
இதில்,


</doc>
<doc id="221673" url="https://ta.wikipedia.org/wiki?curid=221673" title="நர்மதா பதிப்பகம்">
நர்மதா பதிப்பகம்

நர்மதா பதிப்பகம், சென்னையில் இருந்து செயல்படும் ஒரு நூல் பதிப்பு நிறுவனம் ஆகும். இப்பதிப்பகம்1976 முதல் ஐம்பதுக்கும் மேற்பட்ட துறைகளில் நான்காயிரம் தமிழ் நூல்களையும் ஆறு ஆங்கில நூல்களையும் பதிப்பித்துள்ளது. நர்மதா பதிப்பகத்தின் கிளை நிறுவனமான ‘நியு புக்லேண்ட்ஸ்’ 300க்கும் அதிகமான தமிழ்ப் பதிப்பாளர்களின் நூல்களைத் தியாகராய நகரின் மையப் பகுதியில் விற்பனைக் காட்சிக்கூடத்தில் இடம்பெறச் செய்துள்ளது.



</doc>
<doc id="221674" url="https://ta.wikipedia.org/wiki?curid=221674" title="ரூஸி கீ ஸான் ஷோடம்">
ரூஸி கீ ஸான் ஷோடம்

ரூஸி கீ ஸான் ஷோடம் (பாரசீக மொழி: روزی که زن شدم‎ (Roozi ke zan shodam), ஆங்கிலம்: The Day I Became a Woman) ஓர் ஈரானியத் திரைப்படம் ஆகும். இத்திரைப்படத்தை "மார்ஸியா மெஷ்கினி" (Marzieh Meshkini) இயக்கியுள்ளார். இத்திரைப்படம் மூன்று கதைகளை உள்ளடக்கியது. ஒவ்வொன்றும் ஈரானில் பெண்களின் வாழ்க்கை நிலையைச் சித்தரிக்கிறது. இத்திரைப்படம் 2000 ஆம் ஆண்டு "வெனிஸ் திரைப்பட விழாவில்" திரையிடப்பட்டது.
இத்திரைப்படும் மூன்று ஈரானியப் பெண்களைப் பற்றி மூன்று வெவ்வேறு கதைகளைச் சொல்கிறது.

இத்திரைப்படத்தின் திரைக்கதையில் இயக்குனர் "மார்ஸியா மெஷ்கினி" மற்றும் அவரது கணவர் மோசன் மக்மால்பஃப் ஆகிய இருவரும் இணைந்து எழுதியிருந்தனர். இத்திரைப்படம் ஈரானின் தெற்கேயுள்ள "ஹொர்மோஸ்கான் மாகாணத்தின்" "கிஷ் தீவுகளில்" படமாக்கப்பட்டது.


</doc>
<doc id="221700" url="https://ta.wikipedia.org/wiki?curid=221700" title="கங்கா நகரம்">
கங்கா நகரம்

கங்கா நகரம் ("Gangga Negara") என்பது மலாயாவில் இருந்த ஓர் இந்துப் பேரரசு ஆகும். கி.பி.100 லிருந்து கி.பி.1000 ஆண்டுகளில், பேராக் மாநிலத்தின் புருவாஸ் மாவட்டத்தில் இருந்து இருக்கிறது. இந்தப் பேரரசின் ஆளுமை, பேராக் மாநிலத்தில் உள்ள டிண்டிங்ஸ், மஞ்சோங் பகுதிகளிலும் விரிவடைந்து இருக்கிறது. இந்த இடங்களில் கங்கா நகரத்தின் பழமையான கலைப் பொருட்கள் கிடைத்து இருக்கின்றன. சில ஈப்போவிலும், இன்னும் சில கலைப் பொருட்கள் பீடோர் பகுதிகளிலும் கிடைத்து உள்ளன.

கி.பி.1000-ஆம் ஆண்டுகள் வரை, கங்கா நகர அரசர்கள் பீடோர், தெலுக் இந்தான் பகுதிகளையும் ஆட்சி செய்து இருக்கின்றனர். கங்கா நகரப் பேரரசின் தலைநகரம் பேராக், புருவாஸ் சமவெளியில் இருந்தது. கி.பி. 1025 – 1026-களில் அந்தப் பேரரசு அழிந்து போனது. தமிழ்நாட்டில் இருந்து வந்த இராசேந்திர சோழன் தொடுத்தத் தாக்குதல்களினால், கங்கா நகரம் அழிந்து போனது என்று வரலாற்று ஆய்வாளர்கள் கூறுகின்றனர்.

அதற்குச் சான்று சொல்லும் புதைப் பொருட்களும் கிடைத்து இருக்கின்றன. அவற்றில் சில, புருவாஸ் அரும் காட்சியகத்தில் உள்ளன. இன்னும் சில
பொருட்கள், மலேசியாவின் பிரதானக் காட்சியகத்தில் காட்சிக்கு வைக்கப் பட்டுள்ளன.

’செஜாரா மலாயு’ (மலாய்:"Sejarah Melayu") என்பது பழம் பெரும் மலாய் இலக்கிய மரபு நூல். அந்த மரபு நூல், மலாயாவின் 1500 ஆண்டு காலச் வரலாற்றுக் குறிப்புகளைக் கொண்ட ஒரு காப்பியம். அதில் கங்கா நகரத்தைப் பற்றிய தகவல்கள் உள்ளன.

1500-களில், மலாக்காவில் சுல்தான்கள் ஆட்சி செய்த போது எழுதப்பட்டது. 1511-இல், மலாக்காவைப் போர்த்துகீசியர்கள் கைப்பற்றினார்கள. அப்போது, அசல் ‘செஜாரா மெலாயு’ சுல்தான் மகமுட் ஷாவிடம் இருந்தது. அதை எடுத்துக் கொண்டுதான் அவர், பகாங்கிற்குத் தப்பிச் சென்றார்.

அதே அந்த அசல் ‘செஜாரா மெலாயு’, பின்னர் 1528-இல் ஜொகூரில் இருக்கும் கம்பார் நகரத்திற்குக் கொண்டு வரப்பட்டது. போர்த்துகீசியர்கள் சும்மா விடவில்லை. ‘செஜாரா மெலாயு’ வைத் தேடிப் பிடித்துக் கைப்பற்றிக் கொண்டனர். அவர்களிடம் அந்த ‘செஜாரா மெலாயு’ கொஞ்ச காலம் இருந்தது. பின்னர், ஜொகூரின் அரசப் பிரதிநிதியான ஓராங் காயா சாகோ என்பவரிடம் ஒப்படைக்கப் பட்டது. அதுதான் அசல் பிரதி. ஆனால், பழுதடைந்து போய் இருந்தது.

அதன் பிறகு ஜொகூர் சுல்தான்கள், அந்த வரலாற்று நூலைச் செப்பனிட்டு, சில மாற்றங்களையும் செய்தனர். பத்திரமாகப் பாதுகாத்தும் வந்தனர். துன் ஸ்ரீ லானாங் என்பவர்தான் செப்பனிடும் பொறுப்பை ஏற்று இருந்தார். ஜொகூர் சுல்தான்கள் மட்டும் இல்லை என்றால் ‘செஜாரா மெலாயு’வும் இல்லாமல் போய் இருக்கும். அந்த ‘செஜாரா மெலாயு’வின் அசல் பிரதியில் கங்கா நகரத்தைப் பற்றிய குறிப்புகள் உள்ளன.

கங்கா நகரம், பேராக் மாநிலத்தின் புருவாஸ், டிண்டிங்ஸ், மாஞ்சோங் பகுதிகளில் வியாபித்து இருந்தது. அந்த இடங்களில் இருந்து கங்கா நகரப் பழம் பெரும் கலைப் பொருட்கள் கிடைத்து இருக்கின்றன. சில பொருட்கள் ஈப்போவிலும், இன்னும் சில பீடோர் பகுதிகளிலும் கிடைத்து உள்ளன. ஆகக் கடைசியாக, கங்கா நகர அரசர்கள் பீடோர், தெலுக் இந்தான் பகுதிகளை ஆட்சி செய்து இருக்கின்றனர்.

இந்தப் பேரரசின் தலநகரம் பேராக், புருவாஸ் பகுதியில் இருந்து இருக்கிறது. கி.பி. 1025 – 1026-களில் அந்தப் பேரரசு வீழ்ச்சி அடைந்தது. தமிழ்நாட்டில் இருந்து வந்த இராஜேந்திர சோழன் தொடுத்தத் தாக்குதல்களினால், கங்கா நகரம் வீழ்ச்சி அடைந்து போய் இருக்கலாம் என்றும் வரலாற்று ஆய்வாளர்கள் நம்புகின்றனர்.

கங்கா நகரம் என்றால் கங்கையில் ஒரு நகரம் என்று பொருள். சமஸ்கிருதச் சொல். இந்தியாவில் ராஜஸ்தான் மாநிலத்தில் ஸ்ரீ கங்காநகர் என்று ஓர் ஊர் இருந்தது. இன்னும் இருக்கிறது. அங்கே இருந்துதான் இந்தச் சொல் வந்து இருக்கலாம் என்றும் சொல்லப்படுகிறது. இரண்டாயிரம் ஆண்டுகளுக்கு முன்னால் நடந்த நிகழ்ச்சி.

இந்து வம்சாவளியைச் சேர்ந்த சில வணிகர்கள், ராஜஸ்தானில் இருந்து வெளியேறித் தமிழகத்திற்கு வந்து இருக்கிறார்கள். தமிழகத்தில் சில காலம் வாழ்ந்து இருக்கின்றனர். அங்குள்ள பெண்களை மணந்து அவர்களுடைய கலாசாரங்களைப் பின்பற்றி இருக்கின்றனர். பின்னர் அங்கே இருந்து காவிரி, காரைக்கால், நாகப்பட்டினம் வழியாகத் தென் கிழக்கு ஆசியா நிலப் பகுதிகளில் குடியேறி இருக்கிறார்கள்.

இவர்களுடைய முக்கிய நோக்கம் வாணிபம் செய்வதுதான். இடங்களைப் பிடிப்பது அல்ல. அல்லது நாடுகளைப் பிடிப்பதும் அல்ல. இருந்தாலும், காலப் போக்கில் இந்த வணிகர்கள், பல குடியிருப்புப் பகுதிகளையும் சிற்றரசுகளையும் தோற்றுவித்து இருக்கிறார்கள். கம்போடியாவைத் தோற்றுவித்தவர்களும் இவர்கள்தான்.

அந்த வணிக வழிமுறையில் தோன்றியவர்கள்தான் ஜெயவர்மன், சூரியவர்மன் போன்ற இந்து மாமன்னர்கள். பூனான், சென்லா, சாம்பா, கெமர், அங்கோர், லங்காசுகா, சைலேந்திரா, ஸ்ரீ விஜயா போன்ற சாம்ராஜ்யங்களைத் தோற்றுவித்தவர்களும் இந்த இந்திய வணிகர்கள்தான்.

தொடக்கக் காலத்தில் வந்தவர்களில் பல பிரிவுகள் உண்டாகின. இந்தப் பிரிவுகள் ஏற்படுவதற்கு சில நூறாண்டுகள் பிடித்து இருக்கலாம். அதன் பின்னர், அப்படிப் பிரிந்த ஒவ்வொரு பிரிவினரும் ஒவ்வொரு புதிய இடத்தில் கால் பதித்தனர்.

ஒரு பிரிவு வடக்கு பக்கம் கம்போடியாவிற்குப் போனது. இன்னொரு பிரிவு சுமத்திரா பக்கம் போனது. ஒரு பிரிவு வியட்நாமில் காலடி வைத்தது. ஒரு பிரிவு லங்காவித் தீவிற்கு வந்தது. ஒரு பிரிவு புருவாஸ் பக்கம் போனது. இன்னும் ஒரு பிரிவு கோத்தா கெலாங்கி பக்கம் போனது. இப்படி நிறைய இடங்களுக்குப் பிரிந்து போய் இருக்கின்றனர்.

போன இடங்களில் வணிகம் செய்தனர். அங்குள்ள பூர்வீக மக்களுடன் ஒன்றித்துப் போயினர். அப்படியே தங்களுடைய சிற்றரசு, பேரரசுகளையும் உருவாக்கிக் கொண்டனர். அந்த மாதிரி வந்ததுதான் பேராக், புருவாஸ் பகுதியில் உருவாக்கப்பட்ட கங்கா நகரமும் ஆகும். அப்படி வந்ததுதான் சுமத்திராவில் ஸ்ரீ விஜயா சாம்ராஜ்யமும் ஆகும்.

புருவாஸ் நகரில் ஒரு புராதன சாம்ராஜ்யம் இருந்து இருக்கிறது. அழிந்து போய் விட்டது என்பதை, வரலாற்று அறிஞர்கள் பல காலமாகத் தெரிந்து வைத்து இருந்தனர். இருந்தாலும் சரியான சான்றுகள் கிடைக்கவில்லை. 1849-ஆம் ஆண்டு, அதற்கு ஒரு விடிவெள்ளி கிடைத்தது.

கார்னல் ஜேம்ஸ் லோ எனும் ஆங்கிலேயர் புருவாஸ் பகுதியில் முதல் ஆய்வைச் செய்தார். அந்த இடத்தில் கங்கா நகரம் எனும் ஒரு சிற்றரசு இருந்தது என்பதை உறுதிப் படுத்தினார். அவர் போன பிறகு, அந்த ஆய்வுகள் அப்படியே விடப்பட்டன.

பின்னர் 1940-களில் குவாட்ரிச் வேல்ஸ் எனும் மற்றொரு ஆங்கிலேயர் மறு ஆய்வு செய்தார். இவர்தான் பூஜாங் பள்ளத்தாக்கைப் பற்றி முதன்முதலில் வெளியுலகத்திற்குச் சொன்னவர். இவரும் அதையே உறுதிப் படுத்தினார். அதாவது கங்கா நகரம் இருந்ததை மறு உறுதி செய்தார்.

கி.பி.100-ஆம் ஆண்டில் இருந்து கி.பி.1000-ஆம் ஆண்டுகளுக்குள், புருவாஸில் ஓர் இந்து சாம்ராஜ்யம் இருந்து இருக்கிறது என்பதை அவர்கள் இருவரும் உறுதியாகச் சொன்னார்கள். அதன் பின்னர், புருவாஸ் கிராம மக்கள் பல புராதன கலைப் பொருட்களைத் தோண்டி எடுத்தனர்.

அதன் பிறகு பல உண்மைகள் தெரிய வந்தன. தோண்டி எடுக்கப்பட்ட புதைப் பொருட்கள் இப்போது புருவாஸ் அரும் காட்சியகத்தில் காட்சிக்கு வைக்கப்பட்டு உள்ளன. அவை 5-ஆம் 6-ஆம் நூற்றாண்டுகளைச் சேர்ந்த புதைக் கலைப் பொருட்கள் ஆகும்.

புருவாஸ் காட்சியகத்தில் அந்தப் பொருட்கள் இருக்கின்றன. 128 கிலோ எடை கொண்ட ஒரு பீரங்கி, நீண்ட வாள்கள், கிரீஸ், சில்லறை நாணயங்கள், ஈயக் கட்டிகள், சீனாவின் பீங்கான் மங்குகள், பெரிய ஜாடிகள் போன்றவை தோண்டி எடுக்கப்பட்டு உள்ளன.

நிறைய கல் வெட்டுகள், குறியீடுகள், குறிப்புகள், சின்ன வடிவங்களும் கிடைத்தன. அதன் பின்னர் வரலாற்று ஆசிரியர்களும் கங்கா நகரத்தைப் பற்றி ஒரு தீர்க்கமான முடிவுக்கு வந்தனர்.

அந்தக் காலத்தில், கங்கா நகரம் புருவாஸ் பகுதியை மட்டும் நிர்வாகம் செய்யவில்லை. ஈப்போவில் இருந்து நான்கு மைல் தொலைவில் பெங்காலான் எனும் ஓர் இடம் இருக்கிறது. அங்கேயும் அரசாட்சி செய்து இருக்கிறார்கள். அந்த இடத்தில் ஆறாம் நூற்றாண்டுப் புத்தர் சிலை 1959-இல் கிடைத்து இருக்கிறது.

கிந்தா பள்ளத்தாக்கு, தஞ்சோங் ரம்புத்தான், பீடோர், சுங்கை சிப்புட் போன்ற இடங்களிலும் கங்கா நகரத்தின் ஆளுமை இருந்து இருக்கிறது. 1952-இல் சுங்கை சிப்புட் பகுதியின் ஜாலோங் கிராமத்தில் ஒரு சிலை கிடைத்தது. ஓர் இந்து சமய அர்ச்சகர் போன்ற சிலை. ஒன்பதாம் நூற்றாண்டுச் சிலை.
தவிர, 1936-ஆம் ஆண்டு, பீடோர் நகரில் மேலும் ஒரு சிலை கிடைத்தது. அங்கே ஆங்கிலோ ஓரியண்டல் ஈயச் சுரங்கம் இருந்தது. அந்த இடத்தில் ஈயம் தோண்டும் போது 79 செண்டிமீட்டர் உயரம் கொண்ட ஒரு புத்தர் சிலை கிடைத்தது.
அந்தச் சிலைகள் அனைத்தும் கங்கா நகர காலத்தில், புழக்கத்தில் இருந்த சிலைகள் ஆகும். ஆக, கங்கா நகரத்தின் நிர்வாக மையம் பல இடங்களில் இடம் மாறி மாறி வந்து இருக்கிறது.

கங்கா நகரத்தை ராஜா சார்ஜானா என்பவர் இரண்டாம் நூற்றாண்டில் தோற்றுவித்து இருக்கலாம் என்று நம்பப் படுகிறது. ஆராய்ச்சியாளர்களும் ஏற்றுக் கொள்கின்றனர். இவர் கம்போடிய அரச வம்சத்தைச் சார்ந்தவர். இவர் கம்போடியாவில் இருந்து கீழே மலாயாவுக்கு வந்து, புதிய கங்கா நகர அரசைத் தோற்றுவித்து இருக்கிறார்.
கங்கா நகரத்தை ஆட்சி செய்தவர்களில் ராஜா கங்கா ஷா என்பவரும் ஒருவர். புருவாஸ், பீடோர், தெலுக் இந்தான் போன்ற இடங்களில் கிடைத்த பொருட்களில் காணப்பட்ட வடிவ அடையாளங்கள், எழுத்துகளைப் போன்ற வடிவங்கள் பல மர்மங்களை அவிழ்த்து விடுகின்றன.

முதலாம் இராஜேந்திர சோழன் கடாரத்தைத் தாக்கிய பின்னர், கங்கா நகரத்திற்கும் வந்து இருக்கிறான். அங்கேயும் 1025-இல் தாக்குதல் நடத்தி இருக்கிறான். அதில் அழிந்து போனதுதான கங்கா நகரம். அந்தச் சமயத்தில் கங்கா நகரத்தில் இஸ்லாமிய சமயம் வேரூன்ற ஆரம்பித்து இருக்கிறது. ஆய்வுகள் சொல்கின்றன.

கங்கா நகரத்தைப் போல மேலும் பல சாம்ராஜ்யங்கள் மலாயாவில் இருந்து இருக்கின்றன. ஏழாம் நூற்றாண்டில் சீட்டு சாம்ராஜ்யம்; லங்காசுகம்; பான் பான்; ஸ்ரீ விஜயா; மஜாபாகித் போன்றவற்றைக் குறிப்பிட்டுச் சொல்லலாம். அவை காலத்தால் மறக்கப் பட்ட சாம்ராஜ்யங்கள். அண்மையில்தான் அவற்றைப் பற்றிய உறுதியான சான்றுகள் கிடைத்தன.

கங்கா நகரம் என்பது மாபெரும் காலச் சுவடு. காலத்தை வென்ற ஒரு கதாபாத்திரம். இந்தியப் பின்னணிகளைக் கொண்ட ஒரு வரலாற்றுச் சாசனம். இன்றும் இனி என்றும் உயிர் வாழும்!



</doc>
<doc id="221703" url="https://ta.wikipedia.org/wiki?curid=221703" title="அஷ்டவக்கிரன்">
அஷ்டவக்கிரன்

அஷ்டவக்கரன் (, IAST Aṣṭāvakra) என்பவர் இந்து சமயப் புராணங்களில் குறிப்பிடப்படும் துறவியாவார். இவரை அஷ்டாவக்கிரர் என்றும் அழைக்கின்றனர். அஷ்ட + வக்கிரன் - அஷ்டம் என்றால் எட்டு என்றும் வக்கிரன் என்றால் கோணல் என்றும் பொருளாகும். இவர் பிறக்கும் போதே உடலில் எட்டு இடங்களில் கோணலுடன் பிறந்துள்ளரார். இவருடைய உடலில் இரு பாதங்கள், இரு கால் மூட்டுகள், இரு கை மூட்டுகள், மார்பு மற்றும் தலை ஆகியவற்றில் கோணல்கள் காணப்பட்டன. அஷ்டாவக்கிர ரிசி, அஷ்டாவக்கிர முனிவர் என்றும் இவர் அழைக்கப்படுகிறார். பார்வைக்கு அகோரமாக இருந்தாலும், அறிவு நிறைந்தவர் என்றும், உடல்தோற்றத்தினை வைத்து மனிதருடைய அறிவினை அளவிடுதல் கூடாது என்பதாக இவருடைய வாழ்க்கையை வைத்து இந்து மதத்தில் போதிக்கப்படுகிறது.

அஷ்டவக்கிரர் ஜனக மகாராஜருக்கும் , யாக்ஞவல்க்கியருக்கும் ஆகியோருக்கு குருவாக இருந்துள்ளார். அஷ்டவக்கிரரின் தாய்மாமன் சுவேதகேது ஆவார்.

உத்தாலக ஆருணி என்ற குருவின் சீடர் கஜோளகர். குறைவாகப் படித்திருந்தாலும் உண்மையானவர். அதனால் உத்தாலகர் தன் மகளை சீடரான கஜோளகருக்குத் திருமணம் செய்வித்தார். இத்தம்பதியரின் குழந்தை கருவிலிருக்கும் போது, கஜோளகர் தப்பும் தவறுமாக மந்திரம் சொல்வதைப் பொறுக்கமுடியாமல் கருவிலேயே, எட்டு கோணல் அடைந்தது. உடல் எட்டுக் கோணலுடன் பிறந்ததால், அக்குழந்தைக்கு அஷ்டவக்கிரன் எனப்பெயராயிற்று. அஷ்டவக்கிரனின் தந்தையான கஜோளகர், ஜனகரின் ஆஸ்தான புலவரான வந்தியிடம் தோற்று கடலில் மூழ்கடிக்கப்பட்டார். பின் அஷ்டாவக்கிரன் வளர்ந்து பண்டிதனாகி, வந்தியை ஜனகர் சபையில் வாதப்போரில் வென்றார்.
அஷ்டவக்கிர கீதை 
அஷ்டவக்கிர சம்ஹிதை


</doc>
<doc id="221708" url="https://ta.wikipedia.org/wiki?curid=221708" title="2014 வட ஈராக் தாக்குதல்">
2014 வட ஈராக் தாக்குதல்

</ref>
280,000+ பொதுமக்கள் மோசுலிலிருந்து இடம் பெயர்ந்துள்ளனர்
2014 ஆம் ஆண்டு ஜூன் மாதம் 9-10 ஆம் தியதிகளில் ஈராக்கின் "மோசுல்" நகரம் அல் காயிதாவுடன் தொடர்புடைய இராக்கிலும் சாமிலும் இஸ்லாமிய அரசு இசுலாமியக் கிளர்ச்சியாளர்களின் கட்டுப்பாட்டில் வந்தது. 1.300 "ஐ.எஸ்.ஐ.எஸ்" (Islamic State in Iraq and the Levant ) கிளர்ச்சியாளர்கள் ஒரு வார காலமாக "நினேவே" (Nineveh) மாகாணத்தை முற்றிகையிட்டு கைப்பற்றியுள்ளனர். "மோசுல்" விமான நிலையத்தையும் அவர்களின் கட்டுப்பாட்டுக்குள் கொண்டு வந்தனர். இத்தாக்குதலைத் தொடர்ந்து தோரயமாக 5,00,000 குடும்பங்கள் "மோசுல்" நகரிலிருந்து இடம் பெயர்ந்துவிட்டனர். ஈராக்கின் பிரதம அமைச்சர் "நெளரி அல்-மாலிக்" கிளர்ச்சியாளர்களுக்கு எதிராக நடவடிக்கை எடுக்க உத்தரவிட்டுள்ளார். "மோசுல்" முழுவதுமாக ஜூன் 10 ஆம் தியதி அன்று கிளர்ச்சியாளர்கள் வசம் சென்றுவிட்டதாக அறிவிக்கப்பட்டுள்ளது. அடுத்த நாள் ஈராக்கின் "திக்ரித்" நகரைக் கிளர்ச்சியாளர்கள் கைப்பற்றினர். மேலும் அரசு அலுவலகங்களுக்குத் தீ வைத்து நூற்றுக் கணக்கான கைதிகளை சிறைச்சாலையிலிருந்து விடுவித்தனர்.

2013 ஆம் ஆண்டு டிசம்பர் மாதம் முதல் அரசுப் பாதுகாப்புப் படையினருக்கும் "ஐ.எஸ்.ஐ.எஸ்" (Islamic State in Iraq and Syria) கிளர்ச்சியாளர்களுக்குமிடையே சண்டை நடைபெற்று வருகிறது. இத்தாக்குதல்களானது ஈராக்கின் மேற்குப் பகுதியெங்கும் பரவியது. 2014 ஆம் ஆண்டு ஜனவரி மாதம் "ஐ.எஸ்.ஐ.எஸ்" (Islamic State in Iraq and the Levant ) கிளர்ச்சியாளர்கள் "பல்லுஜா" (Fallujah) மற்றும் "ரமாடி" (Ramadi) நகரங்களைக் கைப்பற்றினர். இதனால் "அன்பார்" (Anbar) மாகாணத்தின் பெரும்பகுதி கிளர்ச்சியாளர்களின் கட்டுப்பாட்டிற்குள் சென்றது. இதைத் தொடர்ந்து ஈராக்கிய ராணுவம் இப்பகுதியில் தாக்குதல் நடத்தியது. இத்தாக்குதலில் "சமாரா" (Samarra) நகரை ஜூன் ஐந்தாம் தியதி இராணுவம் மீண்டும் கைப்பற்றியது. ஆனால் 'ஐ.எஸ்.ஐ.எஸ்" (Islamic State in Iraq and the Levant ) கிளர்ச்சியாளர்களுக்கான ஆயுத உதவிகள் பக்கத்து நாடான சிரியாவிலிருந்து கிடைப்பதால் கிளர்ச்சியாளர்கள் தீவிரமாக நிலை கொண்டுள்ளனர்.

ஜூன் மாதத் தொடக்கத்தில் கிளர்ச்சியாளர்கள் ஈராக்கின் மத்திய மற்றும் வடக்குப் பகுதியில் முன்னேறினர். இதைத் தொடர்ந்து அவர்கள் "பல்லுஜா" (Fallujah ), "ஹார்மா" (Garmah), "ஹடித்தா" ( Haditha), ஜுர்ஃப் அல் சாஹர்" (Jurf Al Sakhar), "அனா" (Anah), "க்வேய்ம்" (Qa'im), "அபு கிரகேப்" (Abu Ghraib) மற்றும் அன்பார் பிரதேசத்தின் பல பகுதிகளை அவர்களின் கட்டுப்பாட்டிற்குள் கொண்டு வந்தனர்.

2014 ஆம் ஆண்டு ஜூன் மாதம் 9 ஆம் தியதி சுன்னி பிரிவைச் சேர்ந்த கிளர்ச்சியாளர்கள் "மோசுல்" நகரைத் தாக்கினர். இரவு முழுவதும் நடந்த இத்தாக்குதலுக்குப் பின்னர். ஈராக்கின் ராணுவப்படையினர் தப்பி ஓடினர். எனவே ஜூன் 10 ஆம் தியதி இந்நகரம் கிளர்ச்சியாளர்களின் கட்டுப்பாட்டுக்குள் வந்தது. இதைத்தொடர்ந்து அமெரிக்கா இராணுவத்தின் முக்கிய மையமாக விளங்கிய "மோசுல் சர்வதேச விமான நிலையமும்" கிளர்ச்சியாளர்கள் கட்டுப்பாட்டிற்குள் வந்தது. இங்கிருந்த விமானங்களும் கிளர்ச்சியாளர்களால் கைப்பற்றப்பட்டன. மேலும் 2,400 குற்றைவாளிகளை சிறையிலிருந்தும் காவல் நிலையத்திலிருந்தும் விடுவித்ததாக கிளர்ச்சியாளர்கள் அறிவித்தனர்.

பின்னர் மாலையில் "ஐ.எஸ்.ஐ.எஸ்" (Islamic State in Iraq and the Levant ) கிளர்ச்சியாளர்கள் மோசுல் நகரின் கிழக்கேயுள்ள "ஹாவிஜா" (Hawijah), "ஸாப்" (Zab), "ரியாத்" (Riyadh) மற்றும் "அப்பாஸி" (Abbasi) பகுதிகளையும், மோசுல் நகரின் மேற்கே "கிர்குக்" (Kirkuk) நகரையும், மோசுலின் தெற்கேயுள்ள "ரஷாத்" (Rashad) மற்றும் "யாங்கஜா" (Yankaja) நகரையும் இராணுவத்தினரின் பின்வாங்கலுக்கும் பின் கைப்பற்றினர். அடுத்த நாள் "ஐ.எஸ்.ஐ.எஸ்" (Islamic State in Iraq and the Levant ) கிளர்ச்சியாளர்கள் 15 பாதுகாப்புப் பிரிவினரை இப்பகுதியில் நிறுத்தியுள்ளனர்.
ஜூன் 11 அன்று கிளர்ச்சியாளர்கள் எண்ணை சுத்திகரிப்பு நகரான "பாய்ஜி"யைக் (Baiji) கைப்பற்றினர். அங்கு காவல் நிலையம் மற்றும் நீதிமன்றத்தைத் தீ வைத்தனர். 60 வாகனங்களில் சென்ற கிளர்ச்சியாளர்கள் குழுவானது "பாய்ஜி" நகரிலுள்ள சிறைச்சாலையிலுள்ள சிறைக் கைதிகள் அனைவரையும் விடுதலை செய்தனர். மேலும் 250 உள்ளூர் கிளர்ச்சித் தலைவர்களை எண்ணை நிறுவனத்தின் 250 காவலர்களுடன் பேச அனுப்பி, அந்நிறுவனத்தைக் கிளர்ச்சியாளர்களிடம் கையளிக்குமாறு கேட்டுக் கொண்டதாக உள்ளூர்வாசிகள் ஊடகவியலாளர்களிடம் சொன்னார்கள். மேலும் இராணுவ வீரர்களையும், காவலர்களைவும் விரைவில் வெளியேறுமாறு கிளர்ச்சியாளர்கள் எச்சரித்தனர். கிளர்ச்சியாளர்களின் மிரட்டலுக்காக "பாய்ஜி" நகரைவிட்டு அரசுப் படைகள் தப்பி ஓடிவிட்டது அல்லது ஈராக் இராணுவத்தின் நான்காவது படைப்பிரிவிற்கு வலுவூட்டுவதற்காக சென்றுவிட்டனர் என அல்-ஜஜீரா தொலைக்காட்சி தெரிவித்தது.

கிளர்ச்சியாளர்களின் தொடர் தாக்குதலைத் தொடர்ந்து ஜூன் 11 ஆம் தியதி மாலை "திக்ரித்" நகர் முழுவதையும் கிளர்ச்சியாளர்கள் தங்களின் கட்டுப்பாட்டில் கொண்டுவந்தனர். இது ஈராக்கின் முன்னாள் அதிபர் சதாம் உசேனின் சொந்த ஊர் ஆகும். மேலும் கடந்த இரு நாட்களில் கைப்பற்றப்பட்ட இரண்டாவது மாகாணத் தலைநகர் ஆகும். உள்ளூர் அதிகாரிகளின் தகவலின் படி நகரைச் சுற்றிலும் தடுப்பு அரண்கள் அமைக்கப்பட்டுள்ளன என்றும் மேலும் தீவிரவாதச் செயல்களைச் செய்த 300 குற்றவாளிகள் சிறைச்சாலையிலிருந்து கிளர்ச்சியாளர்களால் விடுவிக்கப்பட்டுள்ளனர். இரண்டு காவல் நிலையங்கள் தீ வைத்துக் கொளுத்தப்பட்டன மேலும் இராணுவ கேந்திரம் ஒன்றும் கைப்பற்றப்பட்டது. கிளர்ச்சியாளர்கள் "சமர்ரா" (Samarra) நகரை அடைந்து நகரின் வடமேற்குப் பகுதியிலுள்ள அரசப் படைகளுடன் தாக்குதலில் ஈடுபட்டுள்ளனர்.

அதே நேரத்தில் ஈராக்கிய அரசாங்கள் இந்த நடவடிக்கைகளை, "திட்டமிட்ட பேரழிவு" (strategic disaster) என வர்ணித்துள்ளனர்.
ஈராக் அதிபர் ஐ.நா உதவ வேண்டும் என கேட்டுக் கொண்டுள்ளார். அதே சமயம் அமெரிக்காவும் "இசிஸின்" கட்டுப்பாட்டிலுள்ள நகரங்களை மீட்க ஈராக்கிற்கு உதவத் தயார் என அறிவித்தது. மேலும் தனது விமானம் தாங்கிக் கப்பல் ஒன்றை வளைகுடாப் பகுதியில் நிலைநிறுத்தியுள்ளது. ஈராக்கின் தற்போதைய நிலைமை குறித்த தகவல்களை அவ்வப்போது, அமெரிக்கா திரட்டி வருவதாக "ஜான் கிர்பி" தெரிவித்தார். ஈராக்கில் தீவிரவாதிகள் மீது வான்வழித் தாக்குதல் நடத்துவது குறித்து பரிசீலித்து வருவதாகவும் தெரிவித்தார். எண்ணெய் நிறுவனங்களை "இஸிஸ்" தீவிரவாதிகள் தாக்கிக் கைப்பற்றி வருவதைத் தொடர்ந்து அமெரிக்கா இத்தீவிரவாதிகள் மீது வான்வெளித் தாக்குதல் நடத்த வேண்டும் என 18 ஜூன் 2014 அன்று ஈராக் கேட்டுக் கொண்டது. ஆனால் அமெரிக்கா நேரடியாக எந்த பதிலையும் அளிக்கவில்லை.

சுணி கிளர்ச்சியாளர்களிடமிருந்து ஈரானிய அரசப்படைகள் இழந்த பகுதிகளை மீளக்கைப்பற்றினர். மோசுல், திக்ரித் தவிர பிற இடங்களில் பெரும்பான்மையானவற்றை அரசு இராணுவம் அவற்றுடன் இணைந்த ஷியாக் குழுவும் மீளக்கைப்பற்றினர்.
சுணி இஸ்லாமியத் தீவிரவாதிகள் அரசப் படைகளைச் சேர்ந்த 1,700 வீரர்களைப் பிடித்துப் படுகொலை செய்ததாக அறிவித்துள்ளனர். மேலும் அப்படுகொலை தொடர்பான புகைப்படங்களையும் வெளியிட்டனர். ஆனால் ஈராக்கிய அரசாங்கம் 1,700 வீரர்கள் கொல்லப்பட்டிருக்க வாய்ப்பிலை என தீவிரவாதிகளின் அச்செய்தியை மறுத்துள்ளது.
ஈராக்கின் மோசுல் நகர் அருகே இந்தியாவைச் சேர்ந்த 40 கட்டுமான ஊழியர்கள் "இசிஸ்" அமைப்பால் கடத்தப்பட்டனர். அவர்களைத் தொடர்பு கொள்ள முடியவில்லை என "டைம்ஸ் ஆஃப் இந்தியா" செய்தி வெளியிட்டது. மேலும் தமிழ்நாடு மற்றும் கேரளாவைச் சேர்ந்த 40 செவிலியர்கள் கலவரபகுதியில் உள்ளனர். தங்களைப் பத்திரமாக மீட்கும் படி செவிலியர்கள் இந்திய அரசைக் கேட்டுக் கொண்டனர். தீவிரவாதிகள் செவிலியர்களிடம் வழக்கம் போல பணிகளைச் செய்யுங்கள் என்றும், உங்களுக்கான ஊதியம் கிடைக்கும் என்றும் கூறினர். தீவிரவாதிகள் செவிலியர்களை மரியாதையுடன் நடத்தினர்.

தீவிரவாதிகள் பாக்தாத்திலிருந்து வடக்கே 210 கிலோமீட்டர்கள் தொலைவில் அமைந்துள்ள "பாய்ஜி" (Baiji) எண்ணெய் சுத்திர்கரிப்பு ஆலையைக் கைப்பற்றினர். இதில் தீவிரவாதிகள் 40 பேர் கொல்லப்பட்டனர். ஆலையின் 75% பகுதி தீவிரவாதிகளில் கட்டுப்பாட்டிற்குள் சென்றுவிட்டதாக அதிகாரபூர்வமாக அறிவிக்கப்பட்டது. மேலும் ஈராக்கிய அரசு வான்வெளித் தாக்குதலை ஆரம்பித்துள்ளது. மற்றுமொரு நகரான "ரமாதி"யிலும் (Ramadi) சண்டை நடந்து வருகிறது.



</doc>
<doc id="221714" url="https://ta.wikipedia.org/wiki?curid=221714" title="நெய்மார்">
நெய்மார்

நெய்மார் டா சில்வா சான்டோசு ஜூனியர் ("Neymar da Silva Santos Júnior", ; பிறப்பு:பெப்ரவரி 5, 1992), பொதுவாக நெய்மார், பிரேசிலைச் சார்ந்த காற்பந்து விளையாட்டாளர் ஆவார். இவர் பிரேசிலியத் தேசியக் காற்பந்து அணியில் முன்னணி வீரராகவும் நடுக்கள வீரராகவும் விளையாடுகிறார். எசுப்பானிய நாட்டின் லா லீகா போட்டிகளில் பார்சிலோனா காற்பந்துக் கழகத்திற்காக விளையாடி வருகிறார்.

தென்னமெரிக்காவில் ஆண்டின் சிறந்த காற்பந்தாட்ட வீரர் என்ற வரிசையில் 2010இல் மூன்றாவதாக இடம் பிடித்த நெய்மார் 2011இல் தமது 19வது அகவையிலேயே முதலிடத்தைப் பிடித்தார். மீண்டும் 2012இலும் இந்த இடத்தைத் தக்க வைத்துக் கொண்டார். 2011ஆம் ஆண்டுக்கான ஃபிஃபா பாலோன் தி'ஓர் விருதுக்குப் பரிந்துரைக்கப்பட்ட நெய்மார் பத்தாவது இடத்தில் வந்தார். அந்த ஆண்டின் சிறந்த கோலுக்கு வழங்கப்படும் ஃபிஃபா புசுகாசு விருதினைப் பெற்றார். மிக விரைவான ஆட்டத்திற்கும் வேகமெடுக்கும் திறனுக்கும் காற்பந்தை கையாளும் (காலாளும்) விதத்திற்கும் இரண்டு கால்களையும் பயன்படுத்தக்கூடிய திறமைக்காகவும் எடுத்துச் சென்ற பந்தை முடிக்கும் திறமைக்காகவும் அறியப்படுகிறார். இவரது இரசிகர்கள் இவரது திறமையை பிரேசிலின் புகழ்பெற்ற காற்பந்தாளர் பெலேயுடன் ஒப்பிடுகின்றனர். இவரை "ஒரு சிறந்த விளையாட்டாளர்" என பெலேவும் "உலகின் மிகச்சிறந்த வீராராக வருவார்" என ரொனால்டினோவும் கூறியுள்ளனர்.

நெய்மார் 2003இல் சான்டோசு காற்பந்துக் கழகத்தில் சேர்ந்தார். படிப்படியாக முன்னேறிய நெய்மார் 2009இல் முதல்நிலை அணிக்காக அறிமுகமானார். அந்த ஆண்டிலேயே மிகச் சிறந்த இளம் விளையாட்டாளர் என்ற விருதினை வென்றார். 2010இல் சான்டோசு அணி கூட்டிணைவுப் போட்டிகளில் வெற்றிபெற மிக கூடுதலான கோல்களை (11) அடித்த நெய்மாருக்கு சிறந்த விளையாட்டு வீரர் என்ற விருதும் கிடைத்தது. 2010 பருவத்தில் 60 ஆட்டங்களில் 42 கோல்கள் அடித்தார்.இவரது முயற்சியால் இவரது கழகம் காற்பந்தில் இரட்டை கோப்பைகளை வெல்ல காரணமாயிற்று. 2011இலும் இவரது சிறந்த ஆட்டத்தினால் சான்டோசு அணி இரட்டை (கால்பந்து)#கண்டத்து இரட்டை பெற்றது. 2011ஆம் ஆண்டுக்கான ஃபிஃபா கழக உலகக்கோப்பையில் வெங்கலபந்து வென்றார். இந்தப் போட்டிகளில் இறுதியாட்டம் வரை முன்னேறிய இவரது சான்டோசு கழகம் இறுதியாட்டத்தில் பார்சிலோனாவிடம் தோற்றது.
நெய்மார் பிரேசிலின் 17 அகவைக்குக் கீழான அணி, 20 அகவைக்கு கீழானவர்களின் U-20 அணிகளில் ஆடியுள்ளார். மூத்தவர்களின் அணியில் 2010இல் தமது முதல் அறிமுக ஆட்டத்தைத் துவங்கினார். ஐக்கிய அமெரிக்காவுடனான நடபுப் போட்டியொன்றில் கலந்து கொண்ட நெய்மார் 28வது நிமிடத்தில் தலையினால் முட்டி கோலடித்தார்; இது பிரேசில் 2-0 என்ற கணக்கில் வெல்லத் துணை புரிந்தது. 2011இல் இசுக்காட்லாந்துடன் எமிரேட்சு விளையாட்டரங்கில் நடந்த போட்டியில் இரண்டு கோல்கள் அடித்து தமது அணி 2-0 என்ற கணக்கில் வெல்லத் துணை புரிந்தார்.

2013ஆம் ஆண்டுக்கான பிபா கூட்டமைப்புக்களின் கோப்பைப் போட்டிகளில் பிரேசில் தேசிய அணியில் விளையாட 10 எண் சட்டை தரப்பட்டது. சூன் 30 அன்று பிரேசிலின் இரண்டாவது கோலை அடித்து இறுதியாட்டத்தில் எசுப்பானியாவை வெல்லத் துணை நின்றார். இவரது ஆட்டத்திறனால் இவருக்கு இந்தப் போட்டிகளின் மிகச்சிறந்த வீரராக தங்கபந்து விருது வழங்கப்பட்டது. 48 ஆட்டங்களில் 31 கோல்கள் இட்டுள்ள இவர் தமது தேசிய அணிக்கு பிரேசில் தேசிய காற்பந்து அணி#பதினோராவது மிகவுயர்ந்த எண்ணிக்கை கோல் அடித்தவராக விளங்குகிறார். 
2013இல் எசுப்பானிய காற்பந்துக் கழகம் பார்சிலோனா கால்பந்துக் கழகம் 57 மில்லியன் ஜூரோக்களுக்கு வாங்கியுள்ளது.

2014ஆம் ஆண்டு ஜூலை 4ஆம் தேதி பிரேசிலில் நடந்த உலக கால்பந்து கிண்ணப்போட்டியில் கொலொம்பியா வீரர் ஒருவர் காலால் உதைத்ததால் முதுகெலும்பில் காயம் ஏற்பட்டது, எனினும் சுகமடைந்த நெய்மார் தனது திறமைகளை வெளிக்காட்டி வருகின்றார்.



</doc>
<doc id="221716" url="https://ta.wikipedia.org/wiki?curid=221716" title="அசதுத்தீன் ஒவைசி">
அசதுத்தீன் ஒவைசி

அசதுத்தீன் ஒவைசி ("Asaduddin Owaisi", பி. 13 மே, 1969) இந்திய அரசியல்வாதி ஆவார், மேலும் இவர் ஆல் இந்தியா மஸ்ஜிதே இத்திஹாதுல் முஸ்லிமீன் கட்சியின் தலைவரும் ஆவார். இந்திய நாடாளுமன்றத்தின் மக்களவைக்கு ஹைதராபாத் தொகுதியில் இருந்து மூன்று முறை தேர்ந்தெடுக்கப்பட்டுள்ளார். இவர் 15வது பாராளுமன்றத்தின் சன்சாத் ரத்னா விருதினையும் பெற்றுள்ளார். இவர் 2014-ஆம் ஆண்டில் நடைபெற்ற பாராளுமன்றத் தேர்தலில், ஹைதராபாது மக்களவைத் தொகுதியில் போட்டியிட்டு வென்று, பதினாறாவது மக்களவையில் உறுப்பினர் ஆனார்.


அசதுத்தீன் ஒவைசி 11 திசம்பர் 1996 ஆம் ஆண்டு "பார்ஹீன் ஒவைஸி" யைத் (Farheen Owaisi) திருமணம் செய்து கொண்டார். இவருக்கு ஐந்து மகள்களும் ஒரு மகனும் உள்ளனர்.


</doc>
<doc id="221740" url="https://ta.wikipedia.org/wiki?curid=221740" title="ஓபராய் டிரைடன்ட்">
ஓபராய் டிரைடன்ட்

ஓபராய் மற்றும் டிரைடன்ட் (Oberoi Trident) இருவேறுபட்ட ஐந்து நட்சத்திர ஹோட்டல்கள் ஆகும். இந்தியா மற்றும் உலகின் பல்வேறு பகுதிகளில் உள்ள ஓபராய் ஹோட்டல் & ரிசர்ட்ஸ் இந்த ஹோட்டலின் உரிமையினைப் பெற்றுள்ளது. இரு ஹோட்டல்களும் ஒன்றாகவே சேர்த்து ஓபராய் டிரைடன்ட் என அழைக்கப்படுகிறது.

மும்பையிலுள்ள நரிமன் பாயிண்ட்டில் ஓபராய் ஹோட்டல் & ரிசர்ட்ஸ் மற்றும் டிரைடன்ட் ஹோட்டல் அமைந்துள்ளது. இரு ஹோட்டல்களின் மேலாண்மை மற்றும் இயக்க உரிமை ஓபராய் ஹோட்டல் & ரிசர்ட்ஸின் வசமுள்ளது. இரு ஹோட்டல்களும் தனித்தனி கட்டிடங்களாக இருந்தாலும் ஒரு பாதையின் மூலம் இணைக்கப்பட்டுள்ளது.

முதலில் ஓபராய் டவர்ஸ்/ஓபராய் ஷெரடன் என அழைக்கப்பட்டது. 2004 முதல் 2008 வரை ஹில்டன் டவர்ஸ் என இயக்கப்பட்டது அதன் பின்பு ஏப்ரல் 2008 ல் ஹில்டன் ஹோட்டல் என மீண்டும் பெயர்மாற்றம் செய்யப்பட்டது.

ஹோட்டலின் பெரும்பான்மையான பங்குகள் பி.ஆர்.எஸ். ஓபராயிடம் உள்ளது. இதர பங்குதாரர்களில் சிகரெட் ஹோட்டல் குழுமம் மற்றும் ஐடிசி நிறுவனம் முக்கியமானவர்கள் ஆவர். இருப்பினும் அதிக பங்குகளைக் கொண்டுள்ளதால் ஓபராய் குழுமத்திடம் உரிமையில் அதிகாரங்கள் அதிகம் உள்ளன.

நவம்பர் 26, 2008 ஓபராய் டிரைடன்ட் ஹோட்டல்கள் மும்பைத் தாக்குதலின் ஒரு பகுதியாக, தீவிரவாதிகளால் தாக்கப்பட்டது. விருந்தினர்கள் மற்றும் ஊழியர்களுடன் சேர்த்து ஹோட்டலையும் தீவிரவாதிகள் முற்றுகையிட்டனர். இந்த ஹோட்டலை தீவிரவாதிகள் ஆக்கிரமிப்பு செய்யும் போது 350 பேர் இருந்தனர், மொத்தம் 32 பேர் கொல்லப்பட்டனர்.

இந்தியாவில்:

இந்தோனேசியாவில்

மொரிஷியஸில்:

எகிப்தில்

சவுதி அரேபியாவில்

அரபு எமிரேட்ஸில்

டிரைடன்ட் ஹோட்டல்கள்

இந்தியாவில்

இந்தியாவிலுள்ள மற்ற ஹோட்டல்கள்

நரிமன் பாயிண்ட்டின் முக்கிய ஷாப்பிங்க் செய்யும் பகுதிகயில் ஓபராய் ஹோட்டல் அமைந்துள்ளது. ஹோட்டலுக்கு மிக அருகிலுள்ள பகுதிகள்,


இந்த ஹோட்டலுக்கு வரும் விருந்தினர்கள் ஹாஜி அலி, ஜஹாங்கிர் கலைக்கூடம் மற்றும் சித்திவிநாயகர் கோவிலுக்கும் செல்கின்றனர். அருகிலுள்ள விமானம் மற்றும் ரயில் நிலையங்களின் தொலைவு,

ஓபராய் ஹோட்டலில் டீலக்ஸ் அறைகள், மதிப்புகூட்டு அறைகள், கடல் காட்சி காண்பதற்கான் சிறப்பு அறைகள், ஓபராய் எக்ஸ்கியூட்டிவ் அறைகள், ஓபராய் எக்ஸ்கியூட்டிவ் - டீலக்ஸ் அறைகள், மதிப்புகூட்டு அறைகள் மற்றும் இதர அறைகள். ஒவ்வொரு அறையும் இணையம், தொலைக்காட்சி உள்ளிட்ட பலதரப்பட்ட வசதிகளுடன் அமைந்துள்ளது. 


</doc>
<doc id="221743" url="https://ta.wikipedia.org/wiki?curid=221743" title="இசுலமிக் வாய்ஸ் (இதழ்)">
இசுலமிக் வாய்ஸ் (இதழ்)

இசுலமிக் வாய்ஸ் (இதழ்) பெங்களூரிலிருந்து வெளி வரும் இஸ்லாமிய மாத இதழ். இது இந்தியாவில் இசுலாமியர்கள் மத்தியில் பிரசித்தி பெற்ற ஒரு இதழாகும். இந்திய இசுலாமிய சமூகம் எதிர்நோக்கும் பிரச்சினைகளை வெளிக்கொண்டு வரும் நோக்கத்துடன் செயற்பட்டு வருகிறது.


</doc>
<doc id="221764" url="https://ta.wikipedia.org/wiki?curid=221764" title="அறம் (சிறுகதைத் தொகுதி)">
அறம் (சிறுகதைத் தொகுதி)

அறம் () ஜெயமோகன் எழுதிய பன்னிரண்டு சிறுகதைகளின் தொகுதி. இதை வம்சி பதிப்பகம், திருவண்ணாமலை 2011 ஆகஸ்டில் வெளியிட்டிருக்கிறது. உண்மைமனிதர்களின் கதைகள் என்று இக்கதைகள் ஆசிரியரால் குறிப்பிடப்பட்டுள்ளன. இந்நூலின் ISBN – 978-93-80545-42-4.

ஜெயமோகன் அவரது இணையதளத்தில் தொடர்ச்சியாக வெளியிட்ட பன்னிரண்டு கதைகள் இத்தொகுதியில் உள்ளன. இவை வெளிவந்தபோது பெரும் வாசக வரவேற்பைப் பெற்றன. தொடர்ச்சியாக இணையதளத்திலேயே இவ்வளவு சிறுகதைகள் வெளியாகியது தமிழிலக்கியச் சூழலில் முக்கியத்துவம் உடைய முன்னோடி நிகழ்வாகும். 

இக்கதைகள் பின்னர் நூலாக வெளிவந்தபோதும் பாராட்டுக்களைப் பெற்றது. இதில் உள்ள யானைடாக்டர், நூறுநாற்காலிகள் ஆகியவை தனிநூல்களாக வெளிவந்துள்ளன யானைடாக்டர் இலவசப்பிரதியாகவும் வினியோகம் செய்யப்பட்டது.

தன் ஐம்பது வயதை ஒட்டி அறவிழுமியங்கள் மீது உருவான ஆழமான அவநம்பிக்கையை வெல்லவே இக்கதைகளை எழுதியதாக ஆசிரியர் குறிப்பிட்டிருக்கிறார். இக்கதைகளில் உள்ள நாயகர்கள் உண்மையான மனிதர்கள். அவர்களின் அறத்தில் ஊன்றிய பெருவாழ்க்கையைச் சொல்வதன் வழியாக தன் நம்பிக்கையை மீட்டுக்கொண்டதாகச் சொல்கிறார்.

அறம் தொகுதியில் பன்னிரண்டு கதைகள் உள்ளன.



</doc>
<doc id="221769" url="https://ta.wikipedia.org/wiki?curid=221769" title="நீதிபதியின் மரணம் (நூல்)">
நீதிபதியின் மரணம் (நூல்)

நீதிபதியின் மரணம் லியோ டால்ஸ்டாயின் சிறுகதையின் (The Death of Ivan llyich) தமிழ் மொழிபெயர்ப்பு ஆகும். இது ருஷ்ய இலக்கியத்தின் யதார்த்தவாதப் படைப்பான சிறுகதை ஆகும்.

சமுதாயத்தில் அதிகார வர்க்கக் குடும்ப வாழ்வின் கசப்பான உண்மைகளை கூறுகிறது லியோ டால்ஸ்டாயின் ’நீதிபதியின் மரணம்’. இக்கதையின் தலைவன் ’இவான் இலியிச்’ விசாரணை நீதிபதியாக இருந்தவர். தீராநோய் அவனை வாட்டுகிறது. மரணப்படுக்கையில் வேதனைப்படும் அவன் தன் குடும்ப வாழ்க்கை பற்றி யதார்த்த நோக்குடன் நினைத்துப் பார்க்கிறான்.

அவனது சிந்தனைகள் அவன் வாழ்க்கையை உண்மையாகவே வாழ்ந்தானா என்ற கேள்வியை அவனுக்கு எழுப்புகின்றன. அவனது சிந்தனையோட்டங்களை ஆசிரியர் பதிவு செய்கிறார். தனது குழந்தைப் பருவத்திலிருந்து கடந்து சென்று இன்றைய நிலையை நெருங்க நெருங்க அவனது மகிழ்ச்சியெல்லாம் பயனற்றதாய், போலியாய் ஆகிவிட்டது என்ற அவனது ஆற்றாமையையும் "நான் மலைமீது ஏறிக்கொண்டிருப்பதாகக் கற்பனை செய்து கொண்டே, மலையிலிருந்து கீழே உருண்டு கொண்டிருந்தேன்.ஆம் அப்படித்தான். என்னுடைய நண்பர்களும் நான் உயரச் செல்வதாகக் கருதினார்கள். ஆனால் வாழ்க்கையே என் காலடியில் நொறுங்கிக் கொண்டிருக்கிறது." என்ற அவனது வளர்ச்சி குறித்த அவனது பார்வையையும் மனநிலையையும் ஆசிரியர் நூல் முழுவதும் பதிவு செய்கிறார்.



</doc>
<doc id="221770" url="https://ta.wikipedia.org/wiki?curid=221770" title="கைலாஸ் மானசரோவர் யாத்திரை (நூல்)">
கைலாஸ் மானசரோவர் யாத்திரை (நூல்)

கைலாஸ் மானசரோவர் யாத்திரை, திருக்கயிலாய யாத்திரை அனுபவங்களின் கட்டுரை வடிவங்களின் தொகுப்பு நூலாகும். இந்நூல் சென்னையிலுள்ள இராமகிருஷ்ண மடத்தால் வெளியிடப்பட்டது.

திருக்கயிலாயத்தின் பெருமை, இந்து, புத்த, ஜைன, பொம்பா மதத்தில் திருக்கயிலாயத்திற்கு வழங்கப்பட்டுவரும் முக்கியத்துவம், கயிலாயத்தை தரிசித்த அடியார்கள் பற்றிய பெரிய புராணச் செய்திகள் குறித்து முன்னுரையில் ஆசிரியர் குறிப்பிட்டுள்ளார்.

இந்நூல் ஆசிரியர் சுவாமி கமலாத்மானந்தர், மதுரை ஸ்ரீராமகிருஷ்ண மடத்தின் தலைவரும், 'ஸ்ரீராமகிருஷ்ண விஜயம்’ தமிழ் மாதப்பத்திரிக்கையின் முந்தைய ஆசிரியர்களில் ஒருவரும் ஆவார். 1998 இல் 20 பேர் கொண்ட குழுவுடன் மேற்கொண்ட திருக்கயிலாய யாத்திரை அனுபவங்களை ஸ்ரீராமகிருஷ்ண விஜயத்தில் தொடர் கட்டுரையாக (1998-2002) எழுதினார். இக்கட்டுரை மிகுந்த வரவேற்பைப் பெற்றதால், கட்டுரையுடன் பல புதிய பகுதிகளும் தகவல்களும் சேர்க்கப்பட்டு ஒரு சிறந்த வழிகாட்டி நூலாக அமையும் விதத்தில் இந்நூல் வெளியிடப்பட்டுள்ளது.

சிறப்புப் பக்கங்களில் புகைப்படங்களும் இந்நூலில் சேர்க்கப்பட்டுள்ளன. அவை:



</doc>
<doc id="221771" url="https://ta.wikipedia.org/wiki?curid=221771" title="எட்வின் ஹோவர்ட் ஆர்ம்ஸ்ட்ராங்">
எட்வின் ஹோவர்ட் ஆர்ம்ஸ்ட்ராங்

எட்வின் ஹோவர்ட் ஆர்ம்ஸ்ட்ராங் (டிசம்பர் 18, 1890 - ஜனவரி 31, 1954) இவர் அமெரிக்காவில் வாழ்ந்த மின்பொறியாளர் மற்றும் கண்டுபிடிப்பாளர் ஆவர். ஒரு அமெரிக்க மின் பொறியாளர் மற்றும் கண்டுபிடிப்பாளர். இவர் வானொலி பயன்பாட்டின் வரலாற்றில் இவர் ஒலி பண்பேற்றம் மூலம் மறக்க முடியாதவர் ஆவார். இவர் உலகின் முதல் எப்.எம் ஒலிபரப்பிற்காக காப்புரிமை பெற்றார். இவரின் மறுமீட்டாக்க மின்சுற்றுக்காக 1941ஆம் ஆண்டு காப்புரிமை கிடைத்தது. அதன் பின் இரண்டாவது முறை மேம்பட்ட மறுமீட்டாக்க மின்சுற்றுக்காக 1933ஆம் ஆண்டும் காப்புரிமை பெற்றார். 1918ஆம் ஆண்டில் சூப்பர்ஹெடரோடைன்னை (Superheterodyne receiver) மேம்படுத்தினார்.
இவர் ஒரு வானொலி ஒலிபரப்பில் நவீன அதிர்வெண் பண்பலைபண்பேற்றம் (FM) கொண்டுவந்து புரட்சியை ஏற்படுத்தினார். 

ஆர்ம்ஸ்ட்ராங் 1890ஆம் ஆண்டு அமெரிக்காவின் நியூ யார்க் நகரில் பிறந்தார். கொலம்பியா பல்கலைக்கழகத்தில் தீட்டா ஜி பற்றிய பாடத்தை எடுத்துப்படித்தார். பின்னர் கொலம்பியா பல்கலைக்கழகத்தில் பேராசிரியராகச் சேர்ந்தார்.

இவர் அமெரிக்காவின் நியூயார்க் சிட்டி, செல்சியா என்ற இடத்தில் பிறந்தார். இவரின் அப்பா பெயர் ஜான் அம்மாவின் பெயர் எமிலி ஆகும். இவரின் அப்பா ஆக்ஸ்போர்டு யுனிவர்சிட்டி பிரஸ்ஸில் வேலை செய்தார். 

அவர் படித்த கொலம்பியா பல்கலைக்கழக்கத்திலேயே முதலில் பேராசிரியராகப் பணிபுரிந்தர். அதன் பின்பு முதல் உலகப்போரின் போது சமிக்ஞை அதிகாரியாக சேவை செய்தார்.

எப்.எம் வானொலியைக் கண்டுபிடித்த இவர் 1935ஆம் ஆண்டு நியூஜெர்ஸி மாநிலத்தில் ஒலிபரப்பு செய்தார். அதன் பின்னர் இவரின் தயாரிப்பைப் பல தனியார் நிறுவனங்கள் பயன்படுத்திக் கொண்டன. ஆனால் அதற்கான உரிமைத்தொகையைத் தராமல் அலைக்கழித்தார்கள். இதனால் நீதிமன்றம் சென்றார், நிம்மதியை இழந்தார். நீதிமன்றத்தில் இவருக்குச் சாதகமாகவே தீர்ப்பு வந்தது. ஆனாலும் எப்.எம் என்பது பற்றி யாருக்கும் புரியவில்லை என்று தீர்ப்பில் கூறப்பட்டது.

1922ஆம் ஆண்டு டிசம்பர் மாதம் மேரின் மேக்லின் என்பவரை மணந்தார். 

நிதி நெருக்கடி அதிகமானதாலும், மன உளைச்சல் காரணமாகவும் தன் வேலைகளில் நெருக்கடி நிலைக்குத் தள்ளப்பட்டார். அதோடு மனைவி மேரின் மேக்லின் அவரின் தங்கையைப் பார்க்க வேறு குடியிருப்பிற்குச் சென்று விட்டார்.1954ம் ஆண்டு ஜனவரி மாதம் 31ஆம் தேதி அவர் குடியிருந்த பதின்மூன்றாம் மாடியிலிருந்து குதித்துத் தற்கொலை செய்துகொண்ட்டார்.


</doc>
<doc id="221772" url="https://ta.wikipedia.org/wiki?curid=221772" title="கல் சொல்லும் கதைகள் (நூல்)">
கல் சொல்லும் கதைகள் (நூல்)

கல் சொல்லும் கதைகள் (நூல்), கல்வெட்டுகளைப் பற்றிய அறிமுக நூல் ஆகும். இந்நூலை எழுதியவர் வெள்ளையாம்பட்டு சுந்தரம் ஆவார். இந்நூலின் மதிப்புரை வழங்கியிருப்பவர் நடன. காசிநாதன் (பதிவாளர், தமிழ்நாடு அரசு தொல்பொருள் ஆய்வுத்துறை). இந்நூல் ஆசிரியர், கல்வெட்டு ஆய்வுத் துறை தொடர்பான அனைத்து செய்திகளையும் சுருக்கமாக பன்னிரு வழிமுறை என்ற பெயரில் பன்னிரண்டு தலைப்புகளின் கீழ் அடக்கியுள்ளார்.

தமிழகத்தின் அண்டை மாநிலமான புதுவையில் பிரெஞ்சு ஆட்சிக்காலம் முதலே கல்வெட்டு ஆய்வுத்துறை இயங்கி வருவதையும், அதன் ஆய்வுக்குறிப்புகள் தனிப்புத்தகமாக வருமளவு அதிகமானவை என்றும், அவை இந்நூலில் தரப்படவில்லை என்றும் குறிப்பிடுகிறார் நூலாசிரியர்.

கல்வெட்டுகள் தமிழகத்தில் எவ்வளவு உள்ளன என்பதையும், அவை என்னென்ன மொழிகளில் எழுதப்பெற்றுள்ளன என்பதையும், அவற்றைப் படித்து இவ்வுலகுக்கு உணர்த்தியுள்ள சான்றோர்கள் யாவர் என்பதையும், இன்னும் செய்யப்பட வேண்டிய பணி எவ்வளவு இருக்கிறது என்பதையும் கலைநயத்தோடு எழுதியுள்ளார்.

நூல் ஆசிரியர் வெள்ளையாம்பட்டு சுந்தரம் அவர்கள் சிறுவயதில் படிக்கும்போதே (1945-50) தனது தமிழ் ஆசிரியர் திரு.நடேச ஐயரின் கல்வெட்டு ஆர்வத்தால் கல்வெட்டுகள் மீதான ஆர்வம் ஊன்றப்பட்டவர்.


கல்வெட்டுகளைப் பற்றிய பிற தகவல்களும் உள்ளன.



</doc>
<doc id="221775" url="https://ta.wikipedia.org/wiki?curid=221775" title="இசுலாமிய அரசு">
இசுலாமிய அரசு

இசுலாமிய அரசு அல்லது இராக்கிலும் சிரியாவிலும் இஸ்லாமிய அரசு (, அரபி மொழி: الدولة الاسلامية في العراق والشام) சுருக்கமாக ISIL அல்லது "இசிஸ்" (ISIS) என்று அழைக்கப்படுகிறது. "இசிஸ்" இயக்கம் ஓர் ஆயுதம் தாங்கிய தீவிரவாதக் குழு ஆகும். இது சிரியா மற்றும் ஈராக்கிலும் வட ஆபிரிக்கா, மத்திய கிழக்காசியா, தெற்காசியா போன்ற பிரதேசங்களிலும் இயங்குகிறது. "இசிஸ்" இயக்கத்தின் நோக்கம் ஈரான் மற்றும் சிரியாவின் சில பகுதிகளை உள்ளடக்கிய ஓர் இஸ்லாமிய ஆட்சியை உருவாக்க வேண்டும் என்பதாகும். இக்குழுவானது ஈராக் போரின் போது உருவாக்கப்பட்டது. பின்னர் 2004 ஆம் ஆண்டில் "இசிஸ்" இயக்கம் அல் காயிதாவுடன் இணைந்து செயல்பட்டது. இது சுன்னி இஸ்லாமியர்கள் அதிகம் உள்ள ஈராக் பகுதிகளில் "கலீபா" ஆட்சியை நிறுவி பின்னர் அவ்வாட்சியை "சிரியா"வுக்கும் விரிவுபடுத்த வேண்டும் என்ற நோக்கத்தோடு செயற்பட்டு வருகின்றது. 2014 ஆம் ஆண்டு பிப்ரவரி மாதம் அல் காயிதா "இசிஸ்" உடனான தனது தொடர்பை முறித்துக் கொண்டது. இக்குழுவானது அல் காயிதாவை விடவும் அபாயகரமான குழு என நிபுணர்கள் கருதுகின்றனர். மேலும் இவ்வமைப்பிற்கு ஆதரவாக இருப்போம் என போகோ அராம் தீவிரவாத அமைப்பு அறிவித்துள்ளது.

ஈராக்கியப் போரின் உச்சத்தின் போது இக்குழுவானது ஈராக்கின் "அல் அன்பார்" (Al Anbar), "நைனவா" (Ninawa), "கிர்குக்" (Kirkuk) மற்றும் "சலாஹுத்தீன்" (Salah ad Din) பகுதியில் பெரும்பான்மையையும் மேலும் "பாபில்" (Babil), "தியாலா" (Diyala), பக்தாதின் பெரும்பான்மையான பகுதிகள் என்பவற்றிலும் தாக்குதலில் ஈடுபட்டது. இது "பகுபா"வைத் தனது தலைநகராக அறிவித்துக் கொண்டது. "சிரிய மக்கள் போர்" தொடக்க காலத்தில் இக்குழுவானது சிரியாவின் "அர்-ரக்கா" (Ar-Raqqa), "அலெப்போ" (Aleppo) ஆகிய பகுதிகளில் தாக்குதல் நடத்தியது. அரசு இராணுவ வீரர்களைக் கொன்றது மட்டுமல்லாமல் ஆயிரக்கணக்கான பொது மக்களைக் கொன்றதாகவும் "இசிஸ்" குழு பொறுப்பேற்றுக் கொண்டுள்ளது. அமெரிக்கக் கூட்டுப் படைகள் இப்பகுதியில் இருந்த காலகட்டதில் இக்குழுவானது பின்னடைவைச் சந்தித்தது. 2012 ஆம் ஆண்டின் பிற்பகுதியில் இக்குழு தனது உறுப்பினர்களின் எண்ணிகையை 2,500 என இரட்டிப்பாக்கியது. சிரியாவின் வட பகுதியில் குறிப்பிடத்தக்க வெற்றிகளை இக்குழு பெற்றுள்ளது.

இக்குழுவானது யாசிடி மதப்பிரிவுப் பெண்களை பிடித்து பாலியல் அடிமைகளாக விற்கின்றனர். பன்னிரெண்டு அமெரிக்க டாலர்களுக்குப் பெண்களை பாலியல் அடிமைகளாக விற்கின்றனர். மேலும் இந்த அமைப்பானது "கிறுஸ்தவ மற்றும் யாசிடி பெண்கள் மீது தங்களுக்கு உரிமை உள்ளது" எனும் வாசகங்கள் அடங்கிய துண்டுப் பிரசுரங்களையும் வினியோகிக்கின்றனர். பூப்பெய்தாதப் பெண்களுடன்கூட அவர்கள் பாலியல் உறவு கொள்ளலாம் என அந்தத் துண்டுப் பிரசுரங்களில் கூறப்பட்டுள்ளது. இவர்களிடமிருந்து தப்பிப்பதற்காக சிக்கிக் கொண்டவர்களில் சிலர் மணிக்கட்டில் வெட்டிக்கொண்டு தற்கொலைக்கும் முயலுகின்றனர்.

இராக்கிலும் சிரியாவிலும் ஐ எஸ் தீவிரவாத அமைப்பினர் மிகக் கொடூரமான வகையிலான செயல்களை செய்துள்ளனர் என்று தி ஹேகிலுள்ள சர்வதேசக் குற்றவியல் நீதிமன்றத்தின் அரச வழக்கறிஞரான ஃபதௌ பென்சௌடா கூறியுள்ளார்.
அமெரிக்கப் புலனாய்வுப் பிரிவான (எப்.பி.ஐ) அதிகாரிகள் கூறிய தகவலின் படி ஆஸ்திரேலியா, பிரான்ஸ் போன்ற நாடுகளில் சமீபத்தில் இவர்கள் தாக்குதல் நடத்தியதுபோல் அமெரிக்காவிலும் தக்குதல் நடத்தலாம் என்று தெரிவித்துள்ளார்கள்.

இந்த அமைப்பு 2015 மே மாதம் வரையில் ஈராக்கின் பலபகுதிகளை பிடித்துள்ளது. மே மாதம் 19 ஆம் திகதி அன்று ஈராக்கின் முக்கிய நகரமான ரமாடி என்ற நகரைப்பிடித்துள்ளது இந்த தீவிரவாத அமைப்பு. உலக நாடுகளுக்கு அச்சுறுத்தலாக அமைந்துள்ள இந்த அமைப்பு பாக்கிஸ்தானிடமிருந்து அணு ஆயுதத்தை வாங்கப்போவதாகத் தெரிவித்துள்ளது.

சிரியாவிலும், ஈராக்கிலும் உள்ள இரண்டாயிரம் ஆண்டுகளுக்கு முந்தைய பழங்கால நினைவுச் சின்னங்களை, இசுலாமிய கொள்கைகளுக்கு எதிரான உருவ வழிபாட்டு தலங்கள் எனக்கருதி இசுலாமியத் தீவிரவாதிகள் வெடிகுண்டுகளால் தாக்கி அழித்து வருகின்றனர். அவைகளில் பல்மைராவில் உள்ள இரண்டாயிரம் ஆண்டு பழமை வாய்ந்த சிதிலமடைந்த கோயிலும் ஒன்றாகும்.

எகிப்து நாட்டின் ஷரம் அல்-ஷேக் விமான நிலையத்திலிருந்து இரஷ்யாவின் பீட்டர்ஸ்பர்க் நகருக்கு 224 பயணிகளுடன் சென்றுகொண்டிருந்த ரஷ்யாவின் பயணிகள் விமானத்தை சுட்டு வீழ்த்திவிட்டு அந்தக் காட்சியை வீடியோவில் வெளியிட்டார்கள். இந்தத் தாக்குதலில் அதில் பயணம் செய்த அனைவரும் மரணம் அடைந்தனர்.
2015 நவம்பர் 13 அன்று பிரான்சின் தலைநகர் பாரிசில் "இசிஸ்" இயக்கம் தாக்குதல் நடத்தினர். நவம்பர் 13 இரவு பாரிசின் பல இடங்களில் துப்பாக்கி, குண்டு, தற்கொலைத் தாக்குதல்கள், மற்றும் பணயக்கைதிகளைப் பிடித்தல் போன்றவை இடம்பெற்றன. தாக்குதல்கள் மஐநே இரவு 09:16 மணிக்கு, பிரான்சு விளையாட்டரங்கம், மற்றும் செயின்ட் டெனிசு என்ற வடக்குப் புறநகர்ப் பகுதியிலும், 1வது, 10வது, 11வது மாவட்டங்களிலும் ஆரம்பமாயின. மூன்று வெவ்வேறு குண்டுவெடிப்புகளும், ஆறு இடங்களில் துப்பாக்கிச் சூட்டு நிகவுகளும் இடம்பெற்றன.




</doc>
<doc id="221786" url="https://ta.wikipedia.org/wiki?curid=221786" title="குந்தாபுரா வட்டம்">
குந்தாபுரா வட்டம்

குந்தாபுரா வட்டம் (ஆங்கிலம்:Kundapur Taluk), கர்நாடகாவின் உடுப்பி மாவட்டத்தில் உள்ள மூன்று வட்டங்களில் ஒன்றாகும். இந்த வட்டத்தின் தலைமையகமாக குந்தாபுரா நகரம் உள்ளது. இந்த வட்டத்தின் கீழ் 101 வருவாய்க் கிராமங்கள் உள்ளன. 

இந்திய மக்கள் தொகை கணக்கெடுப்பு 2001 ஆம் ஆண்டின் படி குந்தாபுரா வட்டத்தில் 398,471 மக்கள் இங்கு வசிக்கின்றார்கள். இவர்களில் 187,586 ஆண்களும், 210,885 பெண்களும் ஆவார்கள். குந்தாபுரா வட்டம் மக்களின் சராசரி எழுத்தறிவு 92% ஆகும், இதில் ஆண்களின் கல்வியறிவு 94%, பெண்களின் கல்வியறிவு 88% ஆகும். இது இந்திய தேசிய சராசரி கல்வியறிவான 59.5% விடக் கூடியதே. குந்தாபுரா நகர மக்கள் தொகையில் ஆறு வயதுக்குட்பட்டோர் 36,263 பேர் ஆவார்கள்.



</doc>
<doc id="221789" url="https://ta.wikipedia.org/wiki?curid=221789" title="தேசிய தகுதித் தேர்வு">
தேசிய தகுதித் தேர்வு

தேசிய தகுதித் தேர்வு (National Eligibility Test-NET) இந்தியாவிலுள்ள கல்லூரி மற்றும் பல்கலைக்கழகங்களில் விரிவுரையாளர் ஆவதற்கான தகுதியையும், இளையர் ஆய்வு உதவித்தொகை விருது (Junior Research Fellowship-JRF) பெறுவதற்கானத் தகுதியையும் தீர்மானிப்பதற்காக இந்திய பல்கலைக்கழக மானியக் குழுவால் நடத்தப்படுகின்றது.

இளையர் ஆய்வ உதவித்தொகை விருதுத் தேர்வு, 1984 முதல் நடைபெற்று வந்தது. இந்திய அரசு, ஜூலை 22, 1988 தேதியிட்ட அறிவித்தலின் மூலம் விரிவுரையாளர் தகுதித் தேர்வு நடத்தும் பணியை பல்கலைக்கழக மானியக்குழுவிடம் ஒப்படைக்கப்பட்டது. இதன் விளைவாக, விரிவுரையாளர் மற்றும் இளையர் ஆய்வுதவித் தொகை விருது இரண்டிற்கும் பொதுவாக தேசிய தகுதித் தேர்வு முதன்முதலாக டிசம்பர் 1989 ஆம் ஆண்டு நடத்தப்பட்டது. அதுமுதல் ஒவ்வொரு ஆண்டும் இரண்டுமுறை சூன் மற்றும் டிசம்பர் மாதங்களில் இத்தேர்வு நடத்தப்பட்டு வருகின்றது.



</doc>
<doc id="221793" url="https://ta.wikipedia.org/wiki?curid=221793" title="மோசுல்">
மோசுல்

மோசுல் ("Mosul", ', அல்-மௌசில்"'; ; ) வடக்கு ஈராக்கில் உள்ளதொரு நகரமாகும். இது நினேவே மாநிலத்தின் தலைநகரமும் ஆகும். நாட்டின் தலைநகர் பக்தாத்திலிருந்து வடமேற்கில் தொலைவில் அமைந்துள்ளது. பழமையான நகரப்பகுதி டைகிரிசு ஆற்றின் மேற்கு கரையில் அமைந்துள்ளது; ஆற்றின் கிழக்குக் கரையில் தொன்மையான அசிரிய நகரான "நினேவே" அமைந்திருந்தது. தற்போதைய மாநகரப் பகுதி இரு கரைகளிலும் உள்ள நகரப்பகுதிகளை உள்ளடக்கி உள்ளது. இரு கரைகளையும் ஐந்து பாலங்கள் இணைக்கின்றன. பெரும்பாலான மக்கள் அராபியர்களாவர் (அசிரியர், ஈராக்கி துருக்கியர் மற்றும் குர்துக்கள் சிறுபான்மையினராக உள்ளனர்). ஈராக்கில் பக்தாத்தை அடுத்த மிகப் பெரும் நகரம் இதுவாகும்.<ref>


</doc>
<doc id="221800" url="https://ta.wikipedia.org/wiki?curid=221800" title="அபூ பக்கர் அல்-பக்தாதி">
அபூ பக்கர் அல்-பக்தாதி

அபூ பக்கர் அல்-பக்தாதி (ஆங்கிலம்: Abu Bakr al-Baghdadi, அரபி மொழி: أبو بكر البغدادي) இசிஸ் எனும் தீவிரவாத அமைப்பின் தலைவர் ஆவார். இவரது இயற்பெயர் "இப்ராஹிம் அவ்வாத் இப்ராஹீம் அலி அல்-பத்ரி" (Ibrahim Awwad Ibrahim Ali al-Badri, அரபி மொழி:: ابراهيم عواد ابراهيم علي البدري‎) ஆகும். இவர் "டாக்டர்.இப்ராஹிம்" அல்லது "அபூ துவா" என்றும் அறியப்படுகின்றார்.

இசிஸ் எனும் தீவிரவாத அமைப்பு 2013 ஆம் ஆண்டு ஏப்ரல் மாதம் 8 ஆம் தியதி "அபூ பக்கர் அல்-பக்தாதி"யால் உருவாக்கப்பட்டது. இது முதலில் அல்-காயிதா அமைப்பின் ஈராக்கியப் பிரிவாகச் செயற்பட்டது.

அமெரிக்கா அரசு 4 அக்டோபர் 2011 அன்று "அபூ பக்கர் அல்-பக்தாதி"யை "சிறப்புக் கவனம் பெற்ற உலகளாவியத் தீவிரவாதி" (Specially Designated Global Terrorist) என்று அறிவித்து அவரைப் பிடிப்பதற்கோ அல்லது கொல்வதற்கோ தகவல் தருபவர்களுக்கு 10 மில்லியன் அமெரிக்க டாலர்கள் பரிசு என அறிவித்தது.

அக்டோபர் 26, 2005 இல் அமெரிக்கப் போர் விமானங்கள் இவர் தங்கியிருக்கலாம் என்ற ஊகத்தில், சிரியா எல்லை அருகே குண்டு வீசி இவரைக் கொல்ல முயன்றன. இவர் அல் காயிதாவின் மூத்த நபராக அடையாளம் காணப்பட்டிருந்த அச்சமயத்தில், சிரியா எல்லையில் தீவிரவாதப் பணிகளை மேற்கொள்வதும், சவூதி அரேபியா மற்றும் சிரியாவிலிருந்து போராளிகளைக் தந்திரமாக ஈராக்கினுள் ஊடுருவ வைப்பதும் இவரது பணியாக இருந்தது.
மேலும் அத்தாக்குதலின் போது "அபூ பக்கர் அல்-பக்தாதி" வீட்டினுள் தான் இருந்தார் என்றும், ஆனால் அவரது உடல் கண்டெடுக்கப்படவில்லை என்றும் தெரிவிக்கப்பட்டது.

டிசம்பர் 2, 2012 அன்று "அபூ பக்கர் அல்-பக்தாதி"யைக் கைது செய்திருப்பதாக ஈராக்கிய அதிகாரிகள் தெரிவித்தனர். ஆனால் "அல் ஜசீரா" தொலைக்காட்சிக்குப் பேட்டியளித்த ஈராக்கின் உள்துறை அமைச்சர் இத்தகவலை நிராகரித்து, கைது செய்யப்பட்டிருப்பது "அபூ பக்கர் அல்-பக்தாதி" அல்ல என்றார்.




</doc>
<doc id="221811" url="https://ta.wikipedia.org/wiki?curid=221811" title="நாடுகள் வாரியாக அரபு நாளிதழ்கள் பட்டியல்">
நாடுகள் வாரியாக அரபு நாளிதழ்கள் பட்டியல்

அரபு மொழி செய்தி நாளேடுகள் உலகெங்கும் பல நாடுகளில் அச்சிட்டு வெளியிடப்படுகின்றது. அவற்றின் பட்டியல் நாடுகள் வாரியாக கீழே குறிப்பிடப் பட்டுள்ளது.


அல்சீரிய நாட்டு அரபு நாளிதழ்கள்

பகுரைன் நாட்டு அரபு நாளிதழ்கள்

எகிப்திய அரபு நாளிதழ்கள்

ஈராக் நாட்டு அரபு நாளிதழ்கள்

ஜோர்தான் நாட்டு அரபு நாளிதழ்கள்

குவைத் நாட்டு அரபு நாளிதழ்கள்


லெபனான் நாட்டு அரபு நாளிதழ்கள்


மொரோக்கோ நாட்டு அரபு நாளிதழ்கள்


ஓமான் நாட்டு அரபு நாளிதழ்கள்


பலத்தீன் நாட்டு அரபு நாளிதழ்கள்


கத்தார் நாட்டு அரபு நாளிதழ்கள்


சவூதி அரேபியா நாட்டு அரபு நாளிதழ்கள்


சூடான் நாட்டு அரபு நாளிதழ்கள்


சிரியா நாட்டு அரபு நாளிதழ்கள்


ஐக்கிய அரபு அமீரக நாட்டு அரபு நாளிதழ்கள் 



</doc>
<doc id="221817" url="https://ta.wikipedia.org/wiki?curid=221817" title="ஒஸ்கார் (காற்பந்தாட்ட வீரர்)">
ஒஸ்கார் (காற்பந்தாட்ட வீரர்)

ஒஸ்கார் டோசு சான்டோசு எம்போபா ஜூனியர் ("Oscar dos Santos Emboaba Júnior", தமிழக வழக்கு:"ஆசுக்கார் டோசு சான்டோசு எம்போபா ஜூனியர்", பிறப்பு 9 செப்டம்பர் 1991), பரவலாக ஒஸ்கார், பிரேசிலைச் சேர்ந்த காற்பந்தாட்ட வீரர் ஆகும். இவர் இங்கிலீஷ் பிரீமியர் லீக் கழகம் செல்சீக்காகவும் பிரேசிலின் தேசிய அணிக்காகவும் நடுக்கள விளையாட்டாளராகவும் முன்னணி விளையாட்டாளராகவும் ஆடி வருகின்றார். 

ஓஸ்கார் தனது விளையாட்டு வாழ்வை சாவோ பாவுலோ காற்பந்துக் கழகத்தில் தொடங்கினார். 2008ஆம் ஆண்டில் இக்கழகம் பிரேசிலிய சீரீ ஏ கோப்பை வெல்ல துணை நின்றார். தமது ஒப்பந்தத்தில் இருந்த முறைகேடுகளுக்காக இக்கழகத்திற்கு எதிராக நீதிமன்ற வழக்கு தொடர்ந்தார். தொடர்ந்த சில சர்ச்சைகளுக்குப் பிறகு இசுபோர்ட்சு கிளப் இன்டர்னேனியோனலில் சேர்ந்தார். இக்கழகத்தில் மூன்று ஆண்டுகள் தொடர்ந்து விளையாடினார். இவரது ஆட்டத்திறமையைக் கண்டு 2012இல் இங்கிலீஷ் பிரீமியர் லீக் காற்பந்துக் கழகம் செல்சீ இவரை ஒப்பந்தம் செய்துள்ளது.

ஓஸ்கார் பிரேசிலின் சார்பாக 20 அகவையினருக்கு கீழான அணியிலும் 2012 ஒலிம்பிக்கிலும் தேசிய அணியிலும் விளையாடி உள்ளார். 20 அகவைக்கு கீழானவர்களுக்கான உலகக்கோப்பையில் ஆகத்து 20, 2011 அன்று போர்த்துகல்லிற்கு எதிரான இறுதியாட்டத்தில் மூன்று கோல்கள் அடித்து பிரேசிலுக்கு வெற்றி வாங்கித் தந்தார். இத்தகையோருக்கான உலகக்கோப்பையில் மூன்று கோல்கள் (ஹாட்றிக்) இட்ட முதல் விளையாட்டாளராக சாதனை படைத்தார். தமது தேசிய அணியில் முதன்முதலாக அர்கெந்தீனாவிற்கு எதிராக ஆடினார்; 4-3 என்ற கணக்கில் தோற்ற இந்த ஆட்டத்தில் பிரேசிலின் முதல் கோலை இவர் அடித்தார். இவரது விளையாட்டுப் பாணியும் திறனும் பிரேசிலின் புகழ்பெற்ற நடுக்கள வீரர் காகாவை ஒத்திருப்பதாகக் கருதுகின்றனர்.



</doc>
<doc id="221818" url="https://ta.wikipedia.org/wiki?curid=221818" title="வான்">
வான்



</doc>
<doc id="221821" url="https://ta.wikipedia.org/wiki?curid=221821" title="கிழக்கு நடுநிலம்">
கிழக்கு நடுநிலம்

கிழக்கு நடுநிலம் ("Eastern Mediterranean") என்பது புவியியல் ரீதியாக நடுநிலக் கடலின் கிழக்கேயுள்ள நாடுகளைக் குறிக்கும். இப்பகுதி பின்வரும் இரண்டு வகைகளில் குறிக்கப்படுகிறது:

கிழக்கு நடுநிலத்தின் மக்கள் இப்பகுதியின் புவியியல் நிலையை மட்டுமல்லாமல் சமையல் பாணி, மற்றும் சில பழக்க வழக்கங்களைப் பொதுவாகக் கொண்டுள்ளார்கள்.

கிழக்கு நடுநிலத்தில் அமைந்துள்ள நாடுகள்:


</doc>
<doc id="221822" url="https://ta.wikipedia.org/wiki?curid=221822" title="பிர்சா முண்டா">
பிர்சா முண்டா

பிர்சா முண்டா (Birsa Munda) இவர் ஆங்கிலேய அரசிடமும், உள்நாட்டு நிலவுடமைதாரர்களிடமும் அடிமைப்பட்டிருந்த பழங்குடி மக்களுக்காகப் போராடிய முதல் வீரர் ஆவார். தற்போதைய பீகார், ஜார்கண்ட் பகுதி பழங்குடி இனமக்களின் போராட்டத்திற்கு இந்திய விடுதலை இயக்கக் காலமான 19ஆம் நூற்றாண்டிலேயே வித்திட்டவர் ஆவர். பழங்குடி தலைவர்களிலேயே இவரின் உருவப்படம் மட்டும் தான் இந்திய நாடாளுமன்றத்தின் மத்திய மண்டபத்தில் தொங்கவிடப்பட்டுள்ளது.

இவரின் பெயரால் சார்க்கண்ட் மாநிலத்தின் தலைநகரான ராஞ்சியில் உள்ள விமான நிலையத்திற்கு இவரின் பெயர் சூட்டப்பட்டுள்ளது. மேலும் சின்த்ரி என்ற இடத்தில் பிர்சா தொழில் நுட்ப மையம் Birsa Institute of Technology Sindri) ஒன்றும், பெருல்லா (Purulia) என்ற இடத்தில் சித்தா கன்கோ பிர்சா பல்கலைக்கழகம் (Sidho Kanho Birsha University) மற்றும் ராஞ்சியில் பிர்சா முன்டா அத்லடிக் வளாகம் (Birsa Munda Athletics Stadium) ஒன்றும் அவரின் நினைவாக அரசு நிறுவியுள்ளது. அப்பகுதி மக்கள் இவரை மண்ணின் மைந்தன் (தர்த்தி அபா) என்றே அழைக்கிறார்கள்.

இவர் ஆங்கிலேய ஆட்சிக்காலத்தில் இருந்த போராளிகளில் மிகவும் மதிக்கத்தக்கவர் ஆவார். அவர் வாழ்ந்த 25 ஆண்டுகளில் அவர் செய்த போராட்டங்களை மக்கள் இன்றும் நினைவுகூருகிறார்கள். இவர் 'உழுபவனுக்கே நிலம் சொந்தம்' என்று அறைகூவல் விடுத்துப் போராடினார். 

இவர் 1875ஆம் ஆண்டு நவம்பர் மாதம் 15ம் தேதி இராஞ்சி மாவட்டத்தில் உலிகாட் என்ற இடத்தில் பிறந்தார். இவரின் தந்தையாரின் பெயர் சுகண் முண்டா ஆவார். 

ஆங்கிலேயர்களின் ஆட்சி இவருக்குப் பிடிக்கவில்லை அவர்கள் இந்திய மக்களை அடிமைப்படுத்துகிறார்கள் என்று வாதிட்டார். மக்களைச் சித்திரவதை செய்து அவர்களின் சொத்துக்களைச் சுரண்டி செல்கிறார்கள் என்று கூறினார். ஆங்கிலேய அரசின் ஆட்சியை முடிவுக்குக்கொண்டுவந்து இந்தியாவை இந்திய மக்களே ஆட்சி செய்ய வேண்டும் என்று உணர்த்தினார். சோட்டா நாக்பூர் பகுதியில் பழங்குடிகளுக்காக அவர் செய்த சாதனை மிகவும் பாராட்டப்படுகிறது.
ஜமீன்தார்கள் பழங்குடிகளின் நிலத்தை வட்டிக்குக் கடன் கொடுக்கிறேன் என்ற போர்வையில் பிடுங்கி வைத்திருந்தார்கள். பழங்காலத்தில் எழுத்துப்பூர்வமான பத்திரப்பதிவுகள் எதுவும் இல்லாததால் ஆங்கிலேயர்களின் சட்டங்கள் அவர்களின் நில உரிமைகளை எளிதில் பிடுங்கிக்கொள்ள உதவியாக இருந்தது. நீதிமன்றங்களில் இவர்களின் வழக்குகள் தோல்வியைத் தழுவின. இதன் காரணமாக நிலவுடைமைதாரர்களிடம் அடிமையாகவும், கூலிகளாகவும் வேலை செய்து பிழைக்க வேண்டிய கட்டாயத்திற்கு உள்ளானார்கள்.

அவர் பேசிய வாதங்கள் பழங்குடி மக்களிடம் எளிதில் சென்று சேர்ந்தது. அந்த காலகட்டமான 1890ஆம் ஆண்டுகளில் இந்தியாவில் பஞ்சம் தலைவிரித்தாடியது. அபோதுதான் சோட்டா நாக்பூர் பகுதிகளில் மக்களை ஒன்று சேர்த்தார். 1894 அக்டோபர் மாதம் 1ஆம் தேதி பயிரிடும் உரிமைக்கான நிலுவை வரித்தொகையைத் தள்ளுபடி செய்யுமாறு போராடினார். இதுவே பழங்குடிகளுக்காக இந்தியாவிளேயே நடந்த முதல் போராட்டம் ஆகும்.
1990ஆம் ஆண்டு கெரில்லா வீரர்களின் உதவிகொண்டு போராடிய இவரை ஆங்கிலேய அரசு கைது செய்தது. தனது 25ஆவது வயதிலேயே சிறையிலேயே மரணமடைந்தார்.

இந்தியா விடுதலை அடைந்தும் இன்றுவரை அவரின் கனவு நிறைவேறவே இல்லை. பழங்குடிமக்கள் இன்னமும் தங்களை உயர்குடி என்று கூறிக்கொள்ளும் மக்களால் மறைமுக அடிமைத்தனத்தில் இருந்து மீண்டும் வரமுடியாத கட்டாயத்திற்கு உள்ளாக்கப்படுகிறார்கள். தொழிற்சாலை, நீர்ப்பாசனத் திட்டம் என்று அவர்களின் குடியிருப்பு இடப்பெயர்ச்சிக்கு உள்ளாக்கப்படுகிறது.



</doc>
<doc id="221830" url="https://ta.wikipedia.org/wiki?curid=221830" title="முக்கால கன்னி">
முக்கால கன்னி

முக்கால கன்னி அல்லது என்றும் கன்னி என்பது இயேசுவின் தாயான கன்னி மரியாவின் சிறப்பு பெயர்களுள் ஒன்றாகும். "தூய ஆவியின் வல்லமையால் இறை மகனை தம் வயிற்றில் சுமந்த மரியா, இயேசு பிறப்பதற்கு முன்பும், அவரை வயிற்றில் கருத்தாங்கிய பொழுதும், அவரைப் பெற்றெடுத்தப் பின்பும் கடவுளின் அருளால் கன்னிமை குன்றாமல் பாதுகாக்கப்பட்டார்" என்ற நம்பிக்கையை இந்தப் பெயர் சுட்டிக்காட்டுகிறது.

இயேசுவின் பிறப்பு பற்றி எடுத்துரைக்கும் நற்செய்தியாளர் லூக்கா, இயேசு கிறித்துவை கருத்தாங்கும் முன் மரியா கன்னியாகவே இருந்தார் என்பதை குறிப்பிடுகிறார்: 'ஆறாம் மாதத்தில் கபிரியேல் என்னும் வானதூதரைக் கடவுள் கலிலேயாவிலுள்ள நாசரேத்து என்னும் ஊரிலிருந்த ஒரு கன்னியிடம் அனுப்பினார். அவர் தாவீது குடும்பத்தினராகிய யோசேப்பு என்னும் பெயருடைய ஒருவருக்கு மண ஒப்பந்தமானவர். அவர் பெயர் மரியா'

இதே கருத்தையே மத்தேயு நற்செய்தியும் உறுதி செய்கிறது: 'இயேசுவின் தாய் மரியாவுக்கும் யோசேப்புக்கும் திருமண ஒப்பந்தம் செய்யப்பட்டிருந்தது. அவர்கள் கூடி வாழும் முன் மரியா கருவுற்றிருந்தது தெரிய வந்தது. அவர் தூய ஆவியால் கருவுற்றிருந்தார் ' மேலும், 'மரியா தம் மகனைப் பெற்றெடுக்கும் வரை யோசேப்பு அவரோடு கூடி வாழவில்லை' என்று குறிப்பிடுவதன் மூலம் இயேசுவைக் கருத்தாங்கிய பொழுதும் மரியா கன்னியாகவே இருந்தார் என்பதை நற்செய்தியாளர் வலியுறுத்துகிறார்.

'இதோ! கன்னி கருவுற்று ஓர் ஆண்மகவைப் பெற்றெடுப்பார். அக்குழந்தைக்கு "இம்மானுவேல்" எனப் பெயரிடுவர்' என்று இறைவாக்கினர் வாயிலாக ஆண்டவர் உரைத்தது நிறைவேறவே இவை யாவும் நிகழ்ந்தன' என்று மத்தேயு நற்செய்தி கூறுகிறது. தூய ஆவியால் முற்றிலும் ஆட்கொள்ளப்பட்ட எலிசபெத்து, மரியாவை ஆண்டவரின் தாய் என அழைத்ததை லூக்கா நற்செய்தி குறிப்பிடுகிறது. இவை இயேசு பிறந்த பிறகும் மரியா கன்னியாகவே இருந்தார் என்பதற்கு சான்றுகளாக அமைகின்றன.

விவிலிய சான்றுகளின் அடிப்படையில், "இயேசு அற்புதமான விதத்தில், மரியாவின் கன்னிமை சிதைவுபடாமல் பிறந்தார்" என அலக்சாந்திரியா புனித கிளெமெந்து (150-215) குறிப்பிடுகிறார். இவரது வார்த்தைகள் மரியாவின் பழுதற்ற கன்னிமையைப் பறைசாற்றுகின்றன.

"இயேசு பிறப்பதற்கு முன்பும், அவரை வயிற்றில் கருத்தாங்கிய பொழுதும், அவரைப் பெற்றெடுத்தப் பின்பும் மரியாவின் கன்னிமையில் எந்த பழுதும் ஏற்படவில்லை" என திருச்சபைத் தந்தையர் பறைசாற்றினர். 

"மரியாவின் கன்னிமை நிலைக்கும் கன்னிமை" என கிறிஸ்தவ வரலாற்று ஆசிரியரான ஓரிஜன் கூறுகிறார். இந்தக் கூற்று, கன்னி மரியா முப்பொழுதும் கன்னியாகத் திகழ்கிறார் என்பதைச் சுட்டிக்காட்டுகிறது.

இவற்றின் அடிப்படையில் கி.பி.553 நடைபெற்ற இரண்டாம் கான்ஸ்தாந்திநோபுள் பொதுச்சங்கத்தில், "மரியா இறைவனின் தாய், எப்பொழுதும் கன்னி" என்று விசுவாச அறிக்கையிடப்பட்டது. 
649ஆம் ஆண்டு கூடிய லாத்தரன் சங்கமும், "கன்னியான மரியா முக்காலத்து பெண்மணி" என்று பறைசாற்றியது. இவ்வாறு மரியா முக்காலத்திலும் கன்னியாக இருக்கிறார் என்ற நம்பிக்கை உறுதி செய்யப்பட்டது.

"தூய கன்னி 'இறைவனின் தாய்' என்னும் கொடையாலும் அலுவலாலும் மீட்பரான தம் மகனோடு ஒன்றித்து இருக்கிறார். அன்னையும் கன்னியும் என்று சரியாக அழைக்கப் பெறுகின்ற திருச்சபையின் மறைபொருளிலே தூய கன்னி மரியா கன்னிமைக்கும் தாய்மைக்கும் சிறந்த ஓர் எடுத்துக்காட்டாக முன் நின்றார். ஏனெனில், கணவரையே அறியாத அவர் தூய ஆவி நிழலிடத் தன் நம்பிக்கையாலும் கீழ்ப்படிதலாலும் தந்தையின் மகனையே உலகில் பெற்றெடுத்தார்" என்று இரண்டாம் வத்திக்கான் பொதுச்சங்கம் அறிக்கையிடுகிறது.

மரியாவின் கன்னித் தாய்மையை சிறப்பிக்கும் வகையில் கத்தோலிக்க திருச்சபையில் கன்னி மரியா இறைவனின் தாய் என்ற பெருவிழா புத்தாண்டு முதல் நாளில் சிறப்பிக்கப்படுகிறது. கிழக்கு மரபுவழி திருச்சபையில் அக்டோபர் 1ந்தேதி கொண்டாடப்படும் எப்பொழுதும் கன்னியான இறையன்னையின் பாதுகாவல் விழாவும் இதே கருத்தை நினைவூட்டுகிறது.


</doc>
<doc id="221831" url="https://ta.wikipedia.org/wiki?curid=221831" title="மரியாவின் மாசற்ற இதயம்">
மரியாவின் மாசற்ற இதயம்

மரியாவின் மாசற்ற இதயம் என்பது கன்னி மரியாவின் தூய இயல்பையும் அன்பையும் சுட்டிக்காட்டும் "கருத்துரு" ஆகும். மூவொரு இறைவனின் திட்டத்திலும், மனிதகுல மீட்பிலும் மரியாவின் ஆவல் மற்றும் பங்கை தியானிக்க உதவும் ஒரு பக்தி முயற்சியாக இது விளங்குகிறது. இயேசுவின் திரு இதயம் விழாவைத் தொடர்ந்து வரும் சனிக்கிழமை "மரியாவின் மாசற்ற இதயத்துக்கு விழா கொண்டாடப்படுகிறது.


</doc>
<doc id="221837" url="https://ta.wikipedia.org/wiki?curid=221837" title="தமிழ்நாடு சிறுதொழில் வளர்ச்சிக் கழகம்">
தமிழ்நாடு சிறுதொழில் வளர்ச்சிக் கழகம்

தமிழ்நாடு சிறுதொழில் வளர்ச்சிக் கழகம் ("TANSIDCO") என்பது தமிழக அரசின் கட்டுப்பாட்டின்கீழ் இயங்கும் ஓர் நிறுவனமாகும். மாநிலங்கள் அளவில் சிறுதொழில்களை மேம்படுத்துவதற்காக இந்திய அரசினால் இந்நிறுவனம் ஆரம்பிக்கப்பட்டு, சிறு தொழில்கள் தொடங்குவதற்கு தேவையான அடிப்படை உட்கட்டமைப்பு வசதி, அரசு மானியங்கள், மற்றும் தொழில்நுட்ப உதவி ஆகியவற்றை இந்நிறுவனம் வழங்குகிறது. சிறுதொழில்துறை வளா்ச்சியில், மகாராட்டிரம், குசராத்தைத் தொடர்ந்து மாநிலங்கள் அளவில் தமிழகம் மூன்றாமிடத்தில் உள்ளது.

1958ம் ஆண்டு, தமிழகத்தின் கிண்டி மற்றும் விருதுநகரில் தொழிற்பேட்டைகள் தொடங்கப்பட்டு, தற்போது 94 இடங்களில் விரிவுபடுத்தப்பட்டு செயல்பட்டு வருகிறது.



</doc>
<doc id="221843" url="https://ta.wikipedia.org/wiki?curid=221843" title="இராபின் வான் பெர்சீ">
இராபின் வான் பெர்சீ

இராபின் வான் பெர்சீ ("Robin van Persie", பிறப்பு: ஆகத்து 6, 1983) டச்சு காற்பந்தாட்ட வீரர் ஆவார். இவர் மான்செஸ்டர் யுனைடெட் கழகத்திற்கு முன்னணியில் தாக்குபவராக விளையாடுவதோடன்றி நெதர்லாந்து தேசிய காற்பந்து அணிக்கு அணித்தலைவராகவும் விளங்குகிறார். இவர் பெயிநூர்து கழகத்தில் தமது இளமையை கழித்தவர். 2004இல் ஆர்சனல் கால்பந்துக் கழகத்தில் சேர்ந்த வான் பெர்சீ ஆகத்து 16, 2011இல் அக்கழக அணித்தலைவராக உயர்த்தப்பட்டார். அடுத்த ஆண்டிலேயே ஆர்சனலின் எதிரியாகக் கருதப்படும் மான்செஸ்டர் யுனைடெட் கழகத்திற்கு மாறினார். இவர் உலகின் தலைசிறந்த தாக்குதல் வீரர்களில் ஒருவராகக் கருதப்படுகிறார். புகழ்பெற்ற டச்சு காற்பந்தாட்ட வீரரான மார்க்கோ வான் பாஸ்டனுடன் ஒப்பிடப்படுகிறார்.

வான் பெர்சீ நெதர்லாந்துக்காக 17-கீழ், 19-கீழ் மற்றும் 21-கீழ் அணிகளில் பன்னாட்டு ஆட்டங்களில் ஆடியுள்ளார். தேசிய அணிக்காக 2005இல் உருமேனியாவுடனான ஓர் நட்பு ஆட்டத்தில் அறிமுகமானார். பின்லாந்துடனான ஆட்டத்தில் தமது முதல் பன்னாட்டு கோலை அடித்தார்; இந்த ஆட்டத்தில் நெதர்லாந்து 4-0 என்ற கணக்கில் வென்றது. இதுவரை பெர்சீ தமது நாட்டிற்காக 83 முறை ஆடியுள்ளார்; இவற்றில் 42 கோல்கள் அடித்துள்ளார். வான் பெர்சீ தமது நாட்டிற்காக 2006 உலகக்கோப்பை கால்பந்து, யூரோ 2008, 2010 உலகக்கோப்பை கால்பந்து, யூரோ 2012 மற்றும் 2014 உலகக்கோப்பை காற்பந்து போட்டிகளில் பங்கேற்றுள்ளார்.


</doc>
<doc id="221848" url="https://ta.wikipedia.org/wiki?curid=221848" title="அர்ஜென் ரொபென்">
அர்ஜென் ரொபென்

அர்ஜென் ரொபென் ("Arjen Robben", சனவரி 23, 1984) டச்சு காற்பந்தாட்ட வீரர் ஆவார். இவர் செருமானிய புன்டசுலீகா கழகமான பேயர்ன் மியூனிக்கிலும் நெதர்லாந்து தேசிய காற்பந்து அணியிலும் நடுக்கள காற்பந்தாட்ட வீரராக ஆடி வருகிறார். இவர் தமது நாட்டிற்காக யூரோ 2004, 2006 உலகக்கோப்பை கால்பந்து, யூரோ 2008, 2010 உலகக்கோப்பை கால்பந்து, யூரோ 2012 மற்றும் 2014 உலகக்கோப்பை காற்பந்து போட்டிகளில் பங்கேற்றுள்ளார். முன்னணி ஆட்டக்காரராக கருதப்பட்டாலும் இவர் முன்னணி வீரர்களுக்கு பின்னாலிருந்து தாக்குதலை நடத்துபவராக விளங்குகிறார். கால்களால் பந்தை மேலாளும் விதம், விரைவு, குறுக்கே அனுப்பும் திறன், வலது புறமிருந்து இடது கால் மூலமாக நீண்டதொலைவு துல்லியமாக உதைக்கும் திறன் ஆகியவற்றிற்காக அறியப்படுகிறார்.



</doc>
<doc id="221861" url="https://ta.wikipedia.org/wiki?curid=221861" title="குடவாயில் பாலசுப்பிரமணியன்">
குடவாயில் பாலசுப்பிரமணியன்

குடவாயில் பாலசுப்பிரமணியன் (பிறப்பு: 15 சூன் 1948) தமிழ்நாட்டின் கல்வெட்டு ஆய்வாளர்களில் ஒருவரும் எழுத்தாளரும் ஆவார். 

தமிழ்நாடு திருவாரூர் மாவட்டம் குடவாயில் என்ற ஊரில் பிறந்த பாலசுப்பிரமணியன் கும்பகோணம் அரசினர் கல்லூரியில் பி.எஸ்சி. விலங்கியலும், அண்ணாமலைப் பல்கலைக்கழகத்தில் எம்.ஏ., வரலாறும் மதுரை காமராசர் பல்கலைக்கழகத்தில் எம்ஃபில் வரலாறும், தமிழ்ப் பல்கலைக்கழகத்தில் பி.எச்டி., கட்டடக்கலையும் பயின்றவர்.

கோயிற்கலைக்கும் தமிழ்மொழிக்கும் ஆற்றிவரும் பணிக்காக பிப்ரவரி 2016இல் இவர் முதுமுனைவர் பட்டம் (Doctor of Letters (honoris causa)) பெற்றார்.

இவர் தஞ்சை சரஸ்வதி மகால் நூலகத்தின் பதிப்பக மேலாளராக பல ஆண்டுகளாக பணிபுரிந்து உள்ளார். இவர் 100க்கும் மேற்பட்ட பழங்கால கல்வெட்டுக்களையும், பழங்கால நாணயங்கள், செப்புத் தகடுகள், சிலைகள் போன்ற பலவற்றைக் கண்டுபிடித்து தமிழக கல்வெட்டு ஆராய்ச்சியில் பெரும் பங்காற்றியுள்ளார். 25க்கும் மேற்பட்ட நூல்களும் 300க்கும் மேற்பட்ட ஆய்வுக் கட்டுரைகளும் எழுதியுள்ளார்.

இவர் திருவாரூர் திருக்கோயில், தஞ்சாவூர், ராஜராஜச்சுரம், நந்திபுரம், கபிலக்கல், தஞ்சை நாயக்கர் வரலாறு உள்பட, 25க்கும் மேற்பட்ட நூல்கள் எழுதியுள்ளார்.





</doc>
<doc id="221862" url="https://ta.wikipedia.org/wiki?curid=221862" title="அல் அரப்">
அல் அரப்

அல் அரப் (அரபு العرب) (ஆங்கிலம்Al-Arabஅல்லது Alarab அர்த்தம் அரேபியர்கள்) நாளிதழ் இங்கிலாந்திலிருந்து வெளி வரும் அரபு மொழி செய்தி நாளேடு ஆகும் இதை அரபு உலக அறக்கட்டளை பதிப்பக வெளியீடு பதிப்பித்து வெளியிடுகிறது.1977 ஆம் ஆண்டு லண்டன் நகரில் 
இந்த நாளேடு தொடங்கப்பட்டது.லண்டனில் பதிப்பிக்கப்படும் அல் அரப் நாளிதழ் உலகில் பல நாடுகளில் விற்கப்படுகிறது.



</doc>
<doc id="221863" url="https://ta.wikipedia.org/wiki?curid=221863" title="மடங்கெண்">
மடங்கெண்

கணிதத்தில் மடங்கு கணத்தின் ஒரு உறுப்பின் மடங்கெண் ("multiplicity") என்பது ஒரு உறுப்பானது எத்தனை முறை அக் கணத்தில் தோன்றுகிறது என்பதைக் குறிக்கும் எண் ஆகும். (சாதாரண கணத்தைப்போலல்லாது, மடங்கு கணத்தின் வரையறைப்படி, அதன் உறுப்புகள் மீளும் உறுப்புகளாக இருக்கும்.)

எடுத்துக்காட்டு:

60 இன் பகாக் காரணிகளின் கணம் {2, 2, 3, 5} ஒரு மடங்கு கணமாக அமைகிறது. இதில் பகாக்காரணி 2 இன் மடங்கெண் 2; 3 இன் மடங்கெண் 1; 5 இன் மடங்கெண் 1. எண் 60இன் பகாக்காரணிகள் நான்கு, ஆனால் அவற்றில் வெவ்வேறானவை மூன்று மட்டுமே.

"F" என்ற களத்தில் கெழுக்களைக் கொண்ட ஒருமாறியிலமைந்த பல்லுறுப்புக்க்கோவை "p"("x") மற்றும் "a" ∈ "F" ஆனது "p"("x") இன் "k" மடங்கெண் கொண்ட மூலம் எனில்: 

எடுத்துக்காட்டு: 

இதன் மூலங்கள் 1, −4 ஐக் கொண்டு பல்லுறுப்புக்கோவையைப் பின்வருமாறு எழுதலாம்: 

பல்லுறுப்புக்கோவையின் இவ்வடிவமைப்பிலிருந்து மூலம் 1 இன் மடங்கெண் 2 என்றும், மூலம் −4 இன் மடங்கெண் 1 (எளிய மூலம்) என்றும் அறியலாம். ஒரு பல்லுறுப்புக்கோவைக்கு மடங்கு மூலங்கள் இருந்தால் மட்டுமே அதன் தன்மைகாட்டியின் மதிப்பு பூச்சியமாகும். 

கார்ட்டீசியன் தளத்தில் வரையப்பட்ட "f"("x") என்ற பல்லுறுப்புக்கோவையின் வரைபடத்தில், ஒற்றை மடங்கெண் கொண்ட மூலங்களில் வளைவரை "x"-அச்சை வெட்டும், ஆனால் இரட்டை மடங்கெண் மூலங்களில் "x"-அச்சைத் தொட்டுமட்டும் செல்லும். ஒன்றுக்கும் அதிகமான மடங்கெண் கொண்ட மூலங்களில் வளைவரையின் சாய்வு பூச்சியமாக இருக்கும்.




</doc>
<doc id="221868" url="https://ta.wikipedia.org/wiki?curid=221868" title="உழவாரன்">
உழவாரன்

உழவாரக் குருவி அல்லது உழவாரன் ("Swift") பறவையானது அபோடிஎட் (Apodidae) என்ற குடும்பத்தைச் சேர்ந்தது. இப்பறவை பார்ப்பதற்கு தூக்கணாங்குருவி போன்று காணப்படும், ஆனால் இது பறந்து கொண்டே அதன் உணவைப்பிடிக்கும் பழக்கம் கொண்டது. இதிலிருந்து இரண்டுக்குமான வேறுபாடு காணப்படுகிறது. பார்ப்பதற்குக் கொஞ்சம் ரீங்காரப்பறவை போன்று காணப்பட்டாலும் ஹெமபிரிசிடி (Hemiprocnidae) என்ற ஒரு தனிக்குடும்பத்தச் சேர்ந்தது.

இப்பறவை தனது உணவைப் பிடிக்கச் செல்லும்போது கீழ்நோக்கி விமானம் போல் சென்று சிறு பூச்சிகளை லாகவமாகப் பிடித்து உண்ணுகிறது. இந்தப் பறவைக்கு இந்தப் பெயர் கிரேக்க மொழியிலிருந்து வந்தது ஆகும். இந்தப் பறவை இனங்களில் சிலவகைகள் விமானத்தைப்போல் வேகமாகப் பறக்கும் தன்மை கொண்டது ஆகும்.




</doc>
<doc id="221873" url="https://ta.wikipedia.org/wiki?curid=221873" title="தேவாலய புனித வீரர்கள்">
தேவாலய புனித வீரர்கள்

கிறித்துவின் ஏழை தோழர்-வீரர்கள் மற்றும் சுலைமான் (), கோவிலின் வீரர்கள் தேவாலய புனித வீரர்கள் என்று பொதுவாக அறியப்படுவது நடுக்கால ஐரோப்பாவில் இரண்டு நூற்றாண்டுகளாகப் பலம் மிக்க கிறித்தவ சமயம் சார்ந்த ஓர் இராணுவத் துறவற அமைப்பாக இருந்தது. இதன் உறுப்பினர்கள் பொதுவாக புனித வீரர்கள் ("Knights Templar", நைட்ஸ் டெம்பிளார்) அல்லது தேவாலய உத்தரவு () என அறியப்படுகின்றனர்..

1129 இல் கத்தோலிக்கத் திருச்சபையின் அதிகாரப்பூர்வ அனுமதியினை இந்த அமைப்பு பெற்று, கிறித்துவ சமூகத்தில் அனைவரும் விரும்பத்தக்க நிறுவனமாக அதிகபடியான உறுப்பினர்கள் மற்றும் செல்வாக்குடன் வளர வேண்டும் என்பது உத்தரவாக இருந்தது. தேவாலயப் புனித வீரர்கள் என்பவர்கள் வெள்ளை நிறக் கவசத்தில் சிவப்பு நிற சிலுவை அணிந்து, சிலுவைப் போரில் இவர்கள் மிகவும் மூர்க்கமான திறமை மிக்கப் படையணியாகப் போரிட்டனர்.

சிலுவைப் போரில் நேரடியாகப் பங்கு கொள்ளாமல் இருந்தோர் திறமையான புதுமையான முறைகளில் தமது கட்டுமானத்தை விருத்தியடைய வைத்ததுடன் இன்றைய நவீன வங்கிமுறைக்கு வழியமைத்தும் கொடுத்தனர். இதைவிட கிறித்தவ நாடுகள் மற்றும் புனித பூமியிலும் பல கோட்டை கொத்தளங்களைக் கட்டினர்.

மேலும் பிரான்சின் நான்காம் பிலிப் மன்னன் அந்த அமைப்பு பொருட்டான ஆழமான நம்பிக்கை சூழலின் நன்மையைப் பயன்படுத்திக்கொண்டார். பிரான்சில் 1307 ஆம் ஆண்டு இந்த அமைப்பின் உறுப்பினர்கள் பலரும் கைதுசெய்யப்பட்டு தவறான பாவ மன்னிப்புகளால் சித்தரவதை செய்யப்பட்டனர். பின்னர் கழுமரத்தில் ஏற்றப்பட்டு எரிக்கப்பட்டனர். பிலிப் மன்னனிடமிருந்து வந்த வற்புறுத்தலின் காரணமாக 1312 ஆம் ஆண்டில் போப் கிளமெண்ட் V அவர்களால் அந்த அமைப்பு கலைக்கப்பட்டது. ஐரோப்பிய உள்கட்டமைப்புகளின் முக்கியமான பகுதியின் திடீர் மறைவானது ஊகங்களுக்கும் புராணக் கதைகளுக்கும் தோற்றத்தை அளித்தது. இவை நவீன காலத்தில் "புனித வீரர்கள்" என்ற பெயரை உயிர்ப்புடன் வைத்துள்ளன.

புனித வீரர்களின் இருப்பு சிலுவைப் போர்களுடன் பின்னிப் பிணைந்ததாகவே இருந்தது. புனித நிலத்தை இசுலாமியர்களிடம் இழந்த பின்னர் இவ்வமைப்பிற்கான ஆதரவு மங்கத் தொடங்கியது. புனித வீரர்களின் ரகசியமான தொடக்க நிகழ்வு பற்றிய வதந்திகள் அவநம்பிக்கையை உருவாக்கின. பிரான்சின் நான்காம் பிலிப்பு மன்னன் இந்த நிலையைப் பயன்படுத்திக் கொண்டு டெம்பிளர்களை பொய்க் குற்றச்சாட்டின் கீழ் கைதுசெய்து சித்திரவதை செய்தான். இவர்கள் பின்னர் கழுமரத்தில் ஏற்றப்பட்டு எரிக்கப்பட்டனர். போர்த்துகல் நாட்டில் மட்டும் டெம்பிளர்கள் எந்த வதைப்புக்கும் உட்படுத்தப்படவில்லை. பிலிப்பின் கடுமையான நெருக்கடிக்கு பணிந்து திருத்தந்தை ஐந்தாம் கிளமெண்ட் இவ்வமைப்பை 1312 இல் அதிகாரப்பூர்வமாகக் கலைத்தார். ஆதலால் போர்த்துக்கல் நாட்டில் டெம்பிளர்கள் "கிறித்துவின் போர்வீரர்கள்" என்னும் பெயரில் புதிய அமைப்பில் இயங்கினர். ஐரோப்பிய உள்கட்டமைப்புகளின் முக்கியமான பகுதியின் திடீர் மறைவானது ஊகங்களுக்கும் புராணக் கதைகளுக்கும் தோற்றத்தை அளித்தது. இவை நவீன காலத்தில் "புனித வீரர்கள்" என்ற பெயரை உயிர்ப்புடன் வைத்துள்ளன.

1099 இல் முதலாம் சிலுவைப் போரில் யெரூசலத்தை மீண்டும் மீட்ட பிறகு, பல கிறித்துவ பக்தர்கள் புனிதத் தலங்களைப் பார்க்கப் பயணித்தனர். உலகளவில் வேறெங்குமில்லாத வகையில் எருசலேம் நகரம் ஒப்பீட்டளவில் பாதுகாப்பான கட்டுப்பாட்டின் கீழ் இருந்தது. பண்டிதர்கள் நிரம்பியிருந்தனர். ஏனைய பகுதிகள் அவ்வளவு பாதுகாப்பானதாக இருக்கவில்லை. மேலும் புனித தலமாகவுள்ள ஜஃபூவின் கடற்கரையிலிருந்து தங்களது பயணத்தை தொடங்க முயற்சித்ததால் யாத்திரிகர்கள் பலர் தொடர்ச்சியாகப் படுகொலை செய்யப்பட்டனர். சில நேரங்களில் இது நூற்றுக்கணக்காகவும் இருந்தது.
1120 ஆம் ஆண்டில், பிரஞ்சுப் புனிதவீரர் ஊகசு டி பேயன்சு எருசலேம் மன்னர் இரண்டாம் பால்டுவின் மற்றும் எருசலேமின் முதுபெரும் தலைவர் வார்மண்டு ஆகியோரை அணுகி இந்தக் கிறித்துவப் ஆன்மீகப் பயணிகளைக் காக்கும் நோக்கில் துறவிகளுக்கான சமய அறப்பணி அமைப்பு ஒன்றை உருவாக்கும் திட்டத்தை முன்மொழிந்தார். மன்னர் பால்ட்வின் மற்றும் வார்மண்ட் இந்த கோரிக்கையை ஏற்றுக்கொண்டனர். மேலும் கைப்பற்றப்பட்ட அல் அக்சா பள்ளிவாசலில் உள்ள தேவாலய மலையில் தலைமையிடத்தை அமைத்துக்கொள்ளவும் இடத்தை மன்னர் வழங்கினார். தேவாலய மலைக் குன்றைச் சுற்றி ஒரு மாயை இருந்தது. ஏனெனில் அது சாலமோனின் கோவில் இடிபாடுகளுக்கு மேலே இருப்பதாக நம்பப்பட்டது. எனவே சிலுவைப்போர் வீரர்கள் அல் அக்சா மசூதியை சாலமன் கோவில் என குறிப்பிடுகின்றனர். மேலும் இந்த இடத்தில் இருந்து தான் அவர்கள் கிறித்து மற்றும் சாலமன் கோவிலின் ஏழை மாவீரர்கள், அல்லது "புனிதவீரர்கள்" என்ற பெயர் பெறுகின்றனர். அவர்கள் சிறு அளவு நிதி ஆதாரங்களை கொண்டுருந்தாலும், வாழ நன்கொடைகளையே நம்பியிருந்தனர். அவர்களின் சின்னமாக ஒற்றை குதிரையில் இரண்டு வீரர்கள் பயணிப்பது இருந்தது. இது அவர்களின் வறுமையை வலியுறுத்தும் விதமாக அமைந்தது.

புனித வீரர்களின் இந்த வறிய நிலை நீண்டகாலம் நீடிக்கவில்லை. அவர்கள் முன்னணி தேவாலய பிரமுகரும் ஆண்ட்ரே டே மோந்த்பார்டின் சகோதரின் மகனுமான கிளார்வாவின் புனித பெர்னார்டு என்ற வலிமையான வழக்கறிஞரை வைத்திருந்தனர். அவர்களுக்காக அவர் இணக்கமான கருத்துக்களை பேசி எழுதினார். அவரது முறையான ஆசியுடன், தேவாலய புனித தலங்களை காக்கும் போருக்கு உதவும் ஆர்வமுள்ள குடும்பங்களிலிருந்து பணம், நிலம், போன்றவற்றை பெற்று, கிறித்துவம் முழுவதும் ஆதரவு பெற்றதாக மாறியது. 1129 ஆம் ஆண்டில் டிராயஸ் சபையில் அந்த அமைப்பானது அதிகாரப்பூர்வமாக தேவாலயம் மூலமாக உறுதிப்படுத்தப்பட்டது. சம்பிரதாயமான ஆசிர்வாதங்களுடன், புனித வீரகள் கிறித்துவ உலகம் முழுமைக்கும் பிடித்தமான அறநிலையமாக மாறினர். மேலும் பணம், நிலம் மற்றும் புனித நிலத்தில் போரிட்டு உதவும் ஆர்வமுள்ள குடும்பங்களிலிருந்து உயர்பண்புடன் பிறந்த மகன்களையும் பெற்றனர். 1139 ஆம் ஆண்டில், திருத்தந்தை இரண்டாம் இன்னோசெண்ட்டின் போப்பாண்டவரின் கட்டளையான "ஆம்னே சிறந்த செய்திக்குறிப்பு" அமைப்பை உள்ளூர் சட்டங்களுக்கு அடிபணிவதிலிருந்து விலக்கு அளிக்கப்பட்ட போது மற்றொரு முக்கியமான நன்மை பெறப்பட்டது. இந்தச் சட்டத்தின் பொருளானது புனித வீரர்கள் எந்தவிதக் கட்டுப்பாடுமின்றி அனைத்து எல்லைகளையும் கடக்க முடியும், அப்போது அவர்கள் எந்தவித வரியையும் செலுத்தத் தேவை இல்லை; மேலும் அவர்கள் திருத்தந்தையைத் தவிர வேறு எந்த அதிகாரத்திற்கும் கீழ்படிவதிலிருந்து விலக்கு அளிக்கப்பட்டனர் என்பதேயாகும்.

தெளிவான இலக்கு மற்றும் போதுமான வளங்கள் ஆகியவற்றுடன் அந்த அமைப்பானது விரைவாக வளர்ந்தது. எதிரிப் படைவரிசையை தூளாக்கும் முயற்சியில் எதிரிகள் மீது தாக்குதலைத் தொடங்கும், அவர்களின் போர்க்குதிரைகளில் வலிமையான ஆயுதங்களைத் தாங்கிய வீரத்திருத்தகைகளைக் கொண்டிருப்பதைப் போன்று புனித வீரர்கள் சிலுவைப்போர்களின் முக்கிய போர்களில் பெரும்பாலும் மேம்பட்ட படையைக் கொண்டிருந்தனர். 1177 ஆம் ஆண்டில் மாண்ட்கிசார்டு போர் நடைப்பெற்ற போது பெற்ற வெற்றியானது அவர்களின் மிகவும் பிரபல வெற்றிகளில் ஒன்றாகும். அப்போரில் சில 500 தேவாலயப் புனித வீரர்கள் 26,000 வீரர்களுக்கும் மேற்பட்ட வீரர்களைக் கொண்ட சலாகுத்தீன் படையைத் தோற்கடிக்க உதவினர்.

இருப்பினும் இந்த அமைப்பின் முதன்மை நோக்கம் இராணுவமாக இருந்தது, அதன் சில உறுப்பினர்கள் போரிட்டனர் என்பது குறிப்பிடத்தக்கது. மற்ற உறுப்பினர்கள் வீரத்திருத்தகைகளுக்கு உதவவும் நிதிக் கட்டமைப்பை நிர்வகிக்கவுமான பொறுப்புகளில் ஈடுபட்டனர். புனித வீரர்கள் அமைப்பானது அதன் உறுப்பினர்கள் தனிப்பட்ட முறையில் ஏழைகளாகச் சத்தியம் செய்திருந்தாலும், அது நேரடி நன்கொடைகளுக்கு அப்பால் செல்வந்தர்களின் கட்டுப்பாட்டுக்கு அளிக்கப்பட்டது. சிலுவைப்போர்களில் பங்குபெறுவதில் ஆர்வம் கொண்டிருந்த ஒரு சீமான் தனது அனைத்து சொத்துக்களையும் தான் சென்ற பொழுது புனிதவீரர்கள் நிர்வாகத்திடம் ஒப்படைத்திருந்தார். கிறித்துவ உலகம் மற்றும் உலகமெங்கும் இந்த வழியில் செல்வம் சேர்க்கப்பட்டது. 1150 ஆம் ஆண்டில் அந்த அமைப்பானது புனித நிலப் பயணத்திற்குச் செல்கின்ற யாத்திரீகர்களுக்கு பற்றுக் கடிதங்களை உருவாக்குவதைத் தொடங்கியது: யாத்திரீகர்கள் தங்களது உடைமைகளை தாங்கள் பயணத்தைத் தொடங்கும் முன்னர் உள்ளூர் புனித வீரர்கள் தலைமையிடத்தில் பாதுகாப்பாக ஒப்படைத்து, அவர்கள் ஒப்படைத்த உடைமைகளின் மதிப்பைக் குறிக்கின்ற ஆவணத்தைப் பெற்றனர். பின்னர் தாங்கள் புனித நிலப் பயணம் முடித்துத் திரும்பி வந்துசேர்ந்த பின்னர் தங்களது நிதி மற்றும் உடைமைகளைப் திரும்பிப் பெற அந்த ஆவணத்தைப் பயன்படுத்தினர். இந்த புதுமையான ஏற்பாடானது முந்தைய வங்கி வடிவமாக இருந்தது. மேலும் இது காசோலைகள் பயன்பாட்டை ஆதரிக்கின்ற முதல் முறையான அமைப்பாக இருந்திருக்கலாம்; இது திருடர்களுக்கான குறைவான இலக்காக உருவானதால் யாத்ரீகர்களின் பாதுகாப்பை மேம்படுத்தியது. மேலும் புனித வீரர்கள் கருவூலத்திற்கும் பங்களித்தது.

நன்கொடைகள் மற்றும் வியாபார நடவடிக்கை ஆகியவறின் இந்த கலப்பு அடிப்படையில், புனித வீரர்கள் நிதிநிலை வலையமைப்புகளை மொத்த கிறித்துவ உலகுக்கிடையே தொடங்கினர். அவர்கள் ஐரோப்பா மற்றும் மத்தியக் கிழக்கில் மிகுந்த பரவலான நிலைப்பரப்பைக் கைப்பற்றினர்; அவர்கள் பண்ணைகள் மற்றும் திராட்சைத் தோட்டங்களை வாங்கி நிர்வகித்தனர்; அவர்கள் தேவாலயங்கள் மற்றும் கோட்டைகளைக் கட்டினர்; அவர்கள் உற்பத்தி, இறக்குமதி மற்றும் ஏற்றுமதி ஆகியவற்றில் ஈடுபட்டனர்; அவர்கள் தங்களுக்குச் சொந்தமான கப்பற்படைக் கப்பல்களை வைத்திருந்தனர்; மேலும் ஒரு கட்டத்தில் அவர்கள் சைப்ரஸ் தீவு முழுமையையும் சொந்தமாகக் கொண்டிருந்தனர். தேவாலய புனித வீரர்களின் அமைப்பானது உலகின் முதல் பன்னாட்டு பெருநிறுவனம் என்ற தகுதியை விவாதத்திற்குரிய வகையில் பெற்றது.
12 ஆம் நூற்றாண்டின் மத்தியில், சிலுவைப்போர்களில் போக்கானது திசைதிரும்பத் தொடங்கியது. சலாதீன் போன்ற தலைவர்களின் கீழ் இசுலாமிய உலகம் மிகவும் ஒன்றுபட்டது. புனித நிலம் தொடர்பாக கிறித்துவப் பிரிவினரிடையே கருத்து மோதல் அதிகரித்தது. தேவாலய புனித வீரர்கள் அவ்வப்பொழுது தேவாலய சமய அறநிலையத்தார் மற்றும் டியூடனிக் வீரத்திருத்தகைகள் என்ற மற்ற இரண்டு கிறித்துவ இராணுவ அமைப்புகளுடன் சண்டையிட்டனர். பல பத்தாண்டுகளுக்கும் மேலான இரு பிரிவினருக்கிடையேயான கொடிய பகையானது கிறித்துவ நிலைகளை அரசியல் மற்றும் ராணுவ ரீதியாக பலவீனப்படுத்தியது. பின்னர் புனித வீரர்கள் மிகமுக்கியத்துவம் வாய்ந்த ஹார்ன்ஸ் ஆஃப் ஹாட்டின் போர் உள்ளிட்ட பல தோல்வியடைந்த ராணுவ நடவடிக்கைகளில் ஈடுபட்டனர். 1187 ஆம் ஆண்டு சலாதீன் படைகளால் ஜெருசலேம் பிடிக்கப்பட்டது. 1229 ஆம் ஆண்டில் சிலுவைப் போர் வீரர்கள் அந்நகரத்தை புனித வீரர்களின் உதவியின்றி மீட்டனர், ஆனால் கொஞ்ச காலமே அதனை தங்கள் கட்டுப்பாட்டில் வைத்திருந்தனர். 1244 ஆம் ஆண்டில் க்வாரேஸ்மி துருக்கியப் படை ஜெருசலேமை மீண்டும் பிடித்தது. மேலும் 1917 ஆம் ஆண்டு வரையில் அந்நகரானது மேற்கத்தியர்களின் கட்டுப்பாட்டிற்குச் செல்லவில்லை. பிரித்தானியப் படை அதனை ஓட்டமன் துருக்கியப் படையிடமிருந்து பிடித்தது.

புனித வீரர்கள் தங்களது தலைமையிடங்களை துறைமுகப் பட்டினமான ஏக்கர் (Acre) போன்ற வடக்கத்திய நகரங்களுக்கு மாற்ற நிர்பந்திக்கப்பட்டனர். இந்நகரை அவர்கள் அடுத்த நூற்றாண்டிற்கு வைத்திருந்தனர். ஆனால், அவர்கள் தங்களது முக்கிய அரண்களான டோர்டோசா (Tortosa) (இப்போது சிரியா (Syria)) மற்றும் அடில்ட் (Atlit) ஆகிய நகரங்களை இழந்ததைத் தொடர்ந்து ஏக்கரையும் இழந்தனர். அவர்களின் தலைமையிடம் சைப்ரஸ் தீவில் உள்ள லிமசோல் (Limassol) நகருக்கு மாற்றப்பட்டது. மேலும் அவர்கள் டோர்டோசாவிலிருந்து கடலுக்கு அப்பால் உள்ள சிறிய அர்வாத் தீவு எனுமிடத்தில் தங்களது காவல் அரணை நிலைநிறுத்தவும் முயற்சித்தனர். 1300 ஆம் ஆண்டில் அர்வாத்தில் புதிய தாக்குதல் படையின் வாயிலாக மங்கோலியர்களின் உதவியுடன் இராணுவ நடவடிக்கைகளை ஒருங்கிணைக்கும் முயற்சிகளில் ஈடுபட்ட முயற்சியும் காணப்பட்டது. இருப்பினும் 1302 அல்லது 1303 ஆம் ஆண்டில் புனித வீரர்கள் அர்வாத் முற்றுகையில் எகிப்த்திய மம்லுக்குகளிடம் தீவை இழந்தனர். அந்தத் தீவு போனதுடன் சிலுவைப்போர் வீரர்கள் புனித நிலத்தில் தங்களது கடைசி ஆதாரத்தையும் இழந்தனர்.

அமைப்பின் இராணுவ இலக்கு இப்போது முக்கியத்துவம் குறைந்ததுடன், அமைப்புக்கான ஆதரவும் குறையத் தொடங்கியது. இருநூறு ஆண்டுகளாக நிலைத்திருந்தாலும் அவர்களின் சூழல் சிக்கலானது. புனித வீரர்கள் கிறுத்துவ உலகம் முழுவதும் தினசரி வாழ்வுக்கு வந்தனர். அமைப்பின் நூற்றுக்கணக்கான புனித வீரர் இல்லங்கள் ஐரோப்பா மற்றும் கிழக்கு அருகாமை முழுவதும் அடையாளமிடப்பட்டன. அவர்களுக்கு உள்ளூர் அளவில் பரவலான இருப்பு வழங்கப்பட்டது. இன்னமும் புனித வீரர்கள் பல்வேறு வியாபாரங்களை நிர்வகித்தனர். மேலும் பல ஐரோப்பியர்கள் புனித வீரர்கள் பண்ணை அல்லது திராட்சைத் தோட்டத்தில் பணிபுரிதல் அல்லது தமது தனிப்பட்ட சொத்துக்களைச் சேமித்து வைப்பதற்கு அமைப்பை ஒரு வங்கியாகப் பயன்படுத்துதல் போன்று புனித வீரர் வலையமைப்புடன் தினந்தோறும் தொடர்பில் இருந்தனர். உள்ளூர் அரசாங்கமானது இன்னமும் அந்த அமைப்பிற்கு ஒரு பொருட்டே இல்லை, "நாடு விட்டு நாடு" என்று எங்கும் அதை கடைபிடித்தனர்—அதன் தற்போதைய இராணுவம் நீண்ட காலமாக நன்கு வரையறுக்கப்பட்ட இலக்கைக் கொண்டிராமல் இருப்பதால், அனைத்து எல்லைகளையும் எளிதில் கட்டுப்பாடின்றி கடக்க முடிந்தது. இந்த சூழ்நிலை பல ஐரோப்பிய உயர்குடிகளுடன் பதட்டத்தை அதிகரித்தது. குறிப்பாக டியூடோனிக் வீரத்திருத்தகைகள் புரூசியா வில் (Prussia) நடத்தியதைப் போன்றும் சமய அறநிலைய வீரத்திருத்தகைகள் (Knights Hospitaller) ரோடஸ்சில் (Rhodes) செய்திருந்ததைப் போன்றும் புனித வீரர்கள் தங்கள் சொந்த துறவியர்களுக்குரிய நாட்டை கண்டறிவதில் இருந்த ஆர்வத்தை தெரிவித்தனர்.

1305 ஆம் ஆண்டில், பிரான்சு நாட்டைச் சேர்ந்த புதிய போப் கிளமெண்ட் V (Pope Clement V) புனித வீரர்கள் தலைவர் ஜேக்கஸ் டே மொலாய் (Jacques de Molay) மற்றும் சமய அறநிலைய உறுப்பினர்கள் தலைவர் ஃபல்க் டே வில்லாரெட் (Fulk de Villaret) ஆகிய இருவருக்கும் இரண்டு அமைப்புகளையும் இணைக்கும் சாத்தியங்களைப் பற்றி விவாதிப்பதற்கான கடிதங்களை அனுப்பினார். இருவரும் இந்த எண்ணத்தை செயல்படுத்த விரும்பவில்லை. ஆனால் போப் கிளமெண்ட் பிடிவாதமாக இருந்து 1306 ஆம் ஆண்டில் இரண்டு தலைவர்களையும் இதைப் பற்றி விவாதிக்க பிரான்சிற்கு அழைத்தார். 1307 ஆம் ஆண்டில் முதலாவதாக டே மொலாய் வந்து சேர்ந்தார், ஆனால் டே வில்லியர் பல மாதங்கள் தாமத்திற்குப் பின்னரே வந்து சேர்ந்தார். காத்திருந்த போது, ஒரு நீக்கப்பட்ட புனித வீரரால் இரண்டு ஆண்டுகளுக்கு முன்னர் கொண்டுவரப்பட்ட குற்றச்சாட்டுக்கள் பற்றி டே மொலாய் மற்றும் கிளமெண்ட் ஆகியோர் விவாவதித்தனர். பொதுவாக அது தவறானதாக பொதுவாக ஒத்துக்கொள்ளப்பட்டாலும், கிளமெண்ட் விசாரணையில் உதவுவதற்கான எழுத்து மூலமான கோரிக்கையை பிரான்சின் பிலிப் IV மன்னருக்கு அனுப்பினார். பிலிப் மன்னன் ஏற்கனவே ஆங்கிலேயர்களுடனான போர் நடைபெற்றதிலிருந்து புனித வீரர்களுடன் ஆழமான கோபம் கொண்டிருந்தான். எனவே தனது சொந்தக் காரணங்களுக்காக வதந்திகளைப் பற்றிக்கொள்ள முடிவெடுத்தான். தனது சொந்த கோபங்களைத் தீர்த்துக்கொள்ளும் விதமாக அமைப்புக்கு எதிராக நடவடிக்கை எடுக்க தேவாலயத்திற்கு அழுத்தம் கொடுக்கத் தொடங்கினான்.

1307 ஆம் ஆண்டு அக்டோபர் மாதம் 13 ஆம் நாள் வெள்ளிக்கிழமை அன்று (இந்தத் தேதியானது சிலநேரங்களில் வெள்ளிக்கிழமை 13 ஆம் தேதி மூடநம்பிக்கையின் தோற்றமாக இணைத்துப் பேசப்பட்டது) டே மொலாய் மற்றும் நிறைய பிரெஞ்சு புனித வீரர்கள் தொடர்ந்து கைதுசெய்யப்படப் போவதாக பிலிப் உத்தரவிட்டார். கைது ஆணையானது பின்வரும் வாக்கியத்துடன் தொடங்கியது: "Dieu n'est pas content, nous avons des ennemis de la foi dans le Royaume" (இதன் பொருள், "கடவுள் மகிழ்ச்சியடையவில்லை. நாம் இந்தப் பேரரசில் வாய்மைக்கு எதிரானவர்களைக் கொண்டிருக்கிறோம்"). புனித வீரர்கள் மீது (சமய மறுதலிப்பு (Apostasy), உருவ வழிபாடு, கீழ்மையான சடங்குகள் மற்றும் ஓரினச்சேர்க்கை, நிதிசார் ஊழல் மற்றும் மோசடி மற்றும் இரகசியம் உள்ளிட்ட) நிறைய குற்றங்கள் சுமத்தப்பட்டன. பல குற்றவாளிகள் இந்தக் குற்றங்களை சித்ரவதையின் கீழ் ஒப்புக்கொள்ள வைக்கப்பட்டு, மேலும் இந்தக் குற்றங்கள் நிர்பந்தத்தின் அடிப்படையில் பெறப்பட்டன. இது பாரிசில் ஒரு அவமானத்தை ஏற்படுத்தியது. அனைத்து விசாரணைகளும் முப்பது மீட்டர் நீளமுள்ள காகிதத்தோலில் பதிவுசெய்யப்பட்டு பாரிசில் உள்ள "தேசிய காப்பகத்தில்" வைக்கப்பட்டது. கைதிகளை சிலுவையில் அறைந்து குற்றத்தை ஒப்புக்கொள்ள வற்புறுத்தப்பட்டனர் : "Moi Raymond de La Fère, 21 ans, reconnais que (J'ai) craché trois fois sur la Croix, mais de bouche et pas de coeur" (இதன் பொருள் : "நான், ரேமண்ட் டே லா பெரே (Raymond de La Fère), எனக்கு 21 வயது ஆகின்றது, நான் சிலுவையின் மீது மூன்று முறை துப்பினேன், ஆனால் இதயப்பூர்வமாக இதை நான் செய்யவில்லை என்பதை ஒப்புக்கொள்கிறேன்". புனித வீரர்கள் உருவ வழிபாட்டிற்காக குற்றம் சாட்டப்பட்டனர். காகிதத்தோலானது ஒரு சிவப்பான, இலினன் அல்லது பருத்தித் துணியில் அமர்ந்துள்ள ஒரு மனிதனின் ஒற்றை நிற உருவத்தைக் குறிக்கின்றது, இது விசாரணை நடத்துபவரால் உருவமாக தகுதி பெற்றது. இது டூரின் காப்புறை இருப்பதைப் பரிந்துரைக்கின்றது. 1307 ஆம் ஆண்டில் சில மக்கள் அதன் இருப்பிடத்தை அறிந்திருந்தனர். 1204 ஆம் ஆண்டில் நடைபெற்ற நான்காம் சிலுவைப்போர் காரணத்தால் கான்ஸ்டான்டினோபிள் கொள்ளையடிக்கப்பட்ட பின்னர், பேரரசரின் உடைமையான காப்புறை சுமார் ஒரு நூற்றாண்டுகள் காணாமல் போனது. இது 1353 ஆம் ஆண்டு முதல் 1357 ஆம் ஆண்டு வரையில் பிரான்சின் சாம்பக்னே மாகாணத்தின் லிரேய் (Lirey) என்ற சிறிய நகரில் ஜியோஃப்ராய் டே சார்னேயின் சொந்தமாக மீண்டும் தோன்றியது. பின்னர் இது சாம்பரேவில் (Chambéry) சேவாயின் உயர்குடிமகன் சொந்தமானது.

பிலிப்பின் மிகுந்த கொடுமைகளுக்குப் பின்னர், போப் கிளமெண்ட் அவர்கள் 1307 ஆம் ஆண்டு நவம்பர் மாதம் 22 அன்று "பாஸ்ட்ரோலிஸ் பரயீமினென்டியே" (Pastoralis Praeeminentiae) என்ற போப்பாண்டவரின் கட்டளையை (papal bull) பிறப்பித்தார். இந்தக் கட்டளையானது ஐரோப்பாவிலுள்ள அனைத்து கிறித்துவ மன்னர்களும் அனைத்து புனித வீரர்களையும் கைது செய்து அவர்களின் சொத்துக்களைக் கையகப்படுத்த வேண்டும் என்று அறிவுறுத்தியது.
புனித வீரர்கள் குற்றவாளிகளா இல்லை குற்றமற்றவர்களா என்பதைக் கண்டறிய போப்பாண்டவர் விசாரணைக்கு போப் கிளமெண்ட் உத்தரவிட்டார். விசாரணையாளர்களின் சித்தரவதையிலிருந்து வெளியே வந்த புனித வீரர்கள் தங்கள் மீதான குற்றங்களை மறுத்தனர். வழக்கு விசாரணையில் தங்களை காப்பாற்றிக்கொள்ள போதுமான சட்ட அனுபவத்தைப் பலர் கொண்டிருந்தனர். ஆனால் பிலிப் மன்னன் முன்னதாக பாரிசில் கழுமரத்தில் ஏற்றி டஜன் கணக்கான புனித வீரர்கள் நிர்பந்தமாக குற்றங்களை ஒப்புக்கொள்ளச் செய்து எரித்ததைப் பயன்படுத்தி 1310 ஆம் ஆண்டில் இந்த முயற்சியைத் தடுத்தார்.

போப் ஆண்டவர் தனது ஆசிர்வாதங்களை வழங்கிய வரையில் பிலிப் தனது இராணுவ நடவடிக்கைகளை தொடர்ந்தான். இறுதியாக போப் கிளமெண்ட் அமைப்பைக் கலைக்க உத்தரவிட்டார். இது குற்ற ஒப்புக்கொள்ளலின் காரணமாக உருவாக்கப்பட்ட பொதுமக்களின் பழித்துரையைக் குறிக்கின்றது. 1312 ஆம் ஆண்டில் வியன்னே சபையில் அவர் போப்பாண்டவர் கட்டளைகளின் வரிசையை வழங்கினார். இவற்றில் அமைப்பை அதிகாரப்பூர்வமாக கலைக்கின்ற "எக்செல்சோவில் வாக்ஸ்" (Vox in excelso) கட்டளை மற்றும் பெரும்பாலான புனித வீரர்களின் சொத்தை சமய அறப்பணி உறுப்பினர்களுக்கு மாற்றுகின்ற "அட் ப்ரோவிடம்" (Ad providam) கட்டளை ஆகியவை அடங்கும்.

அந்த அமைப்பின் தலைவர்களுக்காக சித்தரவதையினால் குற்றத்தை ஒப்புக்கொண்ட மூத்த தலைவர் ஜேக்கஸ் டே மொலாய் தனது வாக்குமூலத்தைத் திரும்பப் பெற்றார். அவரது கூட்டாளியும் நார்மண்டியின் குருவுமான ஜியோஃப்ரே டே சர்னே, டே மொலாயின் உதாரணத்தைப் பின்பற்றி தனது குற்றமற்ற நிலையில் உறுதியாய் நின்றார். இருவரும் தீய வழியில் சென்று சமய கருத்தை எதிர்த்ததாகக் குற்றம் சாட்டப்பட்டு இருந்தனர். மேலும் அவர்களுக்கு 1314 ஆம் ஆண்டு மார்ச் மாதம் 18 அன்று பாரிசில் கழுமரத்தில் ஏற்றி உயிருடன் எரிக்கும்படி தண்டனை விதிக்கப்பட்டது. டே மொலாய் எஞ்சியவர்களின் முடிவுக்கான அறைக்கூவலை விடுக்கும் விதமாக, தன்னை நாட்ரே டேம் கேத்தட்ரல் (Notre Dame Cathedral) நோக்கி தனது முகம் இருக்கும்படியாகவும் இறைவழிபாட்டில் தனது கைகளை இணைத்து வைத்தும் இருக்குமாறு கட்டக் கேட்டுக்கொண்டார். புராணத்தின் படி, அவர் நெருப்பிலிருந்து வெளியே அழைக்கப்பட்டதாகவும் கடவுள் முன்னிலையில் போப் கிளமெண்ட்டும் பிலிப் மன்னரும் விரைவில் அவரைச் சந்திப்பதாகவும் கூறப்பட்டுள்ளது. அவர் சரியாகக் கூறியவை காகிதத்தோலில் பின்வருமாறு பதிவுசெய்யப்பட்டுள்ளது: "Dieu sait qui a tort et a pëché. Il va bientot arriver malheur à ceux qui nous ont condamnés à mort" (இதன் பொருள் : "யார் தவறானவர் என்றும் தீமை இழைத்தது என்பதையும் கடவுள் அறிவார். விரைவில் எங்களை மரணத்திற்கான தண்டனையளித்தவர்களுக்கு ஒரு கேடு விளையும்"). ஒரே மாதத்தில் போப் கிளமெண்ட் இறந்துவிட்டார். மேலும் அந்த ஆண்டு முடிவடையும் முன்னர் ஒரு வேட்டையாடுதலில் ஏற்பட்ட விபத்தில் பிலிப் மன்னன் இறந்தார்.

அமைப்பின் தலைவர்களை இழந்ததுடன், ஐரோப்பாவைச் சுற்றிலும் மீதமுள்ள புனித வீரர்கள் கைது செய்யப்பட்டு போப்பாண்டவர் விசாரணைக்கு (நடைமுறையில் தீர்ப்பளிக்கப்படாத) உட்படுத்த முயற்சிக்கப்பட்டனர். அவர்கள் தேவாலய சமய அறப்பணி அமைப்பு போன்ற பிற இராணுவ அமைப்புகளில் சேர்க்கப்பட்டனர் அல்லது ஓய்வூதியம் வழங்கப்பட்டு மீதமுள்ள வாழ்க்கையை அமைதியாகக் கழிக்க அனுமதிக்கப்பட்டனர். பலர் மதத்தை விட்டு விலக்கி வைக்கப்பட்ட ஸ்காட்லாந்து அல்லது சுவிட்சர்லாந்து போன்ற போப் ஆண்டவரின் அதிகாரத்திற்கு வெளியேயுள்ள நாடுகளுக்குத் தப்பிச் சென்றிருக்கலாம். போர்ச்சுக்கலில் புனித வீரர்கள் அமைப்புகள் தங்கள் பெயரை எளிதாக தேவாலய புனித வீரர்கள் என்பதிலிருந்து "கிறித்துவ வீரத்திருத்தகைகள்" என்று மாற்றின - கிறித்துவ அமைப்பு (போர்ச்சுக்கல்) என்ற கட்டுரையைக் காணவும்.

2001 ஆம் ஆண்டில், "சினோன் காகிததோல்" (Chinon Parchment) என்றழைக்கப்படும் ஒரு ஆவணம் வாட்டிகன் ரகசிய ஆவணக்காப்பகத்தில் (Vatican Secret Archives) கண்டுபிடிக்கப்பட்டது. இது 1628 ஆம் ஆண்டில் தவறான இடத்தில் தாக்கல் செய்யப்பட்ட பின்னர் வெளிப்படையானது. இது புனித வீரர்களின் வழக்கிற்கான ஒரு சான்றாகும். இது 1312 ஆம் ஆண்டில் அமைப்பு அதிகாரப்பூர்வமாகக் கலைக்கப்படும் முன்னதாக 1308 ஆம் ஆண்டில் கிளமெண்ட் அனைத்து புனித வீரர்களையும் அவர்களைது அனைத்து சமய கோட்டுபாட்டுக்கு எதிரான வழக்கில் இருந்து விடுவித்ததைக் காட்டுகின்றது.

இது, இடைக்கால தேவாலய புனித வீரர்களின் துன்புறுத்தல் நியாமற்றது; அங்கு அமைப்பு அல்லது அதன் விதியுடன் இயற்கையாய் எதுவும் தவறாக நடக்கவில்லை; மேலும் போப் கிளமெண்ட் பொதுமக்களின் அவமானத்தின் முக்கியத்துவம் மற்றும் மன்னன் பிலிப் IV உடைய அதிகாரத் தாக்கம் ஆகியவற்றால் நிர்பந்தத்தில் அவரது நடவடிக்கைகள் இருந்தன, என்ற தற்போதைய ரோமன் கத்தோலிக்க தேவாலய நிலையாக உள்ளது.

புனித வீரர்கள் ஐரோப்பாவின் முதல் வலிமையான சர்வதேச அமைப்பாகக் கருத்தப்பட்ட பெர்னாட்ஸின் சிஸ்டரியன் (Cistercian) அமைப்பைப் போன்றதொரு சமயத் துறவிகளுக்கான அமைப்பை உருவாக்கியிருந்தனர். அமைப்பின் கட்டமைப்பானது ஒரு வலிமையான அதிகார சங்கிலியைக் கொண்டிருந்தது. முக்கிய புனித வீரர் இருப்பைக் கொண்ட ஒவ்வொரு நாடும் (பிரான்சு, இங்கிலாந்து, அரகோன், போர்ச்சுக்கல், போய்டோவ், அபுலியா, ஜெருசலேம், திரிபோலி, அனிடோச், அன்ஜோவ், ஹங்கேரி மற்றும் குரோடியா) அந்தப் பகுதியியில் உள்ள புனித வீரர்களுக்கான அமைப்பின் தலைவர் ஒருவரைக் கொண்டிருந்தது. அவை அனைத்தும் வாழ்வு முழுமைக்கும் நியமிக்கப்பட்ட முதன்மைத் தலைவர் பொறுத்தே அமைந்தன. அவர் கிழக்கில் அமைப்பின் இராணுவ வலிமையையும் மேற்கில் அவற்றின் நிதிநிலை வைப்புகள் ஆகியவற்றையும் அவரே கண்காணிக்கின்றார். துல்லியமான எண்ணிக்கை கிடைக்கவில்லை என்றாலும், இது தோராயமாக அமைப்பின் வளர்ச்சி 15,000 மற்றும் 20,000 புனித வீரர்கள் இருந்தனர் என்று மதிப்பிடப்பட்டது. இவர்கள் சுமார் இயல்பான வீரத்திருத்தகைகளில் பத்தினுள் ஒன்றாவர்.

பெர்னார்டு டே கிளார்வாக்ஸ் மற்றும் புனித வீரர்கள் அமைப்புக்கு நடத்தைக்கான குறிப்பிட்ட குறியீட்டைக் கொண்டுவந்த ஹூகஸ் டே பயன்ஸ் இருவரும் "லத்தீன் நடத்தை விதி" க்கான நவீன வரலாற்று நாயகர்களாக அறியப்பட்டனர். வீரத்திருத்தகைகள் அணிய வேண்டிய துணி வகைகள் மற்றும் அவர்கள் எவ்வளவு குதிரைகளை வைத்திருக்க முடியும் என்பது போன்ற பின்பற்றத்தக்க நடத்தை விதியை அதன் 72 பிரிவுகள் விவரிக்கின்றன. வீரத்திருத்தகைகள் தங்களின் உணவை அமைதியாக அருந்தினர், ஒவ்வொரு வாரத்திற்கும் மூன்று முறைக்கு மேல் இறைச்சி உண்ணக்கூடாது. மேலும் தங்கள் சொந்தக் குடும்பமாக இருந்தாலும் கூட பெண்களுடன் எந்தவித உடல் ரீதியான தொடர்பைக் கொண்டிருக்கவில்லை. "4 குதிரைகள், ஒரு சமய மதகுரு மற்றும் மூன்று குதிரைகளுடன் ஒரு கணக்காளர், இரண்டு குதிரைகளுடன் ஒரு படைத்தலைவன் மற்றும் அவரது கேடயம் மற்றும் ஈட்டி ஆகியவற்றைக் கொண்டு செல்லும் ஒரு குதிரையுடன் ஒரு நேர்மையான சேவகன்" ஆகியவை அமைப்பின் ஒரு குருவிற்கு ஒதுக்கப்பட்டன. அமைப்பின் வளர்ச்சியடைந்ததால் மேலும் வழிகாட்டி நெறிமுறைகள் சேர்க்கப்பட்டன. மேலும் முதலில் உருவாக்கப்பட்ட 72 சட்டவிதிகளின் பட்டியல் அதன் இறுதி வடிவத்தில் பல நூறுகளாக விரிவாக்கப்பட்டன.
புனித வீரர்களின் தரவரிசையின் பிரிவுகள் மூன்று பகுதிகளாக இருந்தன: உயர்குடி வீரத்திருத்தகைகள், தாழ்ந்த குடியில் பிறந்த ராணுவ அதிகாரிகள் மற்றும் திருச்சபை குருமார்கள். வீரத்திருத்தகைகள் வீரத்திருத்தகைக்குரிய வம்சமாக இருக்க வேண்டும். மேலும் அவர்கள் வெள்ளை மேலங்கியை அணிய வேண்டும். அவர்கள் மூன்று அல்லது நான்கு குதிரைகள் மற்றும் ஒன்று அல்லது இரண்டு சேவகர்கள் உடன் வலிமையான குதிரைப்படை (cavalry) என போர் ஏற்பாட்டுடன் இருந்தனர். சேவகர்கள் அமைப்பின் உறுப்பினர்களாக இல்லை. ஆனால் குறிப்பிட்ட காலத்திற்குப் பணிபுரிய அழைக்கப்பட்ட வெளியாட்களாக இருந்தனர். அமைப்பில் வீரத்திருத்தகைகளுக்கு அடுத்த இடத்தைப் பெற்றனர். இவர்கள் படைத்தலைவர்களாக இருந்த தாழ்ந்த சமுதாய அடுக்குகளில் இருந்து பெறப்பட்டனர். அவர்கள் ஒரு குதிரையுடன் சிறிய எளிய குதிரைப்படையுடனோ போர் ஆயத்தத்துடனோ அல்லது அமைப்பின் சொத்துக்களை நிர்வகித்தல் அல்லது ஊழிய வேலை சார்ந்த பணிகள் மற்றும் வர்த்தகங்கள் போன்ற வழிகளிலோ பணியாற்றினர். மூன்றாம் புனித வீரர் பிரிவான மதகுருக்கள் புனித வீரர்களின் ஆன்மாக்களுக்குத் தேவையானவற்றைப் பார்த்த திருச்சபை பாதிரியார்களாக இருந்தனர்.
வீரத்திருத்தகைகள் சிவப்புச் சிலுவை மற்றும் ஒரு வெள்ளைக் கவசத்துடன் வெள்ளை நிற மேலங்கியை அணிந்தனர்; படைத்தலைவர்கள் முன்னும் பின்னும் சிவப்புச் சிலுவை மற்றும் கருப்பு அல்லது பழுப்பு நிறக் கவசத்துடன் கருப்பு உட்சட்டையை அணிந்தனர். 1129 ஆம் ஆண்டில் டிரோயஸ் சபையில் புனித வீரர்களுக்கு வெள்ளைக் கவசம் ஒதுக்கப்பட்டது. 1147 ஆம் ஆண்டில் போப் ஈகெனியஸ் III, பிரான்சின் லூயிஸ் VII மன்னர் மற்றும் பிற பல குறிப்பிடத்தக்கவர்கள் கலந்துகொண்ட பாரிசு அருகில் புனித வீரர்களின் தலைமையிடத்தில் நடந்த பிரெஞ்சு புனிதவீரர்களின் சந்திப்பின் போது 1147 ஆம் ஆண்டில் இரண்டாம் சிலுவைப்போர் தொடக்கத்தில் அவர்களின் உடுப்பில் சிலுவை சேர்க்கப்பட்டதற்கான சாத்தியம் காணப்பட்டது. அவர்களின் "நெறிமுறை" யின் படி, வீரத்திருத்தகைகள் வெள்ளைக் கவசத்தை எல்லா நேரங்களிலும் அணிய வேண்டும். சாப்பிடும்போதோ அல்லது குடிக்கும்போது கூட அவர்கள் அதை தேவையின்றி அணிந்துகொண்டிருந்தனர்.

அமைப்பில் வரவேற்பு ("receptio" ) என்று அறிப்பட்ட தொடக்கம் என்பது மிகுந்த ஆழமான கட்டுப்பாடு மற்றும் மனப்பூர்வமான சமயச்சடங்கில் ஈடுபடுதலாக இருந்தது. வெளியாட்கள் சமயச் சடங்குகளில் கலந்துகொள்வது அனுமதிக்கப்படவில்லை. அது பிந்தைய வழக்குகளின் போது இடைக்கால விசாரணையாளர்களின் சந்தேகங்களை அதிகரித்தது.

புதிய உறுப்பினர்கள் அவர்களின் அனைத்து நலன் மற்றும் நன்மைகளை அமைப்பிற்கு அளிக்க மனப்பூர்வமாக சம்மதிக்க கையெழுத்திட்டனர். மேலும் ஏழ்மை, தூய்மை, சமயப்பற்று மற்றும் கீழ்ப்படிதல் ஆகியவற்றின் மீது சத்தியப் பிரமாணம் எடுத்தனர். பெரும்பாலான சகோதரர்கள் வாழ்வு முழுமைக்கும் சேர்ந்தனர் என்றாலும், பலர் குறிப்பிட்ட காலத்திற்கு மட்டுமெ சேர்ந்துகொள்ள அனுமதிக்கப்பட்டனர். சில நேரங்களில் திருமணமான ஆணையும் அவரது மனைவியின் அனுமதியுடன் சேர்ந்துகொள்ள அனுமதித்தனர். ஆனால் அவர் வெள்ளைக் கவசத்தை அணிய அனுமதிக்கப்படவில்லை.

புனித வீரர்கள் தங்களது உடுப்பில் அணிந்துள்ள செஞ்சிலுவையானது உயிர்த் தியாக சின்னமாக இருந்தது. சண்டையில் இறத்தல் என்பது சொர்க்கத்தில் உறுதியான இடத்தை அளிப்பதான சிறப்பான மரியாதையாகவும் கருதப்பட்டது. புனிதவீரர்கள் கொடி இறங்காத வரையில் போர்வீரர்கள் ஒருபோதும் சரணடையக்கூடாது என்ற முக்கியமான விதியும் இருந்தது. அதன் பின்னர் அவர்கள் சமய அறநிலைய உறுப்பினர்கள் போன்ற பிற கிறித்துவ அமைப்புகளுடன் மீண்டும் குழு சேரவும் முதலில் முயற்சித்தனர். அனைத்துக் கொடிகளும் வீழ்ந்த பின்னரே அவர்கள் போர்க்களத்திலிருந்து வெளியேற அனுமதிக்கப்பட்டனர். வீரத்திற்கான நற்பெயர், சிறப்பான பயிற்சி மற்றும் வலிமையான போர் எழுச்சிப்படை ஆகியவற்றுடன் இந்த உறுதியான கொள்கை புனித வீரர்களை இடைக்காலத்தில் மிகவும் அச்சங்கொள்ளகூடிய போர்ப் படைகளில் ஒன்றாக மாற்றியது.

ஹுக்கீஸ் டி பாயேன்ஸ் என்ற நிறுவனருடன் 1118-1119 ஆம் ஆண்டுகளில் தொடங்கிய இது முதன்மைக் குருக்களின் முக்கிய அலுவலகமாக இருந்தது. முதன்மை குருக்கள் என்ற பொறுப்பு வாழ்க்கைக்காக இருந்தது, இது கட்டளையின் வீரமிக்க நிலையை கருத்தில் கொண்டாலும் குறைந்த அளவு காலத்தையே கருதியது. அலுவலகத்தில் இரண்டு முதன்மை குருக்கள் மரணமடைந்தனர், மேலும் இராணுவ போராட்டங்களின் போது பலர் மரணமடைந்தனர். எடுத்துக்காட்டாக, 1153 ஆம் ஆண்டில் ஆஸ்கலான் முற்றுகையின் போது, 40 புனித வீரர்களுக்கு தலைமை வகித்த முதன்மை குரு பெர்னார்ட் டி டெர்மிலேவின் குழு நகரத்தில் அத்துமீறி நுழைந்தது. சிலுவைப்போர் படையினர் மற்றவர்கள் பின் தொடராத காரணத்தினால், முதன்மை குருவையும் சேர்ந்து புனித வீரர்கள் சுற்றி வளைக்கப்பட்டு அவர்களின் தலைகள் வெட்டப்பட்டது. முதன்மை குரு ஜெரார்டு டி ரைட்ஃபோர் என்பவரின் தலையை 1189 ஆம் ஆண்டின் ஆக்ரே முற்றுகையின் போது சலாவுதீன் என்பவர் வெட்டினார்.

கிழக்கு ஐரோப்பா மற்றும் புனித இடங்களில் மேற்கொள்ளப்பட்ட இராணுவ செயறபாடுகள் மற்றும் மேற்கு ஐரோப்பாவில் இருந்த புனித வீரர்களின் பொருளாதார மற்றும் வணிக தொடர்புகள் ஆகியவற்றை முதன்மை குரு பார்வையிட்டனர். போர்களத்தில் படைத் தலைவர்களாகவும் சில முதன்மை குருக்கள் பணிபுரிந்துள்ளனர், எனினும் இது எப்போதும் விவேகமுள்ள செயலாக இருந்ததில்லை; டீ ரைட்ஃபோர்ட் பகுதியில் இருந்த பலர் செய்த பெருந்தவறு காரணமாக ஹாட்டின் போரில் அழிவு ஏற்பட்டு தோல்வியடைந்தனர். கடைசி முதன்மை குருவான ஜாக்கஸ் டீ மோலே என்பவரும் நான்காம் பிலிப் என்ற அரசனால் 1314 ஆம் ஆண்டில் பாரீஸ் நகரில் கட்டைகள் வைத்து எரிக்கப்பட்டார்.

தங்களிடம் உள்ள இராணுவப் பலம் மற்றும் அதிகமான பொருளாதார வளங்களைக் கொண்டு ஐரோப்பா மற்றும் தெய்வீகப் பகுதிகள் முழுவதும் புதிய கட்டிடங்கள் பலவற்றை கட்டுவதற்கான திட்டங்களுக்கு தேவாலய புனித வீரர்கள் அமைப்பு நிதியளித்தது. இவ்வாறு மேற்கொள்ளப்பட்ட கட்டுமானங்களில் பல இன்றும் உள்ளது. பல நூற்றாண்டுகள் பழமைவாய்ந்த தேவலாயங்களுடன் தொடர்புடைய காரணத்தினால் இந்த இடங்கள் "தேவாலயம்" என்ற பெயரிலே பேணப்படுகிறது. எடுத்துக்காட்டாக, இலண்டனில் இருந்த புனிதத் தலங்கள் சில பின்னாளில் வழக்கறிஞர்களுக்கு விற்பனைச் செய்யப்பட்டு டெம்பிள் பார் கேட்வே மற்றும் டெம்பிள் ட்யூப் ஸ்டேசன் என்ற பெயருடன் உள்ளன. நான்கு வகையான நீதிமன்ற உறுப்பினர்களைக் கொண்டுள்ள நீதித்துறையில் உட்புற தேவாலயம் மற்றும் நடுப்புற தேவாலயம் என்ற இரண்டு மன்றங்களைச் சேர்ந்த உறுப்பினர்களை வழக்குரைஞராக பணிபுரிய வைக்கிறது.

இரண்டு போர்வீரர்கள் ஒற்றைக் குதிரையுடன் இருப்பது போன்ற வடிவத்தை உள்ளடக்கியதாக தனித்தன்மை வாய்ந்த கட்டடக்கலை மூலங்களை புனிதத் கட்டிடங்கள் கொண்டிருந்தன, இவைகள் புனித வீரர்களின் ஏழ்மை நிலையையும் எருசலத்தில் உள்ளது போன்று புனித தேவனாரின் தேவாலயத்தை பிரதிபலிக்கும் விதத்திலும் கட்டிடங்கள் முழுவதும் வடிவமைக்கப்பட்டிருக்கும்.

தேவாலயங்களின் உடைமைகள் மருத்துவமனையைச் சார்ந்த நிறுவனங்களுக்கு மாற்றப்பட்டு, அதன் மூலம் உறுப்பினர்கள் பலரை தங்கள் வசம் மாற்றிக் கொண்டதாகவும் பாப்பால் டெக்ரீ கூறுகிறார். இதன் விளைவாக தேவாலயங்களை கலைத்து இரண்டு கட்டளைகளையும் ஒன்றாக இணைக்கப்பட்டது.

வரலாற்று இடைக்காலம் வரை சக்தி வாய்ந்தவர்களாக இருந்த தேவாலய வீரர்களை, குறிப்பாக இடர்படுத்துதல் மற்றும் திடீரெனக் கலைத்தல் ஆகிய காரணங்கள் மூலம் பல்வேறு குழுக்கள் தேவலாயங்களுடன் நேரடியாக தொடர்பு கொண்டு தங்களின் மறைமுகச் செயல்கள் காரணமாக அவர்களை கலைத்து தங்களது சுய ரூபத்தை மற்றும் மர்மத்தை வெளிப்படுத்தின.

14 ஆம் நூற்றாண்டில் கலைக்கப்பட்ட தேவாலய புனித வீரர்களுடன் தொடர்பு இருந்ததற்கான எந்தவித வரலாற்று இணைப்பும் இல்லை, மேலும் இது போன்ற நிறுவனங்கள் பதினெட்டாம் நூற்றாண்டில் வெளிப்படையாக தோன்றியதற்கான இணைப்பும் இல்லை. எனினும், பொதுவான குழப்பமும் 400 ஆண்டுகள் இடைவெளியையும் பலர் புறக்கணித்தனர். சுய-வடிவ கட்டளைகள் பல வகைகளில் உள்ளன.

பண்டைய காலத்தில் இருந்து வழக்கத்திலிருந்த இரகசியம் மற்றும் மர்மம் போன்ற புராணக் கதைகளுடன் தேவாலய புனித வீரர்களுக்கும் தொடர்பு இருந்தது. போர் வீரர்கள் வாழ்ந்த காலத்தில் அவர்களாக இந்த வதந்திகளைப் பரப்பினர். பத்தொன்பதாம் நூற்றாண்டில் விடுதலை எழுத்தாளர்கள் தங்களது ஊகங்களையும் சேர்த்து எழுதினர், மேலும் "இவன்கோ" , "ஃபோகுலட் பெண்டுலம்" , மற்றும் "த டா வென்சி கோட்" போன்ற நாவல்களில் கட்டுக்கதைகளாகவும் சேர்க்கப்பட்டது. "நேஷனல் த்ரசர்" மற்றும் "இண்டியான ஜோன்ஸ் அண்ட் த லாஸ்ட் க்ரூசாட்" போன்ற திரைப்படங்களிலும் "ப்ரோக்கன் ஸ்வார்ட்" மற்றும் "அசாசின்ஸ் க்ரீட்" போன்ற வீடியோ விளையாட்டுகளிலும் சேர்க்கப்பட்டிருந்தது.
ஜெருசலேமில் உள்ள டெம்பிள் மவுண்ட் ஆரம்ப காலத்தில் வேலை செய்தவர்களுடனும் புனித வீரர்கள் பற்றிய புராணங்கள் தொடர்புள்ளன மேலும் ஹோலி க்ரெயில் அல்லது த ஆர்க் ஆப் த கோவனெண்ட் போன்ற ஊகங்கள் சம்பந்தப்பட்டு வீரர்கள் இங்கு கண்டறிந்த திருப்பண்டம் போன்றவற்றுடனும் தொடர்பு கொண்டிருந்தனர். இவ்வாறாக தேவாலயங்களில் இருந்தவர்கள் சில திருப்பண்டங்களை கொண்டிருந்தனர். பெரும்பாலான தேவாலயங்களில் தற்போதும் வழக்கத்திலுள்ள புனித திருப்பண்டங்களான துறவியின் எலும்புகள், புனித மனிதர் ஒரு முறை பயன்படுத்திய சிறிய துணி, அல்லது தியாகிகளின் மண்டை ஓடு போன்றவற்றை புனித வீரர்களும் செய்தனர். தீங்கு விளைவிக்கும் வகையில் நடைபெற்ற ஹார்ன்ஸ் ஆப் ஹாட்டின் போரில் ஆக்ரே பகுதியைச் சேர்ந்த ஆயர் கொண்டு வந்த உண்மையான சிலுவையின் ஒரு பகுதியை வைத்திருப்பது என்ற முறையில் இவைகள் ஆவணப்படுத்தப்படுகின்றன. போரில் வெற்றி வாய்ப்பை இழந்த பிறகு இந்த திருப்பண்டங்களை சலாவுதீன் கைப்பற்றி, 1191 ஆம் ஆண்டில் ஆக்ரே நகரத்தில் இசுலாமியர்கள் சரணடைந்த பிறகு சிலுவைப் போர் வீரர்களிடம் மீண்டும் ஒப்படைக்கப்பட்டது. சால்சேடன் புனித எப்கிமியா தேவாலயத்தின் தலைமைப் பொறுப்பில் இருந்ததற்காக புனித வீரர்கள் அறியப்பட்டனர். ஒரு சில நேரங்களில் பூனை, தாடியுள்ள தலை அல்லது பாப்ஹோமெட் என்ற உருவம் போன்றவற்றை தெய்வசிலையாக இவர்கள் வணங்கியதாகவும் புனித வீரர்களின் வினவல் காரணமாக திருப்பண்டங்கள் பற்றி விவாதம் ஏற்பட்டதாகவும் பல்வேறு ஆவணங்கள் கூறுகின்றன. இவ்வாறு தெய்வச்சிலையை கடவுளாக வழிபடுவதை குற்றச் சாட்டியதால் தேவாலய வீரர்கள் சிலர் பில்லி சூனியம் வைப்பது போன்ற தற்காலத்திய நம்பிக்கைகளில் கவனம் செலுத்த ஆரம்பித்தனர். பாப்ஹோமெட் என்று ஆவணங்களில் உள்ள பெயர் மொகமெட் (முகம்மது) என்ற பெயரின் பிரான்சு மொழி எழுத்துப்பிழை என்று தற்காலத்திய அறிஞர்கள் கூறுகின்றனர்.

உரோமக் கிறித்தவ அலுவலகங்களில் உள்ள புனித நூலும் பன்னிரண்டாம் நூற்றாண்டில் தேவாலயங்களுடன் இணைந்தது. முதல் காதல் உரோமக் கிறித்துவ நூலான "லீ கோண்டே டூ க்ரால்" என்பது செரிடைன் டீ ட்ரோயஸ் என்பவரால் 1180 ஆம் ஆண்டு எழுதப்பட்டது. இருபது ஆண்டுகளுக்கு பிறகு கதையின் வால்ஃபார்ம் வோன் எச்சென்பாக் பதிப்பான "பர்சிவல்" என்ற நூலில் க்ரெயில் பேரரசு முழுவதையும் புனித வீரர்கள் "டெம்லீசன்" என்ற பெயரில் பாதுகாத்ததாக கூறப்படுகிறது. க்ரெயில் தேடுதலின் மற்றொரு நாயகரான சர் கலாகாட் என்பவர் (பதின்மூன்றாம் நூற்றாண்டில் புனித பெர்னாட்ஸ் இசுலாமிய வழிபாட்டைச் சார்ந்த இலக்கிய துறவி) புனித ஜார்ஜ் சிலுவையுடன் பாதுகாப்பு கவசத்தையும் கையில் வைத்துக் கொண்டு தேவாலய வீரர்கள் முத்திரையுடன் இருந்தார்; இந்த பதிப்பு தெய்வீகமான க்ரெயில் கிறித்துவ திருப்பண்டங்களாக மாற்றியது. தேவாலய வீரர்கள் கொண்டிருந்த க்ரெயில் திருப்பண்டங்கள் பற்றிய எந்தவிதமான குறிப்புகளும் தேவாலய வீரர்கள் பற்றிய விரிவான ஆவணங்களில் இல்லை. உண்மையில் க்ரெய்லின் கதை என்பது வரலாற்று இடைக்காலத்தில் தோன்றிய ஒரு புனைக்கதை என்று பல அறிஞர்கள் ஒப்புக் கொள்கின்றனர்.

தேவாலய வீரர்களுடன் தொடர்பு கொண்டுள்ள ஒரு புராணப் பொருள் டுரின் காப்புறை ஆகும். ஜியோஃப்ரே டி சார்னே குடும்பத்தின் பேரக் குழந்தையுடன் முதன் முதலில் வெளிப்படையாக தோன்ற ஆரம்பித்தது. ஜியோஃப்ரே டி சார்னே என்பவர் ஒரு தேவாலய வீரராவார், இவர் 1314 ஆம் ஆண்டில் ஜாக்கஸ் டி மோலே என்பவருடன் சேர்ந்து கட்டையுடன் எரிந்து விட்டார். காப்புறையின் தோற்றம் இன்றும் விவாதமாக உள்ளது, ஆனால் காப்புறை என்பது தேவாலய வீரர்கள் வாழ்ந்திருந்த இறுதி அரை-நூற்றாண்டுகளும் சேர்ந்த 1260 ஆம் ஆண்டு முதல் 1390 ஆம் ஆண்டு வரையிலான கால இடைவெளிகளில் உருவாக்கப்பட்டது என்று 1988 ஆம் ஆண்டில் மேற்கொள்ளப்பட்ட கார்பன் மூலம் கால அளவை முறை ஆய்வு கூறுகிறது. கார்பன் மூலம் கால அளவை முறையின் ஏற்புடைமை பற்றிய கேள்வியும் இங்கு எழுகிறது, இதனால் காப்புறை வயது என்பது விவாதம் செய்வதற்கான பொருள் என்ற நிலையில் உள்ளது.
உசாத்துணை



</doc>
<doc id="221875" url="https://ta.wikipedia.org/wiki?curid=221875" title="செளந்தர்யா ரஜினிகாந்த்">
செளந்தர்யா ரஜினிகாந்த்

செளந்தர்யா ரஜினிகாந்த் (இயற்பெயர்: சக்கு பாய் ராவ் கெய்க்வாட். பிறப்பு: 20 செப்டம்பர் 1984) 
முதன்மையாக தமிழ் சினிமாவில் பணியாற்றும் வரைகலை வடிவமைப்பாளர், தயாரிப்பாளர் மற்றும் இயக்குனர் ஆவார். இவர் ஆக்கர் பிக்சர் புரொடக்ஷன்ஸ் நிறுவனத்தின் நிறுவனர் மற்றும் உரிமையாளர் ஆவார். ஒரு வரைகலை வடிவமைப்பாளராக தனது வாழ்க்கையை தொடங்கிய செளந்தர்யா, அவரது தந்தை ரஜினிகாந்த் நடித்த படங்களில் தலைப்புக் காட்சிகளை வடிவமைக்கத் தொடங்கினார். அவர் "கோவா" திரைப்படத்தின் மூலம் ஒரு குறிப்பிடத்தக்க திரைப்பட தயாரிப்பாளராகவும் ஆனார். ரசினிகாந்த் நடித்த "கோச்சடையான்" திரைப்படத்தில் ஒரு இயக்குனராக அறிமுகமானார்.


</doc>
<doc id="221876" url="https://ta.wikipedia.org/wiki?curid=221876" title="அல் அயாத்">
அல் அயாத்

அல் அயாத்(அரபு : الحياة‎ அர்த்தம் ஆயுள்) நாளிதழ் இங்கிலாந்திலிருந்து வெளி வரும் அரபு மொழி செய்தி நாளேடு ஆகும். இது மேற்கத்திய, மத்தியகிழக்கு நாடுகளில் விற்கப்படுகிறது. அல் அயாத் மத்தியகிழக்கு நாடுகளின் செய்திகளை வெளிப்படையாக எழுதும் ஒரு நாளேடு ஆகும்.



</doc>
<doc id="221881" url="https://ta.wikipedia.org/wiki?curid=221881" title="கொடுக்காப்புளி செல்வராஜ்">
கொடுக்காப்புளி செல்வராஜ்

கொடுக்காப்புளி செல்வராஜ் (இறப்பு: சூன் 12, 2014, அகவை 56) தமிழ் திரைப்பட நகைச்சுவை நடிகர் ஆவார். நூற்றுக்கும் அதிகமான திரைப்படங்களில் நடித்தவர். மேடை நாடகங்களிலும் இவர் நடித்துள்ளார்.

கொடுக்காப்புளி செல்வராஜின் சொந்த ஊர் தூத்துக்குடி மாவட்டம், உடன்குடி ஆகும். சென்னை அருகேயுள்ள மாங்காடு பகுதியில் வசித்து வந்தார். தென்னிந்திய நடிகர் சங்கத்தின் மூத்த உறுப்பினரான இவர், துணை நடிகர் ஏஜெண்டுகளின் தலைவராகவும் இருந்தார். இவருக்கு ராஜகுமாரி என்ற மனைவி உள்ளார். இவர்களுக்குக் குழந்தைகள் இல்லை.



</doc>
<doc id="221886" url="https://ta.wikipedia.org/wiki?curid=221886" title="அல் குத்ஸ் அல் அராபி">
அல் குத்ஸ் அல் அராபி

அல் குத்ஸ் அல் அராபி (), நாளிதழ் 1989 முதல் இங்கிலாந்திலிருந்து வெளி வரும் அரபு மொழி செய்தி நாளேடு 
ஆகும் அல் குத்ஸ் அல் அராபி பிரசுரித்தல் மற்றும் விளம்பரப்படுத்தல் (வெளிநாட்டு) நிறுவனம் பதிப்பித்து வெளியிடுகிறது லண்டனில் பதிப்பிக்கப்படும் அல் குத்ஸ் அல் அராபி நாளிதழ் உலகில் பல நாடுகளில் விற்கப்படுகிறது. 


</doc>
<doc id="221888" url="https://ta.wikipedia.org/wiki?curid=221888" title="அத்தியழல்">
அத்தியழல்

அத்தியழல் (Osteitis) என்பது எலும்புகளில் ஏற்படும் அழற்சியைப் பொதுவாகக் குறிக்கும். இத்தகு அழற்சி நோய்த்தொற்று, சிதைவு, பேரதிர்ச்சி ஆகியவற்றினால் ஏற்படலாம். வீக்கம், மிருதுத்தன்மை, மழுங்கிய வலி, தோல் சிவத்தல் ஆகியவை இதன் அறிகுறிகளாகும். இந்நோயினால் எலும்பு விரிவடையலாம். அத்தியழல், நீண்டகால நாசிப்புரையழற்சியில் (chronic rhinosinusitis) நோய் குணமடையாததற்கு ஒரு சாத்தியக்கூறாக உள்ளது.


</doc>
<doc id="221891" url="https://ta.wikipedia.org/wiki?curid=221891" title="மல்லிங்காபுரம்">
மல்லிங்காபுரம்

மல்லிங்காபுரம் தமிழ்நாடு, தேனி மாவட்டத்தின் மேற்குத் தொடர்ச்சி மலையடிவாரத்தில் அமைந்துள்ள ஒரு கிராமம் ஆகும். கம்பம் - போடிநாயக்கனூர் மாநில நெடுஞ்சாலையில் அமைந்துள்ள இக்கிராமம், உத்தமபாளையத்திலிருந்து ஒன்பதாவது கிலோ மீட்டரில் அமைந்துள்ளது.

பண்ணைப்புரம், கரியணம்பட்டி, பல்லவராயன்பட்டி ஆகிய கிராமங்களுக்கு இக்கிராமம் "தாய்கிராமம்" என்றும் அழைக்கப்படுவதுண்டு. பண்ணைப்புரம் பேரூராட்சிக்கு உட்பட்ட முதல் இரண்டு வார்டுகள் இக்கிராமத்தில் வருகின்றன. சுமார் முப்பது ஆண்டுகளுக்கு முன்பாக இக்கிராமத்தில் நிலத்தடி நீர்மட்டம் ஐம்பது அடியில் துவங்கிய அந்தக் காலக் கட்டத்தில், மதுரை, ஒட்டன்சத்திரம், விருதுநகர் உள்ளிட்ட நகரங்களுக்கு இங்கிருந்து விவசாயப் பொருட்களான காய்கனிகள் அதிகம் ஏற்றுமதியானது. மக்களின் வாழ்க்கைத்தரம் விவசாயத்தை போன்றே பல ஏற்ற இறக்கங்களை சந்தித்து வந்துள்ளது.

இவ்வூரில் ஸ்ரீ ரங்கநாதசுவாமி தொடக்கப்பள்ளி அரசு உதவி பெறும் பள்ளியாகச் செயல்பட்டு வருகின்றது. மல்லிங்காபுரம் கிராமத்தில் உள்ள மக்கள் தொகையில் தற்போதைய நிலவரப்படி தொண்ணூறு சதவீதத்திற்கும் அதிகமானோர் கல்வியறிவு பெற்று உள்ளனர். இவ்வூரின் தென்கிழக்கே சுயம்புவாக எழும்பியுள்ள மல்லிங்கேஸ்வரருக்கு ஆலயம் ஒன்று பல நூறு ஆண்டுகளுக்கு முன்னரே கட்டப்பட்டது. முற்காலத்தில் இக்கோவிலை சுற்றித்தான் மக்கள் தங்கள் வாழ்விடங்களை அமைத்து விவசாயம் செய்து வந்ததாகவும், பின்னர் தொற்றுநோய் பரவிய காரணத்தால் மேற்குத் திசை நோக்கி குடிபெயர்ந்ததாகவும் கூறப்படுகிறது.

மல்லிங்காபுரம் கிராமத்தில் ஒக்கலிக கவுடர், நாயுடு, தேவர், அருந்ததியர் மற்றும் பறையர் ஆகிய சமுதாயத்து மக்கள் ஒற்றுமையாக வசித்து வருகின்றனர். பிள்ளையார், காளியம்மன், முத்தாலம்மன், பேச்சியம்மன், பட்டாளம்மன் ஆகிய கோவில்கள் உள்ளன. இங்கு வசிக்கும் மக்களின் குடிநீர் தேவையை முல்லைப் பெரியாறு கூட்டுக்குடிநீர்த் திட்டம் நிறைவேற்றி வருகிறது. பொன் விளைந்த இப்பகுதி விவசாய நிலங்கள், தற்போது நிலத்தடி நீர்மட்டம் எண்ணூறு அடிக்கும் கீழாகச் சென்று விட்டதால் பெரும்பாலான விவசாய நிலங்கள், வானம் பார்த்த பூமியாக மானாவாரிச் சாகுபடிக்கு மாறிவிட்டன.

இங்குள்ள குழந்தைகள் மற்றும் மாணவர்கள் அருகிலுள்ள பண்ணைப்புரம் அரசு மேல்நிலைப்பள்ளி, இந்து நடுநிலைப்பள்ளி, கோம்பை கன்னிகா பரமேஸ்வரி உயர்நிலை மற்றும் மேல்நிலைப்பள்ளிகளிலும், கல்லூரிப் படிப்பை உத்தமபாளையம் ஹாஜி கருத்த ராவுத்தர் ஹவுதியா கல்லூரியிலும் தொடர்கின்றனர்.


</doc>
<doc id="221892" url="https://ta.wikipedia.org/wiki?curid=221892" title="மார்செலோ வியேரா">
மார்செலோ வியேரா

மார்செலோ வியேரா டா சில்வா ஜூனியர் ("Marcelo Vieira da Silva Júnior", மே 12, 1988), பிரேசிலிய காற்பந்தாட்ட வீரர் ஆவார். இவர் ரியல் மாட்ரிடிற்கும் பிரேசில் தேசிய காற்பந்து அணிக்கும் ஆடி வருகிறார். பெரும்பாலும் இடப்புற பின்னணியில் விளையாடும் இவர் சிலநேரங்களில் இடப்புற நடுக்கள தாக்குபவராகவும் ஆடுவதுண்டு.

இவர் பல நேரங்களில் புகழ்பெற்ற பிரேசிலிய இடப்புற பின்னணி காற்பந்தாட்ட வீரரான இராபர்டோ கார்லோசுடன் ஒப்பிடப்படுகிறார்;இராபர்டோ கார்லோசே இவரைத் தம் வாரிசாக வரித்ததுடன் தன்னைவிடச் சிறப்பாக ஆடுவதாகவும் கூறியுள்ளார்.

இவரது சிறப்பான ஆட்டத்தை இத்தாலியின் புகழ்பெற்ற இடப்புற பாதுகாப்பாளர் பவுலோ மால்டினியும் அர்கெந்தீனாவின் டீகோ மரடோனாவும் பாராட்டியுள்ளனர்.


</doc>
<doc id="221893" url="https://ta.wikipedia.org/wiki?curid=221893" title="அத்திக்குருத்தழல்">
அத்திக்குருத்தழல்

அத்திக்குருத்தழல் (Osteochondritis) என்பது மூட்டுகளிலுள்ள எலும்பு அல்லது கசியிழையம் அழற்சியடையும் வலி மிகுந்த எலும்பு-குருத்தெலும்பு பாதிப்பு வகைகளுள் ஒன்றாகும். விலங்குகளின் (குறிப்பாக சில கால்நடை இனங்களில்) முழங்கால் இயல்புப்பிறழ்ந்து வளர்ச்சியடைவதற்கு அத்திக்குருத்தழல் முதன்மைக் காரணியாக விளங்குகிறது.


</doc>
<doc id="221894" url="https://ta.wikipedia.org/wiki?curid=221894" title="நாசியழற்சி">
நாசியழற்சி

நாசியழற்சி (Rhinitis) அல்லது மூக்குச்சளி நோய் (coryza) என்பது மூக்கிற்கு உள்ளேயுள்ள சீதமென்சவ்வு நமைச்சல் மற்றும் அழற்சியடைவதைக் குறிக்கிறது. நாசியழற்சியின் பொதுவான அறிகுறிகள்: மூக்கடைப்பு, மூக்கொழுகுதல், பின்புற மூக்கிலிருந்து சொட்டு சொட்டாக நீர் வடிதல் முதலியவையாகும். பொதுவாகக் காணப்படும் நாசியழற்சி ஒவ்வாமை நாசியழற்சியாகும். இது சாதாரணமாக காற்றிலுள்ள மகரந்தம், விலங்குகளின் தோல் செல்கள் (animal dander) போன்ற ஒவ்வாமையூக்கிகளால் தூண்டப்படுகிறது. தும்மல், மூக்கு அரித்தல், இருமல், தலைவலி, அசதி, உடல்சோர்வு, புரிவுத் தடங்கல் (cognitive impairment) போன்றவை ஒவ்வாமை நாசியழற்சியின்போது உள்ள பிற அறிகுறிகளாகும். ஒவ்வாமையூக்கிகள் கண்களையும் பாதிக்கலாம். இதனால், கண்களிலிருந்து நீர் வடிதல், கண் சிவத்தல், அரிப்பெடுத்தல் மற்றும் கண்களைச் சுற்றி அதைப்பு ஆகியவை ஏற்படுகின்றன. 

நாசியழற்சி சாதாரணமாகக் காணப்படும் ஒன்றாகும். ஒவ்வாமை நாசியழற்சி பிற நாடுகளுடன் ஒப்புநோக்கும்போது சில நாடுகளில் அதிகமாக உள்ளது. ஒவ்வொரு ஆண்டும் அமெரிக்காவில் 10-30 சதவிகித பெரியவர்கள் நாசியழற்சியால் பாதிப்படைகிறார்கள். 


</doc>
<doc id="221896" url="https://ta.wikipedia.org/wiki?curid=221896" title="தெலுங்கானா சகுந்தலா">
தெலுங்கானா சகுந்தலா

தெலுங்கானா சகுந்தலா ("Telangana Shakuntala", , சூன் 9, 1951 - சூன் 14, 2014) தமிழ்நாட்டில் சொர்ணாக்கா என்று அறியப்படும் இவர் ஒரு இந்திய திரைப்பட நடிகை ஆவார். 

இந்தியாவின் மகாராட்டிரம் மாநிலத்தில் பிறந்த இவர் 1981 ஆம் ஆண்டில் திரைப்படங்களில் நடிக்க ஆரம்பித்தார். 70 க்கும் மேற்பட்ட தெலுங்கு மற்றும் தமிழ் திரைப்படங்களில் நகைச்சுவை, வில்லி பாத்திரங்களில் நடித்துள்ளார். 2003-இல் வெளியான ஒக்கடு என்ற தெலுங்குப் படம் இவருக்குப் புகழ் பெற்றுத் தந்தது.

ஐதராபாதில் கொம்பள்ளி பகுதியில் வசித்து வந்த இவர் 2014 சூன் 14 சனிக்கிழமை அதிகாலை மாரடைப்பால் காலமானார்.



</doc>
<doc id="221901" url="https://ta.wikipedia.org/wiki?curid=221901" title="பதினெண் புராணங்கள் (நூல்)">
பதினெண் புராணங்கள் (நூல்)

பதினெண் புராணங்கள் (நூல்) (The Eighteen Mythological), நர்மதா பதிப்பகம், சென்னை, 2011-ஆம் ஆண்டில் வெளியிட்டது. வியாசர் வடமொழியில் எழுதிய பதினெட்டு புராணங்களை, தமிழில் கீழ்க்கோவளவேடு கிருஷ்ணமாச்சாரியார், அஷ்ட தச புராணங்கள் என்னும் பதினெண் புராணங்கள் எனும் தலைப்பில் ஒரே நூலாக தொகுத்துள்ளார். இந்நூல் பாமர மக்களுக்கும் எளிதில் புரியும்படி புராணங்கள் விளக்குகிறது.

இந்நூலின் உள்ளடக்கம்:





</doc>
<doc id="221906" url="https://ta.wikipedia.org/wiki?curid=221906" title="காலநிலை மாற்றம்">
காலநிலை மாற்றம்

பத்தாண்டுகள் முதல் பல மில்லியன் வருடங்கள் வரை உண்டான கால கட்டங்களில் வானிலை மாறுவதன் பேரிலான புள்ளியியல் பரம்பலே காலநிலை மாற்றம் அல்லது தட்பவெப்ப நிலை மாறுதல் ("climate change") என்பதாகும். அது, சராசரி பருவ நிலையில் ஏற்படும் மாறுதலாகவோ அல்லது ஒரு சராசாரி பருவ நிலையைச் சுற்றிலும் உள்ளதான நிகழ்வுகளின் பரம்பலின் மாற்றமாகவோ இருக்கலாம். (எடுத்துக் காட்டாக, மிகவும் அதிகமான அல்லது மிகவும் குறைவான தீவிர பருவ நிலை மாற்றங்கள்). தட்பவெப்ப நிலை மாற்றம் என்பது ஒரு குறிப்பிட்ட பகுதி சார்ந்தோ அல்லது புவி முழுமையிலும் ஏற்படுவதாகவோ இருக்கலாம். இது மீண்டும் மீண்டும் நிகழ்வதான, பெரும்பாலும் சுழற்சியான, எல் நினொ-தெற்கு அலைவு போன்ற தட்பவெப்ப உருமாதிரிகளாக இருக்கலாம்; அல்லது புழுதிப் புயல் போன்று குறிப்பிட்டுச் சொல்லும்படியான ஒற்றை நிகழ்வுகளாக வரலாம்.

அண்மைக் காலத்திய பயன்பாட்டில், குறிப்பாகச் சுற்றுச்சூழல் பாதுகாப்புக் கொள்கை என்னும் பொருளில், தட்பவெப்ப நிலை மாற்றம் என்பது வழக்கமாகத் தற்காலத்திய தட்பவெப்ப நிலையில் ஏற்படும் மாற்றங்களையே குறிக்கிறது. இது மனித நடவடிக்கைகள் காரணமாக உருவாகும் தட்பவெப்ப நிலை மாற்றம் என்று குறிக்கப்படலாம்; மேலும் பொதுவாகச் சொல்வதானால், புவி சூடாதல் அல்லது "மனித நடவடிக்கைகள் காரணமாக உருவாகும் புவி சூடாதல்" எனப்படுகிறது.

தட்பவெப்ப நிலையை உருவாக்கும் காரணிகள், தட்பவெப்ப நிலைமீதான அழுத்தங்கள் ஆகும். இவற்றில் பின் வரும் செயற்பாடுகளும் மாறுபாடுகளும் அடங்கும்: புவியை வந்தடையும் சூரிய ஒளிக் கதிர்வீச்சு, புவியின் கோள் சுற்றுப்பாதையில் ஏற்படும் மாற்றங்கள், தட்டுப் புவிப்பொறைக் கட்டமைப்பில் ஏற்படும் மாற்றங்கள், எரிமலை வெடிப்புகள் மற்றும் பைங்குடில் வளிமத்தின் அடர்த்தியில் உண்டாகும் மாற்றங்கள் ஆகியவையாகும். மனிதச் செயற்பாடுகள் பல இந்தத் தட்பவெப்பநிலை மாற்றத்திற்குக் காரணமாகின்றன. மனித செயற்பாடுகளும் தட்பவெப்பநிலை மாற்றத்திற்குக் காரணமாகின்றன. தட்பவெப்ப நிலை மாற்றத்தினால் பல்வேறு விளைவுகள் புவியில் நிகழ்கின்றன. இவை, ஆரம்ப கால அழுத்தத்தைப் பன்மடங்கு அதிகரிக்கலாம் அல்லது குறைக்கலாம். 

தட்பவெப்ப நிலை அமைப்பின் சில பகுதிகள், அதாவது கடல்கள் மற்றும் பனிக்குல்லாய்கள் போன்றவை, அவற்றின் மிகு அளவு காரணமாகத் தட்பவெப்ப நிலைமீதான அழுத்தத்திற்குத் தமது பதிலிறுப்பைத் தாமதமாக அளிக்கின்றன. ஆகவே, தட்ப வெப்ப முறைமை புதியதான மற்றும் வெளியிருந்து வருவதான அழுத்தங்களினால் மாற்றம் அடைவது என்பதானது, பல நூற்றாண்டுகளோ அல்லது அதற்கும் மேலான கால கட்டத்தையோ எடுத்துக் கொள்ளலாம்.

பல மில்லியன் வருடங்களாக, புவியோட்டுத் தகடுகள் தமது இயக்கத்தினால், புவியின் நீர் மற்றும் நிலப் பகுதிகளை மறு வரையறுத்துப் புதிய புவியமைப்பை உருவாக்கி வருகின்றன. இவை, பகுதி சார்ந்த மற்றும் உலகம் முழுமைக்குமான தட்ப வெப்ப நிலை மற்றும் வளி மண்டலம் - கடல் நீரோட்டம் ஆகிய இரண்டையுமே பாதிக்கவல்லது.

கண்டங்கள் அமைந்திருக்கும் நிலைதான் கடல்களின் ஜியோமிதியைத் தீர்மானிக்கிறது; ஆகவே, இது கடல் நீரோட்டங்களின் மீதும் ஆதிக்கம் செலுத்துவதாக உள்ளது. உலகெங்கும் வெப்பம் மற்றும் ஈரப்பதம் ஆகியவற்றைக் கடத்துவதில், கடல்கள் அமைந்திருக்கும் பகுதிகள் மிகவும் முக்கியமானவை; எனவே, உலகெங்கும் தட்பவெப்ப நிலையைத் தீர்மானிப்பதிலும் இது முக்கியக் காரணியாகிறது. புவியோட்டுத் தகடுகள் எவ்வாறு கடல் நீரோட்டத்தைக் கட்டுப்படுத்துகின்றன என்பதற்கு அண்மையில் அறியப்பட்ட ஒரு எடுத்துக் காட்டு, பனாமா கால்வாய். சுமார் 5 மில்லியன் வருடங்களுக்கு முன்பாக அமைந்த இது அட்லாண்டிக் மற்றும் பசிஃபிக் கடல்கள் நேரடியாகக் கலப்பதைத் தடை செய்தது. இது தற்போது வளைகுடா ஓடை என்று அறியப்படும் பகுதியின் கடல் இயக்கமுறைமையை வெகுவாகப் பாதிக்கலானது; மேலும், இதன் காரணமாகவே வடகோளத்தின் பனிப்படலம் உருவாகியிருக்கலாம். இதற்கு முன்பான நிலக்கரி உருவாக்கக் காலகட்டத்தில், புவியோட்டுத் தகடுகள், அதிக அளவில் கரியமிலம் சேமிக்கப்படுவதற்கும், பனியாறுகள் பெருகுவதற்கும் வழி வகுத்திருக்கலாம். 

ஒன்றிற்கு மேற்பட்ட கண்டங்களை உள்ளடக்கியிருந்த பேங்கியா என்னும் மிகப்பெரும் கண்டம் இருந்த காலத்தில் "மிகப்பெரும் பருவ நிலை" சுற்றோட்டங்கள் இருந்ததாகப் புவியியல் ஆதாரங்கள் சுட்டிக் காட்டுகின்றன. மேலும், தட்பவெப்ப நிலையை அறியச் செய்யப்படும் மாதிரிகள், பருவக் காற்றுகளின் நிலை பெறவும் ஏதுவாக இருந்ததாகக் காட்டுகின்றன.

பகுதி சார்ந்த வகையில், நில அமைப்பானது, தட்பவெப்ப நிலையின் மீது ஆதிக்கம் செலுத்தக்கூடும். (புவியோட்டுத் தகடுகளின் காரணமான மலையுருவாக்கத்தினால் விளைந்த) மலைகளின் இருப்பானது, மலைகள் ஈரப்பதம் மிக்க காற்றை மேற்செலுத்தி அவை குளிர்ந்து விரைவில் பனிவீழ்ச்சியாகும் ஆரோகிராஃபிக் ப்ரிசிபிடேஷன் என்று கூறப்படும் செயல்பாட்டினை உருவாக்கலாம். 
பொதுவாக, உயரங்கள் அதிகரிப்பதுடன் தொடர்பு கொண்டு, ஈரப்பதமானது குறைகிறது மற்றும் ஒரு நாளின் வெப்ப நிலை என்பதானது பொதுவாக அலைவு கொண்டு அமைகிறது. சராசரி வெப்பநிலை, பருவ வளர்ச்சியின் நீளம் ஆகியவையும் உயரம் அதிகரிப்பதுடன் எதிர்மறைத் தொடர்புற்றுக் குறைகின்றன. மலைகளின் விளைவான பனிவீழ்ச்சியும் இத்துடன் இணைந்து, குறைந்த-உயர ஆல்பைன் பனியாறுகளின் இருப்பு மற்றும் மலைகளின் உயிரியன அமைப்பு ஆகியவற்றைச் சார்ந்து பல்வேறு உயரங்களில் தாவர வளமும், விலங்குகளும் உருவாவதற்கு மிகவும் முக்கியக் காரணியாகிறது.

கண்டங்களின் அளவும் மிக முக்கியமானதாகும். கடலானது வெப்ப நிலையை நிலைப்படுத்தும் விளைவைக் கொண்டுள்ளதால், கடலோரப் பகுதிகளின் வருடாந்திர சராசரி வெப்ப நிலையானது, நாட்டின் உட்பகுதிகளை விடப் பொதுவாகக் குறைந்த அளவிலேயே காணப்படுகிறது. இதனால், சிறு கண்டங்கள் மற்றும்/ அல்லது தீவு வளைவுகள் ஆகியவற்றை விட ஒரு பெரும் கண்டமானது பருவம் சார்ந்த தட்பவெப்ப நிலையைக் கொண்ட நிலப் பகுதியை அதிக அளவில் கொண்டிருக்கும். 

புவியில் ஆற்றல் உள்ளீடாவதற்கு முதன்மையான தோற்றுவாய் சூரியன் ஆகும். நீண்ட காலம் மற்றும் குறைந்த காலம் ஆகிய இரண்டிலும் சூரிய சக்தியின் தீவிரத்தில் ஏற்படும் மாற்றங்கள், உலகளவில் தட்பவெப்ப நிலையைப் பாதிப்பதாக அறியப்பட்டுள்ளன.

தற்போது சூரியன் வெளிப்படுத்தும் சக்தியில், 70 சதவிகிதமே முன்னர் வெளியிட்டப்பட்டதாக ஆரம்பகாலப் புவியின் வரலாறு உரைக்கிறது. இன்றிருக்கும் வளி மண்டல உருவமைப்பு முன்னர் இருந்திருந்தால், புவியில் நீர் என்னும் திரவமே உருவாகியிருக்கக் கூடாது. இருப்பினும், ஆரம்ப காலப் புவி வரலாற்றின், ஹேடியன் மற்றும் ஆர்க்கியன் கால கட்டங்களில் புவியில் நீர் இருந்ததற்கான சிறிது ஆதாரம் உள்ளது. இது வலுவற்ற இளம் சூரிய முரண்பாடு விளைந்ததைச் சுட்டிக் காட்டுவதாக உள்ளது. இந்த முரண்பாட்டிற்குக் கருத்தாக்க அளவில் தீர்வுகள் அளிக்கப்படுகின்றன. தற்போது இருப்பதை விட அதிக அளவில் பச்சையில்ல வாயு அடர்த்தி மிகுந்திருந்ததால், அதைத் தொடர்ந்த சுமார் 4 பில்லியன் வருடங்களில், சூரிய சக்தியின் வெளிப்பாடு அதிகரித்து வளி மண்டல உருவாக்கம் மாறுபாட்டுக்கு உள்ளானது என்றும், அப்போது, வளிமண்டல உயிர்வாயுவாக்கம் என்னும் மிகவும் குறிப்பிடத் தக்க மாற்றம் ஏற்பட்டது எனவும் கூறப்படுகிறது. பொது வரிசைமுறையைப் பின்பற்றி வரும் சூரியனின் ஒளிர் திறனானது தொடர்ந்து அதிகரித்தே வரும். சூரியனின் ஒளிர் திறனில் உண்டாகும் இந்த மாற்றங்களும், சூரியன் சிவப்பு அரக்கன் என்ற நிலையையும் அதன் பின்னர் வெள்ளைக் குள்ளன் என்ற நிலையையும் அடைந்து இறுதியில் மரணம் அடைவதும், தட்பவெப்ப நிலையில் மிகப் பெரும் விளைவுகளை ஏற்படுத்தும்; இதில் சூரியன் சிவப்பு அரக்கன் என்னும் கட்டத்தை அடையும்போது, புவியில் உயிரினம் அழிந்துவிடலாம்.

சிறிய கால கட்டங்களிலும் சூரிய சக்தியின் வெளிப்பாடு மாறுபாடுகளுக்கு உள்ளாகிறது; 11 வருடக் கால சூரிய சுழற்சிக் காலம் மற்றும் நீண்ட கால அதிர்வு மாற்றமைப்புகள் ஆகியவை இதில் அடங்குவன. 11-வருட சூரியப் புள்ளி சுழற்சியானது, குறைந்த அட்சரேகைகளில் வெப்பத்தையும், அதிக அட்சரேகைகளில் குளிர்ச்சியையும், புள்ளியியலில் கருத்தில் கொள்ளும் அளவு முக்கியமானதாக 1.5"சி என்னும் வீச்சில் மீவளி மண்டலத்தில் விளைக்கிறது. ஆயினும், 11 வருடச் சூரிய சுழற்சியுடன் தொடர்புபடுத்தப்படும் மாறுபாட்டுத் தன்மை மீவளி மண்டலத்தின் வெப்ப நிலையின் மீது குறிப்பிடத் தக்க அளவில் ஆதிக்கம் செலுத்துவதாக இருப்பினும்... இதன் மிகச் சரியான அளவு, இடம் சார்ந்த அமைப்பு முறை ஆகியவை பற்றி ஒருமித்த கருத்து இதுவரை உருவாகவில்லை." பூமத்திய ரேகையின் அளவுக்கு அதிகமான வெப்ப நிலையால் வெப்பக் காற்று உருவாகிறது என்னும் கருத்திற்கு, இந்த மீவளி மண்டல வேறுபாடுகள் ஒத்திசைவு கொண்டதாக உள்ளன. 11 வருடச் சூரிய சுழற்சியின் விளைவாகப் புவியின் மேற்பரப்புக்கு வெகு அருகில் உள்ள அடிவிள மண்டலம் மிகக் குறைந்த அளவிலேயே (ஒரு டிகிரியில் பத்தில் ஒரு பங்கு என்பதாகவும், புள்ளியியலுக்கு முக்கியத்துவம் உள்ள வகையில் மட்டுமே மீவளி மண்டலக் காற்று விசையின் உச்சங்களுக்குக் கீழாகவும்) தட்ப வெப்ப நிலை மாறுதலுக்கு உள்ளாகிறது சூரிய சக்தியின் வெளிப்பாட்டின் உண்டான மாறுதல்களே சிறு பனிக்காலம், உருவானதற்கும் 1990லிருந்து 1950 வரை வெப்பம் அதிகரித்ததற்கும் காரணமாகக் கருதப்படுகின்றன சுழற்சி முறைமையில் அமைந்திருக்கும் சூரிய சக்தி வெளிப்பாடு இன்னமும் முழுமையாகப் புரிந்து கொள்ளப்படவில்லை; சூரியன் வயது முதிர்ந்து, பரிணாமம் அடைவதனால் அதனுள் மிகவும் மெதுவாக உருவாகும் மாற்றங்களிலிருந்து இது வேறுபடுகிறது. சூரியப் புள்ளிகளின் சுழற்சிகளினால் சூரிய ஒளிச் சுற்றெரிவு அதிகரித்து உலகார்ந்த வெப்பமயமாதல் நிகழ்வு ஏற்படுவதாகச் சில ஆய்வுகள் சுட்டிக் காட்டுகின்றன.

புவியின் கோள்பாதையில் ஏற்படும் சிறு மாறுபாடுகள் சூரிய ஒளியானது,பருவம் சார்ந்த விநியோகத்தின் விளைவாகப் புவியின் மேற்பரப்பை அடையும் செயல்பாடு மற்றும் அது புவியின் பல பகுதிகளிலும் எவ்வாறு விநியோகமாகிறது என்பனவற்றில் மாற்றங்களை விளைவிகிறது 
வருடாந்தர சராசரியாக்கப்பாட்ட, பகுதி சார்ந்த சூரிய ஒளி சராசரியில் மிகக் குறைவான மாற்றமே ஏற்படுகிறது; ஆயினும், நிலவியல் மற்றும் பருவம் சார்ந்த விநியோகங்களில் உருவாகும் மாற்றங்கள் வலியமையாக இருக்கக்கூடும். புவிக் கோள்பாதை மாற்றங்கள் மூன்று விதமானவை: புவியின் மைய உறழ்வு, புவியின் சுழற்சி அச்சு சாய்மானக் கோணத்திலான மாற்றங்கள் மற்றும் புவியச்சின் முந்துகை. 
இவை அனைத்தும் இணைகையில் இவை மிலாங்கோவிச் சுழற்சிகள் என்பவனவற்றை உருவாக்குகின்றன. இது தட்பவெப்ப நிலையில் மிகுந்த பாதிப்பை ஏற்படுத்துகிறது; மேலும் பனியாறாக்கம் மற்றும் பனியாறு இடைக்காலம் ஆகியவற்றுடன் குறிப்பிடும் அளவில் தொடர்புற்றிருப்பதாகவும் மேலும், புவியமைப்புப் பதிவியின்படி சஹாரா வின் தோற்றம் மற்றும் அதன் முன்னடைவு மற்றும் பின்னடைவு ஆகியவற்றுடனும் தொடர்பு கொண்டிருப்பதாகவும் அறியப்படுகின்றன. 

புவியின் கீழடுக்கு மற்றும் மேலடுக்கு ஆகியவற்றிலிருந்து பொருட்களை அதன் மேற்பரப்பிற்குக் கடத்தும் ஒரு செயற்பாடு எரிமலையாக்கம் எனப்படுகிறது. எரிமலை வெடிப்புகள், வெந்நீர் ஓடைகள் மற்றும் கொதி நீர் ஊற்றுகள் ஆகியவை எரிமலையாக்கத்திற்கான எடுத்துக்காட்டுகள். இவை வாயு மற்றும் திடப் பொருட்களை வளி மண்டலத்தில் வெளிப்படுத்துகின்றன. 

தட்ப வெப்ப நிலையைப் பாதிக்கும் அளவு மிகப் பெரிய அளவுகளில் எரிமலை வெடிப்புகளாவன, சராசரியாக ஒரு நூற்றாண்டில் பல முறைகள் உண்டாகின்றன. இவை (சூரிய ஒளிக் கதிர் சுற்றெரிவு புவியை அடைவதை ஒரளவு தடையிடுவதால்) சில வருடங்களுக்குக் குளிர்வையும் உருவாக்குகின்றன. 20வது நூற்றாண்டில் (1912வது வருடத்திய நோவாருப்டா எரிமலை வெடிப்பிற்குப் பிறகு) இரண்டாவது எரிமலை வெடிப்பான, 1991வது வருடத்திய பினாடுபோ மலை எரிமலை வெடிப்பு தட்பவெப்ப நிலையை மிகுந்த அளவில் பாதித்தது. 
உலக அளவில் வெப்ப நிலை சுமார் 0.5"சி (0.9"எஃப்) என்ற அளவில் சரிந்தது. 1815வது வருடம் தம்போரா மலையின் எரிமலை வெடிப்பு வேனிற்காலம் இல்லாத ஒரு வருடம் உருவாவதில் விளைந்தது. பெரும் தீப்பரப்புகள் என்று பொதுவாக அறியப்படும் மிகப் பெரும் எரிமலை வெடிப்புகள் ஒவ்வொரு நூறு மில்லியன் வருடங்களிலும் சில முறைகளே நிகழ்கின்றன; ஆயினும், இவை புவி வெப்பமயமாதல் மற்றும் ஒட்டு மொத்த இன அழிவு ஆகியவற்றை விளைவிக்கக்கூடும். 

எரிமலைகள் என்பவை நீட்டிக்கப்பட்ட கரியமில சுழற்சிகளின் பகுதிகளுமாகும். மிக நீண்ட காலத்திற்கான (நிலவியல்) கால கட்டங்களில், இவை புவியின் மேல் அடுக்கு மற்றும் கீழடுக்கு ஆகியவற்றிலிருந்து கரியமில வாயுவை வெளியிடுகின்றன. இதனால், வண்டல் மலைகள் மற்றும் இதர நிலவியல் கரியமில வாயு மூழ்கடிப்பான்களுடன் இவை இடைபடுகின்றன. இருப்பினும், யுஎஸ் நிலவியல் சுற்றாய்வு, எரிமலைகள் வெளிப்படுத்துவதை விட மனித நடவடிக்கைகளே, 130 மடங்கு அதிக அளவில் கரியமில வாயுவை வெளிப்படுத்துவதாகக் கணித்துள்ளது.

கடலானது தட்ப வெப்ப அமைப்பு முறைமையின் அடிப்படையான ஒரு பகுதியாகும். ஈ1 நினோ-தெற்கு அலைவு, பசிஃபிக்கின் பத்தாண்டு அலைவு, வட அட்லாண்டிக் அலைவு மற்றும் ஆர்க்டிக் அலைவு ஆகிய (வருடங்கள் முதல் சில பத்தாண்டுகளுக்கான) குறுகிய கால ஏற்றத்தாழ்வுகள் தட்பவெப்ப நிலை மாற்றம் என்பதை விடத் தட்பவெப்ப நிலை மாறுபாடு என்பதையே குறிக்கின்றன. நீண்ட கால அளவுகளில், வெப்ப நீரோட்டம் போன்ற கடல் சார்ந்த செயற்பாடுகள், நீர் மிகவும் மெதுவான மற்றும் தீவிரமான ஆழ் முறையில் அலைவுக்கு உட்படுவதனால் வெப்ப மறு விநியோகம் மற்றும் உலகின் கடல்களில் நீண்ட கால அளவிற்கான வெப்ப மறுவிநியோகம் ஆகியவற்றில் பெரும்பங்கு வகிக்கின்றன.

மனிதவழிக் காரணிகள் (Anthropogenic factors) என்பவை, சுற்றுச்சூழலில் மாற்றங்களை உருவாக்கும் மனித நடவடிக்கைகளாகும். சில நேரங்களில், மனித ஆதிக்கத்தால் தட்பவெப்ப நிலை மிகுந்த அளவில் பாதிப்புக்கு உள்ளாவது என்பதானது நேரடியாகவும், குழப்பம் ஏதும் இன்றித் தெளிவான முறையிலும் அமைகிறது (உதாரணமாகப் பகுதி சார்ந்த ஈரப்பதத்தின் மீது பாசனம் உண்டாக்கும் பாதிப்பு); சில வேளைகளில், இது அவ்வளவு தெளிவாக இருப்பதில்லை. மனிதச் செயற்பாடுகளினால் தூண்டப்படும் தட்பவெப்ப நிலை மாற்றம் என்பதைப் பற்றியதான கருத்தாக்கங்கள் பல வருடங்களாக விவாதிக்கப்பட்டு வருகின்றன. தற்போது, உலகார்ந்த சராசரி வெப்ப நிலையில் கடந்த பல வருடங்களாக மிக விரைவாக, ஏற்பட்டு வரும் அதிகரிப்பிற்கு மனித நடவடிக்கைகளே பெரும்பான்மையான காரணமாக இருக்கக்கூடும் என்பதான தட்பவெப்ப நிலையின் மீதான அறிவியல் கருத்தொருமிப்பு () உருவாகியுள்ளது. இதையடுத்து, மனித ஆதிக்கத்தால் மேலும் பாதிப்புக்கள் விளையாது குறைப்பதற்கான வழிகள் மற்றும், இதுவரையிலும் ஏற்பட்டு விட்ட பாதிப்பிற்குத் தகுந்தவாறு ஒத்துப் போவது ஆகியவற்றைப் பற்றியதாக விவாதம் பெரிதும் இடம் பெயர்ந்து விட்டது. எடுத்துக் காட்டிற்குக் காண்க: மாசு வெளிப்பாடு வர்த்தகம், அதிக பட்சமும் பங்கும், தனிப்பட்ட கரியமில வர்த்தகம், யுஎன்எஃப்சிசிசி

மனித நடவடிக்கையின் விளைவான தட்பவெப்ப நிலை மாற்றங்களில் மிகவும் அதிக அளவில் கவலை அளிப்பதாக உள்ளது, தொல்லுயிர் எச்ச எரிபொருள் வெளிப்பாடுகள், மற்றும் அதைத் தொடர்ந்த தூசுப்படலம் (வளிமண்டலத்தில் உள்ள பருப்பொருள்) மற்றும் பசைமண் உற்பத்தி ஆகியவற்றால் அதிகரித்து வரும் கரியமிலவாயு(சிஓ)வின் அளவுகள்தாம். நிலப் பயன்பாடு, வளிமண்டலத்தில் உயிர்வாயுக் குறைவு, விலங்கு வேளாண்மை மற்றும் காடுகளின் அழிப்பு போன்ற இதர காரணிகளும் - அவை தனியாகவும் மற்றும் வேறு காரணிகளுடன் இணைந்தும்- அவை, தட்பவெப்ப நிலையைப் பாதிப்பதனாலும், மைக்ரோக்ளைமேட் எனப்படும் பகுதி சார்ந்த தட்ப வெப்ப நிலை பாதிப்பு மற்றும் தட்ப வெப்ப நிலை மாறுபாடுகளின் அளவீடுகள் ஆகியவற்றில் உண்டாகும் பாதிப்பிற்காகவும் கவலை ஏற்படுத்துவனவே.

தட்ப வெப்ப நிலை மாற்றத்திற்கான ஆதாரங்கள் பல தோற்றுவாய்களிலிருந்தும் திரட்டப்பட்டு, கடந்த காலத்தில் ஏற்பட்ட தட்பவெப்ப நிலை மாற்றங்களை மீள் உருவாக்கம் செய்யப் பயன்படுத்தப்படுகின்றன. ஓரளவு ஒப்புக் கொள்ளக்கூடிய அளவில், 1800களின் இடைப்பட்ட காலம் துவங்கி புவியின் மேற்பரப்பு வெப்ப நிலை பற்றியதான உலகார்ந்த பதிவுகள் கிடைக்கப் பெறுகின்றன. இதற்கு முந்தைய கால கட்டங்களுக்கான ஆதாரங்கள், மிகுந்த அளவில், தட்பவெப்ப நிலையை மறைமுகமாகப் பிரதிபலிக்கும் சுட்டிக்காட்டுதல்கள், உதாரணமாகத் தாவரம், பல நூற்றாண்டுப் பனியுறைவின் காரணமான பனிக்கட்டி, தட்ப வெப்ப நிலை மாற்றங்களின் ஆய்வியல், கடலளவு மாறுபடுதல் மற்றும் பனியாறு நிலவியல் ஆகியவை போன்ற பதிலாண்மைகளின் மாற்றங்கள் மூலமாகவே பெறப்படுகின்றன. 

அண்மைக் காலத்தில் தட்பவெப்ப நிலையில் ஏற்பட்டுள்ள மாறுதல்களை, அவற்றிற்கு இசைவான முறையில் மாறுதல்களுக்கு உள்ளாகியுள்ள குடியேற்றம் மற்றும் வேளாண்மை ஆகியவற்றைக் கொண்டு அறிந்து கொள்ளலாம். தொல் பொருளாராய்ச்சி ஆதாரங்கள், வாய்மொழி வரலாறு மற்றும் வரலாற்று ஆவணங்கள் ஆகியவை, தட்பவெப்ப நிலையில் கடந்த காலத்தில் ஏற்பட்ட மாறுதல்களின் மீது ஒளிபாய்ச்சக்கூடும். 
தட்பவெப்ப நிலை மாற்றங்களின் விளைவுகள், பல நாகரிகங்கள் அழிந்துபட்டதுடன் தொடர்புறுத்தப்படுகின்றன. 

தட்பவெப்ப நிலை மாறுதல்களுக்கு மிகுந்த அளவில் உணர் திறன் கொண்ட சுட்டுதல்களில் ஒன்றாகப் பனியாறுகள் கருதப்படுகின்றன; தட்பவெப்ப நிலை குளிர்வடையும்போது (உதாரணமாக, சிறு பனிக்காலம் என்று அறியப்படும் கால கட்டததைப் போல) இவை முன்னேறுகின்றன மற்றும் அது வெப்பமடையும்போது பின்னோக்கிச் செலிகின்றன. இயற்கையாக விளையும் மாறுபடுதன்மை மற்றும் வெளியிலிருந்து வலிய உள்ளிடப்படும் மாறுதல்களைப் பன்மடங்காகிக் காட்டுவது ஆகிய இரண்டிற்குமே, பனியாறுகளின் இவ்வாறான வளர்ச்சியும், குறுக்கமும் பங்களிக்கிப்பதாக உள்ளன. 

1970கள் துவங்கி உலகம் முழுமைக்குமான பனியாறுகளின் இருப்புப் பட்டியல் ஒன்று தொகுக்கப்பட்டுள்ளது. ஆரம்ப கட்டத்தில் பெரும்பாலும், வான்வழி எடுக்கப்பட்ட புகைப்படங்கள் மற்றும் வரை படங்களின் அடிப்படையிலேயே தொகுக்கப்பட்ட இது, தற்போது 240,000 கிமீ பரப்பளவில் உள்ள 100,000க்கும் மேலான பனியாறுகளின் விபரமான இருப்புப் பட்டியலாக விளைந்துள்ளது; ஆரம்பகட்ட கணிப்புக்களின்படி, 445,000 கிமீ பரப்பளவில் உள்ள பனியாறுகள் இன்னமும் கணக்கிடப்பட வேண்டியுள்ளன. பனியாற்றுப் பின்னடைவு மற்றும் பனியாறுகளின் மொத்தப் பரப்பளவு மீதம் ஆகியவை பற்றிய தரவுகளை ஒவ்வொரு வருடமும் உலகப் பனியாறு கண்காணிப்பு சேவை என்னும் நிறுவனம் திரட்டுகிறது. இந்தத் தரவுகளிலிருந்து, உலகெங்கும் உள்ள பனியாறுகள் குறிப்பிடத் தக்க அளவில் குறுகுவது அறியப்பட்டுள்ளது. இவற்றில் 1940களில் பனியாறுகளின் பின்னடைவுகள் மிகவும் வலியதாகவும், 1920கள் மற்றும் 1970கள் ஆகிய கால கட்டங்களில் நிலையான அல்லது வளரும் நிலைகளில் பனியாறுகள் இருந்ததாகவும், பின்னர் 1980களிலும், தற்காலத்திலும் மீண்டும் பின்னடைவு கொண்டுள்ளதாகவும் காணப்படுகிறது. மொத்தப் பரப்பளவு மீதத் தரவு என்பதானது, தொடர்ந்து 17 வருடங்களுக்குப் பனியாறு மொத்த பரப்பளவு மீதத்தின் மறிநிலை எண்ணைக் கொண்டுள்ளது.
பனிப்பாளம் உருவாதல் மற்றும் இடைப்பட்ட பனிப்பாள சுழற்சிகள் ஆகியவை, (ஏறத்தாழ மூன்று மில்லியன் வருடங்களுக்கு முன்னதான) பிலியோசின் காலத்தின் இடை நிலையிலிருந்து அதன் பிற்காலங்கள் வரை ஏற்பட்ட மிகவும் குறிப்பிடத் தக்க தட்ப வெப்ப நிலைச் செயற்பாடுகள் ஆகும். தற்போதுள்ள பனிப்பாள இடைக்காலமான (ஹொலொசின்) சுமார் 11,700 ஆண்டுகளாக நீடித்து வந்துள்ளது. கோள் பாதை மாறுபாடுகளினால் உருவாக்கப்பட்ட குறிப்பிடத் தக்க அளவிலான கடல் அளவு மாற்றங்கள், கண்டங்களின் பனிப்பரப்புகள் ஏறுவது மற்றும் குறைவது போன்ற பதிலிறுப்புகள் ஆகியவை தட்பவெப்ப நிலையை உருவாக்க உதவின. இருப்பினும், ஹென்ரிச் நிகழ்வு, டான்ஸ்கார்ட் ஓயெஸ்கர் நிகழ்வு மற்றும் யங்கர் ட்ரையாஸ் ஆகியவற்றை உள்ளிட்ட பிற மாற்றங்கள், அழுத்த விளைவு மற்றும் கோள்பாதை மாற்றங்கள்போல எவற்றின் பாதிப்பும் இல்லாதபோதும், பனிப்பாள மாற்றங்கள் எவ்வாறு தட்பவெப்ப நிலையைப் பாதிக்கக்கூடும் என்பதை விளக்கிக் காட்டுகின்றன.

பனியாறுகள் பின்னடையும்போது மொரைன் என்னும் மண்ணும் கற்களும் நிரம்பிய குவியலை விடுத்துச் செல்கின்றன; இவற்றிலிருந்து, பொக்கிஷத்திற்கு ஈடான - மிகச் சரியாகத் தேதியிடப்படக்கூடிய கனிமம் உள்ளிட்ட- உயிர்ப்பொருட்கூறுகள் கிடைக்கப் பெறுகின்றன. இவற்றிலிருந்து அந்தப் பனியாறு முன்னேறிய மற்றும் பின்னடைந்த கால கட்டங்களைப் பதிவு செய்ய முடிகிறது. 
இதைப் போன்றே, டெஃப்ரொனாலஜி எனப்படும், எரிமலைச் சாம்பலிலிருந்து கால கட்டத்தைக் கணிக்கும் உத்திகள் கொண்டு, மண்ணின் இருப்பிலிருந்து பனியாறுப் போர்வை இல்லாதிருப்பதைக் கண்டறிய முடியும் அல்லது எரிமலை விளிம்புச் சாம்பல் வண்டல்கள் கொண்டு அவற்றின் மிகச் சரியான காலகட்டத்தையும் அறிந்து கொள்ள முடியும். 

தட்பவெப்ப நிலையில் ஏற்படும் குறிப்பிட்ட மாற்றத்தினால், தாவரங்களின் வகைகள், அவற்றின் விநியோகம் மற்றும் அவை விளையக்கூடிய இடங்கள் ஆகியவற்றிலும் மாறுபாடுகள் உருவாகின்றன; இது மிகவும் வெளிப்படையாகத் தெரிவதாகும். எந்த ஒரு குறிப்பிட்ட சூழலிலும், தட்பவெப்ப நிலையில் மிக லேசான அளவில் ஏற்படும் மாற்றமும், திடீர்க் குளிர்வின் காரணமான மழை மற்றும் வெப்பமாதல் போன்றவற்றின் அதிகரிப்பில் விளைந்து, மேம்பாடான தாவர விளைச்சலையும் மற்றும் அதனைத் தொடர்ந்து காற்று வெளியிடை உள்ள கரியமிலவாயு (CO) கைப்பற்றப்படுவதையும் விளைவிக்கலாம். இதைவிடப் பெரும் அளவிலான, விரைவான மற்றும் அடிப்படையான மாற்றங்கள் தாவர அழுத்தம், விரைவான தாவர இழப்பு மற்றும் சில சூழ்நிலைகளில் நிலம் வறண்டு தரிசாகிப் போதல் ஆகியவற்றை விளைவிக்கலாம்.

அண்டார்டிக் பனிப்போர்வை போன்று பனிப்போர்வைகளிலிருந்து துளையிட்டு எடுக்கப்பட்ட பனிக்கட்டியின் பகுப்பாய்வானது, வெப்ப நிலை மற்றும் உலகார்ந்த கடல் அளவு மாறுபாடுகள் ஆகியவற்றிற்கு இடையிலான தொடர்பினைக் காட்டுவதற்குப் பயன்படுத்தப்படலாம். பனிக் குமிழிகளில் சிறை பிடிக்கப்பட்ட காற்றும், நவீன காலத்தின் சுற்றுச் சூழல் ஆதிக்கங்கள் உருவாவதற்கு வெகுமுன்னரே, வளி மண்டலத்தில் உண்டான கரியமிலவாயுவின் (CO) மாறுபாடுகளை வெளிப்படுத்தலாம்.

பனிக்கட்டிகள் பற்றிய இத்தகைய ஆய்வுகள், பல மில்லியன் வருடங்களுக்கான கரியமிலவாயு (CO) பற்றிய மிக முக்கியமான சுட்டிக்காட்டிகளாக விளங்குகின்றன; மேலும், புராதன மற்றும் நவீன வளிமண்டல நிலைகளுக்கு இடையில் உள்ள வேறுபாடுகளைப் பற்றி மதிப்பு மிகுந்த தகவல்களைத் தொடர்ந்து அளித்தும் வருகின்றன.

மர - காலநிலை ஆய்வியல் என்பதானது மரங்களில் காணப்படும் மரவளையங்களின் வடிவமைப்புக்களின் மீது நடத்தப்படும் பகுப்பாய்வினால் கடந்த காலத்தில் நிகழ்ந்த தட்பவெப்ப நிலை மாற்றங்களை அறியும் இயலாகும். மரங்களின் மீது உள்ள அகன்ற மற்றும் பருமனான வளையங்கள், செழுமையான, சிறந்த முறையில் நீரிடப்பட்ட வளர்ச்சிக் காலத்தைக் குறிக்கின்றன; மெல்லிய, குறுகலான வளையங்கள் மழை நீர் குறைந்திருந்த காலம் மற்றும், உகந்த நிலைக்குக் கீழான வளர்ச்சிக் காலம் ஆகியவற்றைக் குறிக்கின்றன.

பாலினோலாஜி என்பதானது, தற்காலத்திய மற்றும் மகரந்தம் உள்ளிட்ட உயிர் எச்சங்களின் பாலினோமோர்ஃப் எனப்படும் 5 முதல் 500 மைக்ரோமீட்டர் வரையிலான பருப்பொருள் ஆய்வாகும்.

பாலினோலாஜி இயலானது வேறுபட்ட தட்பவெப்ப நிலையின் கீழ் வளரும் பல்வேறு தாவர இனங்கள், நிலவியலில் விநியோகிக்கப்படும் முறைமைபற்றி அனுமானிக்கிறது. பல்வேறு தாவரக் குழுமங்களும் குறிப்பிடத் தக்க உருவம் மற்றும் மேற்பரப்பு கட்டமைப்பைக் கொண்ட மகரந்தம் பெற்றுள்ளன. மகரந்தத்தின் மேற்பரப்பு மிகுந்த அளவில் தொய்திறனுடைய பொருளால் அமைக்கப்பட்டுள்ளமையால், இது சிதைவை எதிர்க்கும் வல்லமை கொண்டுள்ளது. ஏரிகள், சதுப்பு நிலங்கள் அல்லது ஆற்றின் கழிமுகப் பிரதேசங்களென வேறுபட்ட வண்டலளவு கொண்டுள்ள பகுதிகளில் காணப்படும் மகரந்த வகைகளில் அறியப்படும் மாற்றங்கள், தட்பவெப்ப நிலைகளைச் சார்ந்துள்ள தாவர இனங்களில் ஏற்பட்டுள்ள மாற்றங்களைச் சுட்டிக் காட்டுகின்றன.

தூய நீர் மற்றும் நில வண்டல் ஆகியவற்றில் வண்டுகளின் எச்சங்கள் காணப்படுவது பொதுவான நிகழ்வு. பல்வேறு தட்பவெப்ப நிலைகளிலும், பல வகையான இன வண்டுகள் காணப்படுகின்றன. பல மில்லியன் வருட காலங்களாகக் குறிப்பிடத் தக்க அளவில் மாற்றம் அடையாத மரபியல் கொண்டுள்ள வண்டுகளின் பரந்தகன்ற மரபு வழி கொண்டு, தற்போது வெவ்வேறு இனங்களும் தாங்கக்கூடிய தட்பவெப்ப நிலை மாற்றங்களின் விஸ்தீரணம், மற்றும் எச்சங்கள் காணப்படும் வண்டல்களின் வயது, கடந்த காலத்திய தட்பவெப்ப நிலைகள் ஆகியவற்றை அனுமானிக்க இயலும். 

கடந்த நூற்றாண்டின் பெரும்பகுதியில் உலகார்ந்த அளவில் நிகழ்ந்துள்ள கடல் அளவு மாறுபாடுகள், அலை நுண்ணளவுகோல் கொண்டு நீண்ட கால கட்டங்களில் பொதுவாகக் கணிக்கப்பட்டுள்ளன; இதனால் ஒரு நீண்ட காலத்திற்கான சராசரி பெறப்படுகிறது. மேலும் அண்மையில், மிகத் துல்லியமாகச் செயற்கைக் கோள் பாதைகள் இணைப்புடன் மேற்கொள்ளப்பட்ட உயரமானி அளவீடுகள் உலகார்ந்த கடல் அளவு மாற்றத்தின் மேம்படுத்தப்பட்ட அளவீட்டை அளித்துள்ளன. 




</doc>
<doc id="221907" url="https://ta.wikipedia.org/wiki?curid=221907" title="2014 - 2019 இந்திய அரசின் வெளியுறவுக் கொள்கை">
2014 - 2019 இந்திய அரசின் வெளியுறவுக் கொள்கை

இந்தியாவில் மே 26, 2014 முதல் நரேந்திர மோதி தலைமையிலான அரசு செயல்படத் தொடங்கியது. இந்த அரசின் வெளியுறவுக் கொள்கை குறித்த செயற்பாடுகள் இக்கட்டுரையில் பதிவுசெய்யப்படுகின்றன.

அமைச்சரவை பதவியேற்பு விழாவில் கலந்துகொள்ள சார்க் நாடுகளுக்கு அழைப்பு விடுக்கப்பட்டது. 








</doc>
<doc id="221915" url="https://ta.wikipedia.org/wiki?curid=221915" title="உபுண்டு வெளியீட்டுப் பட்டியல்">
உபுண்டு வெளியீட்டுப் பட்டியல்

உபுண்டு இயக்குதளமானது, ஆண்டிற்க்கு இருமுறையாக கனோனிக்கல் நிறுவனம் வெளியிடுகிறது. வெளியிடும் பதிப்பின் பெயரில் (எ. கா. - உபுண்டு 14.04) உபுண்டு என்ற சொல்லிற்கு அடுத்து வரும் ஈரிலக்க எண் என்பது ஆண்டினைக் குறிக்கும். அதற்கு அடுத்து ஒரு நிறுத்தற்புள்ளியும் அதனை அடுத்து மற்றொரு ஈரிலக்க எண்ணும் அமைந்திருக்கும். இந்த கடை எண்கள், அந்த ஆண்டிற்குரிய மாதங்களைக் குறிக்கும். ஏப்ரல் மாதம் எனில், 04 எனவும், அக்டோபர் மாதம் எனில், 10 எனவும் அமைந்துவரும். வரவிருக்கும் எதிர்கால வெளியீடுகளைக் குறிக்கும் எண்கள், தவிர்க்க இயலாதக் காரணங்களால், வெளியிடும் காலம் மாறி வந்தால், அவைகள் அறிவிப்புடன் மாறி வரலாம்.

பெரும்பாலும், குனோம் வெளியீட்டிற்குப் பிறகு, ஒரு மாதம் கழித்து வெளியிடப்படும். இதனால் உபுண்டுவின் பதிப்பும், மேம்படுத்தப்பட்ட குனோமுடன் வரும். இந்த காலத்தோடு, எக்சு ஆர்க் வழங்கி (X.Org Server) வெளியிடப்படும் காலத்திற்குப் பிறகே, உபுண்டுவின் புதிய பதிப்பு வெளியிடப்படும்.

நான்கு வெளியீடுகளுக்கு ஒருமுறை, ஐந்தாண்டு கால இற்றைப்படுத்துதல் ஆதரவோடு (LTS=Long Term Support), உபுண்டு பதிப்பும் வெளியிடப்படுகிறது. 6.06, 8.04, 10.04, 12.04, 14.04 ஆகிய உபுண்டு பதிப்புகள், நீண்ட கால ஆதரவுடன் வெளியிடப் பட்டுள்ளன. பிற பதிப்புகள் 18மாதங்களுக்கு ஆதரவு தரப்படுகிறது. இக்காலமானது 9மாதங்களாக, உபுண்டு 13.04 பதிப்பிலிருந்து மாற்றப்பட்டுள்ளது. 

உபுண்டு வெளியீடுகளும் குறிப்பெயர்களின் அடிப்படையைப் பின்பற்றுகின்றன. இதன் பெயரிடல் மரபில் இருசொற்கள் அமைந்திருக்கும். அதில் முதற்சொல் உரிச்சொல்லாக அமைந்து,அதற்கு அடுத்து ஒரு விலங்கினத்தின் பெயர் அமைந்திருக்கும். முதல் இரண்டு வெளியீடுகளைத் தவிர, அனைத்தும் இந்த இருசொல் ஆக்கத்தின் அடிப்படையிலும், அகர வரிசையின் அடிப்படையிலுமே அமைந்துள்ளன. இதன் முதல் எழுத்துக்களை வைத்தே ஒரு பதிப்பின் காலத்தை உணர முடியும். (எ.கா) பதிப்பு 12.04 என்பது "Precise Pangolin", அதற்கு பிறகு வந்த பதிப்பு 14.04 "Trusty Tahr"

அட்டவணையில் முதலாவதாக உள்ள பதிப்பு எண்ணை அழுத்தினால், அது அதற்குரிய விரிவான கட்டுரைப்பகுதிக்கு செல்லுமாறு கட்டகப் படுத்தப்பட்டுள்ளது.

உபுண்டு 4.10 ("Warty Warthog"), கனோனிக்கல் நிறுவனத்தின் முதல் வெளியீடாக, டெபியன் வகையை அடிப்படையாகக் கொண்டு, 20 அக்டோபர் 2004 ஆம் ஆண்டு வெளியிடப்பட்டது. அப்பொழுது, ஒவ்வொரு 6மாதத்திற்கு ஒருமுறை புதிய பதிப்பும், 18 மாதங்களுக்கு, அதன் உள்கட்டகநிரல்களுக்கு மேம்படுத்தும் ஆதரவும் தர உறுதிபடுத்தப்பட்டது. இவ்வெளியீட்டின் ஆதரவு காலம், 30 ஏப்ரல் 2006 ஆம் நாளோடு முடிவுற்றது. இப்பதிவு இலவசமாக பதிவிறக்கக்கூடிய ( Canonical's ShipIt )வகையில் தரப்பட்டது. மேலும், குறுவட்டு வடிவில் அஞ்சல் வழியாகவும் அனுப்பப்பட்டது.



</doc>
<doc id="221941" url="https://ta.wikipedia.org/wiki?curid=221941" title="சேதுராமன் பஞ்சநாதன்">
சேதுராமன் பஞ்சநாதன்

சேதுராமன் பஞ்சநாதன் (Sethuraman Panchanathan) (பிறப்பு: சூன் 24, 1961) அமெரிக்காவில் வாழ்ந்து வரும் தமிழக அறிவியலாளர். இவர், அமெரிக்க தேசிய அறிவியல் கழகத்தின் உறுப்பினராக நியமிக்கப்பட்டுள்ளார். சென்னை பல்கலைக்கழகத்துடன் இணைந்த விவேகானந்தா கல்லூரியில் இயற்பியலில் இளநிலை பட்டம் பெற்றவர். பெங்களூரில் உள்ள இந்திய அறிவியல் கழகத்தில் பொறியியல் இளநிலை பட்டமும், இந்திய தொழில்நுட்பக் கழகத்தில் உயர்நிலை பட்டமும் பெற்றுள்ளார். ஒட்டாவா பல்கலைக்கழகத்தில் (கனடா) முனைவர் பட்டம் பெற்றவர். 1998 ஆம் ஆண்டு முதல் அரிசோனா மாநில பல்கலைக்கழகத்தில், பேராசிரியராகப் பணிபுரிந்து வருகிறார்.


</doc>
<doc id="221942" url="https://ta.wikipedia.org/wiki?curid=221942" title="கொல்லூர்">
கொல்லூர்

கொல்லூர் (Kollur) (ಕೊಲ್ಲೂರು) இந்தியாவின் கர்நாடக மாநிலம் உடுப்பி மாவட்டத்தில் அமைந்துள்ள கோயில் நகரம் ஆகும்.

இங்கு மூகாம்பிகை திருக்கோயில் அமைந்துள்ளது.



</doc>
<doc id="221949" url="https://ta.wikipedia.org/wiki?curid=221949" title="பிரான்செஸ்கோ சிப்பியோன் மாஃபி">
பிரான்செஸ்கோ சிப்பியோன் மாஃபி

பிரான்செஸ்கோ சிப்பியோன் மார்ச்செஸ் டெ மாஃபி: (Francesco Scipione, marchese di Maffei); 1675–1755) ஓர் இத்தாலிய எழுத்தாளரும் புதைபொருள் ஆய்வாளரும் நாடக எழுத்தாளரும் ஆவார். விண்ணியலிலும், இயற்பியலிலும் ஆர்வம் மிக்க இவர் சொந்தமாக விண்ணாய்வகம் ஒன்றை நிறுவி விண்மீன்களின் இயக்கம் குறித்த ஆய்வுகளை மேற்கொண்டார். இவர் சேகரித்த பொருள்களைக் கொண்டு மிகப்பெரிய அருங்காட்சியகம் ஒன்றை உருவாக்கினார்.



</doc>
<doc id="221952" url="https://ta.wikipedia.org/wiki?curid=221952" title="கடையம்">
கடையம்

கடையம் (ஆங்கிலம்:Kadayam) என்பது இந்தியாவில் உள்ள தமிழ் நாடு மாநிலத்தின் திருநெல்வேலி மாவட்டத்தில் உள்ள ஒரு வளரும் கிராமம் ஆகும். 

"கடையர் பட்டி" என்ற பெயர் மறுவி "கடையம்" ஆனது. கடையர் என்பது இப்பகுதியில் முதலில் குடியேறிய இனக்குழுவின் பெயர். தற்போது இதற்க்கு வேறு சில கதைகள் புனையப்படுகிறது.

தமிழ் இலக்கணத்தில் முதன்மையாகக் கருதப்படுவது தொல்காப்பியம். நிலத்தில் வாழ்கின்ற மக்களெனத் தனியாகக் குறிப்பிடாமல்

என்று அந்தந்த நிலத்திற்குரிய, நிலப்பெயர் அடிப்படையில் மக்கட்பெயர் பகுக்கப்பட்டிருக்கும் என்று தொல்காப்பியர் கூறுவதிலிருந்து ஒவ்வொரு நிலத்திற்கும், அந்நிலத்தில் வாழ்கின்ற மக்கட்பெயரினைச் சுட்டிக்காட்டும் மரபு உள்ளதனை அறிய முடிகின்றது.

கடையம் இந்தியாவில் தென் தமிழகத்தில் இருக்கும் திருநெல்வேலி மாவட்டத்தில் உள்ள அம்பாசமுத்திரம் வட்டத்தின், வழியாகச் செல்லும் திருநெல்வேலி மற்றும் செங்கோட்டையை இணைக்கும் மாநில நெடுஞ்சாலையில் அமைந்துள்ள வேகமாய் வளர்கின்ற ஒரு கிராமம் ஆகும். மேலும் இந்திய சுதந்திர போராட்ட காலத்தில் கனல் தெறிக்கும் விடுதலைப் போர் கவிதைகள் வாயிலாக மக்களின் மனதில் விடுதலை உணர்வை ஊட்டிய, மகாகவி சுப்பிரமணிய பாரதி 1918 முதல் 1920 ஆம் ஆண்டு வரை இவ்வூரில் வசித்து வந்தார். மேலும் இவ்வூரைச் சேர்ந்த செல்லம்மா என்பவரை 1897 ஆம் ஆண்டு திருமணம் செய்து கொண்டார். 


</doc>
<doc id="221966" url="https://ta.wikipedia.org/wiki?curid=221966" title="கோகர்ணம்">
கோகர்ணம்

கோகர்ணா (Gokarna) (ಗೋಕರ್ಣ) இந்தியாவின் கர்நாடக மாநிலம் வட கன்னட மாவட்டத்தில் அமைந்துள்ள கோயில் நகரம் ஆகும்.
கடற்கரைக்கு அருகில் அமைந்துள்ள மஹாபலேஸ்வரர் திருக்கோயிலில் சிவலிங்கம் பாக்க அளவில் சிறியதாக உள்ளது. இத்தலத்து வழக்கப்படி மக்கள் திருமேனியைத் தொட்டு வழிபடலாம்.



</doc>
<doc id="221971" url="https://ta.wikipedia.org/wiki?curid=221971" title="சந்திரா தனபாலசிங்கம்">
சந்திரா தனபாலசிங்கம்

சந்திரா தனபாலசிங்கம் ஈழத்தின் ஒரு பெண் எழுத்தாளர் ஆவார். 

இவரது இயற்பெயர் சந்திரலட்சுமி நாகநாதன். யாழ்ப்பாண மாவட்டம், சண்டிலிப்பாயில் கல்வளை என்ற ஊரில் பிறந்தார். மானிப்பாய் மகளிர் கல்லூரியில் கல்வி கற்றார். பாலர் ஆசிரியராகப் பணியாற்றினார். சிறு வயதிலேயே எழுதுவதில் ஆர்வம் கொண்டார். சிறுகதைகள், கவிதை, நாடகம், சிறுவர் இலக்கியம் எனப் பல துறைகளில் இவர் எழுதினார்.

இவரது "வைரப் பனைமரம்" என்ற சிறுவர் கதைத்தொகுதிக்கு 2008 ஆம் ஆண்டின் மிகச் சிறந்த இலக்கிய நூல் என்ற விருதை இலங்கை இலக்கியப் பேரவையும், யாழ் இலக்கிய வட்டமும் இணைந்து வழங்கின.


</doc>
<doc id="221974" url="https://ta.wikipedia.org/wiki?curid=221974" title="சக்கரவர்த்தி நயினார்">
சக்கரவர்த்தி நயினார்

சக்கரவர்த்தி நயினார் (மே 17 1880-பிப்பிரவரி 12.1960) தத்துவத் துறையில் புகழ் பெற்று விளங்கிய பேராசிரியர். திருக்குறள் நூலை ஆங்கிலத்தில் மொழி பெயர்த்தவர். பதிப்பாசிரியராகவும் இருந்துள்ளார். சமணத் தத்துவ அறிஞர் எனவும் போற்றப் படுகிறார்.

திண்டிவனம் அருகில் வீடூரில் பிறந்தார். சமண சமயத்தைச் சேர்ந்தவர். இளம் அகவையிலேயே கல்வியில் நாட்டம் கொண்டவராக இருந்தார். சென்னை கிறித்தவக் கல்லூரியில் இளங்கலை பயின்று மாநிலத்திலேயே முதல் மாணவராகத் தேறி தங்கப் பதக்கம் பெற்றார்.முதுகலைப் பட்டமும் கல்வியியலில் பட்டமும் பெற்றார். தத்துவம்,சமயம்,இலக்கியம் ஆகியவற்றில் ஈடுபாடு கொண்டு அவ்வத்துறை நூல்களைப் படிக்கலானார்.தமிழ், ஆங்கிலம், சமற்கிருதம் ஆகிய மொழிகளில் புலமைப் பெற்றார்.

தொடக்கத்தில் சென்னை கணக்காயர் அலுவலக எழுத்தராகப் பணி புரிந்தார். பின்னர் கீழ்க் காணும் கல்லூரிகளில் தத்துவத் துறை ஆசிரியராகப் பணி புரிந்துள்ளார்.

சக்கரவர்த்தி நயினார் திருக்குறளை ஆங்கிலத்தில் மொழி பெயர்த்தார்.இந்நூல் 'திருக்குறள் வழியில் செய்தி' என்று தமிழிலும் மொழியாக்கம் செய்யப்பட்டுள்ளது.திருக்குறள் சைனக் கவிராச பண்டிதர் உரையை இவர் பதிப்பித்தார். இதுமட்டுமல்லாது நீலகேசி திவாகர வாமன முனிவர் உரை, மேரு மந்திரப் புராண உரை ஆகியவற்றையும் பதிப்பித்தார். நீலகேசிக்கு முதன் முதல் உரையை வெளியிட்டவர் சக்கரவர்த்தி நயினாரே ஆவார்.சமண மதம் பற்றி அறிய விரும்பிய திரு.வி.க.அவர்கள் சக்கரவர்த்தி நயினார் இல்லம் வந்து பாடம் கேட்டார்.

குடந்தைக் கல்லூரியில் பணி புரிந்த போது ஆசிரியர்கள் மாணவர்கள் ஊர்ப்பொதுமக்கள் எனப் பலரிடம் செல்வாக்குடன் விளங்கினார். குடந்தையில் மக்கள் மன்றம் ஒன்றை ஏற்படுத்தினார். டென்னிசு விளையாட்டில் ஆர்வம் கொண்டார். இவரைப் பாராட்டி ஆங்கிலேய இந்திய அரசு இந்தியக் கல்விப் பணி (ஐ.இ.எசு ) என்னும் பட்டத்தையும் இராவ் பகதூர் பட்டத்தையும் வழங்கியது.



</doc>
<doc id="221976" url="https://ta.wikipedia.org/wiki?curid=221976" title="முண்டாசுப்பட்டி">
முண்டாசுப்பட்டி

முண்டாசுப்பட்டி இது 2014ஆம் ஆண்டு வெளியான தமிழ் நகைச்சுவைத் திரைப்படம் ஆகும். இந்தத் திரைப்படத்தை ராம்குமார் இயக்க, விஷ்ணு, நந்திதா உள்ளிட்ட பலர் நடித்துள்ளார்கள். 2011ஆம் ஆண்டு இது ஒரு குறும் திரைப்படமாக வெளியானது என்பது குறிப்பிடத்தக்கது.


2011ஆம் ஆண்டு கலைஞர் தொலைக்காட்சியில் ஒளிபரப்பான நாளைய இயக்குனர் என்ற நிகழ்ச்சியில் இந்தத் திரைப்படம் குறும் படமாக ஒளிபரப்பானது.


</doc>
<doc id="221981" url="https://ta.wikipedia.org/wiki?curid=221981" title="பெர்னான்டோ டி நோரன்கா">
பெர்னான்டோ டி நோரன்கா

பெர்னான்டோ டி நோரன்கா ("Fernando de Noronha") பிரேசிலின் கடற்கரையிலிருந்து தொலைவில் அத்திலாந்திக்குப் பெருங்கடலில் 21 தீவுகளையும் தீவுத்திட்டுக்களையும் உள்ளடக்கிய ஓர் தீவுக்கூட்டம் ஆகும். "பெர்னோ டி லோரோன்கா" என்ற போர்த்துக்கேய வணிகருக்கு பிரேசிலிலிருந்து மரங்களை இறக்குமதி செய்து உதவியமைக்காக போர்த்துக்கேய மன்னர் இத்தீவுக் கூட்டங்களை வழங்கினார்; அதன் காரணமாகவே இத்தீவுக்கூட்டம் இப்பெயரைப் பெற்றது. முதன்மைத் தீவின் பரப்பளவு ஆகவும் மக்கள்தொகை 2012இல் 2,718 ஆகவும் உள்ளன. இப்பகுதி பிரேசிலின் இரியோ கிராண்டு டோ நார்த் மாநிலத்திற்கு அண்மையில் இருந்தபோதும் பெர்னம்புகோ மாநிலத்தின் சிறப்பு நகராட்சி ("distrito estadual") ஆக உள்ளது.

இதன் சுற்றுச்சூழல் முக்கியத்துவத்தைக் கருதி 2001இல் ஐக்கிய நாடுகள் கல்வி, அறிவியல், பண்பாட்டு நிறுவனம் இதனை உலகப் பாரம்பரியக் களமாக அறிவித்தது. இதன் நேர வலயம் ஆண்டு முழுவதும் ஒருங்கிணைந்த அனைத்துலக நேரம்-02:00 ஆகும். ரெசிஃபியிலிருந்து (545 km) வானூர்தி மூலமோ பயணக்கப்பல் மூலமோ அல்லது நதாலிலிருந்து (360 km) வானூர்தி மூலமோ பெர்னான்டோ டி நோரன்காவை அடையலாம். இங்கு வருகை தரும் சுற்றுலாப் பயணிகளிடமிருந்து சுற்றுச்சூழல் காப்புக்கட்டணம் வசூலிக்கப்படுகிறது. 


சுற்றுலா

ஒளிதங்கள்


</doc>
<doc id="221996" url="https://ta.wikipedia.org/wiki?curid=221996" title="ரோக்காசு பவழத்தீவு">
ரோக்காசு பவழத்தீவு

ரோகாசு பவழத்தீவு ("Rocas Atoll") தெற்கு அத்திலாந்திக்குப் பெருங்கடலில் உள்ள, பிரேசிலின் இரியோ கிராண்டு டோ நார்த் மாநிலத்தைச் சேர்ந்த பவளத்தீவு ஆகும். இது நதாலிலிருந்து வடகிழக்கில் ஏறத்தாழ தொலைவிலும் பெர்னான்டோ டி நோரன்கா தீவுக்கூட்டத்திலிருந்து மேற்கே தொலைவிலும் அமைந்துள்ளது. இது எரிமலையிருந்து உருவான பவளப்பாறைகளால் ஆனது. 


</doc>
<doc id="222001" url="https://ta.wikipedia.org/wiki?curid=222001" title="துருவன்">
துருவன்

துருவன் (ஆங்கிலம்; Dhruv), (சமசுகிருதம்: ध्रुव) இந்து சமயம் கூறும் விஷ்ணு புராணம் மற்றும் பாகவத புராணம் ஆகிய புராணங்களில் காணப்படும் ஒரு கதாபாத்திரம். துருவன் உத்தானபாத மன்னனுக்கும் சுநீதிக்கும் பிறந்தவன். உத்தானபாதனின் இரண்டாம் மனைவி சுருசியின் மகன் உத்தமன். உத்தானபாதனுக்கு சுநீதியை விட சுருசி மீதும் உத்தமன் மீதும் அன்பு அதிகம். ஒரு நாள் துருவனை மன்னன் உத்தானபாதன், தன் மடியில் அமர்த்தி முத்தமிட்டான். அதைக் கண்ட சுருசி கோபமடைந்து துருவனை விரட்டி அடித்தாள். துருவனும் அழுதபடி துயரத்துடன் வீட்டை விட்டு வெளியேறி காட்டிற்கு தவமிருக்கச் சென்றான்.

நாரதரின் அறிவுரைப்படி, துருவன் மகா விஷ்ணுவை நோக்கி காட்டில் கடும் தவம் இயற்றினான். ஒரு நாள் விஷ்ணு பகவான் துருவனுக்கு நேரில் காட்சியளித்தார். துருவனை பார்த்து, ”சாதாரண மனிதனும் கடவுளே. ஒவ்வொரு உயிர்களிடத்தில் கடவுள் இருக்கிறார். ஒவ்வொரு மனிதரும் தமது செயலாலும், ஆத்ம ஞானத்தாலும் கடவுளாக முடியும்” என்று உபதேசித்தார். ஆத்ம ஞானம் பெற்ற துருவன் மனமகிழ்வுடன் தவத்தை முடித்து எழுந்து நாடு திரும்பினான்.



</doc>
<doc id="222015" url="https://ta.wikipedia.org/wiki?curid=222015" title="கரீம் பென்சிமா">
கரீம் பென்சிமா

கரீம் மொஸ்தஃபா பென்சிமா ("Karim Mostafa Benzema", திசம்பர் 19,1987) பிரான்சின் காற்பந்தாட்ட வீரர் ஆவார். இவர் பிரான்சியத் தேசிய காற்பந்தணிக்கும் லா லீகாவில் எசுப்பானியக் கழகமான ரியல் மாட்ரிட்டிற்காகவும் ஆடி வருகிறார். முன்னணி தாக்கு வீரராக விளையாடும் இவர் நடுக்கள ஆட்ட வீரராகவும் விளையாடும் திறனுடையவர். "ஆழ்ந்த-திறனுள்ள விளையாட்டாளர்" என்றும் "ஆட்டத்தை முடிப்பவர்" என்றும் பாராட்டப்படுகிறார்.

பென்சிமா பன்னாட்டளவில் பிரான்சிற்காக இளமைக் காலத்திலேயே விளையாடியவர். 17 அகவைக்கு குறைவானர்களுக்கான போட்டிகளில் தொடங்கி 18, 19, 21 அகவையினருக்கான போட்டிகளில் விளையாடியுள்ளார். மூத்தவர்களுக்கான அணியில் முதன்முதலாக மார்ச்சு 2007இல் ஆஸ்திரிய அணிக்கு எதிரான நட்பு ஆட்டத்தில் பங்கேற்றார். தமது முதல் ஆட்டத்திலேயே தமது முதல் பன்னாட்டு கோலை அடித்து அணிக்கு வெற்றி பெற்றுத் தந்தார். பென்சிமா பிரான்சிற்காக ஐரோப்பிய கால்பந்தாட்டப் போட்டியின் 2008 மற்றும் 2012 ஆண்டுப் போட்டிகளில் பங்கேற்றுள்ளார். இந்தப் போட்டிகளில் உருமேனியாவிற்கு எதிராகவும் இத்தாலிக்கு எதிராகவும் நடந்த குழுநிலை ஆட்டங்களில் பங்கேற்றார்.


</doc>
<doc id="222025" url="https://ta.wikipedia.org/wiki?curid=222025" title="சார்ப்-இ-அஸ்ப் நடவடிக்கை">
சார்ப்-இ-அஸ்ப் நடவடிக்கை

சார்ப்-இ-அஸ்ப் நடடிக்கை ("Operation Zarb-e-Azb", உருது : آپریشن ضربِ عضب‎) என்பது பாக்கித்தான் இராணுவத்தால் தீவிரவாதிகளுக்கு எதிராக நடத்தப்படும் இராணுவ நடவடிக்கை ஆகும். "ஸார்ப்-இ-அஸ்ப்" எனும் சொல்லுக்கு "துல்லியமாக வெட்டுதல்" (கூர்மையாக மற்றும் வெட்டுதல் - sharp and cutting) என்று பொருள். இந்நடவடிக்கையானது உஸ்பெக்கிஸ்தான் இஸ்லாமிய இயக்கம், அல் காயிதா, பாக்கித்தானின் டெகரிக்-இ-தாலிபான் மற்றும் பிற இஸ்லாமியத் தீவிரவாதக் குழுக்களுக்கு எதிராக பாக்கிஸ்தானின் வடமேற்குப் பகுதியில் நடக்கு இராணுவ நடவடிக்கையாகும்.

2014 ஆம் ஆண்டு ஜூன் மாதம் 15 ஆம் தியதி இந்த இராணுவ நடவடிக்கைகள் 2014 ஜின்னா பன்னாட்டு வானூர்தி நிலையத் தாக்குதலைத் தொடர்ந்து பதில் நடவடிக்கையாக பாக்கிஸ்தானின் வடக்கு வசீரிஸ்தான் பகுதி மற்றும் ஆப்கானிஸ்தானின் எல்லைப் பகுதியில் தொடங்கப்பட்டது. இந்நடவடிக்கை "பரந்த நடவடிக்கை" (comprehensive operation) எனவும் அழைக்கப்படுகிறது. இந்த இராணுவத் தாக்குதலின் நோக்கம் வடக்கு வசீரிஸ்தான் பகுதியில் ஒளிந்துள்ள உள்நாட்டு மற்றும் வெளி நாட்டுத் தீவிரவாதிகளை ஒழிப்பதாகும். பாக்கிஸ்தானிய இராணுவம் நடத்திய இராணுவத் தாக்குதலில் 2014 ஜூன் 16 காலை வரை 120 தீவிரவாதிகள் கொல்லப்பட்டனர். மேலும் 17 ஜூன் 2014 அன்று நடந்த விமானத் தாக்குதலில் 15 தீவிரவாதிகள் கொல்லப்பட்டனர். 17 ஜூன் 2014 அன்று இதுவரை மொத்தம் 187 தீவிரவாதிகள் கொல்லப்பட்டதாக அறிவிக்கப்பட்டுள்ளது.
ஆப்கானிஸ்தான் எல்கைக்கு அருகேயான தாக்குதலில் பாக்கிஸ்தான் இராணுவத்தைச் சார்ந்த ஆறு வீரர்கள் பலியாகினர் மேலும் மூவர் காயமுற்றனர்.

பாக்கிஸ்தான் இராணுவத் தளபதி "ரஹீல் ஷெரீஃப்" (Raheel Sharif) இலங்கை செல்வதாக திட்டமிடப்பட்டிருந்தது. ஆனால் வடக்கு வஸீரிஸ்தான் பகுதியில் "ஸார்ப்-இ-அஸ்ப் நடடிக்கை" மேற்கொள்ளப்படுவதால், இலங்கைக்கான தனது பயணத்தை ஒத்தி வைத்துள்ளார்.
பாக்கிஸ்தானிய பிரதமர் நவாஸ் ஷெரீஃப் ஆப்கானியப் பிரதமர் ஹமீத் கர்சாயிடம் வடக்கு வஸீரிஸ்தான் தாக்குதலில் தீவிரவாதிகள் தப்பித்து ஆப்கானிஸ்தானுக்குள் பதுங்குவதைத் தவிர்க்கப் பாக்கிஸ்தான் மற்றும் ஆப்கானிஸ்தானுக்கு இடையேயான எல்லையை மூடக் கேட்டுக் கொண்டார்.
இராணுவத்தினர் பயங்கரவாதிகளைத் தாக்குவதற்காக பீரங்கிகள் மற்றும் இதர இராணுவ வாகனங்களையும், வீரர்களையும் தாலிபான்கள் அதிகம் உள்ள இடத்திற்குக் கொண்டு சென்றுள்ளனர். இத்தகைய சூழ்நிலையின் காரணமாக 30,000 அதிகமான மக்கள் வடக்கு வஸீரிஸ்தான் பகுதியின் "மிராலி" (Mirali) நகரிலிருந்து இடம் பெயர்ந்துள்ளனர். இந்த இராணுவ நடவடிக்கையின் காரணமாய் மொத்தம் 92,000 மக்கள் இடம் பெயர்ந்துள்ளனர்.பெரும்பாலானவர்கள் "கைபர்" பகுதியிலுள்ள "பான்னு" மாவட்டத்திற்கு (Bannu district) இடம்பெயர்ந்துள்ளனர்.


</doc>
<doc id="222030" url="https://ta.wikipedia.org/wiki?curid=222030" title="2014 - 2019 இந்திய நடுவண் அரசின் நிருவாகம்">
2014 - 2019 இந்திய நடுவண் அரசின் நிருவாகம்

இந்தியாவில் மே 26, 2014 முதல் நரேந்திர மோதி தலைமையிலான அரசு செயல்படத் தொடங்கியது. பல்வேறு துறைகளில் இவ்வரசின் நிருவாக செயற்பாடுகள் குறித்த தகவல்கள் இக்கட்டுரையில் பதிவுசெய்யப்படுகின்றன.





சூலை 8 அன்று வரவு செலவுத் திட்ட அறிக்கை தாக்கல் செய்யப்பட்டது. இது அமைச்சர் சதானந்த கௌடாவின் முதலாவது தொடர்வண்டிப் போக்குவரத்துக்கான வரவு செலவுத் திட்ட அறிக்கையாகும். முக்கிய அம்சங்கள்:

"நீர்வள அமைச்சகம்" என அழைக்கப்பட்டுவந்த அமைச்சகம், "நீர்வளம், ஆறுகள் வளராக்கம் மற்றும் கங்கை புத்துயிர்ப்பு அமைச்சகம்" எனும் புதிய பெயரினைப் பெற்றது. ஆற்றுநீர் வளத்தைப் பாதுகாக்கும் கொள்கையின் அடிப்படையில் இந்த அமைச்சகத்திற்கு கூடுதல் பொறுப்புகள் வழங்கப்பட்டன.

உச்ச நீதிமன்றம் பிறப்பித்த உத்தரவின்படி, மேற்பார்வைக் குழுவினை அமைக்க ஒன்றிய அரசு ஒப்புதல் தெரிவித்தது. பிரதமர் நரேந்திர மோடி தலைமையில் சூன் 18, 2014 அன்று நடைபெற்ற அமைச்சரவைக் கூட்டத்தில் இந்த முடிவு எடுக்கப்பட்டது.


சூலை 7ஆம் தேதி முதல் ஆகஸ்ட் 14ஆம் தேதி வரை நடைபெற்றது. சூலை 10 அன்று வரவு செலவுத் திட்ட அறிக்கை தாக்கல் செய்யப்பட்டது. சூலை 7 அன்று விலைவாசி உயர்வு, தொடர்வண்டி கட்டணம் உயர்வு போன்றவை தொடர்பாக மக்களவையில் காங்கிரசு கட்சியின் உறுப்பினர்கள் அமளியில் ஈடுபட்டனர்.. சூலை 8 அன்று தொடர்வண்டிப் போக்குவரத்துக்கான வரவு செலவுத் திட்ட அறிக்கை தாக்கல் செய்யப்பட்டது. சூலை 9 அன்று 2013-14ஆம் ஆண்டிற்கான பொருளாதார ஆய்வறிக்கையை நிதியமைச்சர் அருண் ஜெட்லி தாக்கல் செய்தார். சூலை 10 அன்று 2014-15ஆம் ஆண்டிற்கான வரவு செலவுத் திட்ட அறிக்கையை நிதியமைச்சர் அருண் ஜெட்லி தாக்கல் செய்தார்.



</doc>
<doc id="222031" url="https://ta.wikipedia.org/wiki?curid=222031" title="லஷ்கர்-ஏ-இஸ்லாம்">
லஷ்கர்-ஏ-இஸ்லாம்

லஷ்கர்-ஏ-இஸ்லாம் (ஆங்கிலம்: Lashkar-e-Islam, உருது: لشكرِ اسلام‎) (LI அல்லது LeI) என்பதற்கு "இஸ்லாத்தின் படை" எனப் பொருளாகும். இது ஆயுதம் தாங்கிய தீவிரவாத அமைப்பு ஆகும். இது பாக்கிஸ்தானின் பழங்குடியினப் பகுதிகளிலும், கைபர் பகுதிகளிலும் இயங்கி வருகிறது. இவ்வியக்கத்தை "முப்தி முனிர் ஷாகிர்" தொடங்கினார். இவ்வியக்கத்தின் தற்போதையத் தலைவர் "மங்கள் பாக்" ஆவார்.

இந்த இயக்கத்தில் 1,80,000 அதிகமான தன்னார்வலர்கள் இருப்பதாக 2008 ஏப்ரல் 17 அன்று இந்த இயக்கம் அறிவித்தது. இந்த இயக்கம் தனது பெயரை லஷ்கர்-ஏ-இஸ்லாம்" என்பதிலிருந்து "ஜெய்ஷ்-ஏஇஸ்லாமி" என மாற்றிக் கொண்டதாக 2008 ஏப்ரல் 27 ஆம் தியதி அறிவித்தது. ஆனால் இச்செய்தியை உறுதிப்படுத்தப்படவில்லை. வேறு குழுக்கள் இப்பெயரைப் பயன்படுத்தியிருக்கலாம் எனவும் சந்தேகிக்கப்படுகிறது. மேலும் இந்த இயக்கம் "பாஹூர்" பகுதியில் "வாலி ரெஹ்மான்" தலைமையில் செயல்படுகிறது.



</doc>
<doc id="222037" url="https://ta.wikipedia.org/wiki?curid=222037" title="செயின்ட் பீட்டர் மற்றும் செயின்ட் பவுல் தீவுக்கூட்டம்">
செயின்ட் பீட்டர் மற்றும் செயின்ட் பவுல் தீவுக்கூட்டம்

செயின்ட் பீட்டர் மற்றும் செயின்ட் பவுல் தீவுக்கூட்டம் ("Saint Peter and Saint Paul Archipelago", ) அத்திலாந்திக்குப் பெருங்கடலில் நிலநடுக்கோட்டிற்கு அண்மையில் அமைந்துள்ள 15 சிறு தீவுத்திட்டுகளும் பாறைகளும் ஆகும். குறைந்த காற்றுள்ள, உள்ளிட சுறாவளிகள் ஏற்படும் வெப்ப மண்டலங்களிடை கூடுகை மண்டலத்தில் அமைந்துள்ளது. இது பிரேசிலிய மாநிலம் பெர்னம்புகோவின் சிறப்பு நகராட்சியாக விளங்குகிறது. பெர்னான்டோ டி நோரன்கா தீவுக்கூட்டத்திலிருந்து வடகிழக்கே தொலைவிலும் நதால் நகரத்திலிருந்து தொலைவிலும் ஆபிரிக்காவின் மேற்கு கடலோரத்திலிருந்து தொலைவிலும் அமைந்துள்ளது. 

1986இல், இத்தீவுக்கூட்டம் சுற்றுச்சூழல் பாதுகாப்புப் பகுதியாக அறிவிக்கப்பட்டது. 1998 முதல் பிரேசிலிய கடற்படை இங்கு நிரந்தரமான அறிவியல் ஆய்வகத்தை நிர்வகித்து வருகிறது. இந்தத் தீவுகளில் முக்கியமானத் தொழிலாக சூரை மீன் பிடித்தல் இருந்து வருகிறது.


</doc>
<doc id="222050" url="https://ta.wikipedia.org/wiki?curid=222050" title="டிரின்டேடும் மார்ட்டிம் வாசும்">
டிரின்டேடும் மார்ட்டிம் வாசும்

டிரின்டேடும் மார்ட்டிம் வாசும் ("Trindade and Martim Vaz")அத்திலாந்திக்குப் பெருங்கடலின் தென்பகுதியில் அமைந்துள்ள ஓர் தீவுக்கூட்டம் ஆகும். இது தெற்கு பிரேசிலின் இசுபிரிட்டோ சான்டோ மாநிலத்தைச் சேர்ந்தது. இத்தீவுக்கூட்டத்தின் மொத்தப் பரப்பளவு 10.4 கிமீ² (4.0 ச மை) ஆகவும் மக்கள்தொகை 32 (பிரேசிலிய கடற்படையினர்) ஆகவும் உள்ளது. இந்தத் தீவுக்கூட்டத்தில் ஐந்து தீவுகளும் பல பாறைத்திட்டுகளும் உள்ளன. 10.1 கிமீ² (3.9 ச மை) பரப்பளவுள்ள டிரின்டேடு மிகப்பெரிய தீவாகும். இதற்கு கிழக்கே 49 கிமீ (30 மைல்கள்) தொலைவில் 0.3 கிமீ² (30 எக்டேர்கள்) பரப்பளவுள்ள சிறிய மார்ட்டிம் தீவு உள்ளது. 

இந்த தீவுகள் எரிமலையிலிருந்து உருவானவை;மிகவும் கரடுமுரடான நிலப்பரப்பைக் கொண்டவை. தென் டிரின்டேடைத் தவிர பெரும்பாலும் வெற்றிடமாகக் காணப்படுகிறது. இந்தத் தீவுகளை 1502இல் போர்த்துக்கேய தேடலாய்வாளர் எசுடேவாயோ ட காமா கண்டறிந்தார். 1890 முதல் 1896 வரை இதனை ஐக்கிய இராச்சியம் கைப்பற்றியிருந்தது; பின்னர் பிரேசிலுடன் ஏற்பட்ட உடன்பாடு காரணமாக திருப்பியளிக்கப்பட்டது. பிரித்தானியர்கள் கையகப்படுத்திய காலத்தில் இது "தெற்கு டிரினிடாடு" என அழைக்கப்பட்டு வந்தது.


</doc>
<doc id="222052" url="https://ta.wikipedia.org/wiki?curid=222052" title="ராதா ஜெயலட்சுமி">
ராதா ஜெயலட்சுமி

ராதா ஜெயலட்சுமி எனப் பிரபலமாக அழைக்கப்படும் ராதா மற்றும் ஜெயலட்சுமி (இறப்பு: மே 26, 2014) இரட்டையர் இந்திய கருநாடக இசைப் பாடகர்களும் திரைப்படப் பின்னணிப் பாடகிகளும், இசை ஆசிரியைகளும் ஆவர். இவ்விரட்டையர்களில் ஜெயலட்சுமியே பெரும்பாலும் பின்னணிக் குரல் கொடுப்பவர். ஆனாலும் திரையுலகில் இவர் ராதா ஜெயலட்சுமி என்றே அழைக்கப்பட்டார். ராதா இவரது உடன்பிறவா சகோதரி ஆவார். 1950களில் இருந்து இவர்கள் மேடைக் கச்சேரிகளில் இணைந்தே பாடுவார்கள்.

ராதா, ஜெயலட்சுமி ஆகியோர் ஜி. என். பாலசுப்பிரமணியத்தின் பள்ளியில் கருநாடக இசை பயின்றார்கள். 1940கள் முதல் ஜெயலட்சுமி தமிழ், மலையாளம், தெலுங்கு, கன்னட மொழிகளில் பின்னணிப் பாடல்களைப் பாடி வந்தார். 50களில் கே. வி. மகாதேவன், ஜி. ராமநாதன், சுந்தரம் பாலச்சந்தர், போன்ற பல பிரபலமான இசையமைப்பாளர்களின் பாடல்களுக்கு பின்னணிக் குரல் கொடுத்தார்.

குன்னக்குடி வைத்தியநாதனின் இசையில் தெய்வம் திரைப்படத்தில் "திருச்செந்தூரில் போர் புரிந்து" என்ற பாடலை ராதா பாடியிருந்தார். இதுவே இவர் பாடிய ஒரேயொரு திரையிசைப் பாடல் எனக் கருதப்படுகிறது.

இவர்களிடம் கருநாடக இசை பயின்றவர்களில் பிரியா சகோதரிகள் குறிப்பிடத்தக்கவர்கள்.


ராதா ஜெயலட்சுமி இரட்டையர்களில் ஜெயலட்சுமி 2014 மே 26 இல் தனது 82வது அகவையில் சென்னையில் காலமானார்.



</doc>
<doc id="222079" url="https://ta.wikipedia.org/wiki?curid=222079" title="திரிசங்கு">
திரிசங்கு

திரிசங்கு (Trishanku),அயோத்தியைத் தலைநகராகக் கொண்ட சூரிய வம்சத்து மன்னர் திரியருனியின் மகன். இயற்பெயர் சத்தியவிரதன். தருமநெறிப்படி வாழாத சத்திய விரதன் மீது கோபம் கொண்ட மன்னர் திரியருனி வசிட்டரின் ஆலோசனைப்படி சத்தியவிரதனை நாடு கடத்தினார். சத்தியவிரதன் காட்டை வாழ்ந்து வந்தான்.

சில ஆண்டுகள் கழித்து மன்னர் திரியருனி வன வாழ்வு மேற்கொள்ளக் காட்டிற்குச் சென்ற நிலையில், நாட்டில் அநீதியும், பன்னிரண்டு ஆண்டுகள் பஞ்சமும் தலைவிரித்தாடியது. அப்போது விசுவாமித்திரர் குடும்பத்தை விட்டு, கடற்கரையில் கடுந்தவம் மேற்கொண்டிருந்தார். நாட்டில் வாழ்ந்து கொண்டிருந்த விசுவாமித்திரரின் மனைவி மக்கள் பட்டினியால் வாடிக்கொண்டிருந்ததை அறிந்த சத்தியவிரதன், அவர்களுக்கு உணவு அளித்து அடைக்கலம் கொடுத்தான்.

ஒரு நாள் சத்தியவிரதன் தன்னை நாடு கடத்த காரணமாக இருந்த வசிட்டரின் பசுவைக் கவர்ந்து கொன்று, அதன் இறைச்சியை விசுவாமித்திரரின் மனைவி மக்களுக்கும் கொடுத்துத் தானும் உண்டான். இதனால் கோபம் கொண்ட வசிட்டர், தகப்பனின் கோபம், பசுவைக் கொன்றது மற்றும் பசு இறைச்சியை உண்டது என்ற மூன்று பாவங்களுக்காகத் திரிசங்கு (மூன்று பாவங்களைச் செய்தவன்) என்ற பெயருடன் சண்டாளனாக விளங்குவாய் எனச் சத்தியவிரதனுக்கு சாபமிட்டார்.

தவ வாழ்வு முடித்துத் திரும்பி வந்த விசுவாமித்திரர், பஞ்சகாலத்தில் தன் மனைவி மக்களை ஆதரித்த சத்தியவிரதனுக்கு அவன் விருப்பப்படியே, மானிட உடலுடனேயே சொர்க்கம் செல்ல அருளினார். ஆனால் மனித உடலுடன் சொர்க்கத்திற்கு வரும் திரிசங்குவை இந்திரன் தடுத்து நிறுத்தியதால், விசுவாமித்திரர், பூமிக்கும் சொர்க்கத்திற்கும் நடுவில் திரிசங்குவிற்குத் தனி சொர்க்கம் அமைத்துக் கொடுத்தருளினார்.
இதனால்தான் இரண்டும் கெட்டான் மனநிலையில் இருப்பவர்களைத் "திரிசங்கு நிலையினர்" என்று அழைக்கும் வழக்கம் உள்ளது.

திரிசங்குவின் கதை, இராமாயணம், பாலகாண்டத்தில் இராமருக்கு விசுவாமித்திரர் கூறுவதாக அமைந்துள்ளது.


</doc>
<doc id="222093" url="https://ta.wikipedia.org/wiki?curid=222093" title="தி பார்க், சென்னை">
தி பார்க், சென்னை

தி பார்க், சென்னை ("The Park Chennai") சென்னையில் அண்ணா மேம்பால சந்திப்பிற்கு அருகிலுள்ள ஐந்து நட்சத்திர விடுதியுடன் கூடிய உணவகம் ஆகும்.மே 15, 2002 ல் திறக்கப்பட்ட இந்த விடுதி ஏபிஜே சுரேந்திர குழுவிற்கு சொந்தமானது. இந்த விடுதிக்கான முதலீடு 1000 மில்லியன் ரூபாய் ஆகும். 

1940 முதல் செயல்பட்டுவந்த ஜெமினி ஸ்டூடியோஸ் இருந்த இடத்தில் பார்க் ஹோட்டல் கட்டப்பட்டுள்ளது. தமிழ் திரைப்படங்களை உருவாக்கி வந்த 1940 இல் தீக்கிரையாகி ஏலத்திற்கு வந்த மோஷன் பிக்சர்ஸ் ஸ்டுடியோவை எஸ்.எஸ்.வாசன் ஏலத்தில் வாங்கி மறுகட்டுமானம் செய்து ஜெமினி ஸ்டூடியோசை நிறுவினார். அவ்வளாகத்தின் ஒருபுறத்தில் 1990ல் கட்டப்பட்ட இரு கட்டிங்களில் ஒன்றை, கொல்கத்தாவினை மையமாக கொண்டு செயல்பட்ட பார்க் ஹோட்டல்களின் குழுமம் 21-ம் நூற்றாண்டின் தொடக்கத்தில் வாங்கி ஐந்து நட்சத்திர விடுதியாக உருவாக்கியது. இவ்விடுதி மே 15, 2002-ல் திறக்கப்பட்டது. அதே ஆண்டில் மற்றொரு கட்டிடம் இந்தியன் வங்கியால் 930 மில்லியன் ரூபாய்க்கு ஏலம் விடப்போவதாக முடிவெடுக்கப்பட்டது. 

2010-ஆம் ஆண்டு, மாநகராட்சிக்குச் சொந்தமான இடத்தில் ஹோட்டலின் சுற்றுச்சுவர் மற்றும் நீரூற்றுக்களைக் கட்டியதற்காக சென்னை மாநகராச்சியுடன் சட்ட ரீதியான பல பிரச்சினைகளை சந்திக்க நேர்ந்தது. 

போட்டிக் உணவகத்தின் கலைச் சாயலுடன் கட்டப்பட்டுள்ள இந்த விடுதியில் மொத்தம் எட்டு அடுக்குமாடிக்கட்டிடங்களில் 214 அறைகள் உள்ளன. இதில் 127 உயர்வசதியுடைய அறைகள் 31 மதிப்பு கூட்டப்பட்ட அறைகள், 41 குடியிருப்பு அறைகள், 6 சிறிய அறைகள், 5 உயர்ரக அறைகள், 3 முதன்மைத் தன்மையுடைய அறைகள் மற்றும் 1 குடியரசுத்தலைவர் அறையும் அடங்கும். உணவு வசதிகள் கொண்ட தாய் உணவு விடுதி “லோட்டஸ்” என்ற பெயருடன் இயங்கி வருகிறது. இத்துடன் 601 மதுபான அருந்தகம், பாஸ்டா-சாக்கோ மதுபான அருந்தகம் மற்றும் அக்வா உணவகமும் இவ்விடுதியின் எட்டாவது மாடியில் உள்ளன. நகரத்திலுள்ள தோல் தொழிற்சாலைகளை கௌரவப்படுத்தும் வகையில் அங்குள்ள ஒரு மதுபான அருந்தகத்திற்கு லெதர் பார் எனப்பெயரிட்டுள்ளனர். இவ்விடுதியில் வணிகவளாகமும் உள்ளது. 

ஹோட்டலில் சிறிய அளவில் பொதுக்கூட்டங்கள் நடைபெறுவதற்கென மூன்று பொதுக்கூட்ட மண்டபங்கள் உள்ளன. அவை, சான்சரா, சந்திரா மற்றும் சூரியா. இவை ஒவ்வொன்றிலும் ஒரே நேரத்தில் 500 பேர் கூடலாம்.

2006 ஆம் ஆண்டு, இதன் உணவக உணவு விலைப் பட்டியலின் மூலம் இந்தியாவின் முதல் பத்து விலையுயர்ந்த உணவகங்களில் ஒன்றாக தேர்வு செய்யப்பட்டது.


</doc>
<doc id="222098" url="https://ta.wikipedia.org/wiki?curid=222098" title="ஜன்னா">
ஜன்னா

ஜன்னா (ஆங்கிலம்:"Janna", கன்னடம் : ಮಹಾಕವಿ ಜನ್ನ) புகழ் பெற்ற கன்னடப் புலவர்களுள் ஒருவர். இவர் பதின்மூன்றாம் நூற்றாண்டில் வாழ்ந்தவர். ஹோய்சள அரசன் இரண்டாம் வீர பள்ளாளானின் அரசவையில் இருந்தவர். அமைச்சராகப் பணியாற்றிய காலத்தில் பல கோயில்களைக் கட்டியவர். கவிச்சக்கரவர்த்தி என்ற பட்டத்தைப் பெற்றவர். ’யசோதரா சரித்ரே’, ’அனந்தநாத புராணம்’ ஆகியவை இவரின் ஆக்கங்களுள் குறிப்பிடத்தக்கன. ஜைன மதம் தொடர்பான கருத்துகளைத் தம் பாடல்களில் வெளிப்படுத்தியவர். அனுபவ முகுரா என்ற காதல் நூலையும் இயற்றியவர். கேசிராஜா என்ற இலக்கண அறிஞரும், மல்லிகார்ஜுனா என்ற எழுத்தாளரும் இவரது உறவினர்கள் ஆவர்.


</doc>
<doc id="222102" url="https://ta.wikipedia.org/wiki?curid=222102" title="இலங்கையில் முஸ்லிம்களுக்கு எதிரான தாக்குதல்கள், 2014">
இலங்கையில் முஸ்லிம்களுக்கு எதிரான தாக்குதல்கள், 2014

இலங்கையில் முஸ்லிம்களுக்கு எதிரான 2014 கலவரங்கள் இலங்கையின் தென்-மேற்குப் பகுதியில் களுத்துறை மாவட்டத்தில், அளுத்கமை, பேருவளை, மற்றும் தர்கா நகர் ஆகிய இடங்களில் 2014 சூன் மாதத்தில் முஸ்லிம்களுக்கு எதிராக சமய மற்றும் இன ரீதியாக பெரும்பான்மை கடும்போக்கு சிங்களப் பௌத்தர்களினால் நடத்தப்பட்ட தாக்குதல்கள் ஆகும். இத்தாக்குதல்களில் குறைந்தது நால்வர் கொல்லப்பட்டு 80 இற்கும் அதிகமானோர் காயமடைந்தனர். முஸ்லிம்களின் வீடுகள், வணிக நிறுவனங்கள், தொழிற்சாலைகள், பள்ளிவாசல்கள் ஆகியன தாக்கப்பட்டு தீக்கிரையாக்கப்பட்டன. நூற்றுக்கும் அதிகமானோர் வீடுகளை இழந்தனர். பொது பல சேனா என்ற கடும்போக்கு பௌத்த அமைப்பினர் சோனகர்களுக்கு எதிராக நடத்திய ஆர்ப்பாட்டங்களை அடுத்து கலவரம் வெடித்தது.

2012 ஆம் ஆண்டு முதல் இலங்கையின் சிறுபான்மையினமான முஸ்லிம்களுக்கு எதிராக பௌத்த பெரும்பான்மையினத்தவரால் தாக்குதல்கள் நடத்தப்பட்டு வருகின்றன. கடும்போக்குக் கொள்கையுள்ள பொது பல சேனா என்ற பௌத்த அமைப்பு இலங்கையின் தெற்குப் பகுதியில் முஸ்லிம்களுக்கு எதிராகப் பரப்புரைகள் செய்து வருகின்றது.

2014 சூன் 11 இல் பொசன் பூரணை நாளன்று குருந்துவத்தை சிறீ விஜயராம கோயிலின் பிரதம குருவும் அவரது வாகன ஓட்டியும் தர்கா நகரைச் சேர்ந்த சில முசுலிம் இளைஞர்களினால் தாக்கப்பட்டதாக குற்றம் சாட்டப்பட்டது. இத்தாக்குதலைக் கண்டித்து அன்று மாலை குருமார் உட்பட சில பௌத்தர்கள் அளுத்கமை நகரில் ஆர்ப்பாட்டங்களில் ஈடுபட்டதை அடுத்து அங்கு இரு இனத்தவரிடையேயும் முறுகல் நிலை ஏற்பட்டது. இவ்வார்ப்பாட்டம் வன்முறைகளில் முடிந்தது. பௌத்தக் கும்பல் ஒன்று முஸ்லிம்களுக்கு சொந்தமான கடைகளை சூறையாடி தீயூட்டின. ஆர்ப்பாட்டக்காரருக்கு எதிராக காவல்துறையினர் கண்ணீர் புகை குண்டுகளை எறிந்து அவர்களைக் கலைத்தனர்.
2014 சூன் 15 இல் பொதுபல சேனா அமைப்பு அளுத்கமை, பேருவளை, தர்காநகர் பகுதிகளில் ஆர்ப்பாட்டப் பேரணிகளை நடத்தியது. அளுத்கமையில் நடைபெற்ற கூட்டத்தில் பெருந்திரளான சிங்களவர்கள் கூடியிருந்த ஒரு கூட்டத்தில் உரையாற்றிய பொதுபல சேனா அமைப்பின் தலைவர் கலகொட அத்தே ஞானசாரர், இந்நாட்டில் சிங்களக் காவல்துறையினரும், சிங்கள இராணுவத்தினருமே சேவையாற்றுகின்றனர். இன்று முதல் மரக்காலயரோ (முஸ்லிம்) அல்லது ஒரு பறையரோ ஒரு சிங்களவரைத் தாக்கினால், அது அவர்களது முடிவாக இருக்கும்," என கூட்டத்தினரின் பலத்த கரகோசத்தின் மத்தியில் எச்சரித்தார்.

ஆர்ப்பாட்டக் கூட்டத்தை அடுத்து பொதுபல சேனாவினர் முஸ்லிம்களுக்கு எதிராகக் கோசமிட்டவாறு பேரணிகளை நடத்தினர். முஸ்லிம் வீடுகள், மற்றும் ஒரு பள்ளிவாசல் மீது கற்கள் எறியப்பட்டன. பேருந்துகளில் இருந்து முஸ்லிம்கள் வெளியேற்றப்பட்டு தாக்கப்பட்டார்கள். முஸ்லிம்களின் கடைகளும் வீடுகளும் பௌத்தக் கும்பல்களினால் எர்க்கப்பட்டு சூறையிடப்பட்டன. பேருவளையிலும் கலவரங்கள் இடம்பெற்றன. அச்சத்தினால் வீடுகளில் இருந்து முஸ்லிம்கள் வெளியேறினர். காவல்துறையினர் அவர்கலுக்கு உதவவில்லை என உள்ளூர் வாசிகள் செய்தியாளர்களுக்குக் கூறினர்.

அளுத்கமையில் வெலிப்பிட்டி பள்ளிவாசலில் காவலுக்கு இருந்த மூன்று முசுலிம் இளைஞர்கள் 2014 சூன் 16 அதிகாலையில் வாகனத்தில் வந்திருந்த சிலரால் சுட்டுக் கொல்லப்பட்டனர். இரண்டு நாட்களில் 80 பேருக்கு மேல் காயமடைந்தனர். காவல்துறையினர் ஒருவரும் காயமடைந்தார். செய்தி சேகரிக்கச் சென்ற ஊடகவியலாளர்களும் தாக்கப்பட்டு அவர்களின் படக்கருவிகள் சேதமாக்கப்பட்டன.

2014 சூன் 17 அன்று மாவனெல்லை நகரில் பொதுபல சேனா அமைப்பினால் ஒழுங்கு செய்யப்பட்ட ஆர்ப்பாட்டக் கூட்டம் ஒன்றுக்கு நீதிமன்றம் தடை உத்தரவு பிறப்பித்தது.

காவல்துறையினர் அளுத்கமையில் 2014 சூன் 15 மாலை 6:45 மணிக்கும், பேருவளையில் இரவு 8:00 மணிக்கும் ஊரடங்கு உத்தரவைப் பிறப்பித்தனர். பாதுகாப்புக்காக மேலதிகமாக இராணுவத்தினர் அங்கு குவிக்கப்பட்டனர். உள்ளூர் பாடசாலைகள் மூடப்பட்டிருந்தன. 

பொலிவியாவில் ஜி77 உச்சிமாநாட்டில் கலந்துகொள்ள சென்றிருந்த இலங்கை சனாதிபதி மகிந்த ராசபக்ச, அமைதி காக்கும் வண்ணம் அங்கிருந்து அறிக்கை கொடுத்திருந்தார். தகுந்த விசாரணை மேற்கொள்ளப்படும் என்றும அவர் உறுதியளித்தார். நாட்டில் சமயக் குழுக்களுக்கிடையே அமைதியின்மையை ஏற்படுத்தக்கூடிய செய்திகளை குறிப்பாக கலவரம் பற்றிய செய்திகளை வெளியிட வேண்டாம் என உள்ளூர் ஊடகங்களுக்கு அரசு அறிவுறுத்தியது.

இந்தத் தாக்குதல்கள் குறித்து தனது கவலையினை ஐக்கிய நாடுகள் மனித உரிமைகள் ஆணையர் நவநீதம் பிள்ளை வெளியிட்டார்.. அமெரிக்கத் தூதுவர் வெளியிட்ட அறிக்கையில் முஸ்லிம்களுக்கு எதிரான வன்முறைகளை நிறுத்த அரசு நடவடிக்கை எடுக்க வேண்டும் எனக் கேட்டுக் கொண்டார். கனேடிய அரசும் இதற்குக் கண்டனம் தெரிவித்துள்ளது. இந்நிலைமை காரணமாக அவுஸ்திரேலியா தனது குடிமக்களுக்கு புதிய பயண ஆலோசனையை வழங்கியது. கத்தார், குவைத், பாக்கித்தான், ஈரான், அப்கானித்தான், மலேசியா ஆகிய நாடுகள் இது தொடர்பில் நேரடியாகத் தலையிடுவதாக உறுதியளித்துள்ளன. முஸ்லிம்களுக்கெதிரான வன்முறைகளை நிறுத்துமாறும், அது தவறும் பட்சத்தில் இலங்கைக்கான தமது விசா வழங்கல் முறையில் மாற்றம் கொண்டு வருவதாகவும் வங்காளதேசம், ஈரான், இராக், எகிப்து, இந்தோனேசியா, குவைத், மலேசியா, மாலைத்தீவுகள், நைஜீரியா, பாக்கித்தான், பலத்தீன், துருக்கி, ஐக்கிய அரபு அமீரகம், சவூதி அரேபியா, கத்தார் ஆகிய நாடுகள் கொழும்பிலுள்ள தமது தூதரகங்களினூடாக இலங்கை அரசாங்கத்தை எச்சரித்துள்ளதுடன் அவற்றிற் சில நாடுகள் இந்நடவடிக்கையினால் மத்திய கிழக்கில் இலங்கையர் தொழில் வாய்ப்புப் பெறுவதில் தாக்கமேற்படுத்துவதுடன் இலங்கையின் பொருளாதாரத்தில் மிகப் பெரும் பாதிப்பை ஏற்படுத்தும் என்பதையும் சுட்டிக் காட்டியுள்ளன. 

முக்கிய எதிர்க் கட்சியான ஐக்கிய தேசியக் கட்சி இக்கலவரத்தைக் கண்டித்துள்ளதோடு, வன்முறைகளை ஆளும் ஐக்கிய மக்கள் சுதந்திரக் கூட்டணியே தூண்டி விடுவதாகக் குற்றம் சாட்டியது. முஸ்லிம்கள் மீது நடத்தப்பட்ட தாக்குதல்கள் முற்கூட்டியே திட்டமிடப்பட்டு, வேண்டுமென்றே மேற்கொள்ளப்பட்ட தாக்குதல்களாகத் தோன்றுகின்றன என தமிழ்த் தேசியக் கூட்டமைப்பின் தலைவர் இரா. சம்பந்தன் சூன் 16 இல் விடுத்த அறிக்கையில் தெரிவித்திருந்தார். பல சமய, சமூகத் தலைவர்களும் இத்தாக்குதல்களைக் கண்டித்து அறிக்கை வெளியிட்டனர். தமிழ்த் தேசியக் கூட்டமைப்பின் மட்டக்களப்பு மாவட்ட பாராளுமன்ற உறுப்பினர் அரியநேத்திரன் இக்கலவரத்தைக் கண்டித்ததுடன் இது அளுத்கமையுடன் மாத்திரம் நின்று விடுமெனத் தாம் கருதவில்லையெனத் தெரிவி்த்தார்.

தமிழகத்தின் தலைநகர் சென்னையில் சூன் 17 அன்று முஸ்லிம் அமைப்புகள் கண்டன ஆர்ப்பாட்டங்கள் நடத்தின. அத்துடன் இந்தியாவின் மத்திய அரசாங்கம் இது தொடர்பில் நேரடியாகத் தலையிட வேண்டுமென்று விடுதலைச் சிறுத்தைகள் கட்சியின் தலைவர் திருமாவளவன் கூறியுள்ளார். இலங்கை முஸ்லிம்களுக்கு எதிரான நடவடிக்கைகள் நிறுத்தப்படாத வரை இலங்கையின் விமான சேவைகளான ஸ்ரீ லங்கன் ஏர்லைன்சு, மிகின் லங்கா ஆகியவற்றை புறக்கணிப்பதுடன், இலங்கையில் இருந்து இறக்குமதி செய்யப்படும் பொருட்களையும் புறக்கணிப்பது என்று தமிழ்நாடு தவ்ஹீத் ஜமாத், குவைத் மற்றும் மஸ்கட் மண்டலங்கள் தீர்மானம் நிறைவேற்றின.

அளுத்கமை சம்பவம் தொடர்பாக இலங்கை அரசில் அங்கம் வகிக்கும் இலங்கை முஸ்லிம் காங்கிரஸ் தலைவரும் நீதி அமைச்சருமான ரவூப் ஹக்கீம் கருத்துத் தெரிவிக்கையில், "அரசாங்கம் பன்னாட்டு ரீதியில் ஒரு நெருக்கடியான காலகட்டத்தில் இருக்கும் தருணத்தில் இச்சம்பவத்தை வைத்துக்கொண்டு அரசை இக்கட்டான சூழ்நிலைக்குத்தள்ளி சந்தர்ப்பவாத அரசியலை செய்வதற்கு ஸ்ரீலங்கா முஸ்லிம் காங்கிரஸ் தயாரில்லை. எனினும் அளுத்கம சம்பவம் தொடர்பாக அரசாங்கம் எடுக்கும் பதில் நடவடிக்கைகள் குறித்து எமது கட்சி உன்னிப்பாக அவதானித்துக் கொண்டிருக்கிறது” எனத் தெரிவித்தார்.




</doc>
<doc id="222104" url="https://ta.wikipedia.org/wiki?curid=222104" title="குறிப்பெயர் (மேலாண்மை)">
குறிப்பெயர் (மேலாண்மை)

குறிப்பெயர் (ஆங்கிலம்:Code name)அல்லது மறைப்பெயர் (ஆங்கிலம்:cryptonym) முறை என்பது ஒரு சொல் அல்லது பெயராகும். அந்த குறிப்பிட்ட சொல் அல்லது பெயரானது, பல நேரங்களில், முறைமுகமாக வேறொரு பெயரையோ, சொல்லையோ, ஒரு நபரையோ அல்லது திட்டப்பணியையோக் குறிக்கிறது. இக்குறிபெயரானது, அதிக அளவில் முதலில் இராணுவத்தில் இரகசியம் காக்க வேண்டியும், ஒற்றாடலுக்கும் பின்பற்றப் படுகிறது. நாளடைவில் வணிக நிறுவனங்களும், தங்களது திட்டப்பணிகளின் போட்டி நோக்கத்திற்காகவும், இரகசியம் காக்க வேண்டியும், சந்தைப்பெயரை முடிவு செய்யாத வணிகச் சூழ்நிலைகளிலும் பின்பற்றத் தொடங்கினர்.





</doc>
<doc id="222107" url="https://ta.wikipedia.org/wiki?curid=222107" title="பெட்ரோ ஆல்வாரெசு காப்ரால்">
பெட்ரோ ஆல்வாரெசு காப்ரால்

பெத்ரோ ஆல்வாரெசு காப்ரால் ("Pedro Álvares Cabral",1467 அல்லது 1468 – ஏறத்தாழ 1520) போர்துகேய பெருமகன், படைத்துறை ஆணைத்தலைவர், கடலோடி மற்றும் தேடலாய்வாளர் ஆவார். இவரே பிரேசிலைக் கண்டுபிடித்ததாகக் கருதப்படுகிறார். தென் அமெரிக்காவின் வடகிழக்கு கடற்கரையை முதன்முதலில் முழுமையாக தேடலாய்ந்த பெத்ரோ இதனை போர்த்துக்கல்லிற்கு உரிமை கோரினார். காப்ராலின் இளமையைப் பற்றி சரியானத் தரவுகள் கிடைக்காதபோதும் இவர் ஓர் சிறிய கோமகன் குடும்பத்திலிருந்து வந்தவர் என்றும் நல்ல கல்வியைப் பெற்றவர் என்றும் அறியப்படுகிறது. 1500இல் வாஸ்கோ ட காமாவின் கண்டுபிடிப்பை அடுத்து இந்தியாவிற்கு செல்லத் தேர்ந்தெடுக்கப்பட்டார். அப்பயணத்தின் நோக்கமாக மதிப்புள்ள நறுமணப் பொருட்களுடன் திரும்புவதும் இந்தியாவுடன் வணிகத் தொடர்பை நிலைநிறுத்துவதுமாக இருந்தது. அராபியர், துருக்கியர்கள் மற்றும் இத்தாலியர்களின் ஏகபோக உரிமைக்கு மாற்றாக இந்த ஏற்பாட்டை போர்த்துக்கல் கருதியது. 1497இலேயே, வாஸ்கோ ட காமாவின் கடற்பயணத்தின்போதே, தென்அத்திலாந்திக்குப் பெருங்கடலின் மேற்கே நிலப்பரப்பின் அறிகுறிகள் கண்டுபிடிக்கப்பட்டிருந்த போதும் காப்ரால் தான் முதன்முதலாக நான்கு கண்டங்களையும் தொட்ட முதல் கப்பற் தலைவராக கருதப்படுகிறார். இவரது தேடல் பயணம் ஐரோப்பா, ஆப்பிரிக்கா, அமெரிக்காக்கள், மற்றும் ஆசியாவை இணைத்தது.

13 கப்பல்களைக் கொண்ட இவரது கப்பற்தொகுதி மேற்கு அத்திலாந்திக்குப் பெருங்கடலில் நீண்ட தொலைவு சென்று, காப்ரால் பெரிய தீவு என எண்ணிய நிலப்பரப்பில் கால் பதித்தனர். டோர்டெசிலாசு உடன்பாட்டின்படி இது போர்த்துக்கல்லின் அரைக்கோளத்தில் இருந்ததால் இந்த நிலப்பரப்பை போர்த்துக்கல்லின் முடியாட்சிக்கு உரியதாக கோரினார். இந்த கடற்கரையை ஆராய்ந்த பின்னர் பரந்த நிலப்பரப்பு ஓர் கண்டமாக இருக்கலாமென கருதிய காப்ரால் ஒரு கப்பலை போர்த்துக்கலிற்கு திருப்பி அனுப்பி மன்னருக்கு புதிய நிலப்பரப்பினைக் குறித்து தெரியப்படுத்தினார். இந்த கண்டம் தான் தென் அமெரிக்கா மற்றும் அவர் உரிமை கோரிய நிலப்பரப்புதான் பிரேசில். இந்த நிலப்பரப்பினை ஆராய்ந்த பிறகு தங்கள் தேவைகளை நிரப்பிக்கொண்டு இந்தியாவை அடைய கிழக்கு நோக்கி கப்பற்தொகுதி பயணித்தது.

தென் அத்திலாந்திக்கு பெருங்கடலில் ஏற்பட்ட சுறாவளியால் பல கப்பல்கள் சேதமடைந்தன; மீதமிருந்த ஆறு கப்பல்களுடன் கோழிக்கோடு செல்லும் வழியில் மொசாம்பிக் கடற்பகுதியை எட்டியது. போர்த்துக்கல்லின் இந்த முயற்சி தங்கள் வாழ்வாதாரத்தை பாதிக்கும் என எண்ணிய அராபிய வணிகர்கள் இந்துக்களையும் இசுலாமியரையும் தூண்டி இக்கப்பற்தொகுதியை தாக்கினர். போர்த்துக்கேய கப்பற்தொகுதிக்கு பலத்த சேதமும் உயிரிழப்பும் ஏற்பட்டது. இதனால் கோபமுற்ற காப்ரால் அராபிய கப்பற்தொகுதி கொள்ளையிட்டும் எரித்தும் பழி தீர்த்துக் கொண்டார். எதிர்பாராது தாக்குதல் நடத்திய கோழிக்கோடு நகர அரசின் மீதும் தாக்குதல் நடத்தினார். கோழிக்கோட்டிலிருந்து கொச்சி சென்று அதன் மன்னருடன் நட்பு ஏற்படுத்திக் கொண்டார். கொச்சியிலிருந்து நறுமணப் பொருட்களுடன் ஐரோப்பா திரும்பினார். கப்பல்களையும் நபர்களையும் இழந்து வந்தபோதும் காப்ராலின் பயணம் வெற்றி அடைந்ததாகவே போர்த்துக்கல் கருதியது. நறுமணப் பொருட்களின் விற்பனையால் கிடைத்த கூடுதலான இலாபம் போர்த்துக்கல் மன்னரின் நிதி நிலைமையை வலுப்படுத்தியது. மேலும் அமெரிக்காக்களிலிருந்து தூரக்கிழக்கு வரையிலான போர்த்துக்கல் பேரரசு நிறுவப்பட அடிக்கலாக அமைந்தது.

காப்ரால் பிற்காலத்தில் மன்னருடன் ஏற்பட்ட பிணக்கினால் ஓய்வான தனி வாழ்க்கை வாழலானார். இவரது சாதனைகளும் 300 ஆண்டுகளுக்கு மேலாக அறியப்படாமல் போயின. 19வது நூற்றாண்டில் பிரேசில் விடுதலை பெற்ற பிறகே இவரைக் குறித்த குறிப்புகள் தேடி அறியப்பட்டன. பிற்கால கடல் தேடலாய்வாளர்களால் இவரது புகழ் மங்கினாலும் கண்டுபிடிப்புக் காலத்தின் முக்கிய நபராகக் கருதப்படுகிறார்.


</doc>
<doc id="222114" url="https://ta.wikipedia.org/wiki?curid=222114" title="அளுத்கமை">
அளுத்கமை

அளுத்கமை ("Aluthgama", , அளுத்கம) என்பது இலங்கையின் மேற்கு மாகாணத்தில் களுத்துறை மாவட்டத்தில் அமைந்துள்ள ஒரு கரையோர நகரம் ஆகும். தலைநகர் கொழும்பில் இருந்து இந்நகரம் 95 கிமீ தூரத்தில் கொழும்பு-காலி வீதியில் அமைந்துள்ளது. இலங்கையின் சுற்றுலாத் துறைக்கு இந்நகரம் பேர் போனது.

கொழும்பில் இருந்து மாத்தறை நோக்கி செல்லும் தொடருந்துகள் அளுத்கமை தொடருந்து நிலையம் ஊடாக செல்லுகின்றன.



</doc>
<doc id="222122" url="https://ta.wikipedia.org/wiki?curid=222122" title="ஜார்ஜ் ஸ்டின்னி">
ஜார்ஜ் ஸ்டின்னி

ஜார்ஜ் ஸ்டின்னி ஜூனியர் (George Stinney) (அக்டோபர் 21, 1929 - ஜூன் 16, 1944) என்ற சிறுவன்தான் 20ஆம் நூற்றாண்டில் மரண தண்டனை விதிக்கப்பட்ட சிறிய வயது சிறுவன் ஆகும். அவனின் 14ஆம் வயதில் நீதிமன்றத்தால் குற்றவாளி என்று நிருபிக்கப்பட்டு தண்டனை வழங்கப்பட்டது. இவன் ஒரு ஆப்பிரிக்க அமெரிக்க கருப்பின சிறுவன் ஆகும்.

அமெரிக்க நாட்டின் தென் கரோலினா மாகாணத்தில் வாழ்ந்துவந்த சிறுவன் தான் ஜார்ஜ் ஸ்டின்னி ஜூனியர் என்பவன். இவன் அமெரிக்க வெள்ளை இன குழந்தைகள் இருவரை (பின்னீகர்(11), மேரி எம்மா தாமஸ்(8) கொலை செய்ததாக குற்றம் சாட்டப்பட்டான். 1944 மார்ச் 24ஆம் தேதி கைது செய்யப்பட்டான். ஜார்ஜ் கைது செய்யப்பட்டான்இதற்க்கு உடல் ஆதாரங்கள் எதுவும் கிடைக்கவில்லை. ஆனால் சூழ்நிலை ஆதாரங்களை மட்டுமே ஆதாரங்களாக எடுத்துக்கொண்டு நீதிபதி ஜூரி என்பவர் தீர்ப்பளித்தார். இந்த வழக்கு 3 மணி நேரமே நடந்தது, அதற்க்கு நீதிபதி 10 நிமிடத்தில் தனது கருத்தைத் தெரிவித்தார். அதன்பின் ஜார்ஜ் ஸ்டின்னி ஜூனியருக்கு மின்சார நார்காலி மூலம் தண்டனை நிறைவேற்றப்பட்டது.
ஜார்ஜ் ஸ்டின்னி ஜூனியர் உண்மையிலேயே குற்றவாளியா என்று யாரும் கேள்வி கேட்க தயாராக இல்லை. வரலாற்றில் நடந்த மோசமான தண்டனையாக இது கருதப்படுகிறது. அவன் இறப்பை "இது ஒரு மோசமான நீதித்துறையின் வழிகாட்டல்" என்று கூறுகிறார்கள். அதன் பின்னர் அவனின் குடும்ப உறுப்பினர்கள் ஊரைவிட்டு வெளியேற்றப்பட்டனர்.

1944-ஆம் ஆண்டு மார்ச் மாதம் 23-ஆம் தேதி ஜார்ஜ் ஸ்டின்னி ஜூனியர், இரண்டு அமெரிக்க வெள்ளை இனக் குழந்தைகளைக் கொலைக் குற்றச்சாட்டில் சந்தேகத்தின் பேரின் கைது செய்யப்பட்டான். இரண்டு வெள்ளை இனக் குழந்தைகள் புகைவண்டி பாதையருகில் விளையாடிக்கொண்டிருந்தனர். அவர்களிடம் ஜார்ஜின் தங்கை கேதரீனா பேசன் பூ ஒன்று கேட்டுள்ளார்; அவர்கள் கொடுக்கவில்லை அதன்பின் என்ன நடந்தது என்று தெரியவில்லை; ஆனால் அடுத்தநாள் பக்கத்திலிருந்த சேற்று நீர் நிறைந்த ஒரு பள்ளத்தில் இரு வெள்ளை இன குழந்தைகளௌடைய உடல்களும் கிடைத்தது. 

ஜார்ஜ் ஸ்டின்னி குற்றம் சாட்டப்பட்டபின் அவனுடய தந்தை வேலையிலிருந்து நீக்கப்பட்டார். அவனுடைய பெற்றோர் மற்றும் உறவினர்கள் அனைவரும் ஊரைவிட்டு துரத்தப்பட்டார்கள். 81 நாள் விசாரணையின் போது கூட அந்த சிறுவனுக்கு எந்தவொரு ஆதரவும் கிடைக்கவில்லை. அவனுக்காக சாட்சிகள் யாரையும் அழைக்கவும் இல்லை. இந்த வழக்கு 3 மணி நேரமே நடந்தது. அதற்கான கருத்தை 10 நிமிடங்களில் நடுவர் தெரிவித்தார். 

இந்த வழக்கு நடுவரின் முன் ஒரு நாள் மட்டுமே நடந்தது. இவனுக்காக வாதாடிய வழக்கறிஞர் இதுவரை கிரிமினல் வழக்குகளுக்காக வாதாடியதில்லை. தண்டனை வழங்கிய போது சிறுவன் குற்றத்தை மறுத்தான்; ஆயினும் யாரும் அவனின் சொல்லை கேட்கவில்லை. முழுக்க முழுக்க இனவெறியை காரணம் காட்டியே இந்த வழக்கு நடத்தி முடிக்கப்பட்டது.

1944ஆம் ஆண்டு ஜூன் மாதம் 16ஆம் தேதி கொலம்பியாவில் உள்ள மத்திய சீர்திருத்த கல்லூரியில் மாலை 7.30 மணிக்கு தண்டனை நிறவேற்ற முடிவு செய்யப்பட்டது. அப்போது தனது கையில் ஒரு பைபிளை அவன் வைத்திருந்தான். அவன் 5 அடி 2 அங்குலம் மற்ரும் 40 கிலோ எடை கொண்டவனாக இருந்ததால் மின்சார நாற்காலியில் உட்கார வைத்து கட்ட கடினமாக இருந்தது. அதன் பின் முகத்தை துணி கொண்டு மூடினார்கள். பின்னர் 2400 வோல்ட் மின்சாரம் அவன் அமர்ந்துள்ள நாற்காலியில் மேல் பாய்ச்சப்பட்டது. அவன் மின்சாரம் பாய்ந்த நான்காவது நிமிடம் இறந்து போனான். 

ஜார்ஜ் ஸ்டின்னியில் மரண தண்டனையின் மூலம் இன பாகுபாடு புகுத்தப்பட்டு ஒரு அப்பாவி கொலைசெய்யப்பட்டுள்ளான். 

ஜார்ஜ் ஸ்டின்னியில் மரண தண்டனை நடந்து 70 ஆண்டுகள் கழித்து அலாஸ்கா மாநிலத்தின் மான்ட்கோமரி நகரில் அமைந்துள்ள "சமநீதிக்கான முயற்சிகள்" என்ற அமைப்பின் நிர்வாக இயக்குநர் பிரியான் ஸ்டீவன்சன், ஜார்ஜுக்காக இறங்கள் செய்தி வெளியிட்டுள்ளார். மேலும் அவர் அந்த சிறுவன் குற்றவாளி கிடையாது என்று நிர்வாகம் தெரிவிக்க வேண்டும் அதோடு இது தொடர்பாக எந்த கருத்தையும் தெரிவிக்காமல் மவுனம் தெரிவிக்க்ககூடாது என்று தெரிவித்துள்ளார்.



</doc>
<doc id="222126" url="https://ta.wikipedia.org/wiki?curid=222126" title="நாடழகானந்தல்">
நாடழகானந்தல்

நாடழகானந்தல் ("Nadalaganandal") என்னும் ஊர் தமிழ் நாடு மாநிலத்தில் உள்ள திருவண்ணாமலை மாவட்டத்தில் கீழ்ப்பெண்ணாத்தூர் வட்டத்தில் உள்ளது. இது திருவண்ணாமலையில் இருந்து 19 கி.மீ. தொலைவில் அமைந்துள்ளது. மாநில தலைநகர் சென்னையில் இருந்து 167 கி.மீ தொலைவில் உள்ளது. 

திருவண்ணாமலை, போளூர், விழுப்புரம் ஆகியவை நாடழகானந்தலுக்கு அருகிலுள்ள நகரங்கள் ஆகும். 

இதற்கு நெருங்கிய ரயில் நிலையம் காட்பாடி ரயில் நிலையம் ஆகும். இது 10 கி. மீ தொலைவில் உள்ளது.


</doc>
<doc id="222127" url="https://ta.wikipedia.org/wiki?curid=222127" title="ஆர். ராமசந்திரன்">
ஆர். ராமசந்திரன்

ஆர். ராமச்சந்திரன் மலையாளக் கவிஞர்களுள் ஒருவர். இவர் எழுதிய கதைக்கு கேரள அரசின் சாகித்திய அகாதமி விருது கிடைத்தது. 

1923-ல் திருச்சூர் மாவட்டத்தில் தாமரைத்திருத்தியில், ஆர். ராமகிருஷ்ண அய்யர், அன்னபூர்ணேஸ்வரி அம்மாள் ஆகியோருக்கு மகனாகப் பிறந்தார். . உள்ளூர் பள்ளிகளில் படித்து, எறணாகுளம் மகாராஜா கல்லூரியில் மேற்படிப்பை முடித்தார். மலையாளம், ஆஙிலம், சமசுகிருதம் உள்ளிட்ட மொழிகளை நன்கு கற்றவர். மலபார் கிறித்தவக் கல்லூரியில் மலையாளப் பேராசிரியராகப் பணியாற்றினார். . 2005 ஆகஸ்டில் 3 ஆம் நாளில் இறந்தார். . ஏ. கே. விசாலாட்சி என்ற மனைவியும், வசந்தா, முரளி, சுரேஷ், மோகன் என்ற மக்களும் உள்ளனர். 




</doc>
<doc id="222133" url="https://ta.wikipedia.org/wiki?curid=222133" title="சமநிலை (சதுரங்கம்)">
சமநிலை (சதுரங்கம்)

சதுரங்கத்தில், சமநிலை என்பது விளையாட்டின் முடிவை அறிய முடியாத ஒரு நிலையாகும். அதாவது வெற்றி தோல்வி அற்ற நிலை. வழமையாக ஒரு சதுரங்கப்போட்டியில் சமநிலை பெற்று இருவரும் அரைவாசிப் புள்ளிகளைப் பெறுவது பெறுமதியானது. ஏனென்றால் ஒரு போட்டியில் வெற்றி பெறுபவருக்கு ஒரு புள்ளி வழங்கப்பட்ட போதும் தோற்பவருக்கு எந்தப்புள்ளிகளும் வழங்கப்படுவதில்லை. 

அதிகமான போட்டிகளிலும் சந்தர்பங்களிலும் சமநிலை என்பது இரு தரப்பினராலும் வெற்றி பெற முடியாத நிலை ஏற்படும்போதே ஏற்படுகிறது. சதுரங்கத்தில் சதுரங்க விதிமுறைகள் ஊடாக சமநிலைகள் வரையறுக்கப்பட்டுள்ளன. சாத்தியமான நகர்வற்ற நிலை (விளையாடுபவருக்கு நகர்த்த வாய்ப்புக் கிடைத்தபோதும் எந்தக் காய்களையும் நகர்த்த முடியாமல் இருத்தலும் இராசாவுக்கு முற்றுகை இல்லாமல் இருத்தல்), தொடர் மூன்று நகர்த்தல்கள் (ஒரே நகர்த்தல்கள் இரு வீரர்களாலும் மூன்று முறை தொடர்ந்து செய்யப்படல்), மற்றும் ஐம்பது நகர்த்தல்கள் விதி (இரு வீரர்களாலும் எந்தக் [காலாள் (சதுரங்கம்)|காலட்களும்]] நகர்த்தப்படாமல் மற்றும் எந்தக் காய்களும் வெட்டுப்படாமலும் ஐம்பது நகர்த்தல்கள் நகர்த்தப்படல்). இரு வீரர்களிடமும் இறுதி முற்றுகைக்கு இட்டுச்செல்லக்கூடிய காய்கள் இல்லாவிடினும் அல்லது அதற்குச் சாத்தியமான நகர்த்தல்கள் இல்லாவிடினும் கூட சமநிலையில் ஆட்டம் முடிவடையும். 


</doc>
<doc id="222139" url="https://ta.wikipedia.org/wiki?curid=222139" title="2014 - 2019 இந்திய அரசின் பொருளாதாரக் கொள்கை">
2014 - 2019 இந்திய அரசின் பொருளாதாரக் கொள்கை

இந்தியாவில் மே 26, 2014 முதல் நரேந்திர மோதி தலைமையிலான அரசு செயல்படத் தொடங்கியது. இந்த அரசின் பொருளாதாரக் கொள்கையும் அது குறித்த செயற்பாடுகளும் இக்கட்டுரையில் பதிவுசெய்யப்படுகின்றன.

நவம்பர் 8, 2016 அன்று நள்ளிரவு முதல் 500, 1000 தாள்கள் கறுப்புப் பணம் மற்றும் ஊழலை ஒழிக்கும் பொருட்டு இந்திய ரிசர்வ் வங்கியால் செல்லாதது ஆக்கப்பட்டதாக அறிவிக்கப்பட்டது.


வெளிநாட்டு முதலீடுகளை ஊக்குவிக்கும்பொருட்டு சட்டங்கள் எளிமைப்படுத்தப்படுமென சட்ட அமைச்சர் ரவி சங்கர் பிரசாத் தெரிவித்தார்.

வெளிச்சந்தையில் சர்க்கரையின் விலை ஒரு கிலோவுக்கு 10 உரூபாய் உயர்ந்தது. சர்க்கரை இறக்குமதி வரி 15%இலிருந்து 40% உயர்த்தப்பட்டதே இதற்குக் காரணம்.


சூலை 10 அன்று வரவு செலவுத் திட்ட அறிக்கை தாக்கல் செய்யப்பட்டது.


</doc>
<doc id="222155" url="https://ta.wikipedia.org/wiki?curid=222155" title="ஜடபரதர்">
ஜடபரதர்

ஜடபரதர், (Jadabharata) ஒரு இந்து புராணக் கதாபாத்திரம். இவர் பரதன் என்ற பெயரில் நாடான்ற மன்னர். காட்டில் தவ வாழ்வு மேற்கொள்ள நாட்டைத் துறந்தார். தவ வாழ்க்கையில், காட்டில் தாயை இழந்த மான் குட்டியை எடுத்து வளர்த்தார். மான் குட்டி மேய்ச்சலுக்கு சென்று திரும்பும்வரை அதன் நினைவாகவே இருந்து தவவாழ்வினை மறந்தார். மரணத்தறுவாயிலும் பரதர் மான் குட்டியின் நினைவாகவே இறந்தார். இதனால் மறுபிறவியில் பரதர் மானாக பிறந்தார். தான் மானாக பிறந்த காரணத்தை உணர்ந்தார் பரதர், அதற்கடுத்த பிறவியில் பிறக்கும் போதே ஆத்ம ஞானியாகவே பிறந்து வளர்ந்தார். நீண்ட ஜடாமுடியுடன் என்றும் காட்சியளித்ததால் மக்கள் அவரை "ஜடபரதர்" என்றழைத்தனர். ஒரு நாள் சௌவீர மன்னனின் பல்லகைத் தூக்கும் நால்வரில் ஒருவராக ஜடபரதர் இருந்தார். பல்லக்கு நிலையின்றி தடுமாறி செல்வதற்கு காரணமானவர் ஜடபரதர் என்று எண்ணிய மன்னர், ஜடபரதரைப் பார்த்து “உடல் பருத்திருக்கும் உன்னால் இந்த பல்லக்கை தூக்க முடியவில்லையா? என வெகுண்டார்”. அதற்கு ஜடபரதர் “பல்லக்கை நான் சுமக்கவில்லை, இந்த உடல்தான் சுமக்கிறது. அதுபோல உங்கள் ஆத்மா சுமக்கப்படவில்லை; உடலே சுமக்கப்பட்டது ” என்றார். ஜடபரதரின் பதிலுரையை புரிந்து கொண்ட மன்னன் சௌவீர மன்னர், ஜடபரதர் மிகப்பெரிய ஆத்ம ஞானி என்றுணர்ந்து, அவர் தாள் பணிந்து, தன் பிழை பொறுத்தருள வேண்டினார்.

”ஆத்மாவுக்கு தேவன், மனிதன் என்ற வேறுபாடு கர்மங்களால் உண்டாகிறது. கர்ம சம்பந்தம் நீங்கியதும் வேற்றுமை நீங்கிட பிரம்மமாக இருப்பது ஜீவாத்மா ஒன்றே” மேலும் ’ஜீவாத்மாக்களுக்குள் ஒருவருகொருவர் உருவத்தில் வேற்றுமை கிடையாது’ என்று ஜடபரதர், சௌரவீர மன்னருக்கு ஆத்ம தத்துவத்தை அருளினார்.




</doc>
<doc id="222160" url="https://ta.wikipedia.org/wiki?curid=222160" title="ஸ்ரீமந்நாராயணீயம் (நூல்)">
ஸ்ரீமந்நாராயணீயம் (நூல்)

ஸ்ரீமந்நாராயணீயம் வடமொழியான சமஸ்கிருத்தில் மேல்புத்தூர் நாராயணபட்டதிரியால் எழுதப்பட்டது. குருவாயூர் குருவாயூரப்பன் மகிமையைக் கூறும் நூல்களாகப் பெரிதும் கருதப்படுபவை ஸ்ரீமந்நாராயணீயம் மற்றும் ஞானப்பான என்னும் இரு முக்கிய நூல்கள். ஞானப்பானு நூலை எளிய பக்தரான பூந்தானம், துறவு நிலையில் மலையாளத்தில் எழுதினார்.

ஸ்ரீமந்நாராயணீயம் எங்கும் பரந்து எல்லாமாய் பரம்பொருள் இறைவன் என்று ஆரம்பித்து கண்முன் கிருஷ்ணனாக காட்சியளித்தார் என்று முற்றுப் பெறுகிறது. இது ஸ்ரீமத்பாகவதத்தை 1036 சுலோகங்களில் பற்பல விருத்தங்களில் சுருக்கி வர்ணிக்கிறது. ஸ்ரீமந் நாராயணீயத்தின் மந்திரபூர்வமான அனைத்து ஸ்லோகங்களையும் குருவாயூரப்பனின் சந்நிதியில் அமர்ந்து படித்து, குழந்தை குருவாயூரப்பன் தலையாட்டி ஆமோதித்த பின்னரே பரம பக்தரான ஸ்ரீ நாராயணபட்டதிரி அருளியுள்ளாரென குருவாயூர் தல மகாத்மியம் கூறுகிறது. ஸ்ரீமத் பாகவத்திலிருந்தும் பிற நூல்களில் இருந்தும் உவமைகளும் மேற்கோள்களும் இந்நூலின் தமிழ் உரையில் தரப்பட்டுள்ளன.

இந்நூல் பாடப்பட்ட இடம் கேரளத்தில் பிரசித்தமான குருவாயூர் கோவில். குருவாயூரப்பனிடம் நேரில் பேசுவது போல இந்நூலிலுள்ள சுலோகங்கள் அமைகின்றன. இன்றும் குருவாயூர் குருவாயூரப்பன் கோவிலில், குருவாயூரப்பன் சந்நிதியின் உள்செல்லும் வழியில் குருவாயூரப்பனுக்கு வலது புறத்தில் (உள்ளே செல்லும் பக்தர்களுக்கு இடது புறத்தில்) மேல்புத்தூர் நாராயணபட்டதிரி அமர்ந்து ஸ்ரீமந்நாராயணீயம் ஸ்லோகங்களை எழுதிய இடம் பித்தளை சாசனத்தில் குறிப்பிட்டு அடையாளப்படுத்தப்பட்டுள்ளது.

இந்த நூலின் கடைசி சுலோகத்தில் கூறியுள்ளபடி இது வேதங்களில் பிறந்து இதிகாச புராணங்களில் லீலாவதார துதிகளால் வளர்ந்து நாராயணனைப் பற்றிக் கூறுவதாலும் நாராயண பட்டத்திரி என்ற கவி எழுதியதாலும் ’நாராயணீயம்’ எனப் பெயருடையதாகியது

பாகவதம் நூலின் சுருக்கமாக இந்நூல் அமைந்துள்ளது. வியாசமுனி தம் பாகவதம் முதல் காண்டத்திலே பாகவதக்கதையை சொல்பவராக ஸ்ரீசுகப்ரம்ம ரிஷியையும், முன்னிருந்து கேட்பவராக பரீஷித்து சக்ரவர்த்தியையும் அமைத்தார். 
ஆனால் நாராயணீயத்தில் குருவாயூரப்பன் முன் நின்று கொண்டு அவனை வணங்கி வேண்டி அருள் பாலித்திடவும், நோய் நீக்கவும் ஆசிரியரே பாடுவது போல் பாடல்கள் அமைந்துள்ளன.

இதை எழுதிய மேல்புத்தூர் நாராயண பட்டதிரி பிறந்தது கி.பி.1560 வது ஆண்டு. இவர் 106 வயது வரை வாழ்ந்ததாக சிலர் கூறுகின்றனர். பாரதப்புழை என்ற ஆற்றின் வடகரையில் திருநாவா என்ற திருத்தலத்திற்கு அருகில் மேல்புத்தூர் இல்லம் உள்ளது. இவரது தந்தை மாத்ருதத்தர் என்ற மகாபண்டிதர். பட்டதிரி சிறுவயதில் தந்தையிடமே கல்வி பயின்றார். ரிக் வேதத்தை மாதவாசாரியார் என்பவரிடம் அத்யயனம் செய்தார்.தர்க்க சாஸ்திரத்தை தாமோதராசாரியார் என்பவரிடம் கற்றார். வியாகரணத்தை அச்யுதபிஷாரடி என்பவரிடம் கற்றுப் பதினாறுவயதிலேயே சிறந்த பண்டிதராக விளங்கினார்.

சிறிது காலத்திற்குப் பின் அவருடைய வியாகரண குருவான அச்யுத பிஷாரடி வாத நோயால் பீடிக்கப்பட்டு வருந்திய பொழுது பட்டதிரி அவருக்குச் சேவை புரிந்தது மட்டுமல்லாமல் அந்த நோயையும் யோக பலத்தால் தானே ஏற்றுக் கொண்டு அங்கங்கள் முடங்கியவரானார். குருவாயூரில் போய்த் தவம் புரிய நிச்சயித்துத் தன்னை அங்கு எடுத்துப்போகச் செய்து நாள்தோறும் பத்துசுலோகம் பாடலானார். நூறு நாட்களில் பாடி முடித்தபொழுது (1587 வது வருஷம் விருச்சிகம் 28, 27.11.1587 ) நோயிலிருந்து விடுபட்டார். அப்போது அவர் வயது 27. அவர் பூர்வ மீமாம்ஸம், உத்தர மீமாம்ஸம், வியாகரணம் முதலிய சாஸ்திரங்களில் புகழ் மிக்க விற்பன்னராக விளங்கி நீண்டகாலம் வாழ்ந்தார்.

உடல் நோயைப் போக்கி, மனமாற்றமும் வருவித்து நாத்திகனையும் பக்தனாக்கும் அருள் சக்தி குருவாயூருக்குண்டு என்னும் கருத்து மேல்புத்தூர் நாராயணீயத்துடன் பிறந்து வளரத் தொடங்கியது. நாராயணத்தைப் படித்தால், பாராயணம் செய்தால் படிப்பவர்களும் கேட்பவர்களும் உடலாலும் உள்ளத்தாலும் சிறந்த ஒரு நிலையினை அடைவர் என்ற ஒரு கருத்து உண்டு. பக்திச் சுவை நிரம்பிக் காணப்படும் நாராயணீயத்தை தினந்தோறும் படித்தால் நல்ல ஆயுள் ஆரோக்கிய நிலையினை அடைவர் என்று நம்பப்படுகின்றது.

குறிப்பாக அஸ்மின் எனத்தொடங்கும் 13 வது சுலோகம் (எட்டாவது தசகம் - பிரளயமும் சிருஷ்டியும் 13வது சுலோகம் (பக்கம் : 47) ) நோய்கள் தீர்வதற்கு பரிகார சுலோகமாகக் கருதப்படுகிறது.

<poem>
அஸ்மின் பராத்மன் நநு பாத்மகல்பே
த்வமித்த-முத்தாபித-பத்மயோனி:|
அனந்த பூமா மம ரோகராசிம் 
நிருந்த்தி வாதாலயவாஸ விஷ்ணோ ||</poem>

பூர்வஜென்ம கர்மத்தினாலும், விதியினாலும் நோய்வாய்ப்படும் பக்தர்கள் இந்த ஸ்லோகத்தைத் தினமும் சொல்லி வந்தால் எத்தகைய கொடிய நோயாக இருப்பினும் அதிலிருந்து விடுபட்டு ஆரோக்கியம் பெறமுடியும். ஏராளமான பக்தர்களின் அனுபவம் இதனை உறுதி செய்துள்ளது.

முன்னோர்களின் மறைவிற்குப் பின்னர் கடைபிடிக்கப்படும் அடைப்புக் கால ஆறு மாத காலத்திற்கு பாராயணம் செய்யக் கூடாத நூல்களில் ஸ்ரீமந்நாராயணீயமும் ஒன்று. காரணம் காயத்ரி மகா மந்திரத்தின் சக்தி இதில் அடங்கியுள்ளதே ஆகும்.

கேரள மாநில கவர்னராக பணிபுரிந்த டாக்டர். பி.ராமகிருஷ்ணராவ் நாராயணீயம் பாராயணம் செய்வதை கேட்க நேர்ந்தபோது அதனால் ஈர்க்கப்பட்டு ஈடுபாடு கொண்டார். தெலுங்கு மொழியில் நாராயணீயத்தை மொழி பெயர்த்து ஆந்திர மாநிலத்தில் வெளிட்டார்.



</doc>
<doc id="222168" url="https://ta.wikipedia.org/wiki?curid=222168" title="நாராயணீயம்">
நாராயணீயம்

நாராயணீயம் என்பது ஒரு ஆன்மீக நூல். இதை மேல்பத்தூர் நாராயண பட்டத்திரி எழுதினார். பாகவதத்திலுள்ள 14,000 பாடல்களைச் சுருக்கி 1034 பாடல்களாக எழுதினார். சமசுகிருதத்தில் எழுதப்பட்ட இந்த நூலிற்கு நாராயணீயம் எனவும் பெயரிட்டார். இது 1587-ல் எழுதப்பட்டது. இது அச்சு நூல் வடிவில் 1851 ஆம் ஆண்டில் உருவாக்கப்பட்டது. இரயிம்மன் தம்பி என்பவர் இதை வெளியிட்டார்.

இந் நூலை ஸ்ரீமந்நாராயணீயம் என்ற பெயரில் தமிழில் மொழிபெயர்த்துள்ளனர். தெலுங்கிலும் மொழிபெயர்க்கப்பட்டுள்ளது. இதைக் குருவாயூர் கோயிலிலும் இந்துக்களின் மடங்களிலும் படிக்கின்றனர். 


</doc>
<doc id="222173" url="https://ta.wikipedia.org/wiki?curid=222173" title="இயேசுவின் திரு இதயம்">
இயேசுவின் திரு இதயம்

இயேசுவின் திரு இதயம் அல்லது இயேசுவின் மிகத் தூய இதயம் என்பது இயேசு கிறித்துவின் தூய இயல்பையும் அன்பையும் சுட்டிக்காட்டும் "கருத்துரு" ஆகும். மூவொரு இறைவனின் திட்டத்திலும், மனிதகுல மீட்பிலும் இயேசுவின் ஆவல் மற்றும் கையளிப்பை தியானிக்க உதவும் ஒரு பக்தி முயற்சியாக இது விளங்குகிறது. கத்தோலிக்க திருச்சபையில் மிகவும் புகழ்பெற்ற பக்தி முயற்சியாக இது விளங்குகிறது. பெந்தக்கோஸ்து பெருவிழாவுக்கு 19 நாட்கள் கழித்து வரும் வெள்ளிக்கிழமை இயேசுவின் திரு இதயத்துக்கு பெருவிழா கொண்டாடப்படுகிறது.

"தம் ஒரே மகன் மீது நம்பிக்கை கொள்ளும் எவரும் அழியாமல் நிலைவாழ்வு பெறும் பொருட்டு அந்த மகனையே அளிக்கும் அளவுக்குக் கடவுள் உலகின்மேல் அன்பு கூர்ந்தார்" என்று இயேசு கிறிஸ்து கூறினார். "கிறிஸ்து நமக்காகத் தம் உயிரைக் கொடுத்தார். இதனால் அன்பு இன்னதென்று அறிந்து கொண்டோம்" என்று திருத்தூதர் யோவான் குறிப்பிடுகிறார். மனிதரின் மீட்புக்காக இறைமகன் இயேசு மனிதராகி பாடுகளை ஏற்று சிலுவையில் இறந்ததால், அவரது அன்பின் மேன்மை வெளிப்பட்டது. குத்தி திறக்கப்பட்ட இயேசுவின் இதயத்தில் இருந்து வெளிவந்த இரத்தமும் தண்ணீரும் அவரது அன்பை பறைசாற்றுகின்றன.

பிரான்ஸ் நாட்டைச் சேர்ந்த விசிட்டேசன் சபை துறவியான மார்கரெட் மரி அலக்கோக், 1673 டிசம்பர் 27ந்தேதி அன்புத் தீ பற்றி எரியும் இதயத்துடன் இயேசு கிறிஸ்துவின் முதல் காட்சியைக் கண்டார். அப்போது, தமது திரு இதயத்தின் பக்தியைப் பரப்பும் திருத்தூதராக மார்கரெட்டை இயேசு கிறிஸ்து தேர்ந்து கொண்டார். அதன் பிறகு பதினெட்டு மாதங்கள் வரை, இயேசு இவருக்கு பலமுறை காட்சி அளித்தார். இயேசு இறப்பதற்கு முந்திய நாள் கெத்சமனித் தோட்டத்தில் அனுபவித்த மரண வேதனையை நினைவுகூரும் வகையில், ஒவ்வொரு வியாழனும் இரவில் திருமணி ஆராதனை மேற்கொள்ளுமாறு இயேசு இவரிடம் கூறினார். மார்கரெட் இயேசுவின் திரு இதய பக்தியைப் பரப்ப ஆர்வமுடன் உழைத்தார். 

இயேசுவின் திருவுடல், திருஇரத்தப் பெருவிழாவுக்கு மறுவாரம் வெள்ளிக்கிழமை இயேசுவின் திருஇதயப் பெருவிழா கொண்டாடப்பட வேண்டுமென்றும் மார்கரெட் மூலம் இயேசு கிறிஸ்து அறிவுறுத்தினார். தொடக்கத்தில் மார்கரெட் கண்ட காட்சிகளை நம்ப பலரும் மறுத்தனர். அவ்வேளையில் இவரது சபையின் ஒப்புரவாளராக இருந்த புனித கிளாட் தெ லா கொலம்பியர், இவரது காட்சிகளின் உண்மைத்தன்மையை முதன்முதலில் ஏற்று அறிக்கையிட்டார். அதன்பின், இவரது சபையைச் சார்ந்த மற்ற அருட்சகோதரிகள் அக்காட்சிகளை ஏற்றுக்கொண்டனர். 1686ஆம் ஆண்டு, அந்த துறவற மடத்தில் தனிப்பட்ட விதத்தில் முதல்முறையாக இயேசுவின் திரு இதயத்திற்கு விழா கொண்டாடப்பட்டது, இரண்டு ஆண்டுகளுக்கு பிறகு இயேசுவின் திரு இதயத்தின் பெயரால் அங்கு ஒரு சிற்றாலயமும் எழுப்பப்பட்டது.

ஜெர்மனி நாட்டு பெனடிக்டைன் துறவிகளான ஹாக்கேபோர்னின் புனித மெக்தில்து (1241-1298), ஹேல்ப்தாவின் புனித பெரிய ஜெர்த்ருத் (1256 – c. 1302)) ஆகியோர் 13ஆம் நூற்றாண்டிலேயே இயேசுவின் திரு இதய பக்தியைக் கடைபிடித்ததாக அறிகிறோம். 1353ஆம் ஆண்டு திருத்தந்தை 6ம் இன்னொசென்ட், இயேசுவின் திரு இதய மறைபொருளை சிறப்பிக்கும் திருப்பலியை உருவாக்கினார். இருப்பினும் சில நூற்றாண்டுகளாக, துறவற சபைகளைச் சேர்ந்த சிலர் மட்டுமே இயேசுவின் திரு இதய பக்தியைக் கடைபிடித்து வந்தனர். 

இந்நிலையில்தான், 17ஆம் நூற்றாண்டில் மார்கரெட்டுக்கு இயேசு கிறிஸ்து தமது இதய பக்தியைப் பரப்புமாறு காட்சி அளித்தார். மார்கரெட் கண்ட காட்சிகளைத் தொடர்ந்து, இயேசுவின் திரு இதய ஓவியம் வரையப்பட்டு அதன் பக்தி முயற்சி விரைவாக பல இடங்களுக்கும் பரவியது. 1693ல் இயேசுவின் திரு இதய பக்தியைப் பரப்புவோருக்கு கத்தோலிக்க தலைமைப்பீடம் ஞானப் பலன்களை அறிவித்தது. 1720ஆம் ஆண்டு பிரான்ஸ் நாட்டின் மார்செயிலே பகுதியில், முதன்முதலாக இது பொதுமக்களின் பக்திமுயற்சியாக உருபெற்றது. 1765ல் இயேசுவின் திரு இதய விழாவை பிரான்சில் கொண்டாட வத்திக்கான் அனுமதி வழங்கியது.

1856ஆம் ஆண்டு பிரான்சு நாட்டு ஆயர்களின் கோரிக்கையை ஏற்று, இயேசுவின் திரு இதய விழாவை கத்தோலிக்க திருச்சபை முழுவதும் நவம்பர் 20ந்தேதி கொண்டாடும் வகையில் திருத்தந்தை 9ம் பயஸ் நிறுவினார். 1889ல், இந்த திருநாள் இரட்டைச் சடங்குடன் கூடிய முதல் வகுப்பு விழாவாக உயர்த்தப்பட்டது. 1899ஆம் ஆண்டு திருத்தந்தை 13ம் லியோ, மனித குலத்தை இயேசுவின் திரு இதயத்துக்கு அர்ப்பணிக்கும் சுற்றுமடலை வெளியிட்டார். முதல் வெள்ளிக்கிழமை, ஜூன் மாதம் ஆகியவற்றில் இயேசுவின் திரு இதய பக்தியை சிறப்பாக கடைபிடிக்க வேண்டும் என்றும் அந்த சுற்றுமடல் வழியாக திருத்தந்தை வலியுறுத்தினார்.

இயேசுவின் திரு இதய விழா நிறுவப்பட்டதன் நூற்றாண்டு கொண்டாட்டத்தையொட்டி 1956 மே 15ந்தேதி, இந்த பக்தியைக் குறித்து விளக்கும் 'ஊற்றுக்களிலிருந்து முகர்வீர்கள்' என்ற சுற்றுமடலை திருத்தந்தை 12ம் பயஸ் வெளியிட்டார். 1969ஆம் ஆண்டு சீரமைக்கப்பட்ட கத்தோலிக்க திருச்சபையின் நாள்காட்டியில், பெந்தக்கோஸ்து பெருவிழாவுக்கு 19 நாட்களுக்கு பிறகு வருகின்ற வெள்ளிக்கிழமையில் இயேசுவின் திரு இதயப் பெருவிழா நிறுவப்பட்டது. இயேசு கிறிஸ்து மார்கரெட்டுக்கு அறிவுறுத்திய வண்ணமே திருவுடல், திருஇரத்தப் பெருவிழாவுக்கு மறுவாரம் வெள்ளிக்கிழமை இந்த கொண்டாட்டம் நடைபெறுகிறது.


</doc>
<doc id="222183" url="https://ta.wikipedia.org/wiki?curid=222183" title="தலவிருட்சம்">
தலவிருட்சம்

இந்து ஆலயம் ஒன்றுக்கு இருக்க வேண்டிய நான்கு வகைச் சிறப்புகளில் தலவிருட்சமும் ஒன்றாகும். ஏனைய சிறப்புகளாவன மூர்த்தி, தலம், தீர்த்தம் என்பனவாகும். ஒவ்வொரு ஆலயமும் தனக்கே உரிய தலவிருட்சச் சிறப்பைக் கொண்டிருக்கும்.




</doc>
<doc id="222187" url="https://ta.wikipedia.org/wiki?curid=222187" title="நயந்தரா சாகல்">
நயந்தரா சாகல்

நயந்தரா சாகல் (பிறப்பு:மே 10, 1927) ஒரு பெண் எழுத்தாளர் ஆவார். அரசியல், வரலாறு போன்ற துறைகளில் ஆங்கிலத்தில் நூல்கள் எழுதியுள்ளார். புதினங்கள் சிலவும் எழுதியிருக்கிறார். இலக்கியத்துக்கான சாகித்திய அகாதமி விருது (ஆங்கிலம்) 1986 ஆம் ஆண்டில் "Rich Like Us" (1985) என்ற இவரது ஆங்கிலப் புதினத்திற்கு வழங்கப்பட்டது
. இவர் காலஞ்சென்ற இந்தியப் பிரதமர் சவகர்லால் நேருவின் தங்கை விசயலக்குமி பண்டிட்டின் மகள் ஆவார். நயந்தரா சாகல் தாம் எழுதிய கதைகளில் இந்தியப் பெண்களின் அறியாமையையும் அடிமைத்தனத்தையும் சித்திரித்துக் காட்டியுள்ளார். 1970-80 களில் இந்தியன் எக்சுபிரசு போன்ற இதழ்களில் அரசியல் மற்றும் நாட்டு நடப்புகளைப் பற்றி எழுதி வந்தார்.

நேரு, இந்திரா காந்தி ஆகியோரின் நெருங்கிய உறவினராக இருந்தபோதும் நயந்தரா சாகல் தமக்கென சில கொள்கைகளையும் கருத்துகளையும் கொண்டிருந்தார். அவற்றை வெளிப்படையாக எழுதினார் என்பது குறிப்பிடத் தக்கது. ஒன்பது புதினங்களும் எட்டு பிற நூல்களும் எழுதியுள்ளார். பல ஆண்டுகளாக டேராடூனில் வாழ்ந்து வருகிறார்.

நயந்தாரா சாகலின் தந்தை ரஞ்சித் சீதாராம் பண்டிட் ஒரு வழக்கறிஞராகப் பணிபுரிந்து வந்தார்.இந்திய விடுதலைப் போராட்டத்துக்கு ஆதரவாக இருந்த காரணத்துக்காக அன்றைய ஆங்கில அரசு அவரை சிறையில் தள்ளியது. அச்சிறையிலேயே ரஞ்சித் சீதாராம் பண்டிட் இறந்து போனார். நயந்தரா லாந்தர் என்னும் மலைப் பகுதியில் உள்ள உட்ஸ்டாக் என்னும் பள்ளியிலும் பின்னர் வெச்லீ என்னும் கல்லூரியிலும் பயின்று தேர்ச்சிப் பெற்றார்.

நாட்டில் மத தீவிரவாதிகளால் கோவிந்த் பன்சாரே, நரேந்திர தபோல்கர் ம. ம. கலபுர்கி போன்ற எழுத்தாளர்கள் கொல்லப்பட்டதை எதிர்த்தும், தத்ரி கொலை நிகழ்ச்சியைக் கண்டித்தும், நாட்டில் விமர்சனங்களைச் சகித்துக் கொள்ளும் தன்மை குறைந்து வருவதாக வருந்தியும் தமக்கு அளிக்கப்பட்ட சாகித்ய அகாதமி விருதினை நயன்தாரா சாகல் 2015 அக்டோபர் ஆறாம் பக்கல் அன்று திருப்பிக் கொடுத்தார்.





</doc>
<doc id="222194" url="https://ta.wikipedia.org/wiki?curid=222194" title="அச்சுதாபுரம்">
அச்சுதாபுரம்

அச்சுதாபுரம் கிராமம், தமிழ்நாட்டில், புதுக்கோட்டை மாவட்டம், கந்தர்வக்கோட்டை வட்டம், முதுகுளம் ஊராட்சியின் கீழ் அமைந்துள்ளது..

இங்கே முந்திரி பிரதானமாகவும் கரும்பு, வாழை மற்றும் சோளம் விளைவிக்கப்படுகின்றன. அடிப்படை வசதியான பேருந்து, கோவில், மருத்துவமனை போன்ற எந்த வசதியும் இல்லாத கிராமமாகத் திகழ்கிறது. இக்கிராமத்தில் ஒரு தொடக்க பள்ளியும் அமைந்துள்ளது .இங்கே கள்ளர், மற்றும் முத்தரையர் என்ற இரு பிரிவினர் வாழ்கின்றனர்.இந்த கிராமம் கிங்ஸ் பொறியியல் கல்லூரி அருகே அமைந்துள்ளது.

புதுக்கோட்டையை ஆண்ட மன்னர் இந்த மாவட்டத்தின் எல்லை முடியும் இடமாக அறிவித்து இந்த கிராமத்தில் அச்சாக ஒன்றை அடித்தாராம். அதனால் இந்த கிராமத்திற்கு "அச்சுதாபுரம்" என்று கூறப்படுகிறது..


</doc>
<doc id="222207" url="https://ta.wikipedia.org/wiki?curid=222207" title="வடக்கு மற்றும் மத்திய அந்தமான் மாவட்டம்">
வடக்கு மற்றும் மத்திய அந்தமான் மாவட்டம்

வடக்கு மற்றும் மத்திய அந்தமான் மாவட்டம் என்பது இந்தியாவின் ஒன்றியப் பகுதியான அந்தமான் நிக்கோபார் தீவுகளின் மூன்று மாவட்டங்களில் ஒன்று. இதன் தலைநகரமாக மாயாபந்தர் நகரம் விளங்குகிறது. இதன் மொத்த பரப்பளவு 3251.85 சதுர கி.மீ.

இது முன்னர் இருந்த அந்தமான் மாவட்டத்தைப் பிரித்து உருவாக்கப்பட்டது. ஆகஸ்டு 18, 2006 அன்று இப்பிரிப்பு நிகழ்ந்தது. 

இது பரப்பளவைக் கொண்டது. 

2001 ஆம் ஆண்டின் கணக்கெடுப்பின்படி, 105, 539 மக்கள் இங்கு வசிக்கின்றனர். . இங்குள்ள மக்களின் எண்ணிக்கையைக் கொண்டு கணக்கிட்டால், சதுர கி.மீட்டருக்கு 32 பேர் வாழ்கின்றனர். பால் விகிதத்தில் ஆயிரம் ஆண்களுக்கு 925 பெண்கள் உள்ளனர். . இங்குள்ளோரின் கல்வியறிவு சதவீதம் 84.25% ஆகும்.
இங்குள்ளோரில் பெரும்பாலானோர் வங்காளிகள் ஆவர்.

இங்கு 6500 எக்டேர் பரப்பளவில் நெல் பயிரிடுகின்றனர். 3600 எக்டேர்களில் தென்னையும், 650 எக்டேரில் வாழையும் பயிரிடுகின்றனர். 

இதில் திக்லிபுர், மாயாபந்தர், ரங்காத் உள்ளிட்ட வட்டங்கள் உள்ளன.




</doc>
<doc id="222208" url="https://ta.wikipedia.org/wiki?curid=222208" title="பரமக்குடி முத்தால பரமேசுவரியம்மன் கோயில்">
பரமக்குடி முத்தால பரமேசுவரியம்மன் கோயில்

முத்தால பரமேசுவரியம்மன் கோயில் இராமநாதபுரம் மாவட்டம், பரமக்குடியில் உள்ளது.


நகரின் அனைத்துத் தெருக்களிலும் திருக்கண்கள் அமைக்கப்படும். பூக்களை தட்டுகளில் பரப்பி வைத்து பூஜைகள் நடத்தப்படும். திருக்கண்கள் அமைக்கப்படும் இடங்களில் பட்டிமண்டபம், கரகாட்டம், கலைநிகழ்ச்சிகள் என பல்வேறு நிகழ்ச்சிகள் நடைபெறும். கோயிலிலிருந்து பூச்சொரிதல் ஊர்வலம் புறப்பட்டு நகரின் முக்கியச் சாலைகளின் வழியாகச் சென்று மீண்டும் கோயிலை வந்தடையும். அப்போது வாணவேடிக்கைகள் நடைபெறும். அதிகாலையில் அம்மனுக்கு பூ அலங்காரமும், மகா தீபாராதனைகளும், சிறப்பு அபிசேகமும் நடைபெறும். காலையில் பூப் பிரித்தல் நிகழ்ச்சியைத் தொடர்ந்து, அம்மனுக்கு சார்த்தப்பட்ட பூ, பிரசாதமாக பொது மக்களுக்கு வழங்கப்படும்.


நாகதோசம் உள்ளவர்களுக்கு பரிகாரத் தலமாகக் கருதப்படுகிறது.
பங்குனித் திருவிழாவின்போது, பால்குடம் எடுத்து வந்து நேர்த்திக்கடன் செலுத்தும் வழக்கம் இங்கிருக்கிறது.



</doc>
<doc id="222215" url="https://ta.wikipedia.org/wiki?curid=222215" title="தெற்கு அந்தமான் மாவட்டம்">
தெற்கு அந்தமான் மாவட்டம்

தெற்கு அந்தமான் மாவட்டம் என்பது இந்தியாவின் ஒன்றியப் பகுதியான அந்தமான் நிக்கோபார் தீவுகளின் மூன்று மாவட்டங்களில் ஒன்று. போர்ட் பிளேர் நகரமே இதன் தலைநகரம். இது 2980 சதுர கி.மீ பரப்பளவைக் கொண்டது.

இது 2006 ஆம் ஆண்டில் ஆகஸ்டு 18 ஆம் நாள் உருவாக்கப்பட்டது. 

2011 ஆம் ஆண்டு கணக்கெடுப்பின்படி, 2,37,586 மக்கள் வாழ்கின்றனர். . மக்கள் அடர்த்தி கணக்கெடுப்பின்படி, சதுர கி.மீட்டருக்கு 80 பேர் வசிக்கின்றனர். ஆயிரம் ஆண்களுக்கு 874 பெண்கள் என்ற அளவில் பால் விகிதம் உள்ளது. கல்வியறிவு விகிதம் 88.49% என்ற அளவில் உள்ளது.

ஓங்கே, ஜாரவா, செந்தினலர், கிரேட் அந்தமானியர் ஆகிய நான்கு பழங்குடியின மக்கள் வாழ்கின்றனர்.

போர்ட் பிளேர், பெர்ரார்கஞ்சு, சின்ன அந்தமான் ஆகிய வட்டங்களைக் கொண்டுள்ளது.




</doc>
<doc id="222220" url="https://ta.wikipedia.org/wiki?curid=222220" title="மகாபலி சக்கரவர்த்தி">
மகாபலி சக்கரவர்த்தி

மகாபலி சக்கரவர்த்தி இந்து புராணங்களில் குறிப்பிடப்படும் ஓரு அரக்க அரசன். இவர் மாவலி என்றும் அறியப்படுகிறார். பிரகலாதனின் பேரனும், விரோசனனின் மகனும் ஆவான். அரக்க குலத்தில் பிறந்த பலிச்சக்கரவர்த்தியின் கதை வாமண புராணத்தில் அமைந்துள்ளது.

மகாபலி அசுர அரசர்களிலேயே மிகப்பெரிய, மிக அதிக வலிமை வாய்ந்த அரசர் அவர். அறிவார்ந்த ஞானி, வலிமையானவர், கற்றறிந்தவர், அன்பானவர், சமுதாய நியாயத்தை நிலை நிறுத்தியவர், தர்மத்தின் அடையாளச் சின்னம் – மகாபலியை பற்றிச் சிந்திக்கும்போது வாழ்த்துரைகள் போதுமானதாக இருப்பதில்லை!

மகாபலி ஒரு கண்டத்தை நியாமாக ஆண்டுகொண்டிருந்தார். ஆனால் தன்னிடம் பிச்சை கேட்டு வந்த, தேவர்களின் இனத்தைச் சேர்ந்த, வாமனர் என்ற ஓர் ஏழை பிராமணனுக்குத் தான் கொடுத்திருந்த ஒரு வாக்கிலிருந்து அவர் பின்வாங்க விரும்பாத காரணத்தால், அவர் தனது சாம்ராஜ்யம் முழுவதையும் இழந்தார்.

மகாபலியின் ஆட்சி அதன் உச்சத்தில் இருந்த போது இந்தியா நெடுகிலும் தனது ஆதிக்கத்தை நிலைநாட்டுவதற்காக, அப்பேரரசர் 
ஒரு ராஜசூய யாகத்தை நடத்தினார். இந்தியாவின் அனைத்து பழங்குடி இனங்களையும் சாம்ராஜ்யங்களையும் அரசர்கள், குழுத்தலைவர்கள், ராசாக்கள், மகாராசாக்கள், ஆகியோர், அரசர்களுக்கெல்லாம் பேரரசரான மகாபலிக்கு சிறப்பு மரியாதை செலுத்துவதற்காக, முசிறியில் குழுமினர். சடங்கின் ஒரு பகுதியாக, தன்னிடம் யார் எதை கேட்டாலும் அவருக்கு அதை கொடுப்பதாகப் பேரரசர் மகாபலி அறிவித்தார்.

அந்த சமயத்தில்தான், அசுரத் தலைநகரத்தில் ஒரு பிராமணக் கல்வி மையத்தை நிர்மாணிப்பதற்காக தனக்கு மூன்றடி நிலம் வேண்டும் என்று கேட்டு, ஓர் ஏழை பிராமணனாக மாறுவேடம் அணிந்து வாமான விஷ்ணு அங்கு வந்தான். தான் கொடுத்த வாக்கிலிருந்து பின்வாங்க விரும்பாத மகாபலி, அசுரத்தலைநகரில் தேவ பிராமணர்கள் தங்களது மதத்தை போதிப்பதற்கு அனுமதி கொடுத்தார்.

விரைவில் இச்சிறிய மையம் ஒரு மாபெரும் சமயப்பரப்பு நிலையமாக வளர்ந்தது. அது சூழ்ச்சிக்கும் ராஜ சதிக்குமான ஒரு செழிப்பான இடமாக விளங்கியது. இறுதியில் தங்களை எது தாக்கியிருந்தது என அசுர குல அறிவாளிகள் தெரிந்துகொள்வதற்கு முன்பாக, தேவ பிராமணர்கள் கடைசி அசுர சாம்ராஜியத்தை ஆட்கொண்டிருந்தினர்

மகாபலி வாமனரிடம் தான் ஒவ்வொரு ஆண்டும் தன் நாட்டு (கேரளா) மக்களை காண வருவதற்கு அனுமதி தரவேண்டும் என்று வரம் கேட்டார், மகாவிஷ்ணுவும் அந்த வரத்தை மாவலிக்கு அளித்தார். இப்படி மகாபலி சக்கரவர்த்தி ஒவ்வொரு ஆண்டும் தன் நாட்டு மக்களை காண வரும் நாளே ஓணம் பண்டிகையாக கேரளா முழுவதும் மிக சிறப்பாக கொண்டாடப்படுகிறது. முக்கியமாக ஓணம் பண்டிகை மகாபலி வதம் நடந்த இடமான திருக்காட்கரை காட்கரையப்பன் கோயிலில் மிகவும் விமரிசையாக கொண்டாடப்படுகிறது.


http://temple.dinamalar.com/news_detail.php?id=11017 வாமன புராணம் பகுதி 1
http://temple.dinamalar.com/news_detail.php?id=11018 வாமன புராணம் பகுதி 2


</doc>
<doc id="222221" url="https://ta.wikipedia.org/wiki?curid=222221" title="வேணியர் இடுக்குமானி">
வேணியர் இடுக்குமானி

வேணியர் இடுக்குமானி ("Vernier scale" அல்லது "Vernier caliper") என்பது சாதாரண மீற்றர் கோலைக் காட்டிலும் திருத்தமாக நீளத்தை அளப்பதற்காகப் பயன்படும் ஒரு கருவி ஆகும். இதை பொறியியலாளர்களும் இயந்திர உருவாக்குனர் மற்றும் திருத்துனர்களும் ஓரளவு துல்லியமான நீள அளவீட்டைப் பெறுவதற்காகப் பயன்படுத்துவர். வேணியர் இடுக்குமானியில் பிரதான அளவிடை மற்றும் வேணியர் அளவிடை ஆகிய இரு அளவிடைகள் காணப்படுகின்றன. மிகத் திருத்தமான அளவிடை தேவைப்படும் சந்தர்ப்பங்களிலேயே வேணியர் இடுக்குமானி பயன்படுத்தப்படுகின்றது.

வேணியர் இடுக்குமானியைக் கொண்டு வாசிப்பை எடுக்கும் முன் அக்கருவியில் பூச்சிய வழு உள்ளதா என அறிதல் அவசியமாகும். பூச்சிய வழுவற்ற கருவியில் இரு தாடைகளும் பொருந்தியிருக்கும் போது வேணியர் அளவிடை மற்றும் பிரதான அளவிடை ஆகியவற்றின் பூச்சியங்கள் பொருந்தியிருத்தல் அவசியமாகும். அவ்வாறு பொருந்தாவிடில், அக்கருவியில் பூச்சிய வழுவைக் கணித்த பின்னரே தேவையான வாசிப்பை எடுத்தல் வேண்டும். வேணியர் அளவிடையின் பூச்சியம் பிரதான அளவிடையின் பூச்சியத்தை விட்டு நகர்ந்து வாசிப்பைக் காட்டியிருந்தால் அது நேர்ப்பூச்சிய வழுவாகும். நேர்ப்பூச்சிய வழுவின் வாசிப்பைப் பின்னர் பெறப்படும் வாசிப்பிலிருந்து கழிக்க வேண்டும். வேணியர் பூச்சியம் வெளிநகர்ந்து பிரதான அளவிடையின் பூச்சியம் பின்னகர்த்தப்பட்டுக் காணப்பட்டால் அது மறைப்பூச்சிய வழுவாகும். மறைப்பூச்சிய வழுவைப் பின்னர் பெறப்படும் வாசிப்பிலிருந்து கழிக்க வேண்டும். 

அருகில் தரப்பட்டுள்ள உதாரணம் மூலம் வேணியர் இடுக்குமானியைப் பயன்படுத்தும் முறையை அறிந்து கொள்ளலாம். இங்கு ஒரு உருக்குப் பொருளின் வெளிவிட்டம் புறத்தாடைகளால் அளக்கப்படுகின்றது. இக்கருவியில் பூச்சிய வழு இல்லை. பொருளை தாடைகளிடையே வைத்த பின்னர் திருகாணியைப் பயன்படுத்தி வேணியர் அளவிடை அசைய முடியாமல் நிறுத்தப்படும். இதன் இழிவெண்ணிக்கை இங்கு 1/20=0.05 mm எனக் குறிப்பிடப்பட்டுள்ளது. இங்கு வேணியர் பூச்சியத்துக்கு முன்னால் உள்ள பிரதான அளவிடை 2.4 cm உள்ளது. வேணியர் அளவிடையில் ஏதோவொரு பிரிவு பிரதான அளவிடையின் ஒரு கோட்டுடன் சரியாகப் பொருந்தும். இப்பிரிவின் எண்ணிக்கையை இழிவெண்ணிக்கையால் பெருக்குவதால் வேணியர் அளவிடை பெறப்படும். இங்கு 14ஆம் வேணியர் கோடு பொருந்துவதால் வேணியர் அளவிடை 14 x 0.05 mm = 0.7 mm. பிரதான அளவிடை மற்றும் வேணியர் அளவிடையைக் கூட்டி எம்மால் 24.7 mm = 2.47cmஐ வெளிவிட்ட வாசிப்பாகப் பெறுகின்றோம்.


</doc>
<doc id="222223" url="https://ta.wikipedia.org/wiki?curid=222223" title="சௌராட்டிர தீபகற்பம்">
சௌராட்டிர தீபகற்பம்

சௌராட்டிர தீபகற்பம் அல்லது கத்தியவார் தீபகற்பம்
குஜராத் மாநிலத்தின் தென்மேற்கு பகுதியில் அமைந்துள்ளது. 
சௌராட்டிர தீபகற்பத்தின் எல்லைகளாக, வடக்கே கட்ச் மாவட்டமும், மேற்கே அரேபியன் கடலும், தெற்கிலும், தென்மேற்கிலும் காம்பே வளைகுடாவும், வடமேற்கே கட்ச் வளைகுடாவும் கிழக்கே குசராத்தின் இதர மாவட்டங்களும் அமைந்துள்ளது. இத்தீபகற்ப பகுதியை சௌராட்டிரம் அல்லது கத்தியவார் பகுதி என்றும்; இங்குள்ள மக்கள் சௌராட்டிர மொழி பேசியதால் சௌராஷ்ட்ரீகள் என்றும், தற்போது இங்கு கத்தியவாரி சமூகத்தினர் அதிகம் வாழ்வதால் கத்தியவாரிகள் என்றும் அழைக்கப்படுகின்றனர்.

அரப்பா மற்றும் மொகெஞ்சதாரோ நாகரீக சின்னங்கள், இத்தீபகற்பத்தில் உள்ள லோத்தல் மற்றும் சோமநாதபுரத்தில் உள்ள பிரபாச பட்டினம் என்ற இடத்தில் கண்டெடுக்கப்பட்டன. கி.மு., மூன்றாம் நூற்றாண்டில் சௌராட்டிர தீபகற்ப பகுதி மௌரியர்களின் ஆட்சியிலிருந்து சக வமிச அரசர்களின் கீழ் வந்தது. குப்தர்களின் காலத்திற்குப் பின் சௌராட்டிர தீபகற்ப பகுதிகள் வல்லபி வம்ச அரசர்களின் கீழ் வந்தது.

இசுலாமிய அரசர்களின் தாக்குதல்களுக்கு இப்பகுதி பலமுறை உள்ளாயிற்று. கசினி முகமது 1024-இல் சோமநாதபுரம் (குசராத்து), துவாரகை போன்ற இடங்களின் மீது படையெடுத்தார். தில்லி சுல்தான் அலாவுதீன் கில்சியின் படைத்தலைவர்கள் துவாரகை கிருஷ்ணன் கோயிலையும், சோமநாதபுரம் சிவன் கோயிலையும் தகர்த்தனர். இந்தியாவை ஆண்ட பிரித்தானியர்கள் காலத்தில் இத்தீபகற்பத்தில் 226 சுதேச சமஸ்தானங்கள் இருந்தன. இந்தியா விடுதலை அடைந்த பின்பு அனைத்து சுதேச சமஸ்தானங்கள், சர்தார் வல்லபாய் படேலின் கடும் முயற்சியால் இந்தியாவுடன் இணைக்கப்பட்ட்து.
15 ஆகஸ்டு 2013 அன்று துவக்கப்பட்ட ஏழு புதிய மாவட்டங்களில் கிர்சோம்நாத் மாவட்டம், தேவபூமி துவாரகை மாவட்டம், மோர்பி மாவட்டம் மற்றும் போடாட் மாவட்டம் என நான்கு மாவட்டங்கள் சௌராட்டிர தீபகற்பகுதியில் துவக்கப்பட்டது.


எரிமலை குழம்பினால் ஆன மணல் கற்கள் 60,000 சதுர கிலோ மீட்டர் பரப்பளவில் பரந்து காணப்படுகிறது. கடற்கரை பகுதிகளில் களிமண், சுண்ணாம்பு கற்கள் பரந்து காணப்படுகிறது.
சௌராட்டிர தீபகற்ப பகுதி கடல் மட்டத்திலிருந்து 600 அடி உயரத்தில் அமைந்துள்ளது. ஆனால் கிர்நார் மலைப் பகுதிகள் மட்டும் கடல் மட்டத்திலிந்ருது 3665 அடி உயரத்தில் உள்ளது. சௌராட்டிர தீபகற்பம் வெப்ப மண்டலத்தில் அமைந்துள்ளதால், முட்செடிகளும், மரங்களும் கொண்ட காடுகள் காணப்படுகிறது.

கோதுமை, தினை, நவதானியங்கள், நிலக்கடலை மற்றும் பருத்தி இங்கு விளையும் முதன்மை பயிர்கள்.



</doc>
<doc id="222224" url="https://ta.wikipedia.org/wiki?curid=222224" title="மாயாபந்தர்">
மாயாபந்தர்

மாயாபந்தர் என்பது இந்திய ஒன்றியப் பகுதியான அந்தமான் நிகோபார் தீவில் உள்ள நகரம். இது வடக்கு அந்தமான் மாவட்டத்தின் தலைநகரம் ஆகும். 
இங்கு 23,912 பேர் வாழ்கின்றனர். இது போர்ட் பிளேர் சாலை வழியில் நகருடன் இணைக்கப்பட்டுள்ளது. 

மாயாபந்தர் நகரம் சுற்றுலாத்தலமாக விளங்குகிறது. இங்குள்ள கடற்கரையும் படகு போக்குவரத்தும் சுற்றுலாப் பயணிகளின் கவனத்தை ஈர்க்கின்றன. போர்ட் பிளேரிலும் மாயாபந்தரிலும் இந்தியாவிலிருந்து வரும் பயணிகள் கப்பல்கள் நிற்கின்றன.


</doc>
<doc id="222228" url="https://ta.wikipedia.org/wiki?curid=222228" title="ஹெர்குலியம்">
ஹெர்குலியம்

ஹெர்குலியம் என்னும் நகரம் இத்தாலியின் தென் பகுதி கடற்கரையோரத்தில் அமைந்திருந்த நகரமாகும். இந்த நகரம் மவுண்ட் வசூவியஸ் என்ற எரிமலையின் நிழலில் அமைந்திருந்த பழைய ரோமப் பேரரசில் இணைந்திருந்த நகரமாகும். கி.பி 79ஆம் ஆண்டு ஆகஸ்ட் மாதம் மவுண்ட் வசூவியஸ் எரிமலை வெடித்துச் சிதறியது. இதில் அதன் அருகிலிருந்த பல இடங்கள் எரிமலைக் குழம்பால் மூடப்பட்டு அழிந்துவிட்டது. இதில் பொம்பெயி நகரம் மற்றும் ஹெர்குலியம் ஆகிய நகரங்கள் முக்கியமானவையாகும். தற்போது இந்த நகரம் அகழ்வாராய்வின் மூலம் வெளிக்கொண்டுவரப்பட்டுள்ளது.உலகில் அழிந்து போன நகரங்களில் ஹெர்குலியம் நகரமும் ஒன்றாகும்.

மவுண்ட் வெசுவியஸ் வெடிப்பில் ஏற்பட்ட அழிவின்போது ஏராளமான மக்களும் விலங்கினங்களும் புகை மூட்டத்தில் மாட்டிக்கொண்டனர். 1738ஆம் ஆண்டுவாக்கில் இந்த நகரம் தோண்டி எடுக்கப்பட்டது. அப்போது அந்த இடத்தில் புதையுண்ட மக்கள் மற்றும் விலங்குகள் எலும்புக்கூடுகளாக மாறியிருந்தது கண்டுபிடிக்கப்பட்டுள்ளது. மேலும் அந்த எலும்புக்கூடுகள் கல்லாக மாறியிருந்தன. இந்த இடத்தை உலக பாரம்பரிய சின்னமாக அந்த அரசு பாதுகாத்து வருகிறது.

ஹெர்குலியம் என்ற நகரானது கிரேக்க தொன்மவியல் கணக்கின்படி ஹெர்குலஸ் (இலத்தீன்) என்ற கிரேக்க வீரரின் நினைவாக உருவானதாக கருதப்படுகிறது. இந்த நகரம் நேபிள்ஸ் வளைகுடாவின் அருகில் கிரேக்கப்பகுதியில் அமைந்திருந்தது. 6ஆம் நூற்றாண்டு காலத்தில் இங்கு பல குழுக்களாகப் பழங்குடிமக்கள் வாழ்ந்து வந்திருக்கிறார்கள். பின்னர் 89ஆம் நூற்றாண்டுகளுக்குப் பின்னர் சமூக போர் (90-88 கி.மு.) காரணமாக இத்தாலியின் வசம் வந்துள்ளது.

இந்த நகரம் கி.பி 79ஆம் நூற்றாண்டுவாக்கில் மவுண்ட் வசூவியஸ் எரிமலையின் வெடிப்பின் காரணமாக 20 மீட்டர்கள் வரை புதையுண்டது. அதன் பின்னர் 1700ஆம் ஆண்டு இளவரசர் டி எல்ஃபெப் (d'Elbeuf's) என்பவரால் அகழ்வாராய்ச்சி செய்ய உத்தரவிடப்பட்டது.

இந்த நகரம் இத்தாலி நாட்டின் தென் பகுதியில் நேபிள்ஸ் வளைகுடாவிற்க்கு அருகில் கடற்கரையை ஒட்டி அமைந்திருந்தது. இப்பகுதி ஒருபுறம் ஏட்ரியாட்டிக் கடலையும், மறுபுறம் திர்ரேனியக் கடலையும் அரணாக கொண்டு அமைந்துள்ள இத்தாலி நாட்டில் உள்ளது.

கி.பி.79ஆம் ஆண்டு 24ஆம் தேதி ஆகஸ்ட் மாதம் வரை மவுண்ட் வெசுவியஸ் எரிமலை 800 ஆண்டுகளாகத் தூங்கிக்கொண்டு இருந்ததால் அது எரிமலை என்று அறியப்படாதிருந்தது.

இந்த ஆராய்ச்சி புவியியல் கழகத்தின் நிதியுதவியின் மூலம் நடந்தது. 1981ஆம் ஆண்டு டாக்டர் கேசுபர் (Giuseppe) வழிக்காட்டலின் மூலம் இத்தாலிய பொதுப்பணி ஊழியர்கள் அந்த இடத்தைத் தோண்டிப்பார்த்தார்கள். அப்போது அங்கு எலும்புக்கூடுகள் இருப்பதைக் கண்டுபிடித்தர்கள்.




</doc>
<doc id="222239" url="https://ta.wikipedia.org/wiki?curid=222239" title="உயர் பகு எண்">
உயர் பகு எண்

உயர் பகு எண் ("highly composite number-HCN") என்பது தன்னைவிடச் சிறியதான எந்தவொரு நேர் முழுஎண்ணையும்விட அதிகமான வகுஎண்களைக் கொண்ட நேர் முழுஎண் ஆகும். இவ்வகையான எண்கள் முடிவிலா என்ணிக்கையில் உள்ளன என்ற உண்மை கணிதவியலாளர் இராமானுஜத்தால் (1915) கண்டறியப்பட்டது. அவற்றுக்கு உயர் பகுஎண்கள் என்ற இப் பெயரும் அவரால் அளிக்கப்பட்டதாகும். இவ்வெண்களுடன் தொடர்புடைய மற்றொரு வகையான எண், அதி பகு எண் ("largely composite number") ஆகும். அதி பகுஎண் என்பது, தன்னைவிடச் சிறியதான எந்தவொரு நேர்முழுஎண்ணின் வகுஎண்களின் எண்ணிக்கைக்குக், குறைந்தபட்சம் சமமான எண்ணிக்கையில் வகுஎண்கள் கொண்ட நேர்முழு எண்.

மேலே தரப்பட்டுள்ள எண்களில்: 

முதல் 26 உயர் பகுஎண்கள் வலப்புறம் பட்டியலிடப்பட்டுள்ளன:
உயர் பகுஎண்களின் தொடர்முறையானது , "n" வகுஎண்களை மட்டும் கொண்ட, மிகச்சிறிய "k" எண்களின் தொடர்முறையின் உட்கணமாக அமைகிறது.

எடுத்துக்கொள்ளப்பட்ட எண் "n" இன் பகாக் காரணியாக்கம் கீழே தரப்படுகிறது:

இதில், formula_13 பகாஎண்கள் மற்றும் அவற்றின் அடுக்குகள் formula_14 நேர் முழுஎண்கள். 

"n" இன் வகுஎண்களின் எண்ணிக்கை:

இந் நிலையில் "n" ஒரு உயர்பகு எண் எனில் பின்வரும் கூற்றுகள் உண்மையாகும்:




உயர் பகுஎண் "n" இன் பகாக் காரணியாக்கம்:

"n" இன் வகுஎண்களின் எண்ணிக்கையைத் தரும் வாய்ப்பாடு:

"x" ஐ விடச் சிறிய அல்லது சமமான உயர் பகுஎண்களின் எண்ணிக்கை "Q"("x") எனில், பின்வரும் அசமன்பாட்டினை நிறைவு செய்யும் வகையில் 1ஐ விடப் பெரிய இரு மாறிலிகள் "a" , "b" உள்ளன:

அசன்பாட்டின் முதற்பகுதி 1944 இல் ஹங்கேரிய கணிதவியலாளர் பால் எர்டுவாலும் (Paul Erdős), இரண்டாம்பகுதி 1988இல் ஜீன்-லூயிஸ் நிக்கோலசாலும் நிறுவப்பட்டது. 

இந்த அசமன்பாட்டிலிருந்து பின்வரும் முடிவுகளைப் பெறலாம்:

அதி பகுஎண் என்பது, தன்னைவிடச் சிறியதான எந்தவொரு நேர்முழுஎண்ணின் வகுஎண்களின் எண்ணிக்கைக்குக், குறைந்தபட்சம் சமமான எண்ணிக்கையில் வகுஎண்கள் கொண்ட நேர்முழு எண் ஆகும்.

"n" ஒரு அதி பகுஎண் எனில்: 

அனைத்து "m" ≤ "n"க்கும் "d"("n") ≥ "d"("m") என அமையும். 

அதி பகு எண்களின் எண்ணும் சார்பு "Q"("x"), பின்வரும் அசமன்பாட்டினை நிறைவு செய்யும்:

இதில் "c","d" நேர்மதிப்புகள் கொண்டவை; மேலும் formula_26.




</doc>
<doc id="222251" url="https://ta.wikipedia.org/wiki?curid=222251" title="கட்டுமான விபரக்கூற்று நிறுவனம்">
கட்டுமான விபரக்கூற்று நிறுவனம்

கட்டுமான விபரக்கூற்று நிறுவனம் (Construction Specification Institute) என்பது, கட்டுமான விபரக்கூற்றுகளின் தரத்தை மேம்படுத்தும் நோக்கத்துடன் உருவாக்கப்பட்ட ஒரு நிறுவனம். இது இப்போது கட்டிடத் தகவல் மேலாண்மையையும், கட்டிட வசதிகளை மேம்படுத்துவதற்காகத் திட்டக் குழுக்களுக்கான கல்வியையும் முன்னேற்றுவதை நோக்கமாகக்கொண்டு இயங்கி வருகிறது. இந்நிறுவனம்,விபரக்கூற்றாளர், கட்டிடக்கலைஞர், பொறியாளர், ஒப்பந்தக்காரர், கட்டிடப்பொருள் உற்பத்தியாளர், கட்டிட உரிமையாளர் போன்றோரை உள்ளடக்கிய பல ஆயிரக்கணக்கான தன்னார்வலர்களோடு கூடியது.

இரண்டாவது உலகப் போர் முடிவடைந்த பின்னர் அமெரிக்காவில் கட்டுமானங்கள் பெருமளவு அதிகரித்தன. இத்தகைய ஒரு சூழலில் கட்டுமானங்களின் தரத்தை உறுதிப்படுத்துவதில் கவனம் செலுத்தவேண்டியிருந்தது. கட்டுமான விபரக்கூற்றுகள் கட்டுமானங்களின் தரத்தைப் பேணுவதில் முக்கியமான பங்காற்றுவதால். தரமான விபரக்கூற்றுகளை உருவாக்குவதன் தேவை உணரப்பட்டது. 1948 ஆம் ஆண்டில், கட்டுமான விபரக்கூற்றுகளின் தரத்தை உயர்த்துவதை நோக்கமாகக் கொண்டு, அமெரிக்காவின் அரசாங்க நிறுவனங்களைச் சேர்ந்த சில விபரக்கூற்று எழுத்தர்கள் ஒன்றுகூடி கட்டுமான விபரக்கூற்று நிறுவனத்தை உருவாக்கினர். விபரக்கூற்றுகளுக்கான மிகச்சிறந்த நடைமுறைகள், செந்தரங்கள், விபரக்கூற்று ஆவணத்துக்கான தரவடிவங்கள், தொழில்முறைக் கல்வி வசதிகள், சான்றளித்தல் போன்றவற்றை உருவாக்கிப் பேணுவது இந்நிறுவனத்தின் முக்கிய இலக்காக இருந்தது.

அரசாங்க நிறுவனங்களின் விபரக்கூற்று எழுத்தர்களை உறுப்பினர்களாகக்கொண்டு தொடங்கிய இந்த நிறுவனம், பின்னர் தனியார்துறையைச் சேர்ந்த விபரக்கூற்று எழுத்தர்களையும் சேர்த்துக்கொண்டது. காலப்போக்கில், கட்டுமான விபரக்கூற்றின் ஆர்வத் துறைகளோடு தொடர்புடைய பல்வேறு உயர்தொழில் வல்லுனர்களையும், கட்டிடப்பொருள் உற்பத்தியாளர்கள், கட்டிட உரிமையாளர்கள், கட்டிடவசதி மேளாளர்கள் போன்றோரையும் உறுப்பினர்களாக இணைத்துக்கொண்டு வளர்ச்சியடைந்தது. இப்போது உலகின் பல்வேறு பகுதிகளிலும் இதற்கு உறுப்பினர்கள் உள்ளனர்.

கட்டுமானத் துறையில், தகவல் மேலாண்மை தொடர்பான பல்வேறு விடயங்களின் மேம்பாட்டுக்காக இந்நிறுவனம் முனைப்பாகச் செயல்பட்டு வருகிறது. பல்வேறு திட்டங்களில் இந்நிறுவனம் பிற நிறுவனங்களுடனும் இணைந்து செயல்படுவதைக் காண முடிகிறது. 

1960களில் இருந்து "மாஸ்டர்போர்மட்" (MasterFormat), "செக்சன்போர்மட்" (SectionFormat), "பேஜ்போர்மட்" (PageFormat) போன்ற விபரக்கூற்றுத் தரவடிவங்களை இந்நிறுவனம் உருவாக்கிப் பேணிவருகிறது.



</doc>
<doc id="222256" url="https://ta.wikipedia.org/wiki?curid=222256" title="சஞ்சயா இராசாராம்">
சஞ்சயா இராசாராம்

சஞ்சயா இராசாராம் ("Sanjaya Rajaram", பிறப்பு:1943) இந்திய மாநிலம் உத்திரப் பிரதேசத்தில் சிற்றூரொன்றில் பிறந்து மெக்சிக்கோவில் குடிமகனாக வாழும் வேளாண் அறிவியலாளர் ஆவார். இவருக்கு 2014ஆம் ஆண்டுக்கான, வேளாண்மையில் நோபெல் பரிசினை ஒத்த, உலக உணவுப் பரிசு வழங்கப்பட்டுள்ளது. 
இவரது ஆய்வு முயற்சிகளால் உலக கோதுமை உற்பத்தியை 200 மில்லியன் கோடி டன்னிற்கும் கூடுதலாக உயர்த்தியமைக்காக இந்தப் பரிசு அறிவிக்கப்பட்டுள்ளது. மெக்சிக்கோவில் உள்ள பன்னாட்டு மக்காச்சோளம் மற்றும் கோதுமை மேம்பாட்டு மையத்தில் தமது ஆய்வுகளின் மூலமாக குளிர்கால கோதுமை இரகத்திற்கும் வேனில்கால கோதுமை இரகத்திற்கும் ஒட்டு ஏற்படுத்தி புதிய ஒட்டுவீரிய கோதுமையை அறிமுகப்படுத்தினார்; இவை பலதரப்பட்ட வெப்பச் சூழல்களிலும் கூடுதலான மகசூல் தரக்கூடியவை.

"பசுமைப் புரட்சியின் தந்தை" என அறியப்படும் நார்மன் இ போர்லாக், பன்னாட்டு மக்காச்சோளம் மற்றும் கோதுமை மேம்பாட்டு மையத்தின் (சிஐஎம்எம்ஒய்டி) கோதுமைத் திட்டத்தை 1976-ம் ஆண்டு முதல் 2001-ம் ஆண்டு வரை வழிநடத்தி வந்தார். அவருக்குப் பிறகு அத்திட்டத்தின் இயக்குநர் பொறுப்பை ராசாராம் ஏற்றுள்ளார். 
ராசாராம் 1943இல் உத்திரப் பிரதேசத்தின் சிற்றூர் ஒன்றில் வறிய விவசாயக் குடும்பத்தில் பிறந்தார். பள்ளிக்கல்வியில் சிறந்து விளங்கிய இராசாராம் வாரணாசி மாவட்டத்திலேயே முதலாவது மாணவராக விளங்கினார். மாநில அரசின் உதவித்தொகை பெற்று படித்து வந்த இராசாராம் கோரக்பூர் பல்கலைக்கழகத்தில் ஜான்பூர் கல்லூரியில் 1962இல் வேளாண்மையில் இளங்கலைப் பட்டம் பெற்றார். பின்னர் எம்.எஸ்.சுவாமிநாதனின் வழிகாட்டலில் புது தில்லியிலுள்ள இந்திய வேளாண் ஆராய்ச்சிக் கழகத்தில் 1964ஆம் ஆண்டு மரபியல் மற்றும் பயிர் வளர்ப்பில் முதுகலைப் பட்டம் பெற்றார். தொடர்ந்து ஆத்திரேலியாவில் சிட்னி பல்கலைக்கழகத்தில் முனைவர் பட்ட ஆய்வுகளை மேற்கொண்டார். அங்கிருந்து மெக்சிக்கோவில் போர்லாக் தலைமையிலான பன்னாட்டு மக்காச்சோளம் மற்றும் கோதுமை மேம்பாட்டு மையத்தில் பணியில் சேர்ந்தார்.


</doc>
<doc id="222266" url="https://ta.wikipedia.org/wiki?curid=222266" title="ஏர் இந்தியா எக்ஸ்பிரஸ்">
ஏர் இந்தியா எக்ஸ்பிரஸ்

ஏர் இந்தியா எக்ஸ்பிரஸ் ("Air India Express") ஏர் இந்தியாவின் துணையுடன் இயங்கக்கூடிய விமானசேவை ஆகும். ஏர் இந்தியா எக்ஸ்பிரஸ் கேரளா மாநிலத்தினை முதன்மையாகக் கொண்டு செயல்படுகிறது. இது குறைந்த கட்டணத்துடன் செயல்படும் விமானசேவையாகும். மத்திய கிழக்கு ஆசியா மற்றும் தென் கிழக்கு ஆசியா நாடுகளுக்கு முக்கிய விமான சேவையினை இது வழங்குகிறது. இது முழுமையாக ஏர் இந்தியாவிற்கு சொந்தமானது. ஏர் இந்தியாவால் இந்தியர்களுக்கு தடையற்ற அனைத்து விமான சேவைகளையும் வழங்குவதற்காக ஏர் இந்தியா எக்ஸ்பிரஸ் உருவாக்கப்பட்டது. தற்போது, ஏர் இந்தியா எக்ஸ்பிரஸ் வாரத்திற்கு சுமார் 100 விமானங்களை இயக்குகிறது. இதில் தென்னிந்தியாவின் மாநிலங்களான தமிழ்நாடு, கர்நாடகா மற்றும் கேரளா போன்றவற்றிலிருந்து செல்லும் விமானங்கள் முக்கியமானவை.

மத்திய கிழக்கு நாடுகளில் வாழும் நோக்கோடு இந்தியாவிலிருந்து செல்லும் மக்களுக்காக, குறைந்த கட்டணத்துடன் செயல்படும் விமான சேவை வேண்டுமென நினைத்த ஒரு மலையாளியின் (கேரள மாநில மக்களுள் ஒருவர்) நீண்ட காலப் போராட்டத்திற்குப் பிறகு மே 2004 ல் ஏர் இந்தியா எக்ஸ்பிரஸ் தொடங்கப்பட்டது. ஏர் இந்தியா எக்ஸ்பிரஸ் ஏப்ரல் 29, 2005 ல் திருவனந்தபுரம் முதல் அபுதாபி வரை தனது முதல் விமானத்தினை செலுத்தியதன் மூலம் விமான சேவையினைத் தொடங்கியது. ஏர் இந்தியா எக்ஸ்பிரஸ்க்கான முதல் விமானம் பிப்ரவரி 22, 2005 ல் வாங்கப்பட்டது. அப்போது புதிய ரக விமானமான போயிங்க் 737-86 Q ஒப்படைக்கப்பட்டது. 

மும்பை, நரிமன் பாயிண்டில் உள்ள ஏர் இந்தியா கட்டிடத்தில் இதன் (ஏர் இந்தியா எக்ஸ்பிரஸ்) தலைமை அலுவலகம் உள்ளது. டிசம்பர் 2012 ல், ஏர் இந்தியாவின் இயக்குனர்கள் குழு அதன் தலைமை அலுவலகத்தினை கேரளா மாநிலத்திலுள்ள கொச்சிக்கு மாற்றுவதற்கு ஒப்புதல் தெரிவித்து, ஜனவரி 1, 2013 முதல் இம்முடிவு செயல்படுத்தப்படும் எனவும் தீர்மானிக்கப்பட்டது. மாநில விமானசேவையின் மத்திய அமைச்சரான கே.சி.வேணுகோபால் இந்த தலைமை செயலக மாற்றம் ஒவ்வொரு கட்டமாக படிப்படியாக நடைபெறும் எனவும் புது வருட பிறப்பான ஜனவரி 1 (ஆண்டு?) முதல் கொச்சியில் தலைமை அலுவலகம் திறக்கப்படும் எனவும் தெரிவித்தார்.

ஏர் இந்தியா எக்ஸ்பிரஸ் பின்வரும் இடங்களை இலக்குகளாகக் கொண்டு செயல்படுகிறது (ஜூன் 2014 ன் படி).

ஏர் இந்தியா எக்ஸ்பிரஸின் விமான குழு 21, B737-800 ரக விமானங்களைக் கொண்டுள்ளது. இது ஒரு வகுப்பு பொருளாதரத்துடன் கூடிய 180 சீட்டுகளைக் கொண்டுள்ளது.

மே 22, 2010 ல் மங்களூர் விமான நிலையத்தில் ஏற்பட்ட விபத்தில் விமானத்திலிருந்த 166 பேரில், 158 பேர் இறந்தனர். இதில் 152 பேர் பயணிகள் ஆவர். 


</doc>
<doc id="222282" url="https://ta.wikipedia.org/wiki?curid=222282" title="திதி (புராணம்)">
திதி (புராணம்)

திதி, ()-() இந்து தொன்மவியல் படி, அரக்கர்களின் தாய் ஆவார். தட்சப்பிரசாபதியின் அறுபது மகள்களில் ஒருத்தி. பிரம்மாவின் பேத்தி. காசியபர் முனிவரின் பதிமூன்று மனைவிகளில் ஒருத்தி. தன் உடன் பிறந்தவளான அதிதியை வெறுப்பவள். உருத்திரன், மருத்துக்கள் மற்றும் தைத்தியர்கள் மற்றும் அதர்மத்தைப் பின்பற்றும் பல அரக்கர் குலங்களை உருவாக்கிய தாய். அதிதியின் குழந்தைகளான இந்திரன் முதலான தேவர்களை வெறுப்பவள். அதிதியின் மகனான இந்திரனைவிட பலமிக்க குழந்தையை தன் கணவன் காசியப முனிவரிடம் வேண்டினாள்.

காசியபரின் அருள்படி, விஷ்ணுவின் வைகுண்டத்தை காவல் புரியும் ஜெயன்-விஜயன் எனும் இருவர் தங்களின் அகந்தை காரணமாக, சனகாதி முனிவர்களை வைகுண்டம் செல்ல அனுமதி மறுத்த காரணத்தால், முனிவர்களின் சாபப்படி அசுரர் குலத்தில், திதிக்கு இந்திரனை விட பலமிக்க இரு மகன்களாக இரணியாட்சன் மற்றும் இரணியன் போன்ற தைத்தியர்களாகப் பிறந்தனர்.





</doc>
<doc id="222294" url="https://ta.wikipedia.org/wiki?curid=222294" title="சந்தௌலி மாவட்டம்">
சந்தௌலி மாவட்டம்

சந்தௌலி மாவட்டம் என்பது இந்திய மாநிலமான உத்தரப் பிரதேசத்தில் உள்ள மாவட்டங்களில் ஒன்று. இதன் தலைமையகம் சந்தௌலி நகரத்தில் உள்ளது. இந்த மாவட்டம், வாரணாசி கோட்டத்திற்கு உட்பட்டது. வாரணாசி மாவட்டத்தில் இருந்து பிரிக்கப்பட்டு சந்தௌலி மாவட்டமாக நிர்வகித்தனர். சில காலத்திற்குப் பின்னர், மீண்டும் வாரணாசி மாவட்டத்துடன் இணைக்கப்பட்டது. உயர் நீதி மன்றத்தில் வழக்கு தொடரப்பட்டதால் சந்தௌலி மாவட்டம் தனியாக நிர்வகிக்கப்படுகிறது. நெல்லும் கோதுமையும் விளைவிக்கின்றனர்.

இது சந்தௌலி, சகல்தீகா, சாக்கியா என்ற மூன்று வட்டங்களைக் கொண்டது. இங்கு
கங்கை, கர்மனசா, சந்திரபிரபா உள்ளிட்ட ஆறுகள் பாய்கின்றன.

இது இந்தியாவின் பின்தங்கிய மாவட்டங்களில் ஒன்று. இந்த மாவட்டம் பொருளாதார வளர்ச்சியில் பின்தங்கிய மாவட்டங்களுக்கு வழங்கப்படும் நிதியை பெறுகிறது. 

2011 ஆம் ஆண்டு கணக்கெடுப்பின்படி, 1,952,713 பேர் வாழ்கின்றனர். சதுர கிலோமீட்டருக்கு 768 பேர் என்ற அளவில் மக்கள் அடர்த்தி உள்ளது. ஆயிரம் ஆண்களுக்கு 913 பெண்கள் என்ற அளவில் பால் விகிதம் உள்ளது. இங்குள்ளோரில் 73.86% கல்வி கற்றோர் ஆவர். 


</doc>
<doc id="222299" url="https://ta.wikipedia.org/wiki?curid=222299" title="அமேதி மாவட்டம்">
அமேதி மாவட்டம்

அமேதி மாவட்டம் இந்தியாவின் உத்தரப் பிரதேசத்தில் உள்ள 72 மாவட்டங்களில் ஒன்றாகும். இது பைசாபாது கோட்டத்திற்கு உட்பட்டது. இதன் தலைமையகம் கௌரிகஞ்சு நகரில் உள்ளது. நேரு குடும்பத்தினரில் பலரும் அமேதி மக்களவைத் தொகுதியின் சார்பாக பாராளுமன்றத்துக்கு தேர்ந்தெடுக்கப்பட்டனர் என்பது குறிப்பிடத்தக்க செய்தியாகும். சில ஆண்டுகளுக்கு, "சத்திரபதி சாகுஜி மகராஜ் நகர்" என்ற பெயரில் இயங்கியது. பின்னர், அமேதி என்ற பழைய பெயருக்கே மாற்றப்பட்டது.

2013 ஆம் ஆண்டில் ஒன்றரை லட்சம் மக்கள் வசித்தனர்.

உத்தரப் பிரதேசத்தின் ஏனைய பெருநகரங்களுடன் அமேதி இணைக்கப்பட்டுள்ளது. டெல்லி, லக்னோ, கான்பூர், டேராடூன், ஹரித்துவார், அலகாபாது, வாரணாசி, கல்கத்தா, பூரி, மும்பை உள்ளிட்ட நகரங்களுக்கு ரயில் போக்குவரத்து வசதி உள்ளது.

சில உத்தரப் பிரதேச சாலைப் போக்குவரத்துக் கழகப் பேருந்துகள் இங்கிருந்து இயங்குகின்றன. 

இது கௌரிகஞ்சு, அமேதி, முசாபிர்கானா, சலோன், திலோய் ஆகிய ஐந்து வட்டங்களைக் கொண்டது. இந்த மாவட்டத்தின் பெரிய நகரமாக அமேதி விளங்குகிறது.

இது கௌரிகஞ்சு, ஜகதீஷ்பூர், அமேதி, திலோய், சலோன் ஆகிய ஐந்து சட்டமன்றத் தொகுதிகளைக் கொண்டது. இவை அனைத்தும் அமேதி மக்களவைத் தொகுதிக்கு உட்பட்டது. 


</doc>
<doc id="222303" url="https://ta.wikipedia.org/wiki?curid=222303" title="ஹவ் டு ட்ரெய்ன் யுவர் டிராகன் 2">
ஹவ் டு ட்ரெய்ன் யுவர் டிராகன் 2

டிராகன் 2 இது 2014ம் ஆண்டு வெளியான அமெரிக்கா நாட்டு 3டி கணினி அனிமேஷன் திரைப்படமாகும். இந்த திரைப்படத்தை டீன் டீபொலிஸ் இயக்க, ஜே பருச்செல், கேட் பிளான்சேட், ஜெரார்டு பட்லர், கிரேக் பெர்குசன், அமெரிக்கா பெரரேரா, ஜோனா ஹில், கிறிஸ்டோபர் மிண்ட்ஸ்-பிலாஸ், டி.ஜே. மில்லர், கிறிஸ்டன் வீக், கிட் ஹாரிங்டன்உள்ளிட்ட பலர் குரல் கொடுத்துள்ளார்கள்.


இந்த திரைப்படம் தமிழ் மொழியில் டிராகன் 2 என்ற பெயரில் மொழிமாற்றம் செய்யப்பட்டு தமிழ்நாட்டில் வெளியானது.




</doc>
<doc id="222309" url="https://ta.wikipedia.org/wiki?curid=222309" title="தேவரியா மாவட்டம்">
தேவரியா மாவட்டம்

திவோரியா மாவட்டம் என்பது இந்திய மாநிலமான உத்தரப் பிரதேசத்தில் உள்ள 72 மாவட்டங்களில் ஒன்று. இந்த மாவட்டத்தின் தலைமையகம் திவோரியா நகரில் அமைந்துள்ளது. இது கோரக்பூர் கோட்டத்திற்கு உட்பட்டது.

2011 மக்கள் தொகைக் கணக்கெடுப்பின்படி, 3,098,637 மக்கள் வாழ்கின்றனர். இந்த மாவட்டத்தில் மக்கள் அடர்த்தி சதுர கி.மீட்டருக்கு 1220 பேர் என்ற அளவில் உள்ளது. ஆயிரம் ஆண்களுக்கு 1013 பெண்கள் என்ற அளவில் பால் விகிதம் உள்ளது. இங்கு வாழ்பவர்களில் 73.53% பேர் கல்வியறிவு பெற்றுள்ளனர்.

இங்கு போஜ்புரி மொழி பேசுகின்றனர். இது வங்காள மொழிக் குடும்பத்தைச் சேர்ந்தனர். 


</doc>
<doc id="222312" url="https://ta.wikipedia.org/wiki?curid=222312" title="இரணியாட்சன்">
இரணியாட்சன்

இரணியாட்சன்அல்லது இரண்யாட்சன் (Hiranyaksha), ஒரு இந்து புராணக் கதாபாத்திரம் ஆகும். இவர் காசிபர் - திதி தம்பதியரின் மகன். இரணியனின் அண்ணன் ஆவார். பிரம்மாவை நோக்கி கடும் தவம் மேற்கொண்டு, தனக்கு எந்த ஆயுதத்தின் மூலமும் மரணம் ஏற்படக்கூடாது என்றும், மூவுலகத்திற்கும் தான் அரசனாக இருக்க வேண்டி வரம் பெற்றவன். மூவுலகையும் வென்று, பின் பூமியை அபகரித்து பாதாள லோகத்தில் மறைத்து வைத்து, அதர்ம வழியில் வாழ்ந்தவன் இரண்யாட்சன். இரண்யாட்சனின் கொடுமைகளைத் தாங்காத பூமா தேவி, பிரம்மா, இந்திராதி தேவர்களின் வேண்டுகோளை ஏற்று திருமால், வராக அவதாரம் எடுத்து இரண்யாட்சனை தன் கூரிய கோரைப் பற்களால் கடித்துக் குதறி அழித்து, பூமாதேவி, இந்திராதி தேவர்கள் உட்பட மூவலகையும் மீட்டு தர்மத்தை நிலைநாட்டினார்...





</doc>
<doc id="222315" url="https://ta.wikipedia.org/wiki?curid=222315" title="மேப்புலியூர்">
மேப்புலியூர்

மேப்புலியூர் (Meppuliyur) தமிழ்நாடு, விழுப்புரம் மாவட்டம், உளுந்தூர்பேட்டை தாலுக்காவில் உள்ள ஒரு கிராமமாகும். இக் கிராம மக்கள் விவசாயத்தை நம்பி வாழ்கின்றனர். இந்த கிராமம் ஊர், காலனி மற்றும் வாங்கனார் சேரி என மூன்று பகுதிகளாகப் பிரிக்கப்பட்டுள்ளது. இங்கு வாழும் மக்கள் தமிழ் மற்றும் தெலுங்கு மொழிகளைப் பேசிவருகின்றனர்.


</doc>
<doc id="222317" url="https://ta.wikipedia.org/wiki?curid=222317" title="கட்டிடத் தகவல் மேலாண்மை">
கட்டிடத் தகவல் மேலாண்மை

கட்டிடத் தகவல் மேலாண்மை (Building Information Management) என்பது, கட்டிடத் திட்டம் ஒன்றினுள் அடங்கியுள்ள இயற்பண்புத் தரவுகளைச் (attributed data) சேகரித்தல், ஒழுங்குபடுத்தல், பகுப்பாய்தல், பகிர்தல் ஆகியவற்றை ஒருங்கே குறிப்பது. "கட்டிடத் தகவல்" என்பது ஒரு குறித்த கட்டுமானத் திட்டம், முறைமைகள் அல்லது கூறுகள் தொடர்பில் பயன்படுத்தக்கூடிய அறிவைக் குறிக்கிறது. இதை உரியமுறையில் மேலாண்மை செய்வதே "கட்டிடத் தகவல் மேலாண்மை" எனலாம்.

தற்காலத்தில் கட்டிடத் தகவல் மேலாண்மை என்பது, கட்டிடமொன்றின் தொடக்க நிலையில் இருந்து பல்வேறு கட்டங்களூடாக அதன் கால முடிவில் உடைக்கப்படும் வரையான எல்லாக் கட்டங்களிலும், விபரம் அறிந்து முடிவுகளை எடுப்பதற்கு உதவியாகப் பகிர் அறிவை உருவாக்குவதை நோக்கமாகக் கொண்டது.


</doc>
<doc id="222320" url="https://ta.wikipedia.org/wiki?curid=222320" title="நடராஜன் பெரியசாமி">
நடராஜன் பெரியசாமி

நடராஜன் பெரியசாமி ("Nadarajan Periyasamy", பிறப்பு: நவம்பர் 19, 1963) மலேசியாவைச் சார்ந்த இந்தியர் ஆவார். இவர் ஓர் இருசக்கர வாகன வீரர். மலேசியாவின் பினாங்கு பகுதியைச் சேர்ந்த இவர் மலேசியத் தமிழ்ப் பள்ளிகளில் மாணவர்களுக்கு தன்முனைப்புப் பயிற்சிப் பட்டறைகள் நடத்தி வருகிறார். இவர் "சக்ஸஸ் பி. நடா" எனும் பெயரால் அறியப்படுகிறார்.





இவர் மலேசியாவின் பினாங்கு பகுதியில் வசித்து வருகிறார். இவரது மனைவியின் பெயர் சாமுண்டீஸ்வரி, மகள் நிஷாந்தினி. 



</doc>
<doc id="222332" url="https://ta.wikipedia.org/wiki?curid=222332" title="என்னர் வலென்சியா">
என்னர் வலென்சியா

என்னர் ரெம்பெர்டோ வலென்சியா இலாசுத்ரா ("Enner Remberto Valencia Lastra", ஏப்ரல் 11, 1989) எக்குவடோரைச் சேர்ந்த காற்பந்தாட்ட வீரர் ஆவார். இவர் தற்போது எக்குவடோர் தேசிய அணியில் பக்கவாட்டு முன்னணி வீரராக (தாக்குபவராக) விளையாடி வருகிறார். "லிகா எம் எக்சு" கூட்டிணைவில் "பச்சுகா காற்பந்துக் கழகத்திற்காக" ஆடி வருகிறார்.
என்னர் தமது தேசிய அணிக்காக பெப்ரவரி 12, 2012இல் ஹொண்டுராசிற்கு எதிரான நட்புறவு ஆட்டத்தில் முதன்முதலாக ஆடினார்.

"கிறிஸ்டியன் பெனிடெசின்" அகால மரணத்தை அடுத்து, பக்கவாட்டு முன்னணி வீரராக ஆடிவந்த என்னரை எக்குவடோரின் பயிற்றுனர் "ரீனால்டோ ரூடா" தாக்கும் முன்னணி வீரராகப் பயன்படுத்தலானார். 

2014 உலகக்கோப்பையில் சுவிட்சர்லாந்துடனான தங்கள் முதல் ஆட்டத்தில் எக்குவடோர் 2-1 என்ற கணக்கில் தோற்றது; இந்த ஆட்டத்தில் எக்குவடோரின் ஒரே கோலை தலையால் முட்டி என்னர் அடித்தார். இந்தப் போட்டியின் அடுத்த ஆட்டத்தில் எக்குவடோர் ஹொண்டுராசை 2-1 கணக்கில் வென்றது; இந்த ஆட்டத்தில் 34வது நிமிடத்திலும் 66வது நிமிடத்திலும் கோலடித்து வெற்றி பெற உதவினார்.


</doc>
<doc id="222334" url="https://ta.wikipedia.org/wiki?curid=222334" title="தீவு நாடுகளின் பட்டியல்">
தீவு நாடுகளின் பட்டியல்

இது தீவு நாடுகளின் பட்டியலாகும்.





</doc>
<doc id="222352" url="https://ta.wikipedia.org/wiki?curid=222352" title="போர்த்துக்கல், பிரேசில், அல்கார்வெசு ஆகியவற்றின் ஐக்கிய இராச்சியம்">
போர்த்துக்கல், பிரேசில், அல்கார்வெசு ஆகியவற்றின் ஐக்கிய இராச்சியம்

போர்த்துகல்,பிரேசில்,அல்கார்வெசு ஆகியவற்றின் ஐக்கிய இராச்சியம் ("United Kingdom of Portugal, Brazil and the Algarves") பிரேசில் மாநிலத்தை தனி இராச்சியமாக அறிவித்து அத்துடனேயே போர்த்துகல் இராச்சியத்தையும் அல்கார்வெசு இராச்சியத்தையும் ஒன்றிணைத்து பல்வேறு கண்டங்களில் அமைந்த ஒரே முடியாட்சியாகும். 

நெப்போலியனின் படையெடுப்புக்களின்போது பிரேசிலுக்கு இடம்மாறிய அரசவை மீண்டும் ஐரோப்பாவிற்குத் திரும்பிய நேரத்தில், 1815இல் போர்த்துகல்,பிரேசில்,அல்கார்வெசு ஐக்கிய இராச்சியம் உருவாக்கப்பட்டது. 1822 இல் பிரேசில் விடுதலை பெற்றதாக அறிவித்துக் கொண்டபோது இந்த இராச்சியம் "நடைமுறைப்படி" முடிவுக்கு வந்தது. தன்னாட்சி பெற்றதாக பிரேசில் பேரரசை போர்த்துகல் ஏற்றக்கொண்ட பிறகு 1825இல் "முறையாக" இந்த இராச்சியம் முடிவுக்கு வந்தது. 

இந்த ஐக்கிய இராச்சியம் நடைமுறையில் இருந்த காலத்தில் இது முழுமையான போர்த்துகல் பேரரசின் பிரதிநிதியாக இருக்கவில்லை. உண்மையில் இது ஆசியாவிலும் ஆபிரிக்காவிலும் இருந்த வெளிநாட்டுக் குடியேற்றங்களைக் கட்டுப்படுத்திய அத்திலாந்திக்கு பெருங்கடலைக் கடந்த பெருநகரமாக விளங்கியது.

எனவே, பிரேசிலைப் பொறுத்தவரை, இந்த அமைப்பினால் இரு நன்மைகள் கிடைத்தன:



</doc>
<doc id="222356" url="https://ta.wikipedia.org/wiki?curid=222356" title="இட்டாவா மாவட்டம்">
இட்டாவா மாவட்டம்

இந்திய மாநிலமாகிய உத்தரப் பிரதேசத்தின் 72 மாவட்டங்களில் இட்டாவா மாவட்டமும் ஒன்று. இதன் தலைமையகம் இட்டாவா நகரில் உள்ளது. இது 2311  சதுர கி.மீ பரப்பளவைக் கொண்டது. இம்மாவட்டத்தில் சம்பல் ஆறு யமுனை ஆற்றுடன் கலக்கிறது.

2011 ஆம் ஆண்டு கணக்கெடுப்பின்படி, 1,575,247 மக்கள் வாழ்கின்றனர். சராசரியாக சதுர கிலோமீட்டருக்கு 157 பேர் இருக்கின்றனர். ஆயிரம் ஆண்களுக்கு 970 பெண்கள் என்ற அளவில் பால் விகிதம் உள்ளது. இங்கு வாழ்பவர்களில் 70.14% மக்கள் கல்வியறிவு பெற்றவர்கள் ஆவர்.


</doc>
<doc id="222357" url="https://ta.wikipedia.org/wiki?curid=222357" title="வடகறி (திரைப்படம்)">
வடகறி (திரைப்படம்)

வடகறி () இது 2014ம் ஆண்டு வெளியான தமிழ் நகைச்சுவை திகில் திரைப்படம் ஆகும். இந்த திரைப்படத்தை சரவண ராஜன் இயக்க, ஜெய், சுவாதி ரெட்டி, ஆர்ஜே பாலாஜி உள்ளிட்ட பலர் நடித்துள்ளார்கள். தனக்கு சொந்தமில்லாத பொருளை தன்வசப்படுத்திக் கொள்வதால் என்னென்ன பிரச்சனைகளை சந்திக்க வேண்டியது வரும் என்ற கருத்தைச் சொல்ல வந்திருக்கும் படமே ‘வடகறி’ ஆகும்.


இந்த திரைப்படம் ஜூன் 19, 2014ம் ஆண்டு வெளியானது. இந்த திரைப்படம் தெலுங்கு மொழியில் குல்பி என்ற பெயரில் மொழிமாற்றம் செய்யப்பட்டு வெளியானது.


</doc>
<doc id="222359" url="https://ta.wikipedia.org/wiki?curid=222359" title="கன்னாஜ் மாவட்டம்">
கன்னாஜ் மாவட்டம்

இந்திய மாநிலமான உத்தரப் பிரதேசத்தில் கன்னாஜ் மாவட்டம் அமைந்துள்ளது. இதன் தலைமையகம் கன்னோசி நகரில் உள்ளது.

இது மூன்று வட்டங்களாகவும் ஏழு பிரிவுகளாகவும் பிரிக்கப்பட்டுள்ளது. இது கான்பூர் கோட்டத்திற்கு உட்பட்டது.

2011 ஆம் ஆண்டு கணக்கெடுப்பின்படி, 1,658,005 மக்கள் வாழ்கின்றனர். இங்கு சராசரியாக சதுர கிலோமீட்டருக்கு 792 பேர் வாழ்கின்றனர். ஆயிரம் ஆண்களுக்கு 879 பெண்கள் என்ற அளவில் பால் விகிதம் இருக்கிறது. இங்கு வாழ்பவர்களில் 74.01% மக்கள் கல்வியறிவு பெற்றுள்ளனர். 


</doc>
<doc id="222363" url="https://ta.wikipedia.org/wiki?curid=222363" title="சத்தீஸ்கர் எக்ஸ்பிரஸ்">
சத்தீஸ்கர் எக்ஸ்பிரஸ்

சத்தீஸ்கர் விரைவுத்தொடருந்து (Chhattisgarh Express:18237/18238) பிலாஸ்பூரையும் அமிர்தசரசையும் இணைக்கும் இந்தியத் தொடருந்து ஆகும். இதன் பெயரே சட்டீஸ்கர் மாநிலத்தினை குறிப்பிடும்படி உள்ளது. இது முதன்முதலில் 1977 ஆம் ஆண்டு போபால் – பிலாஸ்பூருக்கு இடையே சட்டீஸ்கர் அருணாச்சல் விரைவுத்தொடருந்து என அறிமுகப்படுத்தப்பட்டது. அறிமுக காலத்தின்போது பிலாஸ்பூர் மற்றும் ஹபிப்கஞ்சிற்கு (போபால்) இடையே ஓடியது. புதிதாக அமைக்கப்பட்ட துணை நகர்ப்புற தொடருந்து நிலையமான போபாலிலுள்ள ஹபிப்கஞ்சிற்கு அனுப்பப்பட்ட முதல் தொடருந்து இதுவாகும். 1987 ஆம் ஆண்டு, ஹஸ்ரத் நிஜாமுதீன் (புது டெல்லி)யின் தொடருந்து நிலையம் வரை நீட்டிக்கப்பட்டது. இறுதியாக 1990 ஆம் ஆண்டு அமிர்தசரஸ் வரை நீட்டிக்கப்பட்டது.

2011 கிலோ மீட்டர்களை ஆக்கிரமிப்பு செய்யும் இந்தத் தொடருந்து, சட்டீஸ்கர், மகராஷ்டிரா, மத்திய பிரதேசம், உத்திர பிரதேசம், டெல்லி, ஹரியானா, பஞ்சாப் போன்ற பல மாநிலங்களின் வழியே செல்கிறது. இடைப்பட்ட நிலையங்கள் 251 ல் 85 முக்கிய நிறுத்தங்கள் கீழே கொடுக்கப்பட்டுள்ளன.

இது தினசரி செயல்படும் விரைவுத்தொடருந்து ஆகும். பிலாஸ்பூரிலிருந்து புறப்படும் தொடருந்தின் எண் 18237 மற்றும் அமிர்தசரஸில் இருந்து புறப்படும் தொடருந்தின் எண் 18238 ஆகும். இந்தத் தொடருந்தில் 24 பெட்டிகள் உள்ளன.


</doc>
<doc id="222367" url="https://ta.wikipedia.org/wiki?curid=222367" title="பிரேசில் பேரரசு">
பிரேசில் பேரரசு

பிரேசில் பேரரசு ("Empire of Brazil") தற்போதைய பிரேசில் மற்றும் உருகுவை நாடுகளை உள்ளடக்கிய 19வது-நூற்றாண்டு இராச்சியமாகும். இதன் அரசு மக்களாட்சி நாடாளுமன்றத்தைக் கொண்ட அரசியல்சட்ட முடியாட்சி ஆகும். இதனை பேரரசர் முதலாம் பெட்ரோவும் பின்னர் அவரது மகன் இரண்டாம் பெட்ரோவும் ஆண்டனர். முன்னதாக போர்த்துகல் பேரரசின் குடியேற்ற நாடாக பிரேசில் விளங்கியது; 1808இல் முதலாம் நெப்போலியனின் போர்த்துகல் படையெடுப்பின்போது இளவரசர் (பின்னாளில் மன்னர் யோவான் VI) தப்பியோடி பிரேசிலின் நகரமான இரியோ டி செனீரோவில் தமது அரசவையை மாற்றினார். தமது மூத்த மகனும் வாரிசுமான பெட்ரோவை பிரேசிலை ஆளப் பணித்து தாம் மட்டும் போர்த்துகல் திரும்பினார். தமது தந்தையின் படையினருடன் போரில் ஈடுபட்டு செப்டம்பர் 7, 1822 இல் பெட்ரோ பிரேசிலின் விடுதலையை அறிவித்தார். அக்டோபர் 12இல் பிரேசிலின் முதலாம் பெட்ரோ என்று முடி சூடினார். புதிய நாடு குறைந்த மக்கள் தொகையுடனும் பலவித இன மக்களுடனும் மிக விரிவானதாக இருந்தது.

அடுத்திருந்த எசுப்பானிய அமெரிக்கக் குடியரசுகளைப் போலன்றி பிரேசில் அரசியல் நிலைத்துவம், துடிப்பான பொருளியல் வளர்ச்சி, சட்டமைப்பு உறுதிமொழிந்த பேச்சு சுதந்திரம், பெண்கள், அடிமைகளுக்கு சில கட்டுப்பாடுகள் இருந்தபோதும் பொதுவாக குடியுரிமைகளுக்கு மதிப்பு ஆகியவற்றை நிலைநாட்டியது. பேரரசின் ஈரவை நாடாளுமன்றம் அக்காலத்தில் அத்தனை பழக்கமில்லாத மக்களாட்சி முறையில் தேர்ந்தெடுக்கப்பட்டு வந்தது. இதனால் கொள்கையளவில் அரசில் மன்னரின் பங்கு குறித்து பெரும்பான்மையான நாடாளுமன்ற உறுப்பினர்களுக்கும் மன்னர் பெட்ரோவிற்கும் பிணக்குகள் எழுந்த வண்ணம் இருந்தன. 1828இல் எழுந்த சிஸ்பிளாட்டின் போரையடுத்து பிரேசிலின் ஒரு மாநிலம் (தற்போதைய உருகுவை) பிரிந்தது. போர்த்துகலிற்கு எதிராகப் போராடி பிரேசிலின் விடுதலைக்கு வித்திட்டபோதும் பெட்ரோ 1826இல் போர்த்துகல் மன்னரானார். தனது போர்த்துகல் முடியாட்சியை மூத்த மகளுக்காகத் துறந்தார். இரண்டாண்டுகள் கழித்து பெட்ரோவின் தம்பி அவளிடமிருந்து அரியணையை பறித்துக் கொண்டான். பிரேசில்,போர்த்துகல் இரு பிரச்சினைகளையும் இணைந்து கவனிக்க இயலாது ஏப்ரல் 7, 1831இல் தமது பிரேசில் பதவியைத் துறந்து தமது மகளின் ஆட்சியை மீட்க ஐரோப்பா திரும்பினார்.

முதலாம் பெட்ரோவின் வாரிசு இரண்டாம் பெட்ரோவிற்கு ஐந்து அகவையே நிரம்பிய &இருந்தது. எனவே முடியாட்சி வலுவிழந்தது; எனவே அரசியல் பிணக்குகளால் மண்டலங்களுக்கிடையே உள்நாட்டுப் போர் எழுந்தது. பிரிந்து வந்த இராச்சியத்தை அகவைக்கு வந்தவுடன் வரித்துக்கொண்ட இரண்டாம் பெட்ரோ அமைதியை நிலைநாட்டி நிலைத்த அரசியலை மீட்டார். மூன்று பன்னாட்டு சண்டைகளில் (பிளாட்டைன் போர், உருகுவை போர், பராகுவை போர்) வெற்றி பெற்று பன்னாட்டு செல்வாக்கை கூட்டினார். பொருளியல் வளர்ச்சியையும் செல்வத் திரட்டையும் அடுத்து பல ஐரோப்பாவிலிருந்து சீர்திருத்தத் திருச்சபையினரும் யூதர்களும் வரலாயினர். முன்னதாக பரவலாகவிருந்த அடிமைத்தனம் படிப்படியாக சட்ட தீர்திருத்தங்கள் மூலமாக குறைக்கப்பட்டது. 18888இல் முழுவதுமாக ஒழிக்கப்பட்டது. இக்காலத்தில் நிகழ்த்து கலைகள், இலக்கியம் மற்றும் நாடகங்கள் வளர்ச்சியடைந்தன. ஐரோப்பிய நாகரித்தினை ஒட்டியமைந்தாலும் உள்நாட்டு பண்பாட்டைத் தழுவி ஓர் தனி பிரேசிலிய பண்பாட்டுக் கூறு உருவாக்கப்பட்டது.

இரண்டாம் பெட்ரோவின் கடைசி நாப்பதாண்டு காலமும் அமைதியாகவும் வளர்முகமாகவும் இருந்தபோதும் தனது வாழ்நாளுக்குப் பிறகு முடியாட்சி தொடர்வதை அவர் விரும்பவில்லை. அடுத்த வாரிசாக அவரது மகள் இசபெல் இருந்தாள்; அஒரோ அவரது குடும்பமோ பெண்ணை மன்னராக்க விரும்பவில்லை. 58 ஆண்டுகள் ஆட்சிக்குப் பின்னர் நவம்பர் 15, 1889இல் இராணுவத் தலைவர்களால் நிகழ்த்தப்பட்ட ஆட்சி கையகப்படுத்தலில் முடியாட்சி முடிவுக்கு வந்தது.



</doc>
<doc id="222370" url="https://ta.wikipedia.org/wiki?curid=222370" title="ஞானப்பான">
ஞானப்பான

ஞானப்பான என்ற நூலை பூந்தானம் என்பவர் எழுதினார். இவர் கேரளத்தின் மலப்புறம் மாவட்டத்தில் உள்ள பெரிந்தல்மண்ணைக்கு உட்பட்ட கீழாற்றூர் என்னும் ஊரில் பிறந்தார். பூந்தானம் என்பது அவரின் குலப் பெயர் ஆகும். இவர் பதினாறாம் நூற்றாண்டில் வாழ்ந்தவர். நீண்ட காலம் கழித்து பிறந்த குழந்தையை இழக்க நேரிட்டபொழுது குருவாயூரப்பனை வேண்டி எழுதியதே ஞானப்பான என்னும் நூல். இந்த நூல் எளிய மலையாள நடையில், சமசுகிருதம் கலக்காமல், உயர்ந்த தத்துவக் கருத்துகளை உள்ளடக்கியவாறு எழுதப்பட்டது. மேல்பத்தூர் நாராயண பட்டதிரி என்னும் புலவர் இந்த நூலில் இலக்கணப் பிழை இருப்பதாகக் குறை கூறியதாகவும், அதனால் இவர் வருந்தி குருவாயூரப்பனை வேண்டியதாகவும், பின்னர், குருவாயூரப்பன் அருளால் இருவரும் நண்பர்களாகினர் எனவும் செவிவழிக் கதைகள் உள்ளன. இது 360 வரிகளைக் கொண்டது. மலையாளத்து பகவத் கீதை என்ற சிறப்புப் பெயரும் இதற்கு உண்டு. 46,660 பேர் கூடி இந்த நூலில் உள்ள பாடல்களைப் பாடியுள்ளனர். இது கின்னஸ் புத்தகத்தில் பதிவாகியிருக்கிறது. 

<poem>

</poem>


</doc>
<doc id="222375" url="https://ta.wikipedia.org/wiki?curid=222375" title="கேதார்நாத் சிங்">
கேதார்நாத் சிங்

கேதார்நாத் சிங் என்பவர் புகழ் பெற்ற இந்தி மொழிக் கவிஞர் ஆவார். இவருக்கு 2013 ஆம் ஆண்டிற்கான ஞானபீட விருது வழங்கப்பட்டது. 1989 ஆம் ஆண்டில் சாகித்திய அகாதமி விருதினையும் பெற்றுள்ளார்.

இவர் உத்தரப் பிரதேசத்தில் உள்ள பாலியா மாவட்டத்தில் பிறந்தவர். வாரணாசியில் உள்ள உதய் பிரதாப் கல்லூரியில் படித்துவிட்டு, காசி இந்து வித்தியாலயத்தில் முதுகலைப் படிப்பை முடித்தார். கோரக்பூரில் இந்தி ஆசிரியராகப் பணியாற்றினார். ஜவகர்லால் நேரு பல்கலைக்கழகத்தில் இந்தி மொழித் துறையின் தலைவராகவும் பேராசிரியராகவும் பணியாற்றியவர்.





</doc>
<doc id="222389" url="https://ta.wikipedia.org/wiki?curid=222389" title="சுவாமி ராமகிருஷ்ணானந்தர் விரிவான வாழ்க்கை வரலாறு">
சுவாமி ராமகிருஷ்ணானந்தர் விரிவான வாழ்க்கை வரலாறு

சுவாமி ராமகிருஷ்ணானந்தர் விரிவான வாழ்க்கை வரலாறுராமகிருஷ்ண பரமஹம்சரின் நேரடி சீடரும், சுவாமி விவேகானந்தரின் சகோதர சீடருமான சுவாமி ராமகிருஷ்ணானந்தரின் வரலாற்றைக் கூறும் நூல் ஆகும். இந்நூல் இராமகிருஷ்ண மடத்தால் வெளியிடப்பட்டது. இந்நூல் ராமகிருஷ்ண மடத்தின் முன்னாள் தலைவராகத் திகழ்ந்த (1971-1991) தபஸ்யானந்தர் சுவாமிகள் எழுதிய "Swami Ramakrishnanada: An Apostle of Sri Ramakrishna to the South" என்னும் நூலின் அடிப்படையில் அமைந்த நூலாகும்.

சுவாமி ராமகிருஷ்ணானந்தரின் பிறப்பு, இளமைப் பருவம், பக்தி, அவரது பூஜை ஆர்வம் எவ்வாறு அவரது குருதேவர் ராமகிருஷ்ணரின் வழிபாடாக அமைந்தது, ராமகிருஷ்ண மடத்தின் தாய் என்றும் தூண் என்றும் சுவாமி விவேகானந்தராலேயே பாராட்டப்பட்ட அவரது எளிய வாழ்க்கைமுறை, மடத்தின் ஆரம்ப காலகட்டத்தில் வராகநகர் மடத்தின் சிரமமான காலகட்டத்தில் சகோதர சீடர்களின் உடல்நலனை தாய் போன்ற பரிவுடன் அவர் கவனித்துக் கொண்டவிதம் என்று பல சம்பவங்களை விவரித்துள்ளார் ஆசிரியர்.

1897 ஆண்டு ஏப்ரல் பிரபுத்த பாரதா இதழில் ’ராமகிருஷ்ணானந்தர், சதானந்தர் ஆகிய இரண்டு துறவிகள் சுவாமி விவேகானந்தருடைய திட்டங்களைச் செயலாக்கும் பொருட்டு சென்னைக்கு வந்துள்ளனர். விரைவில் அவர்கள் கீதை மற்றும் வேதாந்த வகுப்புகள் தொடங்க இருக்கின்றனர்.’ என்ற அறிவிப்பு வெளியானதையடுத்து சுவாமி ராமகிருஷ்ணானந்தரின் பணி சென்னையில் துவங்கியது, விவேகானந்தரால் பணிக்கப்பட்டு ராமகிருஷ்ண இயக்கத்தின் பணிக்காக சென்னை வந்தது, சென்னையில் தமது குருதேவர் வழிபாட்டுடன் முதல் கிளை மடம் ஆரம்பித்தது, சென்னையில் ஆரம்ப நாட்களில் அவரது பணிகளுக்கு ஏற்பட்ட தடைகள், போக்குவரத்து வசதி அந்த அளவு இல்லாத அந்த காலத்தில் சென்னையில் பல்வேறு பகுதிகளுக்கு சென்று சொற்பொழிவாற்ற அவர் பட்ட சிரமங்கள், நிவாரண பணிகளுக்கான நிதி திரட்டியது, அவரது பணிகளுக்கு ஆதரவு காட்டியவர்கள் பற்றிய பல குறிப்புகள் என பலதரப்பட்ட பகுதிகள் மூலம் அந்த காலகட்ட சென்னை பற்றிய பல குறிப்புகளையும் கொண்டுள்ளது இந்த நூல்.

பலரது நினைவுக்குறிப்புகள், தமிழ் உலகில் இவருடன் நெருங்கிய தொடர்பு கொண்டிருந்த வ.உ.சிதம்பரனார் உள்பட பலரைப் பற்றிய குறிப்புகள், இவரது சிந்தனைத் துளிகள், விவேகானந்தர் மீது இவர் இயற்றிய ’விவேகானந்த பஞ்சகம்’ இவர் மீது ஸ்ரீ வீ.ஆர். கல்யாண சுந்தர் சாஸ்த்ரிகள் இயற்றிய ராமகிருஷ்ணானந்த மகிமை என்ற பாடல் முதலிய தகவல்களும் இந் நூலில் தொகுக்கப்பட்டுள்ளன.


</doc>
<doc id="222391" url="https://ta.wikipedia.org/wiki?curid=222391" title="பெரும்பல்வகைமை நாடுகள்">
பெரும்பல்வகைமை நாடுகள்

பெரும்பல்வகைமை நாடுகள் ("megadiverse countries") புவியின் பெரும்பான்மை இனங்களைக் கொண்டுள்ள, மிகவும் உயிரியற் பல்வகைமை உடையனவாக கருதப்படும் நாடுகளின் குழுமமாகும். பன்னாட்டுப் பேணல் அமைப்பு 1998இல் 17 நாடுகளை பெரும்பல்வகைமை நாடுகளாக அறிவித்துள்ளது. இந்த நாடுகள் அனைத்துமே முழுமையாகவோ பகுதியாகவோ வெப்ப வலயம் அல்லது அயன அயல் மண்டலம் பகுதிகளில் அமைந்துள்ளன.

2002இல், மெக்சிக்கோ தன்னைப் போன்ற பெரும்பல்வகைமை நாடுகளை குவியப்படுத்தும் ஓர் தனி அமைப்பை நிறுவியது. இது பன்னாட்டுப் பேணல் அமைப்பு அறிவித்த அனைத்து பெரும்பல்வகைமை நாடுகளையும் உள்ளடக்கவில்லை; தன்னுடன் ஒத்த கொள்கைகள் உடைய, உயிரியற் பல்வகைமை கொண்டதும் தொடர்பான மரபார்ந்த அறிவு/பட்டறிவு கொண்ட நாடுகளை மட்டுமே சேர்த்துக் கொண்டது.

17 பெரும்பல்வகைமை நாடுகளாவன:
பெப்ரவரி 18, 2002இல் பிரேசில், சீன மக்கள் குடியரசு, கொலொம்பியா, கோஸ்ட்டா ரிக்கா, இந்தியா, இந்தோனேசியா, கென்யா, மெக்சிக்கோ, பெரு, பிலிப்பீன்சு, தென்னாப்பிரிக்கா மற்றும் வெனிசுவேலாவின் சுற்றுசூழல் அமைச்சர்களும் பேராளர்களும் மெக்சிக்கோவின் கான்குன் நகரில் கூடினர். இந்த நாடுகள் ஒத்த கருத்துடை பெரும்பல்வகைமை நாடுகளின் குழுமம் என்ற அமைப்பை நிறுவின; உயிரியற் பல்வகைமைப் பேணலையும் பாதுகாப்பையும் வலுப்படுத்தும் முன்னுரிமைகள் மற்றும் வழிமுறைகளை மேம்படுத்துவதற்கான தொடர்பாடலையும் கூட்டுறைவையும் வளர்க்க இவ்வமைப்பு ஓர் கருவியாக இருக்குமென கருதினர். மேலும் இவை உயிரியற் பல்வகைமை மரபு, உயிரிப்பாதுகாப்பிற்கான கார்டாக்னா நெறிமுறை, மற்றும் வானிலை மாற்றத்திற்கான கியோட்டோ நெறிமுறை ஆகியவற்றில் கையொப்பமிடாத நாடுகளை இவற்றின் உறுப்பினராக வலியுறுத்தவும் முடிவு செய்தனர்.

ஒத்த கருத்துடை பெரும்பல்வகைமை நாடுகளின் குழுமத்தில் அங்கம் வகிக்கும் நாடுகளாவன:




</doc>
<doc id="222393" url="https://ta.wikipedia.org/wiki?curid=222393" title="சூலை 2014">
சூலை 2014

சூலை 2014 ("July 2014") , 2014 ஆம் ஆண்டின் ஏழாவது மாதமாகும். இம்மாதம் ஒரு செவ்வாய்க்கிழமையில் துவங்கி 31 நாட்களின் பின்னர் வியாழக்கிழமையில் முடிவடைந்தது. தமிழ் நாட்காட்டியின் படி ஆடி மாதம் சூலை 17, வியாழக்கிழமையில் தொடங்கி, ஆகஸ்டு 16 சனிக்கிழமையில் முடிவடைந்தது. இசுலாமிய நாட்காட்டியின்படி கிஞ்சுரா 1435 ஆம் ஆண்டின் ரம்சான் மாதம் சூன் 29 ஞாயிற்றுக்கிழமை அன்று தொடங்கி சூலை 29 செவ்வாய்க்கிழமையில் முடிவடைந்தது. ரோமாபுரி மன்னர் ஜூலியஸ் சீசர் நினைவாக ஜூலை மாதம் ஏற்பட்டது. அதற்கு முன் ‘குவாண்டிலிஸ்’ என்ற பெயர் இருந்தது.









</doc>
<doc id="222400" url="https://ta.wikipedia.org/wiki?curid=222400" title="நீர்நிலைகள்">
நீர்நிலைகள்

நீர்நிலை ("body of water") என்பது எல்லா வகையான நீரின் தொகுப்புகளையும் குறிக்கும். இது பொதுவாக புவிப்பரப்பின் மீது காணப்படும். நீர்நிலை என்ற சொல் சமுத்திரங்கள், கடல்கள், ஆறுகள், நீரோடைகள், சுனைகள், மடுக்கள் போன்ற இயற்கையான நீர்நிலைகளையும், ஏரிகள், குளங்கள், அணைகள் போன்ற மனிதனால் செயற்கையாக உருவாக்கப்பட்ட நீர்நிலைகளையும் குறிக்கும்.

தேங்கி நிற்கும் அல்லது தேக்கி வைக்கப்பட்ட நீர் நிலைகளை நீர்த்தேக்கம் என்கிறோம்.

♦ பள்ளத்தாக்கு அணை நீர்த்தேக்கம்<br>
♦ கரையோர நீர்த்தேக்கம்<br>
♦ சேவை நீர்த்தேக்கம்<br>

நீர் நிலைகளை அவற்றின் அளவுக்கு ஏற்பவும் பயன்பாட்டுக்கு ஏற்பவும் பல்வேறு பெயர்களால் தமிழர்கள் அழைத்து வந்துள்ளனர்.
இலைஞ்சி, பண்ணை, ஏல்வை, குண்டம், அலந்தை, பொய்கை, வலயம், சுனை, சிறை, பட்டம், உடுவை, பயம்பு, படுகர், குட்டம், தாங்கல், கோட்டகம், ஏரி, உவளகம், மடு, ஓடை, படு, தடம், வாவி, தடாகம், ஆவி, சூழி, கிடங்கு, சலதரம், கேணி, பணை, கயம், பல்வலம், நளினி, இலந்தை, மூழி, குழி, குளம். 
சுனை, கயம், பொய்கை, ஊற்று என்பன தானே நீர் கசிந்த நிலப்பகுதிகளாகும். குட்டை, மழை நீரின் சிறிய தேக்கமாகும். குளி(ர்)ப்பதற்குப் பயன்படும் நீர்நிலை 'குளம் ' என்பதாகவும் உண்பதற்குப் பயன்படும் நீர்நிலை 'ஊருணி ' எனவும் ஏர்த் தொழிலுக்குப் பயன்படும் நீர்நிலை 'ஏரி ' என்றும், வேறு வகையாலன்றி மழை நீரை மட்டும் ஏந்தி நிற்கும் நிலையினை 'ஏந்தல் ' என்றும், கண்ணாறுகளை உடையது 'கண்மாய் ' என்றும் தமிழர்கள் பெயரிட்டு அழைத்தனர். 




</doc>
<doc id="222403" url="https://ta.wikipedia.org/wiki?curid=222403" title="கோயில் புறா">
கோயில் புறா

கோயில் புறா 1981 ஆம் ஆண்டு வெளிவந்த தமிழ்த் திரைப்படமாகும். கே. விஜயன் இயக்கத்தில் வெளிவந்த இத்திரைப்படத்தில் சங்கர், சரிதா மற்றும் பலரும் நடித்துள்ளனர். இத்திரைப்படத்தில் இடம்பெற்ற அமுதே தமிழே அழகிய மொழியே எனதுயிரே... என்ற பாடல் தமிழ்மொழியின் பெருமையைக் கூறுவதாக அமைந்துள்ளது. இந்தப் பாடலை எழுத்தாளர் புலைமைப் பித்தன் எழுதினார். இப் பாடலுக்கான இசையை இளையராசா அமைத்திருந்தார். சுசீலா, உமா ரமணன் ஆகியோர் பாடினார்கள்.



</doc>
<doc id="222404" url="https://ta.wikipedia.org/wiki?curid=222404" title="உட்கருப்பொருள் மாற்றம்">
உட்கருப்பொருள் மாற்றம்

உட்கருப்பொருள் மாற்றம் (; ; கிரேக்கம்: μετουσίωσις metousiosis) என்பது "திருப்பலியில் பயன்படுத்தப்படும் அப்பமும், இரசமும் இயேசுவின் உண்மையான உடலாகவும், இரத்தமாகவும் மாறுகின்றன" என்ற கத்தோலிக்க திருச்சபையின் நற்கருணை இறையியல் கோட்பாட்டை விளக்கும் சொல் ஆகும். அப்பத்தின் கருப்பொருளே கிறிஸ்துவின் உடலின் பொருளாகவும், திராட்சை இரசத்தின் கருப்பொருளே கிறிஸ்துவின் இரத்தத்தின் பொருளாகவும் மாறும் அதேநேரத்தில், அவற்றின் வடிவம், சுவை, மணம் ஆகிய வெளிப்புற பண்புகளில் எந்த மாற்றமும் ஏற்படுவதில்லை என இந்த நற்கருணை இறையியல் கோட்பாடு கற்பிக்கிறது.


</doc>
<doc id="222407" url="https://ta.wikipedia.org/wiki?curid=222407" title="இழையவியல்">
இழையவியல்

இழையவியல்(அ) திசுவியல் ("histology") என்பது உயிரினங்களில் இருக்கும் உயிரணுக்கள், இழையங்கள் ஆகியவற்றின் உடற்கூற்றியலை ஆராய நுணுக்குக்காட்டியைப் பயன்படுத்தும் அறிவியல் துறையாகும். இத்துறை உயிரியல், மருத்துவம் போன்ற அறிவியல் துறைகளுக்கு அத்தியாவசியமான ஒரு கருவி போன்றது. இழையவியல் அறிவைக் கொண்டு தாவரம், விலங்கு ஆகிய இரு வகை உயிரினங்களிலும் பல வகையான ஆய்வுகளை மேற்கொண்டு அவை பற்றிய அறிவைப் பெற்றுக் கொள்ள முடியும். 

இழையங்களின் மெல்லிய தட்டையான துண்டுகளை, ஒளி நுணுக்குக்காட்டி மூலமோ, இலத்திரன் நுணுக்குக்காட்டி மூலமோ ஆராய்ந்து அவை பற்றிய தகவல்கள் அறியப்படும். இழையங்களில் அல்லது உயிரணுக்களில் உள்ள வேறுபட்ட அமைப்புக்களை சரியானபடி வேறுபடுத்திப் பார்ப்பதன் மூலம், அவற்றைப் பற்றிய ஆய்வை மேலும் சிறப்பிக்கலாம். இவ்வகையான வேறுபாட்டைக் கொண்டு வருவதற்கு இழையச் சாயங்கள் (histological stains) பயன்படுத்தப்படும்.

திசுவியல் என்பது ஆரோக்கிய நிலையில் உள்ள திசுக்களைப் பற்றிய படிப்பு. நோய்த் தாக்கத்துக்கு உட்பட்ட இழையங்களை இவ்வகை ஆய்வுக்குட்படுத்தி நோய்த்தன்மையை அறிந்து கொள்வதை இழையநோயியல் (Histopathology) என்று அழைப்பர். திசுவியல் என்பது அடிப்படை மருத்துவ அறிவியல் துறைகளுள் ஒன்றான உடற்கூற்றியலின் உட்துறைகளுள் ஒன்றாகும். திசு நோய்த்தோற்றவியலோ நோய்த்தோற்றவியல் "(Pathology)" துறையின் உட்பிரிவு ஆகும். அறுவை சிகிச்சை செய்யப்பட்ட கட்டி சாதாரண கட்டியா அல்லது புற்றுக்கட்டியா என்பதையும் அது புற்றுக்கட்டியாயின் அது புற்று நோய் எந்த நிலையில் உள்ளது என்பன போன்றவற்றை எல்லாம் திசு நோய்த்தோற்றவியலாளர் மட்டுமே உறுதிபடுத்த முடியும். இழையவியல் ஆய்வுக்காக சாயமூட்டப்பட்டு தயார் செய்யப்படும் மாதிரிகளை, நோயியலாளர்கள் (Pathologists) நுணுக்குக்காட்டியில் பார்வையிட்டு, தங்களது அவதானிப்பின் அடிப்படையில் நோய் ஆய்வுறுதியைச் செய்வார்கள். நோயியலாளர்களுக்காக இவ்வாறான மாதிரிகளை தயார் செய்து கொடுக்கும் அறிவியலாளர்களை, இழையவியல் தொழில் நுட்ப வல்லுநர்கள், அல்லது மருத்துவ ஆய்வக தொழில் நுட்ப வல்லுநர்கள் என்பர்.


</doc>
<doc id="222409" url="https://ta.wikipedia.org/wiki?curid=222409" title="கிறித்துவின் திருஉடல், திருஇரத்தம் விழா">
கிறித்துவின் திருஉடல், திருஇரத்தம் விழா

கிறித்துவின் திருஉடல், திருஇரத்தம் விழா (; ) என்பது நற்கருணையில் இயேசு கிறித்துவின் உடனிருப்பை, அதாவது அவரது திருஉடலும், திருஇரத்தமும் அடங்கியிருக்கும் மறைபொருளைக் கொண்டாடும் விழா ஆகும். உயிர்ப்பு ஞாயிறுக்கு 60 நாட்கள் கழித்து, அதாவது மூவொரு இறைவன் பெருவிழாவைத் தொடர்ந்து வரும் வியாழக்கிழமை கத்தோலிக்க திருச்சபையில் இந்த விழா கொண்டாடப்படுகிறது. இந்தியா, அமெரிக்கா போன்ற நாடுகளில், தொடர்ந்து வரும் ஞாயிற்றுக்கிழமையில் சிறப்பிக்கப்படுகிறது.


</doc>
<doc id="222410" url="https://ta.wikipedia.org/wiki?curid=222410" title="தவமாய் தவமிருந்து">
தவமாய் தவமிருந்து

தவமாய் தவமிருந்து(English: Thavamaai Thavamirundhu), 2005ஆம் ஆண்டு வெளிவந்த தமிழ்த் திரைப்படம் ஆகும். தந்தை - மகன் பிணைப்பு, குடும்ப உறவுகளின் சிறப்பை இப்படம் வலியுறுத்துவதாக பலரும் கருதுகின்றனர்.

கலைப்படம் / நாடகப்படம்

ராமனாதனும் (செந்தில்) ராமலிங்கமும் (சேரன்) எளிய பொருளாதாரப் பின்னணி கொண்ட கிராமத்துப் பெற்றோர்களான முத்தையா (ராஜ்கிரண்) மற்றும் சாரதாவின் (சரண்யா) குழந்தைகள். பிள்ளைகளை பல சிரமங்களுக்கு இடையில் முத்தையா படிக்க வைக்கிறார். அண்ணன் ராமனாதன் படிப்பில் நாட்டம் குறைந்து Polytechnic படிப்பு படிக்கச் செல்ல, ராமலிங்கம் பொறியியல் படிக்கிறார். ஒழுக்கம் கெட்டுப் போகும் ராமனாதனை கட்டுப்படுத்தி வைக்க, லதாவை (மீனாள்) அவனுக்கு மணமுடித்து வைக்கின்றனர். திருமணத்துக்கு பின் குடும்பத்தில் எழும் சச்சரவுகள் காரணமாக, ராமனாதன் தனிக்குடித்தனம் செல்கிறார். கல்லூரித் தோழியான வசந்தியுடன் (பத்ம்பிரியா) காதல் வசப்பட்டு அவருடன் உடலுறவு கொள்ளும் ராமலிங்கம் வசந்தியை கர்ப்பமாக்குகிறார். ஊர் கண்ணில் இருந்து கர்ப்பத்தை மறைக்க ராமலிங்கமும் வசந்தியும் பெற்றோருக்கு தெரிவக்காமல் சென்னைக்கு செல்கின்றனர். இரு மகன்களின் செய்கையினால், முத்தையாவும் சாரதாவும் மனமுடைந்து போகின்றனர். 

சென்னையில் தன் படிப்புத் தகுதிக்கு குறைந்த வேலையை தேடிக்கொள்ளும் ராமலிங்கம் சிரமமான வாழ்க்கை நடத்துகிறார். வசந்திக்கு குழந்தை பிறந்ததை அறிந்து பேரக்குழந்தையை பார்க்க வரும் முத்தையா பெருந்தன்மையாக நடந்து கொள்கிறார். அவரின் பாசத்தை கண்டு மனம் வெட்கும் ராமலிங்கம் ஊருக்குத் திரும்பி தங்களை ஏற்றுக்கொள்ளுமாறு வேண்டுகிறான். சிறு மனப்போராட்டத்துக்கு பிறகு, அவர்களை பெற்றோர்கள் ஏற்றுக்கொள்கின்றனர். ராமலிங்கம், வசந்தி இருவரும் தங்கள் படிப்புக்கேற்ற வேலை பெற்று மதுரைக்கு குடியேறுகின்றனர். பெற்றோரையும் மதுரைக்கு அழைத்துச் சென்று தங்கள் வீட்டில் வைத்து மனமகிழ்வுடன் கவனித்துக் கொள்கின்றனர். பெற்றோருடன் ஒட்டாமல் வாழும் அண்ணன் ராமனாதனையும் குடும்பத்துடன் இணைக்கிறார் ராமலிங்கம். 

நாளடைவில் முதுமை காரணமாக சாரதா மரணமடைய அந்த துயரைப் போக்க கிராமத்திற்கே திரும்பி அவர் நினைவுகளில் வாழ்கிறார் முத்தையா. ராமலிங்கத்துடன் தான் வசதி குறைவாக வாழ்வதாக நினைக்கும் ராமனாதன் அதற்கு தனக்கு சரியாக கல்வி புகட்டாத தந்தையே காரணம் என்று முத்தையாவிடம் முறையிடுகிறார். பரம்பரை வீட்டையும் தனக்குத் தருமாறு வேண்டுகிறார். பிள்ளைகளை வளர்க்க பெருஞ்சிரமம் எடுத்த முத்தையா, மகனின் மனக்குறையை கண்டு குற்ற உணர்வு கொள்கிறார். உடல் நலக் குறைவு காரணமாக மருத்துவமனையில் சேர்க்கப்படும் முத்தையா தன் இளைய மகனுக்கும் ஏதும் குறை வைத்து விட்டோமோ என்று கேட்டு, இல்லை என்று உறுதிப்படுத்திக்கொண்டு இறந்து போகிறார். தந்தையின் இறப்புக்கு பிறகு தன் அண்ணன் மட்டுமே தனக்கு உறவு என்பதை உணரும் ராமலிங்கம் பரம்பரை வீட்டை அண்ணனுக்கே விட்டுத் தருகிறார். தங்கள் பெற்றோர் தங்களை வளர்க்க பட்ட பாட்டை தங்கள் குழுந்தைகளுக்கு விளக்கி வளர்ப்பதாக காட்டும் காட்சியுடன் திரைப்படம் முடிகிறது.

குடும்ப உறவுகளை வலியுறுத்துவதாகவும், தமிழக கிராம வாழ்க்கை முறையை படம் பிடித்துக் காட்டுவதாகவும் இக்காலகட்டத்தில் வந்த தமிழ்த் திரைப்படங்களில் காணப்பட்ட ஆபாசப் போக்கு குறைந்து காணப்பட்டதாகவும் இப்படம் பெரிதும் பாராட்டப்பட்டது. மேம்போக்காக பார்க்கையில், இத்திரைப்படம் வணிகக் கூறுகள் குறைந்து கலைநோக்கில் எடுக்கப்பட்டதாகத் தோன்றினாலும், திரைப்பட ஆர்வலர்கள் இருந்து மாறுபட்டார்கள். ராமலிங்கமாக நடித்த சேரனின் நடிப்பு பல காட்சிகளில் மிகையாகவும் பொருத்தமற்றதாகவும் தோன்றியது. கல்லூரிப் பருவத் தோற்றத்துக்கு பொருந்ததாகவும் அவருடைய உடல் அமைப்பு இருந்தது. பொறியியல் பட்டம் பெற்ற ராமலிங்கம் வண்டி இழுத்து தன் மனைவியை காப்பாற்றுவது போன்ற காட்சிகள், பாத்திரங்களின் மேல் பரிதாபத்தை வரவழைக்க வலிந்து திணிக்கப்பட்ட நடைமுறைக்கு பொருந்தாத காட்சிகளாக கருதப்பட்டது. கதை நகரும் விதம், காட்சியமைப்புகள், கதை மாந்தர் படைப்பு ஆகியவை இயக்குனர் சேரனின் முந்தைய திரைப்படமான ஆட்டோகிராப்பை ஒத்திருந்ததாக குறை கூறப்பட்டது. படத்தின் நீளமும் தேவையின்றி அதிகமாக இருப்பதாக கருதப்பட்டது. எனினும், தான் சொல்ல வந்த உணர்வுகளை சரியாக படம்பிடிக்க இந்த அவகாசம் தேவை என்று இயக்குனர் சேரன் மறுமொழி தந்தார்.

ஏ...ஆக்காட்டி ஆக்காட்டி என்பது தவமாய் தவமிருந்து படத்தில் இடம்பெற்ற ஒரு நாட்டுப்புற வகை சார்ந்த பாட்டும் காட்சிப்படுத்தலும் ஆகும். இந்தப் பாடலை சா. பெருமாள் எழுதினார். இதற்கு சபேசு முரளி இசையமைத்தார். செயமூர்த்தி பாடினார். பல கலைஞர்கள் காட்சியமைப்பில் பங்கெடுத்தனர்.

குஞ்சுகள் காக்கும் குருவி ஒன்று "குறத்திமயன்" வலையில் சிக்கவைக்கப்படுதல், அதில் இருந்து விடுதலை பெறுதல் என்ற கதை பாடல் ஊடாகக் கூறப்படுகிறது. குருவி சிறைபட்டு தான் "பரலோகம் போறேனே" என்று கதறி அழுகையிலே "ஏ...ஏழைக்குருவியே நீ ஏங்கி அழக் கூடாது" என்று பாடல் வேகமாய் எழுகிறது. "வலை என்ன பெருங்கனமா? அதையறுக்க வழிகளும் இருக்குதம்மா." என்று ஒரு பொதுவுடமைக் கருத்தை பாடல் முன்வைக்கிறது.





</doc>
<doc id="222411" url="https://ta.wikipedia.org/wiki?curid=222411" title="முரா (அரக்கன்)">
முரா (அரக்கன்)

முரா, தான் பெற்ற தவ வலிமையால் தேவர்களையும், முனிவர்களையும் கொடுமைப்படுத்தி வந்தான். மூவுலகங்களையும் தனதாக்கிக் கொள்ளும் ஆசையில், முதலில் இந்திரலோகத்தின் மீது படையெடுத்தான். முராவை எதிர்கொள்ள முடியாத இந்திரன், சிவபெருமானிடம் சரணடைந்தார். சிவபெருமான் தேவர்களைத் திருமாலிடம் சென்று முறையிடச் சொன்னார். இந்திரன் தேவர்களுடனும், முனிவர்களுடனும் திருமாலிடம் சென்று சரணடைய, அவர்களைக் காப்பதற்காகத் திருமால் முராவுடன் கடும் போரிட்டு அவனைக் கொன்றார். இதனால் திருமால் தன் பகைவனை ("முரா") அழித்த காரணத்தால் முராரி என்றும் அழைக்கப்படுகிறார். "அரி" எனும் வடமொழிச் சொல்லுக்குப் பகைவன் என்று பொருள்.



</doc>
<doc id="222412" url="https://ta.wikipedia.org/wiki?curid=222412" title="மாட் கோஹன்">
மாட் கோஹன்

மட்தேவ் ஜோசப் கோஹன் (பிறப்பு: செப்டம்பர் 28, 1982) ஒரு அமெரிக்கா நாட்டு நடிகர். இவர் சவுத் ஒப் நோவ்ஹேரே என்ற தொலைக்காட்சி தொடரில் நடித்ததன் மூலம் பரிசியமான நடிகர் ஆனார்.


</doc>
<doc id="222415" url="https://ta.wikipedia.org/wiki?curid=222415" title="போதிநாத வேலன்சாமி">
போதிநாத வேலன்சாமி

சத்குரு போதிநாத வேலன்சாமி ("Bodhinatha Veylanswami", பிறப்பு: அக்டோபர் 10, 1942, கலிஃபோர்னியா), இந்து சந்நியாசி மற்றும் சமயத் தலைவரும், அவாயில் அமைந்துள்ள கௌவை இந்து ஆதீனத்தின் தலைவரும் ஆவார். சைவ ஆகமங்கள், மறைபொருள் வேதங்கள், மற்றும் சைவம் சார்ந்த பல ஆக்கங்களையும் கணினி மயமாக்குதல் முயற்சி எடுத்து, அவற்றை இலவசமாக வழங்குவதிலும் பெயர் பெற்றவர்.

போதிநாத வேலன்சாமி, இந்து சமயத்தில் செல்வாக்கு மிக்க சத்குரு சிவாய சுப்ரமணியசுவாமியின் வழித்தோன்றலாக நியமிக்கப்பட்டவர்.



</doc>
<doc id="222429" url="https://ta.wikipedia.org/wiki?curid=222429" title="ஹென்றி புய்சன்">
ஹென்றி புய்சன்

ஹென்றி புய்சன் (ஜூலை 15, 1873 - ஜனவரி 6, 1944) பாரிசில் பிறந்த வளிமண்டல ஆய்வாளராவார். ஹென்றி புய்சன் ஜூலை 15, 1873ல் பாரிசில் பிறந்தார். இவர் 1901ல் முனைவர் பட்டம் பெற்றார். 1914 முதல் 1943 வரை மார்செல்லில் இயற்பியல் பேராசிரியாகப் பணியாற்றினார். இவருடன் சார்லஸ் பேப்ரியும் இணைந்து புற ஊதாக் கதிர்களை வளி மண்டலத்தினை ஆராய்ந்தனர். இவர்கள் ஸ்பெக்ட்ராஸ்கோப் மூலம் புற ஊதாக் கதிர்களை வளி மண்டலத்தில் அளவிட்டனர். வளி மண்டலத்தில் புற ஊதாக் கதிர்கள் உறிஞ்சுப்படுதலை கண்டுபிடித்தனர். அதன் காரணமாக 1913ல் ஓசோன் படலத்தினை கண்டறிந்தனர்.

இவர் ஜனவரி 6, 1944ல் மார்செல்லில் இறந்தார்.

ஓசோன் படலத்தில் ஓட்டை - ஏற்காடு இளங்கோ மங்கை வெளியீடு

கமழிப் படலம்


</doc>
<doc id="222430" url="https://ta.wikipedia.org/wiki?curid=222430" title="போர்த்துக்கேய மொழி நாடுகள் சமூகம்">
போர்த்துக்கேய மொழி நாடுகள் சமூகம்

போர்த்துக்கேய மொழி நாடுகளின் சமூகம் ("Community of Portuguese Language Countries") அல்லது போர்த்துக்கேயம் பேசும் நாடுகளின் குமுகம் (, ஆங்கிலச் சுருக்கம்: சிபிஎல்பி) போர்த்துக்கேய மொழி அலுவல் மொழியாக உள்ள நாடுகளுக்கிடையே நட்புறவு பேணும் அரசுகளுக்கிடை அமைப்பாகும்.

போர்த்துக்கேய மொழி நாடுகளின் சமூகம் அல்லது சிபிஎல்பி சூலை 17, 1996 அன்று ஏழு நாடுகளுடன் தொடங்கப்பட்டது: போர்த்துகல், பிரேசில், அங்கோலா, கேப் வர்டி, கினி-பிசாவு, மொசாம்பிக், சாவோ டொமே மற்றும் பிரின்சிப்பி. 2002இல் தனக்கு விடுதலை பெற்ற பிறகு கிழக்குத் திமோர் இதில் இணைந்தது. 

2005இல் லுவாண்டாவில் கூடிய இந்த எட்டு நாடுகளின் பண்பாட்டு அமைச்சர்கள் மே 5ஆம் நாளை "போர்த்துக்கேயம் பேசுவோர் (லூசோபோன்) பண்பாட்டு நாளாக" (போர்த்துக்கேயத்தில் "டயா ட கல்ச்சுரா லூசோபோனா") கொண்டாட முடிவு செய்தனர்.

சூலை 2006, பிசாவு மாநாட்டில், எக்குவடோரியல் கினியும் மொரிசியசும் இணை நோக்காளர்களாக சேர்க்கப்பட்டனர். தவிர 17 பன்னாட்டு சங்கங்களும் அமைப்புகளும் கலந்தாய்வு நோக்காளர்களாக சேர்க்கப்பட்டுள்ளனர். 

சூன் 2010இல், எக்குவடோரியல் கினி முழுமையான உறுப்பினராக விருப்பம் தெரிவித்தது. சூலை 2010இல் லுவாண்டாவில் நடந்த எட்டாவது மாநாட்டில் எக்குவடோரியல் கினியை உறுப்பினராக ஏற்றுக் கொள்ள முறையான முன் உரையாடல் துவங்கப்பட்டது. 

2008இல், செனிகல் இணை நோக்காளராக அனுமதிக்கப்பட்டது.
மே 4 2014 அன்று சப்பான் அலுவல்முறை நோக்காளரானது.


</doc>
<doc id="222433" url="https://ta.wikipedia.org/wiki?curid=222433" title="மத்திய கிழக்கு மூச்சுக் கூட்டறிகுறி">
மத்திய கிழக்கு மூச்சுக் கூட்டறிகுறி

மத்தியகிழக்கு சுவாச நோய்க்குறி (அ)மெர்ஸ் நோய் ("Middle East respiratory syndrome", "MERS") என்பது புதிதாகக் கண்டறியப்பட்ட ஒருவகை கொனோரா (MERS-CoV) வகைத் தீநுண்மங்களால் ஏற்படுத்தப்படும் சுவாசத் தொற்று நோயாகும். இவ்வகை நோயால் தாக்கப்பட்டவர்களுக்கு காய்ச்சல், நுரையீரல் ஒவ்வாமை மற்றும் சிறுநீரகம் செயல் இழப்பு போன்ற அறிகுறிகள் தென்பட்டு உயிரிழப்பும் ஏற்படுகிறது..

இத்தீநுண்மங்கள் வௌவால்களில் இருந்து வந்திருக்கலாம் எனக் கூறப்படுகின்றது. ஒட்டகங்களிலும் இத்தகைய தீநுண்மங்களுக்கான நுண்ணுயிர் எதிர்ப்பிகள்கள் காணப்பட்டதாக அறியப்பட்டுள்ளது. ஒட்டகங்கள் மூலம் பரவும் இந்த ஆட்கொல்லி நோய்க்கான வைரஸ் கிருமிகள் கடந்த ஒன்றரை ஆண்டுக்கு முன்பு சவுதி அரேபியாவில் கண்டறியப்பட்டது.. ஆயினும் நோய்த்தாக்கத்திற்குட்பட்ட ஒட்டகங்கள் கண்டுபிடிக்கப்படவில்லை.

தற்போது தென் கொரியாவில் இந்நோயினால் தாக்கப்பட்டு பத்துக்கும் மேற்பட்டவர்கள் இறந்துள்ளனர். 147 நபர்களுக்கு இந்நோயின் அறிகுறி காணப்பட்டுள்ளது.



</doc>
<doc id="222435" url="https://ta.wikipedia.org/wiki?curid=222435" title="தியோடர் வான் கார்மன்">
தியோடர் வான் கார்மன்

தியோடர் வான் கார்மான் ("தோடர் கார்மான்", "தியோடர் வான் கார்மன்", , மே 11, 1881 – மே 6, 1963) ஹங்கேரியில் பிறந்த வானியல், இயற்பியல் மற்றும் விண்வெளித் துறை அறிஞராவார். வானூர்தி இயலில் பெரும்பங்காற்றிய இவர் இருபதாம் நூற்றாண்டின் தலைசிறந்த காற்றியக்கக் கோட்பாளராக அறியப்படுகின்றார். இவருடையப் பெயரினை வளிமண்டலத்தின் எல்லைக்கு வைத்து கார்மான் கோடு என்றழைக்கின்றனர். 

ஹங்கேரியில் யூத குடும்பத்தில் 1881ம் ஆண்டு பிறந்தார். கல்விபயில ஜெர்மனி சென்று 1908ம் ஆண்டு முனைவர் பட்டம் பெற்றார். ஜெர்மனியின் யூதர்களுக்கு எதிரான அரசியல் மாற்றத்தினால் அமெரிக்க நாட்டிற்கு குடிபெயர்ந்தார். தன் வாழ்வின் இறுதிவரை மணம்புரியாத இவர் ஜெர்மனியின் ஆஃகன் நகருக்கு பயணித்திருந்த போது 1963ல் இறந்தார்.

வரிச்சீர் ஓட்டம், கொந்தளிப்பு ஓட்டம், காற்றிதழ், இடைப்படலம் முதலானவற்றில் பெரும்பங்காற்றிதுடன் பாய்ம இயக்கவியல், மீள்மை, வெப்பப் பரிமாற்றம், படிகவுருவியல் போன்ற துறைகளிலும் பங்களித்துள்ளார்

கார்மான் பூமியைச் சுற்றியுள்ள வளிமண்டலத்தின் உயரத்தினை முதன்முறையாகக் கணக்கிட்டார். வளிமண்டலத்தில் 100கி.மீ உயரத்தில் காற்றின் அடர்த்தி மிகக் குறைவானதாக இருக்கும். இங்கு விமானங்களால் பறக்க இயலாது என்றும், அப்படி பறக்க வேண்டுமென்றால் சுற்றுப்பாதை வேகத்தினை மீறிச் செல்ல வேண்டும் என கணக்கிட்டார்.

1950 ஆம் ஆண்டு கார்மான் வளிமண்டலத்தி்ன் உயரத்தினைக் கணக்கீடு செய்தார். விமானம் 100 கி.மீ உயத்திற்கு மேல் செல்ல சுற்றுப்பாதை வேகத்தில் செல்ல வேண்டும் என்றார். 100 கி.மீ என்ற உயரத்தினை தோராயமாக எல்லையென வகுத்தார். இதனை சர்வதேச குழு பரிந்துரை செய்தது. இந்த கோடானது வளிமண்டலத்திற்கும், விண்வெளிக்கும் இடையேயான கோடாக கருதப்படுகிறது. 



</doc>
<doc id="222436" url="https://ta.wikipedia.org/wiki?curid=222436" title="தையல் ஊசி">
தையல் ஊசி

தையல் ஊசி ("Sewing needle") என்பது துணிகளின் இரண்டு பக்கங்களை ஏதோவொரு நூலால் இணைத்துப் பிணைக்கப் பயன் படும் ஒரு கருவி. ஊசி என்பது மீண்டும் மீண்டும் நூலை துணியின் வழியே உட்புகுத்தி வெளியே எடுத்து பிணைக்கப் பயன்படும் கருவி. ஊசியை நூலோட்டி என்றே கூறலாம். ஊசி நூல் கோக்க மிகச் சிறு துளையுடன் (இதற்கு "கண்" என்று பெயர்) கொண்ட மெல்லிய கூர்மையன கருவி. இது இன்று பெரும்பாலும் இரும்பு போன்ற உறுதியான மாழையால் (உலோகத்தால்) செய்யப்படுகின்றது, ஆனால் நூலால் கலைநுணுக்கத்துடன் பூக்கள், பறவைகள், மற்றும் அடையாள முத்திரைகள் போன்ற படங்கள் உருவாக்கும் பூந்தையல் (embroidery) பணிகளுக்குப் பயன்படும் உயர்தரம் கொண்ட ஊசிகள் பிளாட்டினம் கலந்த ஊசிகளாகவும் இருக்கும். தொழில்நுட்பம் வளராத பழங்காலத்திலும், மக்கள் எலும்பிலோ, மரத்திலோ செய்யப்பட்ட மெல்லிய ஊசிகளைப் பயன்படுத்தினர். 
ஊசிகள் பட்டுநூலால் நெய்த மெல்லிய ஆடைத்துணி முதல் மிகுந்த எடையுடைய பொருள்களை அடைத்து வைக்கும் கோணிப்பைகள், மற்றும் கெட்டியான தோல் பொருட்கள் (செருப்புகள், பணப்பைகள், குளிராடைகள்) முதலியவற்றைத் தைக்கவும் பயன்படுமாறு பல அளவுகளிலும் தடிப்புகளிலும் வருகின்றன. பொதுவாக தைக்கும் ஊசி அதன் அளவைக் குறிக்க 1 முதல் 10 வரையான எண்களால் குறிப்பிடப்படுகின்றன. எண் 10 என்பது மிக மிக மெல்லிய ஊசி. எண் 1 ன்பது மிகத்தடிப்பான ஊசி. 
"மெத்தை தைக்கும் ஊசி" ("upholstery needle") என்பது படுப்பதற்கும் அமர்வதற்கும் பயன்படும் மெத்தைகளைத் தைப்பதற்குப் பயன்படும் ஊசி. அருகிலுள்ள படத்தில் இடது மேற்புறமுள்ள வளைந்த ஊசி மெத்தைத் தைக்கப் பயன்படுத்தப்படும் ஊசியாகும்.


</doc>
<doc id="222437" url="https://ta.wikipedia.org/wiki?curid=222437" title="சிவமகாபுராணம்">
சிவமகாபுராணம்

சிவ புராணம் (சமஸ்கிருதம்: शिव पुराण, சிவ புராணா) என்பது பதினெண் புராணங்களில் நான்காவது புராணமாகும். பதினென் புராணங்களின் வரிசையில் சிலர் சிவ புராணத்திற்கு பதிலாக வாயு புராணத்தினை சேர்க்கின்றார்கள். வியாச முனிவரால் இயற்றப்பட்ட பதினெட்டு மகா புராணங்களுள் சைவ சமய முழுமுதற்கடவுளான சிவபெருமானின் பெருமையை உரைக்கும் புராணங்கள் சிவபுராணங்களாகும். இவை தாமச புராணம் என்றும் அறியப்படுகின்றன.

இந்த சிவபுராணங்கள் பத்து என்ற எண்ணிக்கையில் அமைந்துள்ளன. இப்புராணங்களை படிக்கத் தொடங்கிய பொழுதும், படித்து முடித்த பொழுதும் மாகேசுர பூசையை அவசியம் செய்ய வேண்டுமென ஆறுமுக நாவலர் தனது சைவ வினா விடை இரண்டாம் புத்தகத்தில் எடுத்துரைக்கிறார். ஆசாரியராவதற்கு சிவபுராணங்களை அறிந்திருக்க வேண்டுமெனவும் , சிவபுராணங்களை படிக்கும் பொழுதும், கேட்கும் பொழுதும் உத்திராட்சத்தினை தரிக்க வேண்டுமெனவும் , சிவராத்தியன்று சிவபுராணங்களை படிக்க வேண்டுமெனவும் ஆறுமுக நாவலர் கூறுகி்றார்.

நைமிசாரண்ணியம் எனும் வனத்தில் வசிக்கும் முனிவர்கள் ஒன்றிணைந்து, வருமான சூதமா முனிவரிடம் சிவபெருமானது பெருமைகளை கூறும் படி வேண்டினார்கள். சூதமா முனிவர் வியாஸ மகரிஷியின் சிஷ்யராவர். அவர் கூறிய சிவனது பெருமைகளின் தொகுப்பே சிவ புராணமாகும்.

சோதிர் லிங்க தோற்றம், திருமாலிற்கும் பிரம்மாவிற்கும் வரம் கொடுத்தது, சிவலிங்கத்தின் மகிமை, சிவ பூஜைக்கான விதிமுறைகள், சிவ பூஜை மந்திரங்கள், மன்மதன் எரிப்பு என பல்வேறு சிவபெருமைகளை இந்நூல் கூறுகிறது.

இப்புராண நூலில் சரப புராணம். ததீசி புராணம், வினாவிடைப் புராணம், சிதம்பர புராணம் என்னும் நான்கு பகுதிகளை திருமலைநாதர் என்பவர் தமிழில் மொழிப்பெயர்த்துள்ளார்.

இந்து தொன்மவியலின் அடிப்படையில் புராணங்கள் சிவபெருமானால் அருளப்பட்டவையாகும். சிவபெருமான் புராணங்களை கூற நந்தி தேவர் முதலில் அறிந்தார். அதன் பின் சனத் குமாரருக்கு புராணங்களை எடுத்துரைத்தார். சனத் குமாரரிடமிருந்து புராணங்களைப் பெற்ற வியாச முனிவர் அதை தொகுத்தார். 

சிவபுராணங்களின் பட்டியல் கீழே கொடுக்கப்பட்டுள்ளது.




</doc>
<doc id="222438" url="https://ta.wikipedia.org/wiki?curid=222438" title="சித்திரக்கூட மாவட்டம்">
சித்திரக்கூட மாவட்டம்

சித்திரக்கூட மாவட்டம் (அ) சித்திரகூட் மாவட்டம் ()இந்தியாவின் உத்தரப்பிரதேச மாநிலத்தின் 72 மாவட்டங்களில் ஒன்றாகும். இம்மாவட்டத்தின் தலைநகரம் சித்திரக்கூட நகரம் ஆகும். இமமாவட்டம் சித்திரக்கூடப் பிரிவின் கீழ் உள்ளது. இது 3,45,291 சதுர கி.மீட்டர் பரப்பளவை உடையது. 2011 ஆம் ஆண்டு கணக்கெடுப்பின் படி உத்தரப்பிரதேசத்தின் 72 மாவட்டங்களில் இரண்டாவது மிகவும் குறைந்த மக்கட்தொகை கொண்ட மாவட்டம் மகோபா மாவட்டத்திற்கு பிறகு சித்திரக்கூட மாவட்டம் ஆகும்.. இங்கு 990,626 மக்கள் வசிக்கின்றனர்.

இம்மாவட்டம் புந்தேல்கண்ட் புவியியல் பகுதியில் அமைந்துள்ளது.

6 மே 1997 அன்று பந்தா மாவட்டத்திலிருந்து கார்வி மாற்று மவூ வட்டங்களை உள்ளடக்கிய இம்மாவட்டம் உருவாக்கப்பட்டது. இம்மாவட்டம் முதலில் சத்திரபதி சிவாஜி நகர் மாவட்டம் என பெயரிடப்பட்டது. பின்னர் 4 செப்டம்பர் 1998 அற்று சித்திரக்கூட மாவட்டம் எனப் பெயர் மாற்றம் செய்யப்பட்டது.

2006 இல் பஞ்சாயத்து ராஜ் அமைச்சகம் சித்திரக்கூட மாவட்டத்தை இந்தியாவின் 640 மாவட்டங்களில் மிகவும் பின்தங்கியுள்ள 250 மாவட்டங்களில் ஒன்றாக அறிவித்தது. இம்மாவட்டம் பின்தங்கியுள்ள பகுதிகளுக்கான நிதி வழங்கும் திட்டம் (BRGF) மூலம் உத்தரப்பிரதேசத்தில் பயன்பெறும் 34 மாவட்டங்களில் ஒன்றாகும்.

2011 ஆம் ஆண்டு மக்கட்தொகை கணக்கெடுப்பின் படி சித்திரக்கூட மாவட்டத்தின் மொத்த மக்கட்தொகை 990,626. இது தோராயமாக பிஜி நாட்டின் மக்கட்தொகைக்கு சமமானதாகும்.. இதன் மூலம் இம்மாவட்டம் இந்தியாவில் உள்ள 640 மாவட்டங்களில் 448வது இடத்தில் உள்ளது. இந்த மாவட்டத்தின் மக்கட்தொகை அடர்த்தி . மேலும் சித்திரக்கூட மாவட்டத்தின் மக்கட்தொகை வளர்ச்சி விகிதம் 2001-2011 காலகட்டத்தில் 29.29%.சித்திரக்கூட மாவட்டத்தின் பாலின விகிதப்படி 1000 ஆண்களுக்கு 879 பெண்கள் உள்ளனர். மேலும் சித்திரக்கூட மாவட்ட மக்களின் கல்வியறிவு விகிதம் 66.52%.


</doc>
<doc id="222441" url="https://ta.wikipedia.org/wiki?curid=222441" title="தமிழர் சமையல் கருவிகள்">
தமிழர் சமையல் கருவிகள்

சில பத்தாண்டுகளுக்கு முன்வரை, தமிழர்களின் மரபுவழிச் சமையல் சாதனங்களைக் கொண்டிருந்த சமையலறைகள், அறிவியல், தொழில் நுட்ப வளர்ச்சியினாலும், உலகமயமாதலின் செல்வாக்காலும் மறைந்து கொண்டு வருகின்றன. சமையலுக்கான பொருட்களைச் சேமித்து வைக்கும் கொள்கலன்கள், தானியங்களையும், பிற பொருட்களையும் சமையலுக்காகத் தயார்படுத்த உதவும் சாதனங்கள், சமைத்தலின்போது பயன்படும் சாதனங்கள், பரிமாறுவதற்கான சாதனங்கள் உட்பட ஏராளமான பொருட்கள் இன்று நகரங்களில் வாழ்பவர்களால் அறியப் படாதவையாகிவிட்டன. தமிழர்கள் மட்பாண்டங்களையும், செம்பு, பித்தளை, வெள்ளியானல் செய்யப்பெற்ற பாத்திரங்களையும் பயன்படுத்தியுள்ளனர். அத்தகைய சாதனங்களில் சில பின்வருமாறு:



</doc>
<doc id="222442" url="https://ta.wikipedia.org/wiki?curid=222442" title="குமரி மாவட்டத் தமிழ்">
குமரி மாவட்டத் தமிழ்

குமரி மாவட்டத் தமிழ் (நாஞ்சில் நாட்டுத் தமிழ்) என்பது தமிழின் வட்டார வழக்குகளுள் ஒன்றாகும். தமிழகத்தின் வேறு பகுதிகளில் வழங்காத சொற்களெல்லாம் கன்னியாகுமரி மாவட்டத்தில் வழக்கில் உள்ளன. இப்பகுதி மலையாள நாட்டின் வாயிலாகவும் இருப்பதால் மலையாளச் சொற்களும் இலக்கணமும் இப்பகுதியின் பேச்சு வழக்கில் கலந்திருக்கும். இன்றைய குமரி மாவட்டத் தமிழ் மூன்று வகைப்படுகிறது.

இதில் இடை நாட்டின் தமிழிலேயே, மலையாள மொழியின் தாக்கம் தென்படும். மற்ற இரு வகைகளிலும் மலையாளம் அவ்வளவாக கலந்திராது, தமிழ் சொற்களின் / இலக்கணத்தின் மருவலே அதிகம் காணப்படும்.

கீழ்க்காணும் விளக்கங்களில், "மலையாள வழக்கு" என்பது "மலையாளத்தில் இருந்து மருவியது" என்று பொருள் படாது. மாறாக, "இந்த சொல் பிற வட்டார வழக்கில் (அவ்வளவாக) பயன்படுத்தப்படாமல், குமரி மாவட்டத் தமிழிலும் மலையாளத்திலும் (மட்டுமே) வழக்கத்தில் உள்ளது" என்றே பொருள் படுகிறது. அச்சொற்கள் அடிப்படையில் தமிழ் வேர் கொண்ட சொற்களாகவோ, சமற்கிருத வேர் கொண்ட சொற்களாகவோ, அல்லது மலையாளத்தின் தனித்துவமான சொற்களாகவோ இருக்கலாம்.


</doc>
<doc id="222445" url="https://ta.wikipedia.org/wiki?curid=222445" title="புதிய வானம் (நூல்)">
புதிய வானம் (நூல்)

புதிய வானம் இந்தியாவின் வடகிழக்கு மாநிலமான அருணாசலப்பிரதேசத்தை மையப்படுத்தி எழுத்தாளர் வாஸந்தி எழுதியுள்ள புதினமாகும்.

அருணாசலப் பிரதேச எல்லைக்குள் நுழையும் கதைநாயகிகள் பூர்ணிமா, மீரா இவர்கள் சந்திக்கும் பரபரப்பான சூழலில் இருந்து கதை ஆரம்பிக்கிறது.

கதையின் நாயகன் தன்ரூபலாமா (ரூபா) இவர்களுக்கு உதவும் சூழ்நிலைகளையும், அவனது குடும்பம், அவனது சமுதாயச் சூழல் ஆகியவற்றையும் சித்திரித்துள்ளார் ஆசிரியர். செயற்கையான புதுடில்லி வாழ்க்கையிலிருந்து புதிய சூழலில் புதிய காற்றைச் சுவாசிக்கச் செல்லும் இரு தோழிகளுக்கும் அடுத்தடுத்து ஏற்படும் குடும்பச் சிக்கல்கள், அவற்றை சமாளிக்கும் விதம் கதைக்கு வலுவாக உள்ளது.

கதையின் நாயகியரில் ஒருத்தியான பூர்ணிமா டில்லி வாசத்தை மறந்து தரைமட்டத்திலிருந்து ஒன்பதாயிரம் அடி உயரத்தில் உள்ள அருணாசலப் பிரதேச பொம்டில்லா கிராமத்தின்பால் ஈர்க்கப்படுவதை சொல்லும் விதத்தில், கதையின் அடிநாதமாக, அருணாச்சலப்பிரதேசம் போன்ற பழங்குடியின சமுதாயத்தினர் வாழும் இடங்களுக்கு அனுப்பப்படும் அலுவலர்களையும், காவற்துறையினரையும், இராணுவ வீரர்களையும் மிகக் கவனமாக பொறுக்கியெடுத்து அனுப்ப வேண்டிய அவசியத்தையும், அடிப்படை மனிதாபமான உணர்வு நசிந்து போனால் வேறு முயற்சிகள் பலனளிக்காது என்ற கருத்தையும் உணர்த்துகிறார்.

நாகரீக மனிதர்கள் என்று வெளி உலகில் பெயர் வாங்கும் ஒரு சில மனிதர்களின் போலி நாகரீகத்தையும், அவர்களது அநாகரீகத்தால் பாதிக்கப்படும் பழங்குடி மக்கள் ஆயுதம் தூக்க வேண்டிய சூழ்நிலைக்கு தள்ளப்படுவதையும் சுட்டிக்காட்டுகிறார். இப் புதினத்தின் வாயிலாக யார் உண்மையிலேயே நாகரீகமான மக்கள் என்ற கேள்வியினை எழுப்புகிறார் ஆசிரியர்.


</doc>
<doc id="222449" url="https://ta.wikipedia.org/wiki?curid=222449" title="பாணந்துறை">
பாணந்துறை

பாணந்துறை ("Panadura", , பாணதுற) என்பது இலங்கையின் மேல் மாகாணத்தில் களுத்துறை மாவட்டத்தில் அமைந்துள்ள ஒரு நகரம் ஆகும். இது தலைநகர் கொழும்பின் தெற்கே 28 கிமீ தூரத்தில் உள்ளது. இது பாணந்துறை நகரசபையால் நிருவகிக்கப்படுகின்றது.

நகரின் கிழக்கே அமைந்துள்ள பாணந்துறை தொடருந்து நிலையம் கொழும்பு - மாத்தறை நகரின் தொடருந்து வழியை இணைக்கிறது. 

பாணந்துறை நகரம் காலி வீதியில் அமைந்துள்ளதால், கொழும்பில் இருந்து காலி வீதி வழியாக பாணந்துறை வரை பேருந்து சேவைகள் உள்ளன. அத்துடன் காலி வரை செல்லும் பேருந்துகள் இங்கு நிறுத்தப்படுகின்றன.

பாணந்துறை வரை சேவையாற்றும் பேருந்து இலக்கங்கள்:





</doc>
