<doc id="328850" url="https://ta.wikipedia.org/wiki?curid=328850" title="குடிமராமத்து">
குடிமராமத்து

குடிமராமத்து இந்தியாவில் பிரித்தானியர்களின் ஆட்சிக் காலத்துக்கு பின்பு வரைகூட, இருந்து வந்த ஒரு மராமத்துப் பணியாகும். இதில் கோடைகாலங்களில், வேளாண் குடிமக்களில் வீட்டுக்கு ஒருவர் என வேளாண்மை மற்றும் குடிநீர் ஆதாரங்களாக விளங்கும் ஏரிகள், கண்மாய்கள், குளங்கள், குட்டைகள், கால்வாய்கள் மற்றும் வாய்க்கால்களை தூர்வாரி ஆழப்படுத்தியும் மற்றும் அகலப்படுத்தியும் பணிகள் மேற்கொண்டனர். மேலும் பழுதடைந்த மடைகளை பழுது நீக்குவர். குடிமக்களின் இப்பணியை குடிமராமத்துப் பணி என்று அழைப்பர். ஏரிகள் போன்றவை சுதந்திர இந்தியாவில் பொதுப்பணித்துறை வசம் சென்றபின் குடிமாரமத்தப்பணிகள் இல்லாமல் போயின.
குடிமராமத்தின்போது ஏரியின் உட்பரப்பில் கரையின் உயரத்தைப் போல இரு மடங்கு தூரம் தள்ளி தூர் வாரத் தொடங்குவார்கள். அதாவது கரையின் உயரம் 10 மீட்டர் எனில் ஏரியின் உள்பகுதியில் 20 மீட்டர் தள்ளி தூர் வாருவார்கள். கரையின் அடிப்பகுதி பலவீனம் ஆகி அதனால் ஏரிக்கரை உடைந்துவிடக்கூடாது என்பதற்காக இவ்வாறு செய்வார்கள். இதன் பெயர் தாக்கு எடுப்பது என்று பெயர். இப்படி எடுக்கப்படும் ஏரியின் மண், மழைக் காலத்தில் ஏரி அறுந்து ஓடியிருக்கும் பள்ளங்களில் முதலில் கொட்டி சமப்படுத்துவார்கள் மேலுமுள்ள மண்ணைக் கொண்டு கரைகளை பலப்படுத்துவர். இந்தப் பணிகளுக்கு போக மீதம் இருக்கும் வண்டல் மண் விவசாயிகளுக்கு பகிர்ந்தளிக்கப்படும். மண்பாண்டங்கள் செய்வோர், வீடு கட்டுவோர் மற்றும் ஊரின் இதர தேவைகளுக்கும் மண் பயன்படுத்தப்படும். அடுத்ததாக, ஏரியில் வளர்ந்திருக்கும் புதர்கள், முள் செடிகள், மழைக் காலத்தில் அடித்துவரப்பட்ட குப்பைகள் போன்றவற்றை அப்புறப்படுத்துவார்கள். ஆக்கிரமிப்புகள் அகற்றப்படும். மதகுகள், கலுங்குகளில் இருக்கும் அடைப்புகள் நீக்கப்படும். இவைதான் குடி மராமத்தின் அடிப்படைப் பணிகள்.
ஆண்டு தோறும் குடிமராமத்துப் பணி மேற்கொள்ளப்படுவதால், நீர் நிலைகளில் கூடுதல் மழை நீரைத் தேக்கி வைப்பதாலும், நிலத்தடி நீர் மட்டம் உயர்கிறது. தூர் வாருவதற்காக தோண்டப்பட்ட சத்தான வண்டல் மண், வயல்களில் உரமாக இடப்படுகிறது.

இந்திய விடுதலைக்குப் பின்னர் குடிமராமத்துப் பணிகள், மாநில அரசுகளின், பொதுப் பணித் துறையின் கீழ் செயல்படும் நீர் பாசானத் துறை மூலம் மேற்கொள்ளப்படுகிறது. 

2017-இல் வேளாண் மக்களின் பங்களிப்புடன் நீர்நிலைகளைத் தூர்வாரி, பராமரிக்கும் குடிமராமத்து திட்டத்தை தமிழக அரசு விரைவில் அமல்படுத்த தமிழ்நாடு அரசு திட்டமிட்டுள்ளது. 



</doc>
<doc id="328852" url="https://ta.wikipedia.org/wiki?curid=328852" title="மடை">
மடை

மடை என்பது குளம், ஏரி அல்லது கண்மாய்களில் உள்ள நீரை விளைநிலங்களின் பாசனத்திற்கு திருப்பி விடுவதற்காக நிறுவப்பட்ட கதவாகும். இது மரம் அல்லது இரும்பினால் செய்யப்பட்டிருக்கும். கைகளால் இம்மடைகளை திறக்கவும் அல்லது மூடவும் இயலும்.

மழைக்காலங்களில் நீர்நிலைகளில் உள்ள நீரை தேவையின்றி வெளியேறாதவாறு மடைகள் மூலம் மூடப்படுகிறது. மேலும் கால்வாய்களில் பாயும் நீர், மடைகளை திறப்பதன் மூலம் வயல்கள் நீர்ப்பாசன வசதி பெறுகிறது.

அணைகள் மற்றும் வீராணம் ஏரி போன்ற பெரிய நீர்நிலைகளில் பெரிய அளவில் உள்ள மடைகள் மின்சார சக்தியால் இயக்கப்படுகின்றன.



</doc>
<doc id="328858" url="https://ta.wikipedia.org/wiki?curid=328858" title="கப்பக்கார் (நெல்)">
கப்பக்கார் (நெல்)

கப்பக்கார் ("Kappakar") என்னும் இந்த நெல் வகை, ஒரு பாரம்பரிய நெல் வகையாகும். தமிழகத்தின், திருவண்ணாமலை மாவட்டத்தின், வந்தவாசி வட்டராத்தில் உள்ள "தக்கண்டராபுரம்" எனும் நாட்டுப்புறப் பகுதியில் முதன்மையாக விளையக்கூடிய இந்நெல் வகை, ஒரு ஏக்கருக்கு சுமார் 1350 கிலோ நெல் தானியமும், சுமார் 1800 கிலோ வைக்கோலும், மகசூலாக கிடைப்பதாக கருதப்படுகிறது. 

மத்திய, மற்றும் நீண்டக்கால நெல் வகையைச்சார்ந்த நெற்பயிர்கள் சாகுபடி செய்ய ஏற்ற பருவகாலமான சம்பா பட்டம் எனும் இப்பருவத்தில், 40 நாட்கள் நாற்றங்கால் காலத்துடன் 150 - 160 நாள் வயதுடைய நீண்டக்கால நெற்பயிரான கப்பக்கார் பயிரிடப்படுகிறது. மேலும் ஆகத்து, மற்றும் செப்டம்பர் மாதங்களில் தொடங்கக்கூடிய இச்சம்பா பட்டத்தில் தமிழகத்தின் அனைத்து மாவட்டங்களிலும், சாகுபடி செய்ய ஏற்றப் பருவமாக கருதப்படுகிறது.

நேரடி நெல் விதைப்பு, மற்றும் நாற்று நடுதல் என இரண்டு முறைகளையும் பின்பற்றி விளைவிக்கப்படும் இந்த நெற்பயிர், களிமண் நிலம் மற்றும் நீர் சூழ்ந்த பரப்புகள் போன்ற வறட்சி நிலங்கள் இரண்டிற்கும் ஏற்று அதிக மகசூலைத் தரக்கூடியதாகும்.




</doc>
<doc id="328869" url="https://ta.wikipedia.org/wiki?curid=328869" title="தாவரவியலாளர் பெயர்சுருக்கக் குறியீட்டுப் பட்டியல்">
தாவரவியலாளர் பெயர்சுருக்கக் குறியீட்டுப் பட்டியல்

இங்கு குறிப்பிடப்பட்டுள்ள தாவரவியலாளர் பெயர்கள், தாவரவியல் பெயரிடலுக்கான அனைத்துலக நெறிமுறை என்ற பன்னாட்டு விதிகளில் ஒன்றான, Rec. 46A குறிப்பு 1 என்பதன் படி, உருவாக்கப்பட்டுள்ளன. எனினும், இங்குள்ளவைகள் முழுமையானவை அல்ல. IPNI , Fungorum ஆகிய இணைய இணைப்பில், முழுமையான, இப்பெயர்ச்சுருக்கங்கள், இற்றைப் படுத்தப்படுகின்றன. 

இப்பட்டியல், அவ்வப்போது எழுதப்படும் கட்டுரைகளுக்கு ஏற்ப, இங்கு விரிவுபடுத்தப்படும். இங்கு குறிப்பிடப்படும் பெயர்ச்சுருக்கங்கள் கட்டுரைகளில் மேற்கோளிடப் பயன்படுத்தப் படுகின்றன. தமிழ் விக்கிப்பீடியாவில் உள்ள தாவரவியலாளர் குறித்தக் கட்டுரைகளும், அவற்றின் பெயர்ச்சுருக்கங்களும், ஒரு பயனரின் வசதியைக் கருத்திற் கொண்டு, ஆங்கில அகரவரிசைப்படியே அமைக்கப் பட்டுள்ளன.




</doc>
<doc id="328871" url="https://ta.wikipedia.org/wiki?curid=328871" title="கிறிசுடியன் காட்பிரட்டு டேனியல் நீசு வோன் சென்பெக்">
கிறிசுடியன் காட்பிரட்டு டேனியல் நீசு வோன் சென்பெக்

கிறிசுடியன் காட்பிரட்டு டேனியல் நீசு வோன் சென்பெக் (Christian Gottfried Daniel Nees von Esenbeck) பிப்ரவரி 14, 1776 – மார்ச்சு 16, 1858 என்பவர், லின்னேயசு காலத்தில் வாழ்ந்த செருமானிய தாவரவியல் அறிஞர்; இயற்கைவாதி; மருத்துவர்; விலங்கியலாளர் ஆவார். இவர் 7000 தாவரவியல் இனங்களை விவரித்துள்ளார். அவற்றில் பல, லின்னேயசும் விவரித்துள்ளார். இவருடைய சிறப்பான எழுத்தாக்கம் என்பது பூஞ்சைகள் மீதான விவரங்கள் ஆகும்.


</doc>
<doc id="328883" url="https://ta.wikipedia.org/wiki?curid=328883" title="கட்டிக் கேந்தி">
கட்டிக் கேந்தி

துலுக்க சாமந்தி, அல்லது கட்டிக்கேந்தி ("Tagetes erecta") சாமந்தி ("Tagetes") என்ற இனத்தைச் சார்ந்த இத்தாவரமானது மெக்சிக்கோ நாட்டைப் பூர்வீகமாகக் கொண்டதாகும். இது அமெரிக்கப்பகுதியிலிருந்து பல நாடுகளுக்கு பரவியிருந்தாலும் இதனை ஆப்பிரிக்கப் பூ என்றே அறியப்படுகிறது. மெக்சிகோவின் புவெப்லா மற்றும் வர்யாக்ரூஸ் போன்ற பகுதிகளில் பெருமளவிற்கு பயிரிடப்படுகிறது.

இத் தாவரம் 50 முதல் 100 செ.மீற்றர்கள் வரை வளரும் தன்மை கொண்டதாக உள்ளது. அஸ்டெக் பேரரசின் கீழ் வாழ்ந்த மக்களான அஸ்டெக்குகள் மருந்துக்காவும், திருவிழாவிற்காவும், மேலும் அலங்காரத் தாவரத்தாவரமாகவும் பயன்படுத்தியுள்ளனர். தற்போது உலகமுழுவதிலும் இத்தாவரங்கள் அலங்காரத்திற்கு பயிரிடப்படும் தாவரமாகவே உள்ளது. மேலும் இவை பெரிய அலுவலகங்களில் வரவேற்பறை அலங்காரத்திற்கும் விற்பனை செய்து பயன்படுத்தப்படுகிறது. இலங்கை மக்கள் இத்தாவரத்தை "தாஸ்பதியா" என்று அழைக்கிறார்கள்.

நறுமணத் தைலங்களில் ஆப்பிள் வாசணைக்காகவும் இப்பூவின் தைலம் சேர்க்கப்படுகிறது.



</doc>
<doc id="328889" url="https://ta.wikipedia.org/wiki?curid=328889" title="மாயாண்டி குடும்பத்தார்">
மாயாண்டி குடும்பத்தார்

மாயாண்டி குடும்பத்தார், 2009ஆம் ஆண்டு வெளியான தமிழ்த் திரைப்படம். இதை ராசு மதுரவன் எழுதி இயக்கியுள்ளார். இந்த படத்தில் முக்கிய கதாபாத்திரங்களாக மணிவண்ணன், சீமான், தருண் கோபி, பொன்வண்ணன் உள்ளிட்ட பத்து திரைப்பட இயக்குநர்கள் நடித்துள்ளனர். இந்த திரைப்படத்திற்கு சபேஷ் முரளி இசையமைத்துள்ளனர்.



</doc>
<doc id="328891" url="https://ta.wikipedia.org/wiki?curid=328891" title="பாரத தங்கச் சுரங்கங்கள் லிமிடெட்">
பாரத தங்கச் சுரங்கங்கள் லிமிடெட்

பாரத் கோல்ட் மைன்ஸ் லிமிடெட் என்னும் பாரத தங்கச் சுரங்கங்கள் லிமிடெட் (கோலார் தங்கச் சுரங்கம்) என்பது இந்திய அரசுக்குச் சொந்தமான ஒரு பொதுத்துறை நிறுவனமாகும். 

பாரத் தங்க சுரங்கங்கள் லிமிடெட் நிறுவனம் இந்திய சுரங்க அமைச்சரக நிர்வாகக் கட்டுப்பாட்டின் கீழ் இருந்து ஒரு பொதுத்துறை நிறுவனம் ஆகும். தற்போது இந்தச் சுரங்க நிறுவனம் மூடப்பட்டுள்ளது. இந்த நிறுவனம் மைசூர் அரசிடமிருந்து மத்திய அரசால் 1972 இல் கையகப்படுத்தப்பட்டு மத்திய அரசின்கீழ் கோலார் தங்கச் சுரங்கம் செயல்படத் துவங்கியது. இந்த நிறுவனம் தங்கத்தை முதன்மையாக கர்நாடகத்தில் உள்ள கோலார் தங்கவயலில் பகுதியில் சுரங்கம் அமைத்து அகழ்ந்தது ஆனால் பகுதி அளவு சுரங்கங்கள் ஆந்திர பிரதேசத்தின் பகுதிகளிலும் இருந்தன. இந்தத் தங்க சுரங்கங்கள் கர்நாடக அரசுக்கு சொந்தமானவையாக இருந்த காலத்தில், உலகத் தரமான சரியான தங்க சுரங்கமாக அங்கீகரிக்கப்படவில்லை.
இச்சுரங்கம் செல்வாக்கு செலுத்தியக் காலத்தில், கோலார் தங்கச் சுரங்கம் இந்தியாவின் பெருமைகளில் ஒன்றாக கருதப்பட்டது. மேலும் உலகின் பெரிய தங்கச்சுரங்கமாகவும், உலகின் பெரிய தங்க உற்பத்தி மையமாகவும் அறியப்பட்டது ( தூரக்கிழக்கில் தாது மற்றும் கைத்தொழில் - எச் ஃபாஸ்டர் பெயின், நியூயார்க் டைம்ஸ் விமர்சனம், 1927)

கோலார் தங்கச் சுரங்கங்கம் 150 ஆண்டுகளாக தொடர்ச்சியாக தங்கத்தை அகழ்ந்து பிரித்தெடுத்ததினால் தங்க இரும்பு வேண்டிய அளவு இல்லாமல் போனதாக கூறி 2001 ஆம் ஆண்டில் மூடப்பட்டது. அதற்கு தோதாக இந்திய புவியியல் ஆய்வகம் (ஜி.எஸ்.ஐ) மற்றும் கனிப்பொருள் காணல் கழக லிமிடெட் (MECL) ஆகியவை மீதமுள்ள அற்ப தங்க வளங்கள் சுரங்க தொழில் செய்ய பொருளாதார அடிப்படையில் இலாபகரமானவை அல்ல என்று அறிவித்தன. சுரங்கம் மூடிய நேரத்தில் நிறுவனம் ₹ 900 கோடி இழப்புடன் நடந்து வந்தது. இந்த சுரங்கங்களில் கடந்த 136 ஆண்டுகளில் கிட்டத்தட்ட 800 மெட்ரிக் டன் தங்கம் வெட்டி எடுக்கப்பட்டுள்ளது. சுரங்கத்தில் தங்கம் இருப்பதாகக் கண்டுபிடிக்கப்பட்ட 26 பகுதிகளில் 8 இடங்களில் மட்டுமே இதுவரை தங்கம் தோண்டி எடுக்கப்பட்டுள்ளது.

கோலாரில் முறையான தங்கச் சுரங்கப் பணிகள் 1880 ஆம் ஆண்டில் துவங்கியது என்ற போதிலும், உண்மையில் இங்கு தங்க தாது எடுத்த வரலாறு அதற்கு பல நூற்றாண்டுகளுக்கு முன் செல்வதாக கூறுகின்றனர். சோழர் காலக் குறிப்புகளில் இப்பகுதியில் சிறு சுரங்க குழிகள் இயங்கி உள்ளன என அறியப்படுகிறது மேலும் கோலார் விசயநகர ஆட்சியாளர்களின் ஆட்சிக் காலத்தில் இதே காரணங்களுக்காக முக்கியத்துவம் வாய்ந்து இருந்ததாக சில குறிப்புகள் உள்ளன. ஐதர் அலி மறுறும் திப்பு சுல்தான் ஆகியோர் பிரஞ்சு புவியியலாளர்கள் உதவியுடன் கோலார் குழிகளில் இருந்து தங்கம் எடுக்க முயற்சித்ததாக கிழக்கு இந்திய கம்பெனியின் பதிவுகள் கூறுகின்றன. 1799 இல் திப்பு சுல்தானின் தோல்விக்குப் பின்னர், கோலாரில் தங்கம் 1802 இல் இருப்பதை கேப்டன் ஜான் வாரன் "கண்டுபிடித்தார்" , அங்கு மைக்கேல் லாவல்ல என்பவர் நிலங்களை வாங்கி திரை மறைவில் தங்கத்தை எடுத்து வந்தார் இது 1850 அவர் இங்கிலாந்துக்குத் திரும்பிச் செல்லும்வரை நீடித்தது, இதனபிறகு லவல்லா மற்றும் அவரது கூட்டாளிகள் தங்களது நிலங்களை இங்கிலாந்தின் ஒரு கூட்டுப் பங்கு நிறுவனமான பிரிட்டிஷ் ஜான் டெய்லர் & கம்பெனிக்கு விற்கப்பட்டது. இந்த நிறுவனம் அங்கு சுரங்கங்கள் அமைக்க மைசூர் அரசிடம் முறையாக 1873 இல் உரிமம் கோரி விண்ணப்பித்தது. 

தற்போதைய சுரங்கங்களுக்கு, சுமார் 130 ஆண்டுகளுக்கு அதிகாரபூர்வ வரலாறு கொண்டன, 1880 இல் ஜான் டெய்லர் & கம்பெனியால் உரிமம் பெற்று முதல் சுரங்கம் ஜான் டெய்லர் & கம்பெனியால் தொடங்கப்பட்டது. சுரங்கங்க வேலையானது பலத்த பாதுகாப்புக்கு இடையிலான மற்றும் ஆபத்தான வேலை என்பதன் காரணமாக அண்டை மாநிலமான தமிழ்நாட்டைச் சேர்ந்த தமிழ்த் தொழிலாளர்கள் (முதன்மையாக தலித்துகள்) அடுத்தடுத்த தலைமுறைகளாக சுரங்கங்களில் தொழிலாளர்களாக வேலை செய்தனர். சுரங்க விரிவாக்க நடவடிக்கைகளால் சுற்றியுள்ள பகுதிகளில் இருந்த மக்கள் தொழிலாளராயினர். இதன் காரணமாக கோலார் தங்க வயல் என்னும் சிறு நகரம் உருவானது. நகரத்தின் வெளிச்சுற்றில் முதன்மையாக தமிழர்கள் மற்றும் சில நூறு கன்னடத் தொழிலாளர்களின் குடியிருப்புகளும், நகரின் மையப் பகுதியில் 100 லிருந்து 200 ஆங்கிலோ இந்தியர்கள் மற்றும் பிரித்தானிய குடியிருப்பு இருந்தது இன்று கூட கோலார் தங்கவயல் தமிழ்-கன்னட கலாச்சாரத்தின் ஒரு மையமாக உள்ளது.. 

கோலார் தங்க சுரங்கம் 1880 இல் இருந்து ஜான் டெய்லர் & சன்ஸ் நிறுவனம் திட்டமிட்ட முறையில் தங்கத்தை அகழ்ந்தனர். செல்லப்பட்டனர். அடுத்த 60 ஆண்டுகள் இந்தியாவில் "கோலார்" என்ற சொல் தங்கத்தின் இன்னொரு பெயர்போல அதன் சுரங்கத்தால், புகழ் பெற்று விளங்கியது. 1947 இல் சுதந்திரம் அடைந்த பிறகு, சுரங்கங்களை தேசியமயமாக்க முடிவு செய்யப்பட்டது. 1956 இல் ஜான் டெய்லர் & கோ நிறுவனம் கையகப்படுத்தப்பட்டு மைசூர் மாநில அரசுக்கு சொந்தமாக்கப்பட்டது. 1960 இல் தங்கக் கட்டுப்பாடு சட்டத்தை மத்திய அரசின் நிதி அமைச்சகம் கொண்டுவந்த்து, அதன்பிறகு, நடுவனரசு சுரங்கங்களை எடுத்துக்கொண்டது. 1972 ஆம் ஆண்டு மத்திய அரசின், சுரங்க அமைச்சகத்தின் கீழ் பாரத தங்க சுரங்கங்கள் லிமிடெட் (BGML) என்னும் ஒரு பொதுத்துறை நிறுவனம் நிறுவப்பட்டது.

அந்த நேரத்தில் கோலாரில் மீதமுள்ள மூன்று சுரங்கங்கள் இருந்தன. மைசூர், சாம்பியன், நந்திதுர்கம் என்ற பெயரிலான சுரங்கங்கள் அவற்றின் வழியில் அகழப்பட்டன. அடுத்த 20 ஆண்டுகளில் சுரங்கத்தில் மீதமுள்ள தங்கத்தை எடுக்க ஆழமாக செல்ல வேண்டியிருந்தது. இதனால் சுரங்கத்தின் ஆழம் 3000 மீட்டர் என ஆகி கோலார் சுரங்கம் உலகின் இரண்டாவது ஆழமான சுரங்கம் என்று அறியப்பட்டது. தங்கத் தாதுவின் தரம் 1992 இல் ஒருமுறை அற்புதமாக 14 கிராம் / டன் என் கிடைத்தது, பின்னர் <4கிராம் / டன் என குறையத் துவங்கி தங்கம் முழுமையாக அரித்துத் தள்ளப்பட்டது. 1998 இல் தங்க இருப்பு குறையும் காலம் நெருங்கியது அப்போது கிடைக்கும் தங்கத்தைவிட அதை எடுத்து பிரிக்க ஆகும் செலவானது பத்து மடங்காக உயர்ந்தது.

கோலார் தங்கச் சுரங்கம், மூன்று சுரங்கங்களைக் கொண்டிருந்தன, அவை சாம்பியன், மைசூர், நந்திதுர்கம் என்ற பெயர்களை உடையவை. கோலார் தங்கச் சுரங்கம் உலகின் பெரிய மற்றும் ஆழமான தங்க சுரங்கங்களில் ஒன்றாகவும், இந்தியாவின் அங்கீகரிக்கப்பட்ட ஒரே தங்கச் சுரங்மாக இருந்தது. 1894 இல் கோலார், பெங்களூர் இடையே மீட்டர் கேஜ் ரயில் பாதை போடப்பட்டது. 1900 ஆம் ஆண்டில் காவிரி மின் திட்டம் துவக்கப்பட்டது இதைத் தொடர்ந்து சிவசமுத்திரம் அணையில் இருந்து நீர் மின்சாரம் உற்பத்தி செய்யப்பட்டது இதைத் தொடர்ந்து கோலார் 1902 இல் தென் இந்தியாவில் நீர்மின்சாரம் பெறும் முதல் நகரம் என்ற பெருமையைப் பெற்றது. 1903 ஆம் ஆண்டில் பெத்தமங்கலா ஏரியில் இருந்து கோலார் நகருக்கு குடிநீர் வசதிசெய்யப்பட்டது. மகாத்மா காந்தி வெள்ளையனே வெளியேறு இயக்கத்தின் போது 1942 இல் கோலார் நகருக்கு வந்தார். 

2001 ஆண்டு சுரங்கங்கள் மூடப்பட்டன என்றாலும் சுரங்கங்களை மூடுவதற்கான முயற்சிகள் 1992-93 காலக்கட்டத்தில் எடுக்கப்பட்டன அதைத்தொடர்ந்து இந்திய அரசு நியமித்த சாரி குழு அறிக்கையின் அடிப்படையில் மூடுவதற்கான முடிவு எடுக்கப்பட்டது.


</doc>
<doc id="328898" url="https://ta.wikipedia.org/wiki?curid=328898" title="தமிழக மக்கள் ஜனநாயக கட்சி">
தமிழக மக்கள் ஜனநாயக கட்சி

தமிழக மக்கள் ஜனநாயக கட்சி என்பது ஒரு தமிழக அரசியல் கட்சியாகும். இது 2007 ஆம் ஆண்டு இந்திய தேர்தல் ஆணையத்தில் பதிவு செய்யபட்டு, கே.எம்.சரீப் அவர்களின் தலைமையில் இஸ்லாமியர்கள், தாழ்த்தப்பட்ட மக்கள்,பிற்படுத்தபட்ட மக்கள் அரசியல் அதிகாரம் பங்கு பெற்றிட இவர்களை ஒருங்கினைத்து செயல்படும் அரசியல் கட்சியாகும்


</doc>
<doc id="328910" url="https://ta.wikipedia.org/wiki?curid=328910" title="மகபூபாபாத் மாவட்டம்">
மகபூபாபாத் மாவட்டம்

மகபூபாபாத் மாவட்டம் (Mahabubabad district) இந்தியாவின் தெலங்கானா மாநிலத்தின் 31 மாவட்டங்களில் ஒன்றாகும். 
துவக்கத்தில் 10 மாவட்டங்களைக் கொண்டிருந்த புதிய தெலுங்கானா மாநிலம், அக்டோபர், 2016-இல் மாவட்டங்களைப் பிரித்து மறுசீரமைக்கும் போது மேலும் 21 மாவட்டங்கள் புதிதாக நிறுவப்பட்டது. புதிய மாவட்டமான மகபூபாபாத் மாவட்டம், வாரங்கல் மாவட்டத்தின் பகுதியாக இருந்தது. 

இம்மாவட்டத் தலைமையிடம் மகபூபாபாத் நகரத்தில் அமைந்துள்ளது. 

மகபூபாபாத் மாவட்டம் 2,876.70 சதுர கிலோ மீட்டர் பரப்பளவு கொண்டது.

2011-ஆம் ஆண்டின் மக்கள் தொகை கணக்கெடுப்பின் படி, மெகபூபாத் மாவட்டத்தின் மக்கள் தொகை 7,70,170 ஆகும். 

மெகபூபாபாத் மாவட்டம், மெகபூபாபாத் மற்றும் தோரூர் என இரண்டு வருவாய்க் கோட்டங்களையும், 12 மண்டல்களையும் கொண்டுள்ளது. 




</doc>
<doc id="328912" url="https://ta.wikipedia.org/wiki?curid=328912" title="ஆனந்த நிலையம்">
ஆனந்த நிலையம்

திருமலையில் திருவேங்கடவன் கொலுவிருக்கும் கருவறையின் மேற்கூரையே ஆனந்த நிலையம் என அழைக்கப்படுகிறது.இது முழுதும் கல்லால் வேயப்பட்டு பொன்னால் போர்த்தப்பட்டதாகும்.

பொதுவாக இறைவன் வீற்றிருக்கும் கருவறையின் மேற்கூரை "விமானம்" என அழைக்கப்படும்.அவ்விமானத்திற்கு பெயரிட்டு பெருமையோடு அழைப்பது வைணவ ஆகமம்.

திருவரங்கம் அரங்கநாதர் கோயில் - பிரவணாகார விமானம்

திருக்கச்சி(காஞ்சி) வரதராசப் பெருமாள் கோயில் - புண்யக்கோடி விமானம்

சடாவர்மன் சுந்தர பாண்டிய மன்னனால் கிபி 12ம் நூற்றாண்டில் புதுப்பிக்கப் பட்டதாக கல்வெட்டு வாயிலாக அறியமுடிகிறது.வீரநரசிங்கராயர் எனும் மன்னன் தன்னுடைய எடைக்கு இணையாக கொடுத்த பொன்னால் இவ்விமானம் வேயப்பட்டதாக கல்வெட்டு கூறுகிறது.

காலக்கிரமத்தில் விமானத்தில் ஏற்பட்ட பழுதின் காரணமாக 1950-களில் திருமலை திருப்பதி தேவஸ்தானம் மீண்டும் ஒருமுறை விமானத்தில் மராமத்து பணிகளோடு புதிய பொன்னாலான கூறையும் வேய்ந்தது.இப்பணியின் காரணமாக 1960களின் மத்தியில் கோவிலின் மூலவருக்கு எவ்வித வழிபாடுகளும் செய்யப்படவில்லை என்பது குறிப்பிடத்தகுந்தது.

16ம் நூற்றாண்டில் வாழ்ந்த மத்வாசாரியாரான வியாசராய தீர்த்தர், விமானத்தின் வடகிழக்கு திசையில் இருந்த இறைவனின் சிறுபிரதிமை மீது தியானத்தில் மூழ்கி முக்தியடைந்தார். அன்றிலிருந்து அப்பிரதிமை விமான வேங்கடேசர் என பக்தர்களால் வணங்கப்பட்டுவருகிறது.விமானத்தின் வடகிழக்கு மூலையில் இன்றும் அடியவர்கள் காணும் வண்ணம் அப்பிரதிமைக்கு மட்டும் வெள்ளியினால் வேயப்பட்ட திருவாசியோடு காட்சியளிக்கிறார் விமான வேங்கடேசர்.


</doc>
<doc id="328913" url="https://ta.wikipedia.org/wiki?curid=328913" title="கொமாரம் பீம் அசிபாபாத் மாவட்டம்">
கொமாரம் பீம் அசிபாபாத் மாவட்டம்

கொமாரம் பீம் அசிபாபாத் மாவட்டம் (Komaram Bheem Asifabad district), இந்தியாவின் தெலங்கானா மாநிலத்தின் 31 மாவட்டங்களில் ஒன்றாகும். இப்புதிய மாவட்டம் அக்டோபர் 2016-இல் துவக்கப்பட்டது. இம்மாவட்டம் ஆதிலாபாத் மாவட்டத்தின் பகுதிகளைக் கொண்டு புதிதாகத் துவக்கப்பட்டது. 

கொமாரம் பீம் அசிபாபாத் மாவட்டத்தின் வடக்கிலும், கிழக்கிலும் மகாராட்டிரா மாநிலத்தின் சந்திரபூர் மாவட்டம் மற்றும் கட்சிரோலி மாவட்டங்களும், தெற்கில் மஞ்செரியல் மாவட்டமும், மேற்கில் ஆதிலாபாத் மாவட்டமும் எல்லைகளாக அமைந்துள்ளது.

இம்மாவட்டத்தின் பெஜ்ஜூர் மற்றும் சிர்பூர் காட்டுப் பகுதியில் சிறுத்தைப் புலிகள் காணபபடுகிறது.

2011-ஆம் ஆண்டின் மக்கள் தொகை கணக்கெடுப்பின் படி, கொமாரம் பீம் அசிபாபாத் மாவட்டத்தின் மக்கள் தொகை 5,15,835 ஆகும்.

கொமாரம் பீம் அசிபாபாத் மாவட்டம் அசிபாபாத் மற்றும் ககாஸ்நகர் என இரண்டு வருவாய் கோட்டங்களையும், 15 வருவாய் வட்டங்களையும்


</doc>
<doc id="328918" url="https://ta.wikipedia.org/wiki?curid=328918" title="பத்ராத்ரி கொத்தகூடம் மாவட்டம்">
பத்ராத்ரி கொத்தகூடம் மாவட்டம்

பத்ராத்ரி கொத்தகூடம் மாவட்டம் (Bhadradri Kothagudem district) இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். இதன் நிர்வாகத் தலைமையிடம் கொத்தகூடம் நகரத்தில் அமைந்துள்ளது. 

தெலுங்கான மாவட்டங்களை சீரமைத்து 21 புதிய மாவட்டங்கள துவக்கும் போது, கம்மம் மாவட்டத்தின் சில பகுதிகளைக் கொண்டு அக்டோபர், 2016-இல் பத்ராத்ரி கொத்தகூடம் மாவட்டம் நிறுவப்பட்டது.

பத்ராத்ரி கொத்தகூடம் மாவட்டம் 8,951 சதுர கிலோ மீட்டர் பரப்பளவு கொண்டது. இம்மாவட்டத்தின் வடக்கிலும், வடகிழக்கிலும் சத்தீஸ்கர் மாநிலத்தின் பிஜப்பூர் மாவட்டம் மற்றும் சுக்மா மாவட்டங்களும், வடமேற்கில் ஜெயசங்கர் மாவட்டமும், கிழக்கில் ஆந்திரப் பிரதேசத்தின் கிழக்கு கோதாவரி மாவட்டமும், தெற்கிலும், தென்கிழக்கிலும் கம்மம் மாவட்டம் மற்றும் மேற்கு கோதவாரி மாவட்டங்களும், மேற்கில் மகபூபாபாத் மாவட்டமும் எல்லைகளாக அமைந்துள்ளது. 
இம்மாவட்டத்தின் சிங்கரேணி பகுதியில் நிலக்கரிச் சுரங்கங்கள் உள்ளது. 

2011-ஆம் ஆண்டின் மக்கள் தொகை கணக்கெடுப்பின் படி, பத்ராத்ரி கொத்தகூடம் மாவட்டத்தின் மக்கள் தொகை 13,04,811 ஆக உள்ளது. 

பத்ராத்ரி கொத்தகூடம் மாவட்டம், பத்ராச்சலம் மற்றும் கொத்தகூடம் என இரண்டு வருவாய் கோட்டங்களைக் கொண்டுள்ளது. இவ்விரண்டு கோட்டங்களை 18 மண்டல்களாகப் பிரிக்கப்பட்டுள்ளது.






</doc>
<doc id="328930" url="https://ta.wikipedia.org/wiki?curid=328930" title="பத்ராச்சலம்">
பத்ராச்சலம்

பத்ராச்சலம் (Bhadrachalam) இந்தியாவின் தெலுங்கானா மாநிலத்தின் பத்ராத்ரி கொத்தகூடம் மாவட்டத்தில் அமைந்துள்ள நகரம் ஆகும். இந்நகரத்தில் பாயும் கோதாவரி ஆற்றின் கரையில், இராமருக்கு அர்பணிக்கப்பட்ட புகழ் பெற்ற பத்திராசலம் கோவில் இந்துக்களின் புனித தலங்களில் ஒன்றாகும்.

பத்திராச்சலம் நகரம் தெலுங்கானா மாநிலத்தலைநகரான ஐதராபாத்திலிருந்து கிழக்கே 325 கிலோ மீட்டர் தொலைவிலும், கம்மம் நகரத்திலிருந்து 120 கிலோ மீட்டர் தொலைவிலும் அமைந்துள்ளது. 

வனவாசத்தின் போது, சீதை மற்றும் இலக்குமனருடன் இராமர், பத்ராச்சலம் மலைப்பகுதியில் சில காலம் தங்கி இருந்ததாக இராமாயண காவியம் கூறுகிறது. 
பத்திராசலம் மலைப் பகுதியில் இராமர் தங்கியிருந்த நினைவை குறிக்கும் வகையில் 17-ஆம் நூற்றாண்டில் கஞ்சேர்லா கோபன்னா என்பவர் (370 ஆண்டுகளுக்கு முன்னர்) பத்திராசலம் இராமர் கோயிலைக் கட்டினார்.

2011-ஆம் ஆண்டின் மக்கள் தொகை கணக்கெடுப்பின் படி, பத்ராச்சலம் நகரத்தின் மொத்த மக்கள் தொகை 50,087 ஆகும். அதில் ஆண்கள் 24,834; பெண்கள் 25,253 ஆக உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பில் நபர்கள் வீதம் உள்ளணர். பாலின விகிதம் 1000 ஆண்களுக்கு, 1017 பெண்கள் வீதம் உள்ளனர். சராசரி எழுத்தறிவு 82.77 % ஆக உள்ளது. ஆண்களின் எழுத்தறிவு 88.02 % ஆகவும்; பெண்களின் எழுத்தறிவு 77.65 % ஆகவும் உள்ளது. ஆறு வயதிற்கு மேற்பட்டவர்களின் எண்ணிக்கை 5,232 ஆக உள்ளது. 

மக்கள் தொகையில் இந்துக்கள் 91.96%,; இசுலாமியர்கள் 5.55%; கிறித்தவர்கள் 2.07%; மற்றவர்கள் 0.07% ஆக உள்ளனர். இந்நகரத்தில் தெலுங்கு மொழி பேசப்படுகிறது.

பத்ராசலம் பேருந்து நிலையம் அருகில் உள்ள நகரங்களுடன் இணைக்கிறது. பத்ராச்சலத்திலிருந்து 40 கிலோ மீட்டர் தொலைவில் பத்ராச்சலம் ரோடு தொடருந்து நிலையம் அமைந்துள்ளது.




</doc>
<doc id="328937" url="https://ta.wikipedia.org/wiki?curid=328937" title="பெருங்கார் (நெல்)">
பெருங்கார் (நெல்)

பெருங்கார் ("Perunkar") என்னும் இந்த நெல் வகை, ஒரு பாரம்பரிய நெல் வகையாகும். தமிழகத்தின், திருவண்ணாமலை மாவட்டத்தின், வந்தவாசி வட்டராத்தில் உள்ள "தக்கண்டராபுரம்" எனும் நாட்டுப்புறப் பகுதியில் முதன்மையாக விளையக்கூடிய இந்நெல் வகை, ஒரு ஏக்கருக்கு சுமார் 1400 கிலோ நெல் தானியமும், சுமார் 1500 கிலோ வைக்கோலும், மகசூலாக கிடைப்பதாக கருதப்படுகிறது. 

குறுகியகால நெல் வகையைச்சார்ந்த நெற்பயிர்கள் சாகுபடி செய்ய ஏற்ற பருவகாலமான குறுவைப் பட்டம் எனும் இப்பருவத்தில், 120 நாள் நெற்பயிரான பெருங்கார் பயிரிடப்படுகிறது. மேலும் சூன், மற்றும் யூலை மாதங்களில் தொடங்கக்கூடிய இக்குறுவைப் பட்டத்தில் தமிழகத்தின் கரூர், திருவாரூர், தஞ்சாவூர், திருச்சி, புதுக்கோட்டை மற்றும் ஈரோடு போன்ற மாவட்டங்களிலும், குறுவை சாகுபடி செய்ய ஏற்றப் பருவமாக கருதப்படுகிறது.

நேரடி நெல் விதைப்பு, மற்றும் நாற்று நடுதல் என இரண்டு முறைகளையும் பின்பற்றி பயிரிடப்படும் இந்த நெற்பயிர், நேரடி விதைப்புக்கு 35 கிலோ நெல் விதையும், நாற்று நடவு முறைக்கு 40 நெல்விதையும் தேவைப்படுகிறது. 4.½ அடி உயரம் வரை வளரக் கூடிய இந்நெல் இரகம், தண்டு துளைப்பான் மற்றும் கதிர்நாவாய்ப்பூச்சி ஆகியவற்றை எதிர்த்து வளரும் ஆற்றலுடையது.




</doc>
<doc id="328939" url="https://ta.wikipedia.org/wiki?curid=328939" title="கொத்தகூடம்">
கொத்தகூடம்

கொத்தகூடம் (Kothagudem) இந்தியாவின் தெலங்கானா மாநிலத்தின் புதிதாக துவக்கப்பட்ட பத்ராத்ரி கொத்தகூடம் மாவட்டத்தின் நிர்வாகத் தலைமையிட நகரமும், நகராட்சியும் ஆகும். இப்பகுதியில் உள்ள சிங்கரேணியில் திறந்த வெளி நிலக்கரிச் சுரங்கங்கள் அமைந்துள்ளது. மேலும் மனகுரு எனுமிடத்தில் கனநீர் தொழிற்சாலையும் உள்ளது. 

2011-ஆம் ஆண்டின் மக்கள் தொகை கணக்கெடுப்பின் படி, கொத்தகூடம் நகரத்தின் மொத்த மக்கள் தொகை 79,819 ஆகும். அதில் ஆண்கள் 39,001; பெண்கள் 40,818 ஆக உள்ளனர். பாலின விகிதம் 1000 ஆண்களுக்கு, 1047 பெண்கள் வீதம் உள்ளனர். சராசரி எழுத்தறிவு விகிதம் 81.15 % ஆக உள்ளது. ஆண்களின் எழுத்தறிவு 88.13 % ஆகவும்; பெண்களின் எழுத்தறிவு 74.54 % ஆகவும் உள்ளது. 
கொத்தகூட நகரத்தின் மக்கள் தொகையில் இந்துக்கள் 82.26%; இசுலாமியர்கள் 13.79%; கிறித்தவர்கள் 3.50%; மற்றவர்கள் 0.45% ஆக உள்ளனர். 

இந்நகரத்தில் தெலுங்கு மற்றும் ஆங்கில மொழிகள் மொழிகள் பேசப்படுகிறது.

கொத்தகூடம் நகரம், மாநிலத் தலைநகர் ஐதராபாத்திலிருந்து 280 கிலோ மீட்டர் தொலைவிலும், விஜயவாடாவிலிருந்து 140 கிலோ மீட்டர் தொலைவிலும் அமைந்துள்ளது. அருகில் உள்ள தொடருந்து நிலையம், பத்ராச்சலம் ரோடு தொடருந்து நிலையம் (BDCR) ஆகும்.


சிங்கரேணி திறந்த வெளி நிலக்கரி சுரங்கங்களின் தலைமையகம் கொத்தகூடத்தில் உள்ளது. கொத்தகூடத்தில் உள்ள பிற தொழிற்சாலைகள்;



</doc>
<doc id="328952" url="https://ta.wikipedia.org/wiki?curid=328952" title="மார்பு நெரிப்பு">
மார்பு நெரிப்பு

மார்பு நெரிப்பு (Angina pectoris) என்பது நெஞ்சின் நடுப்பகுதியில், மார்பு எலும்பின் பிற்பகுதியில் அழுத்துவது அல்லது பிசைவது போன்ற உணர்வுடன் ஏற்படக்கூடிய ஒருவகை நெஞ்சுவலி உணர்வாகும். முடியுரு நாடியின் ஒரு கிளைப்பகுதி அடைபடுவதால் அல்லது அது இறுக்கமடைந்து அதனது விட்டம் சுருங்குவதால் இதயத்தசைக்கு போதியளவு குருதியோட்டம் குறைகின்றது. போதியளவு குருதி இன்மையால் குறிப்பிட்டதொரு முடியுரு நாடியின் கிளைப்பகுதி மூலம் குருதியைப் பெற்றுக்கொள்ளும் இதயத்தின் குறிப்பிட்ட தசைப் பகுதி பாதிப்படைகின்றது. இதன்போது இந்நோயுணர்வு ஏற்படுகின்றது. 

மார்பு நெரிப்பின் முதன்மைக் காரணி தமனிக்கூழ்மைத் தடிப்பு என்றாலும் குருதிச்சோகை, இதயத்துடிப்பு இலயமின்மை, இதயச்செயலிழப்பு போன்றனவையும் ஏனைய காரணிகளாகும். இலத்தின் பெயரீடு angere ("நெரித்தல்") மற்றும் pectus ("மார்பு") ஆகியனவற்றின் கூட்டு "மார்பு நெரிப்பு" என அழைக்கப்படுகின்றது.

முடியுரு நாடியின் விட்டம் குறுகலைடைவது, தமனிக்கூழ்மைத் தடிப்பு உடைந்து குருதி உறைவது மற்றும் இதயத்தசைக்குத் தேவையான குருதியின் அளவு என்பன முடியுரு நோய்க் கூட்டறிகுறிகளின் வகைகளைத் (நிலையில்லா மார்பு நெரிப்பு, இதயத்தசை இறப்பு) தீர்மானிக்கின்றன. நிலையான மார்பு நெரிப்பு மற்றும் நிலையில்லா மார்பு நெரிப்பு என்று மார்பு நெரிப்பு மேலும் வகுக்கப்படுகின்றது. இவற்றில் அறிகுறிகள் முற்றிலும் அற்ற நிலை தொடங்கி நோய் அறிகுறிகள் தீவிரம் பெறும் நிலை வரை நோய் காணப்படலாம். மேலும், இவை ஒருவரது செயற்பாட்டிலும் தங்கி உள்ளது: சிலருக்கு ஓய்விலேயே நோய் அறிகுறிகள் தென்படும் அதேவேளையில் வேறு சிலருக்கு சிறிய வேலைகளின் போது அல்லது பாரிய வேலைகளின் போது மட்டும் ஏற்படலாம்.


</doc>
<doc id="328977" url="https://ta.wikipedia.org/wiki?curid=328977" title="ரேடியோப்பெட்டி">
ரேடியோப்பெட்டி

ரேடியோப்பெட்டி ("Radio Set") என்பது 2015 ஆண்டு வெளிவந்த இந்தியத் தமிழ்த் திரைப்படம் ஆகும். இந்தப் படத்தை ஹரி விஸ்வநாத் இயக்கியுள்ளார், முன்னணி பாத்திரங்களில் டிவிவி ராமானுஜம் மற்றும் கொரட்டூர் லட்சுமணன் ஆகியோர் நடித்துள்ளனர்.

இந்தப் படம் 2015 ஆண்டு பூசன் சர்வதேச திரைப்பட விழாவில் அதிகாரப்பூர்வ போட்டியில் கலந்துகொண்டு கேஎன்என் பார்வையாளர் விருதை வென்றது. இவ்விருது பெற்ற முதல் தமிழ் திரைப்படம் இதுவே ஆகும், மற்றும் இந்தியன் பனோரமாவால் அதிகாரப்பூர்வமாக கோவாவில் நடந்த 46வது இந்திய சர்வதேச திரைப்பட விழாவில் கலந்துகொள்ளத் தேர்வு செய்யப்பட்டது.

"ரேடியோப்பெட்டி" படம் எழுபது வயது முதியவரின் கதை. இவருக்கு சற்று காது கேட்காது, ஆனால் வானொலி கேட்பது பிடிக்கும். இவர் சிறுவனாக இருந்தபோது அவர் தந்தை அவருக்குப் பரிசாகத் தந்த வானொலிப் பெட்டி அது. அந்த வானொலிப் பெட்டியின் வழியாக அவர் தன் தந்தையைப் பார்க்கிறார். இந்த வானொலியை இழக்கும் போது அவர் உளரீதியாகக் கலங்கி விடுகிறார்.


ரேடியோப்பெட்டி படம் புதுச்சேரியில் 15 நாட்களில் ஒரு கோடி செலவில் படமாக்கப்பட்டது.


</doc>
<doc id="328981" url="https://ta.wikipedia.org/wiki?curid=328981" title="கண்ணாடி ஒயிட்ஸ்டார்ட்">
கண்ணாடி ஒயிட்ஸ்டார்ட்

கண்ணாடி ஒயிட்ஸ்டார்ட் ("Spectacled whitestart", உயிரியல் வகைப்பாடு: "Myioborus melanocephalus") இது ஒரு புதிய உலக பாடும்பறவை (New World warbler) குடும்பத்தைச் சார்ந்த பறவை இனம் ஆகும். சில சமயங்களில் "spectacled redstart" பறவையின் மூலம் இதன் பெயரை அறிந்து கொள்ள முடிகிறது. இவை தென் அமெரிக்காவின் அந்தீசு மலைத்தொடர்களில் ஈரப்பதமான காடுகளில் வாழுகிறது. மேலும் கொலம்பியா முதல் பொலிவியா வரையிலான மரக்காடுகளிலும் கானப்படுகிறது.


</doc>
<doc id="329019" url="https://ta.wikipedia.org/wiki?curid=329019" title="யானைக் காது மரம்">
யானைக் காது மரம்

யானைக் காது மரம் ("Enterolobium cyclocarpum"), பொதுவாக இது "guanacaste", "caro caro" என அறியப்படும் ஒரு பூக்கும் மர இனத் தாவரம். இது பட்டாணி குடும்பத்தைச் சேர்ந்த, பபேசியே தாவரம். இது அமெரிக்காவின் வெப்பவளையப் பகுதியை பூர்வீகமாகக் கொண்டது. இது நடு மெக்சிகோவில் இருந்து வடக்கில் பிரேசில் மற்றும் வெனிசுவேலா வரையில் பரவியுள்ளது. இதன் முற்றிய விதைக் காய்கள் அசைக்கும்போது அதனுள் உள்ள விதைகளால் சலசலக்கும் ஒலியைத் தரக்கூடியன, காய்கள் கேடயம் போன்று பட்டையாக யானையின் காதைப்போன்ற தோற்றத்திற்காகவும் அறியப்படுகிறது. இதனாலேயே இந்த மரம் இப்பெயரையும் பெற்றது. இந்த மரங்கள் குறிப்பாக கோஸ்ட்டா ரிக்காவின் குவானா காஸ்ட் மாகாணத்தில் பெருமளவு காணப்படுகிறன. இவை அவற்றின் அளவைப் பொறுத்து நல்ல நிழல்தரும் மரங்களாக உள்ளன. இந்த மரம் கோஸ்டா ரிக்கா நாட்டின் தேசிய மரமாகும்..

இவை பெரும்பாலும் வட அமெரிக்காவில் யானைக்காது மரம் ("elephant-ear tree") என அதன் காய்களின் வடிவைக்கொண்டு குறிப்பிடப்படுகிறது. இதன் பிற பெயர்களாக பிசாசு காது ("Devil's ear") மற்றும் இயர்போட் மரம் ("earpod tree"), "parota" மற்றும் "orejón" (எசுப்பானியம்) அல்லது "huanacaxtle" (நாகவற் மொழி). எல் சால்வடோரில், இது கோனகாஸ்டி ("conacaste") என அறியப்படுகிறது.

இந்த மரங்கள் நடுத்தர அளவில் இருந்து பெரிய அளவுவரை உள்ளன, இவை 25–35 மீ உயரம்வரை வளர்கின்றன, மரத்தின் அடிப்பாகம் 3.5 மீ விட்டம் வரை இருக்கும்.



</doc>
<doc id="329022" url="https://ta.wikipedia.org/wiki?curid=329022" title="தெலுங்குப்பாளையம் மருத்துவமனை">
தெலுங்குப்பாளையம் மருத்துவமனை

தெலுங்குப்பாளையம் மருத்துவமனை அல்லது தெலுங்குப்பாளையம் வைத்தியசாலை என்பது தமிழ்நாட்டின் கோயமுத்தூர் மாவட்டம் கோவை தொடர்வண்டி நிலையத்தில் இருந்து பேரூர் செல்லும் சாலையில் நான்கு கி.மீ. தொலைவில் உள்ள ஒரு பாரம்பரிய சித்த மருத்துவமனையாகும். இது எலும்பு முறிவு, இளம்பிள்ளை வாதம் ஆகியவற்றால் பாதிக்கப்பட்டவர்களுக்கு மருத்துவம் பார்ப்பதில் புகழ்பெற்ற ஒரு மருத்துவமனையாகும். 
இந்த மருத்தவமனை 1949 ஆம் ஆண்டு குஜராத்தின், பாவ்நகர் மகாராணியால் தொடங்கப்பட்டது. கேரளாவில் புகழ்பெற்று விளங்கும் தன்வந்திரி மருத்துவமனையைப் போல, தமிழ்நாட்டில் பரம்பரை வைத்தியசாலையாக உருவானது இந்த மருத்துவமனை. கேரளத்தில் புகழ்பெற்று விளங்கும் ஆர்ய வைத்தியசாலையை ஒரு குடும்பம் பாரம்பரியமாக நடத்திவருவதைப்போல், வி. அர்ச்சுனன் என்பவரின் குடும்பத்தினர் பரம்பரையாக இந்த மருத்துவ மனையை நடத்தி வருகின்றனர். 
மற்ற மருத்துவமனைகள், மருத்துவர்களால் கைவிடப்பட்ட, எலும்பு முறிவு நோயாளிகள், இளம்பிள்ளை வாதம், வாதம், பக்க வாதம் போன்ற நோயாளிகளுக்கும், நரம்பு பிடிப்பு, ரத்தக்கட்டு, பிறவி ஊனம், கூன், ஜன்னி உள்ளிட்ட நோய்களுக்கும் சிகிச்சை அளிப்பதில் ஒரு காலத்தில் புகழ்வாய்ந்ததாக இந்த மருத்துவமனை இருந்தது. இங்கு பல பிரபலங்கள் சிகிச்சைப் பெற்றுள்ளார்கள், புகழ்பெற்ற துடுப்பாட்ட வீரர் விஜய் மர்ச்சென்ட்டின் முதுகு எலும்பு முறிவுக்கும், ஆச்சார்ய கிருபளானியின் முழங்கால் எலும்பு முறிவுக்கும் இங்கு சிகிட்சை எடுத்துக்கொண்டுள்ளனர் ஜெர்மனி, இத்தாலி, இங்கிலாந்து, எகிப்து, ஆப்ரிக்கா, ஜப்பான் போன்ற நாடுகளிலிருந்து வந்து இங்கு சிகிச்சை எடுத்துக்கொண்டுள்ளார்கள். இந்த மருத்துவமனையில் தயாரிக்கப்படும் மூலிகை எண்ணெய் இதன் தனிச்சிறப்பு இந்த என்னை இப்போதும் வெளிநாடுகளுக்கு செல்கிறது. அக்காலத்தில் காமராஜருக்கும் கிருபானந்த வாரியாருக்கும் இங்கிருந்துதான் கை, கால் வலிக்கு எண்ணெய் சென்றுள்ளது.


</doc>
<doc id="329039" url="https://ta.wikipedia.org/wiki?curid=329039" title="அமர்வு அடுக்கு">
அமர்வு அடுக்கு

அமர்வு அடுக்கானது கணினி வலையமைப்பின் ஏழு அடுக்கு திறந்த அமைப்பு இடைப்பிணைப்புப் படிம(OSI) மாதிரியில், 5வது அடுக்காக உள்ளது. 

அமர்வு அடுக்கு, இறுதி பயனர் செயல்முறைகளிடையே அமர்வுகளை திறத்தல், மூடுதல் மற்றும் நிர்வகித்தல் என்பவற்றிற்கு பொறிமுறையை வழங்குகிறது. இது ஒரு அரை நிரந்தர உரையாடல். தொடர்பாடல் அமர்வுகள் பயன்பாடுகளுக்கு இடையே கோரிக்கைகள் மற்றும் விடைகளைத் கொண்டிருக்கும். அமர்வு-அடுக்கு சேவைகள் பொதுவாக தொலைநிலை செயல்முறை அழைப்புக்கள்(RPCs) பயன்படுத்தப்படுகின்ற பயன்பாட்டு சூழல்களில் பயன்படுத்தப்படுகின்றன.

ஒரு அமர்வு-அடுக்கு நெறிமுறைக்கு ஒரு உதாரணம் X.225 அல்லது ISO 8327 என்று அறியப்படுகின்ற OSI நெறிமுறையின் தொகுப்பு அமர்வு-அடுக்கு நெறிமுறை ஆகும். ஒரு இணைப்பு இழக்கப்படுகையில் இந்த நெறிமுறை இணைப்பை மீட்க முயற்சி செய்யும். ஒரு இணைப்பு ஒரு நீண்ட காலம் பயன்படுத்தப்படவில்லை என்றால், அமர்வு-அடுக்கு நெறிமுறை அதை மூடும் மற்றும் அதை மீண்டும் திறக்கும். இது முழு அல்லது அரை இரட்டைச் செயல்பாடுகளை வழங்குகிறது அத்துடன் பரிமாற்ற செய்தி ஓட்டத்தில் ஒத்திசைவு புள்ளிகளை வழங்குகிறது[1].

மண்டல தகவல் நெறிமுறையானது(ZIP – Zone Information Protocol) அமர்வு அடுக்கு செயல்படுத்தல்களின் மற்றைய எடுத்துக்காட்டுக்களில் அடங்கும். AppleTalk நெறிமுறை பெயர் பிணைப்பு செயல்முறையை ஒருங்கிணைக்கும். அமர்வு கட்டுப்பாடு நெறிமுறை(Session Control Protocol (SCP) ) - (சிறப்பு உட்கூறு) - DECnet கட்டம் IV அமர்வு-அடுக்கு நெறிமுறை. 

OSI வலையமைப்பு கட்டமைப்பின் சேவை அடுக்குதலில் அமர்வு அடுக்கு போக்குவரத்து அடுக்கின் பிரச்சினை சேவை கோரிக்கைகள் மற்றும் வழங்கல் அடுக்கில் இருந்து வரும் சேவை கோரிக்கைகளுக்கு பதிலளிக்கும்.

OSI மாதிரியில் அமர்வு அடுக்கானது அமர்வுகளை சோதனை செய்தல் மற்றும் மீட்பு என்பவற்றுக்கு பொறுப்பானது. இது, பல்வேறு ஆதாரங்களில் இருந்து தோற்றுவிக்கப்பட்ட வெவ்வேறு தகவல் ஓட்டங்களை ஒன்றாக இணைய அல்லது ஒருங்கிணைய அனுமதிக்கிறது.

அமர்வு அடுக்கின் ஒரு எடுத்துக்காட்டு பயன்பாடு session beans ஆகும். இது அமர்வு இயக்கத்தில் இருக்கும் வரை மட்டுமே இயக்கத்தில் இருக்கும், அமர்வு துண்டிக்கப்படும் போது நீக்கப்படும். JAVA உருவாக்குனர்கள் இவற்றை ஒரு வலை அமர்வின் போது பயனர் பற்றிய தகவல்களை சேமிக்க பயன்படுத்த முடியும்.

ஒரு உதாரணப் பயன்பாடு வலை மாநாடு(web conferencing) ஆகும், இதில் ஒலி மற்றும் காணொளி ஓட்டத்தில் உதட்டு ஒத்திசைவு பிரச்சினைகளை தவிர்க்க ஒத்தியங்கு இருக்க வேண்டும். ஓட்ட கட்டுப்பாடானது திரையில் காட்டப்படும் நபர் தற்போதைய பேச்சாளராக உள்ளார் என்பதை உறுதிசெய்யும்.

மற்றொரு பயன்பாடு நேரடி தொலைக்காட்சி நிகழ்ச்சிகள் உள்ளது, அமைதியான நேரத்தை அல்லது அதிகப்படியாக ஒன்றுடன் ஒன்று சேர்வதை தவிர்க்க ஒலி மற்றும் காணொளி ஓட்டங்கள் ஒன்று மற்றொண்டுடன் இணைக்கப்பட்டு அல்லது மாற்றப்பட்டு உள்ளன. 

TCP / IP மாதிரியில் OSI மாதிரியின் வழக்கமான போக்குவரத்து நெறிமுறையுடனான தொடர்பிலுள்ள அமர்வுகளை நிர்வகித்தல் போக்குவரத்து நெறிமுறையில் உள்ளடக்கப்பட்டுள்ளது இல்லையெனில் பயன்பாட்டு அடுக்கு நெறிமுறைகளில் கருதப்படுகிறது. 
TCP / IPஅடுக்குகள் இயக்க எல்லை விளக்கங்கள் ஆகும். இவை இயக்க நடைமுறைகள் மற்றும் தரவுப் பொருட்கள் சம்பந்தமான விரிவான குறிப்புக்கள் இல்லை. 


 ITU-T Recommendation X.225


</doc>
<doc id="329047" url="https://ta.wikipedia.org/wiki?curid=329047" title="சிங்கரேணி">
சிங்கரேணி

சிங்கரேணி (Singareni) இந்தியாவின் தெலங்கானா மாநிலத்தின் கம்மம் மாவட்டத்தில் எல்லந்து மண்டல் பகுதியில் அமைந்த ஊராகும். சிங்கரேணியில் பிரித்தானியர் ஆட்சிக் காலத்தில் நிலக்கரி சுரங்கம் கண்டுபிடிக்கப்பட்டது. தற்போதும் இங்குள்ள திறந்தவெளி நிலக்கரிச் சுரங்கங்களிலிருந்து நிலக்கரி வெட்டி எடுக்கப்படுகிறது.

சிங்கரேணி தொடருந்து நிலையத்தை எல்லந்து தொடருந்து நிலையம் என்று அழைப்பர். 

சிங்கரேணி அருகில் பத்ராச்சலம், கொத்தகூடம் மற்றும் கம்மம் நகரங்கள் அமைந்துள்ளது. 

1871-இல் பிரித்தானிய நிலவியலாளர் டாக்டர் கிங் என்பவரால் கம்மம் மாவட்டத்தின் சிங்கரேணி பகுதியில் முதன் முதலில் நிலக்கரி கனிமம் கண்டுபிடிக்கப்பட்டது. 1920 முதல் சிங்கரேணி நிலக்கரி நிறுவனம் (The Singareni Collieries Company Limited (SCCL) நிறுவப்பட்டு, இப்பகுதியில் நிலக்கரி வெட்டு எடுக்கும் பணி துவக்கியது. 

1956 முதல் இந்நிறுவனம் இந்திய அரசின் கீழ் செயல்படுகிறது. கோதாவரி வடிநிலப்பகுதியில் இந்நிறுவனம் 2015 – 2016 முடிய 1249 மில்லியன் டன் நிலக்கரி வெட்டி எடுத்துள்ளது. இந்நிறுவனம் ஒன்றுபட்ட ஆந்திரப் பிரதேச மாநிலத்தின் ஆதிலாபாத் மாவட்டம், கம்மம் மாவட்டம், கரீம்நகர் மாவட்டம் மற்றும் வாரங்கல் மாவட்டங்களில் நிலக்கரி சுரங்கங்களைக் கொண்டுள்ளது. 

இந்நிலக்கரியைக் கொண்டு, இந்நிறுவனம் சுரங்கப்பகுதிகளில் பல அனல் மின்நிலயங்களை அமைத்து மின்சாரம் உற்பத்தி செய்கிறது. 
20154-ஆம் ஆண்டு முதல் ஆண்டு ஒன்றுக்கு 2.8 மில்லியன் டன் நிலக்கரியை சுரங்கங்களிலிருந்து வெட்டி எடுக்க சிங்கரேணி நிலக்கரி நிறுவனம் திட்டமிட்டுள்ளது. 



</doc>
<doc id="329052" url="https://ta.wikipedia.org/wiki?curid=329052" title="ஜெயசங்கர் பூபாலபள்ளி மாவட்டம்">
ஜெயசங்கர் பூபாலபள்ளி மாவட்டம்

ஜெயசங்கர் பூபாலபள்ளி மாவட்டம் (Jayashankar Bhupalpally district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். இம்மாவட்டம் நவம்பர் 2016-இல் வாரங்கல் மாவட்டத்தின் சில வருவாய் வட்டங்களைக் கொண்டு புதிதாக நிறுவப்பட்டது. இம்மாவட்டத்தின் நிர்வாகத் தலைமையிடம் பூபாளபள்ளி நகரம் ஆகும். 

ஜெயசங்கர் பூபாளபள்ளி மாவட்டம் 6,175 சதுர கிலோ மீட்டர் பரப்பளவு கொண்டது. இம்மாவட்டத்தின் வடக்கில் மகாராட்டிராவின் கட்சிரோலி மாவட்டமும், வடகிழக்கில் சத்தீஸ்கர் மாநிலத்தின் பிஜப்பூர் மாவட்டமும், கிழக்கில் பத்ராத்ரி கொத்தகூடம் மாவட்டமும், தெற்கில் மகபூபாபாத் மாவட்டமும், மேற்கில் வாரங்கல் கிராமபுற மாவட்டம் மற்றும் பெத்தபள்ளி மாவட்டங்களும் எல்லைகளாகக் கொண்டுள்ளது.

2011-ஆம் ஆண்டின் மக்கள் தொகை கணக்கெடுப்பின் படி, ஜெயசங்கர் பூபாலபள்ளி மாவட்டத்தின் மக்கள் தொகை 7,50,000 ஆக உள்ளது. 

ஜெயசங்கர் பூபாளபள்ளி மாவட்டம், பூபாளபள்ளி மற்றும் முலுக் என இரண்டு [[வருவாய் கோட்டம்|வருவாய்க் கோட்டங்களையும், 15 [[வருவாய் வட்டம்|மண்டல்களையும்]] கொண்டுள்ளது. 

ஜெயசங்கர் பூபாளபள்ளி மாவட்டத்தின் வருவாய் வட்டங்கள்;

இம்மாவட்டம் பூபாளபள்ளி, மந்தனி, முலுக் (தனி) என மூன்று சட்டமன்றத் தொகுதிகளைக் கொண்டுள்ளது. 


[[பகுப்பு:தெலங்காணா மாவட்டங்கள்]]

</doc>
<doc id="329070" url="https://ta.wikipedia.org/wiki?curid=329070" title="சமூகத் தலைமை முழுமைத் துப்புரவு">
சமூகத் தலைமை முழுமைத் துப்புரவு

சமூகத் தலைமை முழுமைத் துப்புரவு "(Community-led total sanitation)" (CLTS) எனும் அணுகுமுறை ஊரகமக்களின் திறந்தவெளிக் கழிப்பு பழக்கத்தைத் தன்னியல்பாகவும் நெடுங்கால நோக்கோடும் அகற்றும் நடத்தை மாற்றத்தை அடைய உருவாக்கப்பட்ட இயக்கமாகும். இது வங்க தேசத்தில் 2000 ஆம் ஆண்டளவில் கமல்கார் அவர்களால் நடைமுறைப்படுத்தப்பட்டது. இக்கருத்து மக்களிடையே துப்புரவீனம் குறித்த வெட்கத்தையும்வேதனையையும் தூண்டி அவர்களுக்குள்ளே புதிய மாற்றத்தை உருவாக்க முயல்கிறது.இது வங்க தேசம் முழுவதும் பரப்பப்பட்டது. இவ்வியக்கம் உலக வங்கியின் நீரும் துப்புரவும் சார்ந்த திட்டங்கள் வழியாக, பல ஆசிய, ஆப்பிரிக்க நாடுகளிலும் பரவியது (என்றாலும் இலத்தீன் அமெரிக்க நாடுகளில் அவ்வளவாகப் பரவவில்லை). இதற்கான இருமுக புரவலர்களாக, அல்லது கொடை நல்கிகளாக DFID அமைப்பும் பன்னாட்டுத் திட்டமும் நீருதவி அமைப்பும் கேரும் (CARE) யூனிச்ஃபும் (UNICEF) ( SNV) அமைப்பும் மிகப்பெரிய பன்னாட்டு அரசு சாரா நிறுவனங்களும் (அசாநிக்கள்-INGOs) பல தேசிய அசாநிக்களும் ஒருங்கிணைந்து பணியாற்றின.

அரசு சாரா நிறுவனங்கள் இத்திட்டத்தை பலநாடுகளில் முன்னெடுத்து நடைமுறைப்படுத்தினாலும் இந்தியா விதிவிலக்காக அமைந்துவிட்டது.2011 அலவில், சமூகத் தலைமைத் துப்புரவு அணுகுமுறை நிறுவப்பட்ட அணுகுமுறை யாகிடவே பல நாட்டு அரசுகள் பயன்படுத்தவோ தேசியத் துப்புரவுக் கொள்கையில் உள்ளடக்கவோ செய்தன. இம்மாற்றம் கூடுதலான அறைகூவல்கள் மிக்க புதிய சூழலை உருவாக்கியது.

சதமுது (CLTS) திட்டத்துக்கும் பிற துப்புரவுத் திட்டங்களுக்குமான வேறுபாடு இது ஊரக மக்களுக்கான வன்கலங்களுக்கும் கழிவறைக் கட்டித்தரவும் அரசு நல்கை ஏதும் தரப்படுவதில்லை என்பதேயாகும். மாறாக, இது மக்களிடையே நடத்தை மாற்றத்தைத் தூண்டிவிட்டால் அவர்களே துப்புரவுக்கான சூழலை தாமே தம் சொந்த முயற்சியில் மேற்கொண்டு கழிவறைகளைக் கட்டிக்கொள்வதோடு அம்மேம்பாட்டுக்காக ஆகும் செலவையும் செய்வர் எனக் கருதுகிறது. இத்திட்ட அறைகூவல்களாக, சமுதாயத்துக்குள்ளே மனித உரிமைகளை மீறல், குறைந்த கழிவறைச் செந்தரங்கள், நெடுங்காலப் பயன்பாட்டு வீதம் சார்ந்த சிக்கல்கள் ஏற்படலாம்.

திறந்தவெளி மலங்கழிப்பு என்பது கழிவறைக்குள்ளே அல்லாத பொது இடத்தில் அல்லது வெளியில் மலங்கழிக்கும் பழக்கமாகும்.

சதமுது திட்டத்தின் மையச் சொல் "திறந்தவெளிக் கழிப்பு நீக்கம்" (திகநீ) என்பதாகும். இதன் பொருள் முழு சமுதாயத்திலும் திறந்தவெளி மலங்கழிப்பை முற்றிலும் நீக்குவதேயாகும். என்றாலும், இத்திட்டம் மேலும் கீழ்வரும் வரன்முறைகளையும் கொண்டிருக்கலாம்:

ஒரு சமுதாய "திகநீ நிலை"யை அடைய மேலும் கடுமையான பின்வரும் வரன்முறைகளையும் வற்புறுத்தலாம்:

இத்திட்டம் தனி ஒருவரின் வீட்டில் கழிவறை கட்டுவதை விட சமுதாய முழுவதிலும் நடத்தை மாற்றத்தை எதிர்நோக்குகிறது. சிலர் மட்டுமே திறந்தவெளியில் மலங்கழித்தாலும் அது எப்படி சமுதாயம் முழுவதையும் நோய்க்கு இலக்காக்குகிறது என்ற விழிப்புணர்வை தூண்டல் விளக்கம் அல்லது நிகழ்வு ஏற்படுத்துகிறது.இதில் மக்கள் மையப் பங்கேற்பு ஊக்குவிக்கப்பட்டு, அனைவரும் கழிவுக்கும் நோய்வாய்க்கும் உள்ள தடத்தை படம்வரையச் செய்கிறது. இது அடுத்த கட்டச் செயற்பாட்டுக்கு உந்துதல் அளிக்கிறது.

தூண்டல் எனும் கருவி மக்களை நடவடிக்கை எடுக்க வைக்கிறது. சதமுது அறக்கட்டளையின் அலுவற் கையேடு இந்த உந்தல் சமூகம் முழுவதும் தூண்டலை இயக்குவோர்களால் ஒரே நாளில் நிகழ்த்தப்படுகிறது என விளக்குகிறது. தாம் பங்கேற்க நினைக்கும் திறந்தவெளிக் கழிப்பு நிகழ்வதாக இனங்காணும் சமுதாயத்தை இவர்கள் பலமுறை கண்டு அம்மக்களைத் தங்களது துப்புரவுச் சூழலைப் பற்றி விழிப்புணர்வு கொள்ளச் செய்கின்றனர். இது அவர்களுக்கு வேதனையும் வெறுப்பும் ஏற்படுத்தி தமக்கு உகந்த துப்புரவு ஏந்துகளைத் திட்டமிட வைக்கிறது.

தூண்டல் நிகழ்வுகளில் தூண்டுவோர் அங்கு வழக்கில் உள்ள பீ போன்ற ஆத்திரம் ஊட்டவல்ல சொல்லையே பயன்படுத்துவர். மலம் அல்லது கழிப்பு என்ற சொல்லைக் கூட பயன்படுத்துவதில்லை. சதமுது வின் தெளிவான அணுகுமுறை நடைமுறைத்தன்மை வாய்ந்தது; நேரடியானது. கோட்பாட்டு அல்லது கல்விசார் அணுகுமுறை ஏதும் விவாதத்தில் கடைப்பிடிப்பதில்லை.

முன் தூண்டல் நிகழ்வு, சதமுது அணுகுமுறைத் தூண்டலைப் பின்பற்ற குறிப்பிட்ட சமுதாயம் உகந்ததா என மதிப்பிடுதலேயாகும். தூண்டலுக்கு நன்கு துலங்கும் சமுதாயங்களை இனங்காண அவ்வூருக்கு தூண்டுவோர் பலமுறை வருகைதர நேரும். During pre-triggering facilitators introduce themselves to community members and begin building a rapport.

2008 ஆம் ஆண்டு சதமுது கையேடு இத்திட்டத்தின்கீழ் நிகழ்த்தும் தூண்டலை ஒரே முறையில் நிறைவேற்ற முடியாது என்க் கூறுகிறது. இந்தக் கையேட்டில் பின்பற்றவேண்டிய ஒரு கரடான வரிசைமுறை படிநிலைகள் தரப்பட்டுள்ளன. கலநிலைமைகளைப் பொறுத்து தூண்டுவோர் தம் நடவடிக்கைகளைத் திருத்தி மாற்றிக் கொள்ளவேண்டும்.

சதமுதுவில் பின்பற்ற ஒப்புதல் அளிக்கப்பட்ட யூனிசெஃப் கையேட்டின்படி, சீரா இலியோன் தூண்டல் நிகழ்வுக்குப் பின்வரும் படிநிலைகளைப் பரிந்துரைக்கிறார்:


தூண்டல் நிகழ்வின் நோக்கம் ஊர்மக்களிடையே துப்புரவுச் சூழலைப் பற்றிய செயல்முறை விளக்கத்தின் ஊடாக வெறுப்பையும் வேதனையையும் தூண்டுவதே. பற்றவைத்தல் கட்டத்தில் அவர்கள் உண்மையில் நிலவும் துப்புரவுச் சிக்கலை உணர்வர். அதைப் பற்றி உடனடியாக ஏதாவது செய்ய வேண்டுமென நினைப்பர். இந்நிகழ்வில் ஆழ்ந்து ஈடுபடுவோர் மாற்றத்தை நோக்கிச் செயல்பட எழுவர். இவர்களே அச்சமுதாயத்தின் இயற்கையான தலைவர்கள் ஆவர்.

பற்றவைத்தல் கட்டத்துக்குப் பிறகு நேரிய துலங்கல் பெற்றால். தூண்டுவோர் உரிய துப்புரவு ஏந்துகளை ஏற்பாடு செய்ய ஏற்ற தகவலையும் வழிகாட்டுதலையும் வழங்குவர்.




</doc>
<doc id="329111" url="https://ta.wikipedia.org/wiki?curid=329111" title="வாரங்கல் நகர்புற மாவட்டம்">
வாரங்கல் நகர்புற மாவட்டம்

வாரங்கல் நகர்புற மாவட்டம் (Warangal (urban) district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். அக்டோபர், 2016-இல் வாரங்கல் மாவட்டத்தை இரண்டாகப் பிரித்து, அதன் நகர்புறங்களை உள்ளடக்கிய பகுதிகளைக் கொண்டு வாரங்கல் நகர்புற மாவட்டம் என்றும், வாரங்கல் மாவட்டத்தின் கிராமப்புறங்களைக் கொண்டு, வாரங்கல் கிராமப்புற மாவட்டம் என இரண்டாகப் பிரிக்கப்பட்டது. வாரங்கல் நகரபுற மாவட்டத்தின் நிர்வாகத் தலைமையிடம் வாரங்கல் நகரம் ஆகும். 

வாரங்கல் பகுதியை காக்கத்தியர்கள் கி.பி 1083ஆம் ஆண்டு முதல் 1323 வரை ஆண்டனர். இவ்வம்சத்தின் முக்கிய இராணி ருத்திரமாதேவி ஆவார். பின்னர் 1326 முதல் முசுனூரி நாயக்கர்கள் வாரங்கல் பகுதியை ஆண்டனர். பின்னர் பாமினி சுல்தான்கள் 1347 ஆண்டு முதல் 1527 முடிய ஆண்டனர். பாமினி சுல்தான்களுக்குப் பின்னர் வாரங்கல் பகுதியை கோல்கொண்டா சுல்தான்கள் ஆண்டனர்.

1687-இல் முகலாயப் பேரரசன் அவுரங்கசீப் வாரங்கல்லை கைப்பற்றினார். முகலாயப் பேரரசின் வீழ்ச்சிக்குப் பின்னர் வாரங்கல் பகுதி 1724-இல் ஐதராபாத் நிசாம் ஆட்சிப் பகுதியில் சென்றது. 

1947-இல் இந்திய விடுதலைக்குப் பின்னர், வாரங்கல் ஒன்றுப்பட்ட ஆந்திரப் பிரதேசத்தின் ஒரு மாவட்டமாக விளங்கியது. சூன் 2, 2014 அன்று ஒன்றுபட்ட ஆந்திரப் பிரதேசத்தைப் பிரித்து, தெலங்கானா மாநிலம் நிறுவப்பட்டப் போது வாரங்கல் மாவட்டம் தெலங்கானா மாநிலத்தின் பகுதியாக விளங்கியது.

அக்டோபர் 2016-இல் தெலங்கானா மாவட்டங்களை மறுசீரமைத்து புதிதாக 21 மாவட்டங்கள் துவக்கப்பட்ட போது வாரங்கல் (நகர்புறம்) மாவட்டம் உருவானது.

வாரங்கல் நகர்புற மாவட்டம் 1304.50 சதுர கிலோ மீட்டர் பரப்பளவு கொண்டது. வாரங்கல் நகர்புற மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி, வாரங்கல் நகர்புற மாவட்டத்தின் மக்கள் தொகை 1,135,707 ஆகும்.

வாரங்கல் நகர்புற மாவட்டம் வாரங்கல் எனும் ஒரே வருவாய்க் கோட்டத்தைக் கொண்டுள்ளது. வாரங்கல் நகர்புற மாவட்டம் 11 மண்டல்களாகப் பிரிக்கப்பட்டுள்ளது. 

2006-ஆம் ஆண்டின் இந்திய அரசின் அறிவிப்பின் படி, பொருளாதாரத்தில் மிகவும் பின் தங்கிய 250 இந்திய மாவட்டங்களில் வாரங்கல் நகர்புற மாவட்டமும் ஒன்றாகும்.இம்மாவட்டம் பின் தங்கிய பிரதேசங்களுக்கான வளர்ச்சி நிதி இந்திய அரசிமிடமிருந்து பெறுகிறது.

வாரங்கல் நகரத்தை உலகப் பாரம்பரியக் களங்களில் ஒன்றாக, 2013-ஆம் ஆண்டில் யுனேஸ்கோ நிறுவனம் அறிவித்துள்ளது. வாரங்கல் நகரத்தின் முக்கிய சுற்றுலாத் தலங்கள்: 



ஐதராபாத் நகரத்தையும் – சத்தீஸ்கரின் பூபாளபட்டினத்தினையும் இணைக்கும் தேசிய நெடுஞ்சாலை எண் 163 மற்றும் ஜஜித்தியால் – கம்மம் நகரை இணைக்கும் நேசிய நெடுஞ்சாலை எண் 563 வாரங்கல் நகரத்தின் வழியாக செல்கிறது.

வாரங்கல் இரண்டு வாரங்கள் மற்றும் காசிப்பேட்டை என தொடருந்து நிலையங்களைக் கொண்டுள்ளது. 
இந்தியாவின் தெற்கிலிருந்து வடக்கே செல்லும் அனைத்து தொடருந்துகளும் வாரங்கல் தொடந்து நிலையம் வழியாகச் பயணிக்கிறது. 

இம்மாவட்டத்தில் உள்ள மம்மூர் எனுமிடத்தில் வாரங்கல் வானுர்தி நிலையம் உள்ளது. சிறிய விமானங்களை இயக்க வல்ல இவ்வானூர்த்தி நிலையம் பொதுமக்கள் பயன்படுத்த இயலாது. பெரிய விமானங்கள் இயக்கும் வகையில், இவ்விமான நிலையத்தின் விரிவாக்கப்பணி 2030ஆம் ஆண்டில் நிறைவடையும் வகையில் நடந்து கொண்டு வருகிறது. 

வாரங்கல் நகரப்புற மாவட்டத்தின் முக்கிய கல்வி நிறுவனங்கள்; 




</doc>
<doc id="329114" url="https://ta.wikipedia.org/wiki?curid=329114" title="வாரங்கல் கிராமபுற மாவட்டம்">
வாரங்கல் கிராமபுற மாவட்டம்

வாரங்கல் கிராமபுற மாவட்டம் (Warangal Rural district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் வாரங்கல் நகரம் ஆகும். வாரங்கல் மாவட்டத்தின் கிராமபுற பகுதிகளைக் கொண்டு இம்மாவட்டம் புதிதாக அக்டோபர், 2016-இல் துவக்கப்பட்டது. 

2175.50 சதுர கிலோ மீட்டர் பரப்பளவு கொண்டவாரங்கல் கிராமபுற மாவட்டத்தின், 2011-ஆம் ஆண்டின் மக்கள் தொகை கணக்கெடுப்பின் படி 7,16,457 ஆகும். இம்மாவட்ட மக்களில் பெரும்பான்மையினர் தெலுங்கு மொழியை பேசுகின்றனர். இசுலாமியர்களில் சிலர் உருது மொழி பேசுகின்றனர். 

வாரங்கல் கிராமப்புற மாவட்டம் நரசம்பேட்டை மற்றும் வாரங்கல் (கிராமப்புறம்) என இரண்டு வருவாய்க் கோட்டங்களைக் கொண்டுள்ளது. 
இக்கோட்டங்கள் 15 வருவாய் வட்டம்|மண்டல்களாகப் பிரிக்கப்பட்டுள்ளது. 

வாரங்கல் கிராமப்புற மாவட்டத்தின் வருவாய் கோட்டத்தில் உள்ள மண்டல்கள்: 




</doc>
<doc id="329115" url="https://ta.wikipedia.org/wiki?curid=329115" title="யதாத்ரி புவனகிரி மாவட்டம்">
யதாத்ரி புவனகிரி மாவட்டம்

யதாத்ரி புவனகிரி மாவட்டம் (Yadadri Bhuvanagiri district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் பொங்கிர் நகரம் ஆகும். நல்கொண்டா மாவட்டத்தின் சில பகுதிகளைக் கொண்டு இம்மாவட்டம் அக்டோபர், 2016-இல் யதாத்ரி-புவனகிரி மாவட்டம் நிறுவப்பட்டது. 

3091.48 சதுர கிலோ மீட்டர் பரப்பளவு கொண்டயதாத்ரி-புவனகிரி மாவட்டத்தின், 2011-ஆம் ஆண்டின் மக்கள் தொகை கணக்கெடுப்பின் படி 7,26,465 ஆகும். இப்பகுதியில் நெய்யப்படும் போச்சம்பள்ளி பட்டுச் சேலைகள் புகழ் பெற்றதாகும். 

யதாத்ரி-புவனகிரி மாவட்டம், பொங்கிர் மற்றும் சௌதுப்பல் என இரண்டு வருவாய் கோட்டங்களைக் கொண்டுள்ளது. இவ்விரண்டு வருவாய் கோட்டங்களில் 16 மண்டல்கள் உள்ளது. 

யதாத்ரி-புவனகிரி மாவட்டத்தின் 16 மண்டல்கள்:



</doc>
<doc id="329125" url="https://ta.wikipedia.org/wiki?curid=329125" title="சூரியபேட்டை மாவட்டம்">
சூரியபேட்டை மாவட்டம்

சூரியபேட்டை மாவட்டம் (Suryapet district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். நல்கொண்டா மாவட்டத்தின் சில பகுதிகளைக் கொண்டு அக்டோபர், 2016-இல் நிறுவப்பட்ட இம்மாவட்டத்தின் நிர்வாகத் தலைமையிடம் சூரியாபேட்டை நகரம் ஆகும்.
சூரியபேட்டை மாவட்டம் 3374.41 சதுர கிலோ மீட்டர் பரப்பளவு கொண்டது. 2011-ஆம் ஆண்டின் மக்கள் தொகை கணக்கெடுப்பின் படி, சூரியபேட்டை மாவட்டத்தின் மக்கள் தொகை 10,99,560 ஆகும்.

சூரியபேட்டை மாவட்டம், சூரியபேட்டை மற்றும் கொதாத் என இரண்டு வருவாய் கோட்டங்களைக் கொண்டுள்ளது. இவ்விரண்டு வருவாய் கோட்டங்களும் 23 மண்டல்களைக் கொண்டுள்ளது. 




</doc>
<doc id="329128" url="https://ta.wikipedia.org/wiki?curid=329128" title="எமன் (திரைப்படம்)">
எமன் (திரைப்படம்)

எமன் என்பது ஜீவா சங்கர் எழுதி இயக்கிய 2017 ஆண்டைய, இந்திய தமிழ் அரசியல் திரைப்படமாகும். இப்படம் லைக்கா புரொடக்சன்ஸ் மற்றும் விஜய் ஆண்டனி பிலிம் கார்பரேசன் ஆகிய நிறுவனங்களின் கூட்டுத் தயாரிப்பாகும். படத்தில் விஜய் ஆண்டனி, மியா ஜார்ஜ், தியாகராஜன் ஆகியோர் முதன்மைப் பாத்திரங்களை ஏற்று நடித்துள்ளனர், மேலும் சில்பா மஞ்சுநாத், சங்கிலி முருகன், சார்லி சுவாமிநாதன் ஆகியோரும் பிற பாத்திரங்களில் நடித்துள்ளனர். ஜீவா சங்கர் ஒளிப்பதிவையும் மற்றும் விஜய் ஆண்டனி இசையமைப்பு பணியையும் கூடுதலாக மேற்கொண்டுள்ளனர். இப்படம் 2017 பெப்ரவரி 24 அன்று வெளியானது. திரைப்படம் பெரும் அளவில் நேர்மறையான விமர்சனங்களைப் பெற்றது, இது ஒரு வெற்றிப்படமாக இருக்கும் என்று எதிர்பார்க்கப்படுகிறது.
1980 களில் திருநெல்வேலியில் அரசியல் ஆர்வமுள்ள அறிவுடைநம்பி (விஜய் ஆண்டனி), கலப்பு திருமணம், உள்கட்சி அரசியல் மோதல் காரணமாக வஞ்சகமாக கொல்லப்பட, அதன்பிறகு அவர் மனைவியும் மனமுடைந்து தற்கொலை செய்துகொள்கிறார். பிறந்த உடனே பெற்றோரை இழந்ததால், எமன் என்ற பெயருடன் அழைக்கப்படும் தமிழரசனை (விஜய் ஆண்டனி) வளர்க்கிறார் சங்கிலி முருகன் சூழ்நிலையால் தமிழரசன் குற்றம், அரசியல் ஆகியவற்றில் நுழைகிறார். கிடைத்த வாய்ப்புகளை திறமையாக பயன்படுத்தி சூழ்ச்சிகளை வென்று பழிவாங்கும் அரசியல் கதைதான் எமன் திரைப்படம்.


</doc>
<doc id="329133" url="https://ta.wikipedia.org/wiki?curid=329133" title="சதுரகிரி சந்தனமகாலிங்கம் கோயில்">
சதுரகிரி சந்தனமகாலிங்கம் கோயில்

சந்தன மகாலிங்கம் கோயில், சதுரகிரி சுந்தரமகாலிங்கம் மலைக்கோயில் எதிரில் உள்ள மலைப்பகுதியில் அமைந்துள்ளது. பதினெண் சித்தர்களின் தலைமை பீடமாக சந்தனமகாலிங்கம் கோயில் விளங்குகிறது. இக்கோயில் வளாகத்தில் பார்வதி சந்தனமகாதேவியாக தனியாக காட்சியளிக்கிறார். மலை அருவிக்கரையில் சந்தன மகாலிங்கம் கோயில் அமைந்துள்ளது. ஆடி அமாவாசை நாளில் இலட்சக் கணக்கான பக்தர்கள் சந்தனமகாலிங்கத்தை வழிபட வருவார்கள்.

இக்கோயில் வளாகத்தில் சட்டமுனியின் குகை மற்றும் பதினெண் சித்தர்கள், சனி பகவான், முருகன் மற்றும் விநாயகருக்கு தனித்தனி சன்னதிகள் உள்ளன. 

சந்தன மகாலிங்கம் கோயில், மதுரை மாவட்டம், பேரையூர் வட்டம், சாப்டூர் பகுதியின் மேற்கு தொடர்ச்சி மலைத்தொடரின் தென் பகுதியில் உள்ள மலையில், கடல் மட்டத்திலிருந்து 4,500 அடி உயரத்தில் அமைந்துள்ளது. 

அன்றாட பூஜைகளுடன், மாதந்தோறும் அமாவாசை, பவுர்ணமி மற்றும் பிரதோச காலங்களில் சிறப்பு பூஜைகள் அபிசேக, ஆராதனைகளுடன் நடைபெறுகிறது.


தாணிப்பாறையிலிருந்து சந்தனமகாலிங்கம் கோயிலை அடைய, 8 கிலோ மீட்டர் தொலைவிற்கு மலைப் பாதையில் நடந்து செல்ல வேண்டும். 

முக்கிய பூஜைகள் மற்றும் முக்கிய விழாக்களின் போது சந்தனமகாலிங்கம் கோயிலுக்கு வருகை பக்தர்களுக்கு, மூன்று வேளை அன்னதானம் வழங்கப்படுகிறது. 





</doc>
<doc id="329142" url="https://ta.wikipedia.org/wiki?curid=329142" title="ஏசிசுட்டாசியா டாய்சில்லியனா">
ஏசிசுட்டாசியா டாய்சில்லியனா




</doc>
<doc id="329153" url="https://ta.wikipedia.org/wiki?curid=329153" title="ஜக்டியால் மாவட்டம்">
ஜக்டியால் மாவட்டம்

ஜக்டியால் மாவட்டம் (Jagtial district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். கரீம்நகர் மாவட்டத்தின் ஜக்டியால் மற்றும் மெட்டப்பள்ளி என இரண்டு வருவாய் கோட்டங்களைக் கொண்டு இம்மாவட்டம் அக்டோபர், 2016-இல் நிறுவப்பட்டது. இம்மாவட்டத்தின் நிர்வாகத் தலைமையிடம் ஜக்டியால் நகரம் ஆகும். 

3,043.23 சதுர கிலோ மீட்டர் பரப்பளவு கொண்ட ஜக்டியால் மாவட்டத்தின் வடக்கில் நிர்மல் மாவட்டம், வடகிழக்கில் மஞ்செரியல் மாவட்டம், தெற்கில் கரீம்நகர் மாவட்டம், தென்கிழக்கில் பெத்தபள்ளி மாவட்டம், மேற்கில் நிசாமாபாத் மாவட்டமும் எல்லைகளாக அமைந்துள்ளது. 

2011-ஆம் ஆண்டின் மக்கள் தொகை கணக்கெடுப்பின் படி, ஜக்டியால் மாவட்டத்தின் மொத்த மக்கள் தொகை [[2011 9,83,414 ஆகும்.

ஜக்டியால் மாவட்டம் ஜக்டியால் மற்றும் மெட்டப்பள்ளி என இரண்டு [[வருவாய் கோட்டம்|வருவாய் கோட்டங்கள்]] கொண்டுள்ளது. இவ்விரு வருவாய் கோட்டங்களும் 18 [[வருவாய் வட்டம்|மண்டல்களைக்]] கொண்டுள்ளது. 

ஜக்டியால் மற்றும் மெட்டப்பள்ளி வருவாய் கோட்டங்களில் உள்ள மண்டல்களின் விவரம்:



[[பகுப்பு:தெலங்காணா மாவட்டங்கள்]]

</doc>
<doc id="329156" url="https://ta.wikipedia.org/wiki?curid=329156" title="பெத்தபள்ளி மாவட்டம்">
பெத்தபள்ளி மாவட்டம்

பெத்தபள்ளி மாவட்டம் (Peddapalli district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். கரீம்நகர் மாவட்டத்தின் பெத்தபள்ளி மற்றும் மந்தனி எனும் இரண்டு வருவாய் கோட்டங்களைக் கொண்டு, அக்டோபர், 2016-இல் இம்மாவட்டம் புதிதாக நிறுவப்பட்டது. இம்மாவட்டத்தின் நிர்வாகத் தலைமையிடம் பெத்தப்பள்ளி நகரம் ஆகும். 

4614.74 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை, 2011-ஆம் ஆண்டின் மக்கள் தொகை கணக்கெடுப்பின் படி 7,95,332 ஆக உள்ளது.
பெத்தபள்ளி மாவட்டம், பெத்தபள்ளி மற்றும் மந்தனி என இரண்டு வருவாய் கோட்டங்களையும், 14 மண்டல்களையும் கொண்டுள்ளது. இம்மாவட்டத்தின் தற்போதைய மாவட்ட ஆட்சியர் அழகு வர்சினி ஆவார். 



</doc>
<doc id="329158" url="https://ta.wikipedia.org/wiki?curid=329158" title="மஞ்செரியல் மாவட்டம்">
மஞ்செரியல் மாவட்டம்

மஞ்செரியல் மாவட்டம் (Mancherial district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும்.ஆதிலாபாத் மாவட்டத்தின் மஞ்செரியல் மற்றும் பெல்லம்பள்ளி பகுதிகளைக் கொண்டு, இம்மாவட்டம் அக்டோபர், 2016-இல் நிறுவப்பட்டது. இம்மாவட்டத்தின் நிர்வாகத் தலைமையிடம் மஞ்செரியல் நகரம் ஆகும். 

4056.36 சதுர கிலோ மீட்டர் பரப்பளவு கொண்டஇம்மாவட்ட மக்கள் தொகை, 2011-ஆம் ஆண்டின் மக்கள் தொகை கணக்கெடுப்பின் படி 8,07,037 ஆகும். 

இம்மாவட்டம் மஞ்செரியல் மற்றும் பெல்லம்பள்ளி என இரண்டு வருவாய் கோட்டங்களையும், 18 வருவாய் வட்டங்களையும் கொண்டுள்ளது. இம்மாவட்டத்தின் தற்போதைய மாவட்ட ஆட்சியர் ஆர். வி. கர்ணன் ஆவார்.




</doc>
<doc id="329179" url="https://ta.wikipedia.org/wiki?curid=329179" title="தவக்களை">
தவக்களை

தவக்களை (இறப்பு: 25 பெப்ரவரி 2017) என்பவர் ஒரு இந்தியத் திரைப்பட நடிகராவார். இவரது இயற்பெயர் சிட்டிபாபு ஆகும். முந்தானை முடிச்சு படத்தில் நடிக்கும்போது இயக்குநர் பாக்கியராஜால் தவக்களை என பெயர் சூட்டப்பட்டார். இவருடைய சொந்த ஊர் ஆந்திர மாநிலம் நெல்லூர். 3 அடி உயரம் கொண்டவர் இவர், தமிழ், தெலுங்கு, மலையாளம், கன்னடம், இந்தி, சிங்களம் ஆகிய மொழிகளில் 500க்கும் மேற்பட்ட படங்கள் நடித்திருக்கிறார். தொலைக்காட்சித் தொடர்களில் நடிப்பது மட்டுமன்றி பல படங்களுக்கு டப்பிங் பேசியுள்ளார். தெலுங்கில் மோகன்பாபு நடித்த ஒரு படத்தில் வில்லனாகவும் நடித்துள்ளார். தமிழில் இறுதியாக வினயன் இயக்கிய 'அற்புதத் தீவு' படத்தில் நடித்திருந்தார். கலைக்குழு மூலமாக தமிழகமெங்கும் மேடை நிகழ்ச்சிகள் நடத்தி வந்தார். சொந்தமாக 'மண்ணில் இந்த காதல்' என்ற படத்தை தயாரித்துள்ளார். அப்படம் இன்னும் வெளியாகவில்லை. இந்நிலையில் இவர் தன் 42 வது வயதில் மாரடைப்பால் காலமானார். 



</doc>
<doc id="329185" url="https://ta.wikipedia.org/wiki?curid=329185" title="89ஆவது அகாதமி விருதுகள்">
89ஆவது அகாதமி விருதுகள்

89வது அகாதமி விருதுகள் வழங்கும் விழா கலிபோர்னியா, லாஸ் ஏஞ்சலஸ் நகரில் 2017 பிப்ரவரி 26 இல் டால்பி அரங்கத்தில் நடைபெற்றது. இருபத்தி நான்கு பிரிவுகளில் வழங்கப்படும் இவ்விருதுகளில் சிறந்த திரைப்படமாக மூன் லைட் திரைப்படம் தேர்வு செய்யப்பட்டது.

89வது அகாதமி விருதுகளுக்கான பரிந்துரை 2017 சனவரி 24 இல் வெளியிடப்பட்டது. இதில் லா லா லேண்ட் திரைப்படம் அதிக பட்சமாக 14 பிரிவுகளில் பரிந்துரைக்கப்பட்டது. இரண்டாவதாக அரைவல் மற்றும் மூன் லைட் 8 பிரிவுகளில் பரிந்துரை செய்யப்பட்டது. 


</doc>
<doc id="329190" url="https://ta.wikipedia.org/wiki?curid=329190" title="நிர்மல் மாவட்டம்">
நிர்மல் மாவட்டம்

நிர்மல் மாவட்டம் (Nirmal district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். தெலங்கானா மாநிலத்தின் வடக்குப் பகுதி மாவட்டமான ஆதிலாபாத் மாவட்டத்தின் நிர்மல் மற்றும் பைன்சா பகுதிகளைக் கொண்டு இம்மாவட்டம் அக்டோபர், 2016-இல் நிறுவப்பட்டது. இம்மாவட்டத்தின் நிர்வாகத் தலைமையிடம் நிர்மல் நகரம் ஆகும். 

தக்கான பீடபூமியில், கோதாவரி ஆற்றின் வடிநிலத்தில் அமைந்த நிர்மல் மாவட்டம் 3,845 சதுர கிலோ மீட்டர் பரப்பளவு கொண்டது. இம்மாவட்டத்தின் வடக்கில் ஆதிலாபாத் மாவட்டம், வடகிழக்கில் கொமாரம் பீம் அசிபாபாத் மாவட்டம், கிழக்கில் மஞ்செரியல் மாவட்டம், தெற்கில் ஜக்டியால் மாவட்டம் மற்றும் நிசாமாபாத் மாவட்டங்களும், மேற்கில் மகாராட்டிரம் மாநிலத்தின் நாந்தேட் மாவட்டமும் எல்லைகளாக அமைந்துள்ளது.

2011-ஆம் ஆண்டின் மக்கள் தொகை கணக்கெடுப்பின் படி, 3,845 சதுர கிலோ மீட்டர் பரப்பளவு கொண்ட நிர்மல் மாவட்டத்தின் மொத்த மக்கள் தொகை 7,09,418 ஆகும். பாலின விகிதம் 1000 ஆண்களுக்கு 1046 பெண்கள் வீதம் உள்ளனர். 78% மக்கள் ஊரகப்பகுதியில் வாழ்கின்றனர். மக்கள் அடர்த்தி ஒரு சதுர கிலோ மீட்டருக்கு 185 நபர்கள் வீதம் உள்ளது.
நிர்மல் மாவட்டம், நிர்மல் மற்றும் பைன்சா என இரண்டு வருவாய் கோட்டங்களைக் கொண்டது. இவ்விரண்டு வருவாய் கோட்டத்தில் 19 வருவாய் வட்டங்கள் உள்ளது. இம்மாவட்டத்தின் தற்போதைய மாவட்ட ஆட்சித் தலைவராக இளம்பாரதி உள்ளார்.




</doc>
<doc id="329193" url="https://ta.wikipedia.org/wiki?curid=329193" title="காலா நமக் (நெல்)">
காலா நமக் (நெல்)

காலா நமக் அல்லது காளாநமக் ("Kalanamak") என்னும் இந்த நெல் வகை, ஒரு பாரம்பரிய நெல் வகையாகும். இந்தியாவின் சிறந்த மற்றும் நறுமணம் மிகுந்த நெல் வகையான இது, புத்தக் காலமான கி. மு 6 ஆம் நூற்றாண்டு ("600 BC") முதலே சாகுபடி செய்யப்பட்டு வந்துள்ளதாக கருதப்படுகிறது. கிழக்கு உத்தரப் பிரதேசத்தின் இமாலய பகுதியில் உள்ள தெராய் நிலப்பரப்பில் பிரதானமாக விளைவிக்கப்பட்ட இந்நெல் இரகம், 1998 - 1999 ஆண்டுகளில் ஏற்பட்ட இதன் பூங்கொத்து வெடிப்பும், மற்றும் சில தொற்றுநோய்கள் காரணமாகவும், இந்த நெல் சாகுபடி, படிப்படியாக குறைந்து அழிவின் விளிம்புக்கு சென்றுவிட்டதாக கூறப்படுகிறது.

இந்திய வடமொழியில் பெயரைக் கொண்டுள்ள இந்த காலா நமக் நெல், ‘காலா’ → “கருப்பு”, ‘நமக்’ → “உப்பு” ("Black salt") கருப்பு நிற மேலுறையோடு (உமி) காணப்படுவதாலும், அல்லது, அமில நிலை 9.0 - 9.5 என்ற அளவிலுள்ள உவர் (உப்பு (களர்) நிலங்களில் செழித்து வளர்வதாலும் இப்பெயர் பெற்றிருக்கும் என்றும் கூறப்படுகிறது. 

மனிதனின் முக்குணங்களில் முதன்மையான குணமான சாத்விக குணத்தை தரவல்ல காலா நமக், சிறுநீரகம், இரத்தப் புற்று நோய், மூளை, மற்றும் தோல் சம்பந்தப்பட்ட நோய்களையும் எதிர்க்கும் திறனுடையதாக கருதப்படுகிறது. மேலும், இவ்வரிசிச் சோறு தொடர்ந்து உண்பதன் மூலம், நீரிழிவு மற்றும் குருதி அழுத்தம் ("BP") போன்ற நோய்களையும் கட்டுப்படுத்தவதாக கூறப்படுகிறது.




</doc>
<doc id="329204" url="https://ta.wikipedia.org/wiki?curid=329204" title="காமாரெட்டி மாவட்டம்">
காமாரெட்டி மாவட்டம்

காமாரெட்டி மாவட்டம் (Kamareddy district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். தெலங்கானா மாநிலத்தின் வடக்கு பகுதியில் உள்ள நிசாமாபாத் மாவட்டத்தின் சில வருவாய் வட்டங்களைக் கொண்டு, அக்டோபர், 2016-இல் காமாரெட்டி மாவட்டம் புதிதாக நிறுவப்பட்டது. இம்மாவட்டத்தின் நிர்வாகத் தலைமையிடம் காமாரெட்டி நகரம் ஆகும். காமாரெட்டி நகரத்தில் முன்னூற்றுக்கும் மேற்பட்ட மருந்து தயாரிப்பு நிறுவனங்கள் உள்ளது. 

3,652 சதுர கிலோ மீட்டர் பரப்பளவு கொண்ட காமாரெட்டி மாவட்டத்தின் வடக்கில் நிசாமாபாத் மாவட்டம், கிழக்கில் ராஜன்னா சிர்சில்லா மாவட்டம், தென்கிழக்கில் சித்திபேட்டை மாவட்டம், தெற்கில் சங்கர்ரெட்டி மாவட்டம் மற்றும் மேடக் மாவட்டங்களும், மேற்கில் மகாராட்டிரத்தின் நாந்தேட் மாவட்டம், தென்மேற்கில் கர்நாடகாவின் பீதர் மாவட்டமும் எல்லைகளாக உள்ளது.

2011-ஆம் ஆண்டின் மக்கள் தொகை கணக்கெடுப்பின் படி, காமாரெட்டி மாவட்டத்தின் மொத்த மக்கள் தொகை 9,72,625 ஆகும்.இம்மாவட்ட மக்கள் தெலுங்கு மற்றும் உருது மொழிகள் பேசுகின்றனர்.

காமாரெட்டி மாவட்டம், காமரெட்டி, பன்ஸ்வாடா மற்றும் எல்லரெட்டி என மூன்று வருவாய் கோட்டங்களையும், 22 வருவாய் வட்டங்களையும் கொண்டுள்ளது. இம்மாவட்டத்தின் முதல் மாவட்ட ஆட்சியர் என். சத்தியநாராயனா ஆவார். 




</doc>
<doc id="329209" url="https://ta.wikipedia.org/wiki?curid=329209" title="வானதி சீனிவாசன்">
வானதி சீனிவாசன்

வானதி சீனிவாசன் (Vanathi Srinivasan) இந்திய மாநிலமான தமிழ்நாட்டின் பாரதிய ஜனதா கட்சியின் மாநிலத் துணைத் தலைவர் ஆவார்.

வானதி சீனிவாசன் வழக்குரைஞர் ஆவார்.
இவர் மத்திய திரைப்படச் சான்றிதழ் சபையின் உறுப்பினராக இருந்தார்.

பா.ஜனதா மாணவர் அமைப்பான ஏ.பி. வி.பி.யில் 1989–ல் சேர்ந்த இவர் பா.ஜனதா மாநில மகளிர் அணி பொதுச் செயலாளராக நியமிக்கப்பட்டார். பின்னர் கட்சியின் மாநிலச் செயலாளர், மாநிலப் பொதுச் செயலாளராகப் பதவி வகித்தார். தற்போது மாநிலத் துணைத் தலைவராக உள்ளார்.
2011 சட்டமன்ற தேர்தலில் மயிலாப்பூர் தொகுதியிலும், 2016 சட்டமன்றத் தேர்தலில் கோவை தெற்கு தொகுதியிலும் பாசக சார்பில் போட்டியிட்டுத் தோற்றார்.


</doc>
<doc id="329212" url="https://ta.wikipedia.org/wiki?curid=329212" title="மத்வேய் கூசெவ்">
மத்வேய் கூசெவ்

மத்வேய் மத்வெயேவிச் கூசெவ் ("Matvey Matveyevich Gusev", , - ) ஓர் உருசிய வானியலாளர் ஆவார். இவர் புல்கொவோ வான்காணகத்தில் 1850 முதல் 1852 வரை பணிபுரிந்தார். பின்னர் வில்னியசு வான்காணகத்தில் பணியாற்றினார்.

இவர் 1860 இல் உருசிய மொழியில் "Vestnik matematicheskikh nauk" () எனும் முதல் அறிவியல் இதழைத் தொடங்கினார். இது கணிதவியல், இயற்பியல் ஆய்வுகளை வெளியிட்டது:. இவர் 1865 இல் வில்னியசு வான்காணக இயக்குநரானார்.

இவர்தான் நிலாவின் கோள வடிவமின்மையை முதன்முதலில் நிறுவினார். இவர் நில்ல புவியை நோக்கி நீண்டிருப்பதைக் கூறினார். இவர் வானியலில் ஒளிப்பட முறையைப் பயன்படுத்திய முன்னோடிகளில் ஒருவர் ஆவார்.இவர் வில்னியசு வான்காணகத்தில் இருக்கும்போது நிலாவையும் சூரியனையும் சூரியக் கரும்புள்ளிகளையும் ஒளிப்படம் எடுத்தார். 

இவர் 1866 இல் செருமனியில் உள்ள பெர்லினில் இறந்தார். செவ்வாயின் ஒரு மொத்தல் குழிப்பள்ளம் இவரது நினைவாக குசேவ் குழிப்பள்ளம் எனப் பெயர் இடப்பட்டுள்ளது. செவ்வாயின் தேட்ட ஊர்தியாகிய 'இசுபிரிட்' இறங்கிய இடமாகியதால் பெயர் பெற்றது'.


</doc>
<doc id="329218" url="https://ta.wikipedia.org/wiki?curid=329218" title="மத்திய கைலாசம் சந்திப்பு">
மத்திய கைலாசம் சந்திப்பு

மத்திய கைலாசம் சந்திப்பு (Madhya Kailash Junction) இது தென் சென்னையின் முக்கியப் பகுதியான மத்திய கைலாசம் என்ற கோவில் எல்லையிலும், ராஜீவ் காந்தி சாலையின் துவக்கத்திலும் அமைந்திருக்கும் சந்திப்பாகும். மேலும் அடையாறையும் கிண்டியையும் இணைக்கும் சாலையான சர்தார் பட்டேல் சாலையிலிருந்து பிரியும் இடத்தில் அமைந்துள்ளது.

2007 ஆண்டு தமிழக உள்ளாட்சி துறை அமைச்சராக இருந்த ஸ்டாலின் தலைமையில் வள்ளலார் நகர் சந்திப்பு, பேசின் பாலம் சந்திப்பு, எல்.பி சாலை - திருவான்மியூர் சந்திப்பு மற்றும் பழைய மகாபலிபுரம் சாலை சந்திப்பு போன்றவை கட்ட வரைபடம் பரிந்துரைக்கப்பட்டது. இச்சந்திப்புகளைக் கட்டிமுடிக்க 2 ஆண்டுகள் கணக்கிட்டு 2009 ஆம் ஆண்டு முடிக்கப்படும் என்று கூறப்பட்டது. ஆனால் இதனை தமிழ்நாடு மாநில நெடுஞ்சாலைகள் துறை இடைமாற்றுச்சந்திப்பைக் காத்திருப்பு நிலைக்குத் தள்ளியதால் இன்னமும் கட்டப்படவில்லை.

" - தமிழ்நாடு மாநில நெடுஞ்சாலைகள் துறை பரிந்துரைக்கிறது... மத்திய நெடுஞ்சாலைத் துறை நிராகரிக்கிறது... அரசு இன்னமும் துரிதப்படுத்தவில்லை."

சென்னை மெரினாவைலிருந்து 9 கி.மீற்றர்கள் தொலைவிலும், பெசண்ட் நகர் எலியட்ஸ் கடற்கரையிலிருந்து 5.3 கி.மீற்றர்கள் தொலைவிலும், பெரியார் அறிவியல் ஆராய்ச்சி மையத்திலிருந்து 1.6 கி.மீற்றர்கள் தொலைவிலும் இந்த சந்திப்பு அமைந்துள்ளது.




</doc>
<doc id="329219" url="https://ta.wikipedia.org/wiki?curid=329219" title="மரியான் ஆல்பெர்த்தோவிச் கோவல்சுகி">
மரியான் ஆல்பெர்த்தோவிச் கோவல்சுகி

மரியான் ஆல்பெர்த்தோவிச் கோவல்சுகி "(Marian Albertovich Kowalski)" () (ஆகத்து 15, 1821 அல்லது அக்தோபர் 15, 1821 - மே 28, 1884 அல்லது ஜூலை 9, 1884) ஒரு போலந்து உருசிய வானியலாளர் ஆவார். அறிவியல் இதழ்களில் இவரது பெயர் Kowalski அல்லது Kowalsky என ஆங்கிலத்தில் தரப்படுகிறது.

இவர் தோப்ரசின் நாத் விசுலா Dobrzyń nad Wisłą (உருசியத்தில் Добжинь )எனும் இடத்தில் பிறந்தார். இது அப்போது உருசியப் பேரரசில் இருந்த பேராயம் போலந்து பகுதியில் இருந்த இடமாகும்.இவரது தந்தை பெயரொட்டாக Voytekhovich அல்லது Voytsekhovich (Войтехович அல்லது Войцехович)என ஆங்கிலத்தில் தரப்படுகிறது. இதனால் இவரின் தந்தையார் பெயர் வோய்சீச் (Wojciech) ஆக இருக்கலாம் எனத் தெரிகிறது. 

இவர் 1845 இல் புனித பீட்டர்சுபர்கு பல்கலைக்கழகத்தில் பட்டம் பெற்றார். இவருக்கு 1852 இல் நெப்டியூனின் வட்டணை சார்ந்த கோட்பாட்டு ஆய்வுக்காக முனைவர் பட்டம் தரப்பட்ட்து. இவர் 1852 இல் இருந்து கசான் வான்காணகத்தின் இயக்குநராக இருந்தார். இவர் கசானில் இயற்பியல், கணிதவியல் புலமுதல்வராகவும் இருந்துள்ளார்.

இவர் ஜேம்சு பிராட்லே விண்மீன் அட்டவணையில் இருந்த 3,136 விண்மீன்களின் சரியான இயக்கத்தை பகுப்பாய்வு செய்தார். இம்முறை தான் முதன்முதலில் பால்வழிப் பால்வெளியின் சுழற்சியைக் கண்க்கிட்டு அறிய உதவியது.
இந்த ஆய்வை அடைப்படையில், பால்வெளியின் நடுவண் பொருள்தான் அதிலுள்ல விண்மீன்களின் சுழற்சிக்குக் காரணம் என்பதைப் பொய்ப்பித்தார்.

இவர் வான் இயக்கவியலில், நோக்கீடுகளில் இருந்து கோள்களின் வட்டணையைக் கணக்கிடும் மேம்பட்ட முறைகளைக் கண்டறிந்தார். இவர் கோளியக்கங்களின் குற்றலைவுகளைக் கணக்கிடும் கணிதவியல் முறையை உருவாக்கினார். குறிப்பாக நெப்டியூனின் வட்டணையைத் துல்லியமாகத் தீர்மானித்தார். இவர் மேலும் இரும விண்மீன்களின் வட்டணைகளைக் கணக்கிடும் மேம்பட்ட முறையையும் கண்டறிந்தார்.

இவரது முதன்மையான ஆய்வுகள் 1859 இல் "Recherches astronomiques de l'observatoire de Kasan" எனும் நூலில் வெளியிடப்பட்டன.

இவர் கசானில் இறந்தார். அங்கிருந்த கத்தோலிக்க கல்லறையில் அடக்கம் செய்யப்பட்டார். . இவர் புல்கொவோ வான்காணகத்தில் பணி செய்த அலெக்சாந்தர் மரியனோவிச் கோவல்சுகியின் தந்தையார் ஆவார். பின்னவர் தன் 44 ஆம் அகவையில் 1902 ஜூலை 6 இல் இறந்தார். 

நிலாவில் ஒரு குழிப்பள்ளமும் செவ்வாயில் ஒரு குழிப்பள்ளமும் கோவல்ச்கிய் குழிப்பள்ளம் என இவரது நினைவாகப் பெயர் இடப்பட்டுள்ளன.




</doc>
<doc id="329220" url="https://ta.wikipedia.org/wiki?curid=329220" title="ராஜன்னா சிர்சில்லா மாவட்டம்">
ராஜன்னா சிர்சில்லா மாவட்டம்

ராஜன்னா சிர்சில்லா மாவட்டம் (Rajanna Sircilla district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும்.கரீம்நகர் மாவட்டத்தின் சில பகுதிகளைக் கொண்டு, இம்மாவட்டம் 11 அக்டோபர் 2016-இல் புதிதாக நிறுவப்பட்டது. இம்மாவட்டத்தின் தலைமையிடமான சிர்சில்லா நகரம் விசைத்தறிக்கூடங்கள் அதிகம் கொண்டது. 

2019 சதுர கிலோ மீட்டர் பரப்பளவுள்ள இம்மாவட்டத்தைச் சுற்றி கரீம்நகர் மாவட்டம், காமாரெட்டி மாவட்டம், மற்றும் சித்திபேட்டை மாவட்டங்கள் உள்ளது. கோதாவரி ஆற்றின் துணை ஆறான "மனேரு ஆறு" இம்மாவட்டத்தின் வழியாக பாய்கிறது. .

2011-ஆம் ஆண்டின் மக்கள் தொகை கணக்கெடுப்பின் படி, 2030.89 சதுர கிலோ மீட்டர் பரப்பளவு கொண்ட இம்மாவட்டத்தின் மக்கள் தொகை 5,46,121 ஆகும். இம்மாவட்டத்தின் சராசரி எழுத்தறிவு 62.71% ஆகவும், பாலின விகிதம் 1000 ஆண்களுக்கு, 1014 வீதம் உள்ளனர். இம்மாவட்டத்தின் வாகனப் பதிவு எண் TS–23 ஆகும். 

இம்மாவட்டம், சிர்சில்லா, வெமுலவாடா, சோப்பதண்டி மற்றும் மனகொண்டூர் என நான்கு சட்டமன்றத் தொகுதிகளைக் கொண்டுள்ளது. இம்மாவட்டம் கரீம்நகர் மக்களவைத் தொகுதியில் உள்ளது.
இம்மாவட்டம் சிர்சில்லா எனும் ஒரு வருவாய் கோட்டமும், 13 வருவாய் வட்டங்களையும் கொண்டது.இம்மாவட்டத்தின் முதலாவது மாவட்ட ஆட்சியர் டி. கிருஷ்ண பாஸ்கர் ஆவார்.

இம்மாவட்டத்தின் வெமுலவாடா நகரத்தில் பண்டைய கோயிலான இராஜராஜஸ்வரி கோயில் அமைந்துள்ளது. வெமுலவாடா அருகே நம்பள்ளி எனுமிடத்தில் இலக்குமி நரசிம்மர் கோயில் உள்ளது.

கி பி 750 - 973 காலத்தில் ஆண்ட வெமுலவாடா சாளுக்கியர்களின் பாறை கல்வெட்டுகள் வெமுலவாடா பகுதியில் கண்டெடுக்கப்பட்டுள்ளது.



</doc>
<doc id="329223" url="https://ta.wikipedia.org/wiki?curid=329223" title="மெட்சல்-மல்கஜ்கிரி மாவட்டம்">
மெட்சல்-மல்கஜ்கிரி மாவட்டம்

மெட்சல்-மல்கஜ்கிரி மாவட்டம் (Medchal−Malkajgiri District), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். ரங்கா ரெட்டி மாவட்டத்தின் சில பகுதிகளைக் கொண்டு, இம்மாவட்டம் அக்டோபர், 2016-இல் புதிதாக துவக்கப்பட்டது. இம்மாவட்டத்தின் நிர்வாகத் தலைமையிடம் "மெட்சல்" நகரம் ஆகும். 

இம்மாவட்டத்தின் வாகன குறியீடு எண் TS–08 ஆகும். 

இம்மாவட்டத்தின் வடக்கில் சித்திபேட்டை மாவட்டம், கிழக்கில் யதாத்ரி புவனகிரி மாவட்டம், தென்கிழக்கில் ரங்காரெட்டி மாவட்டம், தெற்கில் ஐதராபாத் மாவட்டம், மேற்கிலும், வடமேற்கிலும் சங்கர்ரெட்டி மாவட்டம் எல்லைகளாக உள்ளது.

5,005.98 சதுர கிலோ மீட்டர் பரப்பளவு கொண்ட மெட்சல்-மல்கஜ்கிரி மாவட்டத்தின், 2011-ஆம் ஆண்டின் மக்கள் தொகை கணக்கெடுப்பின் படி, மக்கள் தொகை 25,42,203 ஆகும். 
இம்மாவட்டம், தெலங்கானா மாநிலத்தில், ஐதராபாத் மாவட்டத்திற்கு அடுத்த இரண்டாவது அதிக மக்கள் தொகை கொண்ட மாவட்டமாகும்.

இம்மாவட்டம் கீசரா மற்றும் மல்கஜ்கிரி என இரண்டு வருவாய் கோட்டங்களையும், 14 வருவாய் வட்டங்களயும் கொண்டுள்ளது. புதிதாக துவக்கப்பட்ட இம்மாவட்டத்தின் முதலாவது மாவட்ட ஆட்சியர் எம். வி. ரெட்டி ஆவார்.

மெட்சல்-மல்கஜ்கிரி மாவட்டத்தின் 14 மண்டல்களின் விவரம்:




</doc>
<doc id="329230" url="https://ta.wikipedia.org/wiki?curid=329230" title="சங்காரெட்டி மாவட்டம்">
சங்காரெட்டி மாவட்டம்

சங்காரெட்டி மாவட்டம் (Sangareddy district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும்.இம்மாவட்ட நிர்வாகத் தலைமையிட நகரம் சங்காரெட்டி ஆகும்.

இம்மாவட்டம் மேடக் மாவட்டத்தின் சில பகுதிகளைக் கொண்டு 11 அக்டோபர் 2016 அன்று புதிதாக நிறுவப்பட்டது. 

4464.87 சதுர கிலோ மீட்டர் பரப்பளவு கொண்ட சங்கர்ரெட்டி மாவட்டத்தின், 2011-ஆம் ஆண்டின் மக்கள் தொகை கணக்கெடுப்பின் படி, மொத்த மக்கள் தொகை 15,27,628 ஆகும்.இம்மாவட்டத்தில் தெலுங்கு மற்றும் உருது மொழிகள் பேசபபடுகிறது. 

சங்காரெட்டி மாவட்டம் நாராயண்கேத், சகீராபாத் மற்றும் சங்கர்ரெட்டி என மூன்று வருவாய் கோட்டங்களையும், 26 வருவாய் வட்டங்களையும் கொண்டுள்ளது.புதிதாக துவக்கப்பட்ட இம்மாவட்டத்தின் முதலாவது மாவட்ட ஆட்சியர் கே. மாணிக்க ராஜ் ஆவார். 





</doc>
<doc id="329236" url="https://ta.wikipedia.org/wiki?curid=329236" title="சித்திபேட்டை மாவட்டம்">
சித்திபேட்டை மாவட்டம்

சித்திபேட்டை மாவட்டம் (Siddipet district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். 
மேடக் மாவட்டம், கரீம்நகர் மாவட்டம் மற்றும் வாரங்கல் மாவட்டத்தின் சில பகுதிகளைக் கொண்டு, சித்திபேட்டை மாவட்டம் அக்டோபர், 2016-இல் புதிதாக நிறுவப்பட்டது. 

இம்மாவட்டத்தின் நிர்வாகத் தலைமையிடம் சித்திபேட்டை நகரம் ஆகும். 
இம்மாவட்டத்தின் வாகனத் தகடு எண் TS–36 ஆகும்.

சித்திபேட்டை மாவட்டம், கரீம்நகர் மாவட்டம், மேடக் மாவட்டம், வாரங்கல் கிராமபுற மாவட்டம், மெட்சல்-மல்கஜ்கிரி மாவட்டம், காமாரெட்டி மாவட்டம், யதாத்ரி புவனகிரி மாவட்டம் மற்றும் ராஜன்னா சிர்சில்லா மாவட்டங்களை எல்லைகளாகக் கொண்டது. 

3425.19 சதுர கிலோ மீட்டர் பரப்பளவு கொண்ட சித்திபேட்டை மாவட்டத்தின் மக்கள் தொகை, 2011-ஆம் ஆண்டின் மக்கள் தொகை கணக்கெடுப்பின் படி 10,65,127 ஆக உள்ளது. பாலின விகிதம் ஆயிரம் ஆண்களுக்கு, 1004 பெண்கள் வீதம் உள்ளனர். நகர்புற மக்கள் தொகை 38.50% ஆகவும், கிராமப்புற மக்கள் தொகை 8405% ஆகவும் உள்ளது. மக்கள் தொகை அடர்த்தி ஒரு சதுர கிலோ மீட்டர் பரப்பளவில் 277 நபர்கள் வீதம் உள்ளது. மக்கள் தொகை வளர்ச்சி (2001 – 2011) 5.54% ஆக உயர்ந்துள்ளது. மக்கள் தொகையில் ஆறு வயதிற்குட்பட்டவர்கள் 1,07,962 ஆக உள்ளனர். சராசரி எழுத்தறிவு 57.75% ஆகவும், ஆண்களின் எழுத்தறிவு 67.70% ஆகவும்; பெண்களின் எழுத்தறிவு 47.87%ஆக உள்ளது. பட்டியல் சமூக மக்கள் தொகை 1,44,952 ஆகவும்; பட்டியல் பழங்குடி மக்கள் தொகை 1,48,162 ஆகவும் உள்ளது.

சித்திபேட்டை மாவட்டம் கஜ்வெல், சித்திபேட்டை மற்றும் உஸ்னாபாத் என மூன்று வருவாய் கோட்டங்களையும், 22 வருவாய் வட்டங்களையும் கொண்டுள்ளது. புதிதாக நிறுவப்பட்ட இம்மாவட்டத்தின் முதல் மாவட்ட ஆட்சியர் வெங்கடரமண ரெட்டி ஆவார்.

இம்மாவட்டத்தில் 1375 பள்ளிகளும், 74 இளையோர் கல்லூரிகளும், 18 கலை மற்றும் அறிவியல் கல்லூரிகளும், 9 தொழில் நுட்பம் & பொறியியல் கல்லூரிகளும், 3 பாலிடெக்னிக் நிறுவனங்களும் உள்ளது. 




</doc>
<doc id="329237" url="https://ta.wikipedia.org/wiki?curid=329237" title="கேசி அஃப்லெக்">
கேசி அஃப்லெக்

கேசி அஃப்லெக் ("Casey Affleck", பிறப்பு: ஆகத்து 12, 1975) என்பவர் ஐக்கிய அமெரிக்காவைச் சேர்ந்த ஒரு திரைப்பட நடிகரும் இயக்குனரும் ஆவார். இவர் "மான்செஸ்டர் பை த சீ" (2016) என்ற திரைப்படத்தின் முன்னணி கதாபாத்திரத்தில் நடித்தமைக்காக ஆஸ்கர் விருது வென்றவர். இவர் ஆஸ்கர் விருது வென்ற இயக்குநரும் நடிகருமான பென் அஃப்லெக்கின் சகோதரர் ஆவார். கேசி அஃப்லெக்கின் குறிப்பிடத்தக்க திரைப்படங்கள்: "கான் பேபி கான்", "குட் வில் ஹண்டிங்", ஸ்டீவன் சோடர்பெர்கின் ஓசன்ஸ் தொடர் திரைப்படங்கள். 


</doc>
<doc id="329272" url="https://ta.wikipedia.org/wiki?curid=329272" title="கக்கூஸ் (ஆவணப்படம்)">
கக்கூஸ் (ஆவணப்படம்)

கக்கூஸ் () ("Kakoos") ஒரு தமிழ் ஆவணத் திரைப்படம். மதுரையைச் சேர்ந்த சமூக-அரசியல் செயற்பாட்டாளரான திவ்ய பாரதி இந்த ஆவணப்படத்தை இயக்கியுள்ளார். இது மனித மலத்தைக் கையால் அள்ளும் துப்புரவுத் தொழிலாளர்களின் வாழ்க்கை அவலத்தை விளக்குகிறது. மனிதக் கழிவுகளை மனிதர்களே அகற்றும் நிலைக்குக் காரணமாக உள்ள சாதி அரசியல், சமூக அவலங்கள், சுரண்டல்கள், தீண்டாமைக் கொடுமைகள் போன்றவற்றை பாதிக்கப்பட்ட மக்களின் வாக்குமூலங்கள் மற்றும் உண்மைக் காட்சிகள் மூலமாக இப்படத்தில் பதிவுசெய்யப்பட்டுள்ளது.

ஊடகங்கள், தொழிலாளர் அமைப்புகள், சமூகவலைதளங்கள் என பலதரப்பிலிருந்தும் இந்த ஆவணப்படம் பாராட்டைப் பெற்றுள்ளது. இருப்பினும் சட்ட ஒழுங்குச் சிக்கல் எழுமெனக் கருதி சில ஊர்களில் இதனைத் திரையிடத் தமிழ்நாடு காவற்துறையால் அனுமதி மறுக்கப்படுகிறது. இத்தடையையும் தாண்டி சில அமைப்புகளால் இந்த ஆவணப்படம் திரையிடப்படுகிறது.



</doc>
<doc id="329283" url="https://ta.wikipedia.org/wiki?curid=329283" title="ஜன்கோன் மாவட்டம்">
ஜன்கோன் மாவட்டம்

ஜன்கோன் மாவட்டம் (Jangaon district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். வாரங்கல் மாவட்டம் மற்றும் நல்கொண்ட மாவட்டங்களிலிருந்து சில பகுதிகளைக் கொண்டு இம்மாவட்டம் அக்டோபர், 2016-இல் புதிதாக நிறுவப்பட்டது. இம்மாவட்டத்தின் நிர்வாகத் தலைமையிடம் "ஜன்கோன்" நகரம் ஆகும்.

2,187.50 சதுர கிலோ மீட்டர் பரப்பளவு கொண்ட ஜன்கோன் மாவட்டத்தின் வடக்கில் சித்திபேட்டை மாவட்டம், தெற்கில் சூரியபேட்டை மாவட்டம், கிழக்கில் வாரங்கல் கிராமபுற மாவட்டம், தெற்கில் சூரியபேட்டை மாவட்டம், மேற்கில் யதாத்ரி புவனகிரி மாவட்டம் எல்லைகளாக உள்ளது. 

ஜன்கோன் மாவட்டம் 2,187.50 சதுர கிலோ மீட்டர் பரப்பளவு கொண்டது. 2011-ஆண்டின் மக்கள் தொகை கணக்கெடுப்பின் படி, இம்மாவட்ட மொத்த மக்கள் தொகை 5,82,457 ஆகும்.பாலின விகிதம் ஆயிரம் ஆண்களுக்கு 997 பெண்கள் வீதம் உள்ளனர். நகர்புற மக்கள் தொகை 12.6% ஆகவும், சராசரி எழுத்தறிவு 61.4% ஆகவும் உள்ளது. இம்மாவட்டம் மூன்று சட்டமன்றத் தொகுதிகளைக் கொண்டுள்ளது. 
இம்மாவட்டத்தின் வாகனத் தகடு எண் TS–27 ஆகும். 

ஜன்கோன் மாவட்டம் ஜன்கோன் கோட்டம், கான்பூர் கோட்டம் என வருவாய் கோட்டங்களையும், 13 வருவாய் வட்டங்களாகப் பிரிக்கப்பட்டுள்ளது. எ. தேவசேனா இப்புது மாவட்டத்தின் முதல் மாவட்ட ஆட்சியர் ஆவார்.

ஜன்கோன் மாவட்டத்தின் ஜன்கோன் கோட்டம் மற்றும் கான்பூர் கோட்டத்திலுள்ள 13 வருவாய் வட்டங்களின் விவரம்:





</doc>
<doc id="329286" url="https://ta.wikipedia.org/wiki?curid=329286" title="ஜோகுலம்பா மாவட்டம்">
ஜோகுலம்பா மாவட்டம்

ஜோகுலம்பா மாவட்டம் (Jogulamba district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். இம்மாவட்டத்தின் நிர்வாகத் தலைமையிடம் "கட்வால் நகரம்" ஆகும்.

மகபூப்நகர் மாவட்டத்தின் சில பகுதிகளைக் கொண்டு, ஜோகுலம்பா மாவட்டம் அக்டோபர், 2016-இல் புதிதாக நிறுவப்பட்டது. 

2,928 சதுர கிலோ மீட்டர் பரப்பளவு கொண்டது ஜோகுலம்பா மாவட்டம். ஜோகுலம்பா மாவட்டத்தின் வாகனத் தகடு எண் TS–33 ஆகும். 
2011-ஆம் ஆண்டின் மக்கள் தொகை கணக்கெடுப்பின் படி, ஜோகுலம்பா மாவட்ட மக்கள் தொகை 6,64,971 ஆகும்.

ஜோகுலம்பா மாவட்டம், கட்வால் என்ற ஒரு வருவாய் கோட்டத்தையும், 12 வருவாய் வட்டங்களையும் கொண்டுள்ளது. புதிதாக நிறுவப்பட்ட ஜோகுலம்பா மாவட்டத்தின் முதல் மாவட்ட ஆட்சியராக ரஜத் குமார் சைனி பணியில் அமர்த்தப்பட்டுள்ளார்.

ஜோகுலம்பா மாவட்டத்தின் 12 வருவாய் வட்டங்களின் விவரம்:




</doc>
<doc id="329287" url="https://ta.wikipedia.org/wiki?curid=329287" title="டி. எம். பீர் முகம்மது">
டி. எம். பீர் முகம்மது

டி. எம். பீர் முகம்மது இலங்கையின் மலையகத்தைச் சேர்ந்த எழுத்தாளர், ஊடகவியலாளர், மேடைப் பேச்சாளர். மலையகத்தில் இருந்து வெளியிடப்பட்ட "நவஜீவன்", "நண்பன்" ஆகிய வார இதழ்களின் ஆசிரியராகப் பணியாற்றியுள்ளார். பல சிறுகதைகள், புதினங்களை எழுதியுள்ளார்.

பீர் முகம்மது தமிழ்நாட்டின் திருநெல்வேலி மாவட்டம், கல்லிடைக்குறிச்சியைச் சேர்ந்தவர். பெரியாரின் திராவிட, சுயமரியாதைப் போராட்டங்களில் பங்குபற்றியவர். 1940களின் இறுதியில் இலங்கைக்கு இடம்பெயர்ந்து, கொழும்பில் புதுக்கடையில் தங்கியிருந்தார். தொழிற்சங்கவாதி ஜி. எஸ். நாயரின் தொடர்பில், மலையகத் தொழிற்சங்க மேடைகளில் உரையாற்றும் வாய்ப்புக் கிடைத்தது. இவருடைய திராவிட முன்னேற்றக் கழக சார்பு மேடைப் பேச்சுக்களினால், இவர் ‘ஈழத்து அண்ணா’ என்று அழைக்கப்பட்டார்.



</doc>
<doc id="329290" url="https://ta.wikipedia.org/wiki?curid=329290" title="அதீனா மீன் கழுகு">
அதீனா மீன் கழுகு

அதீனா மீன் கழுகு ("Pallas's fish eagle") இந்தியத் துணைக்கண்டம் காடுகளில் காணப்படும் இவை உயிர்வேட்டைப் பறவைகளில் கடல் கழுகு (Sea eagle) இனம் ஆகும். நீர் நிலைகளின் ஓரங்களில் காணப்படும் இவை மீன்களை அதிகமாகப் பிடித்து உட்கொள்கிறது. மேலும் இவை நடு ஆசியா, காசுப்பியன் கடல், பகுதியில் காணப்படும் நாடுகள், மஞ்சள் கடல், நாடுகள், கசக்கஸ்தான், மங்கோலியா, வட இந்தியாவின் இமயமலைப் பகுதி போன்ற இடங்களில் காணப்படுகின்றன. இவை அதிகமாக பாரசீக வளைகுடா பகுதிகளுக்கு இடப்பெயற்சி செய்கின்றன.

மேலும் இமயமலை, தென்கிழக்காசியா, இந்தியாவின் மாநிலங்களான குசராத்து, தமிழ்நாடிப்பகுதியான காவிரி வடி நிலம், மேற்குத் தொடர்ச்சி மலைத்தொடரில் அமைந்துள்ள ஆனை மலைக் காடுகள் போன்ற இடங்களில் காணப்படுகின்றன.





</doc>
<doc id="329293" url="https://ta.wikipedia.org/wiki?curid=329293" title="நாகர்கர்னூல் மாவட்டம்">
நாகர்கர்னூல் மாவட்டம்

நாகர்கர்னூல் மாவட்டம் (Nagarkurnool district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும். மகபூப்நகர் மாவட்டத்தின் சில பகுதிகளைக் கொண்டு நாகர்கர்னூல் மாவட்டம், அக்டோபர், 2016-இல் புதிதாக நிறுவப்பட்டது. இம்மாவட்டத்தின் நிர்வாகத் தலைமையிட நகரம் "நாகர்கனூல்" ஆகும். 

6545 சதுர கிலோ மீட்டர் பரப்பு கொண்ட நாகர்கர்னூல் மாவட்டத்தின் வடக்கில் ரங்காரெட்டி மாவட்டம், கிழக்கில் நல்கொண்டா மாவட்டம், மேற்கிலும், தென்மேற்கில் வனபர்த்தி மாவட்டம், வடமேற்கில் மகபூப்நகர் மாவட்டம் எல்லைகளாக உள்ளது.

6545 சதுர கிலோ மீட்டர் பரப்பு கொண்ட நாகர்கர்னூல் மாவட்டத்தின் மக்கள் தொகை, 2011-ஆண்டின் மக்கள் தொகை கணக்கெடுப்பின் படி 8,93,308 ஆக உள்ளது.

நாகர்கர்னூல் மாவட்டம் அச்சம்பேட்டை, நாகர்கர்னூல் மற்றும் கல்வகுர்த்தி என மூன்று வருவாய் கோட்டங்களையும், 20 மண்டல்களையும் கொண்டுள்ளது. மேலும் இம்மாவட்டம் 349 வருவாய் கிராமங்களும், 301 கிராமப் பஞ்சாயத்துகளும், 16 மண்டல மக்கள் மன்றங்களும், நான்கு நகராட்சிகளும் கொண்டுள்ளது. 

புதிதாக நிறுவப்பட்ட நாகர்கர்னூல் மாவட்டத்தின் முதல் மாவட்ட ஆட்சியராக இ. சிறீதர் நியமிக்கப்பட்டுள்ளார். 

நாகர்கர்னூல் மாவட்டத்தின் 20 மண்டல்களின் விவரம்:




</doc>
<doc id="329294" url="https://ta.wikipedia.org/wiki?curid=329294" title="கிழக்கத்திய விரிகுடா ஆந்தை">
கிழக்கத்திய விரிகுடா ஆந்தை

கிழக்கத்திய விரிகுடா ஆந்தை ("Oriental bay owl") இவை விரிகுடா ஆந்தையைப் (Bay owl) போன்ற தோற்றத்துடன் இருந்தாலும் களஞ்சிய ஆந்தையோடு (Barn owl) சேர்க்கப்பட்டுள்ளது. இவை ஒரு இரவில் உணவுகளைப் பிடித்து உட்கொள்ளும் பறவையினம் ஆகும். இவற்றில் பல கிளையினங்கள் உள்ளன. இதன் முகமானது ஒரு இதயத்தைப் போன்ற தோற்றம் கொண்டதாக உள்ளது. இவற்றுள் இலங்கை விரிகுடா ஆந்தை (Sri Lanka bay owl) ஒரு கிளையினமாக கருதப்படுகிறது. 

மேலும் தென்கிழக்காசியாவின் பிலிப்பீன்சு சமர் பகுதியில் 20 ஆம் நூற்றாண்டின் துவக்கத்தில் அழிந்துவிட்டது. இதற்கு காரணமாகச் சொல்லப்படுவது 1945 ஆம் ஆண்டு நடந்த தாக்குதல் என்று கூறப்படுகிறது. இவை இந்தியாவின் தமிழ்நாட்டுப் பகுதியான மேற்குத் தொடர்ச்சி மலைத்தொடரில் அமைந்துள்ள ஆனை மலைக் காடுகளில் காணப்படுகின்றன. 




</doc>
<doc id="329303" url="https://ta.wikipedia.org/wiki?curid=329303" title="விமானம் (கோயில் கட்டடக்கலை)">
விமானம் (கோயில் கட்டடக்கலை)

விமானம் என்பது இந்து கோயில்லகளின் கர்ப்பக்கிருகம் என்னும் உன்னாழிகையின் மீது அமைக்கப்படும் கோபுரத்தைக் குறிப்பிடுவது ஆகும்.

ஆகாஷ் (இந்தி)/விமானம் (தமிழ்)/ஆகாஷா (கன்னடம்/சமசுகிருதம்) என அழைக்கப்படுவது ஆகாயத்தில் உள்ள அனைத்து கிரகங்களிலிருந்தும் ஆற்றலை கிரகித்து ஆகர்சன சக்தியாக மக்களுக்கு எந்த செலவும் இல்லாமல் அளிக்கக்கூடியது என கருதப்படுகிறது. திராவிட பாணியிலான இந்துக் கோயில்களில் பல்வேறுவிதமான கோபுரங்கள் கட்டப்பட்டு இருக்கும். சந்நிதியைச் சுற்றி பொதுவாக பல அடுக்குகளாக பிரகாரச் சுவர்கள் கட்டப்பட்டிருக்கும், பொதுவாக வெளிப்பிரகாரச் சுவரில் நான்கு கோபுரங்கள் அமைக்கப்பட்டிருக்கும். மூலஸ்தான (முதனைமைத் தெய்வத்தின் கோவில்) கூரை மீது அமைந்துள்ள கோபுரம் விமானம் என அழைக்கப்படுகின்றது. பொதுவாக சில கோயில்களில்தான் இந்த விமான கோபுரங்கள் பிரபலமானவையாக உள்ளன பெரும்பாலும் வெளி கோபுரங்களே புகழ்பெற்றவையாக இருக்கின்றன. 

தில்லை நடராசர் கோயிலின் பொன்னம்பலம் (கனக சபை) ஒரு சிறந்த எடுத்துக்காட்டாகும். இந்தக் கோயில் முற்றிலும் தங்க தகடுகளால் வேயப்பட்டிருக்கும், ஆனால் பெரும்பாலான மற்ற கோயில் விமானங்களை ஒப்பிடும்போது அதன் அளவு மற்றும் கட்டமைப்பு வேறுபட்டதாகவும் பெரியதாகவும் இருக்கும். வரலாற்று ஆதாரங்களின்படி தில்லை அம்பலத்தை 9 ஆம் நூற்றாண்டில் முதலாம் பராந்தக சோழன் பொற்தகடுகளால் வேய்ந்தார். இந்த விமானம் இன்றுவரை பெருமை வாய்ந்ததாக உள்ளது. 

திருமலை வெங்கடேஸ்வரர் கோவிலின் முதன்மை சந்நிதியின் விமானம் ஆனந்த நிலையம் என்று அழைக்கப்படுகிறது இந்த விமானம் மற்றொரு புகழ்வாய்ந்த விமானத்துக்கு ஒரு முதன்மை எடுத்துக்காட்டாகும்.

மதுரை மீனாட்சி சுந்தரேசுவரர் கோயில் இரண்டு தங்க விமானங்களைக் கொண்டுள்ளது, ஒன்று சிவனின் கருவறை விமானத்தின் மீதும் மற்றொன்று மீனாட்சி கருவறை மீதும் அமைக்கப்பட்டுள்ளது. 

தஞ்சை தஞ்சைப் பெருவுடையார் கோயில் விமானமானது மற்றொரு எடுத்துக்காட்டு, இந்த விமானமானது மிக உயரமானது. இது போன்ற விமான அமைப்பு மிக அரியது.


</doc>
<doc id="329306" url="https://ta.wikipedia.org/wiki?curid=329306" title="விகராபாத் மாவட்டம்">
விகராபாத் மாவட்டம்

விகராபாத் மாவட்டம் (Vikarabad district) இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும்.இம்மாவட்டத்தின் நிர்வாகத் தலைமையிடம் "விகாராபாத்" நகரத்தில் உள்ளது.

ரங்காரெட்டி மாவட்டத்தின் சில பகுதிகளைக் கொண்டு, இம்மாவட்டம் அக்டோபர், 2016-இல் நிறுவப்பட்டது. 

விகாராபாத் மாவட்டம், சங்கர்ரெட்டி மாவட்டம், ரங்காரெட்டி மாவட்டம், மகபூப்நகர் மாவட்டம் மற்றும் கர்நாடகா மாநிலத்துடன் எல்லைகளை பகிர்ந்து கொள்கிறது.

விகாராபாத் மாவட்டம் 3,386 சதுர கிலோ மீட்டர் பரப்பளவு கொண்டது. 2011-ஆம் ஆண்டின் மக்கள் தொகை கணக்கெடுப்பின் படி, இம்மாவட்டத்தின் மொத்த மக்கள் தொகை 8,91,405 ஆகும். இம்மாவட்டத்தில் தெலுங்கு மற்றும் உருது மொழிகள் பெருமளவில் பேசப்படுகிறது. இம்மாவட்டம் நான்கு தெலுங்கானா சட்டமன்றத் தொகுதிகளைக் கொண்டுள்ளது. இம்மாவட்ட வாகனத் தகடு எண் TS–34 ஆகும். 

விகராபாத் மாவட்டம் தண்டூர் மற்றும் விகாராபாத் என இரண்டு வருவாய் கோட்டங்களையும் 18 மண்டல்களையும் கொண்டுள்ளது. 
புதிதாக நிறுவப்பட்ட இம்மாவட்டத்தின் முதல மாவட்ட ஆட்சித்தலைவர் டி. திவ்யா ஆவார்.

விகாராபாத் மாவட்டத்தின் இரண்டு வருவாய் கோட்டங்களில் உள்ள 18 மண்டல்கள்: 




</doc>
<doc id="329310" url="https://ta.wikipedia.org/wiki?curid=329310" title="தங்கராசு நடராசன்">
தங்கராசு நடராசன்

த. நடராஜன் (முழுப்பெயர் தங்கராசு நடராஜன்) என்பவர் ஒரு தமிழக துடுப்பாட்ட வீரராவார். மற்றும் தமிழக அணியின் இடது கை வேகப்பந்து வீச்சாளர்.

நடராஜன் தமிழ்நாட்டின் சேலம் மாவட்டம், தாரமங்கலத்தைச் சேர்ந்த சாதாரணக் குடும்பத்தைச் சேர்ந்தவர். இவரது தந்தை தங்கராஜ் ஒரு நெசவுத் தொழிலாளி, தாய் சாந்தா சாலையோரக் கோழிக் கடை நடத்துபவர். நடராஜனுன் 12 ஆம் வகுப்புவரை சேலம் மாவட்டம், தாரமங்கலம் அருகே உள்ள சின்னப்பம்பட்டி அரசு மேல்நிலைப் பள்ளியில் படித்தார். பின்னர் விளையாட்டு ஒதுக்கீட்டில் சேலம், ஏ.வி.எஸ். கலை, அறிவியல் கல்லூரியில் பி.பி.ஏ. படித்து முடித்து, அதே கல்லூரியில் தற்போது எம்.பி.ஏ. பட்ட மேற்படிப்பு படித்துக்கொண்டிருக்கிறார்.

மாவட்ட அளவிலான துடுப்பாட்டப் போட்டியில் விளையாட ஆரம்பித்த பிறகு நடராஜன், 2015-16 இல் பெங்கால் அணிக்கு எதிராக தமிழ்நாடு அணிக்கு முதல்முறையாக அறிமுகமானார். ஆனால் இவரது பந்துவீச்சு த்ரோ என்பதாக சந்தேகம் எழ இவர் பந்து வீச்சு பாணியை மாற்றி மீண்டும் முதல்தர துடுப்பாட்டத்துக்குள் நுழைந்தார். டி.என்.பி.எல். தொடரிலும், ரஞ்சி கோப்பையிலும் சாதனை புரிந்தது, அதனால் ஐபிஎல் மூலம் ரூ.3 கோடிக்கு ஏலம் எடுக்கப்பட்டார். இவர் தமிழ்நாடு ரஞ்சி கோப்பை போட்டியில் 2016\17 விளையாடி உள்ளார். வங்காள அணிக்கு எதிராக 2015ஆம் ஆண்டு ஈடன் கார்டனில் முதன்முறையாக முதல் தர போட்டிகளில் ஆடினார்.


</doc>
<doc id="329313" url="https://ta.wikipedia.org/wiki?curid=329313" title="வனபர்த்தி மாவட்டம்">
வனபர்த்தி மாவட்டம்

வனபர்த்தி மாவட்டம் (Wanaparthy district), இந்தியாவின் தெலுங்கானா மாநிலத்தின் 31 மாவட்டங்களில் ஒன்றாகும்.
மகபூப்நகர் மாவட்டத்தின் சில பகுதிகளைக் கொண்டு, அக்டோபர், 2016-இல் வனபர்த்தி மாவட்டம நிறுவப்பட்டது. இம்மாவட்டத்தின் நிர்வாகத் தலைமையிடம் வனபர்த்தி நகரம் ஆகும். 

4,816.40 சதுர கிலோ மீட்டர் பரப்பளவு கொண்ட வனபர்த்தி மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி, மக்கள் தொகை 12,38,660 ஆகும். இம்மாவட்டத்தின் வாகனத் தகடு எண் TS–32 ஆகும். 

வனபர்த்தி மாவட்டம் வனபர்த்தி எனும் ஒரு வருவாய் கோட்டத்தையும், 14 மண்டல்களையும் கொண்டுள்ளது. 
புதிதாக நிறுவப்பட்ட வனபர்த்தி மாவட்டத்தின் முதல் மாவட்ட ஆட்சியர் சுவேதா மெகந்தி ஆவார்.

வனபர்த்தி மாவட்டத்தின் 14 மண்டல்கள் விவரம்:




</doc>
<doc id="329330" url="https://ta.wikipedia.org/wiki?curid=329330" title="தெலுங்கானா மாவட்டங்கள்">
தெலுங்கானா மாவட்டங்கள்

தெலுங்கானா மாவட்டங்கள், இந்தியாவின் 29வது மாநிலமான தெலங்கானா, 4 சூன் 2014-இல் புதிதாக நிறுவப்படும் போது ஆதிலாபாத், ஐதராபாத், கரீம் நகர், கம்மம், மகபூப்நகர்
மேடக், நல்கொண்டா, நிசாமாபாத், ரங்காரெட்டி, வாரங்கல் என பத்து மாவட்டங்களை மட்டும் கொண்டிருந்தது. 

மக்களின் சமூக, கல்வி, பொருளாதார வளர்ச்சியை மேம்படுத்தும் நோக்கில் பழைய பத்து மாவட்டங்களின் பகுதிகளை பிரித்து 21 புதிய மாவட்டங்களை உருவாக்க வேண்டியிருந்தது. எனவே 11 அக்டோபர் 2016 அன்று, ஏற்கனவே உள்ள பத்து மாவட்டங்களின் பகுதிகளைக் கொண்டு 21 புதிய மாவட்டங்கள் நிறுவப்பட்டது. 

வாரங்கல் மாவட்டமானது, வாரங்கல் நகர்புற மாவட்டம் மற்றும் வாரங்கல் கிராமபுற மாவட்டம் என இரண்டாகப் பிரிக்கப்பட்டதால், இனி தனியாக வாரங்கல் மாவட்டம் இன்றி தெலங்கானா மாநிலத்தில் முப்பத்தி ஒன்று மாவட்டங்கள் உள்ளது.



</doc>
<doc id="329368" url="https://ta.wikipedia.org/wiki?curid=329368" title="வீ. அரசு">
வீ. அரசு

வீ. அரசு தமிழ்நாட்டின் தஞ்சாவூர் மாவட்டத்தைச் சேர்ந்த அறிஞர் ஆவார். 

தமிழ்நாட்டில் உள்ள தஞ்சாவூர் மாவட்டத்தில் வடக்கூர் என்னும் ஊரில் 15 பிப்ரவரி 1954இல் பிறந்தவர். இவரது பெற்றோர் மா.வீராசாமி, சிவபாக்கியம் ஆவர். அவர்கள் இவருக்கு இட்ட பெயர் ராஜூ என்பதாகும். கல்விப்பின்புலம், ஆராய்ச்சி நெறிமுறைகள், ஆசிரியப் பணியில் 30 ஆண்டு அனுபவம், நவீனப்புனைவுகள், தனித்த ஆளுமைகள், அயலகத் தமிழ் இலக்கியங்கள், ஊடகங்கள் உள்ளிட்ட துறைகள், குறிப்பிடத்தக்க தனித்த ஆளுமைகளின் ஆக்கங்களை ஒட்டுமொத்தமாக கவனப்படுத்துதல் என்ற நிலைகளில் இவரது பங்களிப்பு அமைகிறது. 

பூண்டி கல்லூரியில் முதுகலையும், சென்னை பச்சையப்பன் கல்லூரியில் எம்ஃபில் 
பட்டமும் முடித்துள்ளார். 1984இல் முனைவர் பட்ட ஆய்வை நிறைவு செய்துள்ளார். 

சென்னைப் பல்கலைக்கழகத்தின் தமிழ் இலக்கியத் துறையின் தலைவராகப் பணியாற்றி ஓய்வு பெற்றவர். க. கைலாசபதி, சிவத்தம்பி, தொ.மு.சி. ரகுநாதன், நா. வானமாமலை உள்ளிட்ட பல முன்னோடி ஆய்வாளர்களின் மரபில் தமிழாய்வில் பண்பாட்டு ஆய்வுகளுக்கு ஊக்கமளித்து வருபவர். 

கீழ்க்கண்டவை உள்ளிட்ட பல நூல்களையும், கட்டுரைகளையும் இவர் எழுதியுள்ளார். 



</doc>
<doc id="329374" url="https://ta.wikipedia.org/wiki?curid=329374" title="இதய மின்கடத்துகை ஒருங்கியம்">
இதய மின்கடத்துகை ஒருங்கியம்

இதய மின்கடத்துகை ஒருங்கியம் (Electrical conduction system of the heart) என்பது இதயத்தின் தசைப்பகுதிகளுக்கு மின்னோட்டம் மூலம் சமிக்ஞையை அனுப்பி இதயத்தசையை சுருங்கவைக்கும் திறனுடைய சிறப்பு இதயத்தசை உயிரணுக்களின் தொகுப்பைக் குறிக்கின்றது. இதயத்தின் இயக்கம் இதயத் தசைகளால் ஏற்படுகின்றது. இதயத்தின் சுருங்கலையும் விரிவடைதலையும் சீரான நிலையில் பேணுவதற்கென சிரைப்பைச்சோணைக் கணு (Sinoatrial node), மேற்கீழறைக் கணு, கிசுவின் கட்டு மற்றும் அதனது கிளைகள், பேர்கிஞ்சி இழைகள் ஆகிய சிறப்பு இதயத்தசை உயிரணுத் தொகுதிகள் காணப்படுகின்றன.

ஆரோக்கியமான இதயம் நிமிடமொன்றிற்கு 70 - 90 தடவைகள் துடிக்கின்றது. சீரான இதயத்துடிப்பைப் பேணும் மின்கடத்துகை ஒருங்கியத்தில் முதன்மையானது சிரைப்பைச்சோணைக் கணு ஆகும். இது வலது இதய மேலறையில் மேற்பெரு நாளம் திறக்கும் இடத்தின் அருகாமையில் அமைந்துள்ள, முளையவியல் மீதி அமைப்பான சிரையப்பைப் (sinus venarum) பகுதியில் அமைந்துள்ளது (அதனால் சிரைப்பைச்சோணைக் கணு எனப் பெயரீடு பெற்றது ). சிரைப்பைச்சோணைக் கணுவில் தொடங்கும் மின்சமிக்ஞைக் கணத்தாக்கவிசை இதயத்தின் பல்வேறு பகுதிகளுக்கு சீரான ஓட்டத்தில் பரவுகின்றது. இதன் காரணமாக முதலில் வலது, இடது இதய மேலறைகளும் அதன் பின்னர் கீழறைகளும் சுருங்குகின்றன. மேல் மற்றும் கீழ் இதயவறைகளுக்கு இடையேயான சுருங்கலில் உள்ள கால இடைவெளியானது இதய மேலறைகளில் இருந்து கீழறைகளுக்கு குருதி செலுத்தப்படுவதற்கு இன்றியமையாதது.


</doc>
<doc id="329412" url="https://ta.wikipedia.org/wiki?curid=329412" title="எரிக்சன்">
எரிக்சன்

எரிக்சன் என்னும் பன்னாட்டு நிறுவனம், தொலைத் தொடர்பு சாதனங்களை தயாரித்து, அவற்றிற்காக சேவை வழங்குகிறது. இதன் தலைமையகம் சுவீடனில் உள்ள கிஸ்டாவில் அமைந்துள்ளது. 2012ஆம் ஆண்டில் 2ஜி/3ஜி/4ஜி தொலைத் தொடர்புத் துறையில் எரிக்சனுக்கு 35% சந்தை இருந்தது. .mobi என்ற தளவகையை அறிமுகப்படுத்தியதில் எரிக்சன் நிறுவனத்துக்கு முக்கியப் பங்குள்ளது.

இந்த நிறுவனத்தை 1876ஆம் ஆண்டில் லார்ஸ் மேக்னஸ் எரிக்சன் என்பவர் தொடங்கினார். இந்த நிறுவனத்தில் ஒரு லட்சத்துக்கும் அதிகமானோர் பணியாற்றுகின்றனர். இந்த நிறுவனம் 180 நாடுகளில் கிளைகளைக் கொண்டுள்ளது. இந்த நிறுவனம் ஏறத்தாழ 39,000 காப்புரிமைகளைப் பெற்றுள்ளது.




</doc>
<doc id="329436" url="https://ta.wikipedia.org/wiki?curid=329436" title="நாதியா முராது">
நாதியா முராது

நாதியா முராது ("Nadia Murad") வடக்கு ஈராக்கில் 1993 ஆம் ஆண்டு பிறந்தார். இசுலாமிய அரசால் யசீதி இன மக்கள் படும் கொடுமைகள் குறித்து வெளியுலகிற்கு தெளிவுபடுத்தி அம்மக்களுக்கான மனித உரிமை ஆர்வலராகத் திகழ்கிறார். மேலும் இவர் ஐக்கிய நாடுகள் அவையால் பாலியல் அடிமைகளுக்கான நல்லெண்ணத் தூதராக நியமிக்கப்பட்டதுடன், அமைதிக்கான நோபல் பரிசுக்காக 2016 ஆண்டுக்கான முக்கிய நபராகப் பரிந்துரைக்கப்பட்டார். 2018 இல் இவருக்கும் டெனிசு முக்வேகிக்கும் "பாலியல் வன்முறைகளை போர் மற்றும் ஆயுத மோதலின் ஆயுதமாகப் பயன்படுத்துவதற்கு எதிரான அவர்களின் முயற்சிகளுக்காக" அமைதிக்கான நோபல் பரிசு வழங்கப்பட்டது.

2014 ஆம் ஆண்டு ஆகத்து மாதம் ஈராக்கின் வடக்குப் பகுதியில் உள்ள கோச்சோ கிராமத்தில் புகுந்த இசுலாமிய அரசு தீவிரவாதிகள் இவரின் இனத்தவர்கள் 600 பேரைக் கொன்றுவிட்டு இவரோடு பல இளம் பெண்களைப் பாலியல் அடிமைகளாகப் பிடித்துச் சென்றனர்.
அங்கு இவரோடு சேர்த்து 6,700 யாசிதி இன பெண்கள் சிறையில் கொடுமைப்படுத்தப்பட்டனர். இவர்களிடமிருந்து 2014 ஆம் ஆண்டு தப்பித்து மோசுல் நகருக்கு வந்து சேர்ந்தார். அங்கிருந்து கத்தாரின் தலைநகர் தோகா வழியாக ஜெர்மனி நாட்டின் இசுடுட்கார்ட் என்ற நகருக்கு சென்று தஞ்சம் அடைந்தார்.

அமெரிக்க ஐக்கிய நாடுகளில் ஒரு மாநிலமான டெக்சஸ்சில் அமைந்துள்ள யாதிகளுக்கான உலகளவிலான அமைப்பு அனைத்து உதவிகளையும் செய்கிறது.



</doc>
<doc id="329439" url="https://ta.wikipedia.org/wiki?curid=329439" title="கறுவாக் காடை">
கறுவாக் காடை

கறுவாக் காடை ("Cinnamon roller") இப்பறவை காடை இனத்தைச் சார்ந்த வெப்பமண்டல மழைக்காடுகளில் வாழும் பறவையாகும். இவை ஆப்பிரிக்கா மற்றும் மடகாசுகர் போன்ற நாடுகளில் அமைந்துள்ள வெப்ப மண்டல காடுகளிலும் காணப்படுகின்றன. கோடை காலங்களில் இவை வடக்கு மற்றும் தெற்குப் பகுதிகளுக்கு இடப்பெயற்ச்சி செய்கிறது. இவை கீச்சான் பறவையைப்போல் பெரிய மரங்களிலும், மின்சார மேல்நிலை கம்பிகளிலும் அமைர்ந்திருப்பதைக் காணலாம். இப்பறவை இந்தியாவவில் தமிழ் நாட்டுப்பகுதியான மேற்குத் தொடர்ச்சி மலைத்தொடரில் அமைந்துள்ள ஆனை மலைக் காடுகளுலும் காணப்படுகின்றன. சில நேரங்களில் 100க்கும் மேற்ப்பட்ட இப்பறவைக்கள் ஒரே குழுவாகப் பறந்து செல்லும். இவை தண்ணீர் குடிக்கச் செல்லும்போது நீர் நிலைகளையே விழுங்கிவிடுவதுபோல் தோன்றும். மரத்தின் பொந்துகளில் கூடுகட்டி 2 அல்லது 3 முட்டைகளை இடுகிறது.



</doc>
<doc id="329442" url="https://ta.wikipedia.org/wiki?curid=329442" title="கருப்புத்தலை மீன்கொத்தி">
கருப்புத்தலை மீன்கொத்தி

கருப்புத்தலை மீன்கொத்தி ("black-capped kingfisher") இவை வெப்ப மண்டல ஆசியாவின் பலபகுதிகளிலும், சீனா, கொரியா, தென்கிழக்கு ஆசியாவின் பல நாடுகளிலும் காணப்படுகின்றன. இப்பறவை மரங்களில் வாழும் மீன்கொத்தி இனத்தைச் சார்ந்தது ஆகும். இவை வடக்கிலிருந்து இடம்பெயர்ந்து இலங்கை, ஜாவா, தாய்லாந்து, மற்றும் புருனே போன்ற தீவு நாடுகளுக்குச் செல்லுகிறது. தமிழ்நாட்டில் மேற்குத் தொடர்ச்சி மலைத்தொடரில் அமைந்துள்ள ஆனை மலைக் காடுகள் போன்ற இடங்களில் காணப்படுகின்றன. இவை காணப்படும் இடங்கள் நீர் நிலைகளுக்கு அருகில் என்றாலும் சில நேரங்களில் சதுப்பு நிலக்காடுகளிலும் காணலாம். 

இவை பொதுவாக கோடை காலங்களில் இனப்பெருக்கம் செய்கிறது. இதன் கூடுகளைப் பூமியில் பள்ளம் தோண்டி அமைத்துக்கொள்ளுகின்றன. ஒரு தடவைக்கு 4 முதல் 5 முட்டைகள் இட்டு அடைகாத்து வருகிறன. மற்ற மீன்கொத்திகளைப்போலவே இவற்றையும் இதன் நீல நிற இறகிற்காவே வேட்டையாடப்படுகின்றனர். சீனா நாட்டில் இதன் இறகுகளைக்கொண்டு விசிறி செய்யப்படுகிறது. ஆங்காங் நாட்டில் இதன் இறகுகள் கொண்டு பெண்கள் பயன்படுத்தும் ஆபரணங்கள் செய்யப்படுகின்றது. 



</doc>
<doc id="329458" url="https://ta.wikipedia.org/wiki?curid=329458" title="எம வாகனம்">
எம வாகனம்

எம வாகனம் என்பது என்பது திருவிழாக்களின் பொழுது உற்சவ சிவபெருமான் எழுந்தருளும் வாகனங்களில் ஒன்றாகும். எமன் மரணத்தின் அதிபதியாக உள்ளார். அதனால் திருவாஞ்சியம் வாஞ்சிநாதசுவாமி கோயிலில் மரண பயம்கொண்ட பக்தர்கள் சிவபெருமானை வணங்கினால் மரணபயம் நீங்கும் என்பது ஐதீகமாகும். இதனைக் குறிப்பதற்காக இத்தலத்தில் எம வாகனத்தில் சிவபெருமான் மாசி மாதம் பரணி நட்சத்திரத்தில் ஊர்வலம் செல்கிறார். 

இவ்வாறு எம வாகனத்தில் சிவபெருமான் ஊர்வலம் வருதலை எம வாகன சேவை என்று அழைக்கின்றனர்.

எம வாகனம் என்பது அகன்ற கண்களும், பெரிய மீசை கொண்டும், இடக்காலை மண்டியிட்டு, வலக்காலை தாங்கியபடியும் அமைக்கப்பட்டுள்ளது. கைகளில் பாசக்கயிற்றையும், சிறிய சூலத்தை ஏந்தியவாறும் உள்ளது. மரத்தால் செய்யப்பட்ட வாகனம் வெள்ளித் தகடுகளால் மூடப்பட்டுள்ளது. 



</doc>
<doc id="329471" url="https://ta.wikipedia.org/wiki?curid=329471" title="அரச வானூர்தியியல் சங்கம்">
அரச வானூர்தியியல் சங்கம்

"அரச வானூர்தியியல் சங்கம்" (Royal Aeronautical Society - RAeS) என்பது உலக அளவில் வானூர்தியியல் மற்றும் விண்ணூர்தியியல் மேம்பாட்டுக்கான பிரிட்டிசு பல்துறை அமைப்பு / நிறுவனமாகும். 1866-ஆம் ஆண்டில் நிறுவப்பட்ட இவ்வமைப்பே வானூர்தியியலுக்கான உலகின் மிகவும் பழைமையான அமைப்பாகும். இதன் தலைமையகம் ஐக்கிய இராச்சியத்தின் லண்டன் நகரில் அமைந்துள்ளது. இதன் உறுப்பினர்கள் மற்றும் இவ்வமைப்பின் மூலம் கௌரவிக்கப்பட்டவர்கள் தங்கள் பெயருக்குப் பின்னர் FRAes மற்றும் CRAeS என்பவற்றைச் சேர்த்துக் கொள்ள தகுதிபெறுகிறார்கள்.


</doc>
<doc id="329473" url="https://ta.wikipedia.org/wiki?curid=329473" title="வாழ்க்கைப் படகு">
வாழ்க்கைப் படகு

வாழ்க்கைப் படகு 1965ஆம் ஆண்டில் வெளியான ஒரு தமிழ்த் திரைப்படமாகும். எஸ். எஸ். வாசனின் ஜெமினி ஸ்டுடியோஸ் தயாரித்த இத்திரைப்படத்தை சி. சீனிவாசன் இயக்கியிருந்தார். வேப்பத்தூர் கிட்டு எழுத்தில் உருவான இப்படத்திற்கு விஸ்வநாதன்-ராமமூர்த்தி இசையமைத்திருந்தனர். ஜெமினி கணேசன், தேவிகா முக்கிய வேடங்களிலும் ஆர். முத்துராமன், எஸ். வி. ரங்காராவ், கே. பாலாஜி, ஆர். வி. மனோகர், எம். வி. ராஜம்மா இதர துணை வேடங்களிலும் நடித்திருந்தனர். இப்படமானது 1964ஆவது ஆண்டில் வெளியான"சிந்தகி" இந்தித் திரைப்படத்தின் மறுஆக்கமாகும்.


விசுவநாதன் இராமமூர்த்தி இசையமைத்த இத்திரைப்படத்தில் இடம்பெற்ற பாடல்களைக் கவிஞர் கண்ணதாசன் எழுதியிருந்தார்.


</doc>
<doc id="329502" url="https://ta.wikipedia.org/wiki?curid=329502" title="பாலைவன யானைகள்">
பாலைவன யானைகள்

பாலைவன யானைகள் (Desert elephants) ஆப்பிரிக்காவின் நமீபியா, மாலி மற்றும் சகாரா பாலைவனப் பகுதிகளை ஒட்டிய பகுதிகளில் வாழிடங்களைக் கொண்டுள்ளன. இவை சிறு மரம், செடி, கொடிகள் அடர்ந்த புதர் பகுதிகளில் வாழ்கின்றன. 

பருவ காலங்களில் உணவு மற்றும் குடிநீர் ஆதாரங்களுக்காக அலைந்து திரிந்து, தங்கள் வாழ்விடங்களை மாற்றிக் கொள்கின்றன. பாலைவன யானைகளின் வாழ்விடங்களை மனிதர்கள் ஆக்கிரமிப்பதாலும், வேட்டையாடுவதாலும் பாலைவன யானைகளின் எண்ணிக்கை தொடர்ந்து குறைந்து கொண்டே செல்கிறது. 

நமீபியாவின் வடமேற்குப் பகுதியில் குனெனே பகுதியில் குன்றுகளும், கற்களும் நிறைந்த மணற்பாங்கான, பாலைவனத்தில் 1,15,154 சதுர கிலோ மீட்டர் பரப்பளவில்பாலைவன யானைகள் வாழ்கிறன. இப்பகுதியில் இருபதாம் நூற்றாண்டில் 3,000 பாலைவன யானைகள் இருந்ததாக கணக்கிடப்பட்டது. 2013-இல் தற்போது இவ்வானைகளின் தொகை 6,00 மட்டுமே. 

நமீபியாவில் 1995-96 ஆண்டுகளில் நல்ல மழை பெய்ததால், இப்பாலைவன யானைகள் தெற்கு நோக்கிப் பயணித்து உகப் ஆறு வரை தங்களது வாழ்விடங்களை விரித்துக் கொண்டன.

நமீபியாவின் "ஹொநிப்" ஆற்றுப் பகுதியல் வாழும் ஆண் பாலைவன யானைகளுக்கு தந்தங்கள் உள்ளன. ஆனால் மூன்றில் ஒரு பங்கு பெண் யானைகளுக்கு தந்தங்கள் இல்லை.

வயதான ஆண் யானைகள் தனித்து வாழ்கிறன. பெண் யானைகள் தாங்கள் ஈன்ற குட்டிகள், சகோதரி யானைகள் மற்றும் தங்களைச் சார்ந்து வாழும் இளம் யானைகளுடன் சிறு கூட்டமாக வாழ்கின்றன. குடிநீர் மற்றும் உணவிற்காக ஆறு போன்ற நீர்நிலைகளின் அருகில் வாழும் இவ்வகை யானைகள், சில நேரங்களில் மலைப்பாங்கான இடங்களுக்குப் பயணித்து, தங்களுக்கு மிகவும் பிடித்த புதர்ச் செடிகளை உண்கின்றன.

வட ஆப்பிரிக்கா கண்டத்தின் சகாரா பாலைவனத்தில் பரவலாக காணப்பட்ட பாலைவன யானைகள், தற்போது மாலி நாட்டின் தெற்குப் பகுதியில் உள்ள நைஜர் ஆறு பாயும் திம்புகுட்டுப் பகுதியில் உள்ள சகாரா பாலைவனத்தில் மட்டும் சுமார் 400 அளவில் காணப்படுகின்றன. இவ்வகை யானைகள் மனிதர்களால் வேட்டையாடப்படுவதால் இவற்றின் எண்ணிக்கை வெகுவாக குறுகிவிட்டது. 

இப்பாலைவன யானைகள் ஆண்டுதோறும், நீர் ஆதாரங்கள் மற்றும் உணவிற்காக மாலி மற்றும் புர்க்கினா பாசோ நாடுகளில், நாள் ஒன்றுக்கு 35 கிலோ மீட்டர் வரை நடக்கின்றன. இவை ஆண்டிற்கு 300 கிலோ மீட்டர் தொலைவிற்கு பாலைவனப் பகுதிகளில் பயணிக்கிறன. 

1983-ஆம் ஆண்டின் வறட்சியின் போது மாலி நாட்டு அரசு இப்பாலைவன யாணைகளின் நீர் ஆதாரங்களை மேம்படுத்துவதற்காக குளம், குட்டைகளை தூர் வாரியது. 2008-ஆம் ஆண்டின் கடும் வறட்சியின் போது, நீர் நிலைகளை தேடி அலையும் போது குட்டியானைகள் பாலைவனத்தில் பயணிக்க திறனின்றி இறந்தன. 

இவ்வானைகள் பாலைவனத்தில் வாழ்வதற்கு ஏற்ற உடல் தகவமைப்பைக் கொண்டுள்ளன. இவ்வானைகள் அகலமான, நீண்ட கால்களும், பிற ஆப்பிரிக்கப் புதர் யாணைகளை விட சிறிய உடலையும் கொண்டுள்ளன. 

இவை பாலைவனத்தில் கிடைக்கும் சிறு செடி கொடிகள், மற்றும் புற்களை மட்டும் உண்கிறன. நன்கு வளர்ந்த பாலைவன யானை நாள் ஒன்றிற்கு 250 கிலோ உணவும், 160 லிட்டர் நீரையும் உட்கொள்கிறது. மேலும் இவ்வானைகள் தொடர்ந்து மூன்று நாட்கள் நீர் மற்றும் உணவின்றி பட்டினியாக வாழும் ஆற்றல் உடையன. பாலைவன யானைகள் சேற்றில் புரண்டு, உருள்வதுடன், தனது தோல் முழுவதும் சேற்றைப் பூசிக்கொள்வதால் பாலைவன வெயிலிருந்து உடலை பாதுகாத்துக் கொள்கிறன.




</doc>
<doc id="329504" url="https://ta.wikipedia.org/wiki?curid=329504" title="சஞ்சய் யாதவ்">
சஞ்சய் யாதவ்

ராம்சிங் சஞ்சய் யாதவ் ("Ramsingh Sanjay Yadav", பிறப்பு: மே 10, 1995) என்பவர் தமிழ்நாட்டின், கிருட்டிணகிரி மாவட்டத்தைச், ஒசூரைச் சேர்ந்த ஒரு துடுப்பாட்ட வீரராவார். இவர் ஐபிஎல் போட்டிக்காக கொல்கத்தா நைட் ரைடர்ஸ் அணிக்காக ரூ 10 இலட்சத்துக்கு ஏலம் எடுக்கப்பட்டுள்ளார்.

சஞ்சய் யாதவின் தந்தை ராம்சிங் யாதவ், தாயார் மாயாதேவி ஆகியோர் உத்தரபிரதேசத்தின் கோரக்பூரில் இருந்து 2000 ஆண்டுகளின் துவக்கத்தில் பிழைப்பு தேடி ஓசூர் பகுதிக்கு வந்தவர்களாவர். ராம்சிங் யாதவ் ஓசூரில் வண்ணம் பூசுபவராகப் பணியாற்றி வருகிறார். இவர்கள் ஓசூர் காமராஜ் குடியிருப்பில் உள்ள வாடகை வீட்டில் வசித்து வருகின்றனர். சஞ்சய் யாதவ் சிறுவயதிலிருந்தே துடுப்பாட்டத்தில் ஆர்வம் உடையவர். சஞ்சய் யாதவ் சென்னை லயோலா கல்லூரியில் புள்ளியியல் இளம் அறிவியல் பாடத்தில் இரண்டாம் ஆண்டு படித்து வருகிறார். 

சஞ்சய் யாதவ் இடது கை துடுப்பாட்ட வீரராகவும், இடது கை சுழற்பந்து வீச்சாளராகவும் உள்ளார். 2017 ஆண்டு நடந்த தமிழ்நாடு பிரிமியர் லீக் தொடரில் திருவள்ளூர் வீரன்ஸ் அணிக்காக பங்கேற்றார். இதில், திருவள்ளூர் வீரன்ஸ் அணியில் இடம் பெற்று திண்டுக்கல் அணிக்கு எதிராக சிறப்பான ஆடினார். 2017 ஆண்டு துவக்கத்தில் தமிழ்நாடு 20-20 அணிக்காக விளையாடிய போது கேரள அணிக்கு எதிராக, முக்கியமான கட்டத்தில் சிறப்பாக ஆடி தனது அணியை வெற்றி பெறச் செய்தார். இதன் மூலம் சஞ்சய் யாதவுக்கு ஐ.பி.எல். வாய்ப்பு கிடைத்துள்ளது. 2017 ஆண்டு பெங்களூருவில் நடந்த ஐபிஎல் ஏலத்தில் இறுதி கட்டமாக 351 வீரர்கள் பங்கேற்றனர். இதில் கொல்கத்தா நைட் ரைடர்ஸ் அணிக்கு 10 லட்சம் ரூபாய்க்கு சஞ்சய் யாதவ் ஏலம் எடுக்கப்பட்டுள்ளார். 


</doc>
<doc id="329506" url="https://ta.wikipedia.org/wiki?curid=329506" title="சுயம்புலிங்கம்">
சுயம்புலிங்கம்

சுயம்புலிங்கம் என்பது மனிதர்களால் செய்யப்படாமல் இயற்கையாகத் தானே தோன்றிய இலிங்கம் என வகைப் படுத்துகின்றனர். உலகத்திலேயே அதிகமான சுயம்புலிங்கங்கள் இந்தியாவில் உள்ளன. அவற்றில் தமிழ்நாட்டில் மட்டும் 44,000 சுயம்புலிங்கங்கள் உள்ளதாக அறியப்படுகிறது.

பண்டைக்காலத்தில் மரமாக இருந்து பிரளயகாலத்தில் மண்ணுக்குள் புதைந்து படிமம் ஆகி, மரமானது கல்மரம் ஆகிவிடுகிறது. இவ்வாறான கல்மரங்கள் லிங்கவடிவில் இருப்பதைச் சுயம்புலிங்கம் என்கின்றனர். மதுரையில் உள்ள கடம்பமரத்தின் படிமம் ஆகும். மதுரைக்கு அருகே உள்ள திருப்பூவணத்தில் பாரிசாதமரத்தின் பூவினுடைய காம்புப் பகுதி படிமம் ஆகிச் சிவலிங்கமாக உள்ளது என்கிறது திருப்பூவணம் புராணம்.

விண்ணிலிருந்து இறங்கிய கல் ஒன்று படிமம் ஆகிக் காசியில் சுயம்பு லிங்கமாக உள்ளது. கும்பகோணத்தில் அமிர்தக்குடம் இலிங்கமாக உள்ளதாகப் புராணம் குறிப்பிடுகிறது.


</doc>
<doc id="329511" url="https://ta.wikipedia.org/wiki?curid=329511" title="கருப்பு மரங்கொத்தி">
கருப்பு மரங்கொத்தி

கருப்பு மரங்கொத்தி ("The black woodpecker") மரங்கொத்திப் பறவை இனத்தைச் சார்ந்த இப்பறவை வடக்கு நாடுகளில் அடர்ந்த இயற்கைச் சூழல் நிறைந்த பகுதிகளில் வாழுகிறது. வடக்குப் பிராந்தியமான இந்தியாவின் இமயமலை, வடக்கு ஆப்பிரிக்கா, அராபியத் தீபகற்பம் போன்ற பகுதிகளில் காணப்படும் பேரினத்தின் ஒரே பிரதிநிதியாக அடையாளம் காட்டப்படுகிறது. இப்பறவையின் பரவல் ஐரோவாசியாப் பகுதிவரை நீண்டுள்ளது. ஆனால் இதன் பரவல் புலம் பெயருவதைக் குறிப்பதல்ல. அது குடியேறுவதற்கான இல்லை. இவை சூழலியல்படி அமெரிக்கப் பகுதிகளில் காணப்படும் மரங்கத்திகளுடன் தொடர்புடையதாகவே உள்ளது. 

உலகில் கிழக்கு ஸ்பெயின், ஐரோப்பா முலுவதிலும், மேலும் ஐக்கிய இராச்சியம் மற்றும் ஸ்காண்டினேவியா போன்ற நாடுகளில் காணப்படுகிறன. இப்பறவையின் பூர்வீகம் ஆசியாப் பகுதிகளில் அமைந்துள்ள கொரியா, ஜப்பான், சீனா, மத்திய கிழக்கு நாடுகள், மற்றும் கசக்கஸ்தான் போன்ற நாடுகள் ஆகும். இந்தியாவில் தமிழ் நாடு மாநிலத்தில் அமைந்துள்ள மேற்குத் தொடர்ச்சி மலைத்தொடரின் ஆனை மலைக் காடுகளிலும் இவை காணப்படுகின்றன. உலகின் தெற்குப் பகுதியாக போர்சுகல், ஸ்பெயின், மற்றும் இத்தாலி போன்ற நாடுகளிலும் காணப்பட்டுள்ளதாகப் பதிவு செய்யப்பட்டுள்ளது. படுகின்றன. 

இப்பறவையின் நீளம் 45 முதல் 55 செமீற்றர்கள் சாதரண நிலையிலும் சிறகு விரிந்த நிலையில் 64 முதல் 84 செ. மீற்ரர்கள் கொண்டதாகவும் உள்ளது. இப்பறவையின் குஞ்சுகளில் உடல் எடை சாதரணமாக 250 கிராம் முதல் 400 கிராம் வரை உள்ளது. இவை தென் அமெரிக்கவில் காணப்படும் மேகலினிக் மரங்கொத்தியைப் (Magellanic woodpecker) போன்ற தோற்றத்தில் ஒத்து காணப்படுகிறது. மேலும் பிலிடெட் மரங்கொத்திக்கும் (Pileated woodpecker) வெள்ளை வயிற்று மரங்கொத்தி (White-bellied woodpecker) தொடர்புடையதாக உள்ளது. இதன் தோகை கரியன் காகம் போன்று உடல் முழுவதிலும் கருப்பு நிறத்துடன் மூடிக்கொண்டுள்ளது.

கருப்பு மரங்கொத்தி வகைகள் அடிகமாக முதிர்ந்த வனப்பகுதி, ஊசியிலை வெப்பமண்டலக் காடுகள், துணை வெப்பமண்டலக் காடுகள், மற்றும் தைகா காடுகளையே தேர்வு செய்கின்றன. மேலும் இவை மலைப்பாங்கான மற்றும் தாழ்நில காடுகள் போன்ற பகுதிகளிலும் கானப்படுகின்றன. மனிதர்கள் வசிப்பிடங்களிலும் வாழ்ந்தாலும் இவை 100 மீ முதல் 2400 மீற்றர்கள் உயரம் கொண்ட பகுதியில் வாழுகின்றன. 

இதன் முக்கிய உணவாக காய்ந்த மரப்பட்டைகளின் ஊடால் வசிக்கும் கார்பெண்டர் எறும்புகள் (Carpenter ant) மற்றும் மரப் பூச்சிகளைப் பிடித்து உட்கொள்கின்றன. 



</doc>
<doc id="329522" url="https://ta.wikipedia.org/wiki?curid=329522" title="ஆப்பிரிக்கப் புதர் யானைகள்">
ஆப்பிரிக்கப் புதர் யானைகள்

ஆப்பிரிக்கப் புதர் யானை (African bush elephant) ("Loxodonta africana")இரண்டு ஆப்பிரிக்க யானை இனங்களில் இவை மிகவும் பெரியதாகும்.

முன்னர் இவ்வின யானையும், ஆப்பிரிக்கக் காட்டு யானையும் ஒரே இனமாக ஆப்பிரிக்க யானைகள் எனும் பெயரில் ஒரே இனமாக அடையாளம் காட்டப்பட்டது. தற்போதைய ஆய்வுகளில் இரண்டும் தனித்தனி இனமாகப் பகுக்கப்பட்டுள்ளது.

நிலத்தில் வாழும் பாலூட்டிகளில் பெரியதும், பரந்த தோள் கொண்டதும், வளுவானதும், 10.4 டன் எடையும், 3.96 மீட்டர் வரை உயரம் வளர்ந்த ஆப்பிரிக்கப் புதர் யானை ஒன்று அங்கோலாவில் சுட்டுக் கொல்லப்பட்டது. 
சராசரியாக ஆண் ஆப்பிரிக்கப் புதர் யானைகள் 3.2 மீட்டர் உயரமும், ஆறு டன் எடையும்; பெண் யானைகள் 2.6 மீட்டர் உயரமும், 3 டன் எடையும் கொண்டுள்ளது. ஆப்பிரிக்க புதர் யானைகளின் மிகப்பெரிய காதுகள், அதிகப்படியான உடல் வெப்பத்தை குறைக்கும் விதமாக செயல்படுகிறது. மேலும் இதன் பெரிய, நீண்ட மூக்கின் வளர்ச்சி அடைந்த நீண்ட தும்பிக்கைகள், (மனிதனின்) இரண்டு விரல் போன்றும் செயல்படுகிறது.
ஆண் மற்றும் பெண் ஆப்பிரிக்கப் புதர் யானைகளின் நீண்ட, வளைந்த தந்தங்கள், இறக்கும் வரை வளர்ந்து கொண்டே இருக்கும். இத்தந்தங்கள் உணவு உட்கொள்ளவும், சண்டையிடவும், பொருட்களை தூக்கவும், தகவல் தொடர்பிற்கும், நிலத்தை குத்தவும் பயன்படுகிறது.

ஆப்பிரிக்க புதர் யானைகளின் வாழ்விடங்களைப் பொறுத்து இதன் உணவு முறை வேறுபடுகிறது. காடுகள், பாலைவனப் பகுதிகள், புல்வெளி பகுதிகளில் வாழும் ஆப்பிரிக்க புதர் யானைகள் புதர்ச் செடிகளையும், இலைகளையும், புல், பூண்டுகளையும் உண்டு வாழ்கிறது. ஆப்பிரிக்காவின் கரிபா ஏரியில் வளரும் செடிகளையும் உண்டு வாழ்கிறது. ஆப்பிரிக்க புதர் யானைகள் மரங்களை ஒடிக்க, தனது 30 செண்டி மீட்டர் நீளமும்; 10 செண்டி மீட்டர் அகலமுள்ள நான்கு கடைவாய்ப்பற்களை பயன்படுத்துகிறது.

வயதிற்கு வந்த ஆண் புதர் யானைகள், தனது யானைக் கூட்டத்தை விட்டு வெளியேறி தனியாக வாழ்கிறது. ஒரு யானைக்கூட்டத்தில் உள்ள பெண் யானைகள் மற்றும் வயதிற்கு வராத ஆண் குட்டி யானைகளை, வயதில் மூத்த பெண் யானை வழிநடத்தும்.
கூட்டத்தை விட்டு வெளியேறிய ஆண் யானை, கலவியின் போது மட்டும், யானைக் கூட்டத்தில் உள்ள, தன் வயதிற்கு ஏற்ற பெண் யானையை அனுகும். 
பெண் யானை குட்டி ஈனும் போது, யானைக்கூட்டத்தில் மற்ற பெண் யானைகள் உடனிருந்து காக்கும். மேலும் பிறந்த யானைக் குட்டியை தங்களது தும்பிக்கையால் தொட்டு தங்களது அன்பை வெளிப்படுத்தும். 

வயதிற்கு வந்த பெண் யானைகள், கலவியின் பொருட்டு ஆண் இளம் யானைகளை அழைக்க ஒரு விதமான ஒலியை எழுப்புகிறது. ஒரு கிலோ மீட்டர் தொலைவிற்கு பரவும். இவ்வொலியைக் கேட்டு, இளம் பெண் யானையுடன் கலவிக்கு வரும் ஆண் இளம் யானைகள் ஒன்றுடன் ஒன்று சண்டையிட்டு, முடிவில் சண்டையில் வென்ற ஆண் யானை, பெண் யானையுடன் கலவியில் ஈடுபகிறது. 
பெண் யானையின் கர்ப்ப காலம் 22 மாதங்கள் ஆகும். மகப்பேற்றின் போது, 90 செண்டி மீட்டர் உயரமும், 100 கிலோ எடை கொண்ட ஒரு குட்டியை மட்டும் ஈனுகிறது. ஐந்தாண்டு வரை குட்டி யானை தாய்ப்பால் குடிப்பதுடன், ஆறு மாதங்களுக்குப் பிறகு திடமான உணவையும் உட்கொள்கிறது. 
மற்ற யானை இனங்களைப் போன்று, வயதிற்கு வந்த ஆண் யானைகளின் ஆண்மையியக்குநீர் அதிகமாக சுரக்கும் போது நெற்றியின் பக்கவாட்டில் மதநீர் பெருகி வழிந்து, வெறி பிடித்து மற்ற யானைகளையும், விலங்குகளையும், மனிதர்களையும் தாக்குகிறது. ஒரு நிகழ்வில் மதம் பிடித்த நிலையில் இருந்த புதர் யானை, காண்டாமிருகத்தைக் கொன்றது. 

ஆப்பிரிக்கப் புதர் யானைகள் உருவத்தில் பெரிதாக இருப்பதால் இயற்கையில் தனக்கு நிகரான எதிரிகள் இல்லை எனினும் சிங்கம், முதலை, சிறுத்தை, கழுதைப்புலி போன்ற விலங்குகளால் குட்டி யானைகள் வேட்டையாடப்பட்டு கொல்லப்படுகிறது.

மற்றொரு உயிரை உணவாகக் கொள்ளும் வேட்டை விலங்குகளாலும், மற்றும் இதன் நீண்ட தந்தம், எலும்புகள் மற்றும் தோலுக்காகவும் 19 மற்றும் 20-ஆம் நூற்றாண்டுகளில் மனிதர்களால் ஆப்பிரிக்க புதர் யானைகள் வேட்டையாடி கொல்லப்படுகிறது. 
1 சூலை 1975 அன்று வாசிங்டன் மாநாட்டின் ஒப்பந்தப்படி, (CITES) ஆப்பிரிக்க புதர் யானைகள் போன்ற அழிவின் விளிம்பு நிலையில் உள்ள காட்டுயிர்களின் பன்னாட்டு வர்த்தகத்தை தடுத்து நிறுத்த அனைத்து நாடுகளும் நடவடிக்கை எடுத்து வருகிறது. 

மேலும் தங்கள் பண்ணை நிலங்களை புதர் யானைகளிடமிருந்து காக்க நச்சுத் தன்மைக் கொண்ட பூச்சிக் கொல்லி மருந்துகளை பயன்படுத்துவதால், யானைகள் இறக்க காரணமாகவுள்ளது.

2010-ஆம் ஆண்டின் ஆய்வின் படி, ஆப்பிரிக்க காட்டு யானைகளும், ஆப்பிரிக்கப் புதர் யானைகளும் தனித்தனி இனங்கள் என அறியப்பட்டுள்ளது. 

ஆப்பிரிக்கப் புதர் யானைகளில் 4 துணைப் பிரிவுகள் உள்ளது. அவைகள்:


அழிவாய்ப்பு இனமாக அறிவிக்கப்பட்ட ஆப்பிரிக்க புதர் யானைகளை காக்கும் பொருட்டு கிழக்கு ஆப்பிரிக்காவிலும், தெற்கு ஆப்பிரிக்காவிலும் காப்பு நடவடிக்கைகள் மேற்கொள்ளப்பட்டு வருவதால், இவ்வின யாணைகளின் எண்ணிக்கை 4% உயர்ந்துள்ளது. அதே நேரத்தில் ஆப்பிரிக்காவின் மற்ற பகுதிகளில் புதர் யானைகளின் எண்ணிக்கை குறைந்து கொண்டே வருகிறது. 

காடுகள் மற்றும் புல்வெளிகளில் மனித ஆக்கிரமிப்புகளாலும், புதர் யானைகளுக்கு வெறுப்பூட்டும் ஐரோப்பிய தேனீக்களின் ஒலியை பதிவு செய்து ஒலிபரப்பப்படுவதாலும், புதர் யானைகள் தங்கள் வாழ்விடங்களை விட்டு வெளியேறி வருகிறது. 




</doc>
<doc id="329523" url="https://ta.wikipedia.org/wiki?curid=329523" title="உலகக் காட்டுயிர் நாள்">
உலகக் காட்டுயிர் நாள்

உலகக் காட்டுயிர் நாள் ("World Wildlife Day") அருகிவரும் காட்டு விலங்குகள் மற்றும், தாவரயினங்கள் பற்றிய விழிப்புணர்வு ஏற்படுத்தும் நோக்கமாக, ஒவ்வொரு ஆண்டும், மார்ச் 3 இல் உலகம் முழுவதும் அனுசரிக்கப்படுகிறது. 2013, டிசம்பர் 20 அன்று, ஐக்கிய நாடுகள் பொதுச் சபையின் ("UNGA") 68 ஆவது அமர்வில் “காட்டு விலங்குகள், மற்றும் தாவரங்கள் அருகிவரும் உயிரினங்களின் சர்வதேச வர்த்தக சாசனம்” ("CITES") மூலம் இந்நாளை உலகக் காட்டுயிர் நாளாக தாய்லாந்தினால் முன்மொழியப்பட்டு ஏற்றுக் கொள்ளப்பட்டது.

இம்முயற்சியில் சர்வதேச கவனத்தை ஈர்க்கும் பொருட்டு திரைப்பட விழா, விழிப்புணர்வு கருதரங்கங்களை ஐ. நா நடத்திவருகிறது.







</doc>
<doc id="329541" url="https://ta.wikipedia.org/wiki?curid=329541" title="தேசிய தொழிலாளர்கள் பாதுகாப்பு நாள்">
தேசிய தொழிலாளர்கள் பாதுகாப்பு நாள்

தேசிய தொழிலாளர்கள் பாதுகாப்பு தினம் என்ற பெயரில் இந்தியாவில் தொழிலாளர்கள் பாதுகாப்பு தினம் மார்ச் 4ஆம் தேதி அனுசரிக்கப்படுகிறது. தேசிய அளவிலான பாதுகாப்புக்குழு அமைப்பு 1966இல் தொழிலாளர் நல அமைச்சகத்தால் நிறுவப்பட்டது.

பிறகு 1971ஆம் ஆண்டு மார்ச் 4ஆம் தேதி தேசிய பாதுகாப்பு கவுன்சில் உருவாக்கப்பட்டது. மும்பையை தலைமையகமாகக் கொண்டு அனைத்து மாநிலத்திலும் இதன் பிரிவுகள் செயல்படுகின்றன. 

தொழிலாளர்கள் விபத்துகளின்றி பணிபுரிந்திடவும், பாதுகாப்பு உணர்வுடனும், உடல்நலன் மற்றும் சுற்றுச்சூழல் பாதிக்காத வகையில் பணி செய்திட வேண்டும் என்ற விழிப்புணர்வை ஏற்படுத்தவே அனைத்து தொழிற்சாலைகளிலும் இத்தினம் கொண்டாடப்படுகிறது.


</doc>
<doc id="329557" url="https://ta.wikipedia.org/wiki?curid=329557" title="வஸ்கமுவை தேசிய வனம்">
வஸ்கமுவை தேசிய வனம்

வஸ்கமுவை தேசிய பூங்கா ("Wasgamuwa National Park") இலங்கையின் மாத்தளை, பொலன்னறுவை ஆகிய மாவட்டங்களில் அமைந்துள்ள ஓர் இயற்கைப் பூங்கா ஆகும். இப்பூங்கா 1984 ஆம் ஆண்டு மகாவலி அபிவிருத்தி திட்டத்தின் போது இடம்பெயர்ந்த காட்டு விலங்குகளை பாதுகாக்க மற்றும் அடைக்கலம் செய்யும் நோக்கத்திற்காக அறிவிக்கப்பட்டுள்ளது. மேலும் இது அத்திட்டத்தின் கீழ் நியமிக்கப்பட்ட நான்கு தேசிய பூங்காக்களில் ஒன்றாகும். ஆரம்பத்தில் (1938 ல்) இது ஒரு இயற்கை இருப்பாக நியமிக்கப்பட்டு பின்னர் 1970 களின் முற்பகுதியில் ஒரு கண்டிப்பான இயற்கை இருப்பு பகுதியாக கருதப்பட்டது. இலங்கை யானைகளை பெரிய கூட்டமாக காணக்கூடிய பாதுகாக்கப்பட்ட பகுதிகளில் வஸ்கமுவையும் ஒன்றாகும். மேலும் இது இலங்கையிலுள்ள முக்கிய பறவை பகுதிகளில் ஒன்றாகும். வஸ்கமுவை என்ற பெயர் "வலஸ் கமுவை" என்ற சொல்லின் மூலம் பெறப்பட்டது. "வலசா" என்பது சிங்கள மொழியில் தேன் கரடி என்றும் "கமுவ" 
என்பது மரம் என்றும் பொருள் படும். இப்பூங்காவானது கொழும்பிலிருந்து 225 கி.மீ. தொலைவில் உள்ளது.

இத்தேசிய பூங்காவின் ஆண்டு தினசரி வெப்பநிலை 28 °C  (82 °F) ஆவதோடு அது உலர் வலய காலநிலையையும் கொண்டுள்ளது. ஆண்டு மழைவீழ்ச்சி எல்லைகள் 1650-2100 மிமீ ஆகும். வட-கிழக்கு பருவமழை காலத்தின் போது அக்டோபர் முதல் சனவரி வரையான காலப்பகுதியில் மழை பெறப்படும். யூலை-செப்டம்பர்  வரையான காலப்பகுதி உலர் பருவமாகும். இத்தேசிய பூங்காவின் உயர்ந்த பகுதி சுது கண்ட (வெள்ளை மலை), இதன் உயரம் 470 மீட்டர் (1,540 அடி) ஆகும். மேலும் இத்தேசிய பூங்காவின் மண் குவார்ட்சு மற்றும் பளிங்கை கொண்டிருக்கிறது. வஸ்கமுவை காடானது இலங்கையின் உலர்வலய என்றும் பசுமையான காடுகளை பிரதிநிதித்துவப்படுத்துகிறது. இப்பூங்காவானது முதன்மை, உயர்நிலை ஆற்றங்கரை காடுகள் மற்றும் புல்வெளிகள் போன்றவற்றை கொண்டுள்ளது.

முதலாம் பராக்கிரமபாகு மூலம் கட்டப்பட்ட மலகமுவ, வில்மிடிய, டஸ்தொட்ட போன்ற நீர்ப்பாசன குளங்களின் இடிபாடுகள் மற்றும் கலிங்கா யோதா எல கால்வாய் என்பன இத்தேசிய பூங்காவில் எஞ்சியுள்ளன. பண்டைய காலத்தில் மினிபே அணைக்கட்டின் இடது கரை கால்வாயிலிருந்து பராக்கிரம சமுத்திரத்திற்கு அம்பன் கங்கை மூலம் பாசப்பட்ட நீரானது வஸ்கமுவை ஊடகவே சென்றது.

மேலும் இப்பூங்காவானது எல்லாளன் மற்றும் துட்டகைமுனு அரசர்களுக்கு இடையிலான யுத்தம் நடைபெற்ற போர்க்களமாக யுடங்கன பிடிய என்பவரால் அடையாளம் காணப்பட்டது.  துட்டஹேமுனுவுடைய இராணுவமானது போருக்கு முன் முகாமிட்ட புல்நிலமான கண்டஉரு பிடிய என்று அறியப்படுகிறது. மகானாக அரசன் மூலம் கட்டப்பட்ட சுளங்கனி சைத்தியவின் இடிபாடுகளை இத்தேசிய பூங்காவில் காணலாம். அதன் சுற்றளவு, 966 அடி (294 மீ) இது ருவான்வெலிசாயவை விட  அதிகமானதாகும். தற்போது  கலைபொருட்களான சைத்தியவில் இருந்து எடுக்கப்பட்ட (அரசன் விக்கிரம ராஜசிங்கனால் பாவிக்கப்பட்ட கிண்ணம்) மற்றும் பல வெண்கல சிலைகள் யுதங்கணா விகாரையில் வைக்கப்பட்டுள்ளது. 

வஸ்கமுவை தேசிய பூங்கா இலங்கையிலுள்ள பாதுக்கப்பட்ட பகுதிகளுக்கு மத்தியில் உயர்ந்த உயிரியற் பல்வகைமை உடையதாக காட்சியளிக்கிறது. 150-க்கும் மேற்பட்ட மலர் இனங்கள் பூங்காவில் இருந்து பதிவு செய்யப்பட்டுள்ளது. இங்கு "Cryptocoryne walkeri" மற்றும் "Munronia pumila" ஆகிய இரு பொருளாதார மதிப்புள்ள தாவரங்கள் உள்ளன. நீர்த்தேக்கங்கள் மற்றும் ஆற்றங்கரை காடுகள் விலங்கினங்களுக்கு பெரிதளவில் ஆதரவு அளிக்கிறது. இக்காடுகள் பல அடுக்குகளை கொண்டுள்ளது. "Chloroxylon swietenia", "Manilkara hexandra (பாலை)", "Elaeodendron glaucum", "Pterospermum canescens", "Diospyros ebenum (வெள்ளைத்துவரை)", "Holoptelea intergrifolia", "Pleurostylia opposita", "Vitex altissima (காட்டு நொச்சி)", "Drypetes sepiaria (வீரை )", மற்றும் "Berrya cordifolia " போன்றவை வெளிப்படு அடுக்கில் உள்ள மேலாதிக்க மரங்களாகும். "Polyalthia korinti", "Diplodiscus verrucosus", "Limonia acidissima (விளா)", "Cassia roxburghii" மற்றும் "Strobilanthes stenoden" போன்றவை மற்ற படிநிலைகளில் உள்ள பொதுவானவைகளாகும். 1700 வருட பழமையான "ஒரு பெண்டி சியம்பலவா" (ஓடம்-நங்கூரமிட்டுள்ள-புளி) என்று அழைக்கப்படும் சில புளிய மரங்கள் இப்பூங்காவில் அமைந்துள்ளன.

வஸ்கமுவ தேசிய பூங்காவனது 23 வகையான பாலூட்டிகளுக்கு உறையுள்ளாக காணப்படுகிறது.  இப்பூங்காவானது 150 இலங்கை யானை கூட்டங்களால் குடியிருக்க படுகிறது. சதுப்பு நில யானைகள் (Elephas maximus vil-aliya) மகாவலி ஆற்றுப்பகுதியில் சுற்றித்திரிகின்றன. மேலும் பூங்காவில் தென்படும் purple-faced langur (ஊதா முகக் குரங்குகள்) மற்றும் toque macaque போன்ற குரங்குகள் இலங்கைக்கே உரித்தான. அதே வேலை நீர் எருமை மற்றும் இலங்கை அச்சு மான் என்பன பொதுவாக காணக்கூடியவை, இலங்கை சிறுத்தை மற்றும் கரடி என்பன அரிதாகவே உள்ளன. சிறிய கோல்டன் பாம் புனுகு பூனையானது மற்றொரு அரிதாக காணப்படும் பாலூட்டி ஆகும்.

இப்பூங்காவிலுருந்து பதிவு செய்யப்பட்ட பறவைகளின் எண்ணிக்கை 143 ஆகும். 
இவை 8 தனிச்சிறப்பான இனங்களை உள்ளடக்கியுள்ளது. சில பிரதேசங்களில் அரிதாக காணப்படும் செம்முக பூங்குயிலானது இப்பூங்காவிட்கே உரிய குடியுரிமை பறவையாகும். இலங்கைக் காட்டுக்கோழியானது இப்பூங்காவிலே வசிக்கிற மற்றொரு பறவையாகும். சிறுத்த பெருநாரை, yellow-fronted barbet, மற்றும் Sri Lanka spurfowl போன்ற இனங்கள் பூங்காவிலுள்ள நீர்த்தேக்கங்கள் மற்றும் நீரோடைகளுக்கு விஜயம் செய்ய கூடியன. மயில், மஞ்சள் மூக்கு நாரை, வெள்ளை அரிவாள் மூக்கன் மற்றும் கரண்டிவாயன் போன்றன பூங்காவிலுள்ள பிற நீர்வாழ் பறவைகளாகும்.  மேலும் அரிய வகையான Sri Lanka frogmouth ஐ இப்பூங்காவில் காணலாம். மற்றொரு அரிய வகையான செவ்விறகுக் குயிலை மகாவலி ஆற்றுக்கு அருகில் காணலாம்.

இப்பூங்காவில் மட்டுமே காணப்படுவதும் அருகிய இனமான "Fejervarya pulla" என்பது பூங்காவிலுள்ள எட்டு ஈரூடகவாழி இனங்களில் ஒன்றாகும்.  மேலும் இப்பூங்காவில் 17 வகையான ஊர்வனைகள் உள்ளன. அவற்றில் 5 வகைகள் இப்பிரதேசத்திற்கே உரியவை.நீர் நிலைகளில்  நீர் உடும்பு மற்றும் முக்கர் முதலை என்பவற்றை பொதுவாக காணக்கூடியதாக உள்ளது. "Lankascincus" , "Calotes ceylonensis" மற்றும் "Otocryptis wiegmanni "போன்ற பல்லி வகைகளும் "Chrysopelea taprobanica" என்ற பாம்பு வகையும் அழிந்து வரும் ஊர்வனைகள் ஆகும். "Garra ceylonensis" மற்றும் combtail என்பன இப்பூங்காவில் மட்டுமே அரிதாக காணப்படக்கூடியவைகளாகும். இவை இப்பூங்காவிலுள்ள நீர்வாழ் இருப்பிடங்களில் 17 வகையான மீன்களுக்கு மத்தியில் வசிக்கின்றன. மேலும் இப்பூங்காவில் 50 வண்ணத்துப்பூச்சி வகைகளில் 8 வகையானவை இப்பூங்காவில் மட்டுமே அரிய அளவில் காணப்படுகிறது.

கிராம வாசிகள் தங்களது கால்நடைகளை பூங்காவினது புல்வெளிகளில் விடுவதனால் காட்டு விலங்குகளுக்கும் உள்ளூர் விலங்குகளுக்கும் தொடர்பு ஏற்பட்டு காட்டு விலங்குகளுக்கு நோய் பிடிப்பதற்கான வாய்ப்பு உள்ளது.. இம்மந்தைகள் மேய்ச்சல் நிலங்கள் மற்றும் நீர் குளங்களை பயன்படுத்துவதனால் காட்டு விலங்குகள் இம்மந்தைகளோடு போட்டியிட வேண்டியுள்ளது. மேலும் இம்மந்தைகள் பூங்காவின் மின்சார வேலியை சேதப்படுத்தி சட்ட விரோதமாக உள்நுழைவது பெரிதொரு சவாலாக அமைகிறது. இதை தடுப்பதும் ஒரு கடினமான பிரச்சினையாக இருந்து வருகிறது. யானைகள் கிராம மக்களின் பொருட்களை சேதப்படுத்துவதையும் அவர்கள் மீது அபாயகர தாக்குதல் மேற்கொள்ளுவதையும் பற்றி பூங்காவிலிருந்து அறிக்கை செய்யப்பட்டுள்ளது. மேலும் ஒரு யானை போக்குவரத்து முகப்பானது வஸ்கமுவ தேசிய பூங்காவில் உத்தேசிக்கப்பட்டு வருகிறது. மேலும் சூழலியலாளர்கள் மொரகஹகந்த நீர்த்தேக்கம் அமைக்கப்படுவதால் அங்கிருந்து இடம்பெயர்ந்த மக்களுக்காக பூங்கா பகுதியில் பிரேரிக்கப்பட்டுள்ள மீள் குடியேற்றத்திற்காக கவலை தெரிவித்துள்ளார்கள். இதற்கான காரணமாக யானை-மனிதன் மோதலின் விளைவு என்று கூறப்படுகிறது.



</doc>
<doc id="329587" url="https://ta.wikipedia.org/wiki?curid=329587" title="தமிழமுதன்">
தமிழமுதன்

தமிழமுதன் (இயற் பெயர் தணிகாசலம்) ஒரு தமிழகக் கவிஞர். தமிழ்நாடு திரைப்படப் பாடலசிரியர்கள் சங்கம் தொடங்கி நடத்தி வருகிறார்.

தமிழமுதன் விழுப்புரம் மாவட்டம், விக்கிரவாண்டி சாத்தனூரை பூர்வீகமாகக் கொண்டவர். இவரது பெற்றோர் த. ஜெயராமன், ஜெயலட்சுமி. இவர் சென்னையில் சாமராவ் துவக்கப்பள்ளி மற்றும் இந்து மேல்நிலைப் பள்ளிகளில் கல்வி பயின்றவர். ஓவியர் ஆக வேண்டும் என்பதே இவரது துவக்கக் கால விருப்பமாக இருந்தது. கவிதைகள் எழுதி பள்ளியில் பரிசுகள் வாங்கியதால், அதிலேயே தொடர்ந்து இயங்க ஆரம்பித்தார். இவர் கவிஞர் ஈரோடு தமிழன்பன் மீதுள்ள பற்றின் காரணமாக தமிழமுதன் என்று பெயர் மாற்றிக் கொண்டார்.

இவரது முதல் கவிதை பாக்யா சித்திரைச் சிறப்பிதழில் வெளியானது. கண்ணதாசன் பதிப்பகம், கவிதை உறவு, உரத்த சிந்தனை இணைந்து நடத்திய கவிதைப்போட்டியில், ‘மதக்கலவர களத்தில்/ செருப்புகள் மட்டும்/ ஒன்றாகக் கிடந்தன/ மனிதர்கள் பிரிந்து பி...ரி...ந்து’ என்ற கவிதைக்கு முதல் பரிசு மட்டுமல்லாமல், ‘வைரவரிக் கவிஞர்’ என்று காந்தி கண்ணதாசன் அளித்த விருதும் கிடைத்தது. "அரைக்கம்பத்தில்" என்ற முதல் புதுக்கவிதை நூலுக்கு ஸ்டேட்பேங்ஆப்இந்தியா ‘சிறந்த புதுக்கவிதை நூல்’ என்ற முதல் பரிசு பெற்றிருக்கிறார்.




</doc>
<doc id="329590" url="https://ta.wikipedia.org/wiki?curid=329590" title="எல் கிரேக்கோ">
எல் கிரேக்கோ

எல் கிரேக்கோ என அழைக்கப்பட்ட டொமினிகோஸ் தியோடோகோபாலஸ் (1541-7 April 1614) என்பவர் எசுப்பானிய மறுமலர்ச்சிக் காலத்தில் வாழ்ந்த ஓவியர், சிற்பி மற்றும் கட்டிட ஆவார். தனது படைப்புகளில் முழு கிரேக்க பெயரின் கையொப்பம் இட்டதால், இவரை எல் கிரேக்கோ என அழைத்தனர்.

கிரெட்டே எனும் இடத்தில் பிறந்தார் எல் கிரேக்கோ. கிரெட்டே அப்பொழுது வெனீஸ் அரசாட்சியில் இருந்தது மற்றும் பய்சான்டைன் யுகத்திற்கு பிந்தைய காலத்தின் கலை மையமாக திகழ்ந்தது. அந்த கலையில் கற்று தெரிந்தபின், தனது 26வது வயதில் வெனீஸ் நகரிற்கு பயணப்பட்டார் எல் கிரேக்கோ. 1570ஆம் ஆண்டில் ரோம் நகரிற்கு சென்ற இவர், அங்கே ஓர் பயிலரங்கு திறந்து பல படைப்புகளை செய்து முடித்தார். 1577ஆம் ஆண்டில் எசுப்பானிய நாட்டில் உள்ள டோலெடோ எனும் இடத்திற்கு புலம்பெயர்ந்த எல் கிரேக்கோ, இறக்கும் வரை அங்கேயே இருந்து பல படைப்புகளை செய்தார். டோலெடோ நகரில் தான் இவருக்கு பெரும் வாய்ப்புகள் கிட்டின மற்றும் தனது புகழ்பெற்ற ஓவியங்களை வரைந்தார்.


</doc>
<doc id="329611" url="https://ta.wikipedia.org/wiki?curid=329611" title="கோ ஆர் எச் - 1 (நெல்)">
கோ ஆர் எச் - 1 (நெல்)

கோ ஆர் எச் 1 ("CORH 1") அல்லது எம். ஜி. ஆர் கோ ஆர் எச் 1 ("M. G. R CORH 1") என அடையாளப் படுத்தப்பட்ட இது; வீரியம் மிகுந்த ஒட்டு நெல் வகையாகும். ஐ. ஆர். 62829 ஏ ("IR62829 A") என்ற ஆண் மலட்டுத்தன்மை கொண்ட பெண் இரகத்தையும், ஐ. ஆர். 10198-66-2 ("IR10198-66-2 R") என்ற ஆண் இரகத்தையும் இயற்கை முறையில் ஒட்ட சேர்த்து கிடைக்கப்பெறும் முதல் சந்ததி நெல் வகையான இது, ஒரு முறை பயிர் செய்த வீரிய ஒட்டு நெல்லிருந்து மறுபடியும் விதை எடுத்து விதைப்புக்குப் பயன்படுத்த முடியாதென்பது குறிப்பிடத்தக்கது. 

ஒரு எக்டேருக்கு ("Hectare") சுமார் 6000 கிலோ ("6.08(T/Ha") வரை மகசூலாக கிடைக்கக்கூடிய கோ ஆர் எச் 1, 110 - 115 நாட்களில் அறுவடைக்கு தயாராகும் குறுகியகால நெல் வகையாகும். நடுத்தர சன்ன இரக தானிய அமைப்புடைய இதன் நெற்பயிர், நடுத்தர குட்டைப்பயிராகும்.

தமிழ்நாடு வேளாண்மைப் பல்கலைக்கழகத்தால் 1994 ஆம் ஆண்டு கண்டறிந்து வெளியிடப்பட்ட, வெண்ணிற அரிசியை வழங்கும் இந்த நெற்பயிர், இலை உறை கருகல், பழுப்பு இலை புள்ளி நோய், புகையான் ("fulgiorid"), பச்சை தத்துப்பூச்சி, துங்ரோ நச்சுநிரல் ("Tungro Virus") போன்றவைகளை எதிர்க்கும் திறன் கொண்டது.




</doc>
<doc id="329631" url="https://ta.wikipedia.org/wiki?curid=329631" title="அகில உலக தமிழர் பூப்பந்தாட்ட பேரவை">
அகில உலக தமிழர் பூப்பந்தாட்ட பேரவை

அகில உலக தமிழர் பூப்பந்தாட்ட பேரவை (ஆங்கிலம்: World Tamil Badminton Federation) என்பது உலக தமிழர்களுக்கு ஆன சர்வதேச பூப்பந்து விளையாட்டை கட்டுப்படுத்தும் அமைப்பு ஆகும். இது ஆண்டு தோறும் சர்வதேச போட்டியை நடாத்துகின்றது. முதலாவது போட்டி சுவிசர்லாந்தில் நடைபெற்றது. 


</doc>
<doc id="329657" url="https://ta.wikipedia.org/wiki?curid=329657" title="சேப் ஆப் யூ">
சேப் ஆப் யூ

"சேப் ஆப் யூ " என்பது எட் சீரன் என்னும் ஆங்கில பாடகர் மற்றும் பாடலாசிரியரால் பாடப்பட்ட பாடல் ஆகும். இது சனவரி 6, 2017 ஆம் ஆண்டு டிஜிட்டல் பதிவிறக்கம் வாயிலாக வெளியிடப்பட்டது. மேலும் இது "÷" என்னும் ஆல்பத்தின் ஒரு பாடல் ஆகும். 

இந்த பாடலின் 6 நொடியுள்ள  சிறு விளம்பரம்  சனவரி 4 2017 அன்று எட் சீரன் வெளியிட்டார். அதில் பாடலின் முதல் வரி மட்டும் இடம்பெற்றிருந்தது.  பின்னர் 6 சனவரி 2017, பிபிசி ரேடியோ 1 -க்கு அளித்த பேட்டியில் தான் இந்த பாடலை ரிஹான்னாவை மனதில் வைத்தே எழுதியதாக தெரிவித்தார். 


</doc>
<doc id="329666" url="https://ta.wikipedia.org/wiki?curid=329666" title="முகம்மது நபியின் மதீனா வாழ்க்கை">
முகம்மது நபியின் மதீனா வாழ்க்கை

முகம்மது நபியின் மதீனா வாழ்க்கை இசுலாமிய இறைத்தூதர் முகம்மது நபி மக்கா நகரிலிருந்து மதீனா நகருக்கு ஹிஜ்ரத் செய்து சென்றபின் 622 இல் இருந்து தொடங்கியது.

மக்காவில் எதிரிகளின் கொடுமை அதிகமானதால் முகம்மது நபி மதீனாவிற்கு பயணம் செல்ல நாடினார்கள். இறைவனின் உத்தரவு கிடைத்ததும் முகம்மது நபி தமது தோழரான அபூபக்கர் அவர்களுடன் மதினா நகருக்கு இரகசியமாக இரவு வேளையில் பயணம் செய்தார். இருவரும் மூன்று நாட்கள் குகையில் தங்கினார்கள். பின்னர் இருவரும் மதீனா நகருக்குள் நுழைந்தார்கள்.
இந்த ஹிஜ்ரத் பயணத்தை மேற்கொண்ட கி.பி. 622ம் வருடம் இசுலாமிய நாட்காட்டியின் முதல் ஆண்டாக நிர்ணயிக்கப்பட்டது.
மதீனா நகரில் அனைத்து மக்களும் தமது வீட்டிலேயே முகம்மது நபி தங்க வேண்டும் என ஆசைப்பட்டனர். ஆனால் முகம்மது நபி தமது ஒட்டகம் சென்று அமர்ந்த அபூ அய்யூப் அன்சாரியின் வீட்டுக்கருகிலுள்ள இடத்தில் தமது தங்குமிடத்தை அமைத்தார்.

முகம்மது நபி தமது தங்குமிடத்திற்கு அருகில் தொழுகைக்கு பள்ளிவாசல் கட்ட தீர்மானித்தார். அந்த நிலம் இரண்டு அனாதைகளுக்குச் சொந்தமாக இருந்தது. அவர்களிடமிருந்து அதை விலைக்கு வாங்கி கட்டிடப் பணியைத் தொடங்கினார். அப்பணியில் பங்கெடுக்கும் முகமாக அவரும் கல், மண் சுமந்தார். அந்த பள்ளிவாசல் அல்-மஸ்ஜித் அந்-நபவி (முகம்மது நபி கட்டிய பள்ளிவாசல்) என்று அழைக்கப்படுகிறது.

முகம்மது நபியைப் பின்பற்றி மக்காவில் இருந்து மதீனா வந்த முசுலிம்கள் முஹாஜிர்கள் (பயணம் செய்து வந்தவர்கள்) என அழைக்கப்பட்டனர். மதீனாவில் இருந்த முசுலிம்கள் அன்சாரிகள் (அடைக்கலம் கொடுத்தவர்கள்) என அழைக்கப்பட்டனர். இந்த இரு பிரிவினருக்கு மத்தியில் சகோதரத்துவ உடன்படிக்கையை முகம்மது நபி உறுதியாக அமைத்து அவர்களுக்கு மத்தியில் இசுலாத்திற்கு முன்பிருந்த மனக் கசப்புகளையும், குரோதங்களையும் அகற்றும் நட்பு ஒப்பந்தங்களையும் ஏற்படுத்தினார்கள். அந்த ஒப்பந்தங்களின் மூலம் இனவெறி உணர்வுகளை அழித்தார்கள்.

மதீனாவிற்கு அருகில் யூதர்கள்தான் முஸ்லிமல்லாதவர்களாக இருந்தார்கள். இவர்கள் வெளிப்படையாக முஸ்லிம்களை எதிர்க்கவுமில்லை அவர்களிடத்தில் சண்டை, சச்சரவு செய்யவுமில்லை. எனவே முகம்மது நபி மதீனா யூதர்களுடன் நட்புறவு உடன்படிக்கையை ஏற்படுத்திக் கொண்டார்கள். முகம்மது நபி யூதர்களுடன் கீழ்க்கண்ட உடன்படிக்கை மேற்கொண்டு அதை செயல்படுத்தினார்கள்.

மதீனாவில் இருந்த அனைத்து முஸ்லிம்களையும் குறிப்பாக முகம்மது நபியையும் ஒழித்துக்கட்ட வேண்டுமென்று தீவிரமாக மக்கா நகர் அரபு மக்களின் தலைவர்கள் ஆலோசித்தனர். முஸ்லிம்கள் மதீனாவில் கடுமையான ஆபத்துகளைச் சந்திக்க வேண்டிய சூழ்நிலை ஏற்பட்டது. இதன் காரணமாக முஸ்லிம்களுக்கு எதிரிகளை எதிர்த்துப் போர் புரியலாம் என்று அனுமதி வழங்கப்பட்டது. அதன்படி மதீனா நகரைச் சுற்றி குடியிருக்கும் அனைத்துக் கோத்திரத்தாருடனும் சமாதான ஒப்பந்தம் செய்துகொள்ளப்பட்டது. இதன்பின்னர் மக்கா எதிரிகளை தாக்க, முகம்மது நபி 8 வெவ்வேறான படைப்பிரிவுகளை ஏற்படுத்தி பல திசையில் அனுப்பினார்.
மக்கா எதிரிகள் பல நிலைகளிலும் முகம்மது நபிக்கு தொல்லைக் கொடுத்தார்கள். அவர்களை சமாளிக்க முகம்மது நபி பல போர்களில் ஈடுபட்டார். பதுருப் போர், உஹத் யுத்தம், கைபர் போர், அகழ்ப்போர், தபூக் போர், ஹுனைன் போர் உள்ளிட்ட பல போர்களில் முகம்மது நபி ஈடுபட்டார்.

முகம்மது நபி இசுலாமிய அமைப்புக்காக ஹபஷா மன்னர் நஜ்ஜாஷி, மிஸ்ரு நாட்டு மன்னர், பாரசீக மன்னர், ரோம் நாட்டு மன்னர்,பஹ்ரைன் நாட்டு ஆளுநர், யமாமா நாட்டு மன்னர், சிரியா நாட்டு மன்னர், ஓமன் நாட்டு மன்னர் போன்ற பல நாட்டு அரசர்களுக்கும் ஆளுநர்களுக்கும் கடிதம் அனுப்பினார்.

முகம்மது நபி ஹிஜ்ரி 8 இல் ரமலான் 17 அன்று (கி.பி.630) மக்கா நகருக்கு தமது படையினருடன் அணிவகுத்து சென்றார். ஏற்கனவே பல மக்கா நகர தலைவர்கள் பலர் முசுலிமாக மாறியிருந்ததால் மக்காவில் முகம்மது நபியை எதிர்க்க ஆளில்லாமல் இராணுவ சண்டை இல்லாமலேயே மக்கா நகரம் முகம்மது நபியின் வசம் வந்தது.

மக்காவில் இருந்து மதீனா வந்த பின்னர் பத்து வருடங்கள் கழித்து முகம்மது நபி தமது இறுதி ஹஜ் கடமையை மக்காவிற்கு சென்று நிறைவேற்றியது பின்னர் மதீனா திரும்பினார்.

தமது கடைசி ஹஜ் யாத்திரைக்கு சில மாதங்களுக்கு பிறகு, முகம்மது அவர்கள் காய்ச்சல், தலைவலி, மற்றும் பலவீனத்தால் பல நாட்கள் நோய்வாய்ப்பட்டு பாதிக்கப்பட்டார்..அவர் கி.பி.632 ஆம் வருடம் ஜூன் 8 ஆம் தேதியன்று, மதினாவில், 62 அல்லது 63 வது வயதில், அவரது மனைவி ஆயிஷாவின் வீட்டில் மரணமடைந்தார்.அங்கேயே அடக்கம் செய்யப்பட்டார்.


</doc>
<doc id="329676" url="https://ta.wikipedia.org/wiki?curid=329676" title="மனு பிரகாஷ்">
மனு பிரகாஷ்

மனு பிரகாஷ், இசுட்டான்போர்டு பல்கலைக்கழகத்தின் உயிரிப்பொறியியல் துறை பேராசிரியராகப் பணி புரியும், விஞ்ஞானி ஆவார். மீரட் நகரில் பிறந்து வளர்ந்த இவர், 2002-ல் கான்பூர் ஐஐடியில், கணினி அறிவியலில் இளநிலை தொழில்நுட்பப் பட்டம் பெற்றார். இதன்பின், மாசாச்சூசெட்சு தொழில்நுட்பக் கழகத்தில், ஊடகக் கலை மற்றும் அறிவியலில், 2008-ல் முனைவர் பட்டம் பெற்றார். இவர் மடிப்புநோக்கி மற்றும் காகித மையவிலக்கிக்காக நன்கு அறியப்பட்டவர். இவரும் இவரது குழுவும், இசுட்டான்போர்டு பல்கலைக்கழகத்தில், நீர்த்துளி அடிப்படையிலான கணினி ஆராய்ச்சியிலும் ஈடுபட்டு வருகின்றனர். உலக மக்களிடையே மருத்துவம்,கணிப்பிடுதல் மற்றும் நுண் நோக்கியியல் ஆகியவற்றைக் கொண்டு சேர்க்கும் விதமான, சிக்கனமான புதுமைகள் மையப்படுத்தி இவரது வேலைபாடுகள் இருக்கிறது.
2016 ஆம் ஆண்டில் மெக்கார்தர் அறக்கட்டளை மதிப்புறு நபர் என்ற
சிறப்பு இவருக்குக் கிடைத்தது.


</doc>
<doc id="329686" url="https://ta.wikipedia.org/wiki?curid=329686" title="சம்ஸ்காரா (திரைப்படம்)">
சம்ஸ்காரா (திரைப்படம்)

சம்ஸ்காரா (கன்னடம்: ಸಂಸ್ಕಾರ) என்பது 1970 இல் வெளிவந்த ஒரு கன்னடத் திரைப்படமாகும். இதன் கதை உ. இரா. அனந்தமூர்த்தி எழுதிய சம்ஸ்காரா புதினத்தின் கதையாகும். இயக்கம், தயாரிப்பு பட்டாபிராம ரெட்டி. இது கன்னடத்தின் துணிகரமான, திருப்பு முனையை ஏற்படுத்திய, ஒரு முன்னோடித் திரைப்படமாக கருதப்படுவதாக கூறப்படுகிறது. சம்ஸ்காரமா என்ற கன்னட மொழிச் சொல்லுக்கு சடங்கு என்பது பொருள் ஆகும். சிங்கீதம் சீனிவாச ராவ் இப்படத்தின் நிர்வாக இயக்குனராக பணியாற்றினார். சம்ஸ்காரா படம் 1970 ஆம் ஆண்டுக்கான சிறந்த திரைப்படத்திற்கான தேசிய விருதையும் பெற்றது. இப்படம் வலுவான ஒரு சாதி எதிர்ப்பு கருத்தைக் கொண்டதாக இருந்ததால் பொது சமூகத்தின் மத்தியில் அழுத்தங்கள் ஏற்படுத்துமோ என்று ஐயுற்று, படம் துவக்கத்தில் தணிகை வாரியத்தால் தடை செய்யப்பட்டது. எனினும், அது பின்னர் வெளியிடப்பட்டு, தேசிய மற்றும் சர்வதேச அளவில் விருதுகளையும் வென்றது.


கர்நாடகத்தில், மேற்கு தொடர்ச்சி மலைப் பகுதியில் உள்ள துவாரகசமுத்திரா என்னும் சிறிய கிராமத்தில் ஒரு தெரு அமைந்துள்ளது. அந்தத் தெருவில் வாழும் பெரும்பாலான மக்கள் மாத்வா சாதியினர் (ஒரு பிராமண சமூகத்தவர்). இந்த அக்ரகாரத்தில் வாழும் பிராணே ஷாசார்யா (கிரிஷ் கர்னாட்) ஆச்சார சீலர். எல்லோருக்கும் குரு. தன் சரீர சுகத்தையே நிராகரித்து வியாதிக்கார மனைவியுடன் வாழ்பவர். அதே தெருவில் வசிக்கும் நாரணப்பா, அநாச்சாரமானவன். சாஸ்திரம் சொல்வதற்கு நேர்மாறான பழக்கவழக்கங்களுடன் சந்த்ரி என்ற தாசியுடன் வாழ்ந்தவன். அவன் செத்துப்போகிறான். அதுதான் கதையின் ஆரம்பம். சாவின் அதிர்ச்சியைவிட அக்கிரகாரம் மேற்கொள்ள வேண்டிய நியமம் தான் முக்கியமாகிப்போகிறது. அக்ரகாரத்தில் ஒரு சாவு நிகழ்ந்தால் சடலத்தை எடுத்துத் தகனம் செய்யும் வரையில் எவரும் உண்ணக் கூடாது. இறந்தவன் அநாச்சாரமானவன் என்று தகனம் செய்ய உறவினர்கள் மறுக்கிறார்கள். தகனம் செய்பவர்கள் செலவுக்கு இதை வைத்துக் கொள்ளலாம் என்று தனது நகைகளைத் தருகிறாள் சந்த்ரி. வீம்புடன் விலகியவர்கள் இப்போது தங்கம் கிடைப்பது தெரிந்ததும் பேச்சை எப்படி மாற்றிக்கொள்வது என்று சங்கடத்துடன் நெளிகிறார்கள்.

கடைசியில் பிராணேஷாசாரியாரிடம் பொறுப்பை விடுகிறார்கள். சாஸ்திரங்களை ஆராய்ந்து என்ன செய்யலாம் என்று சொல்லுங்கள், நாங்கள் காத்திருக்கிறோம் என்கிறார்கள். இந்தக் காத்திருப்பில் கதை பின்னுகிறது. எல்லோரும் கட்டிக் காத்துவந்த போலி நியமங்கள் பசியிலும் காற்று வேகத்தில் பரவிய தொற்று வியாதியிலும் குலைந்து போகின்றன. ஆச்சாரியர் காத்துவந்த சுய கட்டுப்பாடு சந்த்ரியின் ஸ்பரிசத்தில் காணாமல் போகிறது. பசி பொறுக்க முடியாமல் வேறுமடத்துச் சாப்பாட்டைச் சாப்பிடுகிறார். தர்மத்தைப் பற்றிச் சொல்லத் தமக்கு இனி அருகதை இல்லை என்று வெட்கமேற்படுகிறது. இதற்கிடையில் நாரணப்பாவின் சடலம் சந்த்ரியின் முஸ்லிம் நண்பர்களால் யாரும் அறியாமல் எரிக்கப் படுகிறது. அடுத்து என்ன என்ற கேள்வியுடன் கதை முடிகிறது. பல கேள்விகள் எழுப்பப்பட்டு இத்தகைய கேள்விகளுக்குப் பதிலை பார்வையாளரின் யூகத்துக்கே விடப்படுகிறது.



</doc>
<doc id="329689" url="https://ta.wikipedia.org/wiki?curid=329689" title="தனி அலுவலர்">
தனி அலுவலர்

தனி அலுவலர் (Special Officer), உள்ளாட்சி மன்றங்கள் மற்றும் கூட்டுறவு நிறுவனங்களின் நிர்வாகத்தை, மக்களால் தேர்ந்தேடுக்கப்பட்ட பிரதிநிதிகள் அல்லது கூட்டுறவு சங்க உறுப்பினர்களால் தேர்தேடுக்கப்பட்ட பிரதிநிதிகளால் மேற்கொள்ள இயலாத காலங்களில், உள்ளாட்சிகள் மற்றும் கூட்டுறவு கூட்டுறவு நிறுவனங்களின் நிர்வாகத்தை வழிநடத்த தமிழ்நாடு அரசுச் சட்டங்களின் மூலம் நியமிக்கப்படும் அரசு அலுவலர் ஆவார். 

கூட்டுறவு நிறுவனங்களை நிர்வகிக்க உறுப்பினர்களால் தேர்ந்தெடுக்கப்பட்ட நிர்வாகக் குழு இல்லாத பொழுது, தமிழ்நாடு கூட்டுறவு சங்கங்களின் சட்டம், ஆண்டு 1983 மற்றும் விதிகளின் படி, தமிழ்நாடு அரசு கூட்டுறவு சங்கங்களின் நிர்வாகத்தை மேற்கொள்வதற்கு தனி அலுவலர் என்ற பதவியில் கூட்டுறவுத் துறை அதிகாரிகள் நியமிக்கப்படுகிறார்கள்.

உள்ளாட்சி மன்றங்களின் பிரதிநிதிகள் தேர்தல் மூலம் மக்களால் தேர்ந்தேடுக்கப்படும் வரையிலும்; கூட்டுறவு சங்கங்களில் உறுப்பினர்களால் தேர்ந்தெடுக்கப்படும் நிர்வாகக் குழு அமையும் வரையும், தமிழ்நாடு அரசு நியமித்த இத்தனி அலுவலர்களின் பதவிக்காலம் ஆறு மாதங்களுக்கு ஒரு முறை அரசாணைகளின் மூலம் நீட்டிக்கப்படும். 



</doc>
<doc id="329707" url="https://ta.wikipedia.org/wiki?curid=329707" title="வேமாண்டம்பாளையம் சரவணவிநாயகர்வள்ளேஸ்வரர் கோயில்">
வேமாண்டம்பாளையம் சரவணவிநாயகர்வள்ளேஸ்வரர் கோயில்

சரவணவிநாயகர்வள்ளேஸ்வரர் கோயில் தமிழ்நாட்டில் ஈரோடு மாவட்டம், வேமாண்டம்பாளையம் என்னும் ஊரில் அமைந்துள்ள சிவன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் வல்லேஸ்வரர் சன்னதியும், முருகன், விநாயகர் உபசன்னதிகளும் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் காமிகாகம முறைப்படி ஒருகாலப் பூசை நடக்கின்றது.


</doc>
<doc id="329711" url="https://ta.wikipedia.org/wiki?curid=329711" title="கலிங்கியம் பண்ணாரிமாரியம்மன் கோயில்">
கலிங்கியம் பண்ணாரிமாரியம்மன் கோயில்

பண்ணாரிமாரியம்மன் கோயில் தமிழ்நாட்டில் ஈரோடு மாவட்டம், கலிங்கியம் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் பண்ணாரிமாரியம்மன் சன்னதியும், விநாயகர் உபசன்னதியும் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. பங்குனி மாதம் முக்கிய திருவிழா நடைபெறுகிறது.


</doc>
<doc id="329712" url="https://ta.wikipedia.org/wiki?curid=329712" title="அயலூர் பச்சைநாயகியம்மன் கோயில்">
அயலூர் பச்சைநாயகியம்மன் கோயில்

பச்சைநாயகியம்மன் கோயில் தமிழ்நாட்டில் ஈரோடு மாவட்டம், அயலூர் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் பச்சைநாயகி அம்மன் சன்னதி உள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் காமிகாகம முறைப்படி ஒருகாலப் பூசை நடக்கின்றது.


</doc>
<doc id="329713" url="https://ta.wikipedia.org/wiki?curid=329713" title="கெட்டிச்செவியூர் மாரியம்மன் கோயில்">
கெட்டிச்செவியூர் மாரியம்மன் கோயில்

மாரியம்மன் கோயில் தமிழ்நாட்டில் ஈரோடு மாவட்டம், கெட்டிச்செவியூர் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் காமிகாகம முறைப்படி ஒருகாலப் பூசை நடக்கின்றது. சித்திரை மாதம் முக்கிய திருவிழா நடைபெறுகிறது.


</doc>
<doc id="329714" url="https://ta.wikipedia.org/wiki?curid=329714" title="ஏட்டுப்பெறுமதி">
ஏட்டுப்பெறுமதி

கணக்கியலில் ஏட்டுப்பெறுமதி ("book value") என்பது சொத்துப் பெறுமதியாகும். ஐந்தொகையின்படி கணக்கு மிச்சமாகும். 

ஒரு நிறுவனத்தின் மொத்தச் சொத்து மதிப்பிலிருந்து அதன் கடன்களைக் கழித்தால் கிடக்கும் மதிப்புதான் புத்தக மதிப்பு. சுருக்கமாக, ஒரு நிறுவனத்தை விற்றால் என்ன தொகை கிடைக்குமோ அதுதான் அந்த நிறுவனத்தின் புத்தக மதிப்பு ஆகும்.



</doc>
<doc id="329715" url="https://ta.wikipedia.org/wiki?curid=329715" title="உக்கல் அசலாத்தம்மன் கோயில்">
உக்கல் அசலாத்தம்மன் கோயில்

அசலாத்தம்மன் கோயில் தமிழ்நாட்டில் திருவண்ணாமலை மாவட்டம், உக்கல் என்னும் ஊரில் அமைந்துள்ள அம்மன் கோயிலாகும்.

இக்கோயில் பதினெட்டாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் காமிகாகம முறைப்படி ஒருகாலப் பூசை நடக்கின்றது. ஆடி மாதம் ஆடிவெள்ளி முக்கிய திருவிழாவாக நடைபெறுகிறது.


</doc>
<doc id="329716" url="https://ta.wikipedia.org/wiki?curid=329716" title="கீழ்மாம்பட்டு மாரியம்மன் கோயில்">
கீழ்மாம்பட்டு மாரியம்மன் கோயில்

மாரியம்மன் கோயில் தமிழ்நாட்டில் விழுப்புரம் மாவட்டம், கீழ்மாம்பட்டு என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. ஆடி மாதம் கூழ்வார்த்தல் முக்கிய திருவிழாவாக நடைபெறுகிறது.


</doc>
<doc id="329717" url="https://ta.wikipedia.org/wiki?curid=329717" title="நயம்பாடி பூசாத்தம்மன் பிடாரி கோயில்">
நயம்பாடி பூசாத்தம்மன் பிடாரி கோயில்

பூசாத்தம்மன் பிடாரி கோயில் தமிழ்நாட்டில் திருவண்ணாமலை மாவட்டம், நயம்பாடி என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் பிள்ளையார், பூசாத்தம்மன் பிடாரி முத்தாலம்மன் சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் பூசை நடக்கின்றது. ஆடி மாதம் பொங்கல் முக்கிய திருவிழாவாக நடைபெறுகிறது.


</doc>
<doc id="329718" url="https://ta.wikipedia.org/wiki?curid=329718" title="வரகூர் வேடியப்பன் கோயில்">
வரகூர் வேடியப்பன் கோயில்

வேடியப்பன் கோயில் தமிழ்நாட்டில் திருவண்ணாமலை மாவட்டம், வரகூர் என்னும் ஊரில் அமைந்துள்ள கிராமக் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் ஒருகாலப் பூசை நடக்கின்றது. ஆடி மாதம் முப்பூஜை முக்கிய திருவிழாவாக நடைபெறுகிறது.


</doc>
<doc id="329720" url="https://ta.wikipedia.org/wiki?curid=329720" title="சிறந்த திரைப்படத்திற்கான தேசிய திரைப்பட விருது">
சிறந்த திரைப்படத்திற்கான தேசிய திரைப்பட விருது

சிறந்த திரைப்படத்திற்கான தேசிய திரைப்பட விருது (National Award for Best Feature Film) என்பது திரைப்பட விழா இயக்குநரகம் மூலம் ஆண்டுதோறும் வழங்கப்படும் விருதுகளுள் ஒன்றாகும். இது 1954 ஆம் ஆண்டுமுதல் வழங்கப்பட்டு வருகிறது. இது தேசிய திரைப்பட விருதுகளான தங்கத் தாமரை விருதுகளில் (ஸ்வர்ண கமல்) ஒன்றாகும். இது நாடு முழுவதும் அனைத்து இந்திய மொழிகளிலும், ஒரு ஆண்டில் தயாரித்த படங்களில் தேர்வு செய்யப்பட்டு அறிவிக்கப்படுகிறது.

பின்வரும் மொழித் திரைப்படங்கள் சிறந்த திரைப்படத்திற்கான விருதுகளை வென்ற எண்ணிக்கை: 

விருது பெற்றவர்களுக்கு 'சொர்ண கமலம்' (தங்கத் தாமரை விருது), ரொக்கப்பரிசு, சான்றிதழ் வழங்கப்படுகிறது. விருது வென்றவர்களில் படத்தின் தயாரிப்பாளர் மற்றும் இயக்குனர் ஆகியோர் அடங்குவர்.

ரொக்க பரிசுத் தொகை காலம் செல்லச்செல்ல மாறியிருக்கின்றன. பின்வரும் அட்டவணை ஆண்டுகளில் ரொக்க பரிசு தொகை விளக்குகிறது:



</doc>
<doc id="329722" url="https://ta.wikipedia.org/wiki?curid=329722" title="மின்னேரியா தேசிய வனம்">
மின்னேரியா தேசிய வனம்

மின்னேரியா தேசிய வனம் ("Minneriya National Park") என்பது வடமத்திய மாகாணத்தில் உள்ள ஒரு தேசிய பூங்காவாகும். இப்பகுதி தேசிய வனமாக 12 ஆகத்து 1997 அன்று அறிவிக்கப்பட்டது. இதற்கு முன் இது வனவிலங்குகள் காப்பகம்என 1938 இல் அறிவிக்கப்பட்டிருந்தது. இங்குள்ள மின்னேரியாக்குளத்தின் வடிநிலம், சூழலில் காணப்படும் வனவிலங்குகள் என்பவற்றை பாதுகாப்பதற்கான அப்பிரதேசம் தேசிய வனமாக அறிவிக்கப்பட்டது. மாத்தளை, பொலன்னறுவை, and திருகோணமலை மாவட்டங்களில் இருந்து வரும் யானைகள் வரட்சியான காலத்தில் இங்கு உணவை உட்கொள்கின்றன. 



</doc>
<doc id="329723" url="https://ta.wikipedia.org/wiki?curid=329723" title="சுண்டிக்குளம் தேசிய வனம்">
சுண்டிக்குளம் தேசிய வனம்

சுண்டிக்குளம் தேசிய வனம் ("Chundikkulam National Park") வட இலங்கையில் அமைந்துள்ள ஒரு தேசிய பூங்கா ஆகும். இது கிளிநொச்சியின் வடகிழக்கில் ஏறக்குறைய தூரத்தில் அமைந்துள்ளது.

சுண்டிக்குளம் கடல் நீரேரியும் அதனைச் சுற்றிலும் காணப்ட்ட இடங்களும் பறவை வனவிலங்குகள் காப்பகம் என 25 பெப்ருவரி 1938 அன்று "Fauna and Flora Protection Ordinance (No. 2) of 1937" சட்டத்தின் கீழ் அறிவிக்கப்பட்டது.

மே 2015 இல் அரசாங்கம் சுண்டிக்குளத்துடன், ஆதாம் பாலம், நெடுந்தீவு, மடு வீதி ஆகியவற்றை தேசிய வனங்களாக்கவிருப்பதாக அறிவித்தது. சுண்டிக்குளம் வனவிலங்குகள் காப்பகம் தேசிய வனமாக 22 சூன் 2015 அன்று அதன் பரப்புடன் அறிவிக்கப்பட்டது.


</doc>
<doc id="329725" url="https://ta.wikipedia.org/wiki?curid=329725" title="மடு வீதி தேசிய வனம்">
மடு வீதி தேசிய வனம்

மடு வீதி தேசிய வனம் ("Madhu Road National Park") என்பது வட இலங்கையில் அமைந்துள்ள ஒரு தேசிய பூங்கா ஆகும். இது மன்னார் கிழக்கில் கிட்டத்தட்ட தூரத்தில் அமைந்துள்ளது.

மடு வீதிப் பகுதி வனவிலங்குகள் காப்பகம் என 28 சூன் 1968 அன்று "Fauna and Flora Protection Ordinance (No. 2) of 1937" சட்டத்தின் கீழ் வரையறுக்கப்பட்டது. வனவிலங்குகள் காப்பகம் பகுதியைக் கொண்டது. ஈழப் போர் முடிவுற்றதும் அரசாங்கம் பல வட மாகாண வனவிலங்குகள் காப்பகங்களை தேசிய வனமாக மாற்றும் திட்டத்தை வெளியிட்டது.


</doc>
<doc id="329726" url="https://ta.wikipedia.org/wiki?curid=329726" title="டிஜெம்பே">
டிஜெம்பே

டிஜெம்பே ("Djembe") என்பது மேற்கு ஆப்பிரிக்க நாடுகளில் பயன்படுத்தப்படும் தோலால் செய்யப்பட்ட இசைக் கருவி ஆகும். மாலியில் வாழும் பம்பாரா மக்கள் வெறும் கையால் இசைக்கும் கருவியாகும். இதன் ஒரு பகுதியில் ஆட்டின் தோல் கொண்டு போர்த்தப்பட்டு நீளமான கயிற்றால் இழுத்துக்கட்டப்பட்டிருக்கும். இதற்காகப் பயன்படுத்தப்படும் மரமானது "லென்கே" என்ற மரத்திலிருந்து எடுக்கப்படுகிறது. பம்பாரா மொழியில் "டிஜெ" என்றால் ஒன்றுகூடல் என்றும் "ம்பெ" என்றால் சமாதனம் என்று பொருள் கொள்ளப்படுகிறது. இதன் எடை 5 கிலோவிலிருந்து 13 கிலோ வரை உள்ளது. மாண்டின்கா மக்கள் இன மக்கள் இக்கருவியை தனித்துவமான இசையை இதன் மூலம் வரச்செய்து அனைவரையும் கவருகிறார்கள்.

ஒரு வேடன் காட்டில் சிம்பன்சி ஒன்று அதன் குட்டி இறந்ததால் அதன் சோகம் தீர்க்க தன் வயிற்றில் தனது இரண்டு கைகளாலும் அடித்துக்கொண்டு கண்ணீர் விட்டதையும், பின்னர் சமாதானம் அடைந்ததையும் கண்டான். இதனைக்கண்ட வேடன் இந்த வாத்தியத்தைத் தயார் செய்ததாக செவிவழிச் செய்தி உள்ளது. 



</doc>
<doc id="329728" url="https://ta.wikipedia.org/wiki?curid=329728" title="கோசனம் அங்காளம்மன் கோயில்">
கோசனம் அங்காளம்மன் கோயில்

அங்காளம்மன் கோயில் தமிழ்நாட்டில் ஈரோடு மாவட்டம், கோசனம் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் காமிகாகம முறைப்படி வழிபாடு நடக்கிறது. பங்குனி மாதம் முக்கிய திருவிழா நடைபெறுகிறது.


</doc>
<doc id="329732" url="https://ta.wikipedia.org/wiki?curid=329732" title="உலர்திராட்சை">
உலர்திராட்சை

உலர்திராட்சை அல்லது ரைசின் ("Raisin") என்பது ஒரு உலர்ந்த வகை திராட்சை ஆகும். உலர்திராட்சைகள் உலகின் பல பகுதிகளில் உற்பத்தி செய்யப்படுகின்றன. இவற்றை பச்சையாகவோ, சமைத்தோ உண்ணலாம். வெதுப்பிகளில் பயன்படுத்திக் கொள்ளலாம். ஐக்கிய ராஜ்யம், அயர்லாந்து, நியூசிலாந்து, ஆஸ்திரேலியா ஆகிய நாடுகளில் உலர்ந்ததும் பெரியதுமான கருநிற திராட்சை "ரைசின்" எனவும், உலர்ந்த தங்கநிற திராட்சை "சுல்தானா " எனவும், சிறியதும் உலர்ந்ததுமான விதையற்ற கருநிற கொரிந்து திராட்சை "திராட்சை வத்தல் " எனவும் அழைக்கப்படுகின்றன.

ரைசின் எனும் வார்த்தை பழம் பிரெஞ்சு மொழியிலிருந்து மத்திய ஆங்கிலத்தில் பெறப்பட்ட வார்த்தை ஆகும். நவீன பிரஞ்சில், ரைசின் என்பது "திராட்சை" எனப்படுவதுடன் உலரவைக்கபட்ட திராட்சை "உலர்திராட்சை" என்றழைக்கப்படும். புராதன பிரஞ்சு வார்த்தை, "racemus" "ஒரு திராட்சைகொத்து" எனும் லத்தீன் வார்த்தையில் இருந்து பெறப்பட்டதாகும்.

உபயோகிக்கப்படும் திராட்சைகளைப் பொறுத்து ரைசின்களின் வகைகள் அமையும்யில் தங்கியுள்ளது. இவை பச்சை ,கருப்பு, பழுப்பு, ஊதா, மஞ்சள் ஆகிய நிறங்களிலும், வித்தியசமான அளவுகளிலும் காணப்படுகின்றது. சுல்தானா, (பொதுவான அமெரிக்கா வகை திராட்சைகள் விதை அற்ற தொம்ப்ஸன் என ஐக்கிய அமெரிக்காவில் அழைக்கப்படுகின்றது) , கிரீக் கரண்ட்ஸ் (கருப்பு கொறித்து திராட்சை,Vitis vinifera L. var. Apyrena ) மற்றும்  சுடர் திராட்சை ஆகியவை விதையற்ற உலர்திராட்சை வகைகளாகும். பாரம்பரியமாக ரைசின்கள் சூரியஒளியில் உலர்த்தப்படுகிறது. ஆனால் நீரிழப்பு மற்றும் செயற்கை முறை நீரிழப்பு செய்வதன் மூலமும் உலர்த்த முடியும்.  

"தங்க ரைசின்களுக்கு" தங்கநிறம் வழங்குவதற்காக  உலர்ந்த திராட்சைகளுடன் கந்தக டை ஆக்சைடு சேர்க்கப்படுகிறது.

கருப்பு கொரிந்து அல்லது  சண்டே  கரண்ட் திராட்சைகள் அளவில் சிறியவை; சில சமயங்களில் விதை அற்றவை இந்த ரைசின்கள் மிகவும் கருமை மற்றும் புளிப்பு, நறுமண சுவை உடையவை. இவை கரண்ட்ஸ் என அழைக்கப்படும்.  மஸ்கட் ரைசின்கள் மற்ற வகைகளுடன் ஒப்பிடும் பொழுது அளவில் பெரியவை மற்றும் சுவை நிறைந்தவை  .

ஆசியாவில் உற்பத்தி செய்யப்படும் அநேகமான ரைசின்கள் மேற்கில் இன மளிகைக்கடைகளில் மட்டுமே கிடைக்கும். மோனுக்கா திராட்சைகள் இவற்றுக்குப் பயன்படுத்தப்படுகின்றன. 

ரைசின்களில் நிறை அடிப்படையில் 72% வெல்லமாகும் , அவற்றில் அனேகமானவை பிரக்டோஸ், குளுக்கோஸ் ஆகும். மேலும் இவை 3% புரதம், 3.7%-6.8 நார்ச்சத்தைக் கொண்டுள்ளது.. கொடிமுந்திரி, சர்க்கரை பாதாமி வகை ரைசின்கள் அதிகளவு  ஒக்சிஜனேற்றத்ததை கொண்டுள்ளன , ஆனால் இவை பசுமையான திராட்சையைக் காட்டிலும் குறைந்தளவு உயிர்ச்சத்து C  கொண்டுள்ளது. ரைசின்கள் குறைந்தளவு சோடியத்தைக் கொண்டுள்ளதுடன் கொலஸ்திரோல் அற்றவையாகக் காணப்படுகின்றது. 

அமெரிக்கக் கல்லூரியின் 2012ம் ஆண்டிற்கான 61வது இதயவியல் மாநாட்டின் தரவுகளுக்கமைய, சிறிதளவில் இரத்த அழுத்தம் அதிகரித்துக் காணப்படும் தனிநபர் மத்தியில் மற்ற சிற்றுண்டிகளுடன் ஒப்பிடும் பொழுது, ரைசின்களை (ஒரு நாளைக்கு மூன்று முறை ) வழக்கமாக நுகர்வதால் குறிப்பிடத்தக்களவு இரத்த அழுத்தத்தை குறைக்க முடியும்
நாய்களில் சிறுநீரக செயலிழப்பிற்குக் காரணமாக ரைசின்கள் அமைகின்றது. இதற்கான காரணம் அறியப்படவில்லை.

ரைசின்கள் அதன் உயர் சக்கரை காரணமாக சுவை மிகுந்ததாக காணப்படுகின்கிறது (நிறை அடிப்படையில் 28% குளுக்கோஸ் மற்றும் 30% பிரக்டோசை கொண்டுள்ளது ). நீண்ட நாட்களாக பழங்களைச்  சேமித்தல், அதனைக் கரகரப்பாக்குதல் என்பவற்றின் மூலம் பழங்களினுள் சக்கரையை கட்டியாக்கமுடியும். இது அதன் பாவனையை பாதிக்காது.  சூடான நீரில் அல்லது திரவத்தில் பழங்களை 
வேகவைப்பதன் மூலம் தானியங்களிலுள்ள சக்கரையை  அகற்றமுடியும்


அறுவடை செய்யப்பட்ட சதைப்பற்றுள்ள திராட்சை பழங்களை உலர்த்துவதன் மூலம் வணீக ரீதியில் ரைசின்கள் உற்பத்தி செய்யப்படுகின்றது. பெர்ரி திராட்சைகளை உலர்த்துவதற்காக, திராட்சைகளின் உள்துறை செல்களின் நீர்ச்சத்து மேற்பரப்பின் மீது வெளிப்பட்டு, நீர்த் துளிகள் ஆவியாதல் மூலம் முற்றாக அகற்றப்பட வேண்டும். எவ்வாறாயினும் இவ் பரவல் செயன்முறை மிகவும் கடினமானது. ஏனெனில் திராட்சைகளின் மேற்தோலின் மீதுள்ள மெழுகானது நீர் ஆவியாதலில் இருந்து பாதுகாக்கிறது.இதற்கு மேலதிகமாக நீர் இழப்பை தடுப்பதற்காக திராட்சைகளின் வெளிப்புற அடுக்குகளில் பௌதீக, இரசாயன செயன்முறைகள் காணப்படுகின்றன .  

வணீக ரீதியான ரைசின் உற்பத்தி முன் சிகிச்சை, உலர்தல், உலர்த்திய பின் செயன்முறை ஆகிய மூன்று படிகளைக் கொண்டுள்ளது.

உலர்த்தல் செயன்முறையின் போது அதிகரிக்கப்படும் நீர் அகற்றல் வீதத்தை உறுதி செய்வதற்காக ரைசின் உற்பத்தியில் பயன்படுத்தப்படும் முன் சிகிச்சை முக்கியமான படியாகும். அதிகரிக்கப்படும் நீர் இழப்பு வீதமானது ரைசின்கள் பழுப்படையும் வீதத்தை குறைப்படுத்துடன் அதிகளவு விரும்பத்தக்க ரைசின் உற்பத்தியிலும் உதவுகிறது. புராதன காலத்தில் இச்செயன்முறை மத்திய தரை கடல் பகுதிகளில் உருவாக்கப்பட்ட்து . மற்றும் ஆசியாவின் சில பகுதிகளில் கொழுப்பமிலம் எதைல் எஸ்டர்ஸ் ,பொட்டாசிம் கார்பனேட் இனால் ஆன உளர் குழம்பு குளிர் சரிவு உபயோகிக்கப்பட்டது .இச் சரிவானது நீரிழப்பு வீதத்தை இரண்டு அல்லது மூன்று மடங்கினால் அதிகரிக்கின்றது .சமீபத்ததில் எண்ணெய் குழம்புகளுக்கு திராட்சையை திறந்துவைத்தல் அல்லது நீர் கரைசல் உபயோகித்தல் போன்ற புதிய செயன்முறைகள் உருவாக்கப்பட்டுள்ளன . இச் செயன்முறைகள் திரட்சைகளில் நீர் பரம்பலை அதிகரிப்பதை ஊக்குவிப்பதுடன் உலர் செயன்முறை  திறனை அதிகரிப்பதில் உதவுகின்றது . 

 உலர்த்தல் செயன்முறையானது சூரிய உலர்தல்,நிழல் உலர்தல்,இயந்திர உலர்தல் ஆகிய உலர்தல் முறைகளை கொண்டுள்ளது .சூரிய உலர்தல் விலை குறைந்த செயன்முறைகளாகும் எவ்வாறாயினும் சூழல் மாசு ,பூச்சிகளின் தொற்று,நுண்ணுயிர் தாக்கம் போன்றவற்றின் காரணமாக ரைசின்களின் தரம் குறைவாக காணப்படுகின்றது .இதற்கு மேலதிகமாக சூரிய உலர்தல் மிகவும் மெதுவான செயன்முறையாகும் மற்றும் இவை விரும்பத்தக்க ரைசின்களை உற்பத்தி செய்வதில்லை.இயந்திர உலர்தல் பாதுகாப்பானதாக காணப்படுவதுடன் ,மேலும் சூழல் பாதுகாப்பு ,விரைவான உலர்தல் என்பவற்றிக்கு உறுதி அளிக்கின்றது . நுண்ணலை வெப்பமாக்கல் ஒரு வகை இயந்திரவியல் உலர்த்தல் செயன்முறை ஆகும் .திராட்சையில் உள்ள நீர் மூலக்கூறு நுண்ணலைகளை நுகர்வத்தின் விளைவாக விரைவான ஆவியாதல் ஏற்படுகின்றது .நுண்ணலை வெப்பமாக்கல் பவ்வி ரைசின்களை உற்பத்தி செய்கின்றது .
உலர்த்தல் செயன்முறைகளின் பின் ,ரைசின்கள் பதப்படுத்தலுக்கு உட்படுத்தப்படும் ,உலர்த்தல் செயன்முறையின் போது ஒட்டி காணப்படும் அந்நிய காரணிகளை நீக்குவதற்காக ரைசின்கள் நீரில் சுத்தமாக்கப்படும . இதன் போது தண்டுகள் ,தரக்குறைவான ரைசின்கள் நீக்கப்படும் செயன்முறைகள் வறட்சி நீக்கப்படுவதற்கு காரணமாக அமையலாம்,அதனால் தூய்மையாக்களின் பிறகு சேர்க்கப்பட்ட ஈரத்தன்மை நீக்கப்பட்டதை உறுத்தி செய்வதற்காக மற்றுமொரு உலர்த்தல் செயன்முறை பூர்த்திசெய்யப்படல் வேண்டும் .

ரைசின் உற்பத்தியில் காணப்படும் சகல படிகளும் அதன் தரத்தை தீர்மானிப்பதில் முக்கிய பங்கு வகிக்கின்றது.முற் செயன்முறைகள் படிகளின் பிறகு மற்றும் பாலிபீனால் ஆக்சிடஸ் மற்றும் பீனோலிக் கலவைகள் இடையே தாக்கத்தினால் ஏற்படும் பழுப்படைதல்  வீதத்தை குறைப்பதற்கான உலர்தலின் முன்னும் ரைசின்களிற்கு சல்பர் டை ஆக்சைடு பிரயோகிக்கப்படும். மேலும் சல்பர் டை ஆக்சைடு அனைத்து ரைசின்களின் சுவையை பாதுகாப்பதிலும் உலர்த்தல் செயன்முறையின் போது உயிர்ச்சத்து
இழப்பை தடுப்பதிலும் உதவுகின்றது . 
 ரைசின்கள் அதிகளவு நார்ச்சத்து ,கார்போவைதரேட்டு உடன் சிறிதளவு கிளைசெமிக் ,மற்றும் இரும்பு, செம்பு போன்ற கனிமங்களுடன் குறைந்தளவு கொழுப்பை கொண்டுள்ளது . நிறையை குறைப்பதற்காக ரைசின்கள் சிற்றுண்டிகளிற்காக பரிந்துரை செய்யப்படுகின்றன. ஏனெனில் இவை குளுக்கோசை குறைத்தல்,சிறந்த தொழிற்பாட்டுடைய சமிபாட்டு தொகுதி மற்றும் தொடர்ச்சியான இரத்த அழுத்தத்தை பராமரிக்க  உதவுகின்றது .சுத்தமற்ற சிற்றுண்டிகளிற்கு பதிலாக ரைசின்களை மாற்றீடு செய்வதன் மூலம் நோயாளிகளில் இரு விதமான நீரிழிவு நோய்க்கு அனுகூலமான சுகாதார பழக்கத்தை காண்பிப்பதுடன் இதய விரிவு இரத்த அழுத்தத்தை குறைத்தல் மற்றும் பிளாஸ்மா ஓட்ஸிசனேற்ற மட்டத்தை அதிகரிக்கின்றது . கோரின்தன் ரைசின்கள் சிறிதளவான கிளைசெமிக்கை கொண்டிருப்பதுடன் அவற்றை நீரிழிவு நோயாளிகள் கூட இனிப்புப்பண்டங்களுக்கு பதிலாக  சிறிதளவில் எடுத்து கொள்ளலாம் . கிரீக் ரைசின்களில் உள்ள ஆன்டிஆக்ஸிடண்ஸ் வயிறு மற்றும் பெருங்குடலிலி உள்ள புற்றுநோய் அபாயத்தை குறைக்கின்றது . 


</doc>
<doc id="329736" url="https://ta.wikipedia.org/wiki?curid=329736" title="வாசிலி பாவ்லோவிச் எங்கல்கார்த்">
வாசிலி பாவ்லோவிச் எங்கல்கார்த்

வாசிலி பாவ்லோவிச் எங்கல்கார்த் ("Vasily Pavlovich Engelhardt", , சூலை 17, 1828 - மே 6, 1915) ஓர் உருசிய வானியலாளரும் பொது ஆளுமையும் ஆவார்.

வசீலி எங்கல்கார்த் உருசியப் பேரரசு, கிரத்னோ வட்டாரம், குசுதோவிச்சி நகரில் (இப்போது பெலாருசு) செல்வமும் செல்வாக்கும் மிக்க எங்கல்கார்த் குடும்ப உறுப்பினர் ஆவார். இவர் 1847 இல் புனித பீட்டர்சுபர்கு சட்டப் பள்ளியில் பட்டம் பெற்றார். பின்னர் சட்டப் பேரவையில் முதலாம், ஐந்தாம் துறைகளில் பணிபுரிந்தார். இவர் 1853 இல் அரசு வேலையைத் துறந்து வானியல் கற்கலானார்.

இவரது பல பண்பாட்டு ஆளுமைகளுடனான (கிளின்கா, சுதாசோவ், பிரான்சு இலிசுசித் ஆகியோருடனான) மடல்தொடர்பு வரலாற்றுச் சிறப்பு வாய்ந்ததாகும்.

இவர் 1875 இல் திரெசுதெனில் வாழலானார். அங்கு இவர் தன் சொந்த செலவில் ஒரு வான்காணகத்தை நிறுவி, யாருடைய உதவியுமின்றி 1897 வரை ஆய்வில் ஈடுபட்டார். இவர் வால்வெள்ளிகள், குறுங்கோள்கள், ஒண்முகில்கள், விண்மீன் கொத்துகள் பற்றி ஆய்வு மேற்கொண்டார்.

இவர் 1870இல் 50 வால்வெள்ளிகளையும் 70 குறுங்கோள்களையும் கண்டு முடித்து 1883 இல் விண்மீன் கொத்துகளின் ஆய்வைத் தொடங்கினார். கிட்டதட்ட 400 ஒண்முகில்கள் அடங்கிய அட்டவணையை முடித்தார். 1886 இல் விண்மீன்களை நோக்கத் தொடங்கி, ஜேம்சு பிராட்லே அட்டவணையில் உள்ள 829 விண்மீன்களுக்கு இணைவிண்மீன்கள் அமைகின்றனவா என ஆய்வு செய்தார்.

பிந்தைய 1890 களில் இவரது உடல்நலம் குன்றியதால், தன் வானியல் நோக்கீட்டை நிறுத்திவிட்டு தனது கருவிகள் அனைத்தையும் கசான் பல்கலைக்கழகத்துக்கு வழங்கிவிட்டார். அங்கே இவரது நண்பரும் ஒருசாலை வானியலாளரும் ஆகிய திமித்ரி துப்யாகோ வானியல் துறையின் காப்பாளராக இருந்தார். பல்கலைக்கழகம் இக்கருவிகளை வைக்க, ஒரு புதிய வான்காணகத்தைக் கட்டியது. இது 1901 இல் திறக்கப்பட்டது. இது 1903 இல் எங்கல்கார்த் பெயரிடப்பட்டது. இப்பெயர் 1931 வரை நிலவியது. தன் வாழ்நாள் முடியும் வரை எங்கல்கார்த் புதிய வான்காணகத்தைக் கட்டுவதிலும் ஒருங்கமைப்பதிலும் ஈடுபட்டதோடு, தன் செல்வம் முழுவதும் கசான் பல்கலைக்கழகத்துக்கே வான்காணக வளர்ச்சிக்காகவும் அதைக் கட்டிக்காக்கவும் வழங்கினார்.

இவருக்கு 1889 இல் கசான் பல்கலைக்கழகம் தகைமை முனைவர் பட்டம் வழங்கியது. இவர் 1890 இல் உருசிய அறிவியல் கல்விக்கழகத்தின் இணை உறுப்பினர் ஆனார்.

இவர் தன் வாழ்நாள் முழுவதும் உருசிய வரலாற்று ஆர்வம்கொண்டு வரலாற்றுத் தகவல்களைத் திரட்டி உருசிய வரலாற்றுத் திரட்டுக்குக் கொடையாக வழங்கினார்.

இவர் பாடகர் மீகைல் கிளின்காவின் நெருங்கிய நண்பர் ஆவார். கிளின்கா பெர்லினில் 1857 இல் இறந்ததும், அவரது எச்சங்களை திக்வினில் உள்ள அவரது வீட்டுக்கு அனுப்பிவைத்தார். இவர் கிளின்காவின் கையெழுத்துப் படிகளையும் கிளின்கா பொது நூலகம் நிறுவப்பட்ட புனித பீட்டர்சுபர்குக்கு அனுப்பினார். அது கிளின்காவின் இசைநாடகங்களையும் இசைப்பணிகளையும் வெளியிட்டது. பின்னர், இவர் விளாதிமிர் சுதாசோவின் (சட்டக் கல்லூrரியில் வகுப்புத் தோழர்) வேண்டுகோளுக்கு இணங்கி கிளின்கா, அலெக்சாந்தர் தர்கோமிழ்சுகி ஆகிய பாடகர்களின் மலரும் நினைவுகளை வெளியிட்டார்.

பிந்தைய 1890 களில், இவர் வானியல் ஆய்வை விட்டுவிலகி, சுவரோவின் இத்தாலிய, சுவிட்சர்லாந்துத் தேட்டங்களைப் (1799–1800) பற்றிய தகவல்களை அதாவது, சுவிட்சர்லாந்து பரப்புரை பற்றிய தகவல்களைத் திரட்டலானார். இந்தத் தகவல்திரட்டை இவர் புனித பீட்டர்சுபர்கில் இருந்த சுவரோவின் அருங்காட்சியகத்துக்கு உருசியப் பிரெஞ்சு முற்றுகையின் நூறாம் ஆண்டு நினைவாக அளித்தார். இவரது இந்தப் பங்களிப்பு சுவிட்சர்லாந்தில் உருசியா நிகழ்த்திய பரப்புரையின் நீங்காத நினைவுக்குப் பெருந்தொண்டாற்றியது.

இவரது பல பண்பாட்டு ஆளுமைகளுடனான (கிளின்கா, சுதாசோவ், பிரான்சு இலிசுசித் ஆகியோருடனான) மடல்தொடர்பு வரலாற்றுச் சிறப்பு வாய்ந்ததாகும்.

பன்னாட்டு வானியல் ஒன்றியப் பதினான்காம் பேராயத்தால் இவர் நினைவாக நிலாவின் குழிப்பள்ளம் ஒன்று எங்கல்கார்த் குழிப்பள்ளம் எனப் பெயர் இடப்பட்டுள்ளது.




</doc>
<doc id="329737" url="https://ta.wikipedia.org/wiki?curid=329737" title="நிக்கொலாய் கர்தசோவ்">
நிக்கொலாய் கர்தசோவ்

நிக்கொலாய் செமனோவிச் கர்தசோவ் ("Nikolai Semenovich Kardashev"), , பிறப்பு: ஏப்பிரல் 25, 1932) ஓர் சோவியத் ஒன்றிய, உருசிய வானியலாளர் ஆவார். இவர் இயற்பியலிலும் கணிதவியலிலும் முனைவர் பட்டம் பெற்றுள்ளார். இவர் மாஸ்கோவில் உள்ள உருசிய அறிவியல் கல்விக்கழக, பி. என். இலெபெதோவ் இயற்பியல் நிறுவனத்தின் உருசிய விண்வெளி மையத்தில் இணை இயக்குநராக இருந்தார்.

இவர் 1955 இல் மாஸ்கோ அரசு பல்கலைக்கழகத்தில் பட்டம் பெற்றார். பின்னர் [[சுட்டெர்ன்பர்கு வானியல் நிறுவனத்தில் கல்வியைத் தொடர்ந்தார். இவர் அயோசிப் சாமுயிலோவிச் சுக்கிலோவ்சுகியின் கீழ் பயின்று 1960 இல் முனைவர் பட்டம் பெற்றார்.

இவர் 1963 இல் [[குவேசார்]] [[CTA-102]] ஐ ஆய்வு செய்தார். இவர் தான் சோவியத் ஒன்றியத்தில் முதன்முதலில் புவிக்கப்பாலான அறிதிறன் (சேதி) (SETI) ஆய்வில் ஈடுபட்டார். இவர் தன் ஆய்வில் சில பால்வெளி நாகரிகங்கள் நம்மைவிட பல பில்லியன் ஆண்டு காலம் முந்தியவை என்ற முடிவுக்கு வந்தார்,அத்தகைய நாகரிகங்களைத் தரம்பிரிக்கும் கர்தழ்சேவ் அளவுகோலை உருவாக்கினார். ஆற்ரல் நுகர்வைப் பொறுத்து மூன்று மட்டங்களாக அந்நாகரிகங்களைப் பகுத்தார்: அதில் வகை ஒன்று, புவிபோன்ற ஏறத்தாழ, 4 [[erg]]/sec (4 × 10 வாட்) அளவுக்கு ஆற்றல் நுகர்வுள்ள தொழில்நுட்ப வளர்ச்சி கொண்ட கோள்வாழ்க்கை நாகரிகம் ஆகும். அதில் வகை இரண்டு, தன் சூரிய ஆற்றலைப் பதப்படுத்தும் அளவுக்கு திறம்வாய்ந்த நாகரிகம் ஆகும். அதில் வகை மூன்று, தன் பால்வெளியளவு ஆற்றலைப் பயன்படுத்தும் நாகரிகம் ஆகும். 

அமெரிக்கச் சேதி திட்டங்களை விட சீரிய உருசியச் சேதி திட்ட முயற்சிகள் சில ஆண்டுகல் முந்தியதாகும் என்பது இங்கே குறிப்பிட்த்தக்கது. இத்துறை சார்ந்த பிற சோவியத வல்லுனர்களாக விசேவோலோத் திராய்த்சுகியும் அயோசிப் சாமுயிலோவிச் சுக்கிலோவ்சுகியும் (இவர் கரதழ்சேவின் முன்னாள் பேராசிரியர்) திகழ்கின்றனர்.

இவர் 1976 திசம்பர் 12 இல் சோவியத் ஒன்றிய அறிவியல் கல்விக்கழகத்தின் பொது இயற்பியல், வானியல் பிரிவின் இணை உறுப்பினராகத் தேர்வு ஆனார். இவர் உருசியக் கல்விக்கழகத்தின் முழு உறுப்பினராக 1994 மார்ச்சு 21 இல் தேர்வானார். மேலும் 2014 இல் தெமிதோவ் பரிசும் பெற்றுள்ளார்.

[[பகுப்பு:1932 பிறப்புகள்]]
[[பகுப்பு:வாழும் நபர்கள்]]
[[பகுப்பு:உருசிய வானியற்பியலாளர்கள்]]
[[பகுப்பு:உருசிய வானியலாளர்கள்]]
[[பகுப்பு:சோவியத் வானியற்பியலாளர்கள்]]
[[பகுப்பு:கதிர்வீச்சு வானியலாளர்கள்]]
[[பகுப்பு:சோவியத் வானியலாளர்கள்]]

</doc>
<doc id="329741" url="https://ta.wikipedia.org/wiki?curid=329741" title="கே. எஸ். ராதாகிருஷ்ணன்">
கே. எஸ். ராதாகிருஷ்ணன்

கே.எஸ். இராதாகிருஷ்ணன் ஓர் தமிழக அரசியல்வாதி திராவிட முன்னேற்ற கழகத்தில் செய்தி தொடர்பாளராக பணியாற்றி வருகிறார். இவர் ஒரு வழக்கறிஞர். மேலும், மனித உரிமைகள் மற்றும் சுற்றுச்சூழல் ஆர்வலராகவும், எழுத்தாளராகவும் இயங்கி வருகிறார். பல நூல்களை எழுதியுள்ள இவர், கதைசொல்லியின் இணை ஆசிரியராகவும், சமூக வலைதளங்களில் ஈடுபாட்டுடன் செயல்பட்டு வருவதோடு, தொலைக்காட்சி விவாதங்களிலும் பங்கேற்கிறார்.

திருநெல்வேலி மாவட்டம் குருஞ்சாக்குளம் கிராமத்தில் பிறந்தவர். விவசாயக்குடும்பத்தில் பிறந்த இவர், சட்டப்படிப்பில் முதுகலை பட்டம் பெற்றவர். 1981ம் ஆண்டு முதல் வழக்கறிஞர் கழகத்தில் பதிவு செய்து, சென்னை உயர்நீதிமன்றத்தின் பல்வேறு சிவில், கிரிமினல் மற்றும் பொதுநல வழக்குகளில் வாதாடியுள்ளார். மேலும், புது தில்லியில் உள்ள இந்திய சட்ட நிறுவனத்திலும், சர்வதேச சட்ட அமைப்பின் இந்தியா பிரிவிலும், இந்தியா மத்தியஸ்த கவுன்சிலிலும் ஆயுட்கால உறுப்பினராக உள்ளார்.

கர்மவீரர் காமராசர், கலைஞர் கருணாநிதி, ஈ.வி.கே.சம்பத், பழ.நெடுமாறன், திரு. வைகோ போன்ற தமிழகத்தின் மிகச்சிறந்த தலைவர்களின் நன்மதிப்பையும், கவிஞர் கண்ணதாசன், விவசாயிகளின் தலைவர் சி. நாராயணசாமி நாயுடு ஆகியோரின் நன்மதிப்பையும் பெற்றுள்ளார். 23 ஆண்டுகளுக்கு முன்பாகவே, தமிழக அரசியல் கட்சிகளில் முதன்முறையாக செய்தித்தொடர்பாளராக நியமிக்கப்பட்டவர். பல்வேறு போராட்டங்களில் கலந்துகொண்டு சிறைவாசம் கண்டவர். 1989 மற்றும் 1996 ம் ஆண்டுகளில் நடந்த சட்டமன்றத்தேர்தலில் கோவில்பட்டி தொகுதியில் போட்டியிட்டார். விடுதலைப்புலிகள் இயக்கத்தின் தலைவர் பிரபாகரன், ஆரம்பக்கட்டத்தில் வெளியுலகிற்கு முகம்காட்டாமல், தலைமறைவு வாழ்வில் இருந்தபோது, இவரோடு தங்கியிருந்து நட்பு பாராட்டியவர்.

தற்சமயம் இந்திய வழக்கறிஞர்கள் சங்கத்தின் தமிழகப்பிரிவின் இணைச்செயலாளராக இருக்கும் இவர், அரசு அமைத்த பல்வேறு விசாரணை கமிஷன்களிலும் வழக்கறிஞராக ஆஜராகியுள்ளார். கடந்தகாலத்தில் இவர் வகித்த முக்கிய பொறுப்புகளில் சில:

எழுத்து மற்றும் இலக்கியங்களில் ஈடுபாடு கொண்ட கே.எஸ்.ஆர் அவர்கள், கதைசொல்லி எனும் காலாண்டு இலக்கிய இதழை திரு.கி.ராஜநாராயணன் உடன் இணைந்து நடத்திவுருகிறார். மேலும், தற்கால சமூகப்பிரச்சனைகள் குறித்து பல நூல்களை எழுதி வெளியிட்டுள்ளார். அவற்றுள் சில:
தமிழக நதி நீர் பிரச்சினைகள், மத்திய-மாநில உறவுகள், தமிழக விவசாயிகளின் போராட்டம், பாஞ்சாலங்குறிச்சி சீமை சரிதம், Aspects of Democracy & Concepts, தினமணி கட்டுரைகள் தொகுப்பு என இவரின் நூல்கள் அச்சில் உள்ளன.


</doc>
<doc id="329751" url="https://ta.wikipedia.org/wiki?curid=329751" title="சங்கர் கோசு">
சங்கர் கோசு

சங்கர் கோசு (வங்காள மொழி: শঙ্খ ঘোষ; பிறப்பு 6 பிப்ரவரி 1932) ஒர் இந்திய வங்கமொழி கவிஞர். தற்போதைய வங்கதேசத்தின் சந்த்பூரில் பிறந்தார். கொல்கத்தாவில் வங்காளமொழியில் முதுகலைப் பட்டம் பெற்றுத் தனது கவித்துவத்தால் தாகூரின் அடையாளமாகக் கருதப்படும் வங்காள கவிஞர்களில் மிக முக்கியமானவராவார்.



</doc>
<doc id="329755" url="https://ta.wikipedia.org/wiki?curid=329755" title="குரோனிது இலியூபார்சுகி">
குரோனிது இலியூபார்சுகி

குரோனிது அர்க்கதியேவிச் இலியுபார்சுகி ("Kronid Arkadyevich Lyubarsky", ; 4 ஏப்பிரல் 1934, – 23 மே 1996) ஓர் உருசிய இதழியலாளரும் மாந்த உரிமைப் போராளியும் அரசியல் கைதியும் ஆவார்.

இவர் 1934 ஏப்பிரல் 4 இல் சோவியத் ஒன்றியத்தில் உள்ள பிசுகோவில் பிறந்தார். இவர் மாஸ்கோ அரசு பல்கலைக்கழகத்தில் 1956 இல் பட்டம் பெற்றார். இவர் சோவியத் ஒன்றிய அறிவியல் கல்விக்கழகத்தின் அனைத்து ஒன்றிய அறிவியல் தொழில்நுட்பத் தகவல் நிறுவனத்தில் வானியற்பியலாளராகப் பணிபுரிந்தார். இவரது ஆய்வுகள் வால்வெள்ளிகளிலும் வானியற்பியலிலும் அமைந்தது. இவர் சோவியத் ஒன்றிய செவ்வாய்த் தேட்ட கோளிடைப் பயணத் திட்டத்திலும் பணிபுரிந்தார். இவர் வானியற்பியலில் பலநூல்களை எழுதியதோடு பல நூல்களை மொழிபெயர்க்கவும் செய்தார். பிரெட் ஆயிலின் நூல் இவற்றில் குறிப்பிடத் தகுந்தது.

சோவியத் ஒன்றியத் தகர்வுக்குப் பிறகு இவர் உருசியாவுக்குத் திரும்பிவந்து 1992 இல் தன் குடியுரிமையைப் பெற்றார்.

இவர் இந்தோனேசியாவில் விடுமுறைச் சுற்றுலாவில் இருந்தபோது மாரடைப்பால் 1996 மே 23 இல் தன் 61 ஆம் அகவையில் இறந்தார்.

இவர் இணையத்தில் "USSR News Brief" (உருசியம்:Vesti iz SSSR) எனும் திங்களிருமுறை வரலாற்று இதழை உருசிய மொழியில் மூனிச்சில் இருந்து நடத்தினார் . இது சோவியத் ஒன்றியத்தின் 1978 முதல் 1987 வரையிலான காலகட்ட வரலாற்றாசிரியர்களைப் பற்றியும் மாந்த உரிமைச் செயல்முனைவுப் போராளிகளைப் பற்றியும் சிறிதும் பெரியதுமான பல அறிக்கைகள் இடம்பெற்றன. (கீழே வெளி இணைப்புகளில் காண்க).

இவரது 1976 முதல் 1992 வரையிலான தொடக்க கால மாந்த உரிம்மைப் போராட்ட வாழ்க்கை 2000 இல் அவர்து இறப்புக்குப் பின்னர் பன்னாட்டுப் ஊடகப் பதிப்பு நிறுவனத்தால் ஏற்று நினைவுகூரப்பட்டது. இவரை கடந்த ஐம்பது ஆண்டுகளின் உலக ஊடக விடுதலை வீரராக அறிவித்தது.




</doc>
<doc id="329772" url="https://ta.wikipedia.org/wiki?curid=329772" title="முழூடாத துளை">
முழூடாத துளை

முழூடாத துளை என்பது வேலைபொருளின் மறுபக்கத்தை சிதைக்காமல், ஒரு குறிப்பிட்ட ஆழத்திற்கு மட்டும் குடையப்படும் துளை ஆகும். அதாவது முழுமையாக ஊடுருவப்படாத துளையைதான் முழூடாத துளை ஆகும். இவ்வாறு துளையிடப்பட்ட வேலைபொருளின் மறுபக்கத்தில், அந்த துளையை காண இயலாது.



</doc>
<doc id="329777" url="https://ta.wikipedia.org/wiki?curid=329777" title="முழூடு துளை">
முழூடு துளை

முழூடு துளை என்பது வேலைபொருளின் மறுபக்கம் வரை குடையப்படும் துளை ஆகும். அதாவது ஒரு பொருளில் முழுமையாக ஊடுருவிய துளையைதான், முழூடு துளை ஆகும்



</doc>
<doc id="329792" url="https://ta.wikipedia.org/wiki?curid=329792" title="அங்கம்மெடில்லை தேசிய வனம்">
அங்கம்மெடில்லை தேசிய வனம்

அங்கம்மெடில்லை தேசிய வனம் ("Angammedilla National Park") இலங்கையில் உள்ள ஒரு தேசிய பூங்காவாகும். இப்பகுதி தேசிய வனமாக 6 சூன் 2006 அன்று அறிவிக்கப்பட்டது. ஆரம்பத்தில் இது மின்னேரியா-கிரித்தலை சரணாலயத்தில் வன ஒதுக்கிடமாக 12 பெப்ருவரி 1988 அன்று அறிவிக்கப்பட்டது. இவ்வனம் பராக்கிரம சமுத்திரத்தின் வடிநிலத்தை பாதுகாக்கும் நோக்கில் அமைந்துள்ளது.



</doc>
<doc id="329793" url="https://ta.wikipedia.org/wiki?curid=329793" title="கல்வே நில தேசிய வனம்">
கல்வே நில தேசிய வனம்

கல்வே நில தேசிய வனம் ("Galway's Land National Park") என்பது நுவரெலியாவில் அமைந்துள்ள ஒரு சிறிய தேசிய பூங்காவாகும். 27 மே 1938 அன்று வன சரணாலயமாக அறிவிக்கப்பட்ட இது, 18 மே 2006 அன்று தேசிய வனமான அறிவிக்கப்பட்டது. இது மலைப்பகுதி சூழல் மண்டலமாக அறிவிக்கப்பட்டது. இலங்கை கள பறவைகள் ஆய்வுக்குழுமம் விக்டோரியா பூங்காவும் கல்வே நிலமும் முக்கிய பறவைகள் பகுதியாகக் கருதியது.



</doc>
<doc id="329803" url="https://ta.wikipedia.org/wiki?curid=329803" title="உள்ளான் (பேரினம்)">
உள்ளான் (பேரினம்)

பொய்க்கால் உள்ளான் ("Stilt") என்பது நீர்வாழ் பறவைகளில் ஒன்றான உள்ளான் என்ற பறவையின் பொதுப்பெயரில் குறிக்கப்படுபவையாகும். இதன் குடும்பப்பெயர் ரெகொர்விசொடியிசு (Recurvirostridae) என்பதாகும். இவற்றுள் பல இனங்கள் காணப்படுகின்றன. இவை பொதுவாக நீர்நிலைகளின் ஓரங்களில் அதிக அளவு காணப்படுகின்றன. இவை நீரில் காணப்படும் சிறிய பூச்சி, மற்றும் சிறிய வண்டுகள் போன்றவற்றைப் பிடித்து உட்கொள்ளுகொன்றன. இதன் கால்கள் நீளமாகவும், அலகுப்பகுதி நீண்டு வளைந்தும் காணப்படுகின்றன. 

இவற்றுள் 2 பேரினத்தில், 6 சிறிய இனங்களாகப் பிரிக்கப்பட்டிருந்தாலும் நெடுங்கால் உள்ளான் மற்றும் ஹவாய் உள்ளான் போன்றவை எப்போதாவது இதன் கிளை இனங்களாகவே கருதப்படுகிறது. 

இவை ஆந்திரப் பிரதேசம் மாநிலத்தில் மேற்கு கோதாவரி மாவட்டம் கொல்லேறு ஏரிப் பகுதிகளில் காணப்படுகின்றன. 



</doc>
<doc id="329831" url="https://ta.wikipedia.org/wiki?curid=329831" title="வெள்ளச் சமவெளிகள் தேசிய வனம்">
வெள்ளச் சமவெளிகள் தேசிய வனம்

வெள்ளச் சமவெளிகள் தேசிய வனம் ("Flood Plains National Park") என்பது மகாவலி ஆறு அபிவிருத்தித் திட்டத்தின் கீழ் உள்ள நான்கு தேசிய வனங்களில் ஒன்று ஆகும். இது 7 ஆகத்து 1984 அன்று உருவாக்கப்பட்டது. இவ்வனம் மகாவலி வெள்ளச் சமவெளியில் யானைகளைக்கு அதிக உணவுகளைக் கொண்ட இடமாகக் காணப்படுகிறது. இது வஸ்கமுவை, சோமாவத்திய தேசிய வனங்களுக்கு இடையில் யானைகள் இடம்பெயரும் பகுதியில் அமைந்துள்ளது.



</doc>
<doc id="329832" url="https://ta.wikipedia.org/wiki?curid=329832" title="கோ ஆர் எச் - 2 (நெல்)">
கோ ஆர் எச் - 2 (நெல்)

கோ ஆர் எச் 2 ("CORH 2") என்பது வீரியம் மிகுந்த ஒட்டு நெல் வகையாகும். ஐ. ஆர். 58025 ஏ ("IR 58025 A") என்ற ஆண் மலட்டுத்தன்மை கொண்ட பெண் இரகத்தையும், சி 20 ஆர் ("C 20 R") என்ற ஆண் இரகத்தையும் இயற்கை முறையில் ஒட்டச் சேர்த்து கிடைக்கப்பெறும் நெல் வகையான இது, 125 நாட்களில் அறுவடைக்கு தயாராகும் குறுகியகால நெல் வகையாகும். 

1000 தானிய நெல்மணிகளின் எடை 23.77 கிராம் உள்ள இது, ஒரு எக்டேருக்கு சராசரியாக 6100 கிலோ மகசூலாக தரக்கூடியதாகும். நடுத்தரத் தானிய அமைப்புடைய இந்நெல் இரகம், நடுத்தரக் குட்டைத் தன்மைகொண்ட நெற்பயிராகவும், மற்றும் உயர் விளைச்சல் தரும் சிறப்பு இரகமாகவும் கருதப்படுகிறது.

தமிழ்நாடு வேளாண்மைப் பல்கலைக்கழகத்தால் 1998 ஆம் ஆண்டு கண்டறிந்து வெளியிடப்பட்ட இந்த கோ ஆர் எச் 2 நெல் இரகத்தின், அரிசி, வெண்ணிறமுடையதாகும்.




</doc>
<doc id="329843" url="https://ta.wikipedia.org/wiki?curid=329843" title="மயில் வாகனம்">
மயில் வாகனம்

மயில்வாகனம் என்பது இந்து சமயப் புராணங்களின்படி இறைவன் முருகனின் வாகனமாகும். இதனால் முருகனை வணங்குவோர் தங்கள் பிள்ளைகளுக்கு மயில்வாகனம் என பெயர் சூட்டும் வழக்கம் உள்ளது. இந்துக்கோயில்களில் திருவிழாக்களின் பொழுது அந்தந்த கோயில் உற்சவமூர்த்திகள் ஊர்வலத்தில் எழுந்தருளும் வாகனங்களில் ஒன்றாக மயில்வாகனமும் உள்ளது. தமிழ்நாட்டின். கிருட்டிணகிரி மாவட்டம், ஒசூர் சந்திர சூடேசுவரர் கோயில் மாசி மாதம் நடக்கும் தேர் திருவாழாவின்போது தேர்த் திருவிழாவுக்கு முந்தைய நாட்களில் நடக்கும் உற்சவங்களில் மயில்வாகன உற்சவமும் ஒன்று. 

இவ்வாறு மயில்வாகனத்தில் கடவுளர் ஊர்வலம் வருதலை மயில்வாகன சேவை என்று அழைக்கின்றனர்.

மயில்வாகனமானது மரத்தால் செய்யப்படுகிறது. வாயில் ஒரு பாம்பைக் கவ்வியபடி உள்ளவாறு மயில் நின்ற நிலையிலும், தோகைகளை விரிக்காமல் சாதாரணமாக தொங்கவிட்ட நிலையில் இருப்பது போலும் செய்யப்படுகிறது. மயில்மீது உற்சவரை அமர்த்த ஏதுவாக தாங்கு பலகைகள் கூடுதலாக அமைக்கப்படுகின்றன. 



</doc>
<doc id="329850" url="https://ta.wikipedia.org/wiki?curid=329850" title="பிரத்தியங்கிரா தேவி கோயில், ஒசூர்">
பிரத்தியங்கிரா தேவி கோயில், ஒசூர்

மகா பிரத்தியங்கர காளிகா ஆலயம் (Maa Pratyangira Kalika Alayam) என்பது தமிழ்நாட்டின் ஒசூரில் இரண்டாவது சிப்காட் பகுதியில் மோரனப்பள்ளி என்ற பகுதியில் அமைந்துள்ள ஒரு கோயிலாகும். இக்கோயிலின் இராசகோபுரத்தில் பிரம்மாண்டமான பிரத்தியங்கரா தேவியின் சிலை அமைக்கப்பட்டுள்ளது. இக்கோயிலுக்கு வார இறுதியிலும், வார நாட்களிலும் பலர் வருகின்றனர். இக்கோயிலில் பிரத்தியங்கிரா தேவி , சரபேசுவரர், நரசிம்மர், மாரியம்மன் ஆகிய தெய்வங்களுக்கு சந்நிதிகள் அமைந்துள்ளன. 

இக்கோயில் விசாலமான இடத்தில் கட்டப்பட்டுள்ளது. பக்தர்கள் கோயிலுள் நுழைய சிம்ம வாய் வாசல் உள்ளது. பக்தர்கள் பிரத்தியங்கிரா தேவிக்கு மாலைகள் வைத்தும், தேவியின் பாதங்களில் நெய் விளக்கு ஏற்றியும் வணங்குகிறார்கள். 



</doc>
<doc id="329860" url="https://ta.wikipedia.org/wiki?curid=329860" title="நிலையான வலைப்பக்கம்">
நிலையான வலைப்பக்கம்

ஒரு நிலையான வலைப்பக்கம் சேமிக்கப்பட்ட பக்கத்தை அப்படியே பயனர்க்கு அனுப்பப்படுகிறது, இதற்கு மாறாக மாறும் வலை பக்கங்கள் ஆனது வலைச் செயலி மூலம் உருவாக்கப்படும் பக்கத்தை பயனர்க்கு அனுப்பப்படுகிறது.

இதன் விளைவாக, ஒரு நிலையான வலைப்பக்கம் ஆனது அனைத்து பயனர்களுக்கும் சேமிக்கப்பட்ட பக்கதில் உள்ள அதே தகவல், அத்தகைய பதிப்புகள், நவீன திறன்களை கொண்ட வழங்கி (Server) மூலம் ஆவணதின் பல்வேறு பதிப்புகள் மற்றும் ஆவணத்தின் மொழி என்பன கட்டமைக்கப்பட்ட முறையில் காண்பிக்கும்.

ஒரு நிலையான வலைப்பக்கங்கள் அநேகமாக மீயுரைக் குறியிடு மொழி (HTML) பக்க கோப்புகளாக சேமிக்கப்பட்டு வலை வழங்கி மீயுரை பரிமாற்ற நெறிமுறை (HTTP) மூலம் கிடைக்கும் படி வைத்திருக்கும் ("URL கள் ஆனது அநேகமாக ".HTML" என்று முடியாவிடின் நிலையான வலைப்பக்கமாக இருக்காது). எனினும், உதிரி விளக்கங்கள் ஆகா, வலை பக்கங்கள் தரவுத்தளத்தில் சேமிக்கப்பட்டு இருக்கலாம், மேலும் வார்ப்புருவை (template) பயன்படுத்தி வடிவமைக்கப்பட்டதும் வழங்கி மூலம் பகிரப்படலாம் இருந்தும் பக்கம் மாறாமால் இருக்கும் அது சேமிக்கப்பட்ட அடிப்படையில் காண்பிக்கும்.

நிலையான வலைப்பக்கங்கள் ஆனது ஒருபோதும் மாறாத அல்லது அரிதாக மேம்படுத்த வேண்டிய தேவை உள்ள பக்கங்களுக்கு மிகவும் பொருத்தமானதாக இருக்கும். பெரும் எண்ணிக்கையில் நிலையான பக்க கோப்புகளை பராமரித்தல் என்பது தானியங்கி கருவிகள் இல்லாமல் சாத்தியமற்றதாகும். இதன் தனிப்பயனாக்கம் அல்லது பரிமாற்றம் வாடிக்கையாளர் கட்டுப்பாடு ஊடக இயங்கும்.

நிலையான வலைப்பக்கதின் நன்மைகள்:
நிலையான வலைப்பக்கதின் குறைபாடுகள்:


</doc>
<doc id="329863" url="https://ta.wikipedia.org/wiki?curid=329863" title="போதைமலை">
போதைமலை

போதைமலை என்பது தமிழ்நாட்டின் நாமக்கல் மாவட்டம், இராசிபுரம் அருகே உள்ள ஒரு மலையாகும். இந்தமலை கடல்மட்டத்தில் இருந்து, 700 மீட்டர் உயரத்தில் உள்ளது. 

இந்த மலையில் பழங்குடியின மக்கள் பெருமளவில் வாழ்ந்து வருகின்றனர். இங்கு நடுக்காடு, தெற்குகாடு, குறிஞ்சூர், கீழூர், மேலூர், கெடமலை போன்ற கிராமங்கள் உள்ளன. இந்த மலையில் பிரதானமான தொழிலாக விவசாயம் இருந்துவருகிறது. இந்த மலைக்குச் செல்ல சாலை வசதி இல்லாததால் மிகவும் பின்தங்கிய நிலையிலேயே இப்பகுதி உள்ளது. தேர்தல் காலங்களில் வாக்குப் பதிவு இயந்திரங்கள் போன்றவை இங்கு தலைச்சுமையாகவே கொண்டு செல்லப்பட்டு வருகிறது. இதனால் இந்த மலைக்கு சாலை வசதி ஏற்படுத்த வேலைகள் நடந்து வருகின்றன.


</doc>
<doc id="329864" url="https://ta.wikipedia.org/wiki?curid=329864" title="பதாரா குரு">
பதாரா குரு

பதாரா குரு அல்லது தேவதா பதாரா குரு, இந்தோனேசிய இந்து சமயத்தில், அவர்களது முழுமுதற்கடவுளைக் குறிப்பிடப் பயன்படும் சொல்லாடலாகும். இந்தோனேசியாவின் சில இடங்களில், இந்து மரபின் தேவகுரு பிரகஸ்பதியைக் குறிக்கப்பயன்படும் இப்பெயர், இன்னும் சில இனக்குழுக்களிடம் சிவனைக் குறிக்கப் பயன்படுகின்றது.

சாவகத்தில் புழங்கும் தொன்மங்களின் படி, மகாதேவனின் அம்சமாக, கஹ்யாங்கனை ஆளும், முழுமுதற் பரம்பொருளே பதாரா குரு. பதாரி உமாவின் கணவரான பதாரா குரு, கோரைப்பற்களும் நீலக்கழுத்தும், நொண்டிக் கால்களும் கொண்டவர். நந்தினிப்பசுவை வாகனமாகக் கொண்ட பதார குருவுக்கு, சங்யாங் மாணிக்கமயன், சங்யாங் சதுர்புஜ, சங்யாங் ஓதிபதி, சங்யாங் ஜகத்நாத, நீலகண்ட, திரிநேத்ர, கிரிநாத போன்ற பல பெயர்கள் உண்டு.

துங்காலுக்கும், தேவி ரேகதாவதிக்கும் மகனாகப் பிறந்த பதாரா குருவுக்கு, சங்யாங் புங்குங், சங்க்யாங் இஸ்மயன் என்று இரு சகோதரர்கள். ரேகதாவதி இட்ட முட்டையிலிருந்து பிறந்த புங்குங், இஸ்மயன், குரு ஆகிய மூவரையும், முறையே அசுரர், மனிதர், தேவர் ஆகியோரை ஆள்வதற்காக துங்கால் படைத்ததாக சாவகக் கதைகள் விவரிக்கின்றன.

பதாரா சம்பு, பதாரா பிரஹ்மா, பதாரா இந்த்ர, பதாரா பாயு, பதாரா விஷ்ணு, பதாரா கால, ஹனோமான் ஆகியோர் பதாரா குருவின் மைந்தர்கள் என்று, சாவக நிழலாட்டக்கலை மரபுரைகள் பாடுகின்றன.

தென் சுமாத்திராவின் பதக் இனக்குழுமங்களில் காணப்படும் தொன்மங்களின் படி, பரம்பொருள் "தேவதா அசிஅசி" (சிவன்) , "மனுக்பதிய ராஜா" எனும் கோழியாகத் தோன்றி இட்ட மூன்று முட்டைகளில் இருந்து, பதாரா குருவும், அவரது இரு சகோதரர்களான தேவதா சூரிபாதனும், தேவதா மங்கலபூலனும் தோன்றினார்கள். "சிவோரி போர்த்தி பூலன்" எனும் தேவியை மணந்த அவருக்கு, இரு மகன்களும், இரு மகள்களும் பிறந்தனர். இவர்களே, பூவுலகில் தோன்றிய மனித இனத்தின் மூதாதையர் ஆனார்கள். மூலஜாதி நாபோலன், ஞானம், நீதி, அரசநீதி, அறிவு, தலைவிதி முதலியவற்றை ஆளும் வரத்தை பதாரா குருவுக்கு அளித்தார். ஹரி அரா மரம் வளர்கின்ற ஏழடுக்கு மாளிகையில் வதியும் பதாரா குரு, கப்பல் வடிவிலான மூவண்ணத் தலைப்பாகையும், கறுப்புச் சால்வையும் அணிந்து, கையில் தராசு ஒன்றுடன், கருநிறக் குதிரையில் வீற்றிருப்பார்.

சுலாவெசியில் வாழும் பூகிக்களின் மரபுரைகளின் படி, சங் பதோலோக்கிற்கும் தது பலிங்கெக்கிற்கும் பிறந்த பதாரா குரு, பூவுலகு முழுவதும் மனிதர் நிரம்பவேண்டும் என்பதற்காக தோற்றுவிக்கப்பட்டவர். அவரது தேவியான "வே நைலிகிக் திமோக்"கிற்கு ஒரு பிறந்த ஒரு மகனும், அவரது ஐந்து ஆசை நாயகியருக்குப் பிறந்த பத்திற்கும் மேற்பட்ட பிள்ளைகள் மூலமும் உலகில் உயிர்கள் தளைத்தன. 


</doc>
<doc id="329868" url="https://ta.wikipedia.org/wiki?curid=329868" title="குற்றம் 23">
குற்றம் 23

குற்றம் 23 () என்பது 2017 ஆண்டைய ஒரு தமிழ் குற்றவியல் சாகசத் திரைப்படமாகும். இப்படத்தை அறிவழகன். இயக்கியுள்ளார். இப்படத்தில் அருண் விஜய் மஹிமா நம்பியார் ஆகியோர் முதன்மைப் பாத்திரங்களை ஏற்று நடித்துள்ளனர். மேலும், வம்சி கிருஷ்ணா, அரவிந்த் ஆகாஷ், தம்பி ராமையா ஆகியோரும் நடித்துள்ளனர். இப்படத்தை அருண் விஜய் மற்றும் இந்திர் குமார் ஆகியோர் இணைந்து தயாரித்துள்ளனர். படத்திற்கு விஷால் சந்திரசேகர் இசையமைத்துள்ளார். இப்படம் 2017 மார்ச் 3 அன்று வெளியானது.


செயற்கைக் கருத்தரிப்புக்குப் பின்னால் நடக்கும் முறைகேடுகளை மையமாகக் கொண்ட குற்றவியல் கதை இது.
பாவ மன்னிப்பு அளிக்கும் பாதிரியார் ஒருவர் மர்மமான முறையில் தேவாலயத்தில் இறக்கிறார். அதே நேரத்தில் பாவமன்னிப்பு கேட்டு அங்கே வரும் ஒரு பெண்ணும் காணாமல் போகிறார். இந்த இரு சம்பவங்களுக்கும் இடையில் தொடர்பு இருக்கிறது என்ற நோக்கில் உதவி ஆணையர் வெற்றிமாறன் (அருண் விஜய்) விசாரணையில் இறங்குகிறார். சம்பவம் நடக்கும்போது தேவாலயத்துக்குச் சென்ற தென்றல் (மஹிமா) முதலான சிலர் கூறும் தகவல்களை வைத்துக்கொண்டு விசாரணையை முன்னெடுக்கிறார். கருவுற்ற பெண்கள் சிலர் அடுத்தடுத்து தற்கொலை செய்துகொள்வது இந்த வழக்கை மேலும் சிக்கலாக்குகிறது. இந்தச் சம்பவங்களுக்குப் பின்னால் இருக்கும் மர்மம் என்ன என்பதுதான் இத்திரைப்படத்தின் மீதிக் கதை.


</doc>
<doc id="329873" url="https://ta.wikipedia.org/wiki?curid=329873" title="அசர்பைசானிய அரங்கு">
அசர்பைசானிய அரங்கு

அசர்பைசானிய அரங்கு ("Azerbaijani theatre", ) என்பது அசர்பைசான் நாட்டு மக்களின் அரங்கு ஆகும்.

அசர்பைசானிய அரங்குக் கலையின் வாயில்கள் பண்டைய விடுமுறைகளிலும் நடனங்களிலும் அமைகிறது.
அரங்கு இயக்கக் கூறுகள் அம்மக்களின் பல்வேறு ஆக்க வகைகளான விளையாட்டு, விளையாட்டுப் பாடல்கள், திருமணப் பழக்க வழக்கங்கள், பண்டைய விடுமுறைகள் ஆகியவற்றில் மிளிர்கின்றன. விளையாட்டுகளில் “"கிசுலான்பாக்"” – கண்ணாமூச்சி, “'கோசால்திகாக்"” – போலோ விளையாட்டு ஆகியனவும் விளையாட்டுப் பாடல்களில் “"கெபெனெக்"” – பட்டாம்பூச்சிப் பாடல், “"பானோவிசா"” – ஊதாப் பாடல் ஆகியனவும் திருமணப் பழக்க வழக்கங்களில் “"நிசான்"” – உறுதிப்பாடு, “"துவாக்கல்மா"” – மணமகள் திரைவிலக்கல், “"தோய்"” – திருமணம்) ஆகியனவும் விடுமுறைகளில் “"நோவுரூசு"” – இளவேனில் வருகை, “"கேவ்-சேச்"” – இளவேனில் ஆயத்தப்பாடு ஆகியனவும் அமையும்.


</doc>
<doc id="329878" url="https://ta.wikipedia.org/wiki?curid=329878" title="சக்கர இயக்கம் (சுடுகலன்)">
சக்கர இயக்கம் (சுடுகலன்)

சக்கர இயக்கம் (ஆங்கிலம்: wheellock, "வீல்லாக்") என்பது சுடுகலனை சுடுவதற்கான தீப்பொறியை உண்டாக்கும், ஓர் சக்கரவுராய்வு இயங்குநுட்பம் ஆகும். இதுவே சுடுகலன் தொழில்நுட்பத்தில், திரி இயக்கத்திற்கு அடுத்து வந்த பெரிய மேம்பாடு. மேலும், தன்னிச்சையாக எரியூட்டிக்கொள்ளும் திறனுடைய முதல் சுடுகலனும் இதுவேயாகும். தீப்பொறியை உண்டாக்கும் சுத்தும் எஃகுச் சக்கரத்தால், இது இப்பெயரைப் பெற்றது. 1500-ல் உருவாக்கப்பட்ட இது, திரியியக்கிகளுடன் ஒரே களத்தில் பயன்படுத்தப்பட்டன. இதற்கு பின்னர், சொடுக்கொலி இயக்கம் (1540-கள்), சொடுக்குஞ்சேவல் (1560-கள்) மற்றும் தீக்கல்லியக்கி (தோராயமாக 1600) ஆகிய இயங்குநுட்பங்கள் அடுத்தடுத்து வந்தன.

ஒரு இரும்புப் பைரைட்டுக் (FeS) கட்டியுடன், சுருள்வில்-பூட்டிய ஓர் எஃகு சக்கரம் (சுழன்று) உராயும்போது, ஏற்படும் பலத்த தீப்பொறியானது, கிண்ணியில் இருக்கும் வெடிமருந்தை பற்றவைத்து, தொடுதுளை வாயிலாக சுடுகலனின் குழலுள் இருக்கும் முதன்மை வெடிபொருளை வெடிக்கச்செய்யும். இப்படித்தான் சக்கரயியக்கம் வேலைசெய்கிறது. சுருள்வில்-பூட்டிய கரத்தில் (அல்லது 'கவ்வி') உள்ள பற்றுகுறடில் பைரைட்டு இருக்கும். விசை இழுக்கப்படுகையில், கிண்ணி மூடி திறக்கப்பட்டு, பைரைட்டால் அழுத்தபட்டிருக்கும், சக்கரம் சுற்றப்படும்.

எஃகுப் பற்சக்கரம், தீப்பொறி கிளப்பும் பொருளுடன் வைத்து சுற்றப்பட்டு, எரிமம் எரிக்கப்படும் இயக்கத்தைக் கொண்ட வெண்சுருட்டு எரியூட்டி (சிகரெட்டு பற்றவைக்கும் கருவி) தான், சக்கரயிக்கத்தின் நெருங்கிய நவீன ஒப்புமை ஆகும். 

ஒரு சக்கரயியக்க சுடுகலனை சட்டென ஆயத்தப்படுத்தி, ஒற்றைக் கையால்கூட சுடலாம், ஆனால் அப்போதிருந்த திரியியக்க சுடுகலன்கள் அவ்வாறு இல்லை. திரியியக்க துப்பாக்கியை சுடுவதற்கு மிகுந்த கவனமும், எரிந்துகொண்டிருக்கும் மந்தகதி திரியானது  தயார் நிலையிலும், இரு கைகளாலும் இயக்குதல் வேண்டும். அதேசமயம், சக்கர இயங்குநுட்பம் மிகுந்த சிக்கலான அமைப்புடையது, அதனால்தான் அதன் விலையும் சற்றே அதிகமாக இருந்தது.

கவ்வி ("dog") என்பது, இயக்கத் தகடிற்கு வெளிப்புறத்தில் சுழல்மையம் கொண்ட ஒரு சுருள்வில்பூட்டிய கரம் ஆகும். ஊசலாடும் இந்த கவ்வியின் (கரம்) முனையில் இருக்கும் பற்றும் குறடில், ஒரு சிறு இரும்புப் பைரைட்டு (FeS) துண்டு வைக்கப்படிருக்கும். கையால் நகர்த்தக்கூடிய கவ்வி ஆனது, இரண்டு வித நிலையில் இருப்பதற்கு சாத்தியம் உள்ளது:
எரியூட்டிக் கிண்ணியின் அடியில் சரியான அளவில் வெட்டப்பட்டிருக்கும் துவாரத்தில் இருந்து, பற்களுடைய (எஃகு) சக்கரத்தின் மேற்பகுதி, துருத்திக்கொண்டு இருக்கும் வகையில் அமைந்திருக்கும். பைரைட்டின் உராய்வை அதிகரிக்க, சக்கரத்தின் மேற்பரப்பில் V-வடிவத்தில் பொளி போடப்பட்டிருக்கும். ஒரு சுழலச்சுடன் சக்கரம் இணைக்கப்பட்டிருக்கும். சுழலச்சின் ஒரு முனை வெளிப்புறமாக துருத்திக்கொண்டு இருக்கும், அதில் திருகுச்சாவியை வைத்து, திருகி இறுக்க முடியும். சுழலச்சின் மறுமுனை இயக்கத் தகட்டில் உள்ள துவாரத்தில் பொருந்தி இருக்கும், இம்முனையில் தான் இயக்கவழங்கி அல்லது மையப்பிறழ்வட்டு (eccentric) ஆனது, பற்றுவைக்கப் பட்டிருக்கும். குட்டையான, வலுவான சங்கிலியின் (மிதிவண்டியின் சங்கிலிப்போல், மூன்று அல்லது நான்கு இணைப்புகளால் ஆனது) ஒருமுனை இயக்கவழங்கியிலும், மறுமுனையானது பெரிய V-வடிவ முதன்மை சுருள்வில்லின் நீளமான கிளையோடும் பிணைந்திருக்கும். 

(தட்டும் மூடியின் அறிமுகத்திற்கு முன்னால் இருந்த) எல்லா வாய்வழி குண்டேற்ற சுடுகலங்களில் உள்ளதுபோல், கிண்ணி தான் நெருப்பை குழலின் பின்புறத்தில் உள்ள முதன்மை வெடிமருந்திற்கு, சிறிய துளை வாயிலாக கடத்தும். எல்லா சக்கரயியக்கிகளிலும், எரியூட்டும் கிண்ணியானது சரியும்மூடியுடன், இரு நோக்கங்களுக்காக வைக்கப்படும்: முதலாவது, எரியூட்டியை கிண்ணியில் தேக்கி வைப்பது, (இரண்டாவது கீழ்வரும் 'இயக்கம்' பகுதியில் சொல்லப்பட்டுள்ளது). கிண்ணி மூடியானது மையப்பிறழ்வட்டினால் நகர்த்தப்படும் கரத்துடனும் இணைக்கப்பட்டிருக்கும், ஆனால் இதை கையால்கூட திறந்து மூட முடியும்.

இயக்கத் தகடின் உட்பக்கமாக பற்றவைக்கப்பட்ட இரண்டு தாங்கிகளுக்கு (brackets) இடையில், "z"-வடிவ பிடிப்பான் இருக்கும். துப்பாக்கியின் விசையுடன், பிடிப்பானின் ஒரு (முன்) கரம் இருக்கும். பிடிப்பானின் மற்றோடு (பின்) கரமானது, இயக்கத் தகடிலுள்ள ஒரு துளை வழியாக, சக்கரத்தின் உட்பக்கத்தின் மேலிருக்கும் முழூடாத துளையில் இருப்பதனால், சக்கரம் சுற்றுவதை தடுக்கும். 

முதலில், கவ்வி முன்பக்கமாக தள்ளப்பட்டு "தீங்குறாத" நிலையில் வைக்கப்படும், எரியூட்டிக்கிண்ணியும் திறக்கப்படும். வழக்கம்போல் குண்டும், வெடிமருந்தும் சன்னவாய் வழியாக ஏற்றப்பட்ட பிறகு, சுடுநர் அவரது "திருகுச்சாவியை" எடுத்து, சக்கரத்தின் சுழலச்சின் மீது வைத்து, ஒரு சொடுக்கொலி கேட்கும்வரை அதை (முக்கால் அல்லது ஒரு சுழற்சி வரை)  திருகுவார், இதனால் சக்கரம் சரியான நிலைக்கு வந்துவிடும், இதன்பின் திருகுச்சாவி எடுக்கப்பட்டுவிடும். என்ன நடக்கிறதென்றால், சக்கரத்தை திருகும்போது; சுழலச்சில் லேசாக சுற்றப்பட்டிருக்கும் சங்கிலியால் முதன்மைச் சுருள்வில் இழுக்கப்படும். மேலே விவரித்ததுபோல், சக்கரத்தின் உட்புறத்தின்மீது உள்ள முழூடாத துளையில் பிணைந்திருக்கும், பிடிப்பானின் ஒரு முனையில் இருந்து எழும் சப்தம் தான், அந்த சொடுக்கொலி. இவ்வாறு சக்கரம் சுழலாதா நிலையில் வைக்கப்படும்.

பிறகு கிண்ணியில் எரியூட்டித் துகள்கள் இடப்பட்டு, கிண்ணிமூடியால் மூடப்படும். கடைசியாக, பற்றுக்குறடில் இருக்கும் பைரைட்டு கிண்ணிமூடியின்மேல் இருக்கும் வகையில், கவ்வி பின்னால் இழுக்கப்படும். கவ்விச்சுருள்வில்லால், கவ்வி சற்றே அழுத்தப்பட்டிருக்கும்.

சக்கரயியக்க சுடுகலனின் விசையை இழுக்கும்போது, மேலே சொன்னதுபோல் பிடிப்பான் ஒரு சிறு சுழற்சிக்கு உள்ளாகும். (தற்சமயம் வரை, சக்கரத்தை சுற்றவிடாமல் தடுக்கும்) பிடிப்பானின் கரத்தின் முனை விலக்கப்பட்டு, முதன்மைச் சுருள்வில்லின் இழுவிசையால் சக்கரம் திரும்பும். 

சக்கரத்தை, பிடிப்பான் விடுவித்த அதேசமயத்தில், முதன்மைச் சுருல்வில்லின் நீண்ட கரமானது, அதனுடன் இணைந்திருக்கும் சங்கிலியை இழுக்கும். சங்கிலியின் மறுமுனை, சக்கரச் சுழலச்சில் உள்ள இயக்கவழங்கியோடு பொருந்தி இருக்கும். இதனால் அதிக வேகத்தில் சுற்றும் இயக்கவழங்கி, கிண்ணிமூடிக் கரத்தை (படத்தில் காண்க) தள்ளி, கிண்ணிமூடியை சன்னவாயை நோக்கி சரியச்செய்வதால், (கவ்விச் சுருள்வில்லின் அழுத்தத்தால்) பைரைட்டு, சுற்றும் சக்கரத்தின்மீது விழும்.

பைரைட்டுடன் வேகமாக சுற்றும் சக்கரத்தால் உண்டாகும் தீப்பொறிகள், கிண்ணியில் இருக்கும் எரியூட்டியை பற்றவைக்கும். இந்த தீயானது தொடுதுளை வாயிலாக, குழலின் பின்பகுதில் இருக்கும் முதன்மை வெடிபொருளுக்கு கடத்தப்பட்டு, துப்பாக்கி வெடிக்கும். 

சக்கரயியக்கிகளை குண்டேற்றி, ஆயத்தப்படுத்தி, பின் சுடுவதற்கு, ஒரு நிமிட காலம் பிடித்தது.
சக்கரயியக்கிகளில் எரிந்துகொண்டிருக்கும் மந்தகதி திரி இல்லாததால், (கிடங்குகளிலுள்ள) வெடிமருந்திற்கு அருகில் ஏற்படும் விபத்துகள் தவிர்க்கப்பட்டது. திரியியக்கிகளை விட, மழை அல்லது ஈரமான சூழல்களில் சக்கரயியக்கிகள் கைகொடுத்தன. மழைக்காலங்களில் மந்தகதி திரியை எரியவைப்பது முடியவேமுடியாது, ஆனால் சக்கரயியக்கிகளில் ஏந்த வானிலையிலும் தீப்பொறியை உண்டாக்க இயலும். எரியூட்டிக்கிண்ணியில் மூடியும் பொருத்தப்பட்டிருந்தது. இதனால், முதன்முதலாக ஒரு சுடுகலனை, அணிந்திருக்கும் உடைக்குள் மறைத்து வைத்துக்கொள்ள ஏற்றவாறு இருந்தது. அதிக உற்பத்திச்செலவு மற்றும் சிக்கலான இயக்கமுறை, ஆகியவை சக்கரயியக்கிகளின் பயன்பாட்டிற்கு தடையாக இருந்தது. இந்த இயங்குமுறையை உருவாக்க, நன்கு கைதேர்ந்த துமுக்கிக்கொல்லர் தேவை. மேலும், பலவகையான உதிரிபாகங்கள் மற்றும் சிக்கலான வடிவத்தை கொண்டிருப்பதால், சரியான பராமரிப்பு இல்லையெனில், இது கோளாறு ஆகிவிடும்.

சக்கரயிகக்கிகள், திரியியக்கிகளுடன் சேர்த்து தான் பயன்படுத்தப்பட்டு வந்தது. பின்னர் இவ்விரண்டிற்கும் மாற்றாக, 17-ஆம் நூற்றாண்டின் முடிவில் தோன்றிய, எளிமையான மற்றும் விலைகுறைவான  தீக்கல்லியக்கி  பயன்படுத்தப்பட்டது. 



</doc>
<doc id="329880" url="https://ta.wikipedia.org/wiki?curid=329880" title="மேக சேமிப்பகம்">
மேக சேமிப்பகம்

மேக கணிமை சேமிப்பகம் என்பது தரவு சேமிப்பின் இலத்திரனியல் தரவை தருக்க படலையில் (logical pools) சேமித்துவைத்திருக்கும் ஒரு தரவு சேமிப்பு மாதிரி ஆகும், இங்கு பௌதிக சேமிப்பகம் ஆனது பல்வேறு வழங்கிகள் (Servers) (அத்துடன் பல இடங்கள்) இங்கு வியாபித்திருக்கும். இதன் பௌதீக சூழல் ஒரு தொகுப்பான நிறுவனத்துக்கு உரிமையாயிருப்பதுடன் அதனால் முகாமைத்துவம் செய்யப்படும். மேக சேமிப்பகத்தை வழங்குபவர்கள் தரவுகளை கொண்டிருப்பதற்கும் அதனை நாம் பெறக்கூடியதாக இருப்பதற்கும் பொறுப்பானவர்கள். அத்துடன் பௌதீக சூழல் பாதுகாப்பனதாகவும் தொடர்ச்சியுள்ளதாக இருப்பதற்கும் அவர்களே பொறுப்பு. மக்களும், நிறுவனங்களும் வழங்குனர்களிடமிருந்து பயனர் சேமிப்பு , அமைப்புமுறை, பிரயோக தரவு போன்றவற்றிற்காக சேமிப்பக கொள்ளளவை வாங்குகின்றனர் அல்லது குத்தகை செய்கின்றனர்.

மேக சேமிப்பக சேவைகளை இணையாக அமைந்துள்ள மேக கணணி சேவை ஊடாக, ஒரு வலை சேவை செயலி நிரலாக்க இடைமுகம் (a web service API) அல்லது செயலி நிரலாக்க இடைமுகத்தை பயன்படுத்திய பயன்பாடுகள் (Applications), ஒரு மேகம் சேமிப்பு நுழைவாயில் அல்லது வலை அடிப்படையிலான உட்பொருள் மேலாண்மை அமைப்புகள் (content management systems) மூலம் பெற்றுக்கொள்ளலாம்.

மேகக் கணிமை 1960களில் ஜோசப் கார்ல் லிக்லைடர்ரொ ப்னேட் ஆல் அறிமுகப்படுத்தப்பட்டதாக நம்பப்படுகின்றது. எந்த இடத்திலும், எந்த நேரத்திலும் அவரது 'அர்பாநெட் (ARPANET)' வேலையூடாக மக்ககளையும் தரவையும் தொடர்புபடுத்த இதனை அவர் மேற்கொண்டார்.

1983இல் கணணி பரிமாற்று (CompuServe) நிறுவனமானது தமது வாடிக்கையாளர்களை தாம் விரும்பும் கோப்புக்களை தரவிறக்கம் செய்யவும் சேமிப்பதற்காகவும் ஒரு சிறிய அளவு இடத்தை (disk space) வழங்கியது.

1994இல் AT&T நிறுவனம் தனிப்பட்ட அல்லது வர்த்தக மற்றும் தொழிலாண்மை தொடர்புகளை மேற்கொள்வதற்காக, ஒரு இணையதளத்துடன் இணைந்துள்ள நிலை (Online) தளத்தை உருவாக்கியது. அந்த சேமிப்பகமானது முழுவதும் இணைய அடிப்படையிலானது. நீங்கள் மின்னணு கூட்டம் நடத்தும் இடமாக மேகக் கணிமை இணை யோசிக்க முடியும். அமேசான் இணைய சேவைகள் (Amazon Web Services) தமது மேக சேமிப்பு சேவையான ANS S3 ஐ இல் 2006 அறிமுகப்படுத்தினார். இது Smugmug, Dropbox, Synaptop மற்றும்  Pinterest போன்ற பிரபலமான சேவைகளுக்கு சேமிப்பக வழங்குனராக இருப்பதன் மூலம் பரந்துபட்ட அங்கீகாரத்தை பெற்றுள்ளது. 2005இல் Box ஒரு இணைய கோப்பு பகிர்வு மற்றும் தனிப்பட்ட மேக உள்ளடக்க முகாமைத்துவசேவையை வர்த்தகத்திற்கு அறிமுகம் செய்தது.

தரவுகள் பரவலாக்கப்பட்டு பல இடங்களில் சேமிக்கப்பட்டுள்ளதால் உத்தரவின்றி தகவல்களை ஏனையவர்கள் பெறும் ஆபத்து இங்குள்ளது. உதாரணமாக வழங்கப்படும் சேவையைப் பொறுத்தே தரவு பிரதிபண்ணப்படும் தன்மை காணப்படுகிறது. cloud தரவேற்றம் (upload) செய்யும் முன் எழுத்துக்களால் ஆக்கப்படுகிறது.

மேக சேமிப்பகம் ஆனது:


கம்பனிகள் நிலையானவையல்ல.அவற்றின் சேவைகள், உற்பத்திகள் மாற்றமடையலாம். ஒரு கம்பனிக்கு வெளியில் உள்ள கம்பனியில் (outsourcing) தரவுகளை சேமிக்கும் போது கம்பனியின் உறுதி தன்மை பற்றி  தீவிர விசாரணையின் பின் செய்யவேண்டும். உறுதியான கம்பனிகள் கூட இல்லாமல் போகும் அல்லது சூழ்நிலைகள் மாறும் போது பெறுமதியற்றதாகலாம்.






</doc>
<doc id="329881" url="https://ta.wikipedia.org/wiki?curid=329881" title="பகுரைனிய அரங்கு">
பகுரைனிய அரங்கு

பகுரைனிய அரங்கு "(theatre of Bahrain)" இன்றைய வடிவில் 20 ஆம் நூற்ராண்டில் அந்நாட்டில் கல்வி தொடங்கிய பின்னர் தோன்றியதாகும். முன்பு பகுரைனில் நிழற்கூத்துகளும் பாவைக்கூத்துகளும் பரவலாக விளங்கினாலும் ஐரோப்பிய வடிவ நாடகங்கள் முதலில் பள்ளிகளில் அறிமுகப் படுத்தப்பட்டன.பின்னர் அரபு நாடகாசிரியர்களால் எழுதப்பட்ட நாடகங்கள் பள்ளிப் பாட்த்திட்ட்த்தில் சேர்க்கப்பட்டன.

பொது மக்கள் நாடகத்தில் பேரார்வம் காட்டலாயினர். தாவ்பிக் அல்-அக்கிம், சாதல்லா வான்னவுசு போன்ற நாடகங்கள் அவர்களைப் பெரிதும் கவர்ந்தன. 1970 களில் அலி அல் சார்கவி, இப்ராம் அல்-அராயேத், அக்குவில் சவார், யூசஃப் அல்-ஆம்டன் போனற நாடகாசிரியர்களின் நாடகங்கள் பகுரைனில் நாடக அரங்கின் பொற்காலத்தை உருவாக்கின. பகுரைன் மூன்று அரங்குக் குழுமங்கலைப் பேணுகிறது. அவையாவன: அவால் அரங்கு, அல்-சாழ்சிரா அரங்கு, அல்-சவார் அரங்கு என்பனவாகும். பகுரைனில் 2012 இல் ஆயிரம்பேர் அமரும் பகுரைன் தேசிய அரங்கு திறக்கப்பட்டது.

நூல்தொகை


</doc>
<doc id="329886" url="https://ta.wikipedia.org/wiki?curid=329886" title="இலங்கை விரிகுடா ஆந்தை">
இலங்கை விரிகுடா ஆந்தை

இலங்கை விரிகுடா ஆந்தை ("Sri Lanka bay owl") டைடோனிடிசு (Tytonidae) என்ற குடும்பத்தைச் சார்ந்த இப்பறவை ஒரு வித விரிகுடா ஆந்தை (Bay owl) இனத்தைச் சார்ந்ததாகும். இதன் உடல் நீளம் 29 செ. மீற்றர்களுடனும், சிறகுகள் விரிந்த நிலையில் 192 முதல் 208 மில்லி மீற்றர்கள் வரையிலும் இருக்கும். இதன் வால் பகுதி 81 முதல் 90 மில்லி மீற்றர்கள் வரை உள்ளது. இவற்றின் உணவு சிறிய கொறித்து உட்கொள்ளும் எலி போன்ற விலங்குகள் ஆகும். இவ்வகையான பறவைகள் இலங்கைத் தீவுப்பகுதி தென் மேற்கு இந்தியப்பகுதியில் அமைந்துள்ள மேற்குத் தொடர்ச்சி மலைத்தொடர் போன்ற பகுதிகளில் ஓரிட வாழ்வியாக வாழுகின்றன. சில நேரங்களில் இப்பறவை துணையினமான கிழக்கத்திய விரிகுடா ஆந்தை என்று கருதப்படுகிறது.

இவற்றின் வாழ்விடங்கள் அயன அயல் மண்டலம், வெப்ப வலயம் அல்லது அதிகமான மழையைப்பெரும் காடுகள் மற்றும் உயரமான புல்வெளிப் பகுதிகள் போன்ற இடங்கள் ஆகும். இவை வாழும் பகுதிகளை அழிப்பதின் காரணமாக அழிவும் தருவாயில் இவை உள்ளன.

விரிகுடா ஆந்தையின் ஒளிப்படம்


</doc>
<doc id="329887" url="https://ta.wikipedia.org/wiki?curid=329887" title="கம்போடிய அரங்கு">
கம்போடிய அரங்கு

கம்போடிய அரங்கு "(Theatre of Cambodia)" அல்லது "இலக்கோன் (Lakhon)" ()பல வகையினங்களைக் கொண்டதாகும். இதில் செவ்வியல் வகையும், நாட்டுப்புற வகையும், புத்தியல்பு (நவீன) வகையும் அடங்கும். கம்போடிய அரங்கு வடிவங்கள் அனைத்திலுமே நடன அடவுகள் பிணைந்து வரும். எனவே இவை நடன நாடகங்கள் எனப்படுகின்றன.


</doc>
<doc id="329893" url="https://ta.wikipedia.org/wiki?curid=329893" title="துருக்கிய அரங்கு">
துருக்கிய அரங்கு

துருக்கிய அரங்கு ("theatre of Turkey") உதுமானியப் பேரரசு கால அரங்கு நடைமுறைகளையும் புத்தியல்புத் துருக்கிய அரங்கு மரபையும் பின்பற்றுகிறது. துருக்கியில் அரங்குகள் தனியார் அரங்குக் குழுமங்களிடமும் அரசின் நல்கையைப் பெறும் துருக்கி அரசு பொது இயக்குநரகத்திடமும் இஸ்தான்புல் நகராட்சி அரங்கிடமும் உள்ளன.

தாரூல்பேதயீ என்பது ஓர் ஆட்டோமன் பேரரசுவகை அரங்கு ஆகும். இது 1914 இல் இசுதான்புல்லில் உருவாகியது. இது முக்சின் எர்தூக்ருல் அவர்களால் நடத்தப்படுகிறது.


</doc>
<doc id="329902" url="https://ta.wikipedia.org/wiki?curid=329902" title="குதிரை வாகனம்">
குதிரை வாகனம்

குதிரைவாகனம் என்பது இந்து சமயப் புராணங்களின்படி சாஸ்தா, கல்கி, சூரியன், சந்திரன் ஆகியோரின் வாகனமாகும். இந்துக்கோயில்களில் திருவிழாக்களின் பொழுது அந்தந்த கோயில் உற்சவமூர்த்திகள் ஊர்வலத்தில் எழுந்தருளும் வாகனங்களில் ஒன்றாக குதிரைவாகனமும் உள்ளது. தமிழ்நாட்டின். கிருட்டிணகிரி மாவட்டம், ஒசூர் சந்திர சூடேசுவரர் கோயில் மாசி மாதம் நடக்கும் தேர் திருவாழாவின்போது தேர்த் திருவிழாவுக்கு முந்தைய நாட்களில் நடக்கும் உற்சவங்களில் குதிரைவாகன உற்சவமும் ஒன்று.

இவ்வாறு குதிரைவாகனத்தில் கடவுளர் ஊர்வலம் வருதலை குதிரைவாகன சேவை என்று அழைக்கின்றனர்.

குதிரை வாகனமானது மரத்தால் செய்யப்பட்டு, மேற்புரம் உலோகத் தகடுகளால் காப்பும், அழகும் செய்யப்பட்டுகின்றன. குதிரைக்கு இறக்கைகள் உள்ளது போல வடிவமைக்கப்பட்டு, அது பாய்ந்து செல்வது போன்ற தோற்றத்தில் உள்ளது. குதிரை வாகனத்தின் மீது உற்சவரை அமர்த்த ஏதுவாக இரும்பால் தாங்கு பலகைகள் கூடுதலாக அமைக்கப்படுகின்றன. 



</doc>
<doc id="329906" url="https://ta.wikipedia.org/wiki?curid=329906" title="நாகவாகனம்">
நாகவாகனம்

நாகவாகனம் என்பது இந்து சமயப் புராணங்களின்படி விஷ்ணுவின் வாகனமாகும். விஷ்ணு பாம்புப் படுக்கையில் படுத்திருப்பதாக புராணங்கள் கூறுகின்றன. இந்துக்கோயில்களில் திருவிழாக்களின் பொழுது அந்தந்த கோயில் உற்சவமூர்த்திகள் ஊர்வலத்தில் எழுந்தருளும் வாகனங்களில் ஒன்றாக நாக வாகனமும் உள்ளது. தமிழ்நாட்டின். கிருட்டிணகிரி மாவட்டம், ஒசூர் சந்திர சூடேசுவரர் கோயில் மாசி மாதம் நடக்கும் தேர் திருவாழாவின்போது தேர்த் திருவிழாவுக்கு முந்தைய நாட்களில் நடக்கும் உற்சவங்களில் நாக வாகன உற்சவமும் ஒன்று.

இவ்வாறு நாகவாகனத்தில் கடவுளர் ஊர்வலம் வருதலை நாகவாகன சேவை என்று அழைக்கின்றனர்.

நாக வாகனமானது மரத்தால் செய்யப்பட்டு, மேற்புரம் உலோகத் தகடுகளால் காப்பும், அழகும் செய்யப்பட்டுகின்றன. நாகமானது தனது உடல்பகுதியை வட்ட வடிவில் ஒரு மேடைபோல சுருட்டி வைத்து நாகம் ஏழு தலைகளுடன் படமெடுத்தாடுவது போல வடிவமைக்கப்பட்டுள்ளது, நாக வாகனத்தில் நாகம் தன் உடலை சுருட்டியுள்ள பீடத்தின் மீது உற்சவரை அமர்த்த ஏதுவாக அமைக்கப்பட்டுள்ளது.


</doc>
<doc id="329915" url="https://ta.wikipedia.org/wiki?curid=329915" title="கொமோடோ தேசியப் பூங்கா">
கொமோடோ தேசியப் பூங்கா

கொமோடோ தேசிய பூங்கா  இந்தோனேசியாவின் சுந்தா சிறு தீவுகளில்  அமைந்துள்ள தேசிய பூங்கா ஆகும்.  இது கிழக்கு நுசா தந்கரா மாகாணமும் மேற்கு  நுசா  தந்கரா  மாகாணமும்  இதன்  எல்லையில்  உள்ளன.  கொமோடோ,  படார்,  ரின்கா  ஆகிய  பெரிய  தீவுகளும்  மேலும் 26 சிறு தீவுகளும்  இப்பூங்காவில்  அடங்கியுள்ளன. இதன் மொத்த  பரப்பு 1,733  சதுர  கிமீ  ஆகும்.  இதில் 603  சதுர கிமீ நிலமாகும். கொமோடோ  டிராகன்களை  பாதுகாக்க  இப்பூங்கா  1980ஆம்  ஆண்டு  உருவாக்கப்பட்டது.  பின்னர் இது கடல்  உயிரினங்கள்  உட்பட  மற்ற  உயிரினங்களை  பாதுகாக்க  தொடங்கியது. 1991ஆம் ஆண்டு  இப்பூங்கா யுனெசுக்கோ உலக பாரம்பரிய தளம்.ஆக அறிவிக்கப்பட்டது

கொமோடோ தீவை சுற்றியுள்ள கடல் பரப்பு நிறைய  கடல் வாழ் உயிரினங்கள் வாழும் பல்லுயிர் மண்டலமாக விளங்குகிறது. கொமோடோ தீவுகள் பவள முக்கோணம்  பகுதியில்  அமைந்திருக்கிறது. இப்பகுதியில்  நிறைய  பல்லுயிர்கள்  வாழ்கின்றன.

கொமோடோ தேசிய பூங்கா 1980 ஆம் ஆண்டு உருவாக்கப்பட்டது. 1991ஆம் ஆண்டு யுனெசுக்கோ அமைப்பால் உலக பாரம்பரிய தளம் என்று அறிவிக்கப்பட்டது.  பூங்கா முதலில்  கொமோடோ டிராகனை பாதுகாக்க உருவாக்கப்பட்டாலும் பின்பு நிலத்திலும்  நீரிலுமுள்ள பல்லுயிர்களை பாதுகாக்க முனைந்தது.கொமோடோ டிராகன் 1912ஆம் ஆண்டு ஒல்லாந்தர் பாதுகாப்பு படையைச்சேர்ந்தவர்  கண்டு பிடித்தார். 

இத்தீவை சேர்ந்தவர்கள் மீனவர்கள். இத்தீவில் இருப்பவர்களை பற்றி சிறிதே வெளியில் தெரிகிறது. இத்தீவு  பிமா சூல்தானுக்கு  உட்பட்டது என்றும் இத்தீவை யாரும்  பொருட்படுத்தாததால் இதில் உள்ளவர்களுக்கு மற்றவர்களால் எந்த ஆபத்தும் நேரவில்லை.

இப்பூங்கா மேற்கு புலோரெசு  தீவைச்சேர்ந்த மூன்று பெரிய தீவுகளான கொமோடோ, படார் , ரின்கா மற்றும் 26 சிறிய தீவுகளை உள்ளடக்கியது. இப்பூங்காவை சுற்றியுள்ள கடல் சேப் நீரிணினையை சேர்ந்தது. தேசிய பூங்கா உள்ள தீவானது எரிமலைக் குழம்புகளால்  ஆன  வகையைச் சேர்ந்தது. தீவின் நிலப்பகுதி  கரடுமுரடாணது மலைகளால் சூழப்பட்டது, 
நிலப்பரப்பு கடல்  மட்டத்திலிருந்து   735  மீட்டர்  உயரம்  வரை  இருக்கும்.  இந்தோனேசியாவிலேயே வறண்ட  காலநிலையை  உடையது.  ஆண்டு  சராசரி  மழை  அளவு 800 மிமீ  முதல் 1000  மிமீ  வரை  இருக்கும்.  வறண்ட காலநிலையுள்ள மே முதல் அக்டோபர்  வரை வெப்பம்  40 ° செ  அளவுக்கு இருக்கும்.

வறண்ட வெப்ப காலநிலை புல்வெளி உருவாவதற்கு சிறந்தது. இதனால் இப்பகுதி  கொமோடோ  டிராகன் வாழ ஏற்ற இடமாக உள்ளது. கொமோடோ டிராகன்  கொமோடோ,  ரின்கா,  கிலி மோடாங்  போன்ற  சில  தீவுகளில்  உள்ளன  இவை  படார் தீவில்  அழிந்துவிட்டன.

முகில்  காடுகள் எனப்படுபவை ஈரப்பதம் நிறைந்த பசுமைமாறா காடுகள் இவை கடல் மட்டத்திலிலந்து  500 மீட்டருக்கும் மேலே இருக்கும்.  பல்வேறு  வ்கையான  அரிய  வகை  தாவரங்கள்  இங்குள்ளன.  கடற்கரை  ஓரங்களில் அலையாத்திக் காடுகள் உள்ளன.

கொமோடோ தீவின் வடகிழக்கு கரையோரத்தில் ஏராளமான பவளப் பாறைகள் உள்ளன, பவளப் பாறை வளர்வதற்கு ஏற்ற சிறந்த இடமாக இப்பகுதி உள்ளது. இப்பூங்கா திமிங்கலச் சுறா, மான்டா திருக்கை, கழுகு திருக்கை, கடற்குதிரை,  பஞ்சுயிரி, பெருங்கடல் சூரியமீன், பவளம், நீல வளையமுள்ள எண்காலி முதலிய நிறைய கடல் உயரினங்கள் வாழும் இடமாகவும் உள்ளது. 

அருகிலுள்ள கடல் நீரில் ஏராளமான கடல் வாழ் உயிரினங்கள் வாழ்கின்றன.  ஓங்கில்,  விந்து திமிங்கிலம்  நீலத் திமிங்கிலம்  மேலும் பல அரிய வகைத் திமிங்கிலங்கள் இங்கு வாழ்கின்றன. அழியும் தருவாயில் உள்ள ஆவுளியா கொமோடோ பகுதியில் வாழ்கிறது. கடல் வாழ் உயிரினங்களை ஒப்பிடும் போது நில வாழ் உயிரினங்கள் அதிக மாறுபட்ட உயிரினங்களை கொண்டிருக்க வில்லை. நில வாழ் உயிரினங்களின் எண்ணிக்கையும் குறைவு. ஆனால் இப்பகுதி நில வாழ் உயிரினங்கள்  இப்பகுதிக்கே உரியவை அதனால் பாதுகாப்பு தேவைப்படுகிறது. பல விலங்குகள் ஆசிய கண்டத்தை சார்ந்தவை, காட்டாக டிமோர் மான், காட்டுப் பன்றி, எருமை, நண்டு தின்னும் குரங்கு, புனுகு பூனை போன்றவை. பல ஊர்வனங்களும் பறவைகளும் ஆத்திரேலிய கண்டத்தை சார்ந்தவை.  காட்டாக ஆரஞ்சு நிற பாத பறவை,  மஞ்சள் நிற கொண்டை குக்கட்டோ போன்றவை.

இப்பூங்காவிலுள்ள அனைவரும் அறிந்த புகழ் பெற்ற ஊர்வன உயிரினம் கொமோடோ டிராகன் ஆகும்.இது 3 மீட்டர் நீளத்துக்கு மேல் வளரும் 70 கிலோவுக்கு மேல் எடையுடன் இருக்கும்.

பன்னிரண்டு வகை நில பாம்பு இனங்கள் தீவில் காணப்படுகின்றன.  சாவானிய உமிழ் நாகம்,  கண்ணாடி விரியன்,  வெண்குழி விரியன்,  நீல குழி விரியன்,  டிமோர் மலைப்பாம்பு  ஆகியன  சில   காட்டுகள்.  மரப்பல்லி,  கொமோடோ டிராகன்,  மூட்டற்ற  பல்லி  போன்ற  ஊர்வனங்களும் இங்கு உள்ளன. உவர்நீர் முதலை ஆசிய மாட்டுத்தவளை, கொமோடோ தவளை போன்ற உயிரினங்களும் இங்கு உள்ளன. 


</doc>
<doc id="329917" url="https://ta.wikipedia.org/wiki?curid=329917" title="குரல் பயனர் இடைமுகம்">
குரல் பயனர் இடைமுகம்

ஒரு குரல் பயனர் இடைமுகம் (கு.ப.இ) மனித கணணி இடைத்தொடர்பை சாத்தியமாகுவதுடன் தானியங்கி செயல்முறைக்கு இது ஒரு ஆரம்பமாகவும் அமையும்.

ஒரு கு.ப.இ எந்த குரல் அல்லது பேச்சு மென்பொருளுக்கும் இடைமுகமாகும்.இலகுவான பேச்சு மூலம் ஒரு இயந்திரத்தை கட்டுபடுத்துவது வெறும் புனைகதையாக மட்டுமே சில காலம் முன்பு வரை இருந்து வந்துள்ளதுடன் இது செயற்கை நுண்ணறிவு சமந்தபட்டதாகவே இருந்து வந்துள்ளது . இத் தொழில்நுட்பத்தின் வளர்ச்சியுடன் கு.ப.இ மேலும் சாதாரணமாகிவிட்டதுடன் மக்கள் கைகள் மற்றும் கண்களின் உதவி இல்லாமல் பயன்படுத்தும் இடமுகங்களை பயன்படுத்தகூடியதாகவுள்ளது.

எது எவ்வாறு இருப்பினும் கு.ப.இ பல சவால்களை முகம்கொடுக்காமல் இல்லை. சொல்லுவதை இயந்திரம் விளங்கிகொள்ளவில்லை என்னும் நிலையில் இதனை பயன்படுத்துபவர்கள் சிறிதளவு பொறுமையுடனேயே காணப்படுகின்றனர். இதனால் இத் தொழில்நுட்பத்தில் வழு ஏற்படுவதற்கு இடம் கொடுக்க முடியாமல் உள்ளது. கு.ப.இ தரப்படும் உள்ளீடுக்கு ஏற்ப உண்மையாக பதிலளிக்காவிடின் நிராகரிக்கப்படும் இல்லாவிடின் பலதடவைகள் பரிகசிக்கபட்டும் உள்ளது . ஒரு நல்ல கு.ப.இ வடிவமைத்தல் கணினி அறிவியல், மொழியியல் மற்றும் மனித காரணிகள் உளவியல் போன்ற பலதுறை திறமைகளை தேவைப்படுகிறது. எல்லா திறமைகளும் பெற்றுகொள்ளவதற்கு பணசெலவு கூடிய கடினமான திறமைகளாக உள்ளன.பிந்திய தொழில்நுட்பங்களை பயன்படுத்தும் போதும் கூட பயனுள்ள கு.ப.இ ஒன்றை நிறுவதற்கு செய்யவேண்டிய பணிகள் மற்றும் இறுதிவடிவத்தை பயன்படுத்தவுள்ள பயனர்களின் தேவைகள் குறித்த மிக ஆழமான புரிதல் தேவைப்படுகின்றது. நெருக்கமான கு.ப.இ பணி பயனரின் மன மாதிரியுடன் பொருந்தும் நிலையில் இவ் வேலை இலகுவாக்கபடுவதுடன் சிறிய அளவு பயிற்சி அல்லது பயிற்சி தேவையற்ற நிலை உருவாகுவதுடன் உயர் வினைத்திறனுடனும் உயர் பயனர் திருப்திகரத் தன்மையையும் உருவாக்கும். 

பயனர்களின் பண்புகள் முக்கியமானதாக கருதப்படுகிறது. உதாரணமாக கு.ப.இ பொது மக்களிக்கா உருவாக்கப்படும் போது இலகு பாவனை மற்றும் முதல் முறை பாவனையாளர்களுக்கு உதவி மற்றும் வழிகாட்டல் வழங்கப்படவேண்டும் . அதேவேளை இது குறிப்பிட்ட பாவனையாளர்களுக்காக உருவாக்கப்படும் போது அவர்கள் உதவி மற்றும் வழிகாட்டலை விட மென்பொருளின் உற்பத்தி திறனையே கருத்தில் கொள்ளுவார்கள் .அப்பிடியான சில மென்பொருள்கள் அழைப்பு ஓட்டம், குறைந்த உள்ளீடு ,தேவையற்ற இடைநிலைகளை தவிர்த்தல் மற்றும் “ஆரம்பநிலை உரையாடல்களை இணைத்தலை விரிவுபடுத்துவதை அனுமதிப்பது போன்றவற்றால் பயனர்கள் பல வார்த்தைகளை உபயோகிப்பதிலும் பார்க்க ஒரு வார்த்தையை எந்த ஒழுங்கிலும் சேர்க்கையிலும் உபயோகிக்க முடிகிறது. சுருக்கமாக இவ்வகை மென்பொருள்கள் தானியங்கி செயல்முறைக்குப்பட்ட குறிப்பிட்ட வணிக செயல்முறைக்கு மிக கவனமாக வடிவமைக்கப்படுள்ளது.  

அனைத்து வர்த்தக செயன்முறைகளும் குரல் தானியங்கி செயன்முறைக்கு தம்மை மாற்றிகொள்ளவில்லை. பொதுவாக மிக சிக்கலான விசாரணைகள் மற்றும் பறிமாற்றங்கள் சவாலனைவையாக இருப்பதுடன் தானியங்கி செயன்முறைக்கு உட்படுத்த வேண்டியுள்ளன அத்துடன் பொதுமக்களினிடையே பெரும்பாலும் தோல்வி அடையவே செய்கிறது.சில நேரங்களில் தானியங்கி செயன்முறை நடைமுறை சாத்தியமற்றதாக இருக்கும்போது நேரடி முகவர் ஒருவரின் உதவியே ஒரே தெரிவாக உள்ளது. உதாரணமாக சட்டப்பூர்வமான அவசர உதவி இணைப்பு தானியங்கி செயன்முறையாக மாற்றுது மிக கடினம்.இவ்வாறு பல கு.ப.இ மூலம் தானியங்கி செயன்முறை ஆக்குவது மிக கடினம்.

சிறிய அளவிலான சாதனங்கள் சிறிய பொத்தான்களின் மூலமே உள்ளீடுகள் பெறப்படுகின்றன. இவை சாதனத்தினுள் அல்லது தொடு திரையினுள் உருவாக்கப்படுகின்றன. இதனால் மிகையான பொத்தான் பாவனை கடினமானதும் துல்லியமானவையாகவும் இருபதில்லை. ஆகவே இலகு  பாவனை மற்றும் துல்லியம்,உண்மைத்தன்மையுடன் கூடிய கு.ப.இ மிகவும் பாரிய திருப்புமுனையாக அமைந்துள்ளது.
ஆயினும்கூட, கு.ப.இ, மடிகணினி மேசைக்கணினி போன்றவற்றிக்கும் நன்மை பயக்குவதுடன் தற்போது எண்மிய பிரசினங்களை தீர்ப்பதுடன் விசைப்பலகை மற்றும் சுட்டியுடன் இணைந்து செயற்ப்படுவதுடன்   பகுதியாக மணிக்கட்டு குகை நோய் மற்றும் மெதுவான தட்டச்சு அனுபவமற்ற விசைப்பலகை பயனர்களுக்கு உதவுகின்றது. திரைக்கு முன்னால் நின்ற நிலையில் அல்லது இருந்த நிலையில் விசைப்பலகையை பயன்படுத்த முடியும் எனினும் கு.ப.இ தொலைபேசியில் கூட பயன்படுத்தற்லாம் அத்துடன் விசைப்பலகையை கண்ணால் பார்க்க வேண்டிய தேவை ஏற்படுவதில்லை.

இவ்வாறான மேம்படுத்தல்கள் தற்போதைய இயந்திரங்களில் மாற்றங்களை ஏற்படுத்தியுள்ளதுடன் பயனர்கள் எவ்வாறு இடைத்தொடர்பை ஏற்படுத்துகிறார்கள் என்பதில் பாரிய தாக்கத்தை கொண்டுள்ளது. கையடக்க சாதனங்கள் விசைப்பலகை இல்லாத பெரிய இலகுவாக பார்க்க கூடிய வகையில் வடிவமைக்க பட்டுள்ளன. தொடு திரை சாதனங்கள் தற்போது விபரம் மற்றும் திரை விசைப்பலகைக்கு இடையில் பிரிக்க வேண்டிய அவசியம் இல்லை . மடிகணினிகள் இதனால் அளவு ரீதியில் அறைபன்காக ஆக்கப்பட்டுள்ளதுடன் ஒருங்கிணைக்கபட்ட கூறுகள் திரையின் பின்னால் அமைக்கபட்டுள்ளன. விசைபலகையின் தேவை இல்லாததால் மேசைக்க கணனிகள் கூட இடம் மீதம் ஆக்கப்படுகிறது. இவ்வாறு தொலைக்காட்சிப்பெட்டியின் தொலை கட்டுப்பாட்டு கருவிகள் விசைப்பலகை நுண்ணலை அடுப்பு பிரதிஎடுப்பான்கள் போன்றவை கூட இதனால் பயன் பெறுகின்றன.

பல்வேறு சவால்களை தாண்டி வந்த போதும் இவ்வார மேம்படுத்தல்கள் நடைபெற்றுள்ளன. முதலில், கு.ப.இ ஆனது நவீனதுவமாகபட்டுள்ளதுடன் உள்ளீடுகளிட்ட்கு இடையிலான வேறுபாடை உதாரணமாக மற்றும் கட்டளை பின்புல உரையாடல்களிற்கு இடையில் கொண்டுள்ளது. இல்லாவிடின் பிழையான உள்ளீடு கொடுக்கபடுவதுடன் இணைக்கபட்டுள்ள சாதனம் பிழைகளை கொண்டதாக அமையும். பிரபல தொலைகாட்சி புனைகதை நாடகம் மற்றும் படங்களில் உதாரணமாக Star Treck, கு.ப.இ ஐ ஒரே பாவனையாளரின் வேறு பல உள்ளீடுகளை பெறக்கூடிய வைகையில் அமைக்க பட்டுள்ளதாக கட்டப்படுகின்றது. கு.ப.இ மனிதனைப்போன்று பிரதிநிதித்துவப்படுத்த கூடிய துலங்கலை துல்லியமாக காட்டகூடியவாறு கொள்கைறீதியில் கூறப்படுகின்றது.




</doc>
<doc id="329948" url="https://ta.wikipedia.org/wiki?curid=329948" title="கியார்கிய் ஏ.கிராசின்சுகி">
கியார்கிய் ஏ.கிராசின்சுகி

கியார்கிய் ஏ. கிராசின்சுகி "(Georgij A. Krasinsky)" (பிப்ரவரி 19, 1939; இலெனின்கிராது, சோவியத் ஒன்றியம்) – மார்ச்சு 17, 2011) ஓர் உருசிய வானியலாலர் ஆவார். இவர் புனித் பீட்டர்சுபர்கில் உள்ள உருசிய அறிவியல் கல்விக்கழகம் சார்ந்த பயன்முறை வானியல் நிறுவனத்தில் முனைவாகச் செய்ல்பட்டார். இவர் கோளியக்கம் பற்றியும் வான்நாட்காட்டி பற்றியும் செய்த ஆராய்ச்சிக்காகப் பெயர்பெற்றவர்.

இவர் 2003 முதல் 2006 வரையில் பன்னாட்டு வானியல் ஒன்றியத்தின் ஆணையம் 4-DI எனும் வான்நாட்காட்டிப் பிரிவின் தலைவராக இருந்தார்.

குறுங்கோள் 5714 கிராசின்சுகி இவரது நினைவாகப் பெயர் இடப்பட்டுள்ளது.




</doc>
<doc id="329956" url="https://ta.wikipedia.org/wiki?curid=329956" title="அலெக்சேய் பாவ்லோவிச் கான்சுகி">
அலெக்சேய் பாவ்லோவிச் கான்சுகி

அலெக்சேய் பாவ்லோவிச் கான்சுகி "(Aleksey Pavlovitch Hansky)" (Алексей Павлович Ганский; 20 ஜூலை 1870, ஒதேசா – 11 ஆகத்து 1908, சிமீசு) ஓர் உருசிய வானியலாளர் ஆவார்.

கான்சுகி பள்ளிப் படிப்பை முடித்து ஒதேசா பல்கலைக்கழகத்தில் பட்டம் பெற்றார். இவர் வானியற்பியலிலும் வான் ஒளிப்படவியலிலும் பாரீசில் இருந்த மியூடன் வான்காணகத்திலும் இலெப்னிட்சு வானியர்பியல் நிறுவன போட்சுடாம் வானியற்பியல் வான்காணகத்திலும் பன்முறை மாறிமாறித் தங்கி ஆராய்ச்சியை மேற்கொண்டார். இவரது முதன்மையான ஆர்வம் சூரிய மேற்பரப்பின் கட்டமைப்பிலும்செயல்பாட்டிலும் கவிந்த்ருந்த்து. குறிப்பாக, இவர் சூரிய மாறிலி பற்றியும் மணியாக்கம் (சூரிய இயற்பியல்) பற்றியும் சூரியக் கரும்புள்ளிகள் பற்றியும் ஆய்வு மேற்கொண்டார்.

கான்சுகி பல அறிவியல் தேட்டங்களில் பங்கேற்றார். இவர் நோவயாசெம்லியாவில் இருந்து 1896 ஆகத்து 9 சூரிய ஒளிமறைப்பையும் அக்லொசேபிரேவில் இருந்து 1905 ஆகத்து 30 சூரிய ஒளிமறைப்பையும் நோக்கினார். இவர் 1901 இல் சுபிட்சுபெர்கன் தேட்ட்த்தில் புவிக்கோளத்தின் உருவ அளவுகளை வானியல்/புவிப்புற அளக்கையால் கண்டறிய கலந்துகொண்டார்.இவர் 1907 இல் துருக்கித்தானத் தேட்டத்தில் [[List of solar eclipses in the 20th century|1907 ஜனவரி 14 சூரிய ஒளிமறைப்பை நோக்க கலந்துகொண்டார். ஆனால் இந்நோக்கம் மோசமான வானிலையால் நிறைவேறவில்லை. நோக்கீடுகளுக்காகவும் அளவீட்டிற்காகவும் வான் ஒளிப்படம் எடுக்கவும் இவர் மாண்ட் பிளாங்கை பத்துமுறைக்கும் மேலாக ஏறியுள்ளார்.

இவர் 1905 இல் புல்கொவோ வான்காணக இணை வானியலாளரானார். மேலும் 1908 தொடக்கத்தில், அதாவது மே மாதத்தில், சிமீசு வான்காணகத்தில் சேர்ந்தார். இவ்வான்காணகம் 1900 ஆம் ஆண்டு நிறுவப்பட்டது. அங்கே புதிய ஆராய்ச்சித் திட்டத்தை ஆகத்து மாதத்தில் தொடங்கிய பின்னர் கருங்கடலில் நீந்தும்போது மாரடைப்பால் இறந்துவிட்டார்.

1927 இல் கண்டுபிடிக்கப்பட்ட குறுங்கோள் [[1118 கான்சுகியா]] இவரது நினைவாகப் பெயர் இடப்பட்டுள்ளது.


[[பகுப்பு:உருசிய வானியலாளர்கள்]]
[[பகுப்பு:உக்ரைனிய வானியலாளர்கள்]]
[[பகுப்பு:1870 பிறப்புகள்]]
[[பகுப்பு:1908 இறப்புகள்]]

</doc>
<doc id="329962" url="https://ta.wikipedia.org/wiki?curid=329962" title="இரண்டாம் இராஜசிங்கன்">
இரண்டாம் இராஜசிங்கன்

இரண்டாம் இராஜசிங்கன் (முடிசூட்டலுக்கு முன் இளவரசன் மகாஸ்தானன், விந்தனைத் தெய்வம்) 1629 முதல் 6 டிசம்பர் 1687 வரை இலங்கையின் கண்டி அரசை ஆண்ட சிங்கள மன்னன் ஆவான். இலங்கையிலிருந்து போர்த்துக்கேயரை வெளியேற்றுவதற்காக இடச்சு (ஒல்லாந்து) அரசை உதவிக்கழைத்து, அதில் 1656இல் வெற்றி கண்டவன் இவன். எனினும், போர்த்துக்கேயரை வெளியேற்றி, தம்மை ஒரு பலமிக்க காலனித்துவ சக்தியாக நிலைநிறுத்துவதே ஒல்லாந்தரின் திட்டம் என்பதை அவனால் சற்று தாமதமாகவே புரிந்துகொள்ள முடிந்தது.

கண்டி அரசின் இரண்டாவது மன்னனான செனரத்தின் மகன் மகாஸ்தானன். இலங்கைத்தீவின் கரையோரம் முழுக்க போர்த்துக்கேயரின் ஆதிக்கத்தில் இருக்க, மத்தியில் தன்னாட்சி அலகாக கண்டி அரசு மட்டுமே எஞ்சியிருந்தது. அதையும் கைப்பற்ற போர்த்துக்கேயர் முழுமுயற்சி எடுத்துக்கொண்டிருந்த காலத்தில், 1612இல், கண்டிக்குள் நுழைந்த போர்த்துக்கேயரை புறமுதுகிடு ஓடவைத்தான் இளம்வீரன் மகாஸ்தானன். தந்தையை அடுத்து 1629இல் ஆட்சியில் அமர்ந்த மகாஸ்தானன், 1634இல் இரண்டாம் இராஜசிங்கன் என்ற பெயரில் முடிசூடிக்கொண்டான்.

போர்த்துக்கேயரிடமிருந்து கண்டியைக் காப்பாற்றுவதற்காக, ஒல்லாந்தரின் உதவியை நாடி, செனரத் எடுத்த முயற்சிகளை இராஜசிங்கனும் தொடர்ந்தான். கண்டிக்கும் ஒல்லாந்துத் தூதர், மார்செலிஸ் போஸ்சோவருக்கும் இடையில் ஒப்பந்தமொன்று கைச்சாத்தானாலும், அது நடைமுறையில் இருக்கவில்லை. கிழக்கே பத்தேவியாவில் தீவிரமாக நிலைநிறுத்தப்பட்ட ஒல்லாந்தர், கோவாவையும் முற்றுகையிட்டிருந்தனர். 1638 மார்ச் 28இல் நிகழ்ந்த கன்னொருவைப் போரில் இராஜசிங்கனும் போர்த்துக்கேயரை வெற்றிகண்டிருந்தான். இதையடுத்து, மே 23இல், இடச்சு கடற்படைத் தலைவன் ஆதம் வெஸ்டர்வோல்டுடன் உதவிகோரி ஒப்பந்தமொன்றில் கைச்சாத்திட்டான்.

இறுதியாக, கண்டி - இடச்சு இணைப்படையொன்று 1639 மே 18இல், கண்டியின் நீணாள் ஆட்சிப்பரப்பான மட்டக்களப்பு மீது படையெடுத்து, அதைக் கைப்பற்றியிருந்த போர்த்துக்கேயரை ஓட ஓட விரட்டியது. 1640 மார்ச் 13இல் இக்கூட்டுப்படை காலியைக் கைப்பற்றியதுடன், 1641இல் மேற்கிலங்கையில் போர்த்துக்கேயரின் ஆதிக்கம் பெருமளவு நீங்கியது. 1649 வரை, கிழக்கிலங்கையில் போர்த்துக்கேயரின் ஆதரவாளர்களுக்கான தன் பழைய பழிக்கணக்குகளைத் தீர்க்கும் நடவடிக்கைகளிலேயே கண்டி அரசு ஈடுபட்டிருந்ததாகத் தெரிகிறது. நிலங்களை எரிப்பதும், கிராமங்களை இடம்பெயரச் செய்வதும், கீழை இலங்கையைத் தம் கைக்குள் வைத்திருந்த இடச்சுக்கும் பெரும் தலையிடியாக இருந்ததால், அவர்கள் கண்டியுடன் சமாதானத்துக்கு வந்தனர். 1649இல், கண்டி - இடச்சு நல்லுறவு புத்துயிர்ப்படைந்ததாகத் தெரிகின்றது.

தொடர்ச்சியான போர்களால் கண்டி அரசு பலமிழந்திருந்தது. உட்கலவரங்களும், கரையோரங்களைப் பிடித்திருந்த ஒல்லாந்தரும், மட்டுப்பட்ட வளங்களுடன் கண்டி அரசைத் திண்டாட வைத்திருந்தன. இந்நிலையில் 1652இல் போர்த்துக்கேயருக்கு எதிராக இறுதிப்போரை ஆரம்பித்திருந்த கண்டி - இடச்சு கூட்டுப்படை, ஆகஸ்டு 1655இல் ஜெரார்டு பீட்டர்சு அல்ஃப்ட் தலைமையில், படையெடுத்துச்சென்று, போர்த்துக்கேயரின் தலைநகர் கொழும்பைத் தாக்க ஆரம்பித்திருந்தது. இடச்சு அரசு மீது நம்பிக்கை இழந்திருந்த இராஜசிங்கன், 1656இல் கொழும்பைக் கைப்பற்றிய இடச்சுப்படை, கண்டிப்படையை வெளியே விட்டுவிட்டு, கோட்டையை ஆக்கிரமித்துக்கொண்டதுடன் சீற்றமுற்று, 40களில் கீழைநாட்டில் தான் ஆட்டிய வெறியாட்டத்தை கொழும்புப்பகுதியிலும் தொடர்ந்துவிட்டு, படைகளை மீள அழைத்துக்கொண்டான். பெருந்துரோகம் இழைத்ததன் மூலம், அன்றிலிருந்து கண்டியின் எதிரி என்ற பதவியைப் போர்த்துக்கேயரிடமிருந்து பறித்து, தன்வசம் தக்கவைத்துக்கொண்டது, இடச்சுப்படை.

இத்தகைய குழப்பங்களாலும், இராஜசிங்கனுக்கெதிராக கண்டியில் எழுந்த கிளர்ச்சிகள் தீவிரமடைந்திருந்தன. இத்தனைக்கும் மத்தியில் அவனால் தன் ஆட்சியைத் தக்கவைத்துக் கொள்ள முடிந்தது என்பதுடன், தலதா மாளிகையின் ஒரு மாடியும் அவனால் திருப்பணி செய்யப்பட்டது.

இராஜசிங்கனின் மிகப்பெரிய சாதனையே இலங்கையிலிருந்து போர்த்துக்கேயரை அகற்றியது தான். அதன் எதிர்விளைவாக, இலங்கையில் ஒல்லாந்தர் குடியேறினாலும், போர்த்துக்கேயருடன் ஒப்பிடும்போது, மத-பண்பாட்டுகளிலான தலையீடு, ஒல்லாந்தரால் குறைவாகவே இருந்தது. கண்டிக்குள் ஏற்பட்ட குழப்பநிலை, இராஜசிங்கனின் ஆட்சிக்கு பலதடவைகள் அச்சுறுத்தலாக மாறினாலும், அவை எல்லாவற்றையும் அவன் தன் சாதகமாகப் பயன்படுத்திக்கொண்டான். பிற்காலத்தில், கண்டி அரசியலில் மாபெரும் சக்திகளாக மாறிய பல குடும்பங்கள், இவன் காலத்தில் தலையெடுத்தவைதான். இவன் ஆட்சிக்காலத்திலேயே, 1640இல் இடச்சுக்களின் வசமிருந்த திருகோணமலை கோட்டை பகுதியில் உலவிய கண்டிப்படை, ரொபர்ட் நொக்சை சிறைப்பிடித்ததுடன், இலங்கையின் பண்டைச்சிறப்பைக் கூறும் புகழ்பெற்ற நூலொன்றை எழுதுவதற்கு, அச்சிறைவாசம் மூலம் வாய்ப்பளித்தது.




</doc>
<doc id="329964" url="https://ta.wikipedia.org/wiki?curid=329964" title="குழுந்தலாயி அம்மன் கோயில்">
குழுந்தலாயி அம்மன் கோயில்

அருள்மிகு குழுந்தலாயி அம்மன் திருக்கோவில் இந்தியாவின் தமிழ்நாட்டிலுள்ள திருச்சிராப்பள்ளி மாவட்டம் தில்லைநகர் பகுதியில் அமைந்துள்ளது. இது உறையூர் பகுதிக்கு காவல் தெய்வம் ஆகும். ஆண்டுதோறும் மாசி மாதம் இக்கோவிலுக்கு திருவிழா உறையூரில் நடைபெறும். அம்மன் வீதியுலா வருதல், தேரோட்டம், குட்டி குடித்தல், அருள்வாக்கு கூறுதல், மஞ்சள் நீராட்டு, விடையாற்றி போன்ற திருவிழா மிகவும் கோலாகலமாக நடைபெறும். சுற்று வட்டார கிராம மக்கள் கூட்டம் கூட்டமாக தினசரி இங்கு வந்து திருவிழாவில் பங்கு பெறுவார்கள்.


</doc>
<doc id="329965" url="https://ta.wikipedia.org/wiki?curid=329965" title="செர்கேய் பாவ்லோவிச் கிளாசனாப்">
செர்கேய் பாவ்லோவிச் கிளாசனாப்

செர்கேய் பாவ்லோவிச் கிளாசனாப் "(Sergey Pavlovich Glazenap)" (; – 12 ஏப்ரல் 1937) ஒரு சோவியத் ஒன்றிய வானியலாளரும் சோவியத் அறிவியல் கல்விக்கழகத் தகைமை உறுப்பினரும் (1929) ஆவார். இவர் 1932 இல் சமவுடைமை உழைப்பு வீரர் ஆனார்.

நிலாவின் ஒரு குழிப்பள்ளம் கிளாசனாப் குழிப்பள்ளம் எனவும் சிறுகோள் 857 கிளாசனாப்பியாவும் இவரது நினைவாகப் பெயர் இடப்பட்டுள்ளன.


</doc>
<doc id="329966" url="https://ta.wikipedia.org/wiki?curid=329966" title="இலங்கை கடற்கரைகளின் பட்டியல்">
இலங்கை கடற்கரைகளின் பட்டியல்

பின்வருவன இந்திய பெருங்கடலில் இந்தியாவின் தெற்கில் அமைந்துள்ள இலங்கை தீவில் உள்ள கடற்கரைகளின் பட்டியல் ஆகும்.

நீர்கொழும்பு ஒரு கடற்கரை நகரம் ஆகும். இது பண்டாரநாயக்க சர்வதேச விமான நிலையத்தில் இருந்து 7 கி.மீ (4.3 மைல்) தூரத்திலும் மற்றும் இலங்கையின் வணிகத் தலைநகரான கொழும்பில் இருந்து சுமார் 37 கி.மீ (23 மைல்) தூரத்திலும் அமைந்துள்ளது. இது நீர்கொழும்புக் கடல் முகத்துவாரத்தில் அமைந்துள்ளது. இந்நகரின் பொருளாதாரம், பெரும்பாலும் சுற்றுலா மற்றும் மீன்பிடித் தொழிலினை அடிப்படையாகக் கொண்டது. இது பரந்த கடற்கரைகளையும் மற்றும் ஒரு அமைதியான கடலுக்குமான ஒரு இடமாகும்.

கல்கிசை நகரமானது இலங்கை வணிகத் தலைநகரான கொழும்பில் இருந்து 12 கி.மீ. (7.5 மைல்) தூரத்தில் அமைந்துள்ளது.இது ஒரு நடுத்தர வர்க்க மற்றும் கொழும்பை அண்டிய பெரும்பாலானவர்கள் வசிக்கும் குடியிருப்பு புறநகராக கருதப்படுகிறது.இந்த நகரமானது “கோல்டன் மைல்"  என அறியப்படுவதோடு, இது  இலங்கையின் ஒரு பிரபலமான சுற்றுலா இடமாகிறது.மவுண்ட் லவினியா (கல்கிசை) என்ற பெயர் இலங்கையில் 1805 இல் இருந்து 1811 வரை மகாதேசாதிபதியாக இருந்த சர் தாமஸ் மெயிட்லாந்து என்பவரால் வைக்கப்பட்டது ஆகும். அவர் தனது வரவேற்ப்பு நிகழ்வொன்றில்  உள்ளூர் மச்டிஜோ(mestizo) நடன கலைஞரான லோவினாவின்  மீது காதல் வயப்பட்டார்.இறுதியில்  குறுகிய காலம் வரை அவருடன்  ஒரு இரகசிய உறவு வைத்திருந்தார்.

களுத்துறை நகரமனது இலங்கையின் வணிகத் தலைநகரான கொழும்பில் இருந்து 43 கி.மீ. (27 மைல்) தூரத்தில் அமைந்துள்ளது. இது ஒரு வெப்பமண்டல காலநிலை உடைய இடமாவதோடு பனை மரங்கள் வரிசையாக காணப்படுகின்றதும்  பலருடன் கூடிச் சேர்கின்ற நகரமாகவும் அமைகின்றது. இந்த இடமானது ஆட்சி காலத்தின் போது ஒரு முக்கிய மசாலா வர்த்தக மையமாகப் 
பயன்படுத்தப்பட்டதோடு இன்றும்  இவ் வரலாற்று இயல்பை பேணிக் காக்கின்றது. இங்குதான் உலகின் ஒரே உள்ளீடில்லாத புத்த மதக் கோயில் மற்றும் ரிச்மண்ட் கோட்டை, பண்ணை மாளிகை என்பன உள்ளன.

பேருவளை நகரமானது கொழும்புக்கு தெற்கே 55 கி.மீ (34 மைல்) தூரத்திலும் பண்டாரநாயக்க சர்வதேச விமான நிலையத்தில் இருந்து 92 கி.மீ (57 மைல்) தூரத்திலும் அமைந்துள்ளது.இது தென் மேற்கு கரையோர முதல் முக்கிய பலருடன் சென்று கூடும் கடற்கரை
மற்றும் இதனை கொழும்பு காலி பிரதான மோட்டார் சாலை (ஏ2), அதே போல் தெற்கு கடலோர புகையிரதம் மூலமும் அடையலாம். இது ஒரு இலங்கையில் மிகப்  பெரிய மீன்பிடி மையமும் ஆகும். 

பெந்தோட்டை நகரம் கொழும்புக்கு தெற்கில் 64 கி.மீ (40 மைல்) தூரத்தி அமைந்துள்ளது. இது பண்டாரநாயக்க சர்வதேச விமான நிலையத்தில் இருந்து சுமார் 101 கி.மீ (63 மைல்) தெற்காக  உள்ளது. இது ஒரு உயரமான தென்னை பனை மரங்கள் ஆதிக்கம் செலுத்தி வருகின்ற பெரும்பாலும் ஒரு கிராமப்புற பகுதியியாகும்.இதனை கொழும்பு-காலி பிரதான சாலை (A2) மூலமும் அத்துடன் கொழும்பு-காலி-மாத்தறை தெற்கு புகையிரதம்  மூலமும் அடையலாம்.

கல்குடா மற்றும் பாசிக்குடா இரண்டு கடற்கரைகளும் மட்டக்களப்பின் வடக்கில்  34 கி.மீ (21 மைல்) தூரத்தில் அமைந்துள்ளது.  பாசிக்குடா ஆனது ஏராளமான ஆடம்பர ஹோட்டல்கள் மற்றும் ஆழமற்ற கடற்கரை கொண்ட பரபரப்பான ஒரு சுற்றுலாத்தளம் ஆகும். இதற்கு மாறாக, கல்குடா கடற்கரையானது உள்நாட்டுப் போர் மற்றும் 2004ல் ஏற்பட்ட சுனாமி காரணமாக பெரும்பாலும் வெறிச்சோடியே காணப்படும்.

உணவாண்டுன நகரமானது கொழும்புக்கு தெற்கில் 140 கி.மீ (87 மைல்) தூரத்தில் அமைந்துள்ளது. இக் கடற்கரையானது சுமார் ஒரு கிலோமீட்டர் நீண்ட அரை வட்ட வடிவமானது ஆகும். உணவாண்டுன ஆனது கடல் ஆமைளுக்காக அறியப்பட்டதாகும் .மற்றும் ஆண்டில் பல்வேறு நேரங்களில் கடற்கரையை ஒட்டி முட்டைகள் காணப்படுவது இதற்கான சுற்றுலா பயணிகளுக்கு சாட்சியாக அமைகிறது. இலங்கை மற்றும் தென்கிழக்கு ஆசியா நாடுகள் 2004 ல் இந்தியப் பெருங்கடல் சுனாமியால் கடுமையாக பாதிக்கப்பட்ட போதிலும் இந்த கடலோர சமூகம் விரைவில் மீழ்கட்டப்பட்டு, சுற்றுலா நடவடிக்கைகள் மீண்டும் தொடங்கப்பட்டன.

மிரிஸ்ஸகடற்கரையானது இலங்கையின் தென்முனைக்கு நெருக்கமாகவும் பூமத்திய ரேகையில் இருந்து சுமார் 200 கி.மீ. (120 மைல்) தூரத்திலும் அமைந்துள்ளது. இது ஒரு பிறை வடிவம் உடையதும் தனிமைப்படுத்தப்பட்டதும் ஆகும் . இது வெலிகம தென்கிழக்கில் இருந்து வெறும் 4 கி.மீ. (2.5 மைல்) தூரத்தில் இலங்கையின் தெற்கு கடற்கரையில் உள்ள ஒரு நகரம் ஆகும்.

வெலிகம நகரம் காலிக்கு கிழக்கே சுமார் 30 கி.மீ (19 மைல்) தூரத்தில் அமைத்துள்ள  சிறிய மீன்பிடி நகரம் ஆகும்.  இது ஒப்பீட்டளவில் அமைதியானதும் மற்றும்  ஒரு பரந்த விரிகுடாவை சுற்றியும் அமைந்துள்ளது.  வெலிகம  என்பது  "மணல் கிராமம்" என மொழிபெயர்க்கப்பட்டு தன்னைச் சுற்றியுள்ள இயற்கை விவரிப்பதாகவும் உள்ளது.  இக் கடற்கரையானது பொய்க்கால் மீனவர்களுக்காக அறியப்பட்டது ஆகும். வெலிகமவை பிரதான A2 கொழும்பு-காலி-மாத்தறை மோட்டார் வீதி , தெற்கு அதிவேக மற்றும் கொழும்பு-மாத்தறை புகையிரதம் மூலமும் அடையலாம். 

பொல்ஹேன  ஆனது  மாத்தறையில்  அமைந்துள்ள ஒரு கடற்கரை ஆகும். மற்றும் 4 கி.மீ (2.5 மைல்)   நீளமும்  கடலுக்கு அப்பால் 200 மீ  (660 அடி) நீளத்திலும்   பவளப் பாறையைக் கொண்டிருக்கிறது. ஒப்பீட்டளவில் அமைதியாகவும் மற்றும் சுற்றுலா பயணிகள் நீந்துவதற்கு பொதுவான இடமாகவும் உள்ளது. பொல்ஹேனவில் பலர் ஆழ்கடல் நீச்சல்,  உலாவித்திரிதல்  மற்றும் குளியல் செய்வதைக் காணலாம்.

திக்வெல்ல கடற்கரையானது மேலும் திக்வெல்ல அல்லது திக்வெல்ல தெற்கு எனவும் அழைக்கப்படுகிறது, இது இலங்கையின் மாத்தறை மாவட்டத்தில் அமைந்துள்ள ஒரு சிறிய கடற்கரை நகரமாகும். இது மாத்தறைக்கு கிழக்கே 22 கி.மீ (14 மைல்) இல் அமைந்துள்ளது. இலங்கையின் மிகப் பெரிய புத்த சிலையானது திக்வெல்ல பகுதியில்  அமைந்துள்ளது. பலர் திக்வெல்ல கடற்கரையோரங்களில் நீந்துகிறார்கள் ஏனெனில் தண்ணீர் ஆனது   மேட்டு நிலங்கள், பாறைகள் மற்றும் மணல்கட்டிகளால் பாதுகாக்கப்படுகின்றன.

 ஹிக்கடுவ  இலங்கையின் தெற்கு கடற்கரையில் காலியிற்கு வடமேற்கில் 14 கி.மீ (8.7 மைல்) தூரத்தில் உள்ள ஒரு சிறிய நகரமாகும். இது இலங்கையின் மிகவும் அபிவிருத்தி அடைந்த கடற்கரை ரிசார்ட் ஆகவும்  நன்கு அறியப்பட்ட உலாவித் திரிவதற்கான இடமாகவும் அத்துடன் கடல் ஆமைகளை எளிதாக பார்க்க கூடிய இடமாகவும் உள்ளது. தண்ணீர் ஆனது பவளப் பாறைகள் மூலம் சூழப்பட்டு தூய்மையானதாக காணப்படும். இங்கு  சிறு  சிறு  தீவுகள் சேர்ந்த ஒரு கூட்டம் உள்ளது.

கொக்கல என்பது சுற்றி திரிவதற்க்கு  நன்கு அறியப்பட்ட இலங்கையின் தெற்கு கடற்கரையில் உள்ள ஒரு சிறிய கிராமமாகும். இது கொழும்பிற்கு தெற்கே 130 கி.மீ (81 மைல்) தொலைவில் அமைந்துள்ளது. இந்தப் பிரதேசத்தில் கொக்கல நதி மற்றும் கொக்கல ஏரி அமைந்துள்ளது. மேலும் இக்  கிராமத்தில் மார்டின் விக்கிரமசிங்க நாட்டுப்புற கலை அருங்காட்சியகமும்  காணப்படுகிறது.

தங்காலை நகரமானது மாத்தறைக்கு கிழக்கில் இருந்து 195 கி.மீ (121 மைல்) தூரத்திலும் மற்றும் கொழும்புக்கு தெற்கில் இருந்து 35 கி.மீ. (22 மைல்) தூரத்திலும்   அமைந்துள்ளது. இது கோயம்போக்க, ப ள்ளிக்குடவா, மேடகேடிய போன்ற பல விரிகுடாக்களை கொண்டுள்ளது. தங்காலையானது நீச்சலலுக்கும் மற்றும் முக்குளித்தலுக்குமான பொதுவான ஒரு இடமாகவும் காணப்படுகின்றது.  தங்காலை எனும் பெயரானது ரன்-கல அல்லது பொன்மலை என்பதிலிருந்து இருந்து வந்ததாக நம்பப்படுகிறது. 

திருகோணமலையில் ஆழ்கடல்  துறைமுகமாவும், மற்றும் நிலாவெளி,  உப்புவெளிகடல் ,புறா தீவு போன்ற  கடற்கரைகளுக்கு ஒரு பிறப்பிடமாகவும்  காணப்படுகிறது. இது ஒரு திமிங்கிலம் பார்ப்பதற்கான இடமாகவும் ஏழு சூடான கென்னியா நீரூற்றுகளையும்  வெறும்  8 கி.மீ (5.0 மைல்) தூரத்தில் கொண்டதாகவும்  காணப்படுகிறது. திருகோணமலை மாவட்டமானது இலங்கையில் ஒரு முக்கிய புத்த கலாச்சார மற்றும் தொல்பொருள் தளமாகக் கருதப்படுகிறது.

நிலாவெளியானது வெறும்  4 கி.மீ நீளம் கொண்ட  திருகோணமலை பிராந்தியத்தின்  உல்லாசப் பிரதேசமாகும். இது கொழும்பிலிருந்து 276 கி.மீ (171 மைல்) தொலைவிலும், திருகோணமலையிலிருந்து 14  கி.மீ (8.7 மைல்) தொலைவிலும் அமைந்துள்ளது.

கிழக்கு மாகாணத்தில் மட்டக்களப்பு மாவட்டத்தில் அமைந்துள்ள ஒரு பெரிய நகரம் மட்டக்களப்பு ஆகும். இந் நகரமானது இந்தியப் பெருங்கடலுக்கு  கிழக்கில் அமைந்துள்ளதோடும் முகத்துவார கடலேரிகளாலும் சூழப்பட்துள்ள  ஒரு சிறு  நில பரப்பாகும். இங்கு அதிகளவில் பவளங்கள்  கடற்கரையை ஒட்டிக்
காணப்படுவதால் ஸ்நோர்கெலிங் மற்றும் ஸ்கூபா முக்குளித்தலுக்கும் பிரபலமாக கருதப்படுகிறது. மட்டக்களப்பு நகரத்தின் மையத்தில் இருந்து இரண்டு கிலோமீட்டர் தொலைவில் உள்ள கல்லடி பாலமானது "பாடும் மீன்களினால்  "  அறியப்படுகிறது. 

அறுகம்பே கொழும்பிலிருந்து 317 Km தூரத்தில் அமைந்துள்ளது. அத்துடன் பல மீனவ கிராமங்களைக் கொண்ட பரந்த கடற்கரையைக் கொண்டது.இலங்கையின் உலர்வலயத்தில் அமைந்துள்ள தென் கிழக்கு கடற்கரையாகும்.இலங்கையில் இந்தக் கடற்கரை நீந்துவதற்கு மிகச் சிறந்த இடமாகவும் தென் கிழக்கு ஆசியாவின் நான்காவது சிறந்த இடமமாகவும் அடையாளம் கானப்பட்டுள்ளது.லகுகலை தேசியப் பூங்கா மற்றும் யால கிழக்கு தேசியப் பூங்கா என்பன அறுகம்பேயின்  மத்தியிலிருந்து 10-30 கி.மீ  (6.2-18.6 மைல்) சுற்றளவில் அமைந்துள்ளது.இப்பகுதியில் மகுல் மஹா விகாரை (புத்த கோவில்),குடும்பிகல விகாரை (புத்த கோவில்), சாஸ்ரவேல புத்த கோவில் ,உகந்தை இந்துக் கோவில் போன்ற புனித ஸ்தலங்கள் அமைந்துள்ளன.

இக்கடற்கரை வட மாகாணத்தின் யாழ் மாவட்டத்திலுள்ள யாழ்ப்பாணத்திலிருந்து 20கி.மீ தொலைவில் உள்ள  காரைநகர் என்னும் பகுதியில் அமைந்துள்ளது. ஆரம்ப காலங்களில் அதிகளவிலான சுற்றுலாப் பயணிகள் வருகை தரும் இடமாகக் காணப்பட்ட இப்பகுதி பின்னர் இலங்கையின் உள்நாட்டு யுத்தத்தின் விளைவால் வருகை தரும் சுற்றுலாப்பயணிகளின் எண்ணிக்கையில் வீழ்ச்சியைக் கண்டது.எனினும் மூன்று தசாப்த நீண்ட  காலப்  போர் முடிவுக்கு வந்ததையடுத்து இக்கடற்கரையின் பாதிப்பிற்கு உள்ளாகாத பகுதிகள் மீண்டும் சுற்றுலாப் பயணிகளின் எண்ணிக்கையை அதிகரிக்க வழிவகுத்துள்ளன. 

மேலும் kilali கடற்கரை என அழைக்கப்படும் இக்கடற்கரையானது வட மாகாணத்தின் யாழ் மாவட்டத்தில் அமைந்துள்ளது.பிராந்தியத்தில் மிகவும் அமைதியானதும்  மற்றும் பெரும்பாலும் வெறிச்சோடி காணப்படுகின்ற ஒரு கடற்கரைப் பிரதேசமாகும்.

வங்காலையானது வட மாகாணத்தின் மன்னார் பகுதியின் மிகப் பெரிய மீன்பிடி கிராமம் ஆகும்.இக்கடற்கரையானது நீர்ப் பாவனையற்ற ,மீன்பிடி காரணமாக அடிக்கடி குப்பைக் சிதறிக் காணப்படும் இடமாக காணப்படுகின்றது.


</doc>
<doc id="329967" url="https://ta.wikipedia.org/wiki?curid=329967" title="செனரத் மன்னன்">
செனரத் மன்னன்

செனரத மன்னன் 1604 முதல் 1635 வரை கண்டி அரசை ஆண்ட மன்னன் ஆவான். முதலாம் விமலதருமனுக்கு அடுத்தபடியாக இவன் கண்டியை ஆண்டதாககச் சொல்லப்பட்டாலும், விமலதருமனின் மரணத்துக்குப் பின்னர் என்ன நிகழ்ந்தது, இவன் எவ்வாறு மன்னன் ஆனான் என்ற தகவல்கள் தெளிவில்லை. விமலதருமனின் ஒன்றுவிட்ட சகோதரனாக இவன் இருக்கக்கூடும். இறந்த மன்னனின் மனைவி, தொன் கதரீனாவை மட்டுமன்றி, அவளது இரு மகள்மாரையும் மணந்த இவன் கண்டி வரலாற்றில் புதிராகவே விளங்குகின்றான்.

இவன் ஆட்சியில் அடிக்கடி போர்த்துக்கேய ஆக்கிரமிப்புக்களும் உள்ளூர் கிளர்ச்சிகளும் கண்டியைப் பாதித்ததாகத் தெரியவருகின்றது. ரந்தெனிவலையில் நிகழ்ந்த போரில் போர்த்துக்கேயரைத் தோற்கடித்த இவனது பெறாமகன் குமாரசிங்கனது வீரம் வெகுவாகப் பாராட்டப்படுகின்றது. எனினும், இவனை அடுத்து வாரிசுரிமைச் சிக்கல் வந்தபோது, தந்திரமாகத் தன் இருபெறாமக்களைத் தவிர்த்துவிட்டு, இராஜசிங்கனை முடிசூட்டினான். அவர்கள் இருவரும் சிலகாலத்துக்குள்ளாகவே மர்மமாக இறந்தனர்.

கற்பிட்டிப் பகுதியில் போர்த்துக்கீசரால் பெருமளவு அச்சுறுத்தல்களைச் சந்தித்த சோனக மக்கள் இவனிடம் அடைக்கலம் கோர, இவன் கீழை இலங்கையின் மட்டக்களப்புப் பகுதியில் அவர்களைக் குடியேற்றுவித்தான்.




</doc>
<doc id="329968" url="https://ta.wikipedia.org/wiki?curid=329968" title="கிரில் பாவ்லோவிச் புளோரன்சுகி">
கிரில் பாவ்லோவிச் புளோரன்சுகி

கிரில் பாவ்லோவிச் புளோரன்சுகி "(Kirill Pavlovich Florensky)" (; 27திசம்பர் 1915 – 9ஏப்பிரல் 1982) ஓர் உருசிய, சோவியத் வானியலாளரும் புவிவேதியியலாளரும் ஆவார். இவர் கோள் அறிவியலில் புலமை வாய்ந்தவர்.இவர் சோவியத் அறிவியல் கல்விக்கழகத்தின் வெர்னத்சுகி நிறுவனகொப்பீட்டுக் கோளியல் துறையின் தலவராவார். 

இவர் உருசியப் பல்துறை அறிஞர் பாவேல் புளோரன்சுகியின் இரண்டாம் மகனாவார்.

நிலாவின் குழிப்பள்ளம் புளோரன்சுகி குழிப்பள்ளம் என இவரது நினைவாகப் பெயர் இடப்பட்டுள்ளது.



</doc>
<doc id="329975" url="https://ta.wikipedia.org/wiki?curid=329975" title="தோனா கதரீனா">
தோனா கதரீனா

தோனா கதரீனா (பிறவிப்பெயர்: குசுமாசன தேவி) கண்டி அரசை 1581 இல் ஆண்ட ஒரு அரசி ஆவாள். கண்டி மன்னன் கரலியத்தே பண்டாரன் என்பானின் மகளான இவள், போர்த்துக்கேயரின் கட்டுப்பாட்டின் கீழேயே வாழ நேரிட்டதுடன், அவர்களால் மதமாற்றப்பட்டு, தோனா கதரீனா எனும் பெயரையும் பெற்றுக்கொண்டாள்.

தந்துறைப் போர் காலவேளையில், கரலியத்தே பண்டாரன் இறந்ததை அடுத்து, 1581இல் போர்த்துக்கேயரால், போர்த்துக்கல்லின் திறை அரசாக முடிசூட்டப்பட்டாள் தோனா கதரீனா. அப்போது இளமங்கையாக இருந்த கதரீனா, சீதாவக்கை மன்னன் முதலாம் இராஜசிங்கனால் அதேயாண்டு ஆட்சிகவிழ்க்கப்பட்டாள்.

முதலாம் இராஜசிங்கன் இறந்தபின்னர் ஏற்பட்ட ஆட்சிக்குழப்பத்தில், முதலாம் விமலதர்மசூரியன் இவளை மணந்ததன் மூலம், ஆட்சிக்குத் தகுதியாகி, கண்டி அரசனாக 1594இல் அரியணை ஏறினான். அவனும் இறக்கநேரிட்டதும், தன் மைத்துனன் செனரத் மன்னனை மணந்து அவனுக்கும் ஆட்சிபீடமேறும் வாய்ப்பை நல்கினாள்.

முதலாம் விமலதர்மசூரியனிடம் அவளுக்கு மகாஸ்தான அதகாசி, சந்தான அதகாசி ஆகிய இரு மக்களும், செனரதனிடம் மகாஸ்தானனும் பிறந்தார்கள். மகாஸ்தான அதகாசி, 1612இல் ஏற்பட்ட ஒரு தீராப்பிணியால், ஆறுநாட்கள் நோய்ப்படுக்கையில் கிடந்து மரித்தான். அரசியல் தந்திரத்துக்காக, அவள் மீண்டும் பௌத்தத்தைத் தழுவிக்கொண்டாலும், கதரீனா இறுதிவரை, கிறிஸ்தவப் பெண்ணாகவே வாழ்ந்து மடிந்ததாக அறியமுடிகின்றது. பேரன்புக்குரிய மூத்த மகன் மகாஸ்தான அதகாசி இறந்ததும், கதரீனாவைப் பெருந்துயர் வாட்ட, 10 யூலை 1613இல் அவள் மரித்தாள்.



</doc>
<doc id="329980" url="https://ta.wikipedia.org/wiki?curid=329980" title="பெஞ்சமின் செக்கோவ்சுகி">
பெஞ்சமின் செக்கோவ்சுகி

பெஞ்சமின் செக்கோவ்சுகி ("Benjamin Jekhowsky", , பிறப்பு: 1881, புனித பீட்டர்சுபர்கு (உருசியா); இறப்பு: 1975, என்கவுசே-லெசு-தெர்மசு (பிரான்சு)) உருசிய-பிரெஞ்சு வானியலாளர் ஆவார். இவர் இவர் ஓர் இருப்புவழித் தட்த்துறையின் அலுவலருக்கு மகனாக புனித பீட்டர்சுபர்கில் பிறந்தார்.

இவர் மாஸ்கோ பல்கலைக்கழகத்தில் கல்விகற்ற பிறகு 1912 முதல் பாரீசு வான்காணகத்தில் சேர்ந்து பணிபுரிந்தார். பின்னர் இவர் பிரான்சின் குடியேற்ர நாடான அல்ஜீரியாவில் இருந்த அல்ஜீயெர்சு வான்காணகத்தில் சேர்ந்து வான்கோள இயக்கவியலில் புலமை பெற்றார். இவர் 1934ஆம் ஆண்டுக்குப் பிறகு பெஞ்சமின் தெ ஜெகோவ்சுகி எனும் பெயரில் அறிவியல் கட்டுரைகளை எழுதினார். சிறுகோள் மையம் இவரது கண்டுபிடிப்புகளை "பி. ஜெகோவ்சுகி" ) எனும் பெயரில் பதிவு செய்துள்ளது. இக்கால ஆங்கிலத்தில் இவரது பெயர் இழ்செகோவ்சுகி என வழங்குகிறது. 

இவர் பன்னிரு சிறுகோள்களைக் கண்டுபிடித்தார். இவர் 190 க்கும் மேற்பட்ட வெளியீடுகளை வெளியிட்டுள்ளார். குறுங்கோள் 1606 இழ்செகோவ்சுகி இவரது நினைவாகப் பெயர் இடப்பட்டுள்ளது.


</doc>
<doc id="329981" url="https://ta.wikipedia.org/wiki?curid=329981" title="தன்னியக்க வாகன இடம்">
தன்னியக்க வாகன இடம்

தன்னியக்க வாகன அமைவிடவாக்கல்(AVL அல்லது அமைவிடம்; தூர அமைவிடம்  EU) என்பது ஒருவாகனத்தினுடைய  நிலையத்தை தானாக அறிந்து செல்வதற்கான வழிமுறையாகும்.இந்த தரவுகள், ஒன்று அல்லது பல வாகனங்களில் இருந்து vehicle tracking system முறை மூலம் செகரிக்கபட்டு ஒரு வாகனத்தின் நிலையம் கண்டரியப்படுகிறது. 2017 ல் தொழில்நுட்ப வளர்ச்சியின் காரணமாக இந்த கருவியானது மனித பேருவிரலிலும் பார்க்க சிறிய ஒரு அளவில் தயாரிப்பதில் வெற்றி கண்டுள்ளது, அத்துடன் இக்கருவியானது ஆறு மாதம் அல்லது அதற்கு மேற்பட்ட பாவைனைகாலம் கொண்ட  மின்கலத்தை கொண்டதாகவும்  smartphones உடன் இலகுவில் இணைப்பை பெற்றுக்கொள்ள கூடியதாகவும் 20அமெரிக்க நாணயத்திற்கு குறைந்த பெறுமதியுடையதகவும் வடிவமைகபட்டுள்ளது.

பொதுவாக வாகனதுடைய நிலையமானது "GPS" ஐ  பயன்படுத்தி தீர்மாநிக்கபடுகிறது. அத்துடன் தரவுகளை கடத்தும் தொழில்நுட்பம் ஆனது குறுந்தகவல் (SMS) , GPRS. தகவலானது செய்மதி அல்லது புவி சார்ந்த வானொலி  மூலம் வாகனகளில் இருந்து வானொலி  அலைவரிசை வாங்கிக்கு அனுப்பபடுகிறது.
மிகவும் பொதுவான செவைகளாக GSM யும்  EVDO காணப்படுகிறது, ஏனெனில்  AVL ற்கான குறைந்த தரவு வீதம் போதுமானதாக இருப்பதுடன் குறைந்த செலவில் எல்லா இடங்களிலும் கிடைக்க கூடிய ஒரு போத வலையமைப்பாக உள்ளது. ஓரளவு குறைந்த செலவுடன் தொலைதொடர்பு தரவுகளை பெறுவதற்கான குறைந்த அலைவரிசைகளும் செய்மதி தொழில்நுட்பத்தில் அனுமதிக்கப்பட்டுள்ளது. சரியான இடத்திற்கான வேறு தேர்வுகள், உதாரணமாக GPS குறைவாக உள்ள சூழலில், dead reckoning, i.e inertial navigation, அல்லது செயலிலுள்ள RFID முறை அல்லது இணைந்த RTLS முறை.இந்த முறைகளை இணைத்து பயன்படுத்துவது நன்மை ஆகும்.மேலும் புவி சார்ந்த வானலை நிலைப்படுத்தல் முறை குறைந்த அலைவரிசை  ஆனது GPS சார்ந்த முறைக்கு பதிலாக பயன்படுத்தபடுகிறது.

AVL என்பது வாகனங்களை முகமாய் செய்வதற்கு உதவுகின்ற சக்தி வாய்ந்த ஒரு கருதுகோளாகும். கடற்படை வாகனங்கள், சேவையிலுள்ள வாகனகள், அவசர  சேவையிலுள்ள வாகனங்கள், கட்டுமானத்தில் பயன்படுத்தும் வாகனங்கள் மற்றும் பொதுசன போக்குவரத்து வாகனங்கள்(பேருந்து ,புகையிரதம்).அத்துடன் நடமாடும் பொருட்களையும் பின் தொடர்ந்து தரவுகளை பெற உதவுகிறது  அதாவது சக்கரமற்ர கட்டுமான கருவிகள், நடமாடும் சக்தி பிறப்பாக்கிகள்.

திருடப்பட்ட துவிச்சக்கர வண்டியை வைத்திருப்பவர்களை பின் தொடர்ந்து பிடிப்பதற்கும் , chop shops ஐ கண்டுபிடிப்பதற்கும், குற்றவாழிகள் கூடுவதற்கான இடங்களை கண்டுபிடிப்பதற்கும் உதவுகிறது.

பின்தொடர்வதற்கான இன்னொரு காரணம்  பெரியளவு சாரதிகள், மற்றும் பணியாட்களை கொண்ட குழுக்களை வினைத்திறனுடன் முகாமை செய்வதற்கு  உதவும். உதாரணமாக அம்புலன்ஸ் வாகன தொகுதியானது அவசர அழைப்பு வந்து ஆறு நிமிடத்தில் குறிப்பிட்ட இடத்தில் நிற்க வேண்டிய தேவை இருப்பின்  AVL  அமைப்பு ஆனது அனைத்து சாரதிகள் , பணியாட்களுடன் கூடிய வாகனங்களை மதிப்பீடு செய்து குறிப்பிட்ட இடத்தை மிகவும் வேகமாக சென்றடைய கூடிய வாகனத்தை தெரிவு செய்து அனுப்ப உதவுகிறது.

தன்னார்வ வானொலி மற்றும் செல்லினம் அல்லது PCS கம்பி அற்ற அமைப்புகள் போன்றவை வழி கண்டறிதல் அல்லது சமிக்யை கடத்தும் கருவிகள் பயன்படுத்தபடுகிறது. இது  radio direction finding அல்லது  RDF என அழைக்கபடுகிறது. இரு நிலைத்த தளங்களில் இருந்து நடமாடும் தளங்களிற்கு சுமப்பதை கணிக்க இலகுவன முறையில் இந்த அமைப்புகள் பயன்படுகிறது. இது இரு நிலைத்த புள்ளிகள் மற்றும் நடமாடும் புள்ளிகளிற்கு முடிவுப்புள்ளியுடன் முக்கோணத்தை உருவாகுகிறது. திரிகோணவியலை தோரயமாக நடமாடும் அலை பரப்பி எங்கு உள்ளது என  சொல்கிறது.
கம்பி அற்ற தொலைபேசி அமைப்புகளில், தொலைபேசி off-hook இல் இருக்கும் போது தொலைபேசி தொடர்ந்து கடத்தும், தொடர்ந்து பின்தொடர்தல் மற்றும் அமைவிடங்களுக்கான மாதிரி தொகுப்பு சாத்தியமாகிறது.இந்த வகையான அமைவிட அமைப்புகள் மத்திய தகவல் தொடர்பு ஆணையம் மேம்படுத்திய 911 கம்பியற்ற அமைபுகளிற்கான விதிகளிற்கு அமைவாக இருக்க வேண்டும்.

Motorola  நிறுவனம் 1970 களில்  அமெரிக்காவில் கடலோர மற்றும் கடல்சார் LORAN  ஊடுருவல் முறையை வழங்கியது. LORAN முறையின் நோக்கம்   கப்பல்களுக்காக என இருந்தது ஆனால்  கிழக்கு மற்றும் மேற்கு கடற்கரைகளில் சமிக்யை அளவுகளை வாகனங்கள் பெற போதுமானதாக இருந்தது.
இந்த முறையானது Motorola மூலம் Metricom எனும் மாதிரி பெயர் கொண்டு விற்பனை செய்யப்பட்டிருகலாம் . இது ஒரு LF LORAN வாங்கி மற்றும் தனியான இரண்டு வழி வானொலியுடன் இணைந்த பெட்டி/modem க்கும் இடப்பட்ட இடைமுகம் என்பவற்றை கொண்டுள்ளது. வாங்கி மற்றும்  இடைமுகமானது அட்சரேகை மற்றும் தீர்க்கரேகை என்பவற்றை பாகையில் கணிக்கிறது, LORAN சமிக்யைகளை தளுவி பாகைகளை தசமத்தில் கணிக்கிறது. இது வரைபடத்தில் உத்தேசிக்கபட்டு தொகுக்கப்பட்டவற்றை வானலை மூலமாக MDC-1200 தரவாக MDC-4800 தரவாக அமைப்பு கட்டுப்பட்டகதிற்கு சென்றது. இது நம்பகமானது ஆனால் நகர்ப்புறங்களில் மின்னினாள் ஏற்படும் மாசினால் சில பிரச்சனைகள் உண்டாகலாம். துருவ மின்சார பொறி பறக்கும் தள்ளுவண்டி அல்லது  தொழிற்சாலைகள்  என்பவை வெளியிடும் இரைச்சல் சிலநேரம் அதிகளவான LORAN சமிக்யைகள் போன்றவை புவியியல் அமைவிடத்தை தீர்மானிப்பதை பாதிக்கிறது, வரையறுக்கப்பட்ட தீர்மானம் காரணமாக சிறிய சமுதாயங்கள் அல்லது குழி வெட்டுதல் துறைமுகங்கள் போன்ற செயல்பாட்டு பகுதிகளில் இந்த அமைப்புகள் சாத்தியமற்றதாகின்றது .

சமிக்யைகாட்டி அமைப்புகள் கண்காணிக்க மற்றும் நிலைத்த பாதை வழி வாகனங்களை கண்டறிய உருவாக்கப்பட்டது. இது தொடர்ந்து கண்கானிக்கபடவேண்டிய போக்குவரத்து பாதைகள் மற்றும் புகையிரத பாதைகளை நேரிய வழியில் கண்காணிக்க பயன்படும். ஒரு வாகனத்துடன் கூடிய வாங்கி அல்லது RFID chip ஆனது புகையிரதம் அல்லது  பேருந்து அதன் வழி பிரயாணிக்க பயன்படுவதாக கருத்து கணிக்கபடுகிறது. ஒவ்வொரு அலைவாங்கியும் வாகனத்தை கடக்கும் போதும் சமிக்யை கடத்தியிலிருந்து கை அசைவுகளை பெறும். ஒரு அசையும் கடத்தி சமிக்யைகாட்டிய கடப்பதை காடுப்பட்டு அமைப்புக்கு தெரிவிக்கும்.வாகனங்கள் முன்னேற்றம் மற்றும் வாகன்கங்கள் ஒழுங்கில் உள்ளதா என்பதை கண்காணிக்க அழைப்பு மையம், அனுப்புதல் மையம் என்பவற்றிற்கு அனுமதிக்குறது.இந்த அமைப்புக்கள் GPS சமிக்யைகள் குறைவாக உள்ள சுரங்கங்கள் அல்லது போக்குவரத்துக்கள் உள்ள பிரதேசங்களில் மாற்று வழியாக பயன்படுகிறது.

Global Positioning System அல்லது  GPS உபகரணங்களின் குறைந்த  விலை மற்றும் எங்கும் நிறைந்திருக்கும் இயல்பு. GPS சமிக்யைகள் அதிக மின் இரைச்சல் உள்ள இடத்தில உட்புகாது மற்றும் நிறுவுவதற்கு பாவனையாளர் தேவையில்லை. வழமையாக பெறுனர் மட்டும் வாகனங்கள் மற்றும் வானொலி  அல்லது GSM நிறுவப்பட்ட  கோள் பிரிவில்  இருந்து சமிக்யை பெற்று சேகரிக்கபட்ட அனுப்புதள் புள்ளியுடன் கூடிய தரவுகளுடன் தொடர்பு கொள்ள உதவுவார்.

பெரிய தனியார் telelocation அல்லது AVL அமைப்புகள் வாகனங்களில் பெருனர்கள் GPS இல் இருந்து  தரவுகளை அனுப்ப அனுப்புகை மையத்ததினூடு தனிப்பட்ட, பயனர் சொந்தமான வானொலி முதுகெலும்பாக இருந்து பயன்படுகிறது. இந்த அமைப்புகள் பொதிகள் அனுப்புகை  போன்ற வியாபாரங்கள் மற்றும் அவசர வாகன சேவையில் பயன்படுகிறது. சரிப்படுத்தபடாத சிறிய தனியான அமைப்புகள் அனுப்புகி மையத்திற்கு வாகனத்தில் இருந்து அனுப்பும் அமைவிட தரவுகளை தொடர்பு கொள்ள PCS ஆனது பயன்படுத்துகிறது.கணினி கட்டுபட்டு உதவியுடன் ஒவ்வொரு வாகனத்தின் உதவியுடன் அமைவிட தரவுகள் சரியான கால இடைவெளியில் சரி செய்யபடும். சாதாரணமான அமைப்புகளில் ,மனிதர்கள் ஒவ்வொரு வாகனகளின் இடங்களை தீர்மானிக்க GPS வாங்கி மூலம் காட்சி படுத்தபட்ட தரவுகள் உதவுகின்றது.அதுகமான சிக்கலான அமைப்புக்கள் தானாக இயங்கும் ஒரு செயல்பாடு மூலம் தரவுகளை கணினியில் உள்ளிடுகிறது.உதாரணமாக, ஒரு கணினி உதவி கொண்ட அனுப்புகை அமைப்பு அவசர வாகன உதவி கோரிக்கையை ஆராய்ந்து கிட்ட உள்ள நான்கு அவசர உதவி வாகனங்களை பட்டியல் படுத்துகிறது.இது மிக இலகுவாக சென்றடைய கூடிய வாகனத்தை தெரிவு செய்ய உதவும்.

.Nextel போன்ற கம்பியற்ற சில காவிகள் GPS ஆனது அதிகாரத்திற்குட்பட்ட இடங்கள் பற்றிய தகவல்களை கம்பியற்ற மேம்படுத்தப்பட்ட       9-1-1 தரவுகளை வழங்க மிக சிறந்த வழி என முடிவுக்கு வந்துள்ளது. புதிய Nextel வானொலிகள் 9-1-1 அழைக்கபட்டால் நிறுவப்படும் பதிக்கப்பட்ட GPS வாங்கிகள் கொண்டுள்ளது.9-1-1 மையம் வானொலியுடைய GPS வாங்கியிலிருந்து அட்ச ரேகை, தீர்க்க ரேகை என்பவற்றை வழங்குகிறது.மையங்களில் கணினி உதவியுடனான வெளியீடு கொண்டு, அமைப்பானது இந்த ஒருங்கிணைப்பு அடிப்படையில்  அழைப்பு சார்ந்த  ஒரு முகவரியை ஒதுக்கும் அல்லது அழைப்பவர்களின் இடத்தை  வரைபடத்தில் தெளிவாக காட்டும்.

.AVL இனுடைய முக்கிய நோக்கம் வாகனங்களை கண்டறிவது  மட்டுமல்ல, இயந்திரம் பற்றிய தகவல்களை சேகரித்தல், எரிபொருள் நுகர்தல், கதவுகளில் இருந்து உணரிகளின் தரவுகள் மற்றும் ஓட்டுனர் தரவுகள்,வாகனத்தில் உள்ள குளிர் அறை அல்லது வளிமண்டல அமுக்கம் என்பன பற்றி தகவல்களையும் சேகரிக்கும்.இவ்வாறான தரவுகள் CAN-bus ஊடாக பெறப்படும், .AVL ஊடான நேரடி தொடுப்பில் அல்லது UFDEX போன்ற திறந்த பேருந்து அமைப்புக்கள் வழியாக அனுப்புதல் பெறுதல் போன்றன SMS அல்லது GPRS ஊடாக தூய ASCII வடிவத்தில் பெறப்படும்.பெரும்பாலும் AVL இரண்டு பகுதிகளை கொண்டுள்ளது  அவையாவன GPS மற்றும்   microcontroller இல்  AVL மென்பொருள் பதிக்கப்பட்ட GSM modem., பெரும்பாலான AVL அமைப்புகள் விரிவாக்க சாத்தியக்கூறுகளுக்கான  திறந்த பேருந்து அமைப்புக்களுடன் இணைக்கும் வரை அதன் தேவைக்காக செய்யப்பட்டது.

ஒரு திறந்த பேருந்து அமைப்புடன் பாவனயளர்கள் சரியான இடம், அளவிடயுடன் இணைந்திருக்கும் போது நேரம் மற்றும் திகதி தரவுகள்,RFID ஓர் barcode வாசிப்பு, என்பன மனித தவறுகளை குறைக்கும் வகையில் தானியங்கி அமைப்பாக உள்ளது.

நாடுகளில் விலை உயர்ந்த பெட்ரோல் வெளி விமான உணரிகள் ஆனது பெட்ரோல் திருட்டிலிருந்து பாதுகாக்க உதவுகிறது

உணரிகளின் செயல்பாட்டின் இன்னொரு காட்சியமைப்பு ஓட்டும் நேரம் பற்றி தகவல் சேகரிக்க,நிறுத்தம் அல்லது வாகனத்திலிருந்து சாரதியின் வருகைக்கான தவறுகை போன்ற தகவல்களை பெற சாரதி தகவலுக்கு AVL ஐ தொடுத்தல். சாரதி அல்லது ஊழியர்களின் வேலைக்கான மணித்தியால வீதங்கள் போன்ற நிபந்தனைகள் ஒரே மாதிரி இல்லாதவிடத்து, iButton அல்லது வேறு தனிப்பட்ட அடையாளபடுத்தும் சாதனம்  மூலம் உணரி கொண்டு இது மேற்பார்வை செய்யும்.பின்னர் பதிவு கோப்பு பகுப்பாய்வு மூலம் நிறுத்தம்,இறுதியாக வந்த வீதி, வேக வரம்புகளை மீறல்கள் போன்ற நிகழ்வுகளை பற்றி அறிக்கை பெற ஏதுவாக இருக்கும்.

தூண்டப்பட்ட வாகனத்தை கண்காணிக்கும் செயல்படுத்தப்பட்ட கண்காணிப்பு அமைப்புகள் மற்றும் தன்னியக்க கண்காணிப்புடைய வாகனத்தினிடையே வித்தியாசங்களை தெரிதல் மிக உதவியை இருக்கும்.வித்தியாசமான அமைப்புகளிடையே பரிமாற்றங்கள் அதிகரித்துடேன் இவை மூலம் இந்த துறை சார்ந்த அனுபவத்துடன் விதிகளை மீற கூடிய நிறைய உதாரணங்களை கூற முடியும்

A.V.L போன்ற வாகன கண்காணிப்பு சாதாரணமாக படை அல்லது சாரதிகள் மேலாண்மை துறை என்பவற்றில் பயன்படும்.
இந்த அலகு குறித்த நேர இடைவெளியில் தானாக இடத்தை அனுப்பும் வகையில் அமைக்கபட்டுள்ளது.இது பற்ற வைக்கும் போது அல்லது அணைக்கும் போது செயல்படும்.

E.A.T.S (செயல்பாடிலுள்ள கண்காணிப்பு அமைப்பு)
. போன்றை அடிப்படையில் வாகனதிநிடையான தொடர்பு அல்லது சாராதிகளுக்கான பாதுகாப்பு தொடர்பான தீர்வுகளில் பயன்படும்.உதாரணமாக ஒரு திருடன் கார் கதவை உடைத்து திருட முயற்சிக்கும் போது கண்காணிப்பு பொறிமுறையானது immobiliser அல்லது நகர்வு உணரிகளால் செயற்படுத்தப்படும்.இது  ஒரு கண்காணிப்பு செயலகத்திற்கு தன்னியக்கமான முறையில் அறிவுருதபடுவதால் கண்காணிப்பு செயலகம் இயங்க தொழிற்படுவதுடன்வாகனம் கண்காணிக்க தொடங்கப்படும்.

சந்தையிலுள்ள சில உற்பத்திகள் AVL மற்றும் EATS இனைந்த தொழில்நுட்பமாக உள்ளது.எப்படி இருப்பினும் தொழில்துறை இரண்டின் செயல்பாட்டை பிரித்தறிந்து ஊகிக்க முனைகிறது.வாகன கண்ணகாணிப்பு  பொருட்கள் இரண்டிலும் அல்லாமல் ஒன்றில்  விழ முனைகின்றன என்பது குறிப்பிட தக்கது.

AVL தொழில்நுட்பம் வாகன கண்காணிப்பு முறையில் அல்லது முகாமைத்துவ தீர்வுகளில் பிரயோகிக்கும் போது அதிகாரம் செலுத்தும்.தன்னியக்க வாகன அமைவிடவாக்கலின் பிரயோகமொன்று பின்வருமாறு விபரிக்கப் படுகிறது.ஒரு வாகனமொன்று வீதியோரத்தில் பழுதடையும் போது வாகன மீட்டெடுக்கும்  நிலையத்திற்கு அழைப்பு விடுக்கப்படும்.ஆனால் குறிப்பிட்ட பிரதேசத்தில் வாகன மீட்டெடுக்கும் நிலையத்தின் பல வாகனங்கள் காணப்படலாம்,ஆனால் ஒவ்வொரு வாகன சாரதிக்கும் தனிப்பட்ட முறையில் அழைப்புக்களை மேற்கொள்ளாமல் அவர்களின் அமைவிடங்களை அறிந்து கொண்டு கிருப்பிட்ட பழுதடைந்த வாகனத்திற்கு அருகாமையில் உள்ள மீட்டெடுக்கும் வாகன சாரதிக்கு புதிய பணியினை வழங்க கூடியதாக இருக்கும்,நீங்கள் இந்த பிரயோகத்தில் வாகனத்தில் உள்ள தொலைத்தொடர்பு சாதனங்களோடு உடன்பட்டாது விட்டால்,நீங்கள் வாகன மீட்டெடுக்கும் நிலையத்தின் தொலைத்தொடர்பு இயக்குனருக்கு அழைப்பை மேற்கொண்டு விடயங்களை நேரடியாக மீட்டெடுக்கும் நிலையத்திற்கு தெரிவிக்க வேண்டும் இல்லையேல் மீட்டெடுக்கும் நிலையத்தால் வாகனத்தை அறிய செய்மதி மூல உதவி பயன்படுத்தப்படும்.

EATS தொழில்நுட்பமானது வாகன பாதுகாப்பு தீர்வுகளுக்காக வாகனங்களை கண்காணிக்கும் போது அதிகாரம் செலுத்துகின்றது.உதாரணமாக பின்வரும் பிரயோகத்தின் மூலம் வேறுபடுத்தலாம். ஒரு கட்டுமான நிறுவனம் மரம் வேலைகள் செய்யும் சில இயந்திரங்களை சொந்தமாக கொண்டுள்ளது, ஆனால் இந்த இயந்திரங்கள் அன்றாடம் பயன்படுத்தப் படுவதில்லை, ஒரு வார இறுதியில் கட்டடப் பகுதியில் இருந்து கள்வர்களால் ஒரு இயந்திரம் திருடப்பட்டு (உதாரணமாக ஒரு வெட்டி எடுக்கும் இயந்திரம் ) ஒரு வண்டியின் பின் பகுதியில் ஏற்றப்பட்டு தூரமாக ஓட்டிச் செல்லப்பட்டது.இந்த நேரத்தில் AVL products இயந்திரத்தில் இருந்தாலும் செயற்படுத்தப் படாது.ஆனால் இந்த இயந்திரம் கொண்டிருக்கின்ற நகரும் உணரிகள் செயற்படுத்தப்படும் அல்லது  GeoFence அபாய நிகழ்வு செயற்படுத்தப்படும்.

AVL மற்றும்  EATS அமைப்புகள் இரண்டும் கண்காணிக்கும், ஆனால் தேவைக்கு ஏற்றபடி மாறுபடும்.

வாகன அமைவிடவக்கள் தொழில்நுட்பம் பின்வரும் அமைப்பில் காணப்படும்


</doc>
<doc id="329982" url="https://ta.wikipedia.org/wiki?curid=329982" title="அலெக்சாந்தர் ஏ. கர்ழ்சுடீன்">
அலெக்சாந்தர் ஏ. கர்ழ்சுடீன்

அலெக்சாந்தர் ஏ. கர்ழ்சுடீன் "(Alexander A. Gurshtein)" (, "Aleksandr A. Gurshteĭn"; பிறப்பு:1937) ஓர் உருசிய வானியலாளரும் அறிவியல் வரலாற்றாசிரியரும் ஆவார்.

இவர் தன் இளவல் பட்டத்தை மாஸ்கோவில் உள்ள சுடெர்ன்பர்கு அரசு வானியல் நிறுவனத்தில் 1966 இல் பெற்றார். தன்முனைவர் பட்டத்தைப் புனித பீட்டர்சுபர்கில் உள்ள புல்கொவோ வான்காணகத்தில் இயற்பியலிலும் கணிதவியலிலும் 1980 இல் பெற்றார்.

இவர் உருசியாவில் விண்வெளித் திட்டங்களில் வானியலாளராக முனைவாகச் செயல்பட்டார். இவர் உருசியக் கல்வி அமைச்சகம் சார்ந்த பல தொழில்முறை நிறுவனங்களில் குறிப்பாக, வானியல் கல்வி மன்ரத் தலைவராகவும் அறிவியல் தொழில்நுட்ப வரலாற்று நிறுவன இணை இயக்குநராகவும் பனிபுரிந்துள்ளார். இவர் உருசிய அறிவியல் கல்விக்கழகம் வெளியிடும் "அறிவியல் வரலாற்று ஆண்டிதழின்" முதன்மை ஆசிரியராக விளங்கினார். மேலும் அதன் கல்வியியல் இதழாகிய "இயற்கை" எனும் திங்கள் இதழின் இணை முதன்மை ஆசிரியரும் ஆவார். இவர் கோளியலில் பல நூல்களையும் ஆய்வுக் கட்டுரைகளையும் எழுதியுள்ளார். இவர் ஐந்து பதிவுரிமங்கள் பெற்றுள்ளார். மேலும் பல பன்னாட்டு பேரவைகளில் கலந்துகொண்டு பங்களிப்புகள் செய்துள்ளார்.

இவர் 1995 இல் உருசியக் கல்விக்கழகத்தில் இருந்து விலகி, கொலராடோ கிரேண்டு ஜங்சனில் உள்ள மெசா அரசு கல்லூரியின் வானியல், அறிவியல் வரலாற்றுத் துறையின் வருகைப் பேராசிரியர் ஆனார். அண்மையி இவர் விண்மீன்குழுக்களின் வரலாறு குறித்தும் ஓரைமண்டல வரலாறு குறித்தும் பல ஆய்வுகளை அமெரிக்க அறிவியலாளர் இதழிலும் வானமும் தொலைநோக்கியு இதழிலும் பிற தொழில்முறை இதழ்களிலும் எழுதிவருகிறார்.



</doc>
<doc id="329984" url="https://ta.wikipedia.org/wiki?curid=329984" title="கருங்கொண்டை முக்குளிப்பான்">
கருங்கொண்டை முக்குளிப்பான்

கருங்கொண்டை முக்குளிப்பான் அல்லது கருங்கொண்டை பெரிய முக்குளிப்பான் ஒரு நீர்ப்பறவை. இது இனப்பெருக்கக்காலத்தில் தான் சேரவிருக்கும் இணையுடன் புரியும் காதல் நடனம் புகழ்பெற்றது. இப்பறவையின் அறிவியற்பெயர் "பொடிசெப்சு கிறித்தாத்தசு" ("Podiceps cristatus"). இலத்தீனில் cristatus எனில் கொண்டையுடையது என்று பொருள். Podiceps என்பது கால்கள் உடலின் பின்பகுதிப் பக்கத்தில் உள்ளதைக் குறிக்கின்றது. இது முக்குளிப்பான் (grebe) குடும்பத்தைச் சேர்ந்த ஒரு பறவை.

கருங்கொண்டை முக்குளிப்பான் முக்குளிப்பான் வகைப் பறவைகளைலேயே பெரிய உடல் கொண்டவொன்று, ஆகவே இதனைப் கருங்கொண்டைப் பெரிய முக்குளிப்பான் என்றும் சொல்லலாம். இது பழைய உலகம் எனக்கூறப்படும் ஆப்பிரிக்க, ஐரோப்பிய ஆசிய நிலப்பகுதியிலும், அமெரிக்காவிலும் காணப்படுகின்றது. இதன் உடல் அளவு நீளமும் இறக்கை விரிப்பளவும், எடை .யும் கொண்டது. மிகச்சிறந்த நீஞ்சுதிறனும், நீருள் பாய்ந்து மீன் முதலான இரையைத் தொடரும் வலிமையும் கொண்டது. நீருள் மூழ்கி எழுவதால் இதற்கும் இதைப்போன்ற பறவைகளுக்கும் முக்குளிப்பான் என்று பெயர். கோடைக்காலத்தில் இதன் கழுத்தும் தலையும் அளிக்கும் தோற்றத்தால் எளிதாக அடையாளம் காணக்கூடியதாக இருக்கும். குளிர்காலத்தில் மற்ற முக்குளிப்பான்களைக் காட்டிலும் வெண்மையாக விருக்கும், குறிப்பாக கண்ணுக்கு மேல். அலகும் இளஞ்சிவப்பு நிறத்தில் இருக்கும். 

இப்பறவையின் குஞ்சுகளை எளிதாக அடையாளங்காணலாம், ஏனெனில் இவற்றின் தலை கறுப்பும் வெள்ளையுமாக வரிவரியாக இருக்கும். வளர்ந்த பறவையான பின்பு இவை மறைந்துவிடுகின்றன. 

கருங்கொண்டைப் பெரிய முக்குளிப்பான்கள் நன்னீர் ஏரியருகே செடிகொடிகள் இருக்குமிடத்தில் முட்டையிட்டு இனப்பெருக்கம் செய்கின்றன. இவ்வினத்தின் ஒரு சிற்றினம் ("P. c. cristatus") ஐரோப்பாவிலும் ஆசியாவிலும் காணப்படுகின்றன. இவை குளிர்காலத்தில் இடம்பெயர்வன. ஆனால் ஆப்பிரிக்கச் சிற்றினமான "P. c. infuscatus" என்னும் பறவையும் ஆத்திரேலாசியச் சிற்றினமான "P. c. australis" என்பதும் இடம்பெயர்வதில்லை.

இந்தக் கருங்கொண்டைப் பெரிய முக்குளிப்பான்கள் இனப்பெருக்கக் காலத்தில் மிகவும் ஏற்பாடாக காதல்நடம் புரிகின்றன. மற்ற முக்குளிப்பான்களைப் போலவே இவை நீரின் அருகே கூடுகட்டி வாழ்கின்றன. இப்பறவையின் கால்கள் இவற்றின் உடலின் பின்புறத்தே அமைந்துள்ளதால் அதிக தொலைவு நிலத்தில் நடக்கவியலாது. பெரும்பாலும் இரண்டு முட்டைகள் இடுகின்றன, இதன் பார்ப்புகள் (குஞ்சுகள்) பிறக்கும்பொழுது புசுபுசுவென்று பூப்பந்துபோல இருக்கும். பார்ப்புகளை தங்கள் முதுகின்மேல் ஏற்றிக்கொண்டு இப்பறவைகள் நீரில் நீஞ்சிச் செல்லும். தாய்ப்பறவையும் தந்தைப் பறவையும் தங்களுக்குப் பிடித்த குஞ்சுகளுக்கு மட்டும் முக்குளித்தல் முதலான நீரில் உலவும் திறன்களைக் கற்றுத்தரும்.


</doc>
<doc id="329992" url="https://ta.wikipedia.org/wiki?curid=329992" title="அல் ஹசன்">
அல் ஹசன்

அல்-ஹசன் இப்னு அலீ இப்னு அபீ தாலிப் (Al-Ḥasan ibn ʿAlī ibn Abī Ṭālib) ( , 624–670 (பொது ஆண்டு), பொதுவாக ஹசன் என்று அழைக்கப்படுவர். முகமது நபியின் பேரனும், அலீ – பாத்திமா இணையரின் இரண்டு மகன்களில் மூத்தவர் ஆவார். இவரது தம்பியின் பெயர் இமாம் ஹுசைன் ஆகும்.

இவரது தந்தை அலீக்குப் பின்னர், ஐந்தாவது ராசிதீன் கலிபாவாக 661–இல் சில மாதங்கள் பதவியில் இருந்தவர்.
ஹசனின் மறைவுக்குப் பின்னர் முதலாம் முஆவியா என்பவர் உமையா கலீபகத்தின் மதகுருவாகவும், ஆட்சியாளராகவும் விளங்கினார். 
ஹசன் தமது 45 அல்லது 46 வயதில் மதீனாவில் இறந்த பின், அவரது உடல் மதீனாவில் அடக்கம் செய்யப்பட்டது. முஆவியாவின் தூண்டுதலின் பேரில், ஹசனின் மனைவியான ஜாதா பிந்த் அசாத் என்பவரால் நஞ்சூப்பட்டு ஹசன் மரணித்தார் என்ற குற்றச்சாட்டு நிலவுகிறது.ஹுசைன் ஏழைகளுக்கு தானம் செய்வதிலும், அடிமைகளிடம் அன்பு காட்டுவதிலும், வீரத்திலும், சகிப்புத்தன்மையிலும் சிறந்து விளங்கியவர்.

அல் ஹசனின் மறைவிற்குப் பின்னர் அவரது உடல், மதீனாவில் உள்ள முகமது நபியின் கல்லறை அருகே அடக்கம் செய்யப்பட்டது.




</doc>
<doc id="329995" url="https://ta.wikipedia.org/wiki?curid=329995" title="தெலங்காணா சட்டப் பேரவை">
தெலங்காணா சட்டப் பேரவை

தெலங்காணா சட்டப் பேரவை என்பது இந்திய மாநிலமான தெலங்கானாவில் சட்டவாக்கத்துக்கான கீழவையாகும். இந்தப் பேரவையில் மொத்தம் 120 உறுப்பினர்கள். இவர்களில் 119 உறுப்பினர்களை பொது வாக்குரிமை அடிப்படையில் மக்கள் தேர்ந்தெடுக்கின்றனர். ஆங்கிலோ-இந்தியர் ஒருவரை ஆளுநர் நியமிப்பார். இந்த மன்றத்தின் தற்போதைய சபாநாயகராக போச்சாராம் ஸ்ரீனிவாஸ் ரெட்டி உள்ளார்,

இந்தியத் தேர்தல் ஆணையம் நடத்தும் சட்டமன்றத் தேர்தலில், ஒவ்வொரு தேர்தல் தொகுதியிலும் அதிக வாக்குகள் பெற்றவர் வெற்றியாளராக அறிவிக்கப்பட்டு, அந்த தொகுதிக்கான சட்டமன்ற உறுப்பினராவார். ஒவ்வொரு உறுப்பினர்க்கும் ஐந்தாண்டு காலம் பதவி நீடிக்கும். உறுப்பினர் இறந்தாலோ, பதவி விலகினாலோ, குற்றச் சுமத்தப்பட்டு பதவியில் இருந்து நீக்கப்பட்டாலோ, அவர் தேர்ந்தெடுக்கப்பட்ட தொகுதியில் மறுதேர்தல் நடத்தப்படும். அதிக உறுப்பினர்களை பெற்ற கட்சி, ஆளுங்கட்சியாகிறது.


</doc>
<doc id="329996" url="https://ta.wikipedia.org/wiki?curid=329996" title="இலங்கையின் பதிப்புரிமைச் சட்டம்">
இலங்கையின் பதிப்புரிமைச் சட்டம்

இலங்கையின் பதிப்புரிமைச் சட்டம் என்பது  2003ஆம் ஆண்டின் 36ஆம் இலக்க புலமைச்சொத்துப் பாதுகாப்புச் சட்டத்திற்கு அமைவான சட்டம் ஆகும். இச்சட்டம் 1979 ஆம் ஆண்டின் 52 ஆம் இலக்க குறியீட்டு அறிவுசார் சொத்துச் சட்டத்திற்குப் பதிலாக இயற்றப்பட்ட சட்டம் ஆகும். 

இச்சட்டத்தின் ஆறாம் பகுதிக்கு அமைவாக படைப்புக்கள் எனப் பொதுப்பெயர் கொண்டு வழங்கப்படும் இலக்கியம், அறிவியல், கலை சார்ந்த படைப்புக்கள் யாவும் இச்சட்டத்தினுள் அடங்கும் மேலும்
என அனைத்துப் படைப்புகளுகள், அவற்றின் திரிபுகள், உருமாற்றங்கள், சேமிப்புகள் அனைத்தும் இச்சட்டத்தினுள் அடங்குபவை ஆகும். (ப. 7)

அத்துடன் இச்சட்டத்தின் 8 ஆம் பகுதியின் 26 ஆம் உபபகுதிச் சட்டத்தின் படி
ஆகியவையும் இச்சட்டத்தினுள் அடங்கும்.

ஒரு படைப்பானது ஒரு ஆசிரியருக்கும் சொந்தமாக இருக்கும் போது, அவ்வாசிரியர் தன் வாழ்நாள் காலம் முழுவதும் இப்பதிப்பை த்ன்னுடைய சொந்த உரிமையாகக் கொண்டுள்ளார். மேலும் அவர் இறக்கும் திகதியிலிருந்து 70 வருடங்களின் பின்னும் இச்சட்டம் செல்லுபடியாகும்.

இச்சட்டத்தினுள் அடங்குகின்ற விடயங்களை குறித்த பதிப்பு அல்லது படைப்பினுடைய உரிமையாளரின் உத்தியோகபூர்வ அனுமதி இன்றி, சட்டத்திற்கு முரணாக அவற்றை பிரதி செய்யும் போது, நீதிமன்றம், சட்டத்தை மீறியவர் மீது தடை, தண்டப்பணம் ஆகியவற்றை விதிக்கும் அதிகாரத்தைக் கொண்டுள்ளது.


</doc>
<doc id="330004" url="https://ta.wikipedia.org/wiki?curid=330004" title="இமாம் ஹுசைன்">
இமாம் ஹுசைன்

இமாம் ஹுசைன் ("Husayn ibn Ali or Al-Ḥusayn ibn ‘Alī ibn Abī Ṭālib") (; (பிறப்பு:10 சனவரி 626 – இறப்பு: 10 அக்டோபர் 680), இறைத்தூதர் முகமது நபியின் பேரனும், அலீ – பாத்திமா இணையரின் இரண்டாவது மகனாக மதீனாவில் பிறந்தவர். மேலும் ஹுசைன், சியா இசுலாமின் முதல் இமாமாகவும் இருந்தவர். இவரது அண்ணன் அல் ஹசன் ஆவார். 

உமையா கலீபகத்தின் முதல் கலிபாவான முதலாம் முஆவியா 680-இல் மறைவிற்குப் பின்னர் ஆட்சிக்கு வந்த அவரது மகன் யசீத்துடன், ஹுசைன் பெரும் பகை பாராட்டியதால், மக்காவிலிருந்து தற்கால ஈராக்கில் உள்ள கூபா நகரத்திற்கு ஹுசைன் தனது படைகளுடன் சென்ற போது கர்பலா எனுமிடத்தில் 10 அக்டோபர் 680-இல் யசீதின் படைகள் ஹுசைனை இடைமறித்து தலையை கொய்தனர். முகமது நபியின் பேரனை கொன்ற காரணத்தினால், கலிபகத்தில் பெரும் கலவரம் மூண்டது. பின்னர் உமையா கலீபகத்தினை வீழ்த்தி விட்டு அப்பாசிய வம்சத்தவர்கள் அப்பாசியக் கலீபகத்தை நிறுவினர். 

ஹுசைனின் நினைவை போற்றும் வகையில் சியா பிரிவு இசுலாமியர்கள் ஆண்டு தோறும் முகரம் மாதத்தின் பத்தாவது நாளான ஆஷூரா நாளை தியாகத் திருநாளாக கொண்டாடுகிறார்கள். 

கர்பலா நகரத்தில் இமாம் ஹுசைன் கொல்லப்பட்ட இடத்தில் கல்லறை அமைக்கப்பட்டுள்ளது. 






</doc>
<doc id="330010" url="https://ta.wikipedia.org/wiki?curid=330010" title="பீகார் தொடருந்து விபத்து">
பீகார் தொடருந்து விபத்து

பீஹார் ரயில் பேரழிவு என்பது 1981 ஜூன் 6 அன்று இந்தியாவில் நடந்த தொடருந்து விபத்தை குறிக்கும் சம்பவம் ஆகும். மான்சி மற்றும் சகார்சா இடையே 800க்கும் மேற்ப்பட்ட பயணிகளை சுமந்து சென்றபொழுது பாக்மதி ஆற்றுப்பாலத்தை கடந்தபொழுது தடம்புரண்டு நதியில் முழ்கியது.

ஐந்து நாட்களுக்கு பின்னர், 200 க்கும் மேற்பட்ட உடல்கள் மட்டும் மீட்கப்பட்டன, நூற்றுக்கணக்கான உடல்கள் இன்னும் கண்டறியப்படவில்லை. மதிப்பீட்டளவிள் மொத்த மரணங்களின் எண்ணிக்கை 500 முதல் 800 வரை இருக்கும் என்று அஞ்சப்படுகிறது. இந்த விபத்து மோசமான ரயில் விபத்தாக பதிவுசெய்யப்பட்டுள்ளது.

விபத்துக்காண காரணம் கேள்விக்குறியாக உள்ளது, மேலும் காரணங்கள் நன்கு ஆவணப்படுத்தப்படவில்லை எனினும் பல உத்தேசமாக பல காரணங்கள் கூறப்படுகின்றன:


</doc>
<doc id="330024" url="https://ta.wikipedia.org/wiki?curid=330024" title="துக்காச்சி ஆபத்சகாயேசுவரர் கோயில்">
துக்காச்சி ஆபத்சகாயேசுவரர் கோயில்

துக்காச்சி ஆபத்சகாயேசுவரர் கோயில் தமிழ்நாட்டில் தஞ்சாவூர் மாவட்டத்தில் கும்பகோணம் வட்டத்தில் உள்ள சிவன் கோயிலாகும்.

இக்கோயில் கும்பகோணத்திலிருந்து நாச்சியார்கோயில் வழியாக, அரசலாற்றங்கரைக்கு வடக்கே துக்காச்சி என்னும் கிராமத்தில் அமைந்துள்ளது. இரண்டாம் நந்திவர்ம பல்லவனின் (கி.பி. 730-795) பட்டப்பெயரான விடேல் விடுகு என்பதன் அடிப்படையில் துக்காச்சி என்று அழைக்கப்பட்டு வருகிறது. சோழ அரசர்களால் அமைக்கப்பட்ட இக்கோயில் சுமார் 1300 ஆண்டுகள் பழைமை வாய்ந்த பெருமையுடையதாகும்.

இக்கோயில் தென் திருக்காளத்தி என்றும் அழைக்கப்படுகிறது. ஆந்திர மாநிலத்தில் உள்ள திருக்காளத்தி என்ற தலமானது காற்று பூத தத்துவத்தை அடிப்படையாகக் கொண்டதைப் போல இக்கோயில் அதற்கு இணையாக தென் காளத்தியாக விளங்குகிறது.

இத்தலத்தின் மூலவர் ஆபத்சகாயேசுவரர் ஆவார். இறைவி சௌந்தர நாயகி என்றழைக்கப்படுகிறார்.

சிற்ப வேலைப்பாடு மிக்க இக்கோயில் முன்னர் ஏழு திருச்சுற்றுகளைக் கொண்டிருந்ததாகவும், தற்போது மூன்று திருச்சுற்றுகளே உள்ளதாகவும் கூறப்படுகிறது. இங்குள்ள சரபேசுவரர் சன்னதி கும்பகோணம் வட்டத்திலுள்ள சரபேசுவரர் சன்னதிகளில் முதலாவது என்ற பெருமையுடையது. மூலவரின் கருவறை விமானம் தாராசுரம் ஐராவதேசுவரர் கோயில் கருவறை விமானத்தின் அமைப்பைப் போல உள்ளது. மூலவர் கிழக்கு நோக்கிய நிலையில் உள்ளார். இறைவி தென்திசை நோக்கி நின்ற கோலத்தில் உள்ளார். முதல் திருச்சுற்றில் உள்ள துர்க்கை பிற கோயில்களில் உள்ளவாறு வடக்கு நோக்கி அமையாமல் தென்முகம் நோக்கி உள்ளார். மகாமண்டபத்தில் சரபேசுவரர் தென் திசை நோக்கி உள்ளார். இக்கோயிலில் குபேரன், வராகி, ஜேஷ்டா தேவி, சப்தகன்னிகள், தட்சிணாமூர்த்தி, கற்பக விநாயகர், வள்ளி தெய்வானையுடன் கூடிய முருகன், மகாலட்சுமி, லிங்கோத்பவர் ஆகியோர் உள்ளனர். சண்டிகேஸ்வரர் தென்திசை நோக்கி தனிச் சன்னதியில் உள்ளார்.


</doc>
<doc id="330032" url="https://ta.wikipedia.org/wiki?curid=330032" title="இலியோனித் இலேனின்">
இலியோனித் இலேனின்

இலியோனித் விளாதிமிரோவிச் இலேனின் ("Leonid Vladimirovich Elenin", ; பிறப்பு: 10 ஆகத்து 1981) உருசிய பயில்நிலை வானியலாளர் ஆவார். இவர் குறுங்கோள் காணும் வான்காணகமான மேகில் மலையில் அமைந்த SON-NM வான்காணகத்தில் நோக்கீட்டு விதிமுறைகள் #H00-H99|H15 ஆகியவற்றைப் பின்பற்றிப் பன்னாட்டு அறிவியல்சார் ஒளியியல் வலையமைப்பு வாயிலாக இணைந்து பணிபுரிந்தார். இது உருசியாவின் மேற்குப் பகுதியில் அமைந்த முதல் தொலைவிட நோக்கீட்டு வான்காணகம் ஆகும்.

இவர் கெடிழ்சு பயன்முறைக் கணிதவியல் நிறுவனத்துக்காகப் பணிபுரிகிறார். இவர் உருசியாவில் இலியூபெர்த்சி எனும் மாஸ்கோ பகுதியில் வாழ்கிறார்.

இவர் 2010 திசம்பர் 10 இல் சி/2010 எக்சு1 என்ற வால்வெள்ளியைக் கண்டுபிடித்துப் புகழ்பெற்றார். பின்னர், இவர் 2011 சூலை 7 இல் பி/2011 NO1 எனும் வால்வெள்ளியையும் கண்டுபிடித்தார்.

இவர் 2008 திசம்பர் 1 இல் முதன்முதலாக 2008 XE எனும் குறுங்கோளை திசெக் (Tzec) #H00-H99|H10 எனும் நோக்கீட்டு விதிமுறைகளைப் பின்பற்றிக் கண்டுபிடித்தார். இவர் முதல் அமோர் குறுங்கோளாகிய (புவியண்மைக் குறுங்கோள்) ஐ 2010 செப்டம்பர் 10 இல் ISON-NM (H15) நோக்கீட்டு விதிமுறைகளின்படிக் கண்டுபிடித்தார்.

இவர் 2011 ஆகத்து 23 இல் வியாழனைப் பின்பற்றும் L5 வியாழன் திரொழான் ஆகிய ஐக் கண்டுபிடித்தார். மேலும் இவர் செவ்வாயைக் கடக்கும் குறுங்கோளாகியஐ 2011 ஆகத்து 25 இல் கண்டுபிடித்தார். அதேபோல புவியண்மை வான்பொருளான குறுங்கோள் ஐ 2011 ஆகத்து 27 இல் கண்டுபிடித்தார். இவர் கண்டுபிடித்த எண்ணிட்ட முதல் ISON-NM குறுங்கோள் 365756 ISON () ஆகும்.

இவருக்கு 2013 ஜனவரி 29 இல் சிறுகோள் மையம் பயில்நிலை வானியலாருக்கு வழங்கும் 2012 ஆம் ஆண்டுக்கான எட்கார் வில்சன் விருதை வழங்கியது.


</doc>
<doc id="330044" url="https://ta.wikipedia.org/wiki?curid=330044" title="ஹல்டிகாட்">
ஹல்டிகாட்

ஹல்டிகாட் (Haldighati), மேற்கு இந்தியாவின் இராஜஸ்தான் மாநிலத்தின் ஆரவல்லி மலைத்தொடரில், ராஜ்சமந்து மாவட்டத்தையும், பாலி மாவட்டத்தையும் இணைக்கும் கணவாய் பகுதியாகும்.

ஹல்டிகாட் கணவாய் உதய்பூரிலிருந்து 40 கிலோ மீட்டர் தொலைவில் உள்ளது. 

இப்பகுதியில் காணப்படும் மஞ்சள் நிற மண்னால் "ஹல்டிகாட்" எனப் பெயர் பெற்றது. இந்தி மொழியில் ஹல்டி என்பதற்கு "மஞ்சள்" எனப் பொருளாகும்.

ஹல்டிகாட் மலைக்கணவாய் வரலாற்று சிறப்பு மிக்க இடமாகும். இப்பகுதியில் மேவார் மன்னர் மகாராணா பிரதாப் படைகளுக்கும், மான் சிங் தலைமையிலான முகலாயப் பேரரசுப் படைகளுக்கும் 1,576-இல் கடுமையான போர் நடைபெற்றது. 

ஹல்டிகாட் போரில் மகாராணா பிரதாபின் குதிரையான சேத்தக் முக்கியப் பங்காற்றியது. போரில் பலத்த காயம் அடைந்த சேத்தக் குதிரை 21 சூன் 1576-இல் இறந்தது. மகாராணா பிரதாப் சேத்தக் குதிரைக்கு மரியாதை செய்விக்கும் முகமாக தனியாக கல்லறையில் அடக்கம் செய்து நினைவுச் சின்னம் அமைத்தார். 
2009-இல் இந்திய அரசு மகாராணா பிரதாப்பின் ஒலி - ஒளியுடன் கூடிய அருங்காட்சியகத்தை திறந்து வைத்தது. 




</doc>
<doc id="330048" url="https://ta.wikipedia.org/wiki?curid=330048" title="மேலுமலைக் கணவாய்">
மேலுமலைக் கணவாய்

மேலுமலைக் கணவாய் என்பது கிழக்குத் தொடர்ச்சி மலைகள் பகுதியில் அமைந்த ஒரு கணவாய் ஆகும். இது கிருட்டிணகிரியில் இருந்து 20 கிலோமீட்டர் தொலைவில் உள்ளது. இது தமிழ்நாட்டின், கிருட்டிணகிரி மாவட்டம் மேலுமலை என்னும் கிராமத்திற்கு அருகில் உள்ளது.

இதுவே ஒசூரை கிருட்டிணகிரியுடன் இணைக்கிறது.

இதன் வழியாக தேசிய நெடுஞ்சாலை 7 செல்வதால் தமிழகத்தின் முதன்மையான வணிக வழித்தடமாக உள்ளது. தமிழகத்திலிருந்து சாலை வழியாக ஒசூர், பெங்களூர் ஆகியவற்றை அடையும் பெருமளவிலான பொருட்கள் இக்கணவாய் வழியாகவே செல்லுகின்றன. இக்கணவாய் பகுதி காடுகள் அடர்ந்த பகுதியாக உள்ளது. 


</doc>
<doc id="330054" url="https://ta.wikipedia.org/wiki?curid=330054" title="நவும் இதெல்சன்">
நவும் இதெல்சன்

நவும் இலியிச் இதெல்சன் ("Naum Ilyich Idelson", , மார்ச்சு 1 (13), 1885, புனித பீட்டர்சுபர்கு - சூலை 14, 1951, இலெனின்கிராது ஓர் உருசிய, சோவியத் கோட்பாட்டு வானியலாளரும் வானியற்பியலாளரும் ஆவார். இவர் இயற்பியல் வரலாற்றிலும் கணிதவியல் வரலாற்றிலும் புலமை வாய்ந்தவர்.

இவர் 1885மாச்சு 1 (13) இல் புனித பீட்டர்சுபர்கில் பிறந்தார். இவர் 1909 ஆம் ஆண்டில் பீட்டர்சுபர்கு பல்கலைக்கழகத்தில் இயற்பியல், கணிதவியல் துறையில் புல உறுப்பினராகச் சேர்ந்தார்.இவர் 1919 முதல் 1931 வரை பீட்டர்சுபர்கு பல்கலைக்கழகத்தின் வானியல் நிறுவனத்தில் பணியாற்றினார். 1931 முதல் 1936 வரை புல்கொவோ வான்காணகத்தின் வானியல் கோட்பாட்டுப் பிரிவில் பணிபுரிந்தார்.இவர் 1946 ஆம் ஆண்டில் புல்கொவோ வானகாணக இயக்குநரானார். இவர் 1951 ஜூலை 14 இல் இலெனின்கிராதில் இறந்தார். 

நிலாவின் குழிப்பள்ளம் ஒன்று இதெல்சன் குழிப்பள்ளம் என இவரது நினைவாகப் பெயர் இடப்பட்டுள்ளது.


</doc>
<doc id="330062" url="https://ta.wikipedia.org/wiki?curid=330062" title="வசீலி பெசென்கோவ்">
வசீலி பெசென்கோவ்

வசீலி கிரகொரியேவிச் பெசென்கோவ் ("Vasiliy Grigorievich Fesenkov", , சனவரி 13, 1889 - மார்ச்சு 12, 1972) ஒரு சோவியத், உருசிய வானியற்பியலாளர் ஆவார்.

இவர் நோவொசெர்காசுக்கில் பிறந்தார். இவர் 1911 இல் கார்க்கோவ் பல்கலைக்கழகத்தில் பட்டம் பெற்றார். பிரகு இவர்பாரீசுப் பல்கலைக்கழகமாகிய சோபான்னேவில் சேர்ந்தார். இங்கு இவர் முனைவர் பட்டத்தினை 1914 இல் பெற்ரார்; இதர்கிடையில் இவர் பாரீசு நகர மியூடன், நைசு வான்காணகங்களிலும் பணிபுரிந்தார். இவர் உருசிய வானியற்பியல் நிறுவனத்தை 1923 இல் உருவாக்கியவர்களில் ஒருவராவார். இது பின்னர் சுட்டெர்ன்பர்கு வானியல் நிறுவனம் எனப் பெயர் மாற்றப்பட்டது. இங்கு இவர் 1936 முதல் 1939 வரை இயக்குநராகப் பணிபுரிந்தார். இவர் 1935 இல் சோவியத் ஒன்றிய அறிவியல் கல்விக்கழகத்தின் கல்வியாளராகத் தேர்வு செய்யப்பட்டார். இவர்தான் ஒளியளவியலைப் பயன்படுத்தி புவிமுனைச் சுடரொளியை ஆய்வை மேற்கொண்டு அதன் இயங்குமுறையை விளக்கினார்.

இவர் அல்மாத்தியில் பெசென்கோவ் வானியற்பியல் நிறுவனத்தை உருவாக்கினார். மேலும் அதன் இயக்குநராக 1964 வரை செயல்பட்டார். இவர் கழ்சாக்தான் அறிவியல் கல்விக்கழகத்தின் உறுப்பினரும் ஆவார்.

இவர் அண்டவியல், கோள் அறிவியல், சூரிய குடும்ப வானியல் ஆகிய துறைகளில் பணிபுரிந்தார். இவர்1947 இல் துங்குசுகா நிகழ்விட்த்துக்குச் சென்று மொத்தல் வான்பொருளின் பொருண்மையையும் அதன் வட்டணையையும் மதிப்பிட்டார்.இதே மதிப்பீட்டை இவர் 1947 இல் வீழ்ந்த சிகோட்-அலின் விண்கல்லுக்கும் செய்தார்.

இவருக்கு மூன்று இலெனின் ஆணைகளும் ஒரு செம்பதாகை ஆணையும் பல பதக்கங்களும் தரப்பட்டன. செவ்வாயின் ஒரு குழிப்பள்ளம் பெசென்கோவ் குழிப்பள்ளம் என இவரது நினைவாகப் பெயர் இடப்பட்டுள்ளது.

சோவியத் வானியலாளர் நிகோலாய் சுதெபனோவிச் செர்னிக் 1977 இல் கண்டுபிடித்த 2886 பெசென்கோவ் எனும் சிறுகோள் இவரது நினைவாகப் பெயர் இடப்பட்டுள்ளது.

இவர் மாஸ்கோவில் இறந்தார்.




</doc>
<doc id="330064" url="https://ta.wikipedia.org/wiki?curid=330064" title="ஹல்டிகாட் போர்">
ஹல்டிகாட் போர்

ஹல்டிகாட் போர் (Battle of Haldighati) 18/21 சூன் 1576 அன்று மேவார் இராசபுத்திர குல மன்னர் மகாராணா பிரதாப்பின் படைகளுக்கும், மான் சிங் தலைமையிலான அக்பரின் முகலாயப் படைகளுக்கும் இடையே ஹல்டிகாட் எனுமிடத்தில் நடந்த போர் நான்கு மணி நேரம் மட்டும் நீடித்தது. இப்போர் எவ்வணிக்கும் வெற்றி, தோல்வியின்றி நிறைவுற்றது. போரின் போது மகாராணா பிரதாப்பின் சேத்தக் போர்க் குதிரை மடிந்தது.

மகாராணா பிரதாப் படையின் தலைமைப் படைத்தலைவராக செயல்பட்ட குவாலியரின் ராம் சிங் தன்வர் தனது அனைத்து மகன்களுடனும் கலந்து கொண்டனர். மேலும் ஆப்கான் படைவீரர்களுக்கு ஹக்கீம் கான் சூர் தலைமை தாங்கினார். 400 முதல் 500 எண்ணிக்கையில் பில் வீரர்கள் ராவ் பூஞ்சா தலைமையில் போரில் கலந்து கொண்டனர்.

முகலாயப் பேரரசுக்கு அடங்காத மேவார் நாட்டு மன்னர் மகாராணா பிரதாப்பை கைது செய்து தில்லிக்கு அழைத்து செல்லும் அக்பரின் கனவு நிறைவேறவில்லை. ஹல்டிகாட் போரில் பின் வாங்கிய மகாராணா பிரதாப், மேலும் சில படைகளைத் திரட்டிக் கொண்டு திவார் எனுமிடத்தில், 18 சூன் 1576-இல் அக்பரின் முகலாயப் படைகளை துரத்தி அடித்தார்.



</doc>
<doc id="330065" url="https://ta.wikipedia.org/wiki?curid=330065" title="யெவ்கேனி கிரினோவ்">
யெவ்கேனி கிரினோவ்

யெவ்கனி இலியோனிதோவிச் கிரினோவ் ("Yevgeny Leonidovich Krinov", , 3 மார்ச்சு 1906 - 2 ஜனவரி 1984), ஒரு சோவியத், உருசிய வானியலாளரும் புவியியலாளரும் ஆவார். இவர் உருசியப் பேரரசின் தாம்போவ் ஆட்சிப் பிரிவின் மோர்ழ்சான்சுகி மாவட்டத்தில் அமைந்த ஒத்யாசி எனும் ஊரில் பிறந்தார். இவர் பெயர்பெற்ற விண்கல் ஆய்வாளர் ஆவார்; 1966 இல் கண்டறியப்பட்ட கிரினோவைட் கனிமம் இவரது நினைவாகப் பெயர் இடப்பட்டுள்ளது.

இவர் 1926 முதல் 1930 வரை அறிவியல் கல்விக்கழக கனிம அருங்காட்சியத்தின் விண்கல் பிரிவில் பணியாற்றினார். இந்த காலகட்டத்தில் இவர் துங்குழ்சுகா நிகழ்வு குறித்து இலியோனிது குலிக் அவர்களின் மேற்பார்வையின் கீழ் ஆய்வு செய்தார். இவர் 1929 முதல் 1930 வரையிலான துங்குழ்சுகா தேட்ட்த்தில் வானியலாளராக பங்கேற்றார். இந்த்த் தேட்ட்த் தரவுகளை வைத்து இவர் உருசிய மொழியில் ஒரு தனிவரைவு நூலை 1949 இல் எழுதினார். இந்நூலின் பெயர் "துங்குழ்சுகா விண்கல் கனிமம்" என்பதாகும்.

இடர்தரும் நைட்டிரேட் படலங்களை நீக்க, இவர் 1975 ஆம் ஆண்டில், குலிக்கின் 1938 தேட்டம் முதல் துங்குழ்சுகா நிகழ்வு வரையிலான ஒளிப்பட எதிர்நகல்களை எரித்துவிட்டார். என்றாலும் அவற்றின் நேர்நகல்கள் ஆய்வுக்காக தோம்சுக் நகரில் காப்பாக வைக்கப்பட்டுள்ளன.


சோவியத் வானியலாளர் நிகோலாய் சுதெபனோவிச் செர்னிக் 1977 இல் கண்டுபிடித்த 2887 கிரினோவ் எனும் சிறுகோள் இவரது நினைவாகப் பெயர் இடப்பட்டுள்ளது.




</doc>
<doc id="330081" url="https://ta.wikipedia.org/wiki?curid=330081" title="அல்போன்சா">
அல்போன்சா

அல்போன்சா அல்லது அல்போன்சோ என்பது:



</doc>
<doc id="330084" url="https://ta.wikipedia.org/wiki?curid=330084" title="உதய்பூர் இராச்சியம்">
உதய்பூர் இராச்சியம்

உதய்பூர் இராச்சியம் அலலது மேவார் இராச்சியம் (Udaipur State or Mewar Kingdom), கி பி 730-இல் சித்தோர்கார் நகரத்தை தலைமையிடமாகக் கொண்டு நிறுவப்பட்டது. பின்னர் உதய்பூர் நகரத்தை புதிய தலைநகராகக் கொண்டு இயங்கியது. உதய்பூர் இராச்சியம் 18-19ஆம் நூற்றாண்டுகளில் பிரித்தானிய இந்திய அரசின் கீழ் இயங்கிய சமஸ்தானம் ஆகும். இந்திய விடுதலைக்குப் பின்னர் 7 ஏப்ரல் 1949-இல் மேவார் இராச்சியம் இந்தியாவுடன் இணைக்கும் ஒப்பந்தத்தில் கையொப்பமிட்டது. 

மேவார் இராச்சியத்தை கலோத் மற்றும் சிசோதிய இராசபுத்திர குலத்தினர் கி பி 730 முதல் 1949 முடிய 1,400 ஆண்டுகளுக்கு மேலாக ஆண்டனர். 

மராத்தியப் பேரரசிற்கு எதிராக நடைபெற்ற இராண்டாம் ஆங்கிலேய மராத்தியப் போரில் உதய்பூர் இராச்சியப் படைகள், பிரித்தானியக் கம்பெனி படைகளுக்கு ஆதரவாக போரிட்டனர். பின்னர் உதய்பூர் இராச்சியம் 31 சனவரி 1818 முதல் துணைப்படைத் திட்டத்தின் கீழ் ஆங்கிலேயருக்கு அடங்கிய சுதேச சமஸ்தானமாக செயல்பட்டது. பிரித்தானிய அதிகார வர்க்கம், மேவார் இராச்சிய மன்னர்களுக்கு, 19 பீரங்கி குண்டுகள் முழங்கி மரியாதை செய்தது.உதய்பூர் இராச்சியத்தின் இறுதி மன்னர் பூபால சிங், உதய்பூர் சமஸ்தானத்தை இந்தியாவுடன் இணைக்கும் ஒப்பந்தத்தில் 7 ஏப்ரல் 1949 அன்று கையொப்பமிட்டார். பின்னர் உதய்பூர் இராச்சியம் இந்தியாவுடன் இணைந்தது. 

கோசலத்திலிருந்து கி பி இரண்டாம் நூற்றாண்டில் சௌராட்டிர நாட்டில் குடிபெயர்ந்த கனக்சென் என்ற சத்திரியரின் வழித்தோன்றல்களான கலோத்திய வம்சத்தினர் தங்களை வல்லபியின் ஆட்சியாளர்கள் என அழைத்துக் கொண்டனர். பின்னர் இராஜஸ்தானின் இதர் பகுதியைக் கைப்பற்றி ஆண்டனர். 

கி பி 7-ஆம் நூற்றாண்டில் கலோத்திய வம்ச மன்னர்கள், கூர்ஜர-பிரதிகாரப் பேரரசு, இராசபுத்திர குல சௌகான்களுடன் இணைந்து இசுலாமிய படையெடுப்புகளை எதிர்த்துப் போரிட்டனர்.

கி பி 12-ஆம் நூற்றாண்டில் இதர் நகரை விட்டு அகன்ற கலோத்திய வம்ச மன்னர் முதலாம் கரன்சிங்கின் மூத்த மகன் துங்கர்பூரிலும், இளையமகன் சிசோதியாவிலும் தங்கள் ஆட்சியை நிறுவினர். 









</doc>
<doc id="330086" url="https://ta.wikipedia.org/wiki?curid=330086" title="ஆடை">
ஆடை

ஆடை () ("costume") என்பது ஒரு தனிநபர் அல்லது குழுவின் வர்க்க, பாலினம், தொழில், இன, தேசிய, செயல்பாடு அல்லது சகாப்தம் என்பவற்றை  பிரதிபலிக்கும் ஒரு தனித்துவமான பாணியாகும்.

பாரம்பரிய காலத்திலும் ஆடைகள் பல்வேறு நடவடிக்கைகளுக்கு ஏற்ப  வெவ்வேறு விதமாக சவாரி உடை, நீச்சல் உடை, நடன உடை மற்றும் மாலை உடை என பொருத்தமான முறையில் பயன்படுத்தப்பட்டுள்ளது. பொருத்தமான மற்றும் ஏற்புடைய ஆடைகள் பேஷன் மற்றும் உள்ளூர் கலாச்சார விதிமுறைகளுக்கு ஏற்ப பல்வேறு விதமாக வடிவமைக்கப்படுகின்றன. இதன் பொதுப்பயன்பாடனது படிப்படியாக "ஆடை" ,"உடுக்கை" அல்லது "அணி" எனும் வார்த்தைப் பிரயோகங்களால் பயன்படுத்தப்பட்டு வந்துள்ளது.

மேலும் உடை  யின் பயன்பாடானது வழக்கதத்திலற்ற ஆடை அல்லது நாகரிகமற்ற ஆடை மற்றும் அடையாளத்தில் மாற்றத்தை தரும் நோக்கோடு உருவாக்கப்பட்ட ஆடைகளான நாடக, ஹலோவீண்,மற்றும் நற்பேறு என்பனவாறு வரையறை செய்யப்பட்டுள்ளது.

தைக்கப்பட்ட ஆடைகளின் வருகைக்குமுன், கைகளால் தயாரிக்கப்பட்ட ஆடைகளே பெரும்பாலும் பயன்படுத்தப்பட்டு வந்துள்ளன.
2௦ம் நூற்றாண்டின் ஆரம்ப காலத்தில், வணிக விற்பனையின் போது பெரும்பாலும் "மில்லிநேரி" (millinery) மற்றும் "கொசெட்ரி"  (corsetry) உட்பட நாகரிகமான அல்லது இறுக்கமான பெண்கள் உடைகளுக்கு அதிகம் தேவை காணப்பட்டுள்ளது.

ஆடை எனும் நாகரிகம் அல்லது விருப்பம் எனப் பொருள்படும் இத்தாலிய வார்த்தையானது, பிரஞ்சு வழியாக மரபுரிமை பெற்று வந்ததாகும்.

தேசிய உடை அல்லது பிராந்திய உடையானது உள்ளூர் (அல்லது நாடுகடத்தப்பட்ட) அடையாளம் மற்றும் ஒரு கலாச்சாரத்தின் தனிப்பட்ட பண்புகளை வலியுறுத்துவதாய் அமைகின்றது. இவ் உடைகள் மூலம் பெரும்பாலும் அவர்களின் தேசிய பெருமை அடையாளப்படுத்தபடுகிறது. எடுத்துக்காட்டாக "ஸ்கொட்டிஷ் கில்ட்" (scottish kilt) ஸ்காட்லாண்டில் அணியப்படும் சிறிய பாவாடை அல்லது "ஜப்பானீஸ் கிமோனோ" (japanese kimono) ஜப்பானின் தளர்த்தியான ஆடை வகை அடங்கும்.

பூட்டானில் ஆண்கள், பெண்கள் உட்பட முடியாட்சியில் உள்ளவர்களுக்கும் ஒரு பாரம்பரிய தேசிய ஆடை இருந்து வந்துள்ளது.
இது ஆயிரக்கணக்கான ஆண்டுகளாக நடப்பிலுள்ள ஒரு தனித்துவமான உடையாகவும் வளர்ந்து வந்துள்ளது. இது முழங்கால் நீளம் வரை அணியும் அலங்கார அங்கியும் மற்றும் "கெரா" (Kera) எனப்படும் பட்டியால் இடுப்பில் இறுக்கமாக அணிவதுமான ஆண்களின் ஆடையை "கஹோ" (Gho) என கூறப்படும்.
உடையின் முன் பகுதி ஒரு பை போன்று உருவாக்கப்பட்டுள்ளது, இது பழங்காலங்களில் உணவு மற்றும் குறுகிய கத்தி வைப்பதற்காக பயன்படுத்தப்பட்டது, ஆனால் இப்போது அது கையடக்கத் தொலைபேசி, பணப்பை மற்றும் "டோமா"' (Doma) எனப்படும் பாக்கு வைக்க பயன்படுத்தப்படுகிறது.
பெண்கள் அணியும் ஆடை "கிரா" (kira), "டேகோ" (tego) மற்றும் "வோஞ்சு" (Wonju) என அழைக்கப்படும் மூன்று துண்டுகளை கொண்டு காணப்படுகிறது.
கணுக்கால் வரை நீண்டு காணப்படும் உடை "கிரா" (kira) எனப்படும்.
இதன் மேலே அணியப்படும் "டேகோ" (tego) எனப்படும் ஜாக்கெட் ஆனது "வோஞ்சு" (Wonju) எனும் உள் ஜாக்கெட்டுடன் அணியப்படுகிறது.
எனினும் மடத்திற்கு செல்லும் போது "கப்னே" (Kabney)  எனப்படும் ஒரு நீண்ட தாவணியை ஆண்கள் தோள்பட்டை முழுவதும் அவர்களின் தரத்திற்கு பொருத்தமான வண்ணங்களில் அணிந்து செல்வார்கள்.
பெண்கள் கூட "ரசுஸ்" (Rachus)  எனப்படும் அழகிய வேலைப்பாடுகளுடன் கூடிய பட்டினால் செய்யப்பட்ட ஒரு நீண்ட தாவணியை தர வேறுபாடின்றி தங்கள் தோள் மீது அணிந்து செல்வார்கள். 

உடைகள் பொதுவாக அது அணிந்திருக்கும் விதத்தினை பொறுத்து அதை அணிந்திருப்பவர்களின் குணவியல்புகளை அல்லது சமூக நிகழ்வில் அவரது கதாப்பாத்திரத்தினை
குறித்துக்காட்டுவதுடன் மேடை மற்றும் திரைப்படங்களில் அவர்களின் நாடக செயல்திறனை எடுத்துக் காட்டுகிறது. ஒரு நடிகருக்கு இந்த ஆடை அமைப்பு எவ்வாறு உதவுகிறதெனில் அவரின் குணவியல்பு, கட்டமைப்பு, அவர்வெளிக்கொணர முயலும் வரலாற்று கால கட்டம், காட்சி நடைபெறுகின்ற இடம், நேரம்,வானிலை, காலநிலை என்பவற்றை சித்தரிக்க உதவுகின்றது.சில பகட்டான நாடக ஆடைகளே கதா பாத்திரங்களை உணர்த்தி விடுகின்றன. உதாரணமாக “ஹார்லிகுயின்” (Harlequin) மற்றும் “ பணடலூன்” (panataloon) “எக்ஷாக்கெரட்” (exaggerate)போன்ற ஆடைகளை குறிப்பிடலாம்.  

மதப் பண்டிகை காலகட்டங்களில் அணியும் ஆடையானது மிகவும் முக்கியத்துவம் வாய்ந்ததாக காணப்படுகிறது. உதாரணமாக “மார்டி க்ராஸ்” (Mardi Gras), “ஹல்லோவீன்” (Halloween) போன்ற ஆடைகளை குறிப்பிடலாம். “மார்டி க்ராஸ்” (Mardi Gras) உடைகள் அனேகமாக வேடிக்கை செய்பவர்களை போலும் ஏனைய கற்பனைக் கதாபாத்திரங்களையும் குறிப்பிடுகின்றன. “ஹல்லோவீன்” (Halloween) ஆடைகளோ பாரம்பரியமான இயற்கைக்கு அப்பாற்பட்ட சக்திகளை குறிப்பிடுகின்றனவாக அமைகின்றன. உதாரணமாக பேய், இரத்தக் காட்டேரி, பொப் கலாச்சார குறியீடு, தேவதைகள் என்பவற்றை கூறலாம். அதே போல் கிறிஸ்மஸ் ஆடைகள் நத்தார் தாத்தாவினை அடையாளப்படுத்துகின்றன. நத்தார் தாத்தா உடைகள் மற்றும் தாடி போன்ற அவுஸ்திரேலியா, ஐரோப்பா மற்றும் அமெரிக்காவில் பிரபலமாக காணப்படுகின்றன. நெதர்லாந்தில் “ஷ்வார்ட் பிட்”
(zwarte piet) வழக்கமான ஆடையாக காணப்படுகின்றது.அத்தோடு ஈஸ்டர் உடைகள் மற்றும் மிருக உடைகள் என்பவற்றை குறிப்பிட முடியும்.  

யூத மதத்தினரால் கொண்டாடப்படும் “புரிம்” (purim) தின உடைகள் முக்கிய இடம் வகிக்கின்றன. இத்தினத்தில் யூதர்கள் தங்கள் விதியை மாற்றியமைப்பதாக நம்பப்படுகிறது. எதிரிகள், தீங்கு விளைவிக்கும் குற்றவாளிகள், தீய சக்திகள் போன்றவற்றை அழிக்க அரசர் அனுமதி வழங்கும் தினமான இந்நாளில் எதிரிகளுக்கு எதிரானது என எஸ்தர் புத்தகத்தில் குறிப்பிடப்படுகிறது. எனவே இத்தினத்திலும் வித்தியாசமான ஆடைகள் அணியப்படுகின்றன.
பெளத்த மதத்தினரால் கொண்டாடப்படும் பண்டிகைகள் திபெத், பூட்டான், மொங்கோலியா மற்றும் லாசாவில் வித்தியாச ஆடைகளோடு கொண்டாடப்படுகின்றன. இந்தியாவின் சிக்கிம் சாம் நடனத்தினை குறிப்பிடலாம்.
இந்த நடனத்தின் போது அழகிய ஆடைகளும் முகமூடிகளும் அணியப்படுகின்றன. 

அணிவகுப்பு மற்றும் ஊர்வலத்தின் போது அணியப்படும் ஆடைகள் வரலாற்று முக்கியத்துவம் வாய்ந்தவையாகவும் கற்பனைத்திறன் கொண்டதாகவும் காணப்படுகின்றது. உதாரணமாக 1879 ல் “ஹான்ஸ் மகரத்” (Hans Makart) ஆல் வடிவமைக்கப்பட்ட திருமண ஊர்வல ஆடைகளைக் குறிப்பிட முடியும்.அணிவகுப்பு உடைகள் தொடர்ச்சியாக 20ம் நூற்றாண்டின் இடைப்பகுதிவரை வியன்னாவில் பேணப்பட்டு வந்ததை குறிப்பிட முடியும். ஐக்கிய மாநிலங்களில் அங்கிள் சாம் ஆடைகள் சுதந்திர தினத்திற்கு அணியப்பட்டு வந்ததோடு சீனாவின் லயன் டான்ஸ் ஆடைகள் புதுவருட கொண்டாட்டத்திற்கு பயன்படுத்தப்படுகின்றன. அதேபோன்று ட்ராகன் டான்ஸ் ஆடைகளும் மக்கள் வரிசைப்படி நின்று அணிந்து ட்ராகன் போன்ற அமைப்பை வெளிக் கொணர்வதாக அமைந்திருக்கிறது.  

பொது விளையாட்டுக்களில் உதாரணமாக பன் ரன்ஸ் போன்ற விளையாட்டுக்களில் பயன்படுத்தப்படும் ஆடைகள் அத்தோடு தனியார் வினோத உடை நிகழ்வுகள் மஸ்கியூரேட் பால்ஸ் என்பவற்றின் போது அணியப்படும் ஆடைகளையும் குறிப்பிடலாம்.   

அணிகலன்கள் பொதுவாக விளையாட்டு நிகழ்வுகளின் போது சின்னமாக உடுத்தி தங்கள் அணியை பிரதிநிதித்துவப்படுத்துவதிலும் ரசிகர்கள் தங்கள் ஆதரவை வெளிப்படுத்துவதிலும் அதிக பங்களிப்பு செய்து வருகின்றது.
வணிகங்கள் தங்கள் வணிக தெருவில் அவர்களின் ராசி சின்னங்களை வைப்பதன் மூலம் அல்லது விளையாட்டு நிகழ்வுகள், திருவிழாக்கள், தேசிய கொண்டாட்டங்கள், கண்காட்சிகள், மற்றும் அணிவகுப்புகளுக்கு அவர்களின் ராசி சின்னத்தை அனுப்புவதன் மூலமும் தங்கள் வணிக நடவடிக்கைகளை மக்கள் கவனத்திற்கு ஈர்க்கும் வகையில் அவர்களின் நற்பேறு உடைகளை பயன்படுத்துகின்றனர்.
நிறுவனங்கள் தங்கள் வேலை பற்றி மக்களிடையே விழிப்புணர்வை கொண்டு வருவதற்காக சின்னங்களை பயன்படுத்தி வருகின்றன. குழந்தைகளின் புத்தக ஆசிரியர்கள் தங்கள் புத்தகளின் கையொப்பங்களுடன் பேர் அடங்கிய முக்கிய கதாபாத்திரங்களிலிருந்து இருந்து சின்னங்களை உருவாக்குகின்றனர்.
விலங்கு உடைகள் பார்வைக்கு நற்பேறு உடைகளுடன் மிகவும் ஒத்ததாகவும், "பெர்சுயட்ஸ்"  (fursuits) மற்றும் ஒரு விலங்கின் ஆளுமை பொருந்தும், அல்லது "பெர்சொனா" (fursona) என குறிக்கப்படும் இவ் உடைகள் “உரோம விசிறிகள்” (Furry Fandom) உறுப்பினர்கள் மத்தியில் பிரபலமாகவும் காணப்படுகின்றது.

மேலும் அணிகலன்கள் குழந்தைகளுக்கு அவர்களின் பாத்திரநடிப்பிற்கும் மற்றும் ஆய்விற்கும் ஒரு அழகிய சாலை (avenue) போன்று பணியாற்றுகின்றது.
உதாரணமாக, குழந்தைகள் வரலாறு அல்லது கற்பனையில் இருந்து கடற் கொள்ளையர்கள், இளவரசிகள் அல்லது கவ்பாய்ஸ் போன்ற பாத்திரங்களை ஏற்று அதே போன்று வேடம் தரித்துக்கொள்ளலாம்.
அவர்கள் ஒரு பொதுவான தொழில்துறை உத்தியோகத்தவர்கள் அதாவது தாதிகள் அல்லது போலீஸ் அதிகாரிகள் போன்றும் மற்றும் மிருகக்காட்சிசாலை அல்லது பண்ணை விலங்குகள் போன்றும் சீருடைகள் அணிந்து கொள்ளலாம்.
ஒட்டுமொத்தமாக, இளம் சிறுவர்கள் ஆண் சார்ந்த ஒரே மாதிரியான கருத்துக்களை வலுப்படுத்தும் ஆடைகளையே முனைய விரும்புவர், மற்றும் இளம் பெண்கள் பெண்ணினம் சார்ந்த ஒரே மாதிரியான கருத்துக்களை வலுப்படுத்தும் ஆடைகளையே முனைய விரும்புவர். 

காஸ்பிளே என்பது ஜப்பானில் தோற்றம் பெற்ற ஒரு சொல் ஆகும்.இது ஆங்கிலத்தில் " நாடக உடை " என பொருள்படும். எப்போதும் ஒரு குறிப்பிட்ட பெயரினால் அடையாளப்படுத்தப்படும் இச் செயல்திறன் சார்ந்த கலையில் பங்கேற்பவர்கள் ஆடைகள் மற்றும் ஆபரணங்களை ஒரு குறிப்பிட்ட கதாபாத்திரம் அல்லது பொதுவான கருத்தை பிரதிநிதித்துவப் படுத்தும் வகையில் அணிந்து கொள்வார்கள். இந்த உடை அணிபவர்கள் அடிக்கடி துணைப் பண்பாடுகளை தொடர்பு படுத்தி தங்கள் நாடகங்களை உருவாக்குவதால், இவர்களை பெரும்பாலும் நாடகக் குழுக்கள் அல்லது கூட்டம் அல்லது மாநாட்டில் காணக் கூடியதாய் இருக்கும். 

இந்த உடைகளில் குறிப்பிட்ட அளவானவை வீட்டில் தைக்கப்பட்டதும், தனித்துவமானதும், மற்றும் இவ் உடை அணிந்தவர்கள் அதன் கதாபாத்திரம், கருத்து, மற்றும் நோக்கம் என்பவற்றை பிரதிநிதித்துவப் படுத்தும் வகையில் முன்வைக்க அல்லது பாசாங்கு செய்ய முயற்சிப்பார்கள்.
பெரும்பாலும் இவ்வாறான உடைகளை வைத்தே உடை அணிந்தவர்கள் எவ்வாறான கதாபாத்திரம் அல்லது கருத்தை பிரதிநிதித்துவப்படுத்த முயல்கிறார் என்பதை கலை ரீதியில் இலகுவாக தீர்மானிக்கக் கூடியதாய் இருக்கும். 

ஆடை வடிவமைப்பு என்பது கற்பனைத்திறனுக்கு உட்பட்டது. அதை அணிபவரின் குணாம்சங்களை வெளிப்படுத்தக்கூடியது. ஆடை வடிவமைப்பு பாங்கானது ஒருவரின் தேசம், தரம் மற்றும் வாழும் கால கட்டத்தை பிரதிபலிக்கின்றது. நாடக மற்றும் சினிமாத்துறைகளில் இவ்வாடை வடிவமைப்பின் பங்கு முக்கிய இடம் வகிக்கின்றது. இவ்வாடை வடிவமைப்பானது அந்தஸ்தோடு பாதுகாப்பினையும் வழங்குகிறது. பாத்திரத்திற்கான காட்சி ஆர்வத்தினையும் தூண்டுகிறது. சினிமா மற்றும் இசைத்துறையோடு சம்பந்தப்பட்ட ஆடை வடிவமைப்புக்கள் எல்லைகளுக்கு அப்பாற்பட்டது. புதிதாகவோ அல்லது ஏற்கனவே வடிவமைக்கப்பட்டதுடன் இணைத்தோ ஆடைகளை வடிவமைக்க முடியும்.

ஆடைகள் வடிவமைப்பு சர்வதேச சங்க உறுப்பினர்களின் மொத்த எண்ணிக்கையில் மோஷன் பிக்சர், தொலைக்காட்சி, மற்றும் வணிக ஆடை வடிவமைப்பாளர்கள், உதவி ஆடை வடிவமைப்பாளர்கள் மற்றும் உடை விரிவுரையாளர்கள் என 750 க்கு மேற்பட்ட உறுப்பினர்கள் இதில் அடங்குவர்.

ஆடை வடிவமைப்பாளர்கள் காலாண்டு இதழ் ஒன்றை ஆடை வடிவமைப்பு தொழில் துறைக்காக அர்ப்பணித்துள்ளனர்.

குறிப்பிடத்தக்க ஆடை வடிவமைப்பாளர்களில் சிறந்த ஆடை வடிவமைப்பிற்கான அகாடமி விருது, சிறந்த ஆடை வடிவமைப்பிற்கான டோனி விருது, முதன்மை ஆடை வடிவமைப்பிற்கான டிராமா டெஸ்க் விருது எனும் விருதுகள் பெற்றவர்கள் அடங்குவர். 1897-ஆம் ஆண்டின் பிற்பகுதியில் பிறந்த எடித் ஹெட் மற்றும் ஒர்ரி-கெல்லி, ஆகிய இருவரும் ஹாலிவுட்டின் மிகவும் குறிப்பிடத்தக்க ஆடை வடிவமைப்பாளர்கள் ஆவர்.

20 ஆம் நூற்றாண்டில், சமகால துணி கடைகள் வாங்கக்கூடியதும், மூலப்பொருட்களில் இருந்து ஆடை செய்ய பயன்படுத்தக்கூடியதுமான வணிக வடிவங்களை வழங்கி வந்துள்ளன. சில நிறுவனங்களும் இது போன்ற சிறந்த வடிவங்களுடனான பட்டியல்களை உற்பத்தி செய்யத் தொடங்கின.

மேலும் சமீபத்தில், குறிப்பாக இணையத்தின் வருகையுடன், DIY இயக்கமானது DIY ஆடைகள் மற்றும் முறை பகிர்வில் ஒரு புதிய சகாப்தத்தை அறிமுகப்படுத்தி வருகிறது. எளிதாக கிடைக்கக் கூடிய பல நூறு வடிவமைப்புகளை கொண்ட ஒரு உதாரணம் “பொப்சுகர்” (POPSUGAR) ஆகும். பல DIY உடைகளின் இயல்புகள் "யூடுயுப்" (YouTube), "பிண்டேறேஸ்ட்"  (Pinterest), "மஷப்ல்" (Mashable)  என்பவற்றில் இடம்பெறுகின்றன.

பொதுவாக தொழில்முறை-தர உடைகள் ஒரு குறிப்பிட்ட கதாபாத்திரம் அல்லது அமைப்பில் கைவினைஞர்கள் மூலம் வடிவமைக்கப்பட்டு மற்றும் உற்பத்தி செய்யப்படுகின்றன. இது போன்ற பொதுவான உடைகள் சிறப்பு கடைகளில் கூட காணலாம்.

சில உயர் தரமிக்க உடைகள் கூட தான் அணிந்தவள் மூலமே வடிவமைக்கப்பட்டும் இருக்கலாம்.

ஆடை தொழிற்துறை விற்பனையாளர்களில் அடங்கும் அமெரிக்க நிறுவனமான "ஸ்பிரிட் ஹாலோவீன்" ( Spirit Halloween), நுகர்வோர் சார்ந்த கடைகளில் முன் தயாரிக்கப்பட்ட ஆடைகளை கொண்டு ஹாலோவீன் பருவ காலத்தில் வழங்கி வருகின்றது.




</doc>
<doc id="330090" url="https://ta.wikipedia.org/wiki?curid=330090" title="பதிப்புரிமை மீறல்">
பதிப்புரிமை மீறல்

பதிப்புரிமை மீறல் ("Copyright infringement") என்பது பதிப்புரிமைச் சட்டத்தினுள் அடங்கும் எந்தவொரு விடயத்தினையும், தவறான முறையில் உரிமையாளரின் அனுமதி இன்றிப் பயன்படுத்தல், மாற்றங்கள் செய்தல், காட்சிப்படுத்தல், பிரதி செய்தல் ஆகும். இது சட்டத்தினை மீறிய ஓர் செயற்பாடு ஆகும். மேலும் பதிப்புரிமையை மீறும் போது பல நாடுகளில் பல்வேறுபட்ட தண்டனைகளும் வழங்கப்படுவதுண்டு. பதிப்புரிமை மீறல் செயற்பாடு கொள்ளை ("piracy") எனவும் திருட்டு ("theft") எனவும் ஆங்கிலத்தில் வழங்கப்படுகின்றது.


</doc>
<doc id="330093" url="https://ta.wikipedia.org/wiki?curid=330093" title="ரிஷப வாகனம்">
ரிஷப வாகனம்

ரிஷப வாகனம் அல்லது விடை வாகனம் (Rishabha Vahanam) என்பது திருவிழாக்களின் பொழுது உற்சவ சிவபெருமான் எழுந்தருளும் வாகனங்களில் ஒன்றாகும். இந்து சமய புராணங்களிபடி ரிஷபம் என்பது சிவனின் வாகனம் ஆகும். 
ரிஷப வாகனாமது மரத்தினால் செய்யப்படுகிறது. இதன் தொன்மையைக் காக்க வெள்ளியாலும், தங்கத்தாலும், பித்தளையாலும் காப்புகள் செய்யப்பட்டு போடப்படுகின்றன. ரிஷப வாகனமானது நின்ற நிலையில் உள்ளது ரிஷபத்தின் நாக்கு மேல்வாயை நக்கியவாறு உள்ளதாகவும் கழுத்தில் மணிகள் மாலைகளாக உள்ளது போல அழகுற வடிக்கப்பட்டுள்ளது. வாகனத்தின் மேல் உற்சவரை அமர்த்த ஏதுவாக தாங்கு பலகை அமைக்கப்படுகிறது. கிருட்டிணகிரி மாவட்டம், ஒசூர் சந்திர சூடேசுவரர் கோயில் மாசி மாதம் நடக்கும் தேர் திருவாழாவின்போது தேர்த் திருவிழாவுக்கு முந்தைய நாட்களில் நடக்கும் உற்சவங்களில் ரிஷப வாகன உற்சவமும் ஒன்று.


</doc>
<doc id="330116" url="https://ta.wikipedia.org/wiki?curid=330116" title="மோனிக்கா செலசு">
மோனிக்கா செலசு

மோனிகா செலசு (பிறப்பு - டிசம்பர் 2, 1973) முன்னாள் யுகோசுலோவியா நாட்டு தொழிற்முறை பெண் டென்னிசு ஆட்டக்காரர். இவர் அங்கேரி இனத்தை சேர்ந்தவர். இவர் யுகோசுலோவியா நாட்டிலுள்ள நோவி சேட் என்னுமிடத்தில் பிறந்து வளர்ந்தார். 1994ஆம் ஆண்டு அமெரிக்க குடியுரிமையை பெற்றார். யூன் 2007ஆம் ஆண்டு அங்கேரியின் குடியுரிமையையும் பெற்றார். இவர் ஒன்பது முறை கிராண்ட் சிலாம் ஒற்றையர் பட்டத்தை பெற்றுள்ளார். இதில் எட்டு முறை யுகோசுலோவியா குடியுரிமையுடனும் ஒரு முறை அமெரிக்க குடியுரிமையுடனும். பதினாறு வயுது உள்ள போது பிரெஞ்சு ஓப்பன் பட்டத்தை 1990ஆம் ஆண்டு வென்றார்.இது வரை வேறுயாரும் இந்த இளவயதில் பிரெஞ்சு ஒப்பன் பட்டம் பெற்றதில்லை. . அனைத்து கிராண்ட் சிலாம்களையும் தன் இருபது வயதிற்குள் பெற்றார். 1991- 1992 ஆம் ஆண்டுகளில் பெண்களில் முதல் தர வரிசை ஆட்டக்காரரக இருந்தார். ஏப்பரல் 23, 1993 ஆடுகளத்தில் ஒன்பது அங்குல கத்தியால் பின்புறமிருந்து ஒரு ஆளால் குத்தப்பட்டார். அதனால் அடுத்த இரண்டு ஆண்டுகளுக்கு இவர் டென்னிசு ஆடவில்லை. 1995ஆம் ஆண்டிலிருந்து விளையாட வந்தாலும் 1996ஆம் ஆண்டு ஆத்திரேலிய ஓப்பன் பட்டத்தை நான்காவது முறையாக வென்றாலும் இவரால் தன் பழைய திறனுடன் தொடர்ச்சியாக விளையாடமுடியவில்லை. கடைசி தொழிற்முறை ஆட்டத்தை 2003இல் விளையாடினாலும் 2008 பிப்ரவரியே ஓய்வு பெறுவதாக அதிகாரபூர்வமாக அறிவித்தார்.


</doc>
<doc id="330131" url="https://ta.wikipedia.org/wiki?curid=330131" title="தொப்பூர் கணவாய்">
தொப்பூர் கணவாய்

தொப்பூர் கணவாய் என்பது கிழக்குத் தொடர்ச்சி மலைகள் பகுதியில் அமைந்த ஒரு கணவாய் ஆகும். இது சேலத்தில் இருந்து 40 கிலோமீட்டர் தொலைவில் உள்ளது. இது தமிழ்நாட்டின், சேலம் மாவட்டம் தொப்பூர் என்னும் கிராமத்திற்கு அருகில் உள்ளது.

இதுவே சேலத்தை தரும்புரி மாவட்டத்துடன் இணைக்கிறது.

இதன் வழியாக தேசிய நெடுஞ்சாலை 7 செல்வதால் தமிழகத்தின் முதன்மையான வணிக வழித்தடமாக உள்ளது. காஷ்மீர் முதல் கன்னியாகுமரி வரையிலும் தினசரி ஆயிரக்கணக்கான வாகனங்கள் இக்கணவாய் வழியாகச் செல்கின்றன. இக்கணவாய் பகுதியில் மூன்று கிலோமீட்டர் தொலைவுக்கு இருபுறமும் மலைகளும் காடுகளும் நிறைந்த பகுதியாக செடி கொடிகள் நிறைந்து காணப்படுகிறது. இந்த பகுதியில் குரங்கு, மான், காட்டெருமை, காட்டுப்பன்றி, மயில், முயல் போன்ற வன விலங்குகள் அதிகம் உள்ளன.


</doc>
<doc id="330137" url="https://ta.wikipedia.org/wiki?curid=330137" title="வேரா பெதரோவ்னா கசே">
வேரா பெதரோவ்னா கசே

வேரா பெதரோவ்னா கசே "(Vera Fedorovna Gaze)" (; 29 திசம்பர் 1899 – 3 அக்தோபர் 1954)ஓர் உருசிய வானியலாளர் ஆவார். இவர் கதிருமிழ்வு ஒண்முகில்களையும் சிறுகோள்களையும் ஆய்வு செய்தார். இவர் ஏறதாழ, 150 ஒண்முகில்களைக் கண்டுபிடித்தார். இவர் 2388 கசே கோள் கண்டுபிடிப்புக்காக இறந்தபின்னர் பெருமை செய்யப்பட்டார். 2388 கசே கோளும் வெள்ளியின் குழிப்பள்ளமான கசே குழிப்பள்ளமும் இவரது நினைவாகப் பெயர் இடப்பட்டுள்ளன.





</doc>
<doc id="330140" url="https://ta.wikipedia.org/wiki?curid=330140" title="இலியூத்மிலா கராச்கினா">
இலியூத்மிலா கராச்கினா

இலியூத்மிலா கியார்கியேவ்னா கராச்கினா "(Lyudmila Georgievna Karachkina)" (, ,பிறப்பு: 3 செப்டம்பர் 1948, உரோசுதவ்-ஆன்-தாண்) ஓர் உருசிய வானியலாளரும் சிறுகோள்கள் கண்டுபிடிப்பாளரும் ஆவார்.

இவர் 1978 இல் இலெனின்கிராதில் உள்ள கோட்பாட்டு வானியல் நிறுவனத்தில் வானியலாளராகச் சேர்ந்தார்.இவரது கிரீமிய வான்காணக ஆராய்ச்சி வானளவையியலிலும் வான் ஒளிப்படவியலிலும் சிறுகோள்களின் கண்டுபிடிப்பிலும் அமைந்தது. சிறுகோள் மையம் இவர் 130 சிறுகோள்களைக் கண்டுபிடித்ததாக அறிவித்துள்ளது. இதில் அமோர் சிறுகோள் 5324 இலியாபுனோவ் திரோழன் சிறுகோள் 3063 மக்காவோன்ஆகியவை உள்ளடங்கும். இவர் 2004 இல் ஒதேசா மெக்னிகோவ் தேசியப் பல்கலைக்கழகத்தில் தன் முனைவர் பட்டத்தைப் பெற்றார்.

இவருக்கு மரியா, இரேனதா என இரு பெண்குழந்தைகள் உள்ளனர். செருமனி வானியலாளர்களாகிய உலுட்சு டி. சுகிமடேவும் பிரீமட் போர்ன்கனும் தவுத்தென்பர்கில் 1990 அக்தோபர் 14 இல் கண்டுபிடித்த உள்முதன்மைப் பட்டைச் சிறுகோள் 8019 கராச்கினா இவரது நினைவாகப் பெயர் இடப்பட்டுள்ளது. 1999 நவம்பர் 23 இல் சிறுகோள் 8089 யுகார் இவரின் கணவராகிய யூரிய் வாசில்யேவிச் கராச்கின் (பிறப்பு:1940) நினைவாகப் பெயர் இடப்பட்டது. இவர் கிரீமியா வான்காணகப் பள்ளியில் இயற்பியல் ஆசிரியராக பணிபுரிந்தார்.().


</doc>
<doc id="330154" url="https://ta.wikipedia.org/wiki?curid=330154" title="குரல் பகுப்பாய்வு">
குரல் பகுப்பாய்வு

குரல் பகுப்பாய்வு என்பது மொழியியல் உள்ளடக்கம் என்பதைவிட பேச்சு இனங்காணலைப் ( speech recognition) போலவே பேச்சொலி தொடர்பான ஒரு கற்கையாகும்.இவ்வாறான கற்கைகள் குரல் தொடர்பான மருத்துவ பகுப்பாய்வுகளையும் பேசுபவரை அடையாளம் காணல் என்பதனையே பெரிதும் உள்ளடக்கும்.இவற்றுக்கெல்லாம் முரணாக பேசுபவரின் உண்மைத்தன்மை மற்றும் மனவெழுச்சி என்பன குரல் அழுத்த பகுப்பாய்வு அல்லது அடுக்கு குரல் பகுப்பாய்வு என்வற்றின் மூலம் தீர்மானிக்கப்பட முடியும் என சிலர் நம்புகிறார்கள்.

எடுத்துக்காட்டாக, குரல் தொடர்பான மருத்துவ கற்கையானது சத்திர சிகிச்சை மூலமாககுரல் நாண் அகற்றப்பட்ட நோயாளி தொடர்பான கற்கையாகவும் அமையும். குரல் விருத்தி தர மதிப்பீட்டு முறைகளில் தர அளவீட்டு நுட்பங்கள் தேவைப்படுகின்றன. ஒரு அனுபவமிக்க குரல் வைத்திய நிபுணரால் நம்பகமான முறையில் குரல் தர மதிப்பீடு செய்ய முடியும், ஆனாலும் இதற்கு பரந்தளவு பயிற்சி தேவைப்படுவதோடு அகவயத்தன்மையானது.

மருத்துவ குரல் ஆய்வில் மற்றொரு தீவிர ஆராய்ச்சி தலைப்பு குரல் ஏற்றுதல் மதிப்பீடு ஆகும். நீட்டிக்கப்பட்ட நேரம் பேசும் ஒரு நபரின் குரல்வளை இழையம் சோர்வடைந்து பாதிக்கப்படுகின்றன. தொழில்முறை குரல் பயனர்கள் ( உ.தா., ஆசிரியர்கள், விற்பனையாளர்கள் ) மத்தியில் இந்த சோர்வை குரல் இழப்பை ஏற்படுத்தும். இந்த பிரச்சினைகளை மதிப்பீடு செய்ய, குரல் ஏற்றுதல் புறநிலையாக மதிப்பிடப்பட வேண்டியது கட்டாயம்.

குரல் பகுப்பாய்வு தேவைப்படும் குரல் பிரச்சினைகளாவன குரல் மடிப்பு அல்லது குரல் வளை நாண் என்பவற்றிலேயே உருவாகின்றன. மடிப்புகளாவன அதிர்வு சக்கரத்தோடு மோதுதலை ஏற்படுத்தக்கூடியன என்பதோடு அவற்றின் ஊடாக வெளி உந்தப்படும் காற்றினால் உலரக்கூடியவை. அத்தோடு குரல்வளை நாணானது பேசுதல் பாடுதல் போன்றவற்றின் போது தொடர்ச்சியாக செயற்பாட்டு நிலையில் இருப்பவை என்பதோடு களைப்படையக்கூடியவை. எவ்வாறாயினும் குரல் மடிப்பு மற்றும் அவற்றின் இசைவு தொடர்பான பௌதீக ரீதியான பகுப்பாய்வு என்பது கடினமானதாகும். குரல் மடிப்புக்களின் அமைவிடமானது நேரடி மற்றும் ஆக்கிரமிப்பான அளவீட்டு இயக்க முறைகளை செயல் திறனுடன் தடை செய்கின்றன. எக்ஸ் கதிர் மற்றும் நுண் ஒலி போன்ற குறை ஆக்கிரமிப்பு பிரதி பிம்ப முறைகள் வெற்றியளிக்காது ஏனெனில் குரல்வளை நாண்கள் இழையம் போன்ற ஒன்றினால் சூழப்பட்டுள்ளது. அது பிரதி பிம்பத்தை விகாரம்படுத்தும். குரல்வளை நாணின் அசைவானது விரைவானது. இதன் அடிப்படை அலையானது 80 Hz க்கும் 300 Hz இடைப்பட்டதாகும். மேலும் சுழல் நிலை படம் அதிவேக காணொளிகள் இதற்கான வேறொரு தெரிவாக இருந்தாலும் குரல்நாண் மடிப்பின் தெளிவான படத்தைப்பெற புகைப்படக்கருவி தொண்டையினுள் வைக்கப்பட வேண்டும். இது பேசுதலை கடினப்படுத்தும். குரல்நாண் மடிப்பின் அதிர்வு கால இடைவெளி சார்ந்ததென்பதால் சுழல் நிலை படம் மட்டுமே உதவிகரமாதாக இருக்கும்.
ஓலிப்பெருப்பாக்கி மற்றும் பேசுப்போது வெளிப்படும் காற்று என்பவற்றை மறுபக்க வடிகட்டல் மற்றும் ஒலிப்பியல் ஆகியன வேறு இரு மறைமுக முறைகளாகும். மறுபக்க வடிகட்டல் முறையில் ஓலிப்பெருப்பாக்கி மற்றும் பேசும் போது வெளிப்படும் காற்று என்பவை வாயிற்கு வெளிப்பக்கத்தில் பதிவுசெய்யப்பட்டு குரல் வழிப்பாதையின் ஏற்ற இறக்கங்கள் நீக்கப்பட்டு கணிதவியல் முறையில் வடிகட்டப்படுகின்றது. இம்முறை குரல்நாண் அசைவினைப் பிரதிபலிக்கக்கூடிய தொண்டையின் காற்று வெளித்தள்ளுகையின் பருமட்டான ஒரு அலைவடிவத்தைத் தருகின்றது. மற்றொரு மறைமுக குறை-ஆதிக்க முறையான ஒலிப்பியல் முறையில் தொண்டையின் மட்டத்தில் குரல் நாண் மடிப்புகள் தொடும் இடங்களில் மின்னேற்றம் ஒன்று பிறப்பிக்கப்படுகின்றது. இது தொடுகை பிரதேசத்தின் ஒருபரிமாண தகவலை மட்டுமே தரவல்லது. ஓலிப்பெருப்பாக்கி மற்றும் பேசும் போது வெளிப்படும் காற்று என்பவற்றை மறுபக்க வடிகட்டல் ஆகிய முறைகள் முழுமையான முப்பரிமாண தகவல்களைத் தர போதாது எனினும் குரல் நாண் அசைவு தொடர்பான பயனுள்ள தகவல்களைத் தரும்.


</doc>
<doc id="330157" url="https://ta.wikipedia.org/wiki?curid=330157" title="ஜெய்சல்மேர் கோட்டை">
ஜெய்சல்மேர் கோட்டை

ஜெய்சல்மேர் கோட்டை (Jaisalmer Fort), இந்திய மாநிலமான இராஜஸ்தானின், ஜெய்சல்மேர் நகரத்தில் அமைந்துள்ள பெரிய மலைக்கோட்டையாகும். இராஜஸ்தானின் ஆறு மலைக் கோட்டைகளில் ஒன்றாக ஜெய்சல்மேர் மலைக்கோட்டையும் உலகப் பாரம்பரியக் களமாக யுனேஸ்கோ நிறுவனம் 2013ஆம் ஆண்டில் அறிவித்துள்ளது.

இம்மலைக்கோட்டையை 1156-இல் இராசபுத்திர குல ஆட்சியாளர் ராவல் ஜெய்சல் என்பவரால் தார் பாலைவனத்தில் உள்ள ஜெய்சல்மேர் நகரத்தின் ஆரவல்லி மலைத்தொடரில் உள்ள திரிகூட மலையில் கட்டப்பட்டது.

பிரிட்டிஷ் ஆட்சிக்கு முன்னர் வணிகர்கள், பயணிகள், அகதிகள் மற்றும் போர்ப்படையினர் இப்பகுதியை கடந்து செல்கையில், இக்கோட்டையில் தங்கி இளைப்பாறி விட்டுச் செல்வர். 

மஞ்சள் மணற்கற்களால் கட்டப்பட்ட கோட்டைச் சுவர்கள் பகலில் பழுப்பு மஞ்சள் நிறத்திலும், மாலையில் தங்க நிறத்திலும் காட்சியளிக்கும். எனவே ஜெய்சல்மேர் கோட்டை "சோனார் கிலா" அல்லது தங்கக் கோட்டை எனப்பெயர் பெற்றது. 

ஜெய்சல்மேர் கோட்டையை மன்னர் "ராவல் ஜெய்சல்" என்பவர் 1156-இல் எழுப்பினார். 
1276-ஆம் ஆண்டில் ஜேட்சி எனும் இராசபுத்திர குல மன்னர், தில்லி சுல்தானகத்தின் தாக்குதல்களை எதிர்கொள்ள ஜெய்சல்மேர் கோட்டையை வலுப்படுத்தினான். கோட்டையின் உச்சியில் 56 கண்காணிப்பு கோபுரங்களை நிறுவி, 3,700 படைவீரர்களைக் கொண்டு ஜெய்சல்மேர் நகரத்தையும், கோட்டையையும் கண்காணித்தான். 
எட்டு ஆண்டுகளுக்குப் பின்னர் தில்லி சுல்தான் படையினர் இக்கோட்டையையும், கோட்டையில் உள்ள சிறு அரண்மனையையும் தகர்த்தனர். 

ராசபுத்திர குல பட்டி என்ற வம்சத்தவர்கள் இக்கோட்டையை வசப்படுத்தினர். 1306-இல் ரத்தோர் வம்சத்தவர்களை வென்ற தோடூ வம்சத்தினர் ராவல் என்பவரை தேர்ந்தெடுத்தனர். ராவல் ஜெய்சல்மேர் கோட்டையை பலப்படுத்தினான். 

மத்திய கால வரலாற்றில் பட்டுப் பாதையில் அமைந்த ஜெய்சல்மேர் நகரத்தின் இக்கோட்டை, பன்னாட்டு வணிகர்களின் பொருட்களின் கிடங்குகளாகச் செயல்பட்டது. பாரசீகம், அரேபியா, எகிப்து, ஆப்பிரிக்கா, மற்றும் சீனா போன்ற பன்னாட்டு வணிகர்களுக்கு ஜெய்சல்மேர் கோட்டை பாதுகாப்பு அரணாக விளங்கியது. 

இக்கோட்டை மூன்றடுக்கு வரிசையில் அமைந்த சுவர்களால் கட்டப்பட்டது. இதன் வெளிப்புறச் சுவர் திடமான கற்களைக் கொண்டு கட்டப்பட்டது. கோட்டையின் இரண்டாவது அல்லது நடுவில் பாம்பு போன்று வளைந்து சுருண்ட சுவர்கள் உள்ளது. 

கோட்டை மற்றும் ஜெய்சல்மேர் நகரத்தை கண்காணிக்க 1633-47 கால கட்டத்தில் இக்கோட்டையின் உச்சியில் 99 கண்காணிப்பு கோபுரங்கள் நிறுவப்பட்டது.

13-ஆம் நூற்றாண்டில் அலாவுதீன் கில்சி இக்கோட்டைத் தாக்கி 9 ஆண்டுகள் தன் கைவசம் வைத்திருந்தார். இக்கோட்டை அலாவுதீன் கில்ஜி முதலில் கைப்பற்றும் போது, சுல்தானின் படைவீரர்களின் கையில் சிக்கி சீரழியாமல் இருக்க, கோட்டையில் இருந்த இராசபுத்திர குலப் பெண்கள் ஜௌஹர் எனப்படும் கூட்டுத் தீக்குளிப்பு செய்து கொண்டு உயிர்த் தியாகம் செய்தனர். 

முகலாய மன்னர் உமாயூன் 1541-இல் ஜெய்சல்மேர் நகரத்தின் கோட்டையைத் தாக்கினார். பின்னர் அக்பரின் படைகள் 1570-இல் ஜெய்சல்மேர் கோட்டையைத் தொடர்ந்து தாக்கியதால், ஜெய்சல்மேர் மன்னர் அக்பருடன் போர் உடன்படிக்கை செய்து கொண்டார். 

மகாராஜா மூல்ராஜ் 1762-இல் ஜெய்சல்மேர் கோட்டையைக் கைப்பற்றும் வரை முகலாயர் ஆட்சியில் இருந்தது.

கிழக்கிந்திய கம்பெனி ஆட்சியாளர்களும் – ஜெய்சல்மேர் மன்னர் மூல்ராஜும் 12 டிசம்பர் 1818-இல் செய்து கொண்ட உடன்படிக்கையின் படி, ஜெய்சல்மேர் கோட்டையும், ஜெய்சல்மேர் நகரமும் மூல்ராஜ் வசம் இருந்தது. 1820-இல் மூல்ராஜ் இறந்த பின் அவரது மகன் கஜ் சிங் ஜெய்சல்மேர் கோட்டைக்கு தலைவரானார். 

1947-இல் இந்தியப் பிரிவினைக்குப் பின்னர் ஜெய்சல்மேர் நகரமும், கோட்டையும் இந்திய அரசிடம் இணைக்கப்பட்டது.

ஜெய்சல்மேர் கோட்டை 1500 நீளமும், 750 அடி அகலமும், 250 அடி உயரமும், 15 அடி அடித்தளமும் (அஸ்திவாரம்) கொண்டது. கோட்டையின் உச்சியில் 30 அடி உயர கண்காணிப்பு கோபுரங்கள் அமைக்கப்பட்டுள்ளது. 
இக்கோட்டை மூன்றடு வரிசையில் அமைந்த சுவர்களால் கட்டப்பட்டது. இதன் வெளிப்புறச் சுவர் திடமான கற்களைக் கொண்டு கட்டப்பட்டது. கோட்டையின் இரண்டாவது அல்லது நடுவில் பாம்பு போன்று வளைந்து சுருண்ட சுவர்கள் உள்ளது. ஜெய்சல்மேர் இக்கோட்டை நான்கு வாயில் கொண்டது. அவற்றில் பீரங்கிகள் பொருத்தப்பட்டுள்ளது. 

1974-இல் திரைப்பட இயக்குனர் சத்யஜித் ராய், ஜெய்சல்மேர் கோட்டைக் குறித்து வங்க மொழியில் சோனார் கெல்லா (தங்கக் கோட்டை) எனும் திரைப்படத்தின் மூலம் விளக்கியுள்ளார்.

உலகப் பாரம்பரியக் களங்களில் ஒன்றான இராஜஸ்தான் மாநிலத்தின் தார் பாலைவனத்தில் உள்ள ஜெய்சல்மேர் கோட்டை சிறந்த சுற்றுலாத் தளங்களில் ஒன்றாகும்.
உலகப் பாரம்பரியக் கள நிதி உதவியுடன் ஜெய்சல்மேர் கோட்டை ஒரு மில்லியன் அமெரிக்க டாலர் செலவில் சீரமைக்கப்பட்டது. 

சமணர்களின் 16 வது தீர்த்தங்கரர் சாந்திநாதர் மற்றும் 23வது தீர்த்தங்கரர் பார்சுவநாதர் போன்றவர்களுக்கு ஜெய்சல்மேர் கோட்டையில் கோயில்களும் மற்றும் அழகிய சிற்பத் தூண்களும் உள்ளது.




</doc>
<doc id="330159" url="https://ta.wikipedia.org/wiki?curid=330159" title="ஹவுரா - சென்னை முதன்மை வழித்தடம்">
ஹவுரா - சென்னை முதன்மை வழித்தடம்

ஹவுரா - சென்னை முதன்மை வழித்தடம் அல்லது ஹவுரா - சென்னை முக்கிய வழித்தடம் சென்னை மற்றும் கொல்கத்தாவை இந்தியாவின் கிழக்கு கடற்கரைச் சமவெளி ஊடாக இணைக்கிறது. இது மேற்கு வங்காளம், ஒடிசா, ஆந்திரப்பிரதேசம் மற்றும் தமிழ்நாடு ஆகிய மாநிலங்கள் வழியே 1,661 கிலோமீட்டர்கள் (1,032 மைல்) தொலைவினை கடக்கிறது 


</doc>
<doc id="330175" url="https://ta.wikipedia.org/wiki?curid=330175" title="கர்ணன் (நீதிபதி)">
கர்ணன் (நீதிபதி)

சின்னச்சாமி சுவாமிநாதன் கர்ணன் அல்லது சி. எஸ். கர்ணன் () (Chinnaswamy Swaminathan Karnan or C. S. Karnan) (பிறப்பு: 12 சூன் 1955), கடலூர் மாவட்டம், விருத்தாச்சலம் வட்டம், மங்கலம்பேட்டை அருகே உள்ள கர்நத்தம் கிராமத்தில் 12 சூன் 1955 அன்று பிறந்தவர். ஆசிரியரான இவரது தந்தை இந்தியக் குடியரசுத் தலைவரிடமிருந்து நல்லாசிரியர் விருது பெற்றவர். காலம் சென்ற இவரது தாயார் கமலம் அம்மாள், இல்லத்தரசியாக இருந்து கொண்டே குழந்தைகளுக்கு பள்ளிப்பாடங்கள் கற்றுக் கொடுத்தவர். 

மங்கலம்பேட்டை பேரூராட்சியில் உள்ள உயர்நிலைப் பள்ளியில் பள்ளி இறுதியாண்டு வரை படித்து, பின் விருத்தாசலம் கலைக் கல்லூரியில் ஓராண்டு படிப்பான பல்கலைக்கழக புகுமுக வகுப்பை முடித்து விட்டு, சென்னைப் புதுக்கல்லூரியில் மூன்றாண்டு அறிவியல் பட்டப் படிப்பை முடித்தார். பின்னர் 1983-இல் சென்னை சட்டக் கல்லூரியில் மூன்றாண்டு சட்டப் படிப்பை முடித்தவர்.

பின்னர் சென்னை நீதிமன்றங்களில் சிவில் வழக்குகளை கவனித்துக் கொண்டிருந்த கர்ணன், சென்னை பெருநகரக் குடிநீர் வடிகால் துறையில் சட்ட ஆலோசகராகவும், தமிழ்நாடு அரசு மற்றும் இந்திய அரசின் வழக்குகளை நடத்தி வந்தார். 

சென்னை உயர்நீதிமன்றத்தில் எட்டு ஆண்டுகள் நீதிபதியாக பதவி வகித்தார். 
பின்னர் நீதியரசர் கர்ணனை, இந்திய உச்சநீதிமன்றத்தின் பரிந்துரையின் பேரில் கொல்கத்தா உயர்நீதிமன்ற நீதிபதியாக பணி மாறுதலாகிப் போனார். 

இம்மாறுதல் உத்தரவு தொடர்பாக, நீதியரசர் சி. எஸ். கர்ணன் இந்தியப் பிரதமர் அலுவலகம், இந்திய உச்சநீதிமன்ற தலைமை நீதிபதி உள்ளிட்டோருக்கு புகார் மனுக்களை அனுப்பினார். மேலும் சென்னை உயர் நீதிமன்ற நீதிபதிகளுக்கு எதிரான ஊழல் குற்றச்சாட்டுகளை இந்தியப் பிரதமருக்கு கடிதம் மூலம் தெரிவித்திருந்தார். 

நீதிபதி சி. எஸ். கர்ணனின் செயல் நீதிமன்ற அவமதிப்பாக கருதிய இந்திய உச்சநீதிமன்றம், தாமாக முன்வந்து கர்ணன் மீது நீதிமன்ற அவமதிப்பு வழக்கு பதிவு செய்து விசாரித்து வருகிறது. 

இவரின் பணி ஓய்வு 2017 ஆம் ஆண்டு ஜூன் மாதம் 12 ஆம் திகதியோடு முடிவடைகிறது. இந்த நேரத்தில் உச்ச நீதிமன்ற நீதிபதிகள் 7 பேருக்கு இவர் 5 ஆண்டுகள் சிறை தண்டனையும், தலா 1 லட்சம் அபராதமும் விதித்து தீர்ப்பு வழங்கினார்.



</doc>
<doc id="330176" url="https://ta.wikipedia.org/wiki?curid=330176" title="நீதிமன்ற அவமதிப்பு (இந்தியா)">
நீதிமன்ற அவமதிப்பு (இந்தியா)

நீதிமன்ற அவமதிப்பு (Contempt of court), ஒருவர் ஒரு நீதிமன்றம் வழங்கிய தீர்ப்பு அல்லது உத்தரவு அல்லது வழிகாட்டு நெறிகளை மதிக்காது செயல்படுவதை நீதிமன்ற அவமதிப்பு என்பவர். 

ஒருவர் நீதியரசரின் அவையில் வேண்டுமென்றே நீதியரசர்களிடம் மரியாதைக் குறைவாக நடந்து கொள்வதும், நீதிமன்றத்தின் செயல்பாட்டில் இடையூறு செய்வதும், அல்லது ஒருவர் வேண்டுமென்றே நீதிமன்ற உத்தரவுகளுக்கு கீழ்படியாமல் இருப்பதும் நீதிமன்ற அவமதிப்பிற்குரிய செயல்களாகக் கருதப்படும். 

ஒருவர் நீதிமன்றத்தை அவமதித்து விட்டார் என்ற காரணத்திற்காக, நீதிமன்றம் சமபந்தப்பட்டவருக்கு நீதிமன்றக் கட்டளை (court order) அனுப்பி நீதிமன்றத்தில் நேரில் வந்து அதற்குரிய விளக்கம் அளிக்கும் படி நீதிமன்றம் உத்தரவிடலாம். 




</doc>
<doc id="330182" url="https://ta.wikipedia.org/wiki?curid=330182" title="ரந்தம்பூர் கோட்டை">
ரந்தம்பூர் கோட்டை

ரந்தம்பூர் கோட்டை (Ranthambore Fort) இந்திய மாநிலமான இராஜஸ்தானில் சவாய் மாதோபூர் நகரத்திற்கு அருகே அமைந்த ரந்தம்பூர் தேசியப் பூங்காவின் பரப்பில் அமைந்துள்ளது.

சௌகான் வம்ச ராஜபுத்திர மன்னரான ஹமீர்தேவன் (1283-1301) ஆட்சிக் காலத்தில் ரந்தம்பூர் கோட்டை சிறப்புடன் விளங்கியது.

ரந்தம்பூர் கோட்டையை உலகப் பாரம்பரியக் களங்களில் ஒன்றாக யுனேஸ்கோ நிறுவனம் 2013ஆம் ஆண்டில் அறிவித்துள்ளது.

ரந்தம்பூர் கோட்டை சௌகான் வம்ச ராஜபுத்திர ஆட்சியாளர்களால் கிபி 994-இல் நிறுவப்பட்டதாக கருதப்படுகிறது.

ரந்தம்பூர் கோட்டையின் முந்தைய பெயர் ராணாஸ்தம்பம் அல்லது ராணாஸ்தம்பபுரம் ஆகும். 
இக்கோட்டை முதலாம் பிரிதிவிராஜ் ஆட்சிக் காலத்தில் (1090-1110) சமண சமயத்துடன் இணைத்துப் பார்க்கப்படுகிறது. 12-ஆம் நூற்றாண்டில் வாழ்ந்த சித்தசேனசூரி என்பவரால், சமண சமய தீர்த்தங்கரர்களின் புனித தலங்களில் பட்டியலில் ரந்தம்பூர் கோட்டையும், அரண்மனையும் சேர்க்கப்பட்டது. 
முகலாயர்கள் காலத்தில் 19வது தீர்த்தங்கரரான மல்லிநாதரின் கோயில், ரந்தம்பூர் கோட்டையில் கட்டப்பட்டது.

1192-இல் கோரி முகமது மூன்றாம் பிரிதிவிராஜ் சௌகானைத் தோற்கடித்து ரந்தம்பூர் கோட்டையைக் கைப்பற்றினான். பிரிதிவிராஜ் சௌகானின் மகன் நான்காம் கோவிந்தராஜன் கோரி முகமதுவிற்கு கப்பம் செலுத்தி ரந்தம்பூரை ஆண்டார். 
தில்லி சுல்தான் இல்டுமிஷ் 1226-இல் ரந்தம்பூர் கோட்டையை கைப்பற்றினார். சௌகான் வம்சத்தவர்கள் 1236-இல் சௌகான் தில்லி சுல்தானிடமிருந்த ரந்தம்பூர் கோட்டையை மீண்டும் கைப்பற்றினர். 1299-இல் அலாவுதீன் கில்சிக்கு துரோகம் செய்த முகமது ஷா என்பவருக்கு ரந்தம்பூர் மகாராஜா ஹமீர் தேவ் சௌகான் அடைக்கலம் தந்தார். இதனால் வெகுண்ட தில்லி சுல்தான் கில்ஜி 1301-இல் நேரடியாகத் தலையிட்டு ரந்தம்பூர் கோட்டையைப் போரில் வென்றார்.

உதய்பூர் இராச்சியத்தின் மன்னர் ராணா ஹமீர் சிங் (1326–1364) மற்றும் ராணா கும்பா (1433–1468) ஆட்சிக்காலங்களில் ரந்தம்பூர் கோட்டை கைப்பற்றினர்.முதலாம் உதய் சிங் ஆட்சிக் காலத்தில் (1468–1473) பூந்தி இராசபுத்திர ஹர சௌகான் கையில் சென்றது. 
1569-இல் அக்பர் ரந்தம்பூர் கோட்டையை கைப்பற்றும் வரை குஜராத் சுல்தான் பகதூர் ஷாவிடம் 1532 முதல் 1535 முடிய இருந்தது. 

17-ஆம் நூற்றாண்டில் ரந்தம்பூர் கோட்டை ஜெய்ப்பூர் மகாராஜாவிடம் சென்றது. ஜெய்ப்பூர் மன்னர்கள் ரந்தம்பூர் கோட்டையைச் சுற்றியுள்ள பகுதிகளை விலங்குகளை வேட்டைக்களமாகக் கொண்டனர். இந்தியப் பிரிவினைக்குப் பின்னர் ஜெய்ப்பூர் இராச்சியத்தில் இருந்த இரந்தம்பூர் கோட்டையும், அதனைச் சுற்றியுள்ள பகுதிகளும் 1950-இல் இராஜஸ்தான் மாநிலத்தில் இணைக்கப்பட்டது. 

ரந்தம்பூர் கோட்டைக்குள் பிள்ளையார், சிவன் மற்றும் இராமர் கோயில்களும், சமண சமயத்தின் மூன்றவது தீர்த்தங்கரர் சம்பவநாதர் கோயிலும், ஐந்தாவது தீர்த்தங்கரரான சுமதிநாதர் கோயிலும் உள்ளது.




</doc>
<doc id="330193" url="https://ta.wikipedia.org/wiki?curid=330193" title="காக்ரோன் கோட்டை">
காக்ரோன் கோட்டை

காக்ரோன் கோட்டை (Gagron Fort) இந்தியாவின் இராஜஸ்தான் மாநிலத்தின் ஜாலாவார் மாவட்ட ஹதோதி பகுதியில் உள்ள மலையில் அமைந்துள்ளது. இக்கோட்டை ஆரவல்லி மலையாலும் மற்றும் காளி சிந்து நீராலும் சூழ்ந்த கோட்டையாகும். 

இராஜஸ்தானின் மலைக் கோட்டைகளில் ஒன்றான காக்ரோன் கோட்டையை உலகப் பாரம்பரியக் களங்களில் ஒன்றாக யுனேஸ்கோ நிறுவனம் 2013ஆம் ஆண்டில் அறிவித்துள்ளது.


</doc>
<doc id="330197" url="https://ta.wikipedia.org/wiki?curid=330197" title="அலெக்சாந்தர் துபியாகோ">
அலெக்சாந்தர் துபியாகோ

அலெக்சாந்தர் திமித்ரியேவிச் துபியாகோ ("Alexander Dmitriyevich Dubyago", , திசம்பர் 5 (18), 1903, கசான் - அக்தோபர் 29, 1959, கசான்) ஒரு சோவியத் ஒன்றிய வானியலாளர் ஆவார். இவர்கோட்பாட்டு வானியற்பியல் வல்லுனரும் ஆவார். நிலாவின் துபியாகோ குழிப்பள்ளம் இவரது நினைவாகவும் இவரது தந்தையார் திமித்ரி துபியாகோ அவர்களின் நினைவாகவும் பெயர் இடப்பட்டுள்ளது.

இவர் 1903 திசம்பர் 18 இல் பேரரசு கால உருசியாவில் கசான் பல்கலைக்கழகத்தில் வானியல் பேராசிரியராக இருந்த திமித்ரி துபியாகோவுக்கு மகனாகப் பிறந்தார். 


</doc>
<doc id="330224" url="https://ta.wikipedia.org/wiki?curid=330224" title="தங்கமீன்">
தங்கமீன்

தங்கமீன் ("goldfish", "Carassius auratus") நன்னீரில் வாழும் மீன் ஆகும். இது சைப்பிரினிடே குடும்ப வகையை சேர்ந்தது. ஆரம்ப காலத்திலிருந்து இம்மீன் வீடுகளில் வளர்க்கப்பட்டது. மேலும் பொதுவாக இவை மீன் தொட்டிகளில் வைக்கப்படும் மீன் ஆகும் .

ஒப்பீட்டளவில் கெண்டை குடும்பத்தின் சிறிய அங்கத்தவரான தங்கமீனானது (கொய் கெண்டை, குரூஸின் கெண்டை ஆகியவற்றை உள்ளடக்கியது), கிழக்கு ஆசியாவை பிறப்பிடமாக கொண்ட குறைவான வண்ணமுடைய கெண்டை மீனின் வீட்டில் வளர்க்கப் பழக்கப்படுத்தப்பட்ட வகையாக உள்ளது. இது ஆயிரம் வருடங்களுக்கு முன்னர் முதன்முதலாக சீனாவில் வீடுகளில் வளர்க்கப்பட்டது. மேலும் இதன் வேறுபட்ட இனங்கள் விருத்தி செய்யப்பட்டு வருகிறது. தங்க மீன்களின் இனங்கள் அவற்றின் அளவு, உடல் வடிவம், மீன் துடுப்பு கட்டமைப்பு மற்றும் நிறத்தை (வெவ்வேறு கலவைகளானா வெள்ளை, மஞ்சள், ஆரஞ்சு, சிவப்பு, பழுப்பு, கருப்பு) பொறுத்துப் பெரிதும் வேறுபடும்.

தங்க மீன்களின் மாறும் தன்மையானது பொதுவாக ஏனைய சைபிரிட் இனங்களில் அதாவது பொதுவான கெண்டைகள், ஐரோப்பிய மீன் வகைகளிலிருந்து எழுந்தது.

பல நூற்றாண்டுகளாக தேர்ந்தெடுக்கப்பட்ட வளர்ப்பு முறைகளில் மேற்கொள்ளப்படும் இனப்பெருக்கத்தால் வேறுபட்ட நிறங்களில் உள்ள பல வகை மீன்கள் பெறப்படுகின்றன. அதில் சில வழமையான தங்க நிறத்தில் இருந்து முற்றிலும் மாறுபட்டதாக இருக்கிறது. மேலும் சில உடல் வடிவங்களும், துடுப்பு, கண் என்பனவும் மாறுபட்டுக் காணப்படும். சில வகை தங்க மீன்கள் தொட்டிகளில் மட்டுமே வளரும். இவை மற்றைய நீர் நிலைகளில் உள்ள தங்க மீன்களில் இருந்து வேறுபட்டிருக்கும். தற்காலத்தில் சீனாவில் 300 இனங்கள் அடையாளம் காணப்பட்டுள்ளது. பெரும்பான்மையான தங்கமீன்கள் சீனாவில் இருந்தே உற்பத்தியாகின்றன. சில பிரதான வகைகளாவன:

2008 ஏப்ரல் மாதம், மிக பெரிய தங்க மீனாக 19 அங்குலம் (49 செமீ ) உடைய தங்க மீன் நெதர்லாந்தில் கண்டுபிடிக்கப்பட்டதாக பிபிசியால் அறிவிக்கப்பட்டது. இதேவேளை இங்கிலாந்தில் தொட்டியில் செல்லப்பிராணியாக வளர்க்கப்பட்ட "கோல்டி" என்ற பெயர் கொண்ட தங்கமீன் 15 அங்குலம் (38 செமீ ) உம், 0.91கிலோகிராம் நிறை கொண்டதாகவும் இருந்தது. இது நெதர்லாந்தில் கண்டுபிடிக்கப்பட்ட தங்க மீனுக்கு அடுத்தபடியாக உலகின் இரண்டாவது பெரிய தங்க மீன் ஆகும்.

தங்க மீன்கள் பார்வை திறன் கொண்ட மென் வகை ஆகும். இவை நான்கு வகையான கூம்பு செல்களை கொண்டுள்ளதுடன் சிவப்பு, பச்சை, நீலம், ஊதா ஆகிய வேறுபட்ட நிறங்களை உணரக்கூடியது. இதற்கு நான்கு வேறுபட்ட முதன்மை நிறங்களை பிரித்தறியும் திறன் உள்ளது.

தங்கமீன் வலுவான துணை கற்றல் திறன்களையும், அதே போல் சமூக கற்றல் திறன்களையும் கொண்டுள்ளது. அதுமட்டுமல்லலாது, தங்கள் காட்சி கூர்மையால் தனிப்பட்ட மனிதர்கள் வேறுபடுத்தி  அடையாளம் காண்கிறது. உரிமையாளர்களை காணும் போது இதன்  செயற்பாடு வேறுபடும்  (தொட்டியை சுற்றி வேகமாக நீச்சலடித்தல்,  உணவுக்காக வாயை அசைத்தல்) மற்ற மக்கள் தொட்டி அணுகும் போது மறைந்து கொள்ளவும் செய்யும்.

தங்க மீன்களுக்கு  மூன்று மாதத்திற்கு நினைவக சுழற்சி இருக்கும்  மற்றும் பல்வேறு வடிவங்கள், நிறங்கள் மற்றும் ஒலிகள் வேறுபடுத்தி அறியும் திறன் உள்ளது .நேர்மறை வலுவூட்டல் பயன்படுத்தி, வேறுபட்ட நிறங்களை கொண்ட ஒளி சமிஞ்சைகளை அடையாளம் காண பயிற்று விக்க முடியும். அதன் உணவோடு தொடர்பு பட்ட  நிறங்களுக்கு கூடுதலான பதில் தருவதாக அதன் செயற்பாடுகள் இருக்கும்.



</doc>
<doc id="330233" url="https://ta.wikipedia.org/wiki?curid=330233" title="திருகுச்சாவி">
திருகுச்சாவி

திருகுச்சாவி (அல்லது சுருக்கமாக 'சாவி') என்பது (மரைவில்லை மற்றும் திருகாணிகளை போல) திருக்கக்கூடியவைகளில் திருகுவிசையை இயந்திர அனுகூலத்துடன் (Mechanical advantage) செலுத்தவும், பிடிமானம் அளிக்கவும் உபயோகிக்கப்படும் ஒரு கருவி ஆகும்.

பிரித்தானிய ஆங்கிலத்தில், இதை 'ஸ்பேனர்' ("spanner") என்றும், வட அமெரிக்க ஆங்கிலத்தில் 'ரென்ச்' ("wrench") என்றும் அறியப்படும்.

உயர்தர சாவிகள் குரோமியம்-வனேடியம் உருக்குலோக கோல் எஃகினால் ஆனவை. அரிமானத்தை தவிர்க்க அதன்மீது அடிக்கடி குரோமிய முலாம் பூசப்படும்.


</doc>
<doc id="330235" url="https://ta.wikipedia.org/wiki?curid=330235" title="யானை வாகனம்">
யானை வாகனம்

யானை வாகனம் என்பது இந்து சமயப் புராணங்களின்படி இந்திரனின் (ஐராவதம் யானை) வாகனமாகும். என்றாலும் இந்துக்கோயில்களில் திருவிழாக்களின் பொழுது அந்தந்த கோயில் உற்சவமூர்த்திகள் ஊர்வலத்தில் எழுந்தருளும் வாகனங்களில் ஒன்றாக யானைவாகனமும் உள்ளது. தமிழ்நாட்டின். கிருட்டிணகிரி மாவட்டம், ஒசூர் சந்திர சூடேசுவரர் கோயில் மாசி மாதம் நடக்கும் தேர் திருவிழாவின்போது தேர்த் திருவிழாவுக்கு முந்தைய நாளில் நடக்கும் உற்சவத்தில் யானைவாகன உற்சவமும் ஒன்று. இவ்வாறு யானை வாகனத்தில் கடவுளர் ஊர்வலம் வருதலை யானைவாகன சேவை என்று அழைக்கின்றனர்.

யானை வாகனமானது மரத்தால் செய்யப்பட்டு, மேற்புரம் உலோகத் தகடுகளால் காப்பும், அழகும் செய்யப்பட்டுகின்றன. யானை நின்றுள்ளது போல வடிவமைக்கப்பட்டு இருக்கும். யானை வாகனத்தின் மீது உற்சவரை அமர்த்த ஏதுவாக தாங்கு பலகைகள் கூடுதலாக அமைக்கப்படுகின்றன.



</doc>
<doc id="330238" url="https://ta.wikipedia.org/wiki?curid=330238" title="அதோதி">
அதோதி

ஹதோதி (Hadoti (हाड़ौती), பகுதி, முன்னர் பூந்தி இராச்சியம் என அழக்கப்பட்டது. ஹதோதி பிரதேசம் தற்கால மேற்கு இந்தியாவின் இராஜஸ்தான் மாநிலத்தின் கிழக்குப் பகுதியில் உள்ள பூந்தி, கோட்டா, ஜாலாவோர், பாரான் மாவட்டங்களை உள்ளடக்கியது. 

ஹதோதி பிரதேசத்தின் மேற்கில் மேவாரும், வடமேற்கில் அஜ்மீரும், தெற்கில் மால்வாவும், கிழக்கில் மத்தியப் பிரதேச மாநிலத்தின் கிர்டு பிரதேசமும் எல்லைகளாக அமைந்துள்ளது.

இராஜஸ்தான் மாநிலத்தின் தென்கிழக்கு பகுதியில் அமைந்துள்ள ஹதோதி பிரதேசத்தின், கிழக்கில் மால்வா பீடபூமியும், மேற்கில் ஆரவல்லி மலைத்தொடரும், தென்மேற்கில் மேவார் பீடபூமியும் பிரதேசமும் சூழ்ந்துள்ளது. 

ஹதோதி பகுதியில் பாயும் முக்கிய ஆறு சம்பல் ஆறும் மற்றும் அதன் துணை ஆறுகளான காளி சிந்து ஆறு மற்றும் பார்வதி ஆறு, சக்கன் ஆறுகள் ஆகும். ஹதோதி பிரதேச வண்டல் மண்ணால் விளைநிலங்கள் வளம் கொழிக்கிறது.


பிரதிகார மீணா வம்சத்தின் துணை கிளையான மீணா வம்ச மன்னர் பூந்த மீணா என்பவர் முதலில் ஹதோதி பிரதேசத்தில் தமது பெயரில் பூந்தி நகரத்தை நிறுவினர்.
1342-இல் ஜெய்தா மீணா எனும் மன்னரிடமிருந்து ராவ் தேவ் ஹட்டா எனும் மன்னர் பூந்தி நகரத்தைக் கைப்பற்றி, அப்பிரதேசம் முழுமைக்கும் ஹதோதி எனப் பெயரிட்டார். 

இந்திய விடுதலைக்கு பின்னர் 1949 முடிய ஹதோதி பிரதேசத்தில் பிரித்தானிய இந்திய அரசுக்கு கப்பம் செலுத்தி ஆண்ட மூன்று சுதேச சமஸ்தானங்களின் விவரம்: 

இந்திய விடுதலைக்குப் பின்னர் ஹதோதி பிரதேசத்தில் இருந்த இம்மூன்று மன்னராட்சிப் பகுதிகளும் 1949-இல் இந்தியாவுடன் இணைந்தன.

ஹதோதி பிரதேசத்தில் காக்ரோன் கோட்டை போன்ற பல கோட்டைகளும், அரண்மனைகளும், பறவைகள் மற்றும் விலங்குகள் காப்பகங்களும் உள்ளது. 



</doc>
<doc id="330242" url="https://ta.wikipedia.org/wiki?curid=330242" title="தேர்முட்டி மண்டபம்">
தேர்முட்டி மண்டபம்

தேர்முட்டி மண்டபம் என்பது இந்தியாவிலும், இலங்கையிலும் இந்துக் கோயில்களில் இடம்பெறும் ஆண்டுத் திருவிழாக்களில் மிக முக்கியமான திருவிழாவான தேர்த் திருவிழாவின்போது தேரில் உற்சவரை ஏற்றவும் தேர் உலா முடிந்தபின் உற்சவரை இறக்கவும் கட்டப்பட்ட ஒரு மண்டபமாகும். இந்த மண்டபத்தின் தரைப்பகுதியானது ஏறக்குறைய தேரில் உற்சவரை வைக்கும் பீடத்துக்கு இணையான உயரம் கொண்டு இருக்கும். இந்த உயரமான இடத்தில் உற்சவரை தேரில் ஏற்றுவதற்கு முன்னும் இறக்கிய பின்னும் சற்று நேரம் வைத்திருப்பர் இந்த இடத்தில் நான்கு கால் மண்டபமோ அல்லது ஆறு கால் மண்டபமோ கட்டப்பட்டிருக்கும் மண்டபத்தின் மையத்தில் உற்சவரை வைக்க ஏதுவாக ஒரு மேடை அமைத்திருப்பர். இந்த தேர்முட்டி மண்டபத்துக்குச் செல்ல அகலமான படிக்கட்டுகள் அமைக்கப்பட்டிருக்கும். தேர்முட்டி மண்டபத்தில் இருந்து தேரில் உற்சவரை ஏற்ற மரத்தால் ஒரு தற்காலிகப் பாலத்தை அமைப்பர் தேரில் உற்சவரை அமர்த்தியபின் இந்த மரப்பாலத்தை அகற்றியபின் தேரோட்டம் நடக்கும். சில கோயில்களில் ஒன்றுக்கும் மேற்பட்ட தேர்கள் இருக்கும் அந்தந்தத் தேர்களை நிறுத்திவைக்கும் இடத்தை ஒட்டி தனித்தனியாக தேர்முட்டி மண்டபங்கள் கட்டப்பட்டிருக்கும்.


</doc>
<doc id="330250" url="https://ta.wikipedia.org/wiki?curid=330250" title="அந்தோன் செர்கெயேவிச் புசுலோவ்">
அந்தோன் செர்கெயேவிச் புசுலோவ்

அந்தோன் செர்கெயேவிச் புசுலோவ் "(Anton Sergeevich Buslov)" (4 நவம்பர் 1983 – 20 ஆகத்து 2014) ஓர் உருசிய வானியற்பியலாளர் ஆவார். இவர் பெயர்பெற்ற உருசிய வலைப்பூ பதிவாளர்; உருசிய நியூ டைம்சு இதழின் பத்தி எழுத்தாளர்; போக்குவரத்தியல் வல்லுனர். இவர் "வொரோனேழ் குடிமக்கள் போக்குவரத்துத் தொடர் குழு" எனும் அரசு சாரா நிறுவனத்தினை உருவாக்கியவர்; வட்டாரங்களிடை அரசு சாரா நிறுவனமாகிய "நகரும் போக்குவரத்தும்" எனும் அமைப்பின் துணை நிறுவனரும் துணைத் தலைவரும் ஆவார். இவர் முனைவாகச் சமூகச் செயல்பாடுகள்லில் பங்கேற்ரார். நகரப் போக்குவரத்து நிறுவனமாகிய "நகர் 4 மக்கள்" அமைப்பில் போக்குவரத்து வல்லுனராக விளங்கினார்.

புசுலோவ் "Koronas-Foton" எனும் சூரிய ஆராய்ச்சித் திட்டத்தை உருவாக்கி வளர்த்தவர்களில் ஒருவராவார். இவர் அத்திட்டத்தின் தரவுக் கணிப்பு மையத்தலைமை ஏற்று தகவல் திரட்டி தேக்கிவைத்தார். இவர் இணையாசிரியராக, பல விண்வெளி இயற்பியல் பல ஆய்வுக் கட்டுரைகளை வெளியிட்டார்.

இவர் "வொரோனேழ் குடிமக்கள் பொக்குவரத்துத் தொடர் குழு" எனும் அரசு சாரா நிறுவனத்தை நிறுவினார். இது வொரோனேழின் மிந்தொடர் போக்குவரத்து அமைப்பை அழிப்பதில் இருந்து மீடகப் பாடுபட்டது. இவ்வமைப்பே பின்னர் உருவாகிய "நகரும் போக்குவரத்தும்" எனும் வட்டாரங்களிடையேயான அரசு சாரா நிறுவனத்துக்கும் அடிப்படையானது.

இவர் 2004 இல் Samaratrans.info web-portal எனும் இணைய வலைத்தளத்தையும் உருவாக்கினார்.இது உருசியாவின் சமரா நகர்ப் பொதுப் போக்குவரத்துக்காக ஏற்படுத்தப்பட்டது. இதில் இவர் முனைவாக ஈடுபட்டு அந்தப் போக்குவரத்துத் தளத்தைத் திறமையாக இயக்கினார். இவர் 2011 தொடக்கத்தில் இருந்தே அந்நகர மேயருடன் தொடர்ந்து கலந்து அறிவுரை பெற்றார். போக்குவரத்து வல்லுனரான இவர் அதன் அகக்கட்டமைப்பு ஏற்பாடுகளைத் திட்டமிட்டு வடிவமைத்தார்.

இவர் சமரா, கசான், யேகதேரின்பர்கு, நிழ்சுனிநவகோரத் ஆகிய சாலைகளில் ஒளிப்படம் எடுப்பதைத் தடுக்கும் சட்டங்களை அகற்ற உதவினார். 

"நகர் 4 மக்கள்" அமைப்பில் ந்கரத் திட்டமிடலிலும் போக்குவரத்து வடிவமைப்பதிலும் வல்லவராகிய இவர் 2012 இல் இருந்து மும்முரமாக ஈடுபடலானார். "நகர் 4 மக்கள்" அமைப்பின் காட்சியரங்கில் இவர் போக்குவரத்து பற்றி பல உரைகளை ஆற்றினார்.

இவர் 2013 இல் மாஸ்கோ இலெனின் வளாக மீள்கட்டுமானத் திட்டத்தில் பங்கேற்றார். இதில் வடமேற்கு நாண் இணைப்புக் கட்டுமானத்தை வுகான் ஆர். வுச்சிக்குடன் இணைந்துமேற்கொண்டார். இவர் பென்சில்வேனியா பல்கலைக்கழகப் பேராரியராகப் பணிபுரிந்தார்.

இவர் மாஸ்கோ பெருநகரின் இற்றைப்படுத்திய நிலப்படத்துக்கான ஒப்பந்த ஆவண வரைவாளர்களில் ஒருவராவார். இவரிடமிருந்து மாநில, நகராட்சி, பொதுமக்கள், வணிகப் போகுவரத்துத் திட்டங்களுக்கான அறிவுரைகள் தொடர்ந்து பெறப்பட்டன.

இவர் "Sitibum" (Yopolis) வலைத் தகவல் தளத்தின் ஆசிரியர் ஆவார். இவர் தொடர்ந்து உருசிய நியூ டைம்சு இதழில் பத்திகள் எழுதிவந்தார். இதில் இவர் புற்றுநோயுடன் போராடிய வரலாற்றைப் பதிவு செய்துள்ளார்.

இவர் 2004இல் லி எனும் வலைப்பூவைத் தொடங்கினார். இது mymaster எனுமினையதளத்தில் இயங்கியது. இதில் இவர் பல்வேறு சமூகச் சிக்கல்களைத் தொட்டுச் சென்றார். அரசியல் சிக்கல்களுக்குத் தீர்வுகளும் தந்தார். உலகின் பல நகர்ங்களுக்குச் சென்ற பட்டறிவுகளையும் புலன் உணர்வுகளையும் விவரித்தார். அந்நகரங்களின் கட்டம்மைப்பையும்போக்குவரத்து முறைகளையும் பற்றியெல்லாம் பகிர்ந்துகொண்டார். கூடுதலாக இதில் புற்றுநோய் பண்டுவத்துக்கான விரிவான தகவல்களை திரட்டித் தந்தார். புற்ருநோயாளிகளின் சிக்கல்களையும் விவாதித்தார்.

இவரது வலைப்பூவில் இருந்து சில சிறப்புக் கட்டுரைகள் மீண்டும் அச்சு ஊடகத்திலும் வெளியிடப்பட்டுள்ளன.

இவருக்கு ஆட்ஜ்கின் நிணநீர்ப் புற்றுநோய் தாக்கியது 2011 மருத்துவ நோய்நாடலில் அறியப்பட்டது. இவருக்கு மாஸ்கோ புற்றுநோய் ஆராய்ச்சி மையத்திலும் சமாரா வட்டார மருத்துவப் புற்றுநோய் மையத்திலும் சிகிச்சை அளிக்கப்பட்ட்து. உருசியாவில் மேற்கொண்ட முயற்சிகள் பலனளிக்காமல் போனதால் இவர் நியூயார்க் பிரெசுபிட்டேரிய மருத்துவமனையில் சிகிச்சை பெறக் கேட்டுக்கொண்டார்.இதற்காக இணையத்தில்தன் வலைப்பூ வாசகர்களிடம் நிதி திரட்ட முயன்று, ஒருவாரத்துக்குள் சிகிச்சைக்கு வேண்டிய நிதி திரண்டது. ஏறத்தாழ, 30,000 வலைப்பூ வாசகர் நிதி நல்கினர்.

இவர் 2014 ஆகத்து 20 இல் நியூயார்க் நகரில் இறந்தார்.

இவரது தந்தையார் ஒரு பொறியாளர்;தாயார் இல்லறங் காத்தவர். இவருக்கு இரு உடன்பிறப்புகள் உண்டு. தம்பியின் பெயர் திமித்ரி; தங்கையின் பெயர் அனசுதாசியா. 

இவர் முத்லில் 2005 இல் மணம் செதுகொண்டார். இது 2009 இல் மணவிலக்கில் முடியவே, இரண்டாவதாக, 2012 இல் மணம் செய்துகொண்டார்: "நான் என் நட்புப் பெண்னிடம் என்விருப்பத்தைக் கூறும்போது எனக்குப் புற்றுநோய் இருந்தது தெரியாது. பின்னர் நோய்நாடலில் தெரிய வந்ததும், மருத்துவர்கள் ஒராண்டிலோ அல்லது அரையாண்டிலோ எனது ஆயுள் முடிய வாய்ப்புள்ளதைக் கூறினர்".


</doc>
<doc id="330265" url="https://ta.wikipedia.org/wiki?curid=330265" title="கோ ஆர் எச் - 3 (நெல்)">
கோ ஆர் எச் - 3 (நெல்)

கோ ஆர் எச் 3 ("CORH 3") என்பது; வீரியம் மிகுந்த புதிய ஒட்டு இரக நெல் வகையாகும். டிஎன்ஏயு சிஎம்எஸ் 2ஏ ("TNAU CMS 2A") என்ற நெல் இரகத்தையும், சிபி 87ஆர் ("CB 87R") என்ற நெல் இரகத்தையும் இயற்கை முறையில் ஒட்டுச் சேர்த்துக் கிடைக்கப்பெறும் நெல் வகையான இது, 110 - 115 நாட்களில் அறுவடைக்கு தயாராகக்கூடிய குறுகியகால நெல் வகையாகும். ஒரு எக்டேருக்கு சுமார் 6000 கிலோ வரையில் மகசூலை ஈட்டக்கூடிய இந்த நெல் இரகம், நடுத்தரத் தானிய அமைப்புடன்கூடிய வெண்ணிற அரிசியை கொண்டதாகும். 

குறுகியகால நெற்பயிரான கோ ஆர் எச் 3, டிசம்பர் முதல் - சனவரி மாதம் வரையிலான "நவரைப் பட்டம்", ஏப்ரல் - மே இடையிலான சொர்ணவாரிப் பட்டம், மேலும் மே - சூன் வரையிலுள்ள "கார்ப் பட்டம்", மற்றும் சூன் - யூலையில் தொடங்கும் "குறுவைப் பட்டம் என, நான்குப் பருவங்களிலும் பயிரிடப்படுவதாக கருதப்படுகிறது. 

உயர்ரக விளைச்சல் தரும் சிறப்புடைய இந்நெல் இரகம், நடுத்தரச் சன்னாமான அரிசியை உடையது. மேலும், சோற்றுக்கு ஏற்றப் பண்புகொண்ட இது, நெடுநாள் சேமிக்கும் திறனுடையது. 

தமிழ்நாடு வேளாண்மைப் பல்கலைக்கழகம் 2006 இல் வெளியிடப்பட்ட, ஒரே நேரத்தில் ஒத்துப் பூக்கும் தன்மையைப் பெற்ற இதன் நெற்பயிர்கள், குலை நோய் எனும் எரிபந்த நோய், துங்குரோ நச்சுயிரி ("Tungro Virus"), புகையான் பூச்சி ("Fulgoridae"), மற்றும் "பச்சை தத்துப் பூச்சிப்" போன்றவைகளை எதிர்க்கும் திறன் படைத்தாக கூறப்படுகிறது.



</doc>
<doc id="330269" url="https://ta.wikipedia.org/wiki?curid=330269" title="2017 தமிழ்நாட்டு எரிவாயு அகழ்வு எதிர்ப்புப் போராட்டங்கள்">
2017 தமிழ்நாட்டு எரிவாயு அகழ்வு எதிர்ப்புப் போராட்டங்கள்

தமிழ்நாட்டு எரிவாயு அகழ்வு எதிர்ப்புப் போராட்டங்கள் என்று அறியப்படுவது நெடுவாசல், வடகாடு, நல்லாண்டார் கொல்லை உட்பட்ட ஊர்களில் இயற்கை எரிவாயு திட்டங்களைச் செயற்படுத்துவதை எதிர்த்து அந்த ஊர் மக்களாலும், மாணவர்களாலும், பல தரப்பட்டவர்களின் ஆதரவுடன் முன்னெடுக்கப்பட்ட எதிர்ப்புப் போராட்டங்கள் ஆகும். பெப்ரவரி 15 இல் நெடுவாசலில் இருந்து எரிவாயு அகழ்வு செய்யப்படும் என்று ஒன்றிய அரசு அறிவித்ததைத் தொடர்ந்து இருந்து மார்சு தொடக்கம் வரை இந்தப் போராட்டங்கள் தொடர்ச்சியாக நடைபெற்று வருகின்றன. எரிவாயு அகழ்வினால் தங்கள் வேளாண்மையும், நீர் வளங்களும், நலமும், வாழ்முறையும் பாதிக்கப்படும் என்று ஊர் மக்கள் கூறுகின்றார்கள். எரிவாயு அகழ்வு நாட்டின் வருமானத்துக்கும் ஆற்றல் தன்னிறைவு இலக்கை எட்டவும் அவசியாமனது என்றும், எடுக்கப்படும் நிலங்களுக்கு ஈடு வழங்கப்படும் என்றும் ஒன்றிய அரசு கூறுகிறது.

நெடுவாசல் செயற்திட்டத்தை அரசு கைவிடும் என்று ஒன்றிய அமைச்சர்களால் உறுதிகூறப்பட்டதால் நெடுவாசல் மக்கள் இந்தப் போராட்டத்தை நிறுத்தியதாக மார்ச் 12 செய்திகள் கூறுகின்றன. எனினும் வடகாடு உட்பட்ட பிற ஊர்களைச் சேர்ந்த மக்கள் தங்கள் போராட்டங்களைத் தொடர்கிறார்கள்.



</doc>
<doc id="330275" url="https://ta.wikipedia.org/wiki?curid=330275" title="சுர்கோசெலி லெய்சிட்சு">
சுர்கோசெலி லெய்சிட்சு

டாக்டர் சுர்கோசெலி லெய்சிட்சு என்பவர் இந்தியாவின் வடகிழக்கு மாநிலமான நாகாலாந்தின் முதல்வராக 2017ம் ஆண்டு தேர்வானார். இவர் நாகாலாந்து மக்கள் முன்னணி கட்சியின் தலைவராவார்.

நாகாலாந்து மாநிலத்தின் முதல் மாநிலக்கட்சியான நாகாலாந்து மக்கள் முன்னணி கட்சியை நிறுவியவர்களில் இவரும் ஒருவர். அங்காமி மொழி இலக்கியத்தில் புலமை வாய்ந்த கல்வியாளராக கருதப்படுபவர்.


</doc>
<doc id="330279" url="https://ta.wikipedia.org/wiki?curid=330279" title="அப்னா தளம் (சோனேலால்)">
அப்னா தளம் (சோனேலால்)

அப்னா தளம் (சோனேலால்) ("Apna Dal (Sonelal)") என்பது உத்தரப் பிரதேச மாநிலத்திலுள்ள அரசியல் கட்சியாகும். உத்தரப் பிரதேசத்தின் பூர்வாஞ்சல் பகுதியில் குறிப்பாக வாரணாசி, மிர்சாபூர் பகுதியில் இது அதிக செல்வாக்குடன் உள்ளது. இதன் உறுப்பினர் அனுப்பிரியா பட்டேல் இந்திய மக்களவை உறுப்பினராக உள்ளார். மோதி தலைமையிலான பாசக அரசில் சுகாதாரம் மற்றும் குடும்பநலத்துறை இணை அமைச்சராக உள்ளார்.

இது 1995 ஆம் ஆண்டு உருவான அப்னா தளம் என்ற கட்சியிலிருந்து பிரிந்த கட்சியாகும். இக்கட்சியை 2016 டிசம்பர் 14 அன்று சவகர் லால் பட்டேல் உருவாக்கினார் . அனுப்பிரியா பட்டேல் மிர்சாபூர் தொகுதி உறுப்பினராக உள்ளார்.


</doc>
<doc id="330282" url="https://ta.wikipedia.org/wiki?curid=330282" title="சுகல்தேவ் பாரதிய சமாச் கட்சி">
சுகல்தேவ் பாரதிய சமாச் கட்சி

சுகல்தேவ் பாரதிய சமாச் கட்சி ("Suheldev Bharatiya Samaj Party") உத்தரப் பிரதேச மாநிலக் கட்சியாகும். 2002இல் இதை பகுசன் சமாச் கட்சியின் முன்னாள் தலைவர்களில் ஒருவரான ஓம் பிரகாசு ராச்பார் தோற்றுவித்தார். அவரே அதை தலைமையேற்று நடத்துகிறார். 

கிழக்கு உத்திரப் பிரதேசத்தில் அதிகமுள்ள ராச்பார் இனக்குழுவை ஆதரித்து இக்கட்சி செயல்படுகிறது. உத்திரப் பிரதேசத்தை பிரித்து பூர்வாஞ்சல் (கிழக்கு உத்தரப் பிரதேசம்) மாநிலத்தை உருவாக்கவும், ராச்பார் இனத்தைப் பட்டியல் சாதியில் சேர்க்கவும் இக்கட்சி போராடுகிறது.


</doc>
<doc id="330315" url="https://ta.wikipedia.org/wiki?curid=330315" title="ஜெரோம் தாஸ் வறுவேல்">
ஜெரோம் தாஸ் வறுவேல்

ஜெரோம் தாஸ் வறுவேல் ("Bishop Jerome Dhas Varuvel", பிறப்பு: அக்டோபர் 21, 1951) தமிழ்நாட்டின் கன்னியாகுமரி மாவட்டத்தில் அமைந்துள்ள உரோமன் கத்தோலிக்க குழித்துறை மறைமாவட்டத்தின் முதல் ஆயர் ஆவார்.

1951 அக்டோபர் 21ஆம் நாள் கன்னியாகுமரி மாவட்டத்தில் படுவூர் என்ற கிராமத்தில் பிறந்த இவர் வெள்ளியாவிளை ஊரில் தொடக்கப் பள்ளியில் கல்வி பயின்றார். 1964, மே மாதம் 24ஆம் நாள் இவர் கோட்டாறு மறைமாவட்டத்தின் புனித ஞானப்பிரகாசியார் தொடக்கநிலை குருத்துவ கல்விக்கூடத்தில் சேர்ந்து, நாகர்கோவில் கார்மல் உயர்நிலைப் பள்ளியில் பயின்று, 1967ஆம் ஆண்டு மார்ச்சு மாதம் உயர்நிலைக் கல்வியை முடித்தார். 1967 ஜூன் முதல் 1968 மார்ச்சு வரை நாகர்கோவில் ஸ்காட் கிறிஸ்தவ கல்லூரியில் பல்கலை முற்படிப்பினை முடித்தார். 

இரு ஆண்டுகள் புகுநிலைக் கல்விக்குப் பின், 1970, ஜூன் 12ஆம் நாள் பூவிருந்தவல்லி தூய இதயக் குருத்துவக் கல்லூரியில் சேர்ந்தார்.

அக்கல்லூரியில் மூன்று ஆண்டுகள் மெய்யியல் படிப்புக்குப் பின், அவர் கருமாத்தூர் அருள் ஆனந்தர் கல்லூரியில் 1973 ஜூலை முதல் 1976 மார்ச்சு வரை கல்விபயின்று, பொருளியல் துறையில் இளங்கலைப் பட்டம் பெற்றார்.

குருவாகப் பணிசெய்ய விரும்பிய அவர் அப்பணியைத் தனிப்பட்ட முறையில் ஆற்றிட இறைவன் தம்மை அழைக்கின்றார் என உணர்ந்து, புனித ஜான் போஸ்கோ நிறுவிய சலேசிய சபையில் சேர்ந்து, 1977இல் புகுமுகப் பயிற்சியைத் தொடங்கினார். 1978ஆம் ஆண்டு மே மாதம் 24ஆம் நாள் சலேசிய சபையில் முதல் துறவற வாக்குறுதிகள் அளித்தார். அவருடைய இறுதி வாக்குறுதிச் சடங்கு 1981, மே 24இல் நிகழ்ந்தது.

பின்னர் ஜெரோம் தாஸ், சலேசிய சபையினர் உரோமை நகரில் நடத்துகின்ற திருத்தந்தை பல்கலைக் கழகத்தில் இறையியல் பயிலுவதற்காக அனுப்பப்பட்டார். அதே பல்கலைக் கழகத்தில் அவர் பொருளாதாரத் துறையில் இளங்கலைப் பட்டமும், கல்விபயிற்றுத் துறையில் முதுகலைப் பட்டமும் பெற்றார்.

1985ஆம் ஆண்டு, ஜூன் 2ஆம் நாள் ஜெரோம் தாஸ், சலேசிய சபைக் குருவாகத் திருநிலை பெற்றார். அவருக்குக் குருத்துவத் திருநிலைப்பாடு வழங்கியவர் திருத்தந்தை இரண்டாம் அருள் சின்னப்பர்ஆவார். 

சலேசிய சபைக் குருவாக 1986இல் இந்தியா திரும்பிய ஜெரோம் தாஸ் பல நிலைகளிலும் இடங்களிலும் பணியாற்றியுள்ளார்.

1986 – 1990: கோயம்புத்தூர் சார்ந்த வெள்ளக்  கிணறு என்னும் இடத்தில் சலேசியத் துறவறப் புகுமுக இல்லத்தின் துணைத் தலைவர்.

1990 – 1994: அதே நிறுவனத்தின் தலைவர்.

1994 – 1996: திருச்சி நகரில் சலேசிய மாணவர் இல்லத்தின் தலைவர்.

1996 – 2001: சென்னை, அர்மீனியன் தெருவில் சென்னை-மயிலை உயர்மறைமாவட்டத்தின் இணைப் பெருங்கோவிலான புனித மரியா ஆலயத்தின் அதிபர் பங்குத் தந்தையாகவும், அதே காலக் கட்டத்தில் சலேசிய சென்னை மறைத்தளத் தலைவருக்கு ஆலோசகராகவும் பணிபுரிதல்.

2003 – 2010: சலேசிய மறைத்தளத்தில், கல்வி மற்றும் பண்பாட்டு ஒருங்கிணைப்பு நிறுவனமான “கல்விச் சோலை”யின் இயக்குநர். இந்த ஏழு ஆண்டுகளிலும், உதகை மறைமாவட்டத்தில் ஈரோடு, தலவாடியில் “தொன் போஸ்கோ” நிறுவனம் வழியாக அவர் பழங்குடி மக்கள் நடுவே பணிபுரிந்தார்.

2010 – 2014: வேலூர் மறைமாவட்டத்தில் உள்ள ஏலகிரி மலையில் அமைந்துள்ள “இதய தீபம்” சலேசிய துறவறப் புகுமுக இல்லத்தின் அதிபர்-பயிற்சி இயக்குநர்.

2014, டிசம்பர் 22: திருத்தந்தை பிரான்சிசு ஜெரோம் தாஸ் வறுவேலை குழித்துறை மறைமாவட்டத்தின் முதல் ஆயராக நியமித்தார். 

2015, பெப்ருவரி 24: ஜெரோம் தாஸ் வறுவேல், புதிதாக உருவாக்கப்பட்ட குழித்துறை மறைமாவட்டத்தின் முதல் ஆயராகத் திருநிலைப்படுத்தப்பட்டார். ஆயர் பட்ட விழாவிற்குத் தலைமை தாங்கியவர் கோட்டாறு மறைமாவட்ட ஆயர் பீட்டர் ரெமிஜியுஸ். இணைந்து பட்டம் வழங்கியவர்கள் மதுரைப் பேராயர் அந்தோணி பாப்புசாமி, மற்றும் சென்னை-மயிலை பேராயர் ஜார்ஜ் அந்தோணிசாமி.


</doc>
<doc id="330323" url="https://ta.wikipedia.org/wiki?curid=330323" title="ஈரல் வாயில் நாளம்">
ஈரல் வாயில் நாளம்

ஈரல் வாயில் நாளம் அல்லது ஈரல் வாயினாளம் ("Hepatic Portal Vein") என்பது இரைப்பை, பித்தப்பை, குடல், மண்ணீரல், கணையம் போன்ற உறுப்புகளில் இருந்து குருதியை கல்லீரலுக்கு எடுத்துச் செல்லும் ஒரு குருதிக் குழலிய அமைப்பாகும். சமிபாட்டுத்தொகுதியில் இருந்து ஈரல் வாயில் நாளம் மூலம் கல்லீரலுக்கு எடுத்துச் செல்லப்படும் போசணைப் பொருட்கள் உள்ளடங்கிய குருதி, கல்லீரலில் வடிகட்டப்பட்டும் நச்சுப் பதார்த்தங்கள் நீங்கி சுத்திகரிக்கப்பட்டும் உடலின் ஏனைய பகுதிகளுக்கு எடுத்துச் செல்லப்படுகின்றது. கல்லீரலுக்கு ஈரல் வாயினாளம் தவிர முறைமைக் கல்லீரல் நாடியும் குருதியை எடுத்துச் செல்கின்றது.

பொதுவாக நாளம் (சிரை) எனும் குருதிக் குழாய்கள் இதயத்துக்கு குருதியை எடுத்துச் செல்லும் அமைப்பாக உள்ளன. ஈரல் வாயில் நாளம் அவ்வாறில்லை எனும் காரணத்தால் மெய்யான நாளம் என்று கருதப்படுவதில்லை.
மேற்குடல் நடுமடிப்பு நாளம் மற்றும் மண்ணீரல் நாளம் ஆகியனவற்றின் சேர்க்கையால் ஈரல் வாயினாளம் உருவாகின்றது. ஈரல் வாயினாளத்தில் குருதி அழுத்தம் மிகைப்படுவது ஈரல் வாயினாள மிகையழுத்தம் எனப்படுகின்றது.


</doc>
<doc id="330349" url="https://ta.wikipedia.org/wiki?curid=330349" title="ரோன் வீசுளி">
ரோன் வீசுளி

ரொனால்ட் பில்லியசு "ரோன்" வீசுளி என்பவர் ஜே. கே. ரௌலிங்கின் "ஆரி பாட்டர்" தொடரில் வரும் முக்கிய புனைவுக் கதாப்பாத்திரம் ஆவார். இவரின் முதல் தோற்றம் "ஆரி பாட்டர் அண்டு த பிலோசபர்சு இசுடோன்" நூலில் புதிய மாணவராக ஆக்வாட்சுக்கு வரும் போது இடம்பெறுகின்றது. இவர் ஆரி பாட்டரினதும், எர்மாயினி கிறேன்செர்-இனதும் உயிர் நண்பர் ஆவார். இவர் தூய இரத்தத்தில் பிறந்த குடும்பமான வீசுளி குடும்பத்தின் உறுப்பினர் ஆவார். இவர் கிறிபிண்டோர் இல்லத்தவர் ஆவார்.


</doc>
<doc id="330359" url="https://ta.wikipedia.org/wiki?curid=330359" title="கோ ஆர் எச் - 4 (நெல்)">
கோ ஆர் எச் - 4 (நெல்)

கோ ஆர் எச் 4 ("CORH 4") என்பது; வீரியம் மிகுந்த ஒட்டு நெல் வகையாகும். சிஎம்எஸ் 23ஏ ("CMS 23A") என்ற நெல் இரகத்தையும், சிபி 174 ஆர் ("CB 174 R") என்ற நெல் இரகத்தையும் இயற்கை முறையில் ஒட்டுச் சேர்த்து கிடைக்கப்பெறும் நெல் வகையான இது, 130 - 135 நாட்களில் அறுவடைக்கு தயாராகக்கூடிய மத்திகால நெல் வகையாகும். செப்டம்பர் - ஒக்டோபர் மாதம் வரையிலான, பின் சம்பா / பிசாணம் எனப்படும், தாளடிப் பட்டத்தில் (பருவத்தில்) பயிரிட ஏற்ற இரகமான கோ ஆர் எச் 4, ஒரு எக்டேருக்கு 7348 கிலோ - 11250 கிலோ வரையில் தானிய மகசூல் கிடைக்கக்கூடிய நெல் இரகமாகும். 

தமிழ்நாடு வேளாண்மைப் பல்கலைக்கழகத்தால் 2011 ஆம் ஆண்டு கண்டறிந்து வெளியிடப்பட்ட இந்த கோ ஆர் எச் 4 நெல் இரகம், மத்திய சன்னாமான வெள்ளை நிற அரிசியை கொண்டதாகும். 

இவ்வகை நெல்லை தமிழ்நாட்டில் விருதுநகர், இராமநாதபுரம், சிவகங்கை மற்றும் நீலகிரி மாவட்டங்கள் தவிர பிற மாவட்டங்களிலும் பயிரிட உகந்த இடங்களாக கருதப்படுகிறது.

கலப்பின நெல் இரகமான கோ ஆர் எச் 4, குலை நோய், துங்ரோ மற்றும் பழுப்பு புள்ளி நோய் போன்றவைக்கு எதிர்ப்பு திறனும், பச்சை தத்து பூச்சி, வெண் முதுகு தத்துப் பூச்சி, இலையுறை அழுகல், இலையுறை கருகல் தாக்குதலுக்கு மிதமான எதிர்ப்புத்திறனும் கொண்டதாகவும் கூறப்படுகிறது.



</doc>
<doc id="330375" url="https://ta.wikipedia.org/wiki?curid=330375" title="ஈரல் வாயினாள மிகையழுத்தம்">
ஈரல் வாயினாள மிகையழுத்தம்

ஈரல் வாயினாள மிகையழுத்தம் ("Portal hypertension") என்பது ஈரல் வாயில் நாளம் மற்றும் மண்ணீரல் நாளம், மேற்குடல் நடுமடிப்பு நாளம் போன்ற சமிபாட்டுத்தொகுதி சிரைகள் அடங்கிய ஈரல் வாயில் நாளத் தொகுதியில் மிகையாக ஏற்படும் குருதி அழுத்தமாகும். ஈரல் வாயில் நாளம் மற்றும் கீழ்ப் பெருநாளம் ஆகியனவற்றிற்கு இடையேயான அழுத்த மாறல் விகிதம் ஐந்திற்கும் கூடுதலாக (≥5 mmHg) உள்ள பட்சத்தில் ஈரல் வாயினாள மிகையழுத்தம் ஏற்படுகின்றது. இதனால் நீர்க்கோவை, இரையகக் குடலிய குருதிப்போக்கு, கல்லீரல்நோய் மூளைக்கோளாறு, குருதி உயிரணுக்கள் எண்ணிக்கை குறைவடைதல் என்பன உருவாகின்றன.

ஈரல் வாயினாள மிகையழுத்தம் உருவாகக் காரணமான பொதுவான உடல்நலக்குறைவு கல்லீரல் இழைநார் வளர்ச்சியாகும். ஈரல் வாயில் நாளத் தொகுதியின் அழுத்தம் குழலியத் தடை (Vascular resistance) மற்றும் குருதிப்பாய்ம ஓட்டம் என்பனவற்றால் தீர்மானிக்கப்படுகின்றது. குழலியத் தடை அதிகரிப்பதால் அல்லது குருதிப்பாய்ம ஓட்டக்கொள்ளளவு அதிகரிப்பதால் ஈரல் வாயினாள மிகையழுத்தம் ஏற்படலாம். ஆனால், கல்லீரல் மிகையாக குருதியைச் சேகரிக்கும் ஆற்றல் கொண்டதால் குருதிப்பாய்ம ஓட்டக்கொள்ளளவு அதிகரிப்பதால் ஏற்படும் மிகையழுத்தம் மிக மிக அரிதாகவே காணப்படுகின்றது. குழலியத் தடை கல்லீரல் முற்பகுதியில் குருதியைக் கொண்டுவரும் ஈரல் வாயில் நாளத் தொகுதியில் ஏற்படுவதுடன் கல்லீரலிலும் அல்லது கல்லீரலின் பிற்பகுதியிலும் ஏற்படலாம்.




பின்வரும் நோய் அறிகுறிகள் ஈரல் வாயினாள மிகையழுத்தத்தில் ஏற்படலாம்.


</doc>
<doc id="330385" url="https://ta.wikipedia.org/wiki?curid=330385" title="சிகப்பு புரீஷம்வள்ளி">
சிகப்பு புரீஷம்வள்ளி

சிகப்பு புரீஷம்வள்ளி ("Passiflora coccinea") அல்லது ("Red passion flower") இது வேகமாக வளரும் காட்டுக் கொடித்தோடை இனத்தைச் சார்ந்த கொடி ஆகும். இதன் பழம் 2 செ.மீற்றர்கள் எண்ணை திரவம் கொண்ட கொட்டையுடம் காணப்படுகிறது. இதன் பூக்கள் அடர் சிகப்பு நிறத்துடன் காணப்படுகிறது. இவை விதை மூலமும், பாகத்தை வெட்டிவைத்தும் வளர்க்கப்படுகிறது. இதன் பழங்களை உட்கொள்ளலாம். இதன் பூர்வீக இடம் அமெசான் காடு அமைந்துள்ள பெரு, பிரேசில், பொலிவியா, மெலும் வெனிசுவேலா போன்ற பகுதியாகும்.



</doc>
<doc id="330388" url="https://ta.wikipedia.org/wiki?curid=330388" title="அசாம் வரலாறு">
அசாம் வரலாறு

அசாம் வலாறு என்பது கிழக்கு, மேற்கு, வடக்கு ஆகிய பகுதி மக்களின் சங்கமமாகும் அதாவது; திபெத்திய-பர்மிய (சீன-திபெத்திய), இந்தோ-ஆரிய, ஆஸ்த்ரோசியோடிக் ஆகிய பண்பாடுகளின் சங்கமமாகும். 1821 வரை இப்பகுதி மீது பர்மா பல நூற்றாண்டுகளாக படையெடுத்துள்ளது என்றாலும் பர்மாவின் காலனியாகவோ அதன் சிற்றரசாகவோ அசாம் இருந்தல்லை, 1826 இல் பிரித்தானியர் அசாமைக் கைப்பற்றினர்.

அசாமின் வரலாறு பல்வேறு ஆதாரங்களில் இருந்து பெறப்பட்டுள்ளது. இடைக்கால அசாமில் இருந்த அகோம் பேரரசு காலத்தில் தொடர் கால வரலாறு எழுதப்பட்டுள்ளது. இவை அகோம் மொழியிலும், அசாமி மொழியிலும் எழுதப்பட்டுள்ளன. அசாமின் பழங்கால வரலாறானது காமரூப சாசணங்களான செப்பேடுகள், கல்வெட்டுகள், களிமண் எழுத்துகள் வழியாக அறியப்படுகிறது; இந்த சாசணங்கள் வழியாக காமரூப பேரரசு அரசர்கள் தங்கள் ஆட்சிக்குட்பட்டப் பகுதிகளில் மானியங்கள் போன்றவற்றை வழங்கியுள்ளனர். மகாபாரதம் போன்ற காவியங்கள், காளிகா புராணம், யோகினி தந்திரம் போன்ற இடைக்கால நூல்கள் போன்றவற்றைக் கொண்டும் அசாம் பிராந்திய நாட்டுப்புறவியலைக் கொண்டும் அசாம் வரலாறு சீரமைப்பு செய்யப்பட்டுகிறது.

அசாம் வரலாற்றை நான்கு காலங்களாக பிரிக்கலாம். பண்டைய காலமானது சமுத்திர குப்தரின் அலகாபாத் தூணில் காமருபப் பேரரசை குறிப்பிட்டதில் இருந்து, அதாவது நான்காம் நூற்றாண்டில் காமரூப பேரரசு துவங்கியில் இருந்து துவங்குகிறது. இடைக்கால வரலாறானது வங்காள சுல்தான்களால் அசாம் தாக்கப்பட்டதில் இருந்து துவங்குகிறது, இந்த நிகழ்வு முதலில் 1207 இல் பக்த்தியாருதின் ஐபக் கில்ஜியால் நடத்தப்பட்டதாக கன்னி போரோக்சிபோவா கல்வெட்டுகளில் குறிக்கப்பட்டுள்ளது, பண்டைய பேரரசுகளின் சரிவுக்குப் பிறகு அதன் இடத்தில் நடுத்தர அரசுகளும் குறுநில அரசுகளும் வேகமாக நிரப்பி. 1826 இல் ஏற்பட்ட யாண்டாபோ உடன்படிக்கையால் பிரித்தானிய காலனி ஆதிக்கம் இங்கு உருவாக வழிவகுக்கப்பட்டது, காலனித்துவ காலத்திற்கு பிறகு 1947-ல் சுதந்திர இந்தியாவின் ஆட்சிக்காலம் துவங்கியது.

அசாமின் மூல வரலாறானது "மகாபாரதம்", "காளிகா புராணம்", யோங்கினி தந்திரம்" " போன்ற புராணங்களால் அங்கீகரிக்கப்பட்டுள்ளது. துவக்கக்கால ஆரியரல்லாத அரசர்களாக தானவா மரபின் மன்னராக மஹிரங்கா என்பவர் அறியப்படுகிறார். இந்த வம்சமானது நரகாசுரன் மூலம் அகற்றப்பட்டது. நரக வம்சத்தைச் சேர்ந்த பல அரசர்களின் ஒரு பொதுவான பெயராக தோன்றுகிறது. புராணத்தின் படி, நரக மன்னன் கிருஷ்ண்ணால் கொல்லப்பட்டு அதற்குப் பின் அவரது மகன் பாகதத்தன் அரியணை ஏறினான். பாகதத்தனின் படைகள் மகாபாரதப் போரில் கலந்து கொண்டன. இவனது அரசுக்கு உட்பட்ட பகுதிகளாக, வங்காளதேசம் உட்டபட்ட பிராக்ஜோதிச நாடு இருந்தது. நரக வம்சத்தின் கடைசி மன்னன் சுப்பராயா ஆவான். 

அசாமின் பழங்கால வரலாறானது வர்ம மரபின் புஷ்ய வர்மன் 4 ஆம் நூற்றாண்டில் காமரூப பேரரசைத் துவக்குவதில் இருந்து துவங்குகிறது. பேரரசு அதன் பாரம்பரிய பரப்பளவாக, மேற்கில் கரடோயா முதல் கிழக்கில் சதியா வரை பரவியது. இந்த மரபினரும் தொடர்ந்துவந்த இரண்டு அரசு மரபுகளும் தாங்கள் நரகாசூரனின் வழித்தோன்றல்களாக கூறிக்கொண்டனர். பேரரசு 7 ஆம் நூற்றாண்டில் பாஸ்கரவர்மனின் ஆட்சிக் காலத்தில் அதன் உச்சநிலையை அடைந்தது. சுவான்சாங் இவரது அரசவைக்கு வந்து சென்றார். பாஸ்கர வர்மன் ஒரு பிரச்சனையினால் இறந்தார் இதன் காரனமாக பேரரசு சாலாஸ்தம்பாவின் கைகளுக்கு வந்தது. இவர் மிலேச்ச அரசமரபை உருவாக்கினார். இந்த அரசமரபு 9 ஆம் நூற்றாண்டில் வீழ்ந்த பிறகு, பிரம்ம பாலனின் கீழ் ஆட்சி வந்தது, பிரம்ம பாலனால் பால மரபு துவக்கப்பட்டது. பால மரபின் இறுதி மன்னன் 1110 இல் கௌட பிரதேசத்தின் மன்னனான ராம்பாலனால் நீக்கப்பட்டார். அதன்பிறகு அடுத்தடுத்த இரண்டு அரசர்களான திம்கய தேவன் மற்றும் வைத்திய தேவன் ஆகியோரை கௌட மன்னர்ரகள் நியமித்தனர் எனினும், இந்த ஆட்சியாளர்கள் பெரும்பாலும் சுயேச்சைகளாக ஆட்சி புரிந்து, பழைய காமரூப முத்திரைகளைக் கொண்டு மானியங்களை அளித்தனர். அடுத்தடுத்த மன்னர்களின் வீழ்ச்சியடைய, காமரூப ராஜ்யத்தில் 12 ஆம் நூற்றாண்டில் சுயோட்சையான பேரரசுகளின் எழுச்சியாலும் பண்டைய காமரூப அரசு முடிவுக்கு வந்தது. 

"மேலும் காண்க: கமாத் நாடு, அகோம் பேரரசு, சுதியா நாடு, காலச்சூரி நாடு, புவயான் தலைவர்கள்."

13 ஆம் நூற்றாண்டின் மத்தியில், சந்தியா, என்னும் காமரூபாங்கரா மன்னன் தன் தலைநகரை காமாடபூருக்கு மாற்றி, காமடா சாம்ராஜ்ஜியத்தை நிறுவினார். காமடா அரசு வங்க துருக்கியர்களின் தாக்குதலுக்கு ஆளாகியது. இறுதி காமடா மன்னர்களான கென்களை 1498 இல் அலாவுதீன் உசேன் ஷா அகற்றினார். ஆனால் உசேன் ஷா மற்றும் அடுத்தடுத்த ஆட்சியாளர்களால் காமடா நாட்டில் தங்கள் ஆட்சியை பலப்படுத்த இயலவில்லை, இதற்கு முதன்மைக் காரணம் புவ்யான் தலைவர்களின் கிளர்சியாகும். விரைவில் 16 ஆம் நூற்றாண்டின் துவக்கத்தில் கோச் பழங்குடி இனத்தவரான விஸ்வ சிங்கா என்பவரால் கோச் மரபும் கமாட்டா அரசும் உருவாக்கப்பட்டது. கோச் மரபில் அவரது மகன்கள், நர நாராயண் மற்றும் சில்லாரி ஆகியோரின் கீழ் உச்சத்தை அடைந்தது.

முன்னாள் காமரூப பேரரசின் கிழக்கு பகுதியான, கச்சரி ( பிரம்மபுத்ரா ஆற்றின் தெற்கு கரை, நடு அசாம்) மற்றும் சுதியா ( பிரம்மபுத்ரா ஆற்றின் வடக்குக் கரை, கிழக்கு அசாம்) பகுதிகளில் சில புயான் தலைவர்களின் அரசாட்சி தோன்றியது, இவர்களின் கட்டுப்பாட்டில் சுதியா பிராந்தியத்தின் சற்று மேற்கே உள்ள பகுதிகள் வந்தன. சுதியா நாட்டின் நிறுவனர் பிர்பால் தனது முதல் தலைநகரான சுவர்ணகிரியை (தற்போதைய சுபான்ஸ்ரீ ஆற்றின் அருகே) 1187 ஆம் ஆண்டு உருவாக்கினார். பின் அவருடைய மகன் ரத்னட்ஜ்வபால் தலைநகரை ரத்னபூருக்கு (தற்போதைய மஜுலி ) மாற்றினார். இறுதியாக பண்டைய மரபான பால் அரச மரபு 1225 இலும் பின் இறுதியாக 1248 இலும் முடிவுக்கு வந்தது. காலச்சூரி மற்றும் சுதியா அரசுகளுக்கு இடையில், ஷான் குழுவைச் சேர்ந்த, சுகப்பா என்பவரது தலைமையில் அகோம் பேரரசு நிறுவப்பட்டது. அதன்பிறகு 600 ஆண்டுகள் இப்பேரசு நீடித்தது. 

அகோம் ராஜ்யம் அதன் உச்சநிலையை அடைந்தது பிறகு, 18 ஆம் நூற்றாண்டில், நாட்டிற்குள் பிரச்சினைகளும், கிளர்ச்சிகளும் துவங்கி குழப்ப நிலை ஏற்பட்டது. இந்த பிரச்சனைகளை எல்லாம் தாண்டி மீண்டும் அகோம் மரபினர் ஆட்சியைத் தக்கவைத்துக்கொண்டனர், 19 ஆம் நூற்றாண்டின் துவக்கத்தில் பர்மியர்கள் அசாம்மீது படையெடுத்தனர். முதலாம் ஆங்கிலேய-பர்மிய போரின் முடிவில், பர்மியர்கள் தோல்வியுற்றனர் அதனால் பரிமியர் ஆங்கிலேயர் இடையே யண்டோபோ உடன்பாடு ஏற்பட்டது. இதனைத் தொடர்ந்து பிரித்தானியரின் கட்டுப்பாட்டின் அசாம் வந்தது. இதுவே அசாம் வரலாற்றில் இடைக்காலத்தின் இறுதியாக குறிக்கப்படுகிறது.

1824 இல், முதல் ஆங்கிலோ பர்மியப் போர் வெடித்தது. பிரித்தானியர் அசாமிலிருந்து பர்மிய காவற்படையைத் தாக்கினர், 1825 இல் பர்மியர்கள் அசாமில் இருந்து வெளியேறினர். யாண்டோபோ உடன்படிக்கையின்படி, பர்மியர்கள் அசாம் மீதான அனைத்து உரிமைக் கோரல்களையும் துறந்தனர். இதனைத் தொடர்ந்து பிரித்தானியர் பிரம்மபுத்திரா பள்ளத்தாக்குக்குப் பகுதியின் தலையெழுத்தை நிர்ணயிப்பவர்களாக மாறினர். மேலும் அவர்கள் அசாமில் தங்களது ஆட்சியைப் பலமாக்கிக்கொள்ளத் துவங்கினர். 1830 ஆம் ஆண்டில், கச்சாரி மன்னர் கோவிந்த சந்திரா படுகொலை செய்யப்பட்டார். இந்த நிலையைப் பயன்படுத்திக் கொண்ட, பிரித்தானியர் 1832 இல் கச்சாரி ராஜ்யத்தை தங்கள் அரசுடன் இணைத்துக் கொண்டனர்.

1833 இல், அகோம் இளவரசர் புரந்தர் சிங்கா மேல் அசாமில் கிளை ஆட்சியாளராக செய்யப்பட்டார். ஆனால் அவரின் தவறான நிர்வாகம், வழக்கமான வருவாயை செலுத்தத் தவறியதைக் காரணமாக காட்டி, பிரித்தானிய அதிகாரிகள் 1838 அந்தப் பிரதேசத்தையும் தனது பேரரசுடன் இணைத்துக்கொண்டனர். இதேபோல 1835 இல், ஜெயின்டியா ராஜ்யமும் பிரித்தானியர்களால் இணைத்துக்கொள்ளப்பட்டது. 1842 ஆம் ஆண்டில், மேலும் மடாக் மற்றும் சதியா ஆகிய பகுதிகளும் பிரித்தானியப் பேரரசினால் இணைக்கப்பட்டன, துலாராம் சேனாதிபதியின் நிர்வாகத்தில் இருந்த, வட கச்சரி மலை மாவட்டத்தை, 1854 ஆம் ஆண்டு பிரித்தானியப் பேரரசுடன் இணைத்துக் கொள்ளப்பட்டது. இவ்வாறு படிப்படியாக அசாமை முழுவதுமாக தங்கள் ஆட்சிப்பகுதிக்குள் பிரித்தானியர்கள் கொண்டுவந்தனர்.

அசாமில் நடந்த சட்டவிரோத குடியேற்றங்களுக்கு எதிராக 1979 ஆம் ஆண்டில், அசாம் மனக்கிளர்ச்சி (அல்லது அசாம் இயக்கம்) என்ற மக்கள் இயக்கம் வெடித்தது. இந்த இயக்கமானது ஏஏஎஸ்யு மற்றும் ஏஏஜிஎஸ்பி ஆகிய அமைப்புகளின் தலைமையில் இயங்கியது. இவர்கள் சட்டவிரோதமாக குடியேறியவர்களை அடையாளம் கண்டு வெளியேற்றவும் புதிய குடியேற்றங்களை தடுக்கவும் அரசாங்கத்தைக் கட்டாயப்படுத்தும் வகையில் கிளர்ச்சித் திட்டங்களைக் கொண்டிருந்தனர். கிளர்ச்சி திட்டங்கள் பெரும்பாலும் வன்முறையற்றதாகவே இருந்தன, ஆனால், சில இடங்களில் கடுமையான வன்முறைச் சம்பவங்களும் நடைபெற்றன, நகோன் மாவட்டத்தில் வங்கமொழி பேசும் முசுலீம்கள் 3000 ( அதிகாரப்பூர்வமற்ற எண்ணிக்கை 10000 பேர் கொல்லப்பட்டனர்) [] பேர் படுகொலை செய்யப்பட்டனர். இந்த கிளர்ச்சிகள் இந்திய அரசுக்கும் கிளர்ச்சித் தலைவர்களுக்கும் இடையில் 1985 இல் ஏற்பட்ட ஒப்பந்தத்துக்குப்பின் முடிவுக்கு வந்தன. இந்தப் போராட்டங்களில் முதன்மையாக ஈடுபட்டத் தலைவர்கள் அசாம் கன பரிசத் என்ற அரசியல் கட்சியைத் துவக்கி 1985 சட்டமன்றத் தேர்தலில் அசாம் மாநிலத்தில் ஆட்சிக்கு வந்தனர்.

2012 இல் உள்ளூர் பழங்குடி மக்களுக்கும், வங்காளத்தில் இருந்து குடியேறிய முஸ்லிம்களுக்கும் இடையே மோதல் வெடித்தது இதில் 85 க்கும் மேற்பட்டோர் உயிரிழந்தனர் 400,000 மக்கள் இடம்பெயர்ந்தனர்.


</doc>
<doc id="330406" url="https://ta.wikipedia.org/wiki?curid=330406" title="ஏழாம் விஜயபாகு">
ஏழாம் விஜயபாகு

ஏழாம் விஜயபாகு, வீரபராக்கிரமபாகுவின் மகனும், கோட்டையை ஆண்ட ஆறாம் பராக்கிரமபாகுவின் வளர்ப்பு மகனும் ஆவான். பொ.பி 1445 இல் பிறந்த இவன், தன் சகோதரர்கள், ஸ்ரீராஜசிங்கன், தர்ம பராக்கிரமபாகு, இறைகம்பண்டாரன் ஆகியோருடன் வளர்ந்து வந்தான்.

விஜயபாகுவின் மூத்த சகோதரன் தர்ம பராக்கிரமபாகு இறந்ததும், இவனது ஒன்றுவிட்ட சகோதரன் சகலகலா வல்லபன் ஆட்சிக்கு வரவேண்டும் என்பதே மக்களின் விருப்பமாக இருந்தது. எனினும் அதே சகலகலாவல்லபனாலேயே, உடுகம்பொலையின் அரச பிரதிநிதியாக விளங்கிய இவன் பொ.பி 1513இல் முடிசூட்டப்பட்டான் என்று சிங்கள இராசவழி நூல் சொல்கின்றது.

அனுலா கஹதூடா, கிரவெல்ல விசோ பண்டாரம் என்று இரு தேவியர் விஜயபாகுவுக்கு உண்டு. புவனேகபாகு, மாயாதுன்னை, மகா இறைகம் பண்டார ஆகிய மூவரும் அனுலாவின் புதல்வர்கள். அனுலா, விஜயபாகுவையும், அவன் மூத்தவன் ஸ்ரீராஜசிங்கனையும் ஒரேநேரத்தில் பல்கொழுந முறையில் மணந்திருந்ததாக அறியமுடிகின்றது. இளைய தேவி விசோ பண்டாரத்துக்கு தேவராஜசிங்கன் எனும் மைந்தன் பிறந்ததுடன்,அவனையே தன் கணவனுக்குப் பின் ஆட்சிபீடத்தில் அமர்த்துவதிலும் அவள் வெற்றிகண்டாள். 

தங்களை விடுத்து, தந்தை தன் இளைய தாரத்தின் மகனையே இளவரசனாகப் பட்டம் கட்டியதை அறிந்து, மூத்த புதல்வர்கள் மூவரும் பெருங்கோபமுற்றனர். தங்களைக் கொலை செய்யவும் அவன் முயல்வதாக எண்ணிய அவர்கள், ஏகநாயக்க முதலியார், கந்துறை பண்டாரம் ஆகியோருடன் விஜயபாகு அதற்கான தீவிர ஆலோசனையில் ஈடுபட்டிருந்தவேளை, நாட்டைவிட்டுத் தப்பியோடினர். மாயாதுன்னையின் மைத்துனியை மணந்திருந்த ஜயவீரனிடம் அடைக்கலம் புகுந்த அவர்கள், அவனது படைத்துணையுடன் கோட்டைக்குப் படையெடுத்தனர். கோட்டையில் தனக்கு சாதகமற்ற நிலை நிலவுவதைக் கண்ட விஜயபாகு, தூதரை அனுப்பி தன் மக்களை சமாளிக்கமுயன்றான். அதற்கு விலையாக தமக்கெதிராக சதி தீட்டிய ஏகநாயக்கன், கந்துறை ஆகியோரின் உயிரைக் கேட்டனர் மாயாதுன்னை முதலானோர்.

ஏகநாயக்கன் எப்படியோ தப்பிவிட, கந்துறை உயிர்நீக்க நேரிட்டது. பெரும் களேபரத்தின் மத்தியில் கோட்டை அரசைக் கைப்பற்றினர் மாயாதுன்னை முதலானோர். இறுதியில் வேறுவழியின்றி, அவர்கள் அந்தப் பெரும்பழியைச் செய்தனர். சல்மான் எனும் சோனகவீரனை பயன்படுத்தி, பெற்ற தந்தையையே கொன்றொழித்தனர் கோட்டையின் வருங்கால அரசர்கள். 

விஜயபாகு அநியாயமாகப் படுகொலை செய்யப்பட்டதும், கோட்டை அரசானது, புவனேகபாகு, மாயாதுன்னை, மகா இறைகம்பண்டார ஆகிய மூவருக்குமென மூன்றாகப் பிரிக்கப்பட்டது. மாயாதுன்னை சீதாவக்கையையும், மகா இறைகம்பண்டார, இறைகம் பகுதியையும் பெற்றுக்கொள்ள, புவனேகபாகு கோட்டையைப் பெற்றுக்கொண்டான். 




</doc>
<doc id="330409" url="https://ta.wikipedia.org/wiki?curid=330409" title="ஆறாம் பராக்கிரமபாகு">
ஆறாம் பராக்கிரமபாகு

ஆறாம் பராக்கிரமபாகு (1410/1412/1415–1467) கோட்டை அரசை ஆண்ட திறன்மிக்க ஒரு மன்னன் ஆவான். சிங்கள இலக்கியத்தில் மறுமலர்ச்சி ஏற்பட்ட காலமாக இவன் காலம் சொல்லப்படுகின்றது. மிகச்சிறந்த அரசு சூழ்கை அறிவுய்தியாகவும் இவன் திகழ்ந்தான்.

சீமான் ஜயமகாலேனன் மற்றும் சுனேத்திரா மகாதேவிக்கு மகனாகப் பிறந்த இவனது அரச பதவியின் அதிகாரபூர்வம், உரிமை எதுவும் தெளிவாக அறியமுடியவில்லை. அவன் ஐந்தாம் பராக்கிரமபாகுவின் கொடிவழியில் வந்தவன் என்ற கருதுகோள் பல ஆய்வாளர்களால் முன்வைக்கப்படுகின்றது. ஆரம்பத்தில் கம்பளை இராசதானியிலிருந்து மூன்றாண்டுகள் ஆண்ட இவன், 1415இல் ஆட்சிக்கு வந்ததுடன், சுவர்ணமாணிக்க தேவி அல்லது ரன்மெனிக்கேயை பட்டமகிஷியாகக் கொண்டிருந்தான்.

மலைநாட்டில் உருவான கிளர்ச்சிகளை வெற்றிகரமாக அடக்கிய பராக்கிரமபாகு, விஜயநகரப் பேரரசு 1435இல் இலங்கை மீது மேற்கொண்ட படையெடுப்பையும் தடுத்துநிறுத்தியதாக சொல்லப்படுகின்றது. 1445களில் தமிழகக் கரையோர நகரங்கள் மீதும் இவன் படையெடுத்ததாக சிங்கள நூல்கள் புகழ்கின்றன. இவனது வளர்ப்பு மகன்
செண்பகப்பெருமாளால் யாழ்ப்பாண அரசு வெற்றிகரமாகக் கைக்கொள்ளப்பட்டதும் புகழ்ந்து பாடப்பட்டிருக்கின்றது. ஆனையிறவுக்கு அண்மையில் இருந்த சாவகக்கோட்டையிலும், பின் ஆரியச் சக்கரவர்த்திகள் தம் தலைநகரான நல்லூரிலும் செண்பகப்பெருமாளின் படை பெருவெற்றி எய்தியது.
இவனால் கோட்டையில் ஒரு அரண்மனையும், மூன்றடுக்கு கொண்ட தலதா மாளிகையும் அமைக்கப்பட்டது. தன் தாய் சுனேத்திரா நினைவாக, இவனால் அமைக்கப்பட்ட "பெப்பிலியான சுனேத்திரா பிரிவெனா" பற்றிய ஆதாரங்கள் கிடைத்துள்ளன. விசுத்தி மக்கசனய, பேசஜ்ஜ மஞ்சுசாவ, சமோத கூட வர்ணன முதலான நூல்கள் பராக்கிரமபாகுவே கைப்பட எழுதியவையாக சொல்லப்படுகின்றன. சிங்களத்தில் "சந்தேசய" என அறியப்படுகின்ற தூது இலக்கியங்களும் இவன் காலத்திலேயே அதிகளவில் எழுதப்பட்டன.


1. Shrilankave Ithihasaya, Department of educational publications, Sri Lanka.


</doc>
<doc id="330421" url="https://ta.wikipedia.org/wiki?curid=330421" title="வரலாறு என்றால் என்ன?">
வரலாறு என்றால் என்ன?

வரலாறு என்றால் என்ன? (What is History?) என்பது ஆங்கிலேய வரலாற்றாளர் இ. எச். கார் என்பவரால் எழுதப்பட்ட ஆங்கில நூல் ஆகும். 1961 ஆம் ஆண்டில் கேம்பிறிஜ் பல்கலைக்கழக அச்சீட்டகம் இதனை வெளியிட்டது. இது வரலாற்றுவரைவியல் பற்றிய நூல் ஆகும்.


</doc>
<doc id="330422" url="https://ta.wikipedia.org/wiki?curid=330422" title="பீகார் வரலாறு">
பீகார் வரலாறு

பீகாரின் வரலாறு வடக்கு / கிழக்கு இந்தியாவில் மிகவும் மாறுபட்ட ஒன்றாகும். பீகாரின் ஒரு பகுதியான மகதம், ஒரு காலத்தில் இந்தியாவின் ஒரு மைய சக்தியாக இருந்தது. கல்வி மற்றும் பண்பாட்டு மையமாக சுமார் ஆயிரம் ஆண்டுகள் இருந்தது. இந்தியாவின் மிக பெரியப் பேரரசுகளில் ஒன்றான மௌரியப் பேரரசும், அதேபோல் இரண்டு முதன்மையான அமைதிவாத மதங்களான பௌத்தம், சைனம் ஆகியவையும் இப்போதைய பீகார் பகுதியில் இருந்து எழுந்தவை. மகதப் பேரரசர்கள், மிக குறிப்பாக மவுரிய மற்றும் குப்தப் பேரரசுகள், தங்கள் ஆட்சியின் கீழ் தெற்கு ஆசியாவில் ஒன்றுபட்ட பெரும் நிலப்பரப்பை ஆண்டனர். இவர்களின் தலைநகரான பாடலிபுத்திரம், தற்கால பாட்னாவின் அருகில் இருந்தது, இந்த நகரம் இந்திய நாகரீகத்தின் முக்கிய அரசியல், இராணுவ, பொருளாதார மையமாக இருந்தது. மேலும் சமய, இதிகாச நூல்களைத் தவிர்த்த பல இந்திய நூல்கள் பண்டைய பீகாரில் எழுதப்பட்டன. இதில் நாடக நூலான அபிக்ஞான சாகுந்தலம் முதன்மையான நூல்களில் ஒன்று. பீகாரின் இன்னொரு பகுதியான மிதிலை வேத காலத்தில் ஜனகரின் ஆட்சியின் கீழ் அதிகாரமிக்க நகரமாக இருந்தது என்று நம்பப்படுகிறது. மிதிலை ஜனகரின் மகளான சீதை ராமனின் மனைவி என வால்மீகி தன் இராமாயணத்தில் எழுதியுள்ளார். 

தற்கால பீகார் பிராந்தியத்தில் மவுரிய அரசுக்கு முந்தைய காலகட்டத்தில் மகதம், அங்கம், மற்றும் வாஜ்ஜி கூட்டமைப்பு போன்ற பல அரசாட்சிகளும், குடியரசுகளும் எழுச்சிபெற்றிருந்தன. வாஜ்ஜி கூட்டமைப்பு, மகாவீரர் பிறப்புக்கு முன்பே (கிமு 599 ) இப்பகுதியிலிருந்த உலகில் நன்கறியப்பட்டப் பழங்கால குடியரசாகும். பீகாரைச் சேர்ந்த குப்த மரபினரின் ஆட்சிக்காலத்தில் கலாச்சார மலர்ச்சி, கல்வியிலும் சிறந்து விளங்கியதால் இக்காலகட்டம் இந்தியாவில் பொற்காலம் என அழைக்கப்படுகிறது.

பாலப் பேரரசும் தங்கள் தலைநகராகப் பாடலிபுத்திரத்தைக் கொண்டிருந்தனர். பாலப் பேரரசின் காலத்திற்கு பிறகு, இந்திய வரலாற்றில் பீகார் மிகச்சிறிய பாத்திரத்தையே வகித்தது. ஆனால் 1540களின் இடைக்காலத்தில் சூர் பேரரசு தோன்றியபின் இந்நிலை மாறினாலும், 1556 ஆம் ஆண்டில் சூர் பேரரசின் வீழ்ச்சிக்குப் பிறகு பீகார் மீண்டும் இந்தியாவில் ஒதுக்கப்பட்டப் பகுதியாக மாறியது. அதன்பிறகு இப்பகுதி பிரித்தானியர் காலத்தில் 1750 முதல் 1857-58 வரை நடந்த போர்களின் களமாக இருந்தது. 1912 ஆம் ஆண்டு, மார்ச் 22 இல் பீகார் பிரித்தானிய இந்தியப் பேரரசில் ஒரு தனி மாகாணமாகப் பிரிக்கப்பட்டது. 1947 சுதந்திரம் பெற்றபிறகு, பீகார் இந்திய ஒன்றியத்தின் ஒரு மாநிலமாக இருந்து வருகிறது.

அங்க தேசம் மகாபாரதத்தில் விவரிக்கப்பட்டு உள்ளது. துரியோதனின் நண்பனான கர்ணன், அங்க தேசத்து அரசனாக இருந்தார். ககரியா, பாகல்பூர், முங்கர் ஆகிய இன்றைய பகுதிகள் பண்டைய அங்க தேசத்துடன் தொடர்புடைய பகுதிகளாகும்.

விதேக தேசமானது இராமாயணம், மகாபாரதம் ஆகிய இரண்டிலும் குறிப்பிடப்படுகிறது இத்தேசம் பீகார் பகுதிகளை உள்ளடக்கியதாகவும், நேபாளத்தின் சிறிய பகுதிகளைக் கொண்டதாக கருதப்படுகிறது. இராமனின் மனைவியான சீதை விதேக மன்னரான ஜனகரின் மகளான இளவரசி என விவரிக்கப்படுகிறது. விதேக நாட்டின், தலைநகரான ஜனக்பூர் தற்கால நேபாளத்தின் பகுதியாக உள்ளது.
மகத நாடானது புராண கால மன்னனான ஜராசந்தனால் நிறுவப்பட்டது. இவன் புரு வம்சத்தைச் சேர்ந்தவன். மகாபாரதத்தில் மகத மன்னனான இந்த ஜராசந்தன் இந்தியாவின் பேரரசனாக சி்த்தரிக்கப்படுகின்றான். இவனது தலை நகரம் இராஜகிருகம் அல்லது இராஜ்கிர் தற்போதைய பீகாரின் மலை வாசத்தலமாக உள்ளது. ஜராசந்தன் ஆற்றல் மிக்க மன்னனாக பெரும் புகழ் ஈட்டினான். மகத நாட்டை பல திசைகளிலும் விரிவாக்கினான். இவன் யாதவர்களுக்கும், குரு வம்சத்தவர்களுக்கும் பெரும் அச்சுறுத்தலாக இருந்தான். இறுதியில் இவன் கிருஷ்ணனின் துணையுடன் பீமனால் கொல்லப்பட்டான்

வேத காலத்திற்கு பின்பு, பல்வேறு சிறு அரசுகள் தோன்றி மகதத்தை ஆதிக்கம் செய்தன. இந்த நாடுகள் கி.மு. 1000க்கு முற்பட்ட பௌத்த, சமண இலக்கியங்களில் குறிப்பிட்டுள்ளன. கி.மு. 500 ஆம் நூற்றாண்டு காலக்கட்டத்தில், மகாஜனபதம் என்னும் பதினாறு முடியாட்சிகளும மற்றும் குடியரசுகள் குறிப்பிடப்படுகின்றன, அவை காசி நாடு, கோசல நாடு, அங்கம், மகதம், வஜ்ஜி நாடு, (அல்லது வ்ரிச்சி), மல்லம், சேதி நாடு, வத்ச நாடு (அல்லது வம்சா), குருதேசம், பாஞ்சாலம், மத்சய நாடு (அல்லது மத்ஸ்யா நாடு), சூரசேனம் அஸ்மகம், அவந்தி, காந்தாரதேசம், காம்போஜம் என அழைக்கப்பட்டன. இந்த நாடுகள் சிந்து-கங்கைச் சமவெளிப் பகுதியில் ஆப்கானித்தானில் இருந்து மகாராட்டிரம் வங்காளம்வரை பரவி இருந்தன. அங்கம், மகதம் ஆகிய நாடுகள் முறையே தற்கால வட பீகார் மற்றும் தென் பீகார் பகுதியில் இருந்தன. இந்த பதினாறு தேசங்களில் சில கி.மு. 500/400 நூற்றாண்டு காலகட்டத்தில் நான்கு பெரும் நாடுகளாக ஒன்றாக திரண்டு மாறின, இது கௌதம புத்தர் காலமாகும். இந்த நான்கு தேசங்கள் வட்சா, அவந்தி, கோசலை, மகதம் என்பனவாகும்.

கி.மு 537இல், கவுதம புத்தர் பீகாரின் கயாவில், "ஞானம்" பெற்றார். ஏறக்குறைய அதே காலக்கட்டத்தில், மகாவீரர் பிறந்தார் அவர் பிறந்த இடம் தற்கால பீகாரின் ஜமூய் மாவட்டத்தில் இருந்த பழமைவாய்ந்த லச்சூர் நாட்டில் குண்டலகிராமம் என்று அழைக்கப்பட்ட பகுதி ஆகும். இவரே ஜைன சமயத்தின் 24வது தீர்த்தரங்கராக அறியப்படுகிறார். இவர் தான் கண்டறிந்த இறையியலை பரப்பினார். இதுவே பின்னர் ஜைன சமயமாக அறியப்பட்டது. வேதங்களில் சில ஜைன தீர்த்தங்கரர்களைப் பற்றி குறிப்பிடப்பட்டதாக நம்பப்படுகிறது, மேலும் இதில் குறிப்பிப்படுபவர்கள் சமணத்தை ஒத்த இயக்கத் துறவிகளாகவும் இருக்கலாம். புத்தரின் போதனைகளும் சைனத்தின் துறவு வாழ்வும் மக்கள் மத்தியில் ஆதரவைப்பெற்றன, மக்கள் மொழியான பிராகிருதம் பரப்புரைக்கு பயன்படுத்தப்பட்டது. இவர்களின் கொள்கைகளும், நடைமுறைகளும் இந்து சமயத்தில் செல்வாக்கு பெற்றன அதனால் இந்து சமயமானது சைவ உணவு, விலங்குகளைக் கொல்லாமை, அகிம்சை போன்றவற்றை சுவீகரித்துக்கொண்டது.

சைன சமயமானது இந்தியாவில் மட்டும் உள்ள நிலையில், பௌத்த துறவிகள் நடு ஆசியா, கிழக்கு ஆசியா, திபெத், இலங்கை, தென் கிழக்கு ஆசியா போன்ற பகுதிகளில் பௌத்த சமயத்தைப் பரப்பினர். பழமையான உண்டு உறைவிட பல்கலைக்கழகங்களான நாளந்தா பல்கலைக்கழகம், விக்கிரமசீலா பல்கலைக்கழகம் போன்றவை இந்தக் காலகட்டத்தில் பீகாரில் நிறுவப்பட்டன.
சிசுநாகன் சிசுநாக வம்சத்தின் நிறுவனராவார். இவரால் (கி.மு 684 இல்) மகத பேரரசு உருவாக்கப்பட்டது. இந்தப் பேரரசின், தலைநகராக ராஜகிரகம் இருந்தது பின்னர் பாடலிபுத்திரத்துக்கு மாற்றப்பட்டது. (இரண்டுமே தற்போதைய பீகார் மாநிலத்தில் அமைந்துள்ளன) சிசுநாக மரபானது இந்தியத் துணைக்கண்டத்தின் பெரிய பேரரசுகளில் ஒன்றாக இருந்தது.

ஹரியங்கா வம்சத்தின் மன்னனான பிம்பிசாரன் பல போர்களினால் மகத நாட்டை விரிவு படுத்தினான். கோசல நாட்டையும் திருமண உறவினால் மகதத்துடன் இணைத்தார். பிம்பிசாரன் புத்தரின் சமகாலத்தைச் சேர்ந்தவர், மற்றும் இவர் புத்தரின் சீடராகவும் இருந்தார் என பதிவு செய்யப்பட்டுள்ளது. பிம்பிசாரன் (கி.மு. 543–493) தனது மகன் அஜாத சத்ருவினால் சிறைப்பிடிக்கப்பட்டு, கொல்லப்பட்டதாக கூறப்படுகிறது. இந்நிகழ்வு கிமு 491 வாக்கில் நடந்திருக்கலாம் என எண்ணப்படுகிறது. அஜாதசத்ருவின் (கி.மு. 491-461), ஆட்சியில் வம்சத்தின் ஆட்சி பெரிய அளவை அடைந்தது.

தற்கால பீகாரில் மகாவீரர் பிறப்பதற்கு முந்தைய காலத்திய பழமையான குடியரசு லிச்சாவி ஆகும். வைசாலியானது லிச்சாவி மற்றும் வஜ்ஜி கூட்டமைப்பின் தலைநகரமாக இருந்தது. மகாவம்சம், அந்த நகரத்தில் இருந்த ஒரு நடனமங்கையைப் பற்றிச் சொல்கிறது, ஆம்ரபாலி என்னும் அவளின் அழகு நாடுகளைக் கடந்து பிரபலமானதாக இருந்தது, மேலும் நகரை வளமானதாக்க அவள் மிகப் பெரிய அளவில் உதவினாள்.

அஜாதசத்ரு லிச்சாவி மீது பல முறை படையெடுத்தார். இவர் கி.மு. 551 முதல் கி.மு 519 வரை ஆட்சி செய்தார் என்று கருதப்படுகிறது. மகத பேரரசின் தலைநகரை இராஜகிருகத்தில் இருந்து பாடலிபுத்ரத்துக்கு மாற்றினார். அஜாதசத்ருக்குப்பின் அவர் மகன் உதயபாத்ரா பதவிக்கு வந்தார் என மகாவம்சம் சொல்கிறது. மேலும் அவர் காலத்தில் பாடலிபுத்திரம் உலகின் மிகப்பெரிய நகரமாக ஆனது. அவர் பதினாறு ஆண்டுகள் ஆட்சி செய்தார் என்று கருதப்படுகிறது. நாட்டில் பதவிக்காக அடுத்தடுத்து இரத்தக்களரிகள் ஏற்பட்டன. மன்னர் உதயபத்ராவை அவரது மகன் அனுருத் படுகொலை செய்து பதவிக்கு வந்தார். அதைப்போலவே அவரது மகன் முண்டா தன் தந்தையை இரத்தக்களரியில் மூழ்கடித்து ஆட்சியைப்பிடித்தார், பின் அவரும் அவரது மகனான நாகதாசகாவால் படுகொலை செய்யப்பட்டார்.

இந்த வம்சத்தின் ஆட்சி கி.மு. 424 வரை நீடித்தது, பின் இந்த மரபு நந்த வம்சத்தினால் தூக்கியெறியப்பட்டது. இந்தக் காலகட்டத்தில் இந்தியாவின் முதன்மையான இரண்டு சமயங்களும் மகதத்தில் வளர்ச்சி கண்டன. கி.மு. 6 அல்லது கி.மு 5 ஆம் நூற்றாண்டில் கவுதம புத்தர், புத்த சமயத்தை நிறுவினார், இது பின்னர் கிழக்கு ஆசியா மற்றும் தென்கிழக்கு ஆசியா வரை பரவியது, மகாவீரர் பண்டைய ஸ்ராமனிச சமயத்துக்கு சைன சமயத்தின் வடிவில் பரப்புரையினால் புத்துயிர் அளித்தார்.

நந்த வம்சமானது அதற்கு முந்தைய சிசுநாக வம்சத்தின் மன்னனான மகாநந்தினின் முறைகேடான மகனால் நிறுவப்பட்டது. நந்த வம்சமானது மகதத்தை கி.மு. 5 வது மற்றும் 4 வது நூற்றாண்டுகளில் ஆண்டது. நந்த பேரரசானது, அதன் உச்சத்தின்போது பரப்பளவில் கிழக்கில் பர்மாவரையும், மேற்கே பலூசிஸ்தான் வரையிலும் தெற்கைப் பொருத்தவரை ஒருவேளை கர்நாடகம் வரையும் பரவி இருந்திருக்கலாம் என கருதப்படுகிறது. நந்த வம்சத்தின் மகாபத்ம நந்தர், அனைத்து சத்ரியர்களையும் அழித்ததாக பெருமையாகக் கூறிக்கொண்டார். இவர் இஷ்வாகு வம்சத்தினரை வெற்றி கொண்டார், அதேபோல பாஞ்சாலம், காசி நாடு, ஹேஹேய நாடு, கலிங்க நாடு, அஸ்மகர், குருதேசம், மைதிலா, சூரசேனம், விதிஹோத்ரா ஆகியோரையும் தோற்கடித்தார். இவர் தன் பேரரசை தக்கான பீடபூமிவரை நீட்டித்தார். மகாபத்ம நந்தர் தன் 88 ஆம் வயதில் இறந்தார், 100 ஆண்டுகள் நீடித்த இந்த மரபில் இவரே மிகுதியான காலம் ஆட்சிசெய்தவர். 
கிமு 321 இல், நாடுகடத்தப்பட்ட சந்திரகுப்த மௌரியர், சாணக்யரின், உதவியுடன், நந்த வம்சத்தின் தனநந்தரை தூக்கி எறிந்து ஆட்சியைக் கைப்பற்றி மவுரியா வம்சத்தையும் மௌரியப் பேரரசையும் நிறுவினார். மௌரியப் பேரரசு (கி.மு.322-185 ), மவுரிய வம்சத்தினரால் ஆளப்பட்டது, இந்த அரசு புவியியல் ரீதியில், பெரிய ஆற்றல் வாய்ந்ததாகவும், பண்டைய இந்தியாவில் ஒரு இராணுவ ஆற்றல் வாய்ந்த பேரரசாக இருந்தது. இந்த நேரத்தில்தான், முதல் முறையாக துணை கண்டத்தின் முழு பகுதிகளும் ஒரே அரசாங்கத்தின் கீழ் இருந்தது. விதிவிலக்காக மௌரிய பேரரசுக்குள் அடங்காமல் இன்றைய தமிழ்நாடும் கேரளமான அன்றைய தமிழகம் (அந்த காலக்கட்டத்தில் இறைமையுள்ள ஆட்சியைத் தமிழகம் பெற்று இருந்தது) இருந்தது. பேரரசின் தலைநகரான பாடலிபுத்திரம் (தற்கால பாட்னா அருகே) இருந்தது.

சந்திரகுப்த மவுரியருக்குப்பின், அவரது மகன் பிந்துசாரர் ஆட்சிக்கு வந்தார். இவர் இன்றைய இந்தியாவின் தெற்கு, கிழக்குப் பகுதிகளைத் தவிர பெரும்பாலான பகுதிகளில் தனது அரசை விரிவாக்கினார். பேரரசின் எல்லையாக வடக்கில் இமயமலை, கிழக்கில் தற்கால அசாம், மேற்கே தற்போதைய பாக்கித்தானைத் தாண்டி எல்லை சென்றது. பேரரசர்கள் சந்திரகுப்தர் பிந்துசார் ஆகியோர் பேரரசை இந்தியாவின் மத்திய மற்றும் தெற்கு பகுதிகளில் விரிவாக்கினர், ஆனால் கலிங்கக் குடியரசு இவர்களின் ஆட்சி எல்லைக்குள் உட்படாமல் இருந்தது.

மவுரியப் பேரரசின் மன்னராக பிந்துசார்ருக்குப்பின் அவரது மகன், அசோகர் ஆனார். அசோகர் தனது பேரரசை விரிவாக்க துவக்கத்தில் முயன்றார் ஆனால் கலிங்க படையெடுப்பின் போது ஏற்பட படுகொலைகளைக் கண்ட பின்னர், பௌத்த சமயத்தைத் தழுவி, போர் செய்வதைத் துறந்து, அகிம்சை வழியைமேற்கொண்டார். அசோகரின் கலிங்க வெற்றியோடு பேரரசின் இராணுவ விரிவாக்கத்தை நிறுத்தினார், ஒப்புமையளவில் அமைதியான, நல்லிணக்கமான, செழிப்பான ஆட்சிக்கு 40 ஆண்டுகளுக்கும் மேலாக தலைமைதாங்கினார், இந்தியத் துணைக்கண்டத்தின் பாதுகாக்கப்பட்ட மிகப் பழமையான வரலாற்று ஆவணங்களில் ஒன்றான, அசோகரின் கல்வெட்டுகளில், கலிங்கப் போர் பற்றியும் அவரது ஆணைகள் பற்றியும் பதிவு செய்யப்பட்டுள்ளன.

அசோகர் பௌத்த சமயத்தை பரப்புவதில் ஆர்வம் கொண்டு, இலங்கை, கிழக்கு ஆசியா மற்றும் தென் கிழக்கு ஆசியா முழுவதும் புத்த கொள்கைகளை பரப்ப தகுதியான துறவிகளை அனுப்பியும், நிதி உதவிகளையும் அளித்தார். அசோகரின் ஆட்சியின் கீழ், இந்தியாவின் அரசியல் செல்வாக்கு மற்றும் வர்த்தகம் ஆசியா முழுவதையும் தாண்டி ஐரோப்பாவரை நீண்டது, மேலும் பெரிய பொருளாதார மற்றும் இராணுவ சக்தி மிக்க வளமான மற்றும் நிலையான பேரரசாகவும் இருந்தது. சாரநாத் தூணில் உள்ள அசோக சிங்கத் தூபியின் தலைப்பகுதியானது, இந்திய தேசிய இலச்சினை ஆகும். அர்த்தசாஸ்திரம், அசோகரின் கல்வெட்டுகள் அசோகவர்தனா நூல் போன்றவை மௌரியர் கால வரலாற்றை அறிந்துகொள்ள உதவுக்கூடிய மூலங்களாக உள்ளன.

அசோகரின் ஆட்சி 50 ஆண்டுகள் தொடர்ந்தன. மவுரிய வம்சத்தின் கடைசி ஆட்சியாளர் பிரகத்திர மௌரியன் ஆவார். இவர் காலத்தில் பேரரசின் பரப்பளவு அசோகரின் காலத்தில் இருந்ததைவிட கணிசமாக குறைந்து விட்டது, இவர் பௌத்த நம்பிக்கையில் உறுதியானவராகவே இருந்தார். இவரை இவரது போர்படைத் தளபதியான பிராமணர் கலத்தைச் சேர்ந்த புஷ்யமித்திர சுங்கன் கொன்றுவிட்டு கி,மு 185 இல் சுங்க வம்சத்தை நிறுவினார் இந்நிகழ்வு அசோகர் இறந்த ஐம்பது ஆண்டுகளுக்குப் பிறகு நடந்த்தது.

புஷ்யமித்திர சுங்கன் ஆட்சியைக் கைப்பற்றியவுடன் பௌத்த சமயத்தினர் அலை அலையாய் பல கொடுமைகளுக்கு உள்ளாயினர் என பௌத்த சமய நூல்கள் குறிப்பிடுகின்றன, ஜான் மார்ஷலின் ஆய்வின்படி அதன் பிறகு இந்து சமயத்தின் எழுச்சியும் உண்டானது. புஷ்யமித்ர சுங்கன் காலத்தில்தான் பௌத்தர்கள் பெரும் துன்பங்களை அனுவித்தனர் அதன்பிறகான சுங்க வம்ச மன்னர்கள் பௌத்தர்களை அவ்வளவு துன்புறுத்தவில்லை என ஆய்வாளர்கள் கருதுகின்றனர்.

கி.பி. 240 முதல் 550 வரையான காலகட்டத்தில் குப்த மரபினர் ஆட்சி புரிந்தார். குப்தா வம்சத்தின் தோற்றம் தெளிவற்றதாக உள்ளது. மகதத்தின் குப்தப் பேரரசு பற்றிய முதல் ஆதாரம் சீனப் பயணி யுவான்சுவாங்கின் குறிப்புகள் வழங்குகின்றன. அவர் கிபி 672 இல் இந்தியா வந்து குப்த பேரரசின் நிறுவனராகக் கருதப்படும் மன்னர் ஸ்ரீகுப்தர் சீன புனித பயணிகளுக்காக ஒரு கோயிலை மிருகசிகவனா அருகே கட்டியது குறித்துக் கேள்விபடுகிறார். கடோடோத்கஜாவுக்கு (ஆட்சியாண்டு கி.பி. 280-319), முதலாம் சந்திரகுப்தர் (மௌரிய பேரரசின் நிறுவனர் சந்திரகுப்த மௌவுரியருடன் (340-293 BC) குழப்பி கொள்ள கூடாது) என்ற மகன் இருந்ததார். ஒரு திருப்புமுனை பேரத்தில், முதலாம் சந்திரா குப்தர் மகதத்தின் ஆற்றல்மிக்க குடும்பத்தைச் சேர்ந்த ஒரு லிச்சாவிப் பெண்ணைத் திருமணம் செய்துகொண்டார்.

சந்திரகுப்தரை அடுத்து கி.பி. 335 இல் சமுத்திரகுப்தர் ஆட்சிப் பொறுப்புக்கு வந்தார் அதைத் தொடர்ந்து கி.பி. 380 இல் அவர் இறக்கும் வரை, சுமார் 45 ஆண்டுகளுக்கு அரசாண்டார். இவர் ஸ்ரீசாசத்ரா, மால்வா பத்மாவதி, யௌதேயர், அருச்சுனயானர்கள், மதுரா, ஆபீர நாடு ஆகிய இராஜ்ஜியங்களிலுள்ளத் தாக்கி, தனது பேரரசுடன் அவற்றை இணைத்துக்கொண்டார். 380 இல் அவர் இறக்கும்போது, அவரின் பேரரசின் ஆதிக்கத்தின்கீழ் இருபதுக்கும் மேற்பட்ட இராஜ்ஜியங்களை உள்ளடக்கி இருந்த்து. இவரது ஆட்சிப்பரப்பானது இமய மலையில் இருந்து நர்மதை ஆறு வரையிலும், மற்றும் யமுனை முதல் செய்ய பிரம்மபுத்திரா ஆறு வரை விரிவாடைந்து இருந்திது. இவர் தன்னை மன்னாதி மன்னர் என்று குறிப்பிட்டுக் கொண்டார். இவரை வரலாற்றாலர்கள் இந்திய நெப்போலியன் என குறிப்பிடுகின்றனர்.

சந்திரா குப்தருக்குப்பின் இவரின் மகனான இரண்டாம் சந்திரகுப்தர் (விக்கரமாதித்யா) ஆட்சிக்கு வந்தார் இவர் கி.பி. 380 முதல் 413 வரை ஆட்சி செய்தார். இவர் அவரது தந்தையை விட சற்றே குறைவான வெற்றிகளையே பெற்றார் என்றாலும், தன் பேரரசை மேற்கு நோக்கியும் விரிவாக்கும் விதமாக சகர்கள், மால்வாவின் மேற்கு சத்ரபதிகள், சௌராட்டிர நாடு, குசராத்து ஆகியவற்றை கி.பி. 409 வரையிலான காலக்கட்டத்தில் தோற்கடித்து வெற்றிகொண்டார். இரண்டாம் சந்திரகுப்தருக்குப்பின் அவரது மகன் முதலாம் குமாரகுப்தன் பட்டத்துக்கு வந்தார். மஹேந்த்ராதித்யாவின் என்று அழைக்கப்பட இவர் கி.பி. 455 வரை ஆட்சி புரிந்தார். இவரது ஆட்சிப்பரப்பின் எல்லை நர்மதை பள்ளத்தாக்காக இருந்தது.

இம்மரபின் பெரிய ஆட்சியாளர்களில் இறுதியானவராக கந்தகுப்தர் அறியப்படுகிறார். இவர் தனக்கு அச்சுறுத்தலாக இருந்த புஷ்யமித்திரனை தோற்கடித்தார், ஆனால் பின்னர் வடமேற்கில் இருந்து, ஹெப்தலைட்டுகள் அல்லது ஹூணர்கள் போன்றோரின் ஆக்கிரமிப்பை எதிர் கொள்ளவேண்டியதாயிற்று. இவர் கி.பி. 477 இல் நட்ந ஒரு ஹூனர் தாக்குதலை முறியடித்ததார். கந்தகுப்தர் கி.பி. 487 இல் இறந்தார் அவரது மகன் நரசிம்மகுப்தர் அடுத்து ஆட்சிக்குவந்தார்.

குப்தப் பேரரசு பண்டைய இந்தியாவின் மிகப்பெரிய அரசியல் மற்றும் இராணுவப் பேரரசுகளின் ஒன்றாக இருந்தது. குப்தர் காலத்தை பெரும்பாலான வரலாற்றாசிரியர்கள் இந்திய காவிய யுகம் எனக் குறிப்பிடப்படுகின்றனர். குப்தர் பேரரசின் காலத்தை இந்திய அறிவியல், தொழில்நுட்பம், பொறியியல், கலை, மொழிகள், இலக்கியம், தர்க்கம், கணிதம், வானியல், மதம், மெய்யியல் ஆகியவற்றில் பொற்காலம் என குறிப்பிடப்படுகிறது.

குப்தப் பேரரசின் தலைநகரமாக பாடலிபுத்திரம் இருந்தது. குப்தப் பேரரசு மற்றும் மௌவுரிய பேரரசு ஆகியவற்றின் நிர்வாகத்திற்கும் இடையே வேறுபாடு இருந்தது, மௌவுரிய நிர்வாகத்தில் அதிகாரம் மையப்படுத்தப்பட்டு இருந்தது ஆனால் குப்தர் நிர்வாகத்தின் பொறுப்புகள் மேலும் பரவலாக்கப்பட்டு இருந்தது. பேரரசு மாகாணங்களாக பிரிக்கப்பட்டு மேலும் மாகாணங்கள் மாவட்டங்களாக பிரிக்கப்பட்டன. கிராமங்கள் சிறிய அலகுகளாக இருந்தன. பேரரசானது குஜராத், வட கிழக்கு இந்தியா, தென்கிழக்கு பாக்கிஸ்தான், ஒடிசா, வடக்கு மத்தியப் பிரதேசம், கிழக்கு இந்தியா ஆகியவற்றை கொண்டதாக இருந்தது. வழிபாடுக்கு அனைத்து வடிவங்களிலும் சமஸ்கிருதம் பயன்படுத்தப்பட்டது.

இக்காலத்தில் வானியலில் முன்னேற்றங்கள் ஏற்பட்டன. ஆர்யபட்டர் மற்றும் வராகமிகிரர் ஆகிய இரண்டு பெரிய வானியல் மற்றும் கணிதவியலாளர்களாக இருந்தனர். ஆர்யபட்டர் புவி சூரியனைச் சுற்றி வருகிறது என்றும் அது தன் அச்சில் சுழலுவதாகவும் கூறினார். ஆர்யபட்டரே, பூச்சியம் குரித்த கருத்தாக்கத்தைக் முதலில் கொண்டுவந்ததாக நம்பப்படுகிறது, ஆர்யபட்டரின் மிகவும் புகழ் பெற்ற படைப்பாக ஆர்யபட்டா நூல் உள்ளது. வராகமித்திரரின் மிக முக்கியமான பங்களிப்புகள் களஞ்சியமாகன பிருகத்சம்கிதம் மற்றும் பஞ்சசித்தாந்திகம் ஆகியன உள்ளன. இவர்கள் கால உலோகவியல் தொழில் நுட்பத்துக்கு ஆதாரமாக வைசாலியில் உள்ள இரும்புத் தூணைக் காணலாம் மேலும் தில்லியின் புறநகர் பகுதியான மெஹ்ராலியிலும் உள்ள இது பீகாரைச் சேர்ந்தது அங்கிருந்து கொண்டுவரப்பட்டது.

இக்காலத்தில் சமசுகிருத இலக்கியம் மிகவும் செழிப்பாக இருந்துள்ளது. இதற்கு ஆதாரமாக காளிதாசரின் படைப்புகளான இரகுவம்சம், மாலவிகார்ணிமித்ரம், மேகதூதம், அபிக்ஞான சாகுந்தலம், குமாரசம்பவரம் ஆகியவையும், சுத்ரகா எழுதிய மிரிச்சகதிகா, விஷ்ணுசர்மாவின் பஞ்சதந்திரம் ஆகியவையும் காம சூத்திரம் மற்றும் பாசாவின் 13 நாடகங்கள் இந்த காலத்தில் எழுதப்பட்டன.

குப்தர்கள் காலத்தில் குறிப்பிடத்தக்க பணியாக, இலவச மருத்துவமனைகளை நிறுவி அதை ஆதரித்தனர். உடலியல் மற்றும் உயிரியல் ஆகியவற்றில் ஆய்வு செய்ய வசதியாக சடலங்களை பயன்படுத்துவதில் அவற்றை எதிர்க்கும் சமயத் தலையீடுகள் தடுக்கப்படன, இதனால் வெட்டிச்சோதித்தல் மற்றும் உடற்கூறியல் ஊக்கம் அடைந்தது, இந்திய மருத்துவர்களின் மருந்தின் குணங்களும் சிறந்துவிளங்கின, அறுவைசிகிச்சை பிரசவம், எலும்பு அமைப்பு, தோல் ஒட்டறுவை போன்ற இந்திய மருத்துவத்துறை வளர்ச்சிகள் விரைவில் அரபு மற்றும் மேற்கத்திய உலகங்களால் ஏற்கப்பட்டன. ஆயுர்வேதம் முதன்மையான மருத்துவ முறையாக இருந்தது.

பாலப் பேரரசு இந்திய துணைகண்டத்தின் வட கிழக்குப் பிரதேசத்திலிருந்து ஆண்டுவந்த பௌத்த சமயத்தைச் சேர்ந்த அரச மரபாகும். பால (வங்காள மொழி: পাল) என்னும் சொல் காப்பவர் என்னும் பொருள் கொண்டது. இச் சொல் எல்லாப் பாலப் பேரரசர்களதும் பெயர்களோடு பின்னொட்டாகக் காணப்படும். இவர்கள் புத்த சமயத்தின் மஹாயான, தந்திரப் பிரிவுகளைப் பின்பற்றினர். கோபாலா என்பவர் மரபின் முதல் மன்னராக இருந்தார். இவர் ஜனநாயக தேர்தல் மூலம் கி.பி. 750 இல் ஆட்சிக்கு வந்தார். இந்த நிகழ்வு தெற்காசியாவில் முதல் ஜனநாயக தேர்தலாக மகா ஜானபத காலத்தில் இருந்து தொடர்ந்த ஒன்றாக்க் கருதப்படுகிறது. இவர்களின் ஆட்சி கி.பி. 750 இல் ஆட்சிக்கு வந்த இவர் தன்னுடைய கட்டுப்பாட்டை வங்காளம் முழுவதிலும் விரிவாக்கினார். இவருக்குப்பின் பின்வந்த தர்மபால (770-810), தேவபால (810-850) ஆகியோர் பேரரசை இந்தியாவின் வட கிழக்குப் பகுதிகளில் மேலும் விரிவாக்கினர். இம்மரபினரின் ஆட்சி நான்கு நூற்றாண்டுகளுக்கு (கி.பி. 750-1120 ) நீடித்தது.

பேரரசு தர்மபால மற்றும் தேவபால் ஆகியோரின் கீழ் பேரரசு அதன் உச்சநிலையை அடைந்தது. தர்மபால இந்தியத் துணைக்கண்டத்தின் வடக்கு பகுதிகளிலும் பேரரசை விரிவுபடுத்தினர். தர்ம்பாலைத் தொடர்ந்து ஆட்சிக்கு வந்த தேவபால், தன் அரசை தெற்கு ஆசியாவில் மற்றும் அதற்கு அப்பாலும் விரிவடையவைத்தார். இவரது பேரரசு கிழக்கில் அசாம் மற்றும் உத்கல நாடுவரை நீண்டும், வட மேற்கில் காம்போஜம் (இன்றைய ஆப்கானிஸ்தானம்) தெற்கில் தக்காணம் வரை பரவியிருந்தது. பாலர்களின் செப்பேடு தேவபாலவால் உத்கல நாட்டை அழித்தார், அசாமை வெற்றிகொண்டார், ஹூணர்களின் அகம்பாவத்தை அழித்தார், மற்றும் கூர்ஜர்ர்கள், திராவிட மன்னர்களை தாழ்த்தினார் என்று கூறிகிறது.

பாலர்கள் பல கோயில்களையும் கலைப் படைப்புகளையும் உருவாக்கினர், நாளந்தா பல்கலைக்கழகம் மற்றும் விக்கிரமசீலா பல்கலைக்கழகம் ஆகியவற்றை ஆதரித்தனர். இந்த இரு பல்கலைக்கழங்களும் பாலர்களின் ஆட்சியின்கீழ் புகழின் உச்சிக்கு சென்றன. இவற்றில் உலகின் பல பகுதிகளில் இருந்து மாணவர்கள் சேர்ந்து பயின்றனர். பீகார் மற்றும் வங்காளத்தின் மீது 11 ஆம் நூற்றாண்டில் சோழப் பேரரசின் பேரரசர் இராசேந்திர சோழன் படையெடுத்தார். பாலப் பேரரசு இறுதியில் சென் பேரரசின் தாக்குதலால் 12 ஆம் நூற்றாண்டில் சிதைந்தது. பாலப் பேரரசின் தலைநகரமாக பாடலிபுத்ரம் (நவீன பாட்னா) இருந்தது.

சீனாவின் புகழ்வாய்ந்த புத்தசமயத் துறவியான யுவான் சுவாங்கின் வருகையின் போது பீகார் இடிபாடுகளுக்கு உள்ளாகி இருந்தது, இதன்பிறகு 12 ஆம் நூற்றாண்டில் முஸ்லீம் படையெடுப்பாளர்களின் கைகளில் சிக்கி பீகார் மேலும் சேதமுற்று அவதிக்கு ஆளானது. வெளிநாட்டு ஆக்கிரமிப்பாளர்களின் வருகையால் இறுதியில் இந்தியத் துணைக்கண்டம் வெளிநாட்டாரால் அடிமைப்படுத்தப்பட்டது, இதனால் இடைக்காலத்தில் பீகார் மிகவும் நிச்சயமற்ற நிலையை அடைந்தது. கோரி முகமது இந்தியத் துணைக்கண்டத்தின் இப்பகுதியைப் பல முறை தாக்கினார். கோரி முகமதுவின் படைகள் நாளந்தா பல்கலைக்கழகம் உட்பட பல பெரிய புத்த கட்டமைப்புகளை அழித்தது.
குத்புத்தீன் ஐபகின் தளபதி முஹம்மது பின் பக்தியாவின் இஸ்லாமிய படையெடுப்பால் மகதத்தில் பௌத்தம் தன் இறுதிக்கட்டத்தை அடைந்தது, இவர்களின் படைகளால் மூலம் பல பௌத்த மடங்கள், விகாரைகள், நாளந்தா மற்றும் விகரமசீலா போன்ற புகழ்பெற்ற பல்கலைக்கழகங்கள் பல அழிக்கப்பட்டன மேலும் ஆயிரக்கனக்கான புத்தத் துறவிகள் 12 ஆம் நூற்றாண்டில் படுகொலை செய்யப்பட்டனர்.

இடைக்கால பீகாரின் சாசாராமில் இருந்து வந்த சேர் சா சூரியின் ஆறு ஆண்டுகால ஆட்சியின் போது பீகார் மகிமை பெற்றதாக இருந்தது. சேர் சா சூரி இந்தியத் துணைக்கண்டத்தின் நீளமான பெரும் தலைநெடுஞ்சாலையை அமைத்தார், இந்தச்சாலை கிழக்கே வங்காளத்தின் கல்கத்தாவில் தொடங்கி இந்தியாவின் வடக்கில் சென்று தற்போதைய பாக்கிஸ்தானின், பெஷாவரில் முடிகிறது. ஷேர் ஷாவால் முன்னெடுக்கப்பட்ட பொருளாதார சீர்திருத்தங்கள், ரூபாய் மற்றும் சுங்க வரி அறிமுகம் போன்றவை இன்னும் இந்தியக் குடியரசில் பயன்படுத்தப்படுகின்றன. இவர் பாட்னா நகருக்கு புத்துயிர் அளிக்கும் விதமாக தனது தலைமையகத்தை அங்கு கட்டினார்.

இந்து சமயத்தைச் சேர்ந்த பேரரசர் ஹெமு, ஒரு உணவு விற்பனையாளரின் மகனாவார், மேலும் இவர் ரேவாரியில் பொட்டாசியம் நைத்திரேட்டு விற்பனையாளராக இருந்தார். இவர் சூரி வம்சத்தின் சேர் சா சூரியின் இராணுவத்தின் தளபதியாகவும், முதலமைச்சராகவும் உயர்ந்ததார் [44] [45]. இவர் ஆப்கானியர்களுக்கு எதிரான 22 போர்களில் வென்றிருக்கிறார், பஞ்சாப் மற்றும் வங்காளத்தில் அக்பரின் படைகளை இரண்டு முறை தோல்வியுறச் செய்திருக்கிறார். 1556 ஆம் ஆண்டு தில்லியின் ஆக்ராவில், [46] தில்லி சிம்மாசனத்தை கைப்பற்றி வட இந்தியாவில் 'இந்து அரசை' நிறுவினார், தில்லி உள்ள புராணா கிலாவில் இவர் ஒரு குறுகிய காலத்திற்கு இருந்தார். என்றாலும் இவர் இரண்டாம் பானிபட் போரில் கொல்லப்பட்டார்.

1557 இல் இருந்து 1576 காலக்கட்டத்தில் அக்பர் முகலாய அரியனையைக் கைப்பற்றினார் அதன்பிறகு பீகார் மற்றும் வங்காளத்தை தமது பேரரசுடன் இணைத்துக்கொண்டார்.முகலாயர்கள் வீழ்ச்சியுற்ற காலத்தில், பீகார் வங்காள நவாப்புகளின் கட்டுப்பாடுக்குள் சென்றது. இந்தக் காலகட்டத்தில், உயர் வரிகளின் வடிவத்தின் ஆட்சியாளர்களால் பீகார் சுரண்டப்பட்டது. ஆனால் வங்காள நவாபால் அனுமதிக்கப்பட்ட வாணிகம், அந்தப் பிரதேசத்தை வளம் கொழிக்க வைத்தது. இந்தியத் துணைக்கண்டத்தின் மிகப் பெரிய விழாக்களில் ஒன்றான சோயின்பூர் விழா போன்ற, விழாக்களின்போது, இந்தியாவின் மிகப்பெரிய கால்நடைச் சந்தைகள் நடந்தன, இதில் அருகிலும் தொலைவிலும் இருந்து வரும் வர்த்தகர்கள் கலந்துகொள்ள தொடர்ந்து அனுமதிக்கப்பட்டனர்.

கி.பி. 1509 இல் குரு நானக் பாட்னா சென்று பாட்னா அருகே உள்ள கிரிகாத்தில் பகத் ஜய்திமால் என்பவரின் வீட்டில் தங்கியிருந்தார். பின்னர் குரு தேக் பகதூர் 1666 இல் அவர் தன் குடும்பத்துடன் பாட்னா வந்தார் சீக்கியர்களின் 10 மற்றும் கடைசி குருவான குரு கோவிந்த் சிங் 1666 இல் பாட்னாவில் உள்ள, பாட்னா சாஹிபில் பிறந்தார். அவுரங்கசீப்பின் பேரன் இளவரசர் ஆசிம்-உசு-சான் 1703. இல் பாடலிபுதிரத்தின் ஆளுநராக நியமிக்கப்பட்டார். அசிம்-உசு-சான் 1704 இல் பாடலிப்புத்திரத்தின் பெயரை அசமாபாத் என பெயர் மாற்றம் செய்தார்.

1764 இல் பக்சார் சண்டை நடந்தது, இச்சண்டை நடந்த பக்சரானது பாட்னாவில் இருந்து 115 கிலோமீட்டர் தொலைவு கொண்டது, இதன் பின்னர் முகலாயர்களும், வங்காள நவாபும் வங்காள மாகாணத்திற்குள் உள்ளடக்கிய பெருமளவிலான பகுதிகளின் கட்டுப்பாட்டை இழந்தனர். இதில் தற்போதைய வங்காளதேசம் மற்றும் மேற்கு வங்காளம், பீகார், ஜார்கண்ட், ஒடிசா ஆகிய இந்திய மாநிலங்களும் அடங்கும். இதன்பிறகு படிப்படியாக பீகார் பிரித்தானியரின் ஆட்சியின் கீழ் வந்தது.

பிரித்தானிய அரசின் காலத்தில், பீகார் குறிப்பாக பாட்னா படிப்படியாக அது இழந்த தன் புகழைப் பெறத் தொடங்கியது பீகார் இந்தியாவின் கற்றல் மற்றும் முதன்மை வர்த்தக மையமாக எழுச்சியுற்றது. இந்த நிலையில், வங்காள மாகாணத்தின் ஒரு பகுதியாக பீகார் ஒரு பகுதியாக 1912 ஆம் ஆண்டு வரையில் இருந்து, பீகார் மற்றும் ஒரிசா ஆகியன தனி மாகாணங்களாகப் பிரிக்கப்பட்டன. புதிய பீகார் மாகாணத்துக்கு பாட்னா தலைநகராக ஆக்கப்பட்டது.


</doc>
<doc id="330430" url="https://ta.wikipedia.org/wiki?curid=330430" title="ஸ்டீவன் சீகல்">
ஸ்டீவன் சீகல்

ஸ்டீவன் சீகல் ("Steven Seagal", பி. ஏப்ரல் 10, 1952) ஓர் அமெரிக்க நடிகரும், எழுத்தாளரும் திரைப்பட இயக்குனரும் ஆவார். 1980 ஆம் ஆண்டுகளில் இவர் முதன்முறையில் நடிப்புத் தொழிலுக்கு அறிமுகமானார். பின்னர் பல ஆங்கிலத் திரைப்படங்களில் நடித்தும், ஒரு சில தொலைக்காட்சித் தொடர்களில் நடித்தும் வந்தார். இவர் பல விருதுகளையும் வென்றுள்ளார்.




</doc>
<doc id="330460" url="https://ta.wikipedia.org/wiki?curid=330460" title="தொடுபுலனாகா மரபுரிமையைப் பாதுகாப்பதற்கான உடன்படிக்கை">
தொடுபுலனாகா மரபுரிமையைப் பாதுகாப்பதற்கான உடன்படிக்கை

தொடுபுலனாகா மரபுரிமையைப் பாதுகாப்பதற்கான உடன்படிக்கை (Convention for the Safeguarding of the Intangible Cultural Heritage ) என்பது ஐக்கிய நாடுகள் கல்வி, அறிவியல், பண்பாட்டு நிறுவனத்தின் ஒர் உடன்பாடு ஆகும். இந்த உடன்படிக்கை 2006 இல் அமுலுக்கு வந்தது. 2016 செப்ரம்பரில் 171 உறுப்பு நாடுகள் இதனை ஏற்றுக்கொண்டுள்ளன.

இந்த உடன்படிக்கை தொடுபுலனாகா பண்பாட்டு மரபுரிமையை பின்வருமாறு வரையறை செய்கிறது.

தொடுபுலனாகா பண்பாட்டு மரபுரிமை என்பது வழமைகள்/நடைமுறைகள் (practices), உருபுகள் (representations), வெளிப்பாடுகள் (expressions), அறிவு (knowledge), செயற்திறன்கள் (skills) ஆகியனவும், கருவிகள் (instruments), பொருட்கள் (objects), கலைப்பொருட்கள் (artifacts), பண்பாட்டு வெளிகள் (cultural spaces) ஆகியனவும், குறிப்பாக ஒரு சமூகம், குழு அல்லது சில சமயங்களில் தனிநபர்கள் தமது பண்பாட்டு மரபுரிமையாக கருதுபவனவற்றைக் குறிக்கும். இந்த தொடுபுலனாகா பண்பாட்டு மரபுரிமை தலைமுறை தலைமுறையாக பகிரப்பட்டு, தொடர்ச்சியாக சமூகங்களாலும் குழுக்களாலும் சூழலுக்கு ஏற்பவும், இயற்கை, வரலாற்றிற்றோடு ஊடாட்டம் ஊடாகவும் மீள் உருவாக்கம் செய்யப்படுவது. இது அடையாளத்தை, தொடர்ச்சியை அளிக்கிறது, ஆகையால் பண்பாட்டு பல்வகைத்தன்மையை, மனித படைப்பாக்கத்தை ஊக்குவிக்கின்றது. இந்த உடன்படிக்கையின் நோக்கங்களுக்கு, அனைத்துலக மனித உரிமைச் சட்டகங்களை மதிக்கும், சக மனிதர்களை, குழுக்களை, சமூகங்களை சமமாக மதிக்கும், பேண்தகு வளர்ச்சியை ஏதுவாக்கும் பண்பாட்டு மரபுரிமைகள் மட்டுமே கருத்தில் எடுத்துக்கொள்ளப்படுகின்றன.

மேற்சுட்டப்பட்ட தொடுபுலனாகா பண்பாட்டு மரபுரிமை பின்வரும் களங்கள் ஊடாக வெளிப்படுத்தப்படுவதாக இந்த உடன்படிக்கை கூறுகிறது.


</doc>
<doc id="330464" url="https://ta.wikipedia.org/wiki?curid=330464" title="டாக்டர். ராதாகிருஷ்ணன் நகர் சட்டமன்றத் தொகுதி இடைத்தேர்தல், 2017">
டாக்டர். ராதாகிருஷ்ணன் நகர் சட்டமன்றத் தொகுதி இடைத்தேர்தல், 2017

டாக்டர். ராதாகிருஷ்ணன் நகர் சட்டமன்றத் தொகுதி இடைத்தேர்தல் (சுருக்கமாக ஆர். கே. நகர் இடைத்தேர்தல், 2017) 2017 திசம்பர் 21 ஆம் நாள் தமிழ்நாடு, டாக்டர். ராதாகிருஷ்ணன் நகர் சட்டமன்றத் தொகுதிக்காக நடந்தது.

இத்தொகுதியின் உறுப்பினரும், தமிழக முதல்வருமான ஜெயலலிதா 2016 திசம்பர் 5 அன்று காலமானதையடுத்து இத்தொகுதிக்கு இடைத்தேர்தல் 2017 ஏப்ரல் 12 அன்று நடைபெறும் என அறிவிக்கப்பட்டிருந்தது. ஆனாலும், வாக்காளர்களுக்கு பணம், மற்றும் பொருட்கள் கொடுக்கப்பட்டதாக வந்த முறைப்பாடுகளை அடுத்து மறு தேதி குறிப்பிடாமல் ஏப்ரல் 9 அன்று இந்தியத் தேர்தல் ஆணையம் இடைநிறுத்துவதாக அறிவித்தது. 


தேர்தலின் முக்கிய நாட்கள் காலக்கோடு

ஆர். கே. நகர் சட்டமன்றத் தொகுதியில் முன்னாள் முதல்வர் ஜெ. ஜெயலலிதா மறைவைத் தொடர்ந்து ஏப்ரல் 2017 இல் நடக்கவிருந்த இடைத்தேர்தல் வாக்காளர்களுக்குப் பணப்பட்டுவாடா செய்யப்பட்ட புகார்களைத் தொடர்ந்து ஒத்திவைக்கப்பட்டது. 2017 ஆம் ஆண்டு டிசம்பர் 31 ஆம் தேதிக்குள் இடைத்தேர்தலை நடத்தி முடிக்க வேண்டும் என்று சென்னை, உயர்நீதிமன்றம் உத்தரவிட்டதைத் தொடர்ந்து, டிசம்பர் 21 ஆம் தேதி தேர்தல் நடத்த தேர்தல் ஆணையம் நடவடிக்கைகள் எடுத்தது.

இந்த இடைத்தேர்தலில், அ.தி.மு.க. சார்பில் மதுசூதனன், தி.மு.க. சார்பில் மருதுகணேஷ், பாரதிய ஜனதா சார்பில் கரு.நாகராஜன் மற்றும் சுயேட்சையாக டி. டி. வி. தினகரன், நாம் தமிழர் கட்சி சார்பில் கலைக்கோட்டுதயம் உள்ளிட்ட 59 பேர் போட்டியிட்டனர்.

இத்தேர்தலில் 77.5 விழுக்காடு வாக்காளர்கள் தங்கள் வாக்கினைப் பதிவு செய்தனர். டிசம்பர் 24 ஆம் தேதியன்று வாக்கு எண்ணிக்கை நடைபெற்றது. வாக்கு எண்ணிக்கை 19 சுற்றுகளாக நடந்தது. வாக்கு எண்ணிக்கை முடிவில், சுயேச்சை வேட்பாளர் டி. டி. வி. தினகரன் 89,013 வாக்குகள் பெற்று வெற்றி பெற்றார். அவரைத் தொடர்ந்து அதிமுக வேட்பாளர் மதுசூதனன் 48,306 வாக்குகள் பெற்றார். திமுக வேட்பாளர் மருதுகணேஷ் 24,581 வாக்குகள் பெற்று மூன்றாம் இடத்தைப் பெற்றார்.


</doc>
<doc id="330484" url="https://ta.wikipedia.org/wiki?curid=330484" title="விரிகுடா ஆந்தை">
விரிகுடா ஆந்தை

விரிகுடா ஆந்தை ("bay owl") இவை களஞ்சிய ஆந்தை இனத்தில் சேர்க்கப்பட்டுள்ளன. இவை இரவில் உணவுகளைப் பிடித்து உட்கொள்ளும் பறவையினம் ஆகும். இவற்றில் பல கிளையினங்கள் உள்ளன. இதன் முகமானது ஒரு இதயத்தைப் போன்ற தோற்றம் கொண்டதாக உள்ளது. இவற்றுள் இலங்கை விரிகுடா ஆந்தையும், (Sri Lanka bay owl) காங்கோ விரிகுடா ஆந்தையும் (Congo bay owl) மற்றும் கிழக்கத்திய விரிகுடா ஆந்தையும் கிளையினமாகக் கருதப்படுகிறது.

தற்போதைய சூழலில் பிலிப்பீன்சு நாட்டின் சமர் தீவுகளில் அழிந்து போய்விட்டதாகக் கூறப்படுகிறது.




</doc>
<doc id="330503" url="https://ta.wikipedia.org/wiki?curid=330503" title="மிகைல் இலமனோசொவ்">
மிகைல் இலமனோசொவ்

மீகயீல் வசீல்யெவிச் இலமனோசொவ் ("Mikhail Vasilyevich Lomonosov", ; – ) ஓர் உருசிய பலதுறை வல்லுனரும் அறிவியலாளரும் எழுத்தாளரும் ஆவார். இவர் இலக்கியம், கல்வி, அறிவியல் ஆகிய துறைகளில் முதன்மை வாய்ந்த பங்களிப்புகளைச் செய்துள்ளார். இவர் வெள்ளிக்கோளின் வளிமண்டலத்தையும் வேதி வினைகளில் பொருண்மை அழியாமை விதியையும் கண்டுபிடித்தார். இவர் இயற்கை அறிவியல், வேதியியல், இயற்பியல், கனிமவியல்,வரலாறு, கலை, மொழியியல், ஒளியியல் ஆகிய புலங்களில் பங்களித்துள்ளார். இவர் சிறந்த கவிஞரும் புத்தியல் உருசிய இலக்கிய மொழியை உருவாக்கிய பேரறிஞரும் ஆவார்.



</doc>
<doc id="330507" url="https://ta.wikipedia.org/wiki?curid=330507" title="நிகோலாய் அலெக்சாந்திரோவிச் கொசூரேவ்">
நிகோலாய் அலெக்சாந்திரோவிச் கொசூரேவ்

நிகோலாய் அலெக்சாந்திரோவிச் கொசூரேவ் "(Nikolai Alexandrovich Kozyrev)" (; செப்டம்பர் 2, 1908 - பிப்ரவரி 27, 1983) ஓர் உருவிய வானியலாளரும் வானியற்பியலாளரும் ஆவார்.

இவர் புனித பீட்டர்சுபர்கில் பிறந்தார். 1928 இல் புனித பீட்டர்சுபர்கு பல்கலைக்கழகத்தில் பட்டம் பெற்றார். இவர் 1931 இல் இலெனின்கிராதுக்குத் தெற்க்கில் அமைந்த புல்கொவோ வான்காணகத்தில் பணிபுரியலானார். இவர் உருசிய வானியற்பியலாளர்களில் திறமை மிக்கவராகக் கருதப்பட்டார். 

"பின்வரும் வானியல் பொருள்கள் இவரது நினைவாகப் பெயர் இடப்பட்டுள்ளன:"





</doc>
<doc id="330510" url="https://ta.wikipedia.org/wiki?curid=330510" title="பெரியகோயில்குப்பம் எண்ணெய்க் கிணறு பிரச்சினை">
பெரியகோயில்குப்பம் எண்ணெய்க் கிணறு பிரச்சினை

<nowiki>பெரியகோயில்குப்பம் எண்ணெய்க் கிணறு பிரச்சினை</nowiki> என்பது, கடலூர் மாவட்டம் கீழூர் ஊராட்சிக்கு உட்பட்ட பெரியகோயில்குப்பம் கிராமத்தில் எண்ணெய்க் கிணறு தோண்டி, நிலத்தடி நீர் மாசுபடுவதால் ஏற்படுகின்ற பாதிப்பைக் குறிக்கிறது.

இந்திய அரசின் கட்டுப்பாட்டில் செயல்படுகின்ற “எண்ணெய் மற்றும் இயற்கை எரிவாயுக் கழகம்” (ONGC) எடுக்கும் இயற்கை எரிவாயுவால் பெரியகோயில்குப்பம் கிராமத்தில் நிலத்தடி நீருக்கு பாதிப்பு ஏற்பட்டுள்ளது என்றும் கையகப்படுத்தப்பட்ட நிலங்களுக்கு இதுவரை இழப்பீடு வழங்கவில்லை என்றும் புகார் எழுந்துள்ளது. 

பெரியகோயில்குப்பத்தில் எண்ணெய் எண்ணெய்க் கிணறுகள் செயல்படத் துவங்கியதிலிருந்து தங்கள் பகுதியில் குடிநீரின் தன்மை மாறியுள்ளதோடு, மஞ்சள் நிறத்திலும், அவ்வப்போது எண்ணெய் கலந்து வருவதாகவும் குற்றம்சாட்டுகின்றனர்.

</doc>
<doc id="330516" url="https://ta.wikipedia.org/wiki?curid=330516" title="மகாராட்டிரவாதி கோமந்த கட்சி">
மகாராட்டிரவாதி கோமந்த கட்சி

மகாராட்டிரவாதி கோமந்த கட்சி என்பது கோவாவிலுள்ள அரசியல் கட்சியாகும். போர்த்துகீசியர்கள் இந்தியாவை விட்டுச் சென்ற பின்னர் 1961இல் இக்கட்சி தான் கோவாவை ஆட்சி செய்தது. இந்தியாவுடன் இணைந்த பின்பு 1963 டிசம்பரில் நடைபெற்ற தேர்தலில் இக்கட்சி ஆட்சியைப் பிடித்தது. 1979இல் கட்சியில் பிளவு ஏற்படும் வரை இக்கட்சியே கோவாவின் ஆட்சியில் இருந்தது.


</doc>
<doc id="330520" url="https://ta.wikipedia.org/wiki?curid=330520" title="ஸ்ரீதத்வநிதி">
ஸ்ரீதத்வநிதி

ஸ்ரீதத்துவநிதி (), சிற்ப இலக்கணங்கள், இறை உருவ இலக்கணங்கள் பற்றி கருநாடகப் பகுதியில் பொ.பி 19ஆம் நூற்றாண்டில் எழுதப்பட்ட நூல் ஆகும்.

ஸ்ரீதத்துவநிதி ஆரம்பிப்பது போல், பத்தொன்பதாம் நூற்றாண்டில், மைசூரை ஆண்ட, மூன்றாம் கிருஷ்ணராஜரே (1794 - 1868) இந்நூலின் ஆசிரியராகக்ச் சொல்லப்படுகின்றார். கலையார்வம் மிக்க இம்மன்னர் எழுதியதாக ஐம்பதுக்கும் மேற்பட்ட நூல்கள் சொல்லப்படுகின்றன என்பது குறிப்பிடத்தக்கது.

ஸ்ரீதத்துவநிதியானது, சிவன், திருமால், முருகன், பிள்ளையார், பார்வதி, ஏனைய தேவியர், நவக்கிரகம்) முதலான பல தெய்வங்களின் உருவ இலக்கணங்களை வரையறுக்கின்றது. இதன் ஒவ்வொரு பாகமும் நிதி (செல்வம்) என்றே சொல்லப்படுவது குறிப்பிடத்தக்கது. ஸ்ரீதத்துவநிதியின் ஒன்பது பாகங்களும் வருமாறு

மைசூர் பல்கலைக்கழகத்தில், ஸ்ரீதத்துவநிதி எழுதப்பட்ட மூல ஏட்டுச்சுவடியானது இன்றும் வைக்கப்பட்டிருக்கின்றது. அதன் இன்னொரு பிரதி, தற்போதைய மைசூர் அரச குடும்ப வாரிசு ஸ்ரீகண்டதத்த நரசிம்மராஜ உடையார் வசம் உள்ளது. இதன் திருத்தப்படாத தேவநாகரி வரிவடிவம் மாத்திரம், ஒரு நூற்றாண்டுக்கு முன்பு, மும்பாயில் பதிப்பிக்கப்பட்டது.

முதல் மூன்று நிதிகளும் அண்மையில் முழுமையாகப் பதிப்பிக்கப்பட்டுள்ளதுடன், இறுதி கௌதுகநிதியானது, 1996இல் ஒரு ஹதயோக நூலொன்றில் வெளியானது. கௌதுகநிதியில் குறிப்பிடப்பட்டுள்ள 122 யோக ஆசன முறைகள் மிகப்பழைய ஆசனக்குறிப்புகள் என்ற வகையில், யோக உலகில் அதிகம் கொண்டாடப்படுகின்றன.




</doc>
<doc id="330545" url="https://ta.wikipedia.org/wiki?curid=330545" title="அதிவேக வளையப் போக்குவரத்து">
அதிவேக வளையப் போக்குவரத்து

அதிவேக வளையப் போக்குவரத்து ("Hyperloop") என்பது பயணிகள் மற்றும் சரக்குப் போக்குவரத்திற்காக விமானத்தை விட வேகத்தில் கிட்டத்தட்ட வெற்றிடமாக்கப்பட்ட வளையத்தினுள் செல்லக் கூடிய வாகன முன்மொழிவு அமைப்பு ஆகும்.

எசுபேசுஎக்சு வலைத்தளத்தில் வெளியிடப்பட்டுள்ள இதன் திட்டத்திற்கான தொடக்கப் பதிப்பானது இதன் அமைப்பு மற்றும் செயல்பாட்டை விவரிக்கிறது. ஊர்தியானது காற்றுத்தாங்கு உருளைகள் அல்லது காந்த இலகுமத்தைப் பயன்படுத்தி தன் பாதையில் சறுக்கிச் செல்லும் மற்றும் நேரியல் மின்சார மோட்டாரைப் பயன்படுத்தி அதன் உச்ச கட்ட வேகத்திற்கு முடுக்கமடையும். மேலும் இதனை தரைமட்ட அளவிலும் தரைக்குக் கீழேயும் தரைக்கு மேலேயும் குறுக்கீடுகளைத் தவிர்த்து குழாய்களை அமைத்து பயன்படுத்த முடியும். இந்த அமைப்பானது அதிக ஆற்றல் படைத்ததாகவும் சத்தமில்லாமல் அமைதியாக செல்லக் கூடியதாகவும் தன்னியக்கத் தன்மை கொண்டதாகவும் இருக்கும் என நம்பப்படுகிறது.

குழாய்களைப் பயன்படுத்தி அதி வேகத்தில் செல்லும் கருத்தாக்கமானது பல தசாப்தங்களாகவே இருந்து வருகிறது. இந்தக் கருத்தானது எலான் மசுக் என்பவரால் 2012 இல் மேம்படுத்தப்பட்ட தொழில் நுட்பத்தோடு அறிமுகப்படுத்தப்பட்டதிலிருந்து வாயுக்குழாய் போக்குவரத்திற்கான ஆர்வம் எழுச்சி பெற ஆரம்பித்தது.

எலொன் மசுக்கின் மேம்படுத்தப்பட்ட அமைப்பானது குறைந்த காற்றழுத்தக் குழாய்களின் உள்ளே நேரியல் தூண்டல் மோட்டார்கள் மற்றும் காற்று அமுக்கிகளைப் பயன்படுத்தி உந்தப்படும் உள் அழுத்தம் கொண்ட கலன் போன்ற அமைப்பாகும்.


</doc>
<doc id="330565" url="https://ta.wikipedia.org/wiki?curid=330565" title="யாமள சைவம்">
யாமள சைவம்

யாமளம் சைவப்பிரிவுகளில் ஒன்றாக வழக்கிலிருந்த மந்திரமார்க்கக் கிளைநெறி ஆகும். சிவனின் முதன்மை வடிவமாக கபாலீச பைரவரையும் அவர் தேவி, சண்டகபாலினியையும் போற்றிய இது, பொ.பி 10ஆம் நூற்றாண்டளவில் பெரும்புகழ் பெற்று விளங்கியது.

யாமளர்களுக்கு முக்கியமான எட்டு நூல்கள், தம்மைத் தாமே அறிந்த எட்டு யாமளக் குருநாதர்களின் பெயர்களாலேயே அறியப்படுகின்றன. சிவத்தை உணர்ந்ததன் மூலம், இவர்கள் தாமும் சிவரூபமாக - வைரவராக மாறியதாக மூதிகங்கள் சொல்லும். இந்த எண்மரும் சுவச்சண்டர், குரோதர், உன்மத்தர், உக்கிரர், கபாலி, சங்கரர், சேகரர், விஜயர் எனும் எட்டு வைரவர்களாகப் போற்றப்படுகின்றனர். உருத்திரம், ஸ்கந்தம், பிரமம், விஷ்ணு, யமம், வாயு, குபேரம், இந்திரம் எனும் எட்டு யாமள நூல்கள், இந்த எட்டுக் குருதேவர்களால் யாமளர்களுக்கு வழங்கப்பட்டன. 

பிங்களமதம், ஜயத்ரதம் எனும் இரு யாமள நூல்கள் இன்னொருவகையில் யாமளர்களுக்கு முக்கியமானவை. லட்சுமி, கணேசன், சந்திரம், சக்தி, சுவச்சண்டம், ருரு, சித்தம், அதர்வணம் எனும் வேறு எட்டு நூல்கள் உப யாமள நூல்களாகக் கொள்ளப்படுகின்றன.

யாமளர்கள் கபாலீசரும் கபாலினியும் ஒன்றிணைந்து காட்சியருளும் யந்திரத்தைச் சூழ தேவ - தேவியர் வீற்றிருக்கும் மண்டலத்தை வழிபடவேண்டும். இரத்தை, கராளை, சண்டாட்சி, மகோச்சூட்சுமை ஆகிய நான்கு தேவியரும், அவர்களது சேடியரான கராளி, தந்துரை, வீமவக்திரை, மகாபலை ஆகிய நால்வரும் யாமள மண்டலத்தின் நான்கு திசையிலும் வீற்றிருப்பர். இவர்கள் அனைவரையும் யாமள வழிபாட்டு மண்டலத்தில் எழுந்தருளச் செய்யும் ஓம் ஹம் சண்ட கபாலின்யை ஸ்வாஹா எனும் மந்திரம் அடியவனால் ஓதப்படவேண்டும்.


</doc>
<doc id="330570" url="https://ta.wikipedia.org/wiki?curid=330570" title="ஆந்திரேய் இலிந்தே">
ஆந்திரேய் இலிந்தே

ஆந்திரேய் திமித்ரியேவிச் இலிந்தே "(Andrei Dmitriyevich Linde)" (; பிறப்பு: மார்ச்சு 2, 1948) ஓர் உருசிய-அமெரிக்க கோட்பாட்டு இயற்பியலாளர் ஆவார். இவர் சுடேன்ஃபோர்டு பல்கலைக்கழகத்தின் அரால்டு டிரேப் ஃபிரிலிசு இயற்பியல் அறக்கட்டளைப் பேராசிரியர் ஆவார். இலிந்தே அண்ட உப்பல் கோட்பாட்டளர்களில் ஒருவர். இவர் தொடர்து விரிவடைந்துனுப்பிடும் பல்லண்டக் கோட்பாளரும் ஆவார். இவர் தன் அறிவியல் இளவல் பட்ட்த்தை மாஸ்கோ பல்கலைக்கழகத்தில் பெற்றார்.இவர் மாஸ்கோ இலெபிதேவ் இயற்பியல் நிறுவனத்தில் 1975 இல் முனைவர் பட்டம் பெற்றார். இவர் 1989 இல் இருந்து ஐரோப்பிய அணுக்கரு ஆராய்ச்சி நிறுவனத்தில் (செர்ன்) பணிபுரிந்தார். பின்னர் இவர் 1990 இல் அமெரிக்காவுக்குப் புலம்பெயர்ந்து சுடேன்ஃபோர்டு பல்கலைக்கழகத்தில் இயற்பியல் பேராசிரியரானார். இவர் அண்ட உப்பல் கோட்பாட்டுக்காகப் பல விருதுகளைப் பெற்றுள்ளார். 2002 இல் இவர் மசாசூசட் தொழில்நுட்ப நிறுவனத்தின் ஆலன் குத், பிரின்சுடன் பல்கலைக்கழகத்தின் பவுல் சுடீன்கார்த்ஆகிய இருவருடன் இணைந்து டிரேக் பதக்கத்தைப் பெற்றார். இவர் 2004 இல் ஆலன் குத்துடன் இணைந்து உப்பல் அண்டக் கோட்பாட்டு உருவாக்கத்துக்காகக் குரூபர் அண்டவியல் பரிசைப் பெற்றார். இவர் 2012 இல், ஆலன் குத்துடன் இணைந்து முதலடிப்படை அறிவியல் பரிசைப் பெற்றார். அண்ட உப்பல் கோட்பாட்டை முன்னோடியாக உருவாக்கியதற்காகக் காவ்லி வானியற்பியல் பரிசை 2014 இல் ஆலன் குத்துடனும் அலெக்சிய் சுதாரோபின்சுகியுடனும் இணைந்து பெற்றார்.

இலிந்தே இரேனதா கல்லொழ்சுவை மணந்தார். Tஇவர்களுக்கு இரு குழந்தைகள் உண்டு.



</doc>
<doc id="330576" url="https://ta.wikipedia.org/wiki?curid=330576" title="திமித்ரி வி. பிசிகலோ">
திமித்ரி வி. பிசிகலோ

திமித்ரி வி. பிசிகலோ "(Dmitry V. Bisikalo)" ஓர் உருசிய வானியற்பியலாளரும் அறிவியல் முதுமுனைவரும் பேராசிரியரும் ஆவார். இவர் உருசிய அறிவியல் கல்விக்கழகத்தின் உயராய்வு உறுப்பினர். இவர் அதன் வானியல் நிறுவனத்தின் இயக்குநரும் ஆவார்(1).

இவர் 1961 இல் சோவியத் ஒன்றியத்தில் உள்ள இர்க்குட்சு எனும் இடத்தில் பிறந்தார்.

இவர் 1984 இல்மாஸ்கோ இயற்பியல் தொழில்நுட்ப நிறுவனத்தில் தன் இளவல் பட்டம் பெற்றார். இவர் சோவியத் ஒன்றிய அறிவியல் கல்விக்கழகத்தின் வானியல் மன்றத்தில் முனைவர் ஆராய்ச்சிக்குச் சேர்ந்தார்.

இவர் 1988 இல் தொடர் மூலக்கூற்று வளிம இயக்கப் பின்னணியில் உள்வால்வெள்ளி கோமா பற்றிய ஆய்வு எனும் தலைப்பில் ஆய்வு முடித்து முனைவர் பட்டம் பெற்றார்.

இவர் 1998 இல் தன் முதுமுனைவர் பட்டத்தை மாஸ்கோ அரசு பல்கலைக்கழகத்தைச் சேர்ந்த சுடெர்ன்பர்கு வானியல் நிறுவனத்தில் ஊடாடும் இரும விண்மீன் அமைப்புகளில் பொருண்மைப் பரிமாற்ற வளிம் இயக்க ஆய்வு எனும் தலைப்பில் ஆய்வு மேற்கொண்டு பெற்றார்.

இவர் 2001 இல் இருந்து உருசிய அறிவியல் கல்விக்கழகத்தின் வானியல் நிறுவனத்தில் இணை இயக்குநராக உள்ளார்.

இவர் 2010 இல் வானியற்பியல் பேராசிரியராகவும் 2011 இல் உருசிய அறிவியல் கல்விக்கழகத்தின் உயர்நிலை உறுப்பினர் ஆனார்.

இவர் 2016 இல் இருந்து உருசிய அறிவியல் கல்விக்கழகத்தின் வானியல் நிறுவனத்தில் இயக்குநராக உள்ளார்.

இவர் ஊடாடும் இரும விண்மீன்கள், அகந்திரளும் வட்டுகளின் வளிம இயக்கவியலில் வல்லுனர் ஆவார். இவர் மூலக்கூறு (போல்ட்சுமன் இயக்க சமன்பாட்டுக்குத் தீர்வு காணல்), தொடர் (ஆய்லர் வளிம இயக்கச் சமன்பாடுகளுக்குத் தீர்வு காணல்) வளிம இயக்கவியல் முறைகளால் வானியற்பியல் பொருட்களைப் புலனாயும் எண்ணியல் முறைகளை உருவாக்கலில் பங்கேற்கிறார். இவர் 200 க்கும் மேற்பட்ட ஆய்வுக் கட்டுரைகளையும்4 தனிவரைவு நூல்களையும் 3 தனிவரைவுநூல்களின் மீள்பார்வைகளையும் வெளியிட்டுள்ளார்.

வானியற்பியல் நோக்கீடுகளை வளிம இயக்கத்துடனும் காந்தப் பாய்ம இயக்க ஒப்புருவாக்கங்களுடனும் இணைத்து வானியற்பியல் வழிகாட்டுதலை உருவாக்கல்.

இரும விண்மீன்களில் நிகழும் பொருண்மைப் பரிமாற்றத்துக்கான தன்னிறைவுப் படிமத்தை உருவாக்கல்.
இரும விண்மீன்களின் அகந்திரளும் வட்டுக் கட்டமைப்பை ஆய்தல்.

குளிர்ந்த அகந்திரள் வட்டில் நிகழும் தலையாட்ட அடர்த்தி அலைகளை கண்டுபிடித்தல்.

நெருங்கிய இரும விண்மீன்களில் பொது கவருறை உருவாதலைப் பற்றி முதன்முதலில் ஆய்வு மேற்கொண்டார்.

முப்பருமான வளிம இயக்க ஒப்புருவாக்கங்களின் முடிவுகளைக் கொண்டுசெவ்வியல் இனைவாழ்வு விண்மீன்களின் வெடிப்புச் செயல்பாட்டை விவரித்தல்.

இடைநிலை முனைவு இரும விண்மீன் அமைப்புகளின் அகந்திரள்வட்டுக் கட்டமைப்பின் மீது காந்தப்புலத்தின் தாக்கம் பற்றி முதன்முதலில் ஆய்தல்.

காந்தக் கோளங்களில் தோன்றும் உயராற்றல் துகள்கள் அமைந்த கோள் மேல்வளிமண்டலங்களின் எண்ணியல் ஊடாட்ட இயக்கப் படிமத்தை உருவாக்கல். இந்தப் படிமம் புவி, வெள்ளி, செவ்வாய், வியாழன் ஆகிய கோள்களின் பல வளிமண்டல ஆய்வுச் செய்முறைகளில்(IMAGE, HST, MEX, VEX) பரவலாகப் பயன்பட்டுவருகிறது.

இவரது பணிகள் உருசிய அறிவியல் கல்விக்கழக ஆண்டறிக்கைகளில் தொடர்ந்து சான்றுகாட்டப் படுகின்றன.

இவர் மாஸ்கோ அரசு பல்கலைக்கழகத்தின்மாஸ்கோ இயற்பியல் தொழில்நுட்ப நிறுவனத்தின் பயன்முறை, கோட்பாட்டு இயற்பியல் துறையில் பேராசிரியராக விரிவுரை ஆற்றி வருகிறார். இவரின்கீழ் பதின்மர் முனைவர் பட்டம் பெற்றனர்.

இவர் வானியல் இதழ் (வானியல் அறிக்கைகள்) (3) எனும் உருசிய இதழின் பதிப்புக்குழுவிலும் உருசிய அறிவியல் கல்விக்கழகத்தின் விண்வெளி மன்றத்திலும் பன்னாட்டு வானியல் ஒன்றியத்திலும் (4) ஐரோப்பிய வானியல் ஒன்றியத்திலும் உறுப்பினராக உள்ளார். உருசிய, பன்னாட்டுக் கருத்தரங்குகளின் ஒருங்கிணைப்புக் குழுக்களில் முனைவாகச் செயல்பட்டு வருகிறார். இவர் இன்சானில் உள்ள செய்முறை வானியலுக்கான அறிவியல், கல்வி மையத்தை உருவாக்கி 2003 இல் இருந்து வழிநடத்தி வருகிறார்.






</doc>
<doc id="330578" url="https://ta.wikipedia.org/wiki?curid=330578" title="ஆண்டர்சு இலெக்செல்">
ஆண்டர்சு இலெக்செல்

ஆண்டர்சு யோகான் இலெக்செல் "(Anders Johan Lexell)" (24 திசம்பர் 1740 - ) ஒரு பின்னிய-சுவீடிய வானியலாளரும் கணிதவியலாளரும் இயற்பியலாளரும் ஆவார். இவர் தம் வாழ்நாள் முழுவதையும் உருசியப் பேரரசில் கழித்தார்.இவர் உருசியாவில் ஆந்திரேய் இவனோவிச் இலெக்செல் "( Andrei Ivanovich Leksel)" (Андрей Иванович Лексель) என அழைக்கப்பட்டார்.

இவர் வான்கோள இயக்கவியலிலும் பலகோணவியலிலும் பல கண்டுபிடிப்புகளை நிகழ்த்தினார்; முன்னதற்காக இலெக்செல் வால்வெள்ளி இவரது நினைவாகப் பெயர் இடப்பட்டுள்ளது. La Grande Encyclopédie எனும் பெருங்களஞ்சியம் இவர் தன் காலத்தில் கோளகோணவியல் கணிதப் புலத்தில் ஆர்வமூட்டும் புதிய தீர்வுகளை உருவாக்கியதாகவும் அவற்றை அவர் தனது வால்வெள்ளி, கோளியக்க ஆய்வில் பயன்படுத்தியதாகவும் கூறுகிறது. கோளகோணத்தின் முக்கோண தேற்றத்துக்கு இவரது பெயரிடப்பட்டுள்ளது.

இவர் அவரது கால உருசிய அறிவியல் கல்விக்கழகத்தின் தலைசிறந்த உறுப்பினர்களில் ஒருவராகத் திகழ்ந்துள்ளார். தன் 16 ஆண்டுகாலப் பணியில் 66 ஆய்வுரைகளை வழங்கியுள்ளார். இலியோனார்டு இவரைப் பற்ரி பின்வருமாறு கூறுகிறார்: "இலெக்செலை விட்டால் இத்தகைய ஆஉவுரைகலை நானோ தெ அலம்பெர்ட்டோ தான் இயற்றமுடியும்".யோகான் யுலருக்கு எழுதிய மடலில் டேனியல் பெர்னவிலி இவரது பணியைப் பின்வருமாறு புகழ்ந்துரைக்கிறார் "இலெக்செல் பனிகளைப் பெரிது நயக்கிறேன். அவை ஆழமானவையுமார்வமூட்டுபவையும் ஆகும்.அவரது அடக்கம் அவரது பணிகளுக்கு மேலும் தகைமை சேர்க்கிறது. இது செம்மைசான்ற பெருமக்களுக்கே உரியதாகும்".

இவர் திருமணமே செய்துகொள்ளவில்லை. ஆனால், இலியோனார்டு யூலருக்கும் அவரது குடும்பத்துக்கும் நெருங்கிய நட்போடு விளங்கினார். இவர் யூலரின் இறப்பைக் அவரது வீட்டில் சென்று கண்ணுற்றார். யூலருக்குப் பின்னர் இவர் உருசிய அறிவியல் கழகத்தின் கணிதக் கல்வியியல் கட்டிலில் தொடர்ந்து பணியாற்றினார். ஆனால், அடுத்த ஆண்டே இவரை இறப்பு தழுவிற்று. குறுங்கோள் 2004 இலெக்செல், நிலாவின் இலெக்செல் குழிப்பள்ளம் ஆகியவை இவரது நினைவாகப் பெயரிடப்பட்டுள்ளன.


</doc>
<doc id="330582" url="https://ta.wikipedia.org/wiki?curid=330582" title="ஈசாக் கலாத்னிகோவ்">
ஈசாக் கலாத்னிகோவ்

ஈசாக் மாற்கோவிச் கலாத்னிகோவ் "(Isaak Markovich Khalatnikov)" (; பிறப்பு: 17 அக்தோபர் 1919) ஒரு சோவியத் ஒன்றிய இயற்பியலாளர் ஆவார். இவர்பொது சார்பியல் கோட்பாட்டில் BKL கருதுகோள் உருவாகியதற்காகப் பெயர்பெற்றார்.

இவர் யூதர் குடும்பத்தில் தினிப்ரோபெத்ரோவ்சுக் எனுமிடத்தில் பிறந்தார். இவர் தினிப்ரோபெத்ரோவ்சுக் அரசு பல்கலைக்கழகத்தில் கல்விபயின்று 1941 இல் இயற்பியலில் பட்டம் பெற்றார். இவர் 1944 இல் இருந்து சோவியத் பொதுவுடைமைக் கட்சியின் உறுப்பினராக்கைருந்துள்ளார். இவர் 1952 இல் தன் முனைவர் பட்டத்தைப் பெற்றார். இவரது மனைவியான வாலன்டினா புரட்சியாளர்நிகோலாய் சுக்கோர்சுவின் மகளாவார். மீப்பாய்மைக்கான இலாந்தவு-கலாத்னிகோவ் கோட்பாடு உட்பட, இவரது பெரும்பாலான ஆய்வுப்பணிகள் இலாந்தவுவோடு இணைந்தோ அல்லது பின்னவரின் ஆர்வம் தூண்டிய ஊக்கத்தோடோயே மேற்கொள்ளப்பட்டன.

இவர் 1970 இல் பிரின்சுடன் பல்கலைக்கழக சார்லசு மைசுனர் அறிமுகப்படுத்திய மிக்சுமாசுட்டர் அண்டப்படிமத்தால் ஈர்க்கப்பட்டு, விளாதிமிர் ஏ. பெலின்சுகி அவர்களுடனும் எவ்கேனி மீகயீலொவிச் இலிப்சிட்சுடனும் இணைந்து BKL கருதுகோள் எனும் கருத்துப்படிமத்தை அறிமுகப்படுத்தினார். இது செவ்வியல் ஈர்ப்புக் கோட்பாட்டில் உள்ள மிக உயர்ந்த திறந்தநிலைச் சிக்கல்களில் ஒன்றாக பரவலாக்க் கருதப்படுகிறது. இதில் B என்பது பெலின்சுகியையும் K என்பது கலாத்னிகோவையும் L என்பது இலிப்சிட்சையும் குறிக்கும்.

இவர் 1965 முதல் 1992 வரை மாஸ்கோவில் உள்ள இலாந்தவு கோட்பாட்டு இயற்பியல் நிறுவனத்தை நெறிபடுத்தினார். இவர் 1984 இல் சோவியத் அறிவியல் கல்விக்கழகத்துக்குத் தேர்வு செய்யப்பட்டார்.இவர் இலாந்தவு பருசும் அலெக்சாந்தர் வான் அம்போல்ட் விருதும் பெற்றார். இலண்டன் அரசு கழக அயல்நாட்டு உறுப்பினராக உள்ளார்.

இவர் நிகோலொவால் அவர் பிடித்த "அனைத்துக்குமான கோட்பாடு" எனும் 2014 ஆம் ஆண்டுத் திரைப்படத்தில் படம்பிடிக்கப்பட்டுள்ளார்.




</doc>
<doc id="330587" url="https://ta.wikipedia.org/wiki?curid=330587" title="திரிகம்">
திரிகம்

திரிகம், மந்திர மார்க்கத்தின் புறச்சித்தாந்தப் பிரிவைச் சேர்ந்த சைவக்கிளைநெறி ஆகும். சிவனை மாத்ருஸத்பவர் என்ற பெயரில் வழிபடும் திரிகநெறியினர், அவருடன் சேர்த்து, பரை, அபரை, பராபரை எனும் மூன்று சக்திகளை வழிபடுவதால், இந்நெறி திரிகம் (திரி - மூன்று) எனும் பெயரைப் பெற்றது.

மாலினிவிஜயோத்தர தந்திரம் முதலான தாந்திரீக நூல்கள், திரிகநெறியின் வரன்முறைகள், வழிபாட்டு முறைகள் பற்றி விலாவாரியாக விவரிக்கின்றன.காஷ்மீர சைவத்துக்குப் பெரும் பங்காற்றிய அபிநவகுப்தர் (பொ.பி 925-1025), யாத்த நூல்களில் பல, திரிகத்துடன் தொடர்பானவையாகக் காணப்படுகின்றன. பகவத் கீதைக்கு அபிநவரால் எழுதப்பட்ட கீதார்த்த சங்கிரகமும், அவரது சொந்தப் படைப்புகளான தந்திராலோகம், தந்திராசாரம் முதலானவையும் திரிகர்களைப் பொறுத்தவரை முக்கியமானவை. இன்றைய காஷ்மீர சைவத்தின் முக்கியமான மூன்று மெய்யியல்களுள் ஒன்றாக திரிகத்தைச் சொல்லலாம். ஏனைய இரண்டும் ஸ்பந்தம், பிரத்யபிஞ்ஞை ஆகிய இரண்டுமாகும்.


</doc>
<doc id="330589" url="https://ta.wikipedia.org/wiki?curid=330589" title="முகம்மது நபியின் இராணுவச் செயல்பாடுகள்">
முகம்மது நபியின் இராணுவச் செயல்பாடுகள்

முகம்மது நபியின் இராணுவச் செயல்பாடுகள் என்பது இசுலாமிய இறைத்தூதரான முகம்மது நபி மக்காவில் இருந்து மதீனாவிற்கு புலம்பெயர்ந்த பின்னர் இசுலாமியர்களின் எதிரிகளுக்கு எதிராக இராணுவ நடவடிக்கைகள் மேற்கொண்டதாகும். இந்த இராணுவ நடவடிக்கைகள் அவர் மதீனாவில் இருந்த அவரது வாழ்வின் கடைசி பத்து வருடங்களும் இருந்தது.
மக்காவில் எதிரிகளின் கொடுமை அதிகமானதால் முகம்மது நபி மதீனாவிற்கு பயணம் செய்தார்.
மதீனாவில் இருந்த அனைத்து முஸ்லிம்களையும் குறிப்பாக முகம்மது நபியையும் ஒழித்துக்கட்ட வேண்டுமென்று தீவிரமாக மக்கா நகர் அரபு மக்களின் தலைவர்கள் ஆலோசித்தனர். முஸ்லிம்கள் மதீனாவில் கடுமையான ஆபத்துகளைச் சந்திக்க வேண்டிய சூழ்நிலை ஏற்பட்டது. இதன் காரணமாக முஸ்லிம்களுக்கு எதிரிகளை எதிர்த்துப் போர் புரியலாம் என்று அனுமதி வழங்கப்பட்டது. அதன்படி மதீனா நகரைச் சுற்றி குடியிருக்கும் அனைத்துக் கோத்திரத்தாருடனும் யூதர்களுடனும் சமாதான ஒப்பந்தம் செய்துகொள்ளப்பட்டது.
மக்கா எதிரிகளை தாக்க, முகம்மது நபி 8 வெவ்வேறான போர்களில் பல இடங்களில் இசுலாமியப் படையை அனுப்பினார். மக்கா எதிரிகள் வணிகம் செய்ய வெவ்வேறான இடங்களுக்கு செல்லும் போது அவர்களை தாக்கி மக்கா எதிரிகளிடமிருந்து தற்காத்துக் கொள்ள முகம்மது நபி அந்த படைகளை பயன்படுத்தினார்.
அந்த எட்டுப் போர்களும் அவை நடந்த காலங்களும் வருமாறு:
இதில் அப்வா, பூவாத், ஸஃப்வான் ஆகிய போர்களில் முகம்மது நபி தலைமை தாங்கினார். மற்ற போர்களில் இசுலாமியப் படைகளை அனுப்பினார்.

மக்கா எதிரிகள் மீது பல வழிகளிலும் முகம்மது நபி போர் நடத்தி கொண்டிருந்த வேளையில், மக்கா தலைவர்கள் ஒன்று சேர்ந்து பெரிய படை ஒன்றை மதீனா நகரைச் தாக்க கொண்டு சென்றனர். மக்கா எதிரிகளின் படை மதீனாவைத் தாக்க வருவதை அறிந்த முகம்மது நபி உடனே மதீனா மக்களை ஒன்று திரட்டி ஆலோசனை நடத்தினார். பின்னர் இசுலாமியப் படையைத் தயார் செய்து அவரே தலைமை ஏற்றார். மார்ச் 17, கிபி 624 அன்று இருதரப்பினரும் "பத்ரு" எனுமிடத்தில் போரிட்டனர் எனவே இது பதுருப் போர் என அழைக்கப்பட்டது. இறுதியில் முகம்மது நபி தலைமையிலான இசுலாமியப் படை வென்றது.

பதுருப் போருக்குப்பின் ஹிஜ்ரி 2, ஷவ்வால் மாதத்தில் ஸுலைம் மற்றும் கத்ஃபான் கிளையினர் மதீனாவின் மீது போர் தொடுக்க தங்களது படைகளைத் திரட்டினர். உடனே முகம்மது நபி 200 வீரர்களுடன் அவர்களது பகுதிக்குள் திடீரெனப் புகுந்து போரிட்டார். இதில் வெற்றி பெற்று மதீனா திரும்பினார்.

கைனுகா கிளை யூதர்கள் மதீனாவின்
அன்சாரிகளில் அவ்ஸ், கஸ்ரஜ் ஆகிய இரு கிளையினருக்கும் மத்தியில் பகைமை ஏற்படுத்தி முசுலிம்களுக்குள்ளே சண்டை ஏற்படுத்தி முசுலிம்களை அழிக்க சூழ்ச்சி செய்தனர். இதனால் முகம்மது நபி தமது கூட்டத்தை பாதுகாக்க ஹிஜ்ரி 2, ஷவ்வால் 15 தொடங்கி தொடர்ந்து 15 நாட்கள் கைனுகா கூட்டத்தாரின் கோட்டைகளை தமது படையினருடன் முற்றுகையிட்டார். அவர்கள் அனைவரும் முகம்மது நபி அவர்களின் கட்டளைக்கு இணங்குவதாய் கூறி, கோட்டைகளை விட்டு வெளியே வந்து சரணடைந்தனர்.

பதுருப் போரில் ஏற்ப்பட்ட தோல்விக்குக் பழி தீர்க்க மக்கா தலைவர்கள் ஒன்று சேர்ந்து அபூசுப்யான் தலைமையில் பெரிய படை மதீனாவைத் தாக்க வந்தனர். உஹத் மலை அடிவாரத்தில் 625 மார்ச் 19 அன்று இருபடையினருக்கும் கடுமையான போர் நடந்தது. இப்போரில் முகம்மது நபியின் தோழரான ஹம்ஜா கொல்லப்பட்டார். இசுலாமியப் படை கடும் இழப்புகளை சந்தித்தது. மக்கா எதிரிகள் மதீனாவை கைப்பற்ற முடியாமல் மக்கா திரும்பினர்.


</doc>
<doc id="330592" url="https://ta.wikipedia.org/wiki?curid=330592" title="ஒளி எழுதுகோல்">
ஒளி எழுதுகோல்

ஒளி எழுதுகோல்(light pen) என்பது கணினிக்குத் தகவலை உள்ளீடு செய்ய உதவும் ஒரு வெளிப்புறக் கருவி ஆகும். இது கணினியின் எதிர்மின் கதிர் குழாயுடன் தொழில்நுட்பத்தில் செயல்படும் திரையுடன் இணைந்து செயலாற்றும் 'ஒளி உணர் கோல்' ஆகும். இது தொடுதிரையைப் போன்றே ஆனால் அதிக துல்லியத்துடன் திரையில் காட்சியில் காட்டப்படும் பொருளின் மீது சுட்டுவதற்கும், திரையின் மீது வரைவதற்கும் உதவுகிறது. ஒளி எழுதுகோலானது பலவிதமான எதிர்மின் கதிர் குழாய் தொழில்நுட்பத்தினைச் சார்ந்த காட்சிகருவிகளின் மீது வேலைசெய்தாலும், திரவப் படிகக் காட்சியின் மீது தெளிவாக வேலைசெய்யும் திறமையற்றது.

1955ல், மாசாச்சூசெட்சு தொழில்நுட்பக் கழகத்தால் உருவாக்கப்பட்டது. 

ஒளி எழுதுகோலின் தொழில்நுட்பமானது, எதிர்மின் கதிர் குழாய் திரையினை எலக்ட்ரான் கற்றை மூலம் ஸ்கேன் செய்யும்பொழுது திரையின் அருகருகேயுள்ள இரு புள்ளிகளுக்கிடையே ஏற்படும் ஒளிமாற்ற நிகழ்வின் நேரத்தை கணினியோடு பரிமாறிக்கொள்கிறது. எதிர்மின் கதிர் குழாயின் எலக்ட்ரான் கற்றை கொண்டு ஒரு நேரத்தில் திரையின் ஒரு புள்ளியை (பிக்சல்) மட்டும் ஸ்கேன் செய்யமுடியும் என்பதால் கணினி எளிதாக திரையின் பல்வேறு புள்ளிகளை ஸ்கேன் செய்யும் நேரத்தினைப் பின்தொடர முடியும்.



</doc>
<doc id="330611" url="https://ta.wikipedia.org/wiki?curid=330611" title="பாகுபலி 2">
பாகுபலி 2

பாகுபலி 2 (Baahubali: The Conclusion), என்பது 2017 ஆம் ஆண்டில் வெளிவந்த இந்திய வரலாற்றுத் திரைப்படம் ஆகும். இராஜமௌலி இயக்கிய இத்திரைப்படத்தை ஆந்திராவின் அர்க்கா மீடியா வர்க்சு நிறுவனம் தயாரித்திருந்தது. இது 2015 இல் வெளிவந்த "பாகுபலி" திரைப்படத்தின் தொடர்ச்சியாகும். இத்திரைப்படம் ஒரே நேரத்தில் தெலுங்கு, தமிழ் மொழிகளில் தயாரிக்கப்பட்டது. இதில் ரம்யா கிருஷ்ணன், பிரபாஸ், ரானா தக்குபாடி, அனுஷ்க்கா, சத்தியராஜ் ஆகியோர் முக்கிய பாத்திரங்களில் நடித்திருந்தனர்.

தற்போதைக்கு இந்தியாவின் மிகச்செலவில் தயாரிக்கப்படும் படமாக விளங்கும் பாகுபலி 2, படவெளியீட்டுக்கு முன்பேயே ஐந்து பில்லியன் செலவில் விற்பனையாகிவிட்டது. 2017 ஏப்ரல் 28 அன்று இத்திரைப்படம் உலகெங்கும் வெளியிடப்பட்டது.

இராஜமௌலியின் பெரும்பாலான திரைப்படங்களுக்கு திரைக்கதை எழுதியுள்ள கே. வி. விஜயேந்திர பிரசாத்தே பாகுபலிக்கும் திரைக்கதை எழுதி வருகின்றார். கோட்டகிரி வெங்கடேசுவர ராவ் படத்தொகுப்பில் ஈடுபட்டு வருவதுடன், சண்டைக்காட்சிகள் பீட்டர் ஹீன் துணையுடன் படமாக்கப்பட்டன. கடந்த 2015 டிசம்பர் 17இல் பிரபாஸ் மற்றும் ரம்யா கிருஷ்ணன் நடிக்க, இப்படத்தின் படப்பிடிப்பு ஆரம்பமானது.

திரைப்படத்தின் வெளியீட்டுக்கு முந்திய முன்னோட்ட நிகழ்படமானது, 2017 மார்ச் 16 அன்று யூடியூப்பில் வெளியானது. தமிழ், தெலுங்கு, இந்தி, மலையாளம் உட்பட அனைத்து முன்னோட்டங்களும் ஏழு மணி நேரத்துக்குள் ஒரு கோடி பார்வைகளைத் தாண்டின.

பாகுபலி 2இன் இசை வெளியீடானது 2017 ஏப்ரல் 10 அன்று சென்னையில் இடம்பெற்றது. நடிகர் தனுஷ் இசையை வெளியிட்டு வைத்தார். இதன் தெலுங்குப் பதிப்பின் இசைவெளியீடானது கடந்த மார்ச்சு 29 அன்று இடம்பெற்றது.

 பாகம்



</doc>
<doc id="330614" url="https://ta.wikipedia.org/wiki?curid=330614" title="தக்கீசு அணை">
தக்கீசு அணை

தக்கீசு அணை ("Tekeze Dam") என்பது எத்தியோப்பியாவின் வட திக்ரே மாகாணத்திலுள்ள வளைவு அணையாகும். இது நைல் ஆற்றின் துணை ஆறாகிய ஆழமான பள்ளத்தாக்குகள் வழியே பாயும் தக்கீசு ஆற்றின் குறுக்கே கட்டப்பட்டுள்ளது. 2009 பிப்ரவரி மாதம் பயன்பாட்டு வந்த 188 மீட்டர் உயரம் உடைய இவ்வணையே ஆப்பிரிக்காவின் உயரமான அணையாகும். இதற்கு முன்பு 185 மீட்டர் உயரமுடைய லெசோத்தோ நாட்டு கட்சே வளைவு அணையே ஆப்பிரிக்காவின் உயரமான அணையாக இருந்தது. தொடக்கத்தில் 224 மில்லியன் அமெரிக்க டாலரில் கட்டி முடிக்கப்படத் திட்டமிட்டிருந்த இவ்வணை பல்வேறு காரணங்களால் இறுதி செலவு 350மில்லியன் அமெரிக்க டாலருக்கு மேல் ஆனது.இது சீன ஒத்துழைப்புடன் கட்டப்பட்ட அணையாகும்.

இதுவே எத்தியோப்பியாவின் பொதுப்பணித்துறை செயல்படுத்திய பெரிய திட்டமாகும். இதிலிருந்து 300 மெகாவாட் மின்சாரம் தயாரிக்கப்படுகிறது. இதற்காக நான்கு 75 மெகாவாட் டர்பைன்கள் பயன்படுத்தப்படுகின்றன


</doc>
<doc id="330621" url="https://ta.wikipedia.org/wiki?curid=330621" title="பேரரசர் சிறு குரங்கு">
பேரரசர் சிறு குரங்கு

பேரரசர் சிறு குரங்கு ("emperor tamarin", "Saguinus imperator") என்பது ஒரு அரிய முதனி ஆகும். இந்தக் குரங்கின் முகத்தில் அடர்த்தியான மீசை ரோமங்கள் இருக்கும். அரசர்களுக்கு இருப்பது போலவே மீசை இருப்பதால் இவை ஜெர்மன் பேரரசர் இரண்டாம் வில்லியமின். மீசையோடு உள்ள ஒற்றுமையால் "எம்பெரர் டாமரின்" என்ற பெயரால் அழைக்கப்படுகிறது. இந்த விலங்கு தென்மேற்கு அமேசான் படுகை, கிழக்குப் பெரு, வடக்கு பொலிவியா, மேற்கு பிரேசில் மாநிலமான ஆக்ரி மற்றும் அமேசான் மாநிலம் போன்ற பகுதிகளில் காணப்படுகின்றன.

இவற்றின் மார்பு முடிகள் மஞ்சள் கலந்து, பெரும்பான்மையாக சாம்பல் நிறத்தில் இருக்கும். கைகள், கால்கள் போன்றவை கருப்பு நிறத்திலும் வால் பழுப்பு நிறத்திலும் இருக்கும். இவற்றின் வெள்ளை மீசையானது நீண்டு இரு தொள்களைத் தொடுமளவு இருக்கும். இவ்விலங்கு நீளமுடையது, மேலும் நீளமான வலை கொண்டிருக்கும். இதன் எடை தோராயமாக இருக்கும். இவை எப்போதும் குடும்பமாகவே வாழக்கூடியன. ஒரு குடும்பத்தில் மூன்று முதல் எட்டு விலங்குகள்வரை இருக்கும்.



</doc>
<doc id="330631" url="https://ta.wikipedia.org/wiki?curid=330631" title="மடத்துப்பட்டி">
மடத்துப்பட்டி

மடத்துப்பட்டி என்ற கிராமம் புதுக்கோட்டை மாவட்டம், திருமயம் தாலுக்கா, அரிமளம் ஒன்றியத்தில் உள்ளது. இந்த கிராமம் மூன்று ஊராட்சியில் (சமுத்திரம் ஊராட்சி, துறையூர் ஊராட்சி, கும்மங்குடி ஊராட்சி) உள்ளது. தேனிபட்டி புதுப்பட்டியில் இருந்து அரிமளம் வழி புதுகை சாலையில் அமைந்த இக்கிராமம், அரிமளம் தேனிபட்டி வழிதடத்தில் 5 கி.மீ மத்தியில் உள்ளது.

இவ்வூரின் சிறப்பு இப்பகுதியின் மத்திய கிராமம் ஆகும். இங்கு வாணியசெட்டியார், கொல்லர், வல்லம்பர், வெள்ளாளர், நாடார் சமூகத்தினர் வசிக்கின்றனர். தச்சுப்பட்டறை, எண்ணை உற்பத்தி, கை மரம் அறுவை பட்டறை, பனை வேலைபாடு, கைவினைப் பொருட்கள், இயந்திர நெல் அரவைக்கூடம், விவசாயம், கால்நடை வளர்ப்பு போன்ற தொழில்கள் இக்கிராமத்தில் உள்ளன.

மடத்தூரணி பிள்ளையார், வெற்றிவடிவேலன், இடும்பர், மடத்து வினாயகர் கிராம தெய்வங்கள் ஆகும். இங்கு பங்குனி உத்திர திருவிழா சிறப்பாக நடைபெறுகிறது. காப்புகட்டி பத்துநாள் மண்டகபடி நடைபெறும். உத்திரத்தன்று காவடி எடுப்பு, அன்னதானம் சிறப்பாக நடைபெறும். மூன்றாம் நாள் இடும்பர் பூசை நடைபெறும்.


</doc>
<doc id="330647" url="https://ta.wikipedia.org/wiki?curid=330647" title="சின்ன வெங்காயம்">
சின்ன வெங்காயம்

சின்ன வெங்காயம் (தாவர வகைப்பாடு : "Allium cepa var. aggregatum", ஆங்கிலம்: Shallot) என்பது வெங்காயத் தாவரப்பேரினங்களின் கீழ் உள்ள, வெங்காயச் சிற்றனங்களின், ஒரு தாவரப் பல்வகைமை தாவரம் ஆகும். 
தென்னிந்திய சமையலில் இது முக்கிய பங்கு வகிக்கிறது. சென்னைப் போன்ற மாநகரங்களில் இதனை "சாம்பார் வெங்காயம்" என்றும் அழைப்பர். உடலுக்கு குளிர்ச்சியைத் தரும் உணவுப் பொருட்களில் ஒன்றாக, இது சித்த மருத்துவத்தில் கருதப்படுகிறது. இதன் தாயகம் தென்மேற்கு ஆசியா என நம்பப்படுகிறது.



</doc>
<doc id="330648" url="https://ta.wikipedia.org/wiki?curid=330648" title="ஆந்தைக் கிளி">
ஆந்தைக் கிளி

ஆந்தைக் கிளி அல்லது காகாபோ ( kakapo (மாவோரி மொழி: kākāpō அல்லது இரவுக் கிளி ), "Strigops habroptilus" (Gray, 1845), என்பது, ஒரு வகைக் கிளி ஆகும். இது ஒரு பறக்காத பறவையாகத் தரையில் வாழக்கூடிய ஒரு இரவாடி இவை நியூசிலாந்தில் காணப்படக்கூடிய அகணிய உயிரினமாகும்.

இவை மஞ்சள், பச்சை கலந்த நிறத்துடன், பூனை மீசை போன்று வாயைச் சுற்றி முளைத்துள்ள மயிர் போன்ற இறகுகள், பெரிய சாம்பல் நிற அலகு, குறுகிய கால்கள், பெரிய கால் அடிகளை உடையவை. இவற்றின் இறக்கைகள் மற்றும் வால் ஒப்பீட்டளவில் குறுகிய நீளமுடையவை. இது உலகின் ஒரே பறக்கமுடியாத கிளியாக இருக்கிறது, இவை உடல் பருமன் கொண்டவை; இரவு நேரங்களில் மட்டும் திரியக்கூடிய தாவர உண்ணிகளாகும். மேலும் இவ்வினப் பறவைகள் உடல் தோற்றத்தில் பால் ஈருருமை தோற்றம் உடையவை, இவை உலகில் நீண்டநாள் வாழும் பறவைகளில் ஒன்றாகும். சில கிளிகள் 120 ஆண்டுகள்வரைகூட உயிர் வாழும். 
நியூசிலாந்தின் பல பறவை இனங்களைப் போலவே, ஆந்தைக் கிளியும் மாவோரி மக்களின் பழங்குடி வாழ்வில் வரலாற்று சிறப்புமிக்கதாக, பாரம்பரியப் புனைவுகள் மற்றும் நாட்டுப்பறவியல் முக்கியத்தவம் மிக்கதாக இருந்தது. இவை இந்தப் பழங்குடி இனத்தவரால் வேட்டையாடப்பட்டு பல வகையில் பயன்படுத்தப்பட்டன. இவற்றின் இறைச்சி உணவுத் தேவைக்கும், இவற்றின் சிறகுகள் ஆடைகளை மதிப்பு மிக்கதாக மாற்றுவதற்கும் இம்மக்களுக்குப் பயனுள்ள பொருள்களாக இருந்தன. 


</doc>
<doc id="330655" url="https://ta.wikipedia.org/wiki?curid=330655" title="பிரீட்ரிக் வில்கெல்ம் பெசல்">
பிரீட்ரிக் வில்கெல்ம் பெசல்

பிரீட்ரிக் வில்கெல்ம் பெசல் "(Friedrich Wilhelm Bessel)" (; 22 ஜூலை 1784 – 17 மார்ச்சு 1846) ஒரு செருமானிய வானியலாளரும் கணிதவியலாளரும் இயற்பியலாளரும் புவிப்புற அளவையியலாளரும் ஆவார். இவர் இடமாறு தோற்றப் பிழை வாயிலாக முதன்முதலாக சூரியனுக்கும் மற்றொரு விண்மீனுக்கும் இடையில் உள்ள நம்பத் தகுந்த தொலைவைக் கண்டறிதார். டேனியல் பெர்னவுலி கண்டறிந்த சிறப்புவகைக் கணிதச் சார்புகள் பெசல் சார்புகள் என இவரது இறப்புக்குப் பிறகு அழைக்கப்படுகின்றன.
இவர் மிண்டெநிரேவன்பர்கின் ஆட்சி மையம் ஆகிய மிண்டெனில் ஓர் அரசுப் பணியாலரி இரண்டாம் மகனாகப் பிறந்தார். இவர் செருமனியில் இருந்த பெரிய கூட்டுக் குடுமபத்தில் பிறந்தார். இவர் தன் 14 ஆம் அகவையில் பிரேமனில் இருந்த குலென்கேம்ப் இறக்குமதி-ஏற்றுமதி குழுமத்தில் பயிற்சியாளராகச் சேர்ந்தார்.சரக்குக் கப்பல் வணிகம் இவரை நாவாய்க் கணக்கீடுகளுக்கும் பின்னர் இதன்வழி நாவாய்ப் பயண நெட்டாங்கைக் கணக்கிட வானியலுக்கும் திருப்பியது.




</doc>
<doc id="330664" url="https://ta.wikipedia.org/wiki?curid=330664" title="ஜெரால்டு மவுரிசு கிளெமான்சு">
ஜெரால்டு மவுரிசு கிளெமான்சு

ஜெரால்டு மவுரிசு கிளெமான்சு "(Gerald Maurice Clemence)" (ஆகஸ்டு 16, 1908 – நவம்பர் 22, 1974) ஓர் அமெரிக்க வானியலாளர் ஆவார். இவர் சைமன் நியூகோம்பு அவர்களால் கவரப்பட்டவர் ஆவார். எனவே இவர் தம் வாழ்நாளில் கணினியைப் பயன்படுத்தி வானியலில் மாபெரும் முன்னேற்றங்களைக் கொண்டுவந்தார். இவர் அமெரிக்க கடற்பயண நாவாய் இயக்க வழிக்காட்டி அலுவலகத்துக்குப் பெருமையைச் சேர்த்தார்.

இவர் உரோடே தீவில் உள்ள கிரீன்வில்லியில் பிறந்தார். இவரது தந்தையார் இரிச்சர்டு ஆர். கிளெமான்சு ஆவார். இவரது தாயார் ஓவட்லீ எனும் உலோரா ஆவார். இவரது தொடக்க்க் கல்வி பள்ளி ஆசிரியராக இருந்த தன் தாயாரால் அளிக்கப்பட்டது. தன் ஆர்வத்தால் இவர் வனியலைக் கற்றார்.இவர் பிரவுன் பல்கலைக்கழகத்தில் கணிதவியலில் சேர்ந்து 1930 இல் தன் பட்டத்தைப் பெற்றார். இவர் வானியலுக்கான அரசுப் பணித் தேர்வில் கலந்துகொண்டு போட்டியிட்ட 50 பேரில் முதல்வராகத் தேறி, அமெரிக்க நாவாயியல் வான்காணகத்தில் சேர்ந்தார்.இந்தப் பதவியில் சேர்ந்த்தும், இவர் எடித் மெல்வினாவை வைல் எனும் செவிலியை 1928 இல்மணந்தார்.

செறிவான கூட்டுறவுமுறை ஆராய்ச்சி 1947 இல் வானியக்கவியலில் தொடங்கியது. இதில் கிளெமான்சின் அலுவலகமும் கொலம்பியா எக்கர்ட் ஆராய்ச்சிக் குழுவும் யேல் பல்கலைக்கழக வான்காணகமும் டிர்க் பாவுவேரின் வழிகாட்டுதலின்கீழ் கலந்துக்கொண்டன. டிர்ய் பாவுவேர் ஏற்கெனவே எக்கர்ட்டுடன் கணினித் துளையட்டைகள் ஆய்வில் ஈடுபட்டவராவார்.

பல மாதங்கள் நோய்வாய்பட்டிருந்து, 1974 நவம்பர் 22 இல் உரோடே தீவில் உள்ள புராவிடென்சில் இறந்தார்.

இவர் எப்போதுஅடக்கமான, ஆனால் தன்மதிப்பில் அக்கறை கொண்டவராக இருந்துள்ளார். நடத்தையிலும் தோற்றத்திலும் மரபுசார்ந்தவராக விளங்கினார். இவரது எழுத்து சுருக்கமாகவும் துல்லியமாகவும் அமைந்தது. இவர் தம் பெற்றோரைப் போலவே உண்மையானவராகவும் அறச் சிந்தனை வாய்ந்தவராகவும் விளங்கினார். இவர் குடும்பப் பாங்கானவர். இவர் இரு ஆண்பிள்ளைகளுக்குத் தந்தையார். இவர் மூன்று ஆண் உடன்பிறப்புகளோடும் தங்கையுடனும் எப்போதும் இணக்கமான தொடர்பு வைத்துக்கொண்ட்ருந்தார். இவர் இசையில் ஆர்வம் மிகத் தானே இசையும் வயலினும் பியானோவும் குழலும் கற்றுகொண்டுள்ளார். இவருக்குத் தொடர்வண்டிப் பயணம் பிடிக்கும்.





</doc>
<doc id="330675" url="https://ta.wikipedia.org/wiki?curid=330675" title="ஆனைத்தண்டு">
ஆனைத்தண்டு

ஆனைத்தண்டு, கருனைக் கிழங்கு அல்லது பூமி சல்லரைக்கிழங்கு ("Amorphophallus paeoniifolius") என்பது பூக்கும் தாவரங்களில் சேனைக்கிழங்குகளில் ஒரு வகையாகும். இவ்வகையான தாவரங்கள் பொதுவாக வெப்பக் காடுகளில் உற்பத்தியாகும் காய்கறி வகையாகும். பசிபிக் தீவுகள், தென்கிழக்காசியா, தெற்கு ஆசியா, மற்றும் தென்கிழக்காசியா போன்ற பகுதிகளில் அதிகமாகச் சமையலுக்குப் பயன்படுத்தப்படுகிறது. இது ஒரு பணப்பயிராக உற்பத்தி செய்யப்படுகிறது.

இத்தாவரத்தின் பூ வாடை அழுகிய நாற்றம் கொண்டதாக உள்ளன. இதன் உறுளையான தண்டுப்பகுதியில் பூக்கள் கொத்தாக ஒட்டிக்கொண்டிருக்கும். இவற்றின் சூலகம் கொண்ட பெண் பூவும், ஆண் பூவும் ஒன்றாவே ஒட்டிக்கொண்டிருக்கும். இதன் கனிப்பகுதி சிவந்து காணப்படுகின்றன. 
இந்திய மாநிலங்களான பீகார், மேற்கு வங்காளம், கேரளம், கர்நாடகம், ஆந்திர பிரதேசம், மற்றும் மகாராசுட்டிரா, ஒரிசா போன்றவற்றில் பயிரிப்படுகிறது. 

இத்தாவரத்தின் பூர்வீகம் தென்கிழக்கு ஆசியா பகுதியாகும். இந்தியா, இலங்கை, பிலிபைன்சு, மலேசியா, மற்றும் பல தென்கிழக்கு ஆசியா காடுகளில் வளருகிறது. இந்திய உணவு முறைகளில் இக்கிழங்கிற்கு முக்கிய இடம் உண்டு.


</doc>
<doc id="330678" url="https://ta.wikipedia.org/wiki?curid=330678" title="ஜியோவன்னி டொமினிகோ காசினி">
ஜியோவன்னி டொமினிகோ காசினி

ஜியோவன்னி "(Giovanni)" அல்லது "ஜியோவான் (Giovan)" அல்லது "ஜியான் (Gian)" டொமினிகோ காசினி "(Domenico Cassini)" (8 ஜூன் 1625 – 14 செப்டம்பர் 1712)ஓர் இத்தாலிய வானியலாளரும் கணிதவியலாளரும் பொறியாளரும் கணிய வல்லுனரும் ஆவார். காசினி பெரினால்டோவில் பிறந்தார். பெரினால்டோ அப்போது நைசு நாட்டின் இம்பீரியாவுக்கு அருகில் சாவோய் துச்சியின் பகுதியாக இருந்தது . இவர் தன் வானியல், பொறியியல் பங்களிப்புகளுக்காகப் பெயர்பெற்றவர். இவர் காரிக்கோளின் நான்கு துணைக்கோள்களைக்கண்டுபிடித்தார்,காரிக்கோள் வலயங்களின் பிரிவுகளையும் கண்ணுற்றார்;காசினிப் பிரிவு இவரது நினைவாகப் பெயர் இடப்பட்டது. இவர்தான் முதன்முதலில் பிரான்சின் நிலக் கிடப்பியல் படத் திட்ட்த்தைத் தன் குடும்பத்தில் மேற்கொண்டு வரைந்தார்.

இவரது நினைவாக 1997 இல் ஏவப்பட்ட காசினி விண்ணாய்கலம் பெயர் இடப்பட்டது. இக்கலம் காரிக்கு நான்காவதாக வந்த விண்கலமாகும். இதுவே முதன்முறையாக காரியைச் சுற்றிவந்தது. 

ஜியோவன்னி "(Giovanni)" அல்லது "ஜியோவான் (Giovan)" அல்லது "ஜியான் (Gian)" டொமினிகோ காசினி "(Domenico Cassini)" (8 ஜூன் 1625 – 14 செப்டம்பர் 1712)ஓர் இத்தாலிய வானியலாளரும் கணிதவியலாளரும் பொறியாளரும் கணிய வல்லுனரும் ஆவார். காசினி பெரினால்டோவில் பிறந்தார். பெரினால்டோ அப்போது நைசு நாட்டின் இம்பீரியாவுக்கு அருகில் சாவோய் துச்சியின் பகுதியாக இருந்தது . இவர் தன் வானியல், பொறியியல் பங்களிப்புகளுக்காகப் பெயர்பெற்றவர். இவர் காரிக்கோளின் நான்கு துணைக்கோள்களைக்கண்டுபிடித்தார்,காரிக்கோள் வலயங்களின் பிரிவுகளையும் கண்ணுற்றார்;காசினிப் பிரிவு இவரது நினைவாகப் பெயர் இடப்பட்டது. இவர்தான் முதன்முதலில் பிரான்சின் நிலக் கிடப்பியல் படத் திட்ட்த்தைத் தன் குடும்பத்தில் மேற்கொண்டு வரைந்தார்.

இவரது நினைவாக 1997 இல் ஏவப்பட்ட காசினி விண்ணாய்கலம் பெயர் இடப்பட்டது. இக்கலம் காரிக்கு நான்காவதாக வந்த விண்கலமாகும். இதுவே முதன்முறையாக காரியைச் சுற்றிவந்தது. 



</doc>
<doc id="330681" url="https://ta.wikipedia.org/wiki?curid=330681" title="ஏ. ஈ. டவுகிளாசு">
ஏ. ஈ. டவுகிளாசு

நிலாவின் டவுகிளாசு குழிப்பள்ளமும் செவ்வாயின் டவுகிளாசு குழிப்பள்ளமும் இவரது நினைவாகப் பெயர் இடப்பட்டுள்ளன.

Creasman, P.P., B. Bannister, R.H. Towner, J.S. Dean, and S.W. Leavitt. 2012. Reflections on the Foundation, Persistence, and Growth of the Laboratory of Tree-Ring Research, circa 1930-1960. Tree-Ring Research 68(2): 81-89.

Douglass, A.E. 1929. The secret of the Southwest solved by talkative tree rings. National

Fritts, H. C. 1976. Tree rings and climate. The Blackburn Press, Caldwell, NJ.

Haury, E. W. 1962. HH-39: Recollections of a Dramatic Moment in Southwestern

Nash, S.E. 1999. Time, Trees, and Prehistory: Tree-Ring Dating and the Development of North

Stokes, M.A. and T.L. Smiley. 1968. An Introduction to Tree Ring Dating. University of
Douglass, A.E.

(1944) "Tabulation of Dates for Bluff Ruin" Tree-Ring Bulletin Vol. 9, No. 2

(1941) "Age of Forestdale Ruins Excavated in 1939" Tree-Ring Bulletin Vol. 8, No. 2

(1940) "Tree-Ring Dates from the Forestdale Valley, East-Central Arizona" Tree-Ring Bulletin Vol.7, No. 2

(1921) "Dating Our Prehistoric Ruins: How Growth Rings in Timbers Aid in Establishing the Relative Ages in Ruined Pueblos of the Southwest" Natural History Vol. 21, No. 2



</doc>
<doc id="330688" url="https://ta.wikipedia.org/wiki?curid=330688" title="ஏ டி டீ ஆர் எச் - 1 (நெல்)">
ஏ டி டீ ஆர் எச் - 1 (நெல்)

ஏ டி டீ ஆர் எச் 1 ("ADTRH 1") என்பது; 1999 ஆம் ஆண்டு வெளியிடப்பட்ட வீரிய கலப்பின நெல் வகையாகும். ஐ ஆர் 58025 ஏ ("IR 58025 A") என்ற நெல் இரகத்தையும், ஐ ஆர் 66 ஆர் ("IR 66 R") என்ற நெல் இரகத்தையும் இயற்கை முறையில் இணைச் சேர்த்து கிடைக்கப்பெறும் நெல் வகையான இது, 130 - 135 நாட்களில் அறுவடைக்கு தயாராகக்கூடிய மத்தியகால நெல் வகையாகும். ஒரு எக்டேருக்கு சுமார் 7100 கிலோ ("71 Q/ha") தானிய மகசூல் தரக்கூடிய இந்நெல் இரகம், தமிழகத்தில் அதிகளவில் வேளாண்மை செய்யப்படுகிறது. 

மத்தியகால நெல் வகைகளை பயிரிட ஏற்ற பருவமான ஆகத்து மாதம் தொடங்கும், சம்பா பட்டத்தில் (பருவத்தில்) பயிரிடப்படும் ஏ டி டீ ஆர் எச் 1, ஒரு வீரியம் மிகுந்த கலப்பின நெல் இரகமாகும். 

நீண்டு வளரும் நடுத்தர குட்டைப்பயிரான இது, உயர் விளைச்சல் தரும் இரகமாகும். பால் போன்ற வெண்மையும், நறுமணம் கொண்ட இந்நெல்லின் அரிசி, நீண்ட சன்னமாக (மெல்லியதாக) காணப்படுகிறது. 



</doc>
<doc id="330689" url="https://ta.wikipedia.org/wiki?curid=330689" title="பருத்தித்துறை நகரசபை">
பருத்தித்துறை நகரசபை

பருத்தித்துறை நகரசபை இலங்கையின் யாழ்ப்பாண மாவட்டத்தில் உள்ள பருத்தித்துறை நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 9 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர். 

18 மே 1983 இல் இடம்பெற்ற தேர்தல் முடிவுகள்:

29 சனவரி 1998 இடம் பெற்ற தேர்தல் முடிவுகள்:

23 யூலை 2011 அன்று இடம் பெற்ற தேர்தல் முடிவுகள்:

10 பெப்ரவரி 2018 அன்று இடம்பெற்ற தேர்தல் முடிவுகள்:



</doc>
<doc id="330699" url="https://ta.wikipedia.org/wiki?curid=330699" title="வல்வெட்டித்துறை நகரசபை">
வல்வெட்டித்துறை நகரசபை

வல்வெட்டித்துறை நகரசபை ("Valvettithurai Urban Council", வல்வெட்டித்துறை நகராட்சி மன்றம்) இலங்கையின் யாழ்ப்பாண மாவட்டத்தில் உள்ள வல்வெட்டித்துறை நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 9 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

1983 மே 18 இல் நடந்த உள்ளூராட்சித் தேர்தல்களில் வல்வெட்டித்துறை நகரசபைக்கான முடிவுகள்::

1998 சனவரி 29 இல் நடைபெற்ற உள்ளூராட்சித் தேர்தல்களில் வல்வெட்டித்துறை நகரசபைக்கான முடிவுகள்:

23 யூலை 2011 அன்று இடம்பெற்ற தேர்தல் முடிவுகள்:

10 பெப்ரவரி 2018 அன்று இடம்பெற்ற தேர்தல் முடிவுகள்:



</doc>
<doc id="330721" url="https://ta.wikipedia.org/wiki?curid=330721" title="சாவகச்சேரி நகரசபை">
சாவகச்சேரி நகரசபை

சாவகச்சேரி நகரசபை ("Chavakachcheri Urban Council", சாவகச்சேரி நகராட்சி மன்றம்) இலங்கையின் யாழ்ப்பாண மாவட்டத்தில் உள்ள [சாவகச்சேரி]] நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 11 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

18 மே 1983 அன்று இடம்பெற்ற உள்ளூராட்சித் தேர்தல் முடிவுகள்:

29 சனவரி 1998 அன்று இடம்பெற்ற உள்ளூராட்சித் தேர்தல் முடிவுகள்:

23 யூலை 2011 அன்று இடம்பெற்ற உள்ளூராட்சித் தேர்தல் முடிவுகள்:

10 பெப்ரவரி 2018 அன்று இடம்பெற்ற தேர்தல் முடிவுகள்:



</doc>
<doc id="330728" url="https://ta.wikipedia.org/wiki?curid=330728" title="மன்னார் நகரசபை">
மன்னார் நகரசபை

மன்னார் நகரசபை ("Mannar Urban Council", மன்னார் நகராட்சி மன்றம்) இலங்கையின் மன்னார் மாவட்டத்தில் உள்ள மன்னார் நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 7 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

 17 மார்ச் 2011 இல் இடம்பெற்ற உள்ளூராட்சித் தேர்தல் முடிவுகள்:



</doc>
<doc id="330731" url="https://ta.wikipedia.org/wiki?curid=330731" title="வவுனியா நகரசபை">
வவுனியா நகரசபை

வவுனியா நகரசபை ("Vavuniya Urban Council", வவுனியா நகராட்சி மன்றம்) இலங்கையின் வவுனியா மாவட்டத்தில் உள்ள வவுனியா நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 11 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

18 மே 1983 இல் இடம்பெற்ற உள்ளூராட்சித் தேர்தல் முடிவுகள்:

18 மே 1983 இல் இடம்பெற்ற உள்ளூராட்சித் தேர்தல் முடிவுகள்:



</doc>
<doc id="330734" url="https://ta.wikipedia.org/wiki?curid=330734" title="திருகோணமலை நகரசபை">
திருகோணமலை நகரசபை

திருகோணமலை நகரசபை ("Trincomalee Urban Council", திருகோணமலை நகராட்சி மன்றம்) இலங்கையின் திருகோணமலை மாவட்டத்தில் உள்ள திருகோணமலை நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 12 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

18 மே 1983 இல் இடம்பெற்ற உள்ளூராட்சித் தேர்தல் முடிவுகள்:

30 மார்ச் 2006 இல் இடம்பெற்ற உள்ளூராட்சித் தேர்தல் முடிவுகள்:

17 மார்ச் 2011 இல் இடம்பெற்ற உள்ளூராட்சித் தேர்தல் முடிவுகள்:



</doc>
<doc id="330735" url="https://ta.wikipedia.org/wiki?curid=330735" title="அரசு சட்டக் கல்லூரி, திருச்சிராப்பள்ளி">
அரசு சட்டக் கல்லூரி, திருச்சிராப்பள்ளி

திருச்சிராப்பள்ளி அரசு சட்டக் கல்லூரி தமிழகத்தின் திருச்சிராப்பள்ளி மாவட்டத்தில் செயல்பட்டு வரும் சட்டக் கல்லூரியாகும். தமிழ்நாட்டு அரசின் ஏழு சட்டக்கல்லூரிகளில் ஒன்றாகும். தமிழகத்தின் இதர சட்டக்கல்லூரிகளைப் போலவே, இதன் நிருவாகம் தமிழக சட்டக் கல்வித்துறையிடம் உள்ளது. தமிழ்நாடு டாக்டர் அம்பேத்கர் சட்டப் பல்கலைக்கழகத்தின் உறுப்புக் கல்லூரியாகச் செயல்பட்டு வருகிறது.

தமிழகத்தில் சட்டக்கல்லூரிகளின் எண்ணிக்கையை அதிகரிக்கும் வகையில், 1979-80 கல்வியாண்டில் தொடங்கப்பட்ட மூன்று அரசு சட்டக்கல்லூரிகளில் இதுவும் ஒன்றாகும். அரசினர் சட்டக் கல்லூரி, மதுரை, அரசினர் சட்டக் கல்லூரி, கோயம்புத்தூர் ஆகியவை இதர இரு கல்லூரிகளாகும்.

இங்கு இளநிலை மற்றும் முதுநிலை சட்டப் படிப்புகள் கற்பிக்கப்படுகின்றன. மாணவிகளுக்கான விடுதி வசதியும் உள்ளது.



</doc>
<doc id="330736" url="https://ta.wikipedia.org/wiki?curid=330736" title="ஆக்கர் பண்பாடு">
ஆக்கர் பண்பாடு

ஆக்கர் பண்பாடு அல்லது ஆக்கர் இயக்கம் (Maker Culture) என்பது தானே செய்தல் பண்பாடு (DIY Culture), கொந்தர்கள் பண்பாடுகளின் (Hacker Culture) நீட்சியாகவும், கலைகளும் கைவினைத் தொழில்கள் இயக்கத்தின் (Arts and Crafts) மீள் உருவாக்கம் ஆகவும் உருவாகிவரும் ஒரு தற்கால உப பண்பாடு அல்லது இயக்கம் ஆகும். ஏற்கனவே உள்ள பொருட்களை பழுது பார்த்தல்/திருத்துதல், மாற்றியமைத்தல், மீள் பயன்படுத்தல், புதிய பொருட்களை ஆக்குதல், கட்டற்ற முறையில் இந்த நுட்பங்களை அறிவைப் பகிர்ந்துகொள்ளல் இந்தப் பண்பாட்டின் உத்வேகமாகாக இருக்கின்றது. இந்தப் பண்பாட்டில் ஈடுபாடு உடையவர்கள் மின்னணுவியல், தானியங்கியியல், முப்பரிமாண அச்சாக்கம், கருவிகள் உருவாக்கம் போன்ற பொறியியல் துறைகள் சார்ந்த செயற்திட்டங்களிலும், மரவேலை, உலோகவேலை போன்ற மரபுர்சார் தொழிற்கலைகள் சார்ந்த செயற்திட்டங்களிலும் ஈடுபாடு காட்டுகின்றார்கள். இந்தப் பண்பாட்டை ஐக்கிய அமெரிக்க படைத்துறை, சீன அரசு போன்றவை தமது தேவைகளுக்கு ஏற்ப செதுக்கு அல்லது பயன்படுத்தி வருவதாக விமர்சிக்கப்பட்டுள்ளது.


</doc>
<doc id="330737" url="https://ta.wikipedia.org/wiki?curid=330737" title="அஸ்வின் சுந்தர்">
அஸ்வின் சுந்தர்

அஸ்வின் சுந்தர் (27 சூலை 1985 – 18 மார்ச்சு 2017) ஓர் இந்திய தொழில்முறை கார் பந்தய வீரர் ஆவார். இவர் சென்னையில் 1985ஆம் ஆண்டு பிறந்தார். 2017 ஆம் ஆண்டு மார்ச் மாதம் 18 ஆம் திகதி தனது 31 ஆம் அகவையில் சென்னை அருகே நிகழ்ந்த ஓர் வாகன விபத்தில் தனது மனைவியுடன் உயிரிழந்தார் .


</doc>
<doc id="330764" url="https://ta.wikipedia.org/wiki?curid=330764" title="கூவாடு அருணாச்சலேஸ்வரர் கோயில்">
கூவாடு அருணாச்சலேஸ்வரர் கோயில்

அருணாச்சலேஸ்வரர் கோயில் தமிழ்நாட்டில் விழுப்புரம் மாவட்டம், கூவாடு என்னும் ஊரில் அமைந்துள்ள சிவன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. கார்த்திகை மாதம் கார்த்திகை தீபம் முக்கிய திருவிழாவாக நடைபெறுகிறது.


</doc>
<doc id="330765" url="https://ta.wikipedia.org/wiki?curid=330765" title="பாதூர் திரௌபதியம்மன் கோயில்">
பாதூர் திரௌபதியம்மன் கோயில்

திரௌபதியம்மன் கோயில் தமிழ்நாட்டில் விழுப்புரம் மாவட்டம், பாதூர் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் பூசை நடக்கின்றது. சித்திரை மாதம் தீமிதி திருவிழா முக்கிய திருவிழாவாக நடைபெறுகிறது.


</doc>
<doc id="330766" url="https://ta.wikipedia.org/wiki?curid=330766" title="நல்லாளம் கைலாசநாதர் கோயில்">
நல்லாளம் கைலாசநாதர் கோயில்

கைலாசநாதர் கோயில் தமிழ்நாட்டில் திருவண்ணாமலை மாவட்டம், நல்லாளம் என்னும் ஊரில் அமைந்துள்ள சிவன் கோயிலாகும்.

இக்கோயில் பதினெட்டாம் நூற்றாண்டைச் சேர்ந்தது.

இக்கோயிலில் கைலாசநாதர், விசாலாட்சி சன்னதிகளும், பொன்னியம்மன், மாரியம்மன், செல்லியம்மன், நவக்கிரகம் உபசன்னதிகளும் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் காமிகாகம முறைப்படி ஒருகாலப் பூசை நடக்கின்றது. சித்திரை மாதம் வருடபிறப்பு முக்கிய திருவிழாவாக நடைபெறுகிறது. கார்த்திகை மாதம் சோமவாரம் திருவிழா நடைபெறுகிறது.


</doc>
<doc id="330768" url="https://ta.wikipedia.org/wiki?curid=330768" title="பாப்பனப்பட்டு வீரராகவப்பெருமாள் கோயில்">
பாப்பனப்பட்டு வீரராகவப்பெருமாள் கோயில்

வீரராகவப்பெருமாள் கோயில் தமிழ்நாட்டில் விழுப்புரம் மாவட்டம், பாப்பனப்பட்டு என்னும் ஊரில் அமைந்துள்ள பெருமாள் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் வீரராகவப்பெருமாள், பூதேவி, கனகவல்லி சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் வைகானசம் ஆகம முறைப்படி ஒருகாலப் பூசை நடக்கின்றது. தை மாதம் கரிநாள் உற்சவம் முக்கிய திருவிழாவாக நடைபெறுகிறது. வைகாசி மாதம் கருடசேவை திருவிழாவாக நடைபெறுகிறது.


</doc>
<doc id="330769" url="https://ta.wikipedia.org/wiki?curid=330769" title="சிறுவள்ளூர் காளியம்மன் கோயில்">
சிறுவள்ளூர் காளியம்மன் கோயில்

காளியம்மன் கோயில் தமிழ்நாட்டில் திருவண்ணாமலை மாவட்டம், சிறுவள்ளூர் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் காமிகாகம முறைப்படி ஒருகாலப் பூசை நடக்கின்றது. தை மாதம் பொங்கல் திருவிழா முக்கிய திருவிழாவாக நடைபெறுகிறது. ஆடி மாதம் ஆடிவெள்ளி திருவிழாவாக நடைபெறுகிறது.


</doc>
<doc id="330771" url="https://ta.wikipedia.org/wiki?curid=330771" title="மதியனூர் வரதராஜப்பெருமாள் கோயில்">
மதியனூர் வரதராஜப்பெருமாள் கோயில்

வரதராஜப்பெருமாள் கோயில் தமிழ்நாட்டில் விழுப்புரம் மாவட்டம், மதியனூர் என்னும் ஊரில் அமைந்துள்ள பெருமாள் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் வரதராஜப்பெருமாள், ஸ்ரீதேவி, ஸ்ரீபூதேவி சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. மார்கழி மாதம் வைகுண்ட ஏகாதசி முக்கிய திருவிழாவாக நடைபெறுகிறது.


</doc>
<doc id="330772" url="https://ta.wikipedia.org/wiki?curid=330772" title="பெரம்பை லட்சுமிநாராயணப்பெருமாள் கோயில்">
பெரம்பை லட்சுமிநாராயணப்பெருமாள் கோயில்

லட்சுமிநாராயணப்பெருமாள் கோயில் தமிழ்நாட்டில் விழுப்புரம் மாவட்டம், பெரம்பை என்னும் ஊரில் அமைந்துள்ள பெருமாள் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் லட்சுமிநாராயணப்பெருமாள், ஸ்ரீதேவி, ஸ்ரீபூதேவி சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. வழக்கு நிலுவையில் இருப்பதால் நடைமுறை நிருவாகியால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் பூசை நடக்கின்றது. மார்கழி மாதம் வைகுண்ட ஏகாதசி முக்கிய திருவிழாவாக நடைபெறுகிறது.


</doc>
<doc id="330773" url="https://ta.wikipedia.org/wiki?curid=330773" title="மேல்ஆதனூர் அய்யனார் கோயில்">
மேல்ஆதனூர் அய்யனார் கோயில்

அய்யனார் கோயில் தமிழ்நாட்டில் கடலூர் மாவட்டம், மேல்ஆதனூர் என்னும் ஊரில் அமைந்துள்ள கிராமக் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது.


</doc>
<doc id="330774" url="https://ta.wikipedia.org/wiki?curid=330774" title="விசலூர் அய்யனார் கோயில்">
விசலூர் அய்யனார் கோயில்

அய்யனார் கோயில் தமிழ்நாட்டில் கடலூர் மாவட்டம், விசலூர் என்னும் ஊரில் அமைந்துள்ள கிராமக் கோயிலாகும்.

இக்கோயில் மூன்றாம் நூற்றாண்டைச் சேர்ந்தது.

இக்கோயிலில் அய்யனார், பூரணிபுஷ்கலை சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் பூசை நடக்கின்றது.


</doc>
<doc id="330775" url="https://ta.wikipedia.org/wiki?curid=330775" title="முள்ளண்டிரம் சுயம்புநாதீஸ்வரர் கோயில்">
முள்ளண்டிரம் சுயம்புநாதீஸ்வரர் கோயில்

சுயம்புநாதீஸ்வரர் கோயில் தமிழ்நாட்டில் திருவண்ணாமலை மாவட்டம், முள்ளண்டிரம் என்னும் ஊரில் அமைந்துள்ள சிவன் கோயிலாகும்.

இக்கோயில் பதினேழாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் சிவாகம முறைப்படி ஒருகாலப் பூசை நடக்கின்றது.


</doc>
<doc id="330776" url="https://ta.wikipedia.org/wiki?curid=330776" title="கிண்ணியா நகரசபை">
கிண்ணியா நகரசபை

கிண்ணியா நகரசபை ("Kinniya Urban Council", கிண்ணியா நகராட்சி மன்றம்) இலங்கையின் திருகோணமலை மாவட்டத்தில் உள்ள கிண்ணியா நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 7 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

30 மார்ச் 2006 இல் இடம்பெற்ற உள்ளூராட்சித் தேர்தல் முடிவுகள்:

17 மார்ச் 2011 இல் இடம்பெற்ற உள்ளூராட்சித் தேர்தல் முடிவுகள்:



</doc>
<doc id="330777" url="https://ta.wikipedia.org/wiki?curid=330777" title="குருமந்தூர் சோளீஸ்வரர் கோயில்">
குருமந்தூர் சோளீஸ்வரர் கோயில்

சோளீஸ்வரர் கோயில் தமிழ்நாட்டில் ஈரோடு மாவட்டம், குருமந்தூர் என்னும் ஊரில் அமைந்துள்ள சிவன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் காமிகாகம முறைப்படி ஒருகாலப் பூசை நடக்கின்றது. மாசி மாதம் முக்கிய திருவிழா நடைபெறுகிறது.


</doc>
<doc id="330778" url="https://ta.wikipedia.org/wiki?curid=330778" title="கோவை மருதாசல மூர்த்தி கோயில்">
கோவை மருதாசல மூர்த்தி கோயில்

மருதாசல மூர்த்தி கோயில் தமிழ்நாட்டில் கோயம்புத்தூர் மாவட்டம், கோவை என்னும் ஊரில் அமைந்துள்ள சிவன் கோயிலாகும்.

தெரியாது காலத்து கோயிலான இது பத்தொன்பதாம் நூற்றாண்டைச் சேர்ந்தது.

இக்கோயிலில் மருதாசல மூர்த்தி சன்னதியும், மயில், விநாயகர், முஷிகம், நாகர், கிருஷ்ணர் உபசன்னதிகளும் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. மாசி மாதம் மகா சிவராத்திரி முக்கிய திருவிழாவாக நடைபெறுகிறது. கார்த்திகை மாதம் கார்த்திகை தீபம் திருவிழாவாக நடைபெறுகிறது.


</doc>
<doc id="330779" url="https://ta.wikipedia.org/wiki?curid=330779" title="இராமநாதபுரம் நரசிங்கப்பெருமாள் கோயில்">
இராமநாதபுரம் நரசிங்கப்பெருமாள் கோயில்

நரசிங்கப்பெருமாள் கோயில் தமிழ்நாட்டில் கோயம்புத்தூர் மாவட்டம், இராமநாதபுரம் என்னும் ஊரில் அமைந்துள்ள பெருமாள் கோயிலாகும். 

இக்கோயில் பதினாறாம் நூற்றாண்டைச் சேர்ந்தது.

இக்கோயிலில் பெருமாள் சன்னதி உள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறை கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை திட்டத்தின் கீழ் ஒரு காலப் பூசை நடக்கின்றது. மார்கழி மாதம் வைகுண்ட ஏகாதசி முக்கிய திருவிழாவாக நடைபெறுகிறது.


</doc>
<doc id="330780" url="https://ta.wikipedia.org/wiki?curid=330780" title="வெள்ளகிணறு முட்டத்துராயர் கோயில்">
வெள்ளகிணறு முட்டத்துராயர் கோயில்

முட்டத்துராயர் கோயில் தமிழ்நாட்டில் கோயம்புத்தூர் மாவட்டம், வெள்ளகிணறு என்னும் ஊரில் அமைந்துள்ள பெருமாள் கோயிலாகும். 

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் முட்டத்துராயர் சன்னதி உள்ளது. இக்கோயிலில் மொத்தம் நான்கு கோபுரங்கள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறை கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் காமிகாகம முறைப்படி இரண்டு காலப் பூசைகள் நடக்கின்றன.


</doc>
<doc id="330781" url="https://ta.wikipedia.org/wiki?curid=330781" title="அங்காளப்பட்டு செல்லியம்மன் மற்றும் நாகாத்தம்மன் கோயில்">
அங்காளப்பட்டு செல்லியம்மன் மற்றும் நாகாத்தம்மன் கோயில்

செல்லியம்மன் மற்றும் நாகாத்தம்மன் கோயில் தமிழ்நாட்டில் காஞ்சிபுரம் மாவட்டம், அங்காளப்பட்டு என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் செல்லியம்மன், நாகாத்தம்மன் சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. ஆடி மாதம் கூழ்வார்த்தல் முக்கிய திருவிழாவாக நடைபெறுகிறது.


</doc>
<doc id="330782" url="https://ta.wikipedia.org/wiki?curid=330782" title="குமுளி வேதகீரிஸ்வரர் கோயில்">
குமுளி வேதகீரிஸ்வரர் கோயில்

வேதகீரிஸ்வரர் கோயில் தமிழ்நாட்டில் காஞ்சிபுரம் மாவட்டம், குமுளி என்னும் ஊரில் அமைந்துள்ள சிவன் கோயிலாகும்.

இக்கோயில் மூன்றாம் நூற்றாண்டைச் சேர்ந்தது.

இக்கோயிலில் வேதகீரிஸ்வரர், அம்மன் சன்னதிகள் உள்ளன. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. பரம்பரை அல்லாத அறங்காவலர் அமைப்பால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. சிவராத்திரி முக்கிய திருவிழாவாக நடைபெறுகிறது. கார்த்திகை தீபம் திருவிழாவாக நடைபெறுகிறது.


</doc>
<doc id="330784" url="https://ta.wikipedia.org/wiki?curid=330784" title="வைரவன்குப்பம் கிராமம் செல்லியம்மன் கோயில்">
வைரவன்குப்பம் கிராமம் செல்லியம்மன் கோயில்

செல்லியம்மன் கோயில் தமிழ்நாட்டில் திருவள்ளூர் மாவட்டம், வைரவன்குப்பம் கிராமம் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் செல்லியம்மன் சன்னதி உள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. வழக்கு நிலுவையில் இருப்பதால் நடைமுறை நிருவாகியால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. ஆடி மாதம் ஆடித்திருவிழா முக்கிய திருவிழாவாக நடைபெறுகிறது.


</doc>
<doc id="330785" url="https://ta.wikipedia.org/wiki?curid=330785" title="கருங்காலி கிராமம் பெரியபாளையத்தம்மன் கோயில்">
கருங்காலி கிராமம் பெரியபாளையத்தம்மன் கோயில்

பெரியபாளையத்தம்மன் கோயில் தமிழ்நாட்டில் திருவள்ளூர் மாவட்டம், கருங்காலி கிராமம் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் பெரியபாளையத்தம்மன் சன்னதி உள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. வழக்கு நிலுவையில் இருப்பதால் நடைமுறை நிருவாகியால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. ஆடி மாதம் ஆடித்திருவிழா முக்கிய திருவிழாவாக நடைபெறுகிறது.


</doc>
<doc id="330786" url="https://ta.wikipedia.org/wiki?curid=330786" title="அத்திப்பட்டு பிடாரிநாகாத்தம்மன் கோயில்">
அத்திப்பட்டு பிடாரிநாகாத்தம்மன் கோயில்

பிடாரிநாகாத்தம்மன் கோயில் தமிழ்நாட்டில் திருவள்ளூர் மாவட்டம், அத்திப்பட்டு என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் பிடாரி நாகாத்தம்மன் சன்னதி உள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. வழக்கு நிலுவையில் இருப்பதால் நடைமுறை நிருவாகியால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. ஆடி மாதம் ஆடித்திருவிழா முக்கிய திருவிழாவாக நடைபெறுகிறது.


</doc>
<doc id="330787" url="https://ta.wikipedia.org/wiki?curid=330787" title="புழுதிவாக்கம் பிடாரி அம்மன் கோயில்">
புழுதிவாக்கம் பிடாரி அம்மன் கோயில்

பிடாரி அம்மன் கோயில் தமிழ்நாட்டில் திருவள்ளூர் மாவட்டம், புழுதிவாக்கம் என்னும் ஊரில் அமைந்துள்ள அம்மன் கோயிலாகும்.

இக்கோயில் பத்தொன்பதாம் நூற்றாண்டைச் சேர்ந்தது.

இக்கோயிலில் பிடாரி அம்மன் சன்னதி உள்ளது. இக்கோயில் முதன்மைத் திருக்கோயில் என்ற வகைப்பாட்டில் இந்து அறநிலையத்துறையின் கட்டுப்பாட்டில் உள்ளது. வழக்கு நிலுவையில் இருப்பதால் நடைமுறை நிருவாகியால் நிர்வகிக்கப்படுகிறது.

இக்கோயிலில் ஒருகாலப் பூசை நடக்கின்றது. ஆடி மாதம் ஆடித்திருவிழா முக்கிய திருவிழாவாக நடைபெறுகிறது.


</doc>
<doc id="330791" url="https://ta.wikipedia.org/wiki?curid=330791" title="ஏறாவூர் நகரசபை">
ஏறாவூர் நகரசபை

ஏறாவூர் நகரசபை ("Eravur Urban Council", ஏறாவூர் நகராட்சி மன்றம்) இலங்கையின் மட்டக்களப்பு மாவட்டத்தில் உள்ள ஏறாவூர் நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 9 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

20 மே 2006 இல் இடம்பெற்ற உள்ளூராட்சித் தேர்தல் முடிவுகள்:

17 மார்ச் 2011 இல் இடம்பெற்ற உள்ளூராட்சித் தேர்தல் முடிவுகள்:



</doc>
<doc id="330804" url="https://ta.wikipedia.org/wiki?curid=330804" title="அரசு சட்டக் கல்லூரி, திருநெல்வேலி">
அரசு சட்டக் கல்லூரி, திருநெல்வேலி

திருநெல்வேலி அரசு சட்டக் கல்லூரி தமிழகத்தின் திருநெல்வேலி மாவட்டத்தில் செயல்பட்டுவரும் சட்டக் கல்லூரியாகும். தமிழ்நாட்டு அரசின் ஏழு சட்டக்கல்லூரிகளில் ஒன்றாகும். தமிழகத்தின் இதர சட்டக்கல்லூரிகளைப் போலவே, இதன் நிருவாகம் தமிழக சட்டக் கல்வித்துறையிடம் உள்ளது. தமிழ்நாடு டாக்டர் அம்பேத்கர் சட்டப் பல்கலைக்கழகத்தின் உறுப்புக் கல்லூரியாகச் செயல்பட்டு வருகிறது.

இங்கு இளநிலை மற்றும் முதுநிலை சட்டப் படிப்புகள் கற்பிக்கப்படுகின்றன.



</doc>
<doc id="330805" url="https://ta.wikipedia.org/wiki?curid=330805" title="காத்தான்குடி நகரசபை">
காத்தான்குடி நகரசபை

காத்தான்குடி நகரசபை ("Kattankudi Urban Council", காத்தான்குடி நகராட்சி மன்றம்) இலங்கையின் மட்டக்களப்பு மாவட்டத்தில் உள்ள காத்தான்குடி நகரப்பகுதிக்கு உரிய உள்ளூராட்சிச் சபை ஆகும். இந்த நகரசபையின் ஆட்சிக்கு உட்பட்ட பகுதிக்குள் வீதிகள், சுகாதாரம், வடிகால்கள், வீடமைப்பு, நூலகங்கள், பொதுப் பூங்காக்கள், பொழுதுபோக்கு வசதிகள் போன்ற வசதிகளை வழங்குவதற்கு இச்சபை பொறுப்பாக உள்ளது. இந்த நகரசபைப் பகுதி 9 வட்டாரங்களாகப் பிரிக்கப்பட்டுள்ளது. முன்னர் ஒவ்வொரு வட்டாரத்துக்கும் தனித்தனியாகப் பிரதிநிதிகள் தேர்தல் மூலம் தெரிவுசெய்யப்பட்டனர். விகிதாசாரப் பிரதிநிதித்துவ முறை அறிமுகப்படுத்தப்பட்ட பின்னர் கட்சிகள் சமர்ப்பிக்கும் பட்டியலில் இருந்து அக்கட்சிகள் பெறும் வாக்குகளின் விகிதாசாரத்தின் அடிப்படையில் பிரதிநிதிகள் தெரிவுசெய்யப்படுவர்.

20 மே 2006 இல் இடம்பெற்ற உள்ளூராட்சித் தேர்தல் முடிவுகள்:

17 மார்ச் 2011 இல் இடம்பெற்ற உள்ளூராட்சித் தேர்தல் முடிவுகள்:



</doc>
<doc id="330806" url="https://ta.wikipedia.org/wiki?curid=330806" title="திரிவேந்திர சிங் ராவத்">
திரிவேந்திர சிங் ராவத்

திரிவேந்திர சிங் ராவத் (Trivendra Singh Rawat) (பிறப்பு:டிசம்பர், 1960) பாரதிய ஜனதா கட்சியைச் சேர்ந்த இந்திய அரசியல்வாதியும், உத்தராகண்ட் மாநிலத்தின் எட்டாவது முதலமைச்சரும் ஆவார்.

உத்தராகண்ட் ராஷ்டிரிய சுயம்சேவாக் சங்கத்தின் உறுப்பினராக 1979 முதல் 2002 முடிய பணியாற்றியவர்.
திரிவேந்திர சிங் ராவத் 2002-இல் உத்தராகண்ட் மாநில சட்டமன்ற உறுப்பினராக தேர்ந்தெடுக்கப்பட்டார். 2007-இல் பாரதிய ஜனதா கட்சியின் உத்தராகண்ட் மாநில அரசின் வேளாண்மைத் துறை அமைச்சராகப் பதவி வகித்தவர். 2017 உத்தராகண்ட் சட்டமன்ற தேர்தலில் பெரும்பான்மை இடங்களில் வெற்றி பெற்ற பாரதிய ஜனதா கட்சியின் சட்டமன்றக் குழுத் தலைவராகத் தேர்ந்தெடுக்கப்பட்ட திரிவேந்திர சிங் ராவத், உத்தராகண்ட் மாநில முதலமைச்சராக 18 மார்ச் 21017 அன்று மாநில ஆளுநர் கிருஷ்ண காந்த் பால் என்பவரால் பதவிப் பிரமாணம் செய்து வைக்கப்பட்டார்.

ஹேமாவதி நந்தன் பகுகுனா கார்வால் பல்கலைக்கழகத்தில் இதழியல் துறையில் முதுநிலை பட்டப்படிப்பு பயின்றவர்.

1979-இல் ராஷ்டிரிய சுயம்சேவாக் சங்கத்தின் உறுப்பினராக இணைந்த திரிவேந்திர சிங் ராவத், 1985-இல் டேராடூன் பகுதியின் பிரசாரகர் ஆக பொறுப்பு வகித்தார். பின்னர் பாரதிய ஜனதா கட்சியின் உத்தராகண்ட் பகுதியின் அமைப்புச் செயலாளராக நியமிக்கப்பட்டார். 2000-இல் உத்தராகண்ட் மாநிலம் உதயம் ஆன போது, ரவாத் பாரதிய ஜனதா கட்சியின் மாநில தலைவராகப் பொறுப்பு ஏற்றார்.

2017-இல் பாராதிய ஜனதா கட்சியின் சார்பாக தொய்வாலா சட்டமன்றத் தொகுதியில் போட்டியிட்டு வென்று, உத்தராகண்ட் மாநில முதல்வராக தேர்ந்தெடுக்கப்பட்டார்.




</doc>
<doc id="330811" url="https://ta.wikipedia.org/wiki?curid=330811" title="உத்தராகண்ட் முதலமைச்சர்கள் பட்டியல்">
உத்தராகண்ட் முதலமைச்சர்கள் பட்டியல்

உத்தராகண்ட் மாநிலம், உத்தரப் பிரதேசத்தின் இமயமலைப் பகுதிகளைக் கொண்டு 9 நவம்பர் 2000 அன்று புதிதாக நிறுவப்பட்டது. 

உத்தராகண்ட் மாநிலத்தின் ஐந்து சட்டமன்றத் தேர்தலில்கள் மூலம், முதலமைச்சர்களாக இது வரை பதவி ஏற்ற எட்டு பேரில், ஐவர் பாரதிய ஜனதா கட்சியையும், மூவர் இந்திய தேசிய காங்கிரசு கட்சியைச் சேர்ந்தவர்கள் ஆவார். 

நவம்பர் 2000-ஆம் ஆண்டு முதல் உத்தராகண்ட் மாநிலத்தின் முதலமைச்சர்கள் விவரம் பின்வருமாறு: 



</doc>
<doc id="330812" url="https://ta.wikipedia.org/wiki?curid=330812" title="ந. பீரேன் சிங்">
ந. பீரேன் சிங்

நாங்தோம்பம் பீரேன் சிங் (Nongthombam Biren Singh) (பிறப்பு:1 சனவரி 1961) பாரதிய ஜனதா கட்சியின் மணிப்பூர் மாநில அரசியல்வாதியும், முன்னாள் கால்பந்தாட்ட வீரரும், பத்திரிகையாளரும் ஆவார். மணிப்பூர் மாநில முதலமைச்சராக 15 மார்சு 2017 அன்று பதவி ஏற்றவர்.
பீரேன் சிங், பாரதிய ஜனதா கட்சியின் சார்பாக பதவி ஏற்ற முதலாவது மணிப்பூர் மாநில முதலமைச்சர் ஆவார்.

இவர் 1979–1993 முடிய எல்லைப் பாதுகாப்புப் படையில் பணியாற்றியவர்.




</doc>
<doc id="330813" url="https://ta.wikipedia.org/wiki?curid=330813" title="ஆடுதுறை - 36 (நெல்)">
ஆடுதுறை - 36 (நெல்)

ஆடுதுறை - 36 ("ADT 36") பிரபலமாக சிவப்பு சிறுமணி ("Red Sirumani") என்றழைக்கப்படும் இந்த நெல் வகை, திரிவேணி ("Triveni") என்ற நெல் இரகத்தையும், ஐ ஆர் - 20 ("IR 20") என்ற நெல் இரகத்தையும் இயற்கை முறையில் இணைச் சேர்த்து உருவாக்கப்பட்ட தமிழ்நாட்டின் நெல் வகையாகும்.

தமிழக தஞ்சை மாவட்டத்தின், ஆடுதுறையில் அமைந்துள்ள தமிழ்நாடு நெல் ஆராய்ச்சி நிறுவனம் ("TRRI"), 1980 ஆம் ஆண்டு, இவ்வகை நெல் இரகத்தை வெளியிடப்பட்டதாக அறியப்படுகிறது.

குறுகியகால நெற்பயிர்களில் ஒன்றான இது, 110 நாட்களில் அறுவடைக்கு வரக்கூடியதாக கருதப்படுகிறது. இதுபோன்ற குறுங்கால நெற்பயிர்கள், நவரை, சொர்ணவாரி, கார், குறுவை, மற்றும் பின்தாளடி போன்ற பட்டங்கள் (பருவங்கள்) ஏற்றதாக கூறப்படுகிறது.

நீர்ப்பாசன வசதியுள்ள தமிழகத்தின் அனைத்து மாவட்டங்களிலும், சாகுபடி செய்ய உகந்தப் பகுதியாக கூறப்படும் ஆடுதுறை - 36 நெல் வகை, புதுச்சேரி ஒன்றியப் பகுதியிலும் சாகுபடி செய்ய பரிந்துரைக்கப்படுகிறது.




</doc>
<doc id="330819" url="https://ta.wikipedia.org/wiki?curid=330819" title="அரசு சட்டக் கல்லூரி, செங்கல்பட்டு">
அரசு சட்டக் கல்லூரி, செங்கல்பட்டு

செங்கல்பட்டு அரசு சட்டக் கல்லூரி தமிழகத்தின் செங்கல்பட்டில் செயல்பட்டுவரும் சட்டக் கல்லூரியாகும். தமிழ்நாட்டு அரசின் ஏழு சட்டக்கல்லூரிகளில் ஒன்றாகும். தமிழகத்தின் இதர சட்டக்கல்லூரிகளைப் போலவே, இதன் நிருவாகம் தமிழக சட்டக் கல்வித்துறையிடம் உள்ளது. தமிழ்நாடு டாக்டர் அம்பேத்கர் சட்டப் பல்கலைக்கழகத்தின் உறுப்புக் கல்லூரியாகச் செயல்பட்டு வருகிறது.

தமிழகத்தில் சட்டக்கல்லூரிகளின் எண்ணிக்கையை அதிகரிக்கும் வகையில், 2002 ஆவது ஆண்டில் தொடங்கப்பட்ட இக்கல்லூரியானது, தமிழகத்தில் தொடங்கப்பட்ட ஆறாவது சட்டக் கல்லூரியாகும். சென்னை, மதுரை, கோயம்புத்தூர், திருச்சிராப்பள்ளி, திருநெல்வேலி ஆகிய நகரங்களில் செயல்படும் கல்லூரிகள் இதற்கு முன்னதாக தொடங்கப்பட்டவையாகும்.

இங்கு இளநிலை மற்றும் முதுநிலை சட்டப் படிப்புகள் கற்பிக்கப்படுகின்றன.



</doc>
<doc id="330820" url="https://ta.wikipedia.org/wiki?curid=330820" title="அரசு சட்டக் கல்லூரி, வேலூர்">
அரசு சட்டக் கல்லூரி, வேலூர்

வேலூர் அரசு சட்டக் கல்லூரி தமிழகத்தின் வேலூர் மாவட்டத்தில் செயல்பட்டுவரும் சட்டக் கல்லூரியாகும். தமிழ்நாட்டு அரசின் ஏழு சட்டக்கல்லூரிகளில் ஒன்றாகும். தமிழகத்தின் இதர சட்டக்கல்லூரிகளைப் போலவே, இதன் நிருவாகம் தமிழக சட்டக் கல்வித்துறையிடம் உள்ளது. தமிழ்நாடு டாக்டர் அம்பேத்கர் சட்டப் பல்கலைக்கழகத்தின் உறுப்புக் கல்லூரியாகச் செயல்பட்டு வருகிறது.

தமிழகத்தில் சட்டக்கல்லூரிகளின் எண்ணிக்கையை அதிகரிக்கும் வகையில், 2008 -2009 கல்வியாண்டில் தொடங்கப்பட்ட இக்கல்லூரியானது, தமிழகத்தில் தொடங்கப்பட்ட ஏழாவது சட்டக் கல்லூரியாகும். சென்னை, மதுரை, கோயம்புத்தூர், திருச்சிராப்பள்ளி, திருநெல்வேலி, செங்கல்பட்டு ஆகிய நகரங்களில் செயல்படும் கல்லூரிகள் இதற்கு முன்னதாக தொடங்கப்பட்டவையாகும்.

இங்கு இளநிலை மற்றும் முதுநிலை சட்டப் படிப்புகள் கற்பிக்கப்படுகின்றன.



</doc>
<doc id="330821" url="https://ta.wikipedia.org/wiki?curid=330821" title="யோகி ஆதித்தியநாத்">
யோகி ஆதித்தியநாத்

யோகி ஆதித்தியநாத் ("Yogi Adityanath", பிறப்பு: அஜய் சிங் பிசுத் ("Ajay Singh Bisht"; 5 சூன் 1972) இந்திய இந்து சமயக் குருக்களும், இந்துத்துவத்தை அடையாளப்படுத்தும் அரசியல்வாதியும் ஆவார். இவர் 2017 மார்ச் 19 முதல் உத்தரப் பிரதேச மாநிலத்தின் தற்போதைய முதலமைச்சராக உள்ளார். பாரதிய ஜனதா கட்சியின் (பாசக) மாநில முன்னணிப் பேச்சாளராக இருக்கும் இவர் கோரக்பூர் தொகுதியின் நாடாளுமன்ற உறுப்பினராக 1998 ஆம் ஆண்டு முதன்முதலாக தேர்ந்தெடுக்கப்பட்டார். அப்போது இவரே வயதில் மிகவும் இளையவரான நாடாளுமன்ற உறுப்பினர். தொடர்ச்சியாக இதே தொகுதியில் ஐந்து தடவைகள் நாடாளுமன்ற உறுப்பினராகத் தேர்ந்தெடுக்கப்பட்டார்.

இந்து கோவில்கள் நிறைந்த கோரக்பூர் மடத்தில் இவரது ஆசான் "மகந்த்" அவைத்தியநாத் 2014 செப்டம்பரில் இறந்த பிறகு யோகி ஆதித்தியநாத் தலைமை குருவானார். 1998 ஆம் ஆண்டு நாடாளுமன்றத்துக்குத் தெரிவு செய்யப்பட்டபின் இந்து யுவ வாகினி என்ற இளைஞர் அமைப்பை உருவாக்கினார். இந்த அமைப்பு ஆர். எஸ். எஸ். மற்றும் பஜ்ரங் தள் அமைப்புகளை விட வேறானது. 2007 ஆம் ஆண்டு மதக் கலவரத்தில் இந்த அமைப்பு தொடர்பு பட்டிருந்தது. அந்தக் கலவரத்தின் போது கோராக்பூரில் இருவர் உயிரிழந்தார்கள். பல நாட்களுக்கு ஊரடங்கு உத்தரவு போடப்பட்டது. யோகி ஆதித்தியநாத் கைது செய்யப்பட்டார். ஆயினும் ஒரு சில தினங்களில் அவர் விடுவிக்கப்பட்டார்.

இவர் உத்தராகண்டம் மாநிலத்தின் பௌரி கார்வல் மாவட்டத்திலுள்ள பான்சுர் என்ற இடத்தில் ஆனந்த் சிங் பிஸ்த் என்பவருக்கு மகனாகப் பிறந்தார். அஜய் சிங் பிஸ்த் எனப் பெயரிடப்பட்டார். இவரது தந்தை ஒரு வன சரக அதிகாரியாவார். கணிதத்தில் இளங்கலை படிப்பை உத்தராகண்டு கார்வல், ஸ்ரீ நகரிலுள்ள ஹேமாவதி நந்தன் பகுகுணா (எச், என் பி) பல்கலைக்கழகத்தில் படித்தார்.

1990 ஆம் ஆண்டளவில் அஜய் சிங் பிஸ்த் தன் குடும்பத்தை விட்டு நீங்கி அயோத்தி இராமர் கோவில் இயக்கத்தில் சேர்ந்தார். மகந்த் அவைத்தியநாத்தின் சீடரானார். அதன் பின் இவருக்கு "ஆதித்தியநாத் யோகி" என்னும் பெயர் வழங்கப்பட்டது. துறவிகளின் வழமைப்படி இவரது குருவான மகந்த் வைத்தியநாத் இவருக்குத் தந்தையாகவும் ஆனார். என்றாலும் ஆதித்தியநாத் யோகி தனது பிறந்த ஊருக்கு அடிக்கடி சென்று வந்ததோடு அங்கு ஒரு பள்ளிக்கூடத்தையும் நிறுவினார்.

ஆதித்தியநாத் கோராக்பூரிலுள்ள மடத்தின் தலைவராக உள்ளார். அங்குள்ள குடியிருப்பில் எளிமையான முறையில் வாழ்ந்து வருகிறார். அங்கு வானொலி, தொலைக்காட்சி போன்ற சாதனங்கள் எதுவுமில்லை. நேரு, மகாத்மா காந்தி, ஆபிரகாம் லிங்கன், மார்ட்டின் லூதர் கிங் ஆகியோரது புத்தகங்கள் உள்ளன. ஒவ்வொரு நாளும் பத்திரிகைகள் படிக்கும் வழக்கம் கொண்டவர். இவர் 400 க்கும் மேற்பட்ட பசுத் தொழுவங்களை (கோசாலா) நடத்தி வருகிறார். அவற்றின் தலைமை ஊழியராக முகமது என்பவர் பணியாற்றி வருகிறார். மடத்திலுள்ள கோவிலின் முதல் பொறியாளராகப் பணியாற்றிய நிசார் அகமது என்பவர் கோயில் அருகேயுள்ள மண்டபம், கடைகள், ஆசிரமம், மருத்துவமனை ஆகியவற்றைத் தான் வடிவமைத்ததாகக் கூறியுள்ளார். ஆதித்தியநாத் இந்துத் தீவிர ஆதரவாளராக அடையாளம் காணப்பட்ட போதிலும் இவரது மடத்தில் பொறியாளர், காசாளர் உட்பட பல நிலைகளில் முஸ்லிம்கள் பணியாற்றிவருகின்றனர்.

18 மே 2014 தொடக்கம் 19 மார்ச் 2017 வரையிலான தொகுப்பு.

உத்தரப் பிரதேச முதலமைச்சராகப் பதவியேற்றபின் 47 அமைச்சர்களை நியமித்துள்ளார். இவர்களில் 22 பேர் அமைச்சரவை நிலையுள்ள அமைச்சர்கள். 9 பேர் தனிப்பொறுப்புள்ள மாநில அமைச்சர்கள். அமைச்சர்களில் 5 பெண்களுக்கு இடமளித்துள்ளதோடு ஒரு முஸ்லிம், 3 தலித்துகள் ஆகியோரை நியமனம் செய்துள்ளார்.. கேசவ் பிரசாத் மௌரியா, தினேஸ் சர்மா ஆகியோரை துணை முதலமைச்சர்களாக நியமித்துள்ளார். அமைச்சரவையிலுள்ள 10 பேர் மீது கிரிமினல் வழக்குகள் உள்ளன.

மார்ச் 2011 இல், "குங்குமப்பூ நிறப் போர் - இந்து தீவிர முன்னேற்றம்" என்ற ஆவணத்திரைப்படம் ஆதித்தியநாத் சமய முரண்பாட்டை முன்னெடுப்பதாகக் குற்றம் சுமத்தியது. ஆதித்தியநாத் பேரணியில் கலந்து கொண்ட முகம் தெரியாத பேச்சாளர் இந்துப் பார்வையாளர்களிடம் முசுலிம் பெண்களின் சவங்களைத் தோண்டி எடுத்து பாலியல் வன்புணர்வு செய்யுமாறு மேடையில் தெரிவித்தார். இதனை ஆதித்தியநாத்தும் கேட்டுக் கொண்டிருந்தார். இது சமூக வலைத்தளங்களில் மார்ச்சு 2015 இல் விவாதப் பொருளாகியது.

ஆதித்தியநாத் சமய கலப்புத் திருமணம் பற்றிய உரையாடலின்போது, "அவர்கள் ஒரு இந்துப் பெண்ணை எடுத்தால், நாங்கள் 100 முசுலிம் பெண்களை எடுப்போம்" எனத் தெரிவித்தார்.
ஒரு கூட்டத்தில் இவர் பேசும்போது "அவர்கள் ஒரு இந்துவைக் கொன்றால் நாங்கள் 100 ..." என்று சொல்லி இடைவெளி விட, கூடியிருந்த மக்கள் "கொலை செய்வோம்" எனக் கூறினார்கள். "அவர்கள் என்ன செய்கிறார்களோ அதை நாங்கள் நூறு மடங்கு செய்வோம்" எனச் சொன்னார்.



</doc>
<doc id="330825" url="https://ta.wikipedia.org/wiki?curid=330825" title="தக்கீசு ஆறு">
தக்கீசு ஆறு

தக்கீசு ஆறு (Tekezé River) எத்தியோப்பியாவின் முதன்மையான ஆறுகளில் ஒன்று. இது செயிட் (Setit) என்ற பெயரில் மேற்கு எத்தியோப்பியாவிலும் எரித்திரியாவிலும் கிழக்கு சூடானிலும் அழைக்கப்படுகிறது. இது 608 கிமீ நீளம் உடையது. எத்தியோப்பிய எரித்திரியா மேற்கு கோடி எல்லையாக இது விளங்குகிறது. ஆப்பிரிக்காவின் ஆழமான பள்ளத்தாக்குகள் வழியாக இது பாய்கிறது.

எத்தியோப்பியாவின் வட மாகாணமானமான திக்கரேவில் உள்ள உயரமான மலைகளில் உற்பத்தியாகும் இவ்வாறு முதலில் மேற்காக பயணித்து பின் வடக்கு நோக்கி பயணித்து பின் மேற்கு நோக்கி பயணிக்கிறது அப்போதே எத்தியோப்பாவுக்கும் எரித்திரியாவுக்கும் ஆனா எல்லையாக மாறுகிறது. பின் மேலும் மேற்கு நோக்கி பயணித்து சூடானில் அட்பரா ஆற்றுடன் கலக்கிறது. அட்பரா ஆறே நைல் ஆற்றுடன் கலக்கும் இறுதி துணையாறு ஆகும். சிலர் இதை அட்பரா ஆற்றின் மேல் பகுதி என்றும் கூறுவர். சூடானில் அல் குவாடரிவ் நகருக்கு சில கிமீகள் வடக்கே அட்பரா ஆற்றுடன் கலக்கிறது 


</doc>
<doc id="330849" url="https://ta.wikipedia.org/wiki?curid=330849" title="உருசிய-சப்பானியப் போர்">
உருசிய-சப்பானியப் போர்

உருசிய-சப்பானியப் போர் ("Russo-Japanese War"; 1904–05) என்பது உருசியப் பேரரசுக்கும் சப்பானியப் பேரரசுக்கும் இடையில், போட்டி பேரரசுவாத நோக்கத்துடன் மஞ்சூரியாவிலும் கொரியாவிலும் இடம்பெற்ற போரைக் குறிக்கும். இப்போரின் முக்கிய பகுதியாக லியாடொங், சென்யாங், கொரியாவைச் சூழவுள்ள கடல்கள், சப்பான், மஞ்சள் கடல் ஆகியன் காணப்பட்டன.



</doc>
<doc id="330853" url="https://ta.wikipedia.org/wiki?curid=330853" title="அரபுக் கிளர்ச்சி">
அரபுக் கிளர்ச்சி

அரபுக் கிளர்ச்சி ("Arab Revolt") அல்லது பெரும் அரபுக் கிளர்ச்சி சூன் 5, 1916 தொடங்கப்பட்டு, சூன் 8 அன்று செரிப் குசைன் பின் அலியினால் அறிவிக்கப்பட்டது. உதுமானியப் பேரரசு ஆட்சியில் இருந்து விடுதலையை உறுதி செய்யும் நோக்கத்துடனும், தனி ஒருங்கிணைக்கப்பட்ட அராபியருக்கான நாட்டினை சிரியாவின் அலெப்போ முதல் யெமனின் ஏடன் வரை உருவாக்குவதையும் நோக்கமாகக் கொண்டது.



</doc>
<doc id="330858" url="https://ta.wikipedia.org/wiki?curid=330858" title="ஹரிசேனர்">
ஹரிசேனர்

ஹரிசேனர் (Harisena), கி பி நான்காம் நூற்றாண்டில், குப்தப் பேரரசர் சமுத்திரகுப்தர் அரசவையில் பணியாற்றிய சமசுகிருத மொழி கவிஞர் மற்றும் அமைச்சராவர். 
சமுத்திரகுப்தரின் வீரத்தினை புகழ்ந்து இயற்றிய ஹரிசேனரின் கி பி 345-ஆம் ஆண்டு கவிதைகள் அலகாபாத் தூண்களில் பொறிக்கப்பட்டுள்ளது. 


</doc>
<doc id="330865" url="https://ta.wikipedia.org/wiki?curid=330865" title="நல்லூர் பிரதேச சபை">
நல்லூர் பிரதேச சபை

நல்லூர் பிரதேச சபை ("Nallur Divisional Council") இலங்கையின் யாழ்ப்பாண மாவட்டத்தில் அமைந்துள்ள உள்ளூராட்சி அமைப்புக்களுள் ஒன்று ஆகும். நல்லூர் பிரதேசச் செயலாளர் பிரிவில் உள்ள யாழ்ப்பாண மாநகரசபைக்குள் அடங்கும் பகுதிகள் நீங்கலாக ஏனைய பகுதிகள் இப்பிரதேச சபைக்குள் அடங்குகின்றன. இதன் வடக்கில் வலிகாமம் தெற்கு பிரதேச சபையும்; கிழக்கில் வலிகாமம் கிழக்கு, சாவகச்சேரி ஆகிய பிரதேச சபைகளும், நீரேரியும்; தெற்கில் யாழ்ப்பாண மாநகரசபை, நீரேரி என்பனவும்; மேற்கில் வலிகாமம் தெற்கு பிரதேச சபையும் எல்லைகளாக உள்ளன. இச்சபைக்கான உறுப்பினர்களும், சபையின் தலைவரும் நேரடியாக மக்களால் தெரிவுசெய்யப்படுகின்றனர். நல்லூர் பிரதேச சபையில் 12 உறுப்பினர்கள் உள்ளனர். இந்த 12 உறுப்பினர்களும் விகிதாசார பிரதிநிதித்துவ முறையில் இடம்பெறும் தேர்தல் ஊடாகத் தெரிவு செய்யப்படுகின்றனர்.

நல்லூர் பிரதேச சபைப் பகுதி 12 வட்டாரங்களாகப் பிரிக்கப்பட்டுள்ளது. இவ்வட்டாரங்களின் இலக்கம், பெயர், அவற்றில் அடங்கியுள்ள கிராம உத்தியோகத்தர் பிரிவுகள் பற்றிய விபரங்களைக் கீழேயுள்ள அட்டவணையில் காணலாம்.

2011 சூலை 23 அன்று இடம்பெற்ற நல்லூர் பிரதேச சபை தேர்தல் முடிவுகள்:

10 பெப்ரவரி 2018 அன்று இடம்பெற்ற தேர்தல் முடிவுகள்:


</doc>
<doc id="330900" url="https://ta.wikipedia.org/wiki?curid=330900" title="கருவால் மூக்கான்">
கருவால் மூக்கான்

கருவால் மூக்கன் () (black-tailed godwit ("Limosa limosa") என்பது நீண்ட பெரிய கால்களும், நீண்ட அலகும் கொண்ட ஒரு பறவை ஆகும். இப்பறவைபற்றி 1758 இல் முதன்முதலில் கரோலஸ் லின்னேயசால் விவரிக்கப்பட்டது. இது இப்பறவை "மூக்கன்" பேரினத்தைச் சேர்ந்த பறவை ஆகும். இவற்றில் மூன்று துணை இனங்கள் உள்ளன, இவை அனைத்தும் ஆரஞ்சு நிறத் தலை, கழுத்து, மார்பு, இனப்பெருக்க தோகை போன்றவை குளிர்காலத்தில் மந்தமான சாம்பல் பழுப்பு நிறத்தில் இருக்கும், மற்ற அனைத்து காலத்திலும் இதன் சிறகுகள் தனித்துவமான கருப்பு மற்றும் வெள்ளை நிறத்துடன் இருக்கும். புறாவை விட சற்று பெரிய அளவில் இருக்கும் இந்த வகைப் பறவை இருக்கும்

நியூசிலாந்து நாட்டைச் சேர்ந்த இந்த பறவையினம் புவியின் வடபகுதியான ஐரோப்பாவின் ஐஸ்லாந்தில் முட்டையிட்டு குஞ்சு பொரித்து வாழ்கின்றன. இவை ஆண்டுதோறும் குளிர்காலத்தில் தென்பகுதிகளுக்கு இடம் பெயர்கின்றன. நெடுந்தொலைவு பறக்கும் இந்த வகைப் பறவைகளை தமிழகத்தில் கருவால் மூக்கான்கள் என்று அழைக்கிறோம். இந்த பறவையின் மூக்கு (அலகு) நீளமாக இருப்பதால் இவ்வாறு அழைக்கப்படுகிறது. தமிழகத்தில் கடற்கரையோரங்களில் பெரும்பாலும் அதிக அளவில் காணப்படும் இந்த பறவைகள் சில நேரங்களில் உட்பிரதேசங்களில் உள்ள நீர்நிலைகளுக்கும் வருகின்றன.


</doc>
