<doc id="325079" url="https://ta.wikipedia.org/wiki?curid=325079" title="கோனேரிக்குப்பம் வீரட்டானேசுவரர் கோயில்">
கோனேரிக்குப்பம் வீரட்டானேசுவரர் கோயில்

கோனேரிக்குப்பம் வீரட்டானேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் கோனேரிக்குப்பம் என்னுமிடத்தில் அப்பாராவ் தெருவில் அமைந்துள்ளது.

இக்கோயிலின் மூலவராக வீரட்டானேசுவரர் மேற்கு நோக்கிய நிலையில் உள்ளார். அவருக்கு எதிரில் சாக்கிய நாயனார் கையில் கல்லுடன் காணப்படுகிறார். லிங்கத்திருமேனி மீது கல்லை எறிந்த அடையாளமாக பாணத்தில் புள்ளி காணப்படுகிறது. அருகில் விநாயகர் உள்ளார்.

மூன்று அசுரர்கள் என்ற நிலையில் இக்கோயிலைப் பற்றி வரலாறு கூறப்படுகிறது. கடும் தவமிருந்து வரம் பெற்ற மூன்று அசுரர்கள் தம்மைத் தாமே அழித்துக்கொண்டதாக வரலாறு. இது தவிர சாக்கிய நாயனார், கொங்கணச்சித்தர் ஆகிய இருவரோடும் தொடர்புடையது இத்தலமாகும்.

காஞ்சிபுரத்தின் அருகேயுள்ள திருச்சங்கமங்கையில் பிறந்த சாக்கிய நாயனார் இறைவன்மீது கல்லெறிந்து இறைவனை வணங்கிய தலமாகும். ஞானத்தைத் தேடிய அவர் பௌத்த சமயத்தில் சார்ந்திருந்தார். பின்னர் ஒவ்வொரு ஊராகச் சென்று கொண்டிருந்தபோது இங்கு வந்தார். லிங்கத்தின் அருகே அமர்ந்தார். இறைவனை அர்ச்சிக்க பூவைத்தேடினார். கிடைக்காததால் அருகேயிருந்த கற்களை எடுத்து இறைவன்மீது வீசினார். ஒவ்வொரு முறையும் இறைவன்மீது எறியும்போதும் தன்னுள் ஏதோ உயர்வு ஏற்படுவதை உணர்ந்தார். ஒரு நாள் அவ்வாறாக கல்லில் பூசை செய்ய மறந்துவிட்டார். இறைவனும் அவருக்காகக் காத்திருந்தார். இறைவனிடம் தன் வருத்தத்தைத் தெரிவித்துவிட்டு தொடர்ந்து கல்லை எறிந்து பூசித்தார். அவர் மீது கருணை கொண்ட இறைவன் தேவியுடன் அவருக்குக் காட்சி தந்தார்.

கொங்கணர் என்ற சித்தர் இறைவனை பரிசோதிக்க நினைத்தார். அவரிடம் ஒரு குளிகை இருந்ததாகவும் அதனை எதன் மீது வைத்தாலும் அது தண்ணீராக மாறிவிடும் தன்மையைக் கொண்டிருந்தது. இக்கோயிலுக்கு வந்து அக்குளிகையை பாணத்தின்மீது வைக்கவே, குளிகையை லிங்கத்திருமேனி உள்ளே இழுத்துக்கொண்டது. சக்தியறிந்த அவர் இறைவனை வழிபட்டு பல சித்திகளைப் பெற்றார்.

பௌர்ணமி, பிரதோஷம், சிவராத்திரி உள்ளிட்ட விழாக்கள் இங்கு கொண்டாடப்படுகின்றன.

தடித்த எழுத்துக்கள்== மேற்கோள்கள் ==


</doc>
<doc id="325080" url="https://ta.wikipedia.org/wiki?curid=325080" title="பாலுவா, பீகார்">
பாலுவா, பீகார்

பாலுவா "(Balua)" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி பாலுவா கிராமத்தின் மக்கள்தொகை 326 நபர்கள் ஆகும். இவர்கள் 56 குடும்பங்களில் வழ்ழ்ந்தனர். இம்மக்கள்தொகையில் 53.37% நபர்கள் ஆண்கள் மற்றும் 46.61% நபர்கள் பெண்களாவர். இந்நகரின் எழுத்தறிவு சதவீதம் 48.77% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 57.23% நபர்கள் ஆண்கள் மற்றும் 42.76% நபர்கள் பெண்களாவர். மக்கள் தொகையில் 18.4% நபர்கள் 6 வயதுக்கு கீழ் உள்ளவர்களாகும். 


</doc>
<doc id="325083" url="https://ta.wikipedia.org/wiki?curid=325083" title="திருநிலை பெரியாண்டவர் கோயில்">
திருநிலை பெரியாண்டவர் கோயில்

திருநிலை பெரியாண்டவர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் திருநிலை என்னுமிடத்தில் அமைந்துள்ளது.

இக்கோயிலின் மூலவராக பெரியாண்டவர் உள்ளார். இறைவி அங்காளபரமேசுவரி ஆவார். சித்தாமிர்த குளம் கோயிலின் தீர்த்தமாகும்.

சிவபெருமான் மனித வடிவில் மண்ணிற்கு வந்தபோது கண்ணுக்குத் தெரியாத நிலையில் 21 கணங்களும் உடன் வந்தன. அங்காளபரமேசுவரி சூலத்தை எறிந்ததும் அவை மண் கட்டிகளாக மாறின. சிவன் சுய உருவைப் பெற்றதும், அவையும் சிவகணங்களாக வெளிப்பட்டன. இதனைக் குறிக்கும் வகையில் 21 கணங்களும் லிங்கத்திருமேனிகளாக மாறின.சிவனும் நந்தியும் மனித உருப்பெற்றதால் இங்குள்ள நந்தி மனித உடலுடன் உள்ளது. விநாயகரும் இரண்டு கரங்களோடும் மனித உடலோடும் உள்ளார். இவருக்கு திருநீறே அபிஷேகப் பொருளாக உள்ளது.

பிரதோஷம், சிவராத்திரி உள்ளிட்ட விழாக்கள் இங்கு கொண்டாடப்படுகின்றன.


</doc>
<doc id="325085" url="https://ta.wikipedia.org/wiki?curid=325085" title="பர்னிகார்">
பர்னிகார்

பர்னிகார் "(Barnihar)" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி பர்னிகார் கிராமத்தின் மக்கள்தொகை 2085 நபர்கள் ஆகும். இவர்கள் 358 குடும்பங்களில் வழ்ழ்ந்தனர். இம்மக்கள்தொகையில் 52% நபர்கள் ஆண்கள் மற்றும் 47% நபர்கள் பெண்களாவர். இந்நகரின் எழுத்தறிவு சதவீதம் 38.9% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 61.9% நபர்கள் ஆண்கள் மற்றும் 38% நபர்கள் பெண்களாவர். மக்கள் தொகையில் 22.73% நபர்கள் 6 வயதுக்கு கீழ் உள்ளவர்களாகும். 


</doc>
<doc id="325088" url="https://ta.wikipedia.org/wiki?curid=325088" title="அனகாபுத்தூர் அகத்தீசுவரர் கோயில்">
அனகாபுத்தூர் அகத்தீசுவரர் கோயில்

அனகாபுத்தூர் அகத்தீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் காஞ்சீபுரத்திற்குக் கீழ்த்திசையில் அமைந்துள்ள அனகாபுத்தூர் என்னுமிடத்தில் உள்ளது. ஆனைகளைப் பாதுகாத்து வந்ததால் இவ்வூர் ஆனைகாபுத்தூர் என்று முன்னர் அழைக்கப்பட்டது.

இக்கோயிலின் மூலவராக அகத்தீசுவரர் உள்ளார். இறைவன், இறைவியின் திருமணத்தின்போது தென் கோடி உயர்ந்து, வட கோடி தாழ்ந்து போன நிலையில் இறைவன் அகத்தியரை தென்னாட்டிற்கு அனுப்பினார். அகத்தியர் வரும் பல இடங்களில் பூசை செய்து வந்தார். அவ்வாறான இடத்தில் இக்கோயிலும் ஒன்றாகும். ஆதலால் இறைவன் அகத்தீசுவரர் என்று அழைக்கப்படுகிறார். இறைவி ஆனந்தவல்லி ஆவார்.இறைவி தெற்கு நோக்கிய நிலையில் உள்ளார்.

ராஜகோபுரம் மூன்று நிலைகளைக் கொண்டுள்ளது. ராஜ கோபுரத்தின் உட்புறம் தென்புறத்தில் விநாயகர் சன்னதி உள்ளது. கருவறை, அந்தராளம், அர்த்த மண்டபம், முகமண்டபம் ஆகிய அமைப்புகளைக் கொண்டு கோயில் உள்ளது. திருச்சுற்றில் விநாயகர், வள்ளி தெய்வானையுடன் கூடிய சுப்பிரமணியர் உள்ளனர். அருகே பைரவர் உள்ளார். சனீசுவர சன்னதி காணப்படுகிறது. கோஷ்டத்தில் தென்புறம் விநாயகரும் தட்சிணாமூர்த்தியும், மேற்கில் விஷ்ணுவும், வடக்கில் பிரம்மாவும் துர்க்கையும் உள்ளனர். இக்கோயிலைச் சுற்றி சப்த கன்னியர்களுக்கு கோயில்கள் உள்ளன. இக்கோயிலுடன் இணைந்து ஆலவட்டம்மன் என்றும் அடஞ்சியம்மன் என்றும் அழைக்கப்படும் கெங்கையம்மன் மற்றும் பச்சையம்மன் கோயில்கள் உள்ளன.

பிரதோஷம், சிவராத்திரி, அமாவாசை உள்ளிட்ட விழாக்கள் இங்கு கொண்டாடப்படுகின்றன.


</doc>
<doc id="325090" url="https://ta.wikipedia.org/wiki?curid=325090" title="3-நைட்ராக்சிபுரோப்பனால்">
3-நைட்ராக்சிபுரோப்பனால்

3-நைட்ராக்சிபுரோப்பனால் "(3-Nitrooxypropanol)" என்பது CHNO அல்லது HOCH2CH2CH2ONO2. என்ற மூலக்கூற்று வாய்ப்பாடு கொண்ட ஒரு கரிம வேதியியல் சேர்மமாகும். சுருக்கக் குறியீடாக இதை 3என்.ஓ.பீஎன்று எழுதுவார்கள். 1,3-புரோப்பேன்டையாலினுடைய மோனோநைட்ரேட்டு எசுத்தராக இது வகைப்படுத்தப்படுகிறது. மெத்தில் கோயென்சைம் பி ரிடக்டேசு நொதிக்கு வளர்தடுபொருளாக இச்சேர்மம் பயன்படுகிறது. மீத்தேனுருவாக்கல் வினையின் கடைசிப் படிநிலையில் மெத்தில் கோயென்சைம் ரிடக்டேசு வினையூக்கியாக செயல்படுகிறது. அசைபோடும் விலங்குகளுக்கு இது உணவாக்கப்பட்டால் மீத்தேன் உற்பத்தி குறைந்து மறைந்துவிடுகிரது. அவை எடை அதிகரிக்கின்றன. அசைபோடும் விலங்குகள் பைங்குடில் வளிமமான மீத்தேன் வாயு உற்பத்தியில் மிகப் பெரும் பங்காற்றுகின்றன. 


</doc>
<doc id="325094" url="https://ta.wikipedia.org/wiki?curid=325094" title="சீட்டஞ்சேரி காலீசுவரர் கோயில்">
சீட்டஞ்சேரி காலீசுவரர் கோயில்

சீட்டஞ்சேரி காலீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் சீட்டஞ்சேரி என்னுமிடத்தில் உள்ளது. யாதவ குலத்தைச் சேர்ந்த சீட்டண்ணன், குரும்பண்ணன், சாத்தண்ணன் தத்தம் பசுக்கூட்டங்களோடு வாழ்ந்த இடங்கள் முறையே சீட்டணஞ்சேரி, குருமஞ்சேரி, சாத்தணஞ்சேரி என்றழைக்கப்பட்டதாகக் கூறுவர்.

இக்கோயிலின் மூலவராக காலீசுவரர் உள்ளார். இறைவி சிவகாமசுந்தரி ஆவார். முக்களா மரம் கோயிலின் தல மரமாகும்.

ஐந்து நிலையைக் கொண்ட ராஜ கோபுரம், இரண்டு கொடி மரங்கள், அருகில் பச்சைக்கல் நந்தி ஆகியவை காணப்படுகின்றன. மணிபுங்க மரத்தின் அடியில் சுயம்புவாய் இறைவனின் திருமேனி உள்ளது. மூலவர் சன்னதிக்கு முன்பாக இரு புறமும் துவார பாலகர்கள் உள்ளனர். மகாமண்டபம், உற்சவ மண்டபம், ஊஞ்சல் மண்டபம், யாகசாலை மண்டபம், அர்த்த மண்டபம், சிறிய தான மண்டபம் ஆகிய மண்டபங்களைக் கொண்டு கோயில் உள்ளது. கணபதி, வள்ளி தெய்வானையுடன் கூடிய முருகன் சன்னதிகள் உள்ளன. அதிகார நந்தி, அறுபத்துமூவர், நவக்கிரகங்கள், பைரவர், சூரியன், சந்திரன் ஆகியோர் உள்ளனர். கோஷ்டத்தில் விநாயகர், தட்சிணாமூர்த்தி, மகாவிஷ்ணு, பிரம்மா, துர்க்கை ஆகியோர் உள்ளனர். அருகே சண்டிகேசுவரர் சன்னதி உள்ளது. வெளிச்சுற்றில் கோயிலின் குளம் உள்ளது.

பிரதோஷம், சிவராத்திரி, பௌர்ணமி, சித்திரை திருவிழா உள்ளிட்ட விழாக்கள் இங்கு பெரு விமர்சையாக கொண்டாடப்படுகின்றன.


</doc>
<doc id="325099" url="https://ta.wikipedia.org/wiki?curid=325099" title="மூன்றாம் உதயன்">
மூன்றாம் உதயன்

மூன்றாம் உதயன் என்பவன், அனுராதபுரத்தில் இருந்து இலங்கையை ஆண்ட சிங்கள மன்னர்களில் ஒருவன். மூன்றாம் சேனன் இறந்த பின்னர் துணை அரசனாக இருந்த இவன் அரியணையில் அமர்ந்தான். கி.பி. 946 இல் முடி சூட்டிக்கொண்ட மூன்றாம் உதயன் கி.பி. 946 வரை ஆட்சியில் இருந்தான்.

ஆட்சிபீடம் ஏறிய பின்னர் இவன் குடிப்பழக்கத்துக்கு அடிமையாகி விட்டதாகவும், சோம்பேறித்தனம் கொண்டவனாக ஆகிவிட்டதாகவும் தெரிகிறது. இந்த நிலைமை சோழருக்குச் சாதகமாக அமைந்தது. இதனால் இலங்கைமீது அவர்கள் தமது கவனத்தைத் திருப்பினர்.

முன்னர் பாண்டிய மன்னன் தன் நாட்டிலிருந்து தப்பி இலங்கைக்கு வந்திருந்தபோது கொண்டுவந்திருந்த தனது முடியையும் பிற பொருட்களையும் இலங்கையிலேயே விட்டுச் சென்றிருந்தான். பாண்டிய நாட்டை ஏற்கெனவே கைப்பற்றியிருந்த சோழர் அப்பொருட்களைத் தங்களிடம் ஒப்படைக்குமாறு இலங்கை மன்னனிடம் கோரினர். இலங்கை மன்னன் அதற்கு மறுக்கவே, அக்காலத்தில் மிகப் பலம் வாய்ந்தவர்களாக இருந்த சோழர் இலங்கைமேல் படையெடுத்தனர். எதிர்த் தாக்குதல் நடத்தச் சென்ற சிங்களப் படைகளும் அதன் தளபதியும் அழிந்துபட்டனர். சோழர் அனுராதபுரத்தைச் சூறையாடி பாண்டியனின் மணிமுடியையும் பாண்டியனின் ஏனைய உடைமைகளையும் கைப்பற்றினர். அரசனின் மாளிகையும் எரிக்கப்பட்டது. ரோகணம் வரை படை நடத்திச் சென்ற சோழர் பின்னர் நாட்டுக்குத் திரும்பிச் சென்றனர்.
சோழர் நாடு திரும்பிய பின்னர், அரசன் மகா விகாரையில் உள்ள புத்தர் சிலைக்குப் பெறுமதியான இரத்தினக் கற்கள் இழைத்த முடியொன்றை வழங்கினான். தன்னுடைய எரிந்த மாளிகையை மீளக் கட்டிக்கொண்டிருந்த காலத்தில், தனது எட்டாம் ஆட்சியாண்டில் மூன்றாம் உதயன் இவ்வுலக வாழ்வை நீத்தான்.


</doc>
<doc id="325101" url="https://ta.wikipedia.org/wiki?curid=325101" title="2013 அசாம் வெள்ளம்">
2013 அசாம் வெள்ளம்

2013 அசாம் வெள்ளம் "(2013 Assam floods)" அருணாசலப் பிரதேசத்தில் சூன் இறுதியில் பெய்த கடும் மழை காரணமாக, பிரம்மபுத்திரா மற்றும் அதன் கிளை நதிகளில் வெள்ளப்பெருக்கு ஏற்பட்டு அதன் அண்டை மாநிலமான அசாம் மாநிலம் வெள்ளத்தில் சிக்கியது. இவ்வெள்ளத்தில் மாநிலத்தில் இருக்கும் மாவட்டங்களில் 12 மாவட்டங்கள் நிரில் மூழ்கின. 1,00,000 மக்கள் பாதிக்கப்பட்டனர். காசிரங்கா தேசியப் பூங்காவும், போபிடோரா வனவிலங்கு சரணாலயமும் பாதிப்புக்கு உள்ளாகின. அங்கிருந்த பல்வேறு விலங்குகள் வெள்ளத்திலிருந்து தங்களைப் பாதுகாத்துக் கொள்ள உயரமான இடங்களை நோக்கி நகர்ந்து விட்டன. இவ்வெள்ளம் மேகும் பக்கத்து நாடான வங்காள தேசத்தின் வடக்கு மாவட்டங்களையும் பெரிதும் பாதித்தது. அங்கும் 1,00,000 மக்களுக்கும் மேற்பட்டோர் உணவு மற்ரும் குடிநீர் இல்லாமல் பெரும் அவதிக்கு உள்ளாயினர்.

அசாம் மாநில பேரிடர் மேலாண்மை ஆணையம் 2013 ஆம் ஆண்டு சூலை 13 இல் வெளியிட்ட வெள்ள அறிக்கையில், மொத்தமுள்ள 27 மாவட்டங்களில் 12 மாவட்டங்கள் முற்றிலுமாக பாதிக்கப்பட்டதாகத் தெரிவிக்கப்பட்டது. போங்கைகாவொன் மாவட்டம், சிராங் மாவட்டம், தேமாயி மாவட்டம், கோலாக்ட் மாவட்டம், ஜோர்ஹாட் மாவட்டம்|யோர்காட் மாவட்டம்]], காமரூப் மாவட்டம், கரீம்கஞ்ச் மாவட்டம், லக்கீம்பூர் மாவட்டம், சிவசாகர் மாவட்டம், தின்சுகியா மாவட்டம், மரிகாவன் மாவட்டம், மற்றும் நகாமோ மாவட்டம் ஆகிய 12 மாவட்டங்களும் 2013 வெள்ளத்தில் பெரிதும் பாதிக்கப்பட்டன. 396 கிராமங்கள் நீரால் சூழப்பட்டு 7000 எக்டேர் பரப்பளவு விவசாயப் பயிர்கள் வெளளத்தால் அழிக்கப்பட்டன. பல பாலங்களும் சாலைகளும் அடித்துச் செல்லப்பட்டன. இதனால் நாட்டின் பிற பகுதிகளுடன் இம்மாவட்டத்தைச் சேர்ந்த மக்கள் தொடர்பு கொள்ள இயலாத நிலமை ஏற்பட்டது. தேமாயி மாவட்டம் மற்றும் சிராங் மாவட்டங்களில் எட்டு நிவாரண் மூகாம்கள் அமைக்கப்பட்டன. இவ்விரு மாவட்டங்களிலும் சுமார் 3000 மக்கள் தங்கவைக்கப்பட்டனர். பல்வேறு இடங்களில் வெள்ளத்தால் பாதிக்கப்பட்ட மக்கள் ஆறுகளுக்கு எங்கும் செய்கரைகள் இல்லை என்றும் முந்தைய வெள்ளத்தில் பழுதடைந்தவைகளும் சீ செய்யப்படவில்லை என்றும் தெரிவித்தனர். 


</doc>
<doc id="325105" url="https://ta.wikipedia.org/wiki?curid=325105" title="போர்த்துக்கேய யாழ்ப்பாணத்தின் மீதான கண்டியரசின் படையெடுப்பு">
போர்த்துக்கேய யாழ்ப்பாணத்தின் மீதான கண்டியரசின் படையெடுப்பு

போர்த்துக்கேய யாழ்ப்பாணத்தின் மீதான கண்டியரசின் படையெடுப்பு என்பது, 1629ல், போர்த்துக்கேயரின் கட்டுப்பாட்டில் இருந்த யாழ்ப்பாணத்தின்மீது கண்டி அரசன் சேனரத்தின் படைகள் மேற்கொண்ட படை நடவடிக்கையைக் குறிக்கும். தொடக்கத்தில் கண்டிப் படைகள் கோட்டை தவிர்ந்த பிற பகுதிகளைத் தமது கட்டுப்பாட்டுக்குள் கொண்டுவந்திருந்தும், பின்னர் கொழும்பிலிருந்து வந்த போர்த்துக்கேயரின் மீட்புப்படைகள் கண்டிப் படைகளைத் தோல்வியுறச் செய்தன.

கண்டி இராச்சியத்தில் விக்கிரமபாகுவின் காலத்துக்குப் பின் ஏற்பட்ட வாரிசுரிமைப் போட்டி கண்டி இராச்சியத்தில் போர்த்துக்கேயரின் தலையீட்டைக் கொண்டுவந்தது. கண்டி அரசனை மதம் மாற்றிக் கண்டி இராச்சியத்தையும் தமது கைக்குள் கொண்டுவர முயற்சிசெய்தனர். விமலதர்மசூரியன் என்பவன் போர்த்துக்கேயரின் திட்டங்களை முறியடித்து கண்டியரசைக் கைப்பற்றினான். அப்போதிருந்து கண்டியரசுக்கும் போர்த்துக்கேயருக்கும் அடிக்கடி போர்கள் இடம்பெற்றுவந்தன. விமலதர்மசூரியனுக்குப் பின்னர் சேனரத் அரசனான பின்பும் இதே நிலையே தொடர்ந்தது. 1619 இல் கண்டியரசுக்கு மறைமுக ஆதரவை வழங்கிய யாழ்ப்பாண அரசும் போர்த்துக்கேயரால் கைப்பற்றப்பட்டது. முன்னர் கண்டி இராச்சியம் தென்னிந்தியாவில் இருந்து படைகளையும் ஆயுதங்களையும் யாழ்ப்பாணத்துக்கூடப் பெற்றுவந்தது. 1619ன் பின்னர் இந்த வசதியைக் கண்டி இழந்துவிட்டிருந்தது. கண்டி இராச்சியம் யாழ்ப்பாண இராச்சியத்தின் மீதும் உரிமை கோரியது. இந்த உரிமையை வலுப்படுத்திக் கொள்வதற்காக தஞ்சை நாயக்க மன்னனிடம் பாதுகாப்புக்காக ஒப்படைக்கப்பட்டிருந்த யாழ்ப்பாணத்து இளவரசிகள் இருவரை அழைப்பித்துத் தனது மகன்களான ஊவா இளவரசன் குமாரசிங்கனுக்கும், இரண்டாவது மகன் விஜயபாலவுக்கும் கண்டியரசன் சேனரத் மணம் முடித்துக் கொடுத்திருந்தான். 

அதேவேளை, இந்தியாவிலும் போர்த்துக்கேயரின் ஆட்சிக்குட்பட்ட பகுதிகளில் பலமுனைகளில் எதிரிகளின் பயமுறுத்தல்கள் இருந்தன. இவற்றை வெற்றிகரமாகச் சமாளிப்பதற்கு இலங்கைத் தீவு முழுவதையும் தமது கட்டுப்பாட்டுக்குள் கொண்டுவரவேண்டிய தேவை போர்த்துக்கேயருக்கு இருந்தது. மட்டக்களப்பை அண்டிய கரையோரப் பகுதிகள் கண்டியரசின் கட்டுப்பாட்டுக்குள் இருந்தன. கண்டி இராச்சியத்தைச் சுற்றிவளைத்துத் தனிமைப்படுத்தும் நோக்கில் மட்டக்களப்பைப் பிடித்து அங்கே ஒரு கோட்டையைக் கட்டும் முயற்சியில் போர்த்துக்கேயர் ஈடுபட்டனர். இதை முறியடிக்க வேண்டிய தேவை கண்டியரசனுக்கு இருந்தது. 

இதே வேளையில் போர்த்துக்கேயர் கண்டியின் மீது ஒரு படையெடுப்பையும் தொடங்கியிருந்தனர். இந்த நிலையில், போர்த்துக்கேயரின் கவனத்தைத் திசை திருப்புவது, மட்டக்களப்புக் கோட்டையைக் கைப்பற்றுவது, யாழ்ப்பாணத்தைக் கைப்பற்றுவது ஆகிய மூன்று நோக்கங்களை முன்வைத்து மட்டக்களப்பை நோக்கியும், யாழ்ப்பாணத்தை நோக்கியும் இரண்டு பிரிவுகளாகக் கண்டிப் படைகளை அனுப்புவதற்குக் கண்டியரசன் சேனரத் தீர்மானித்தான்.

கண்டியரசன் சேனரத்தின் உறவினனான அத்தப்பத்து முதலியார் தலைமையிலான படை யாழ்ப்பாணத்தை நோக்கி வந்தது. அத்தப்பத்து முதலியாரையே யாழ்ப்பாணத்தின் ஆளுனனாக கண்டியரசன் நியமித்திருந்தான். இப்படையில் 10,000 இருந்ததாக கேரோசுப் பாதிரியார் குறிப்பிட்டுள்ளார். ஆனால், வேறு மூலங்கள் இது 4,000 வரையில் இருக்கும் என்கின்றன. தஞ்சாவூர் நாயக்க மன்னனும் கண்டி மன்னனுக்கு உதவியாகப் படைகளை அனுப்ப இணங்கியிருந்தான். கண்டிப் படைகள் வருவதை அறிந்து, யாழ்ப்பாண நகருக்கு வெளியே வசித்துவந்த போர்த்துக்கேயர் அனைவரும், தமது வீடு வாசல்களையும், நிலங்களையும், பிற உடைமைகளையும் விட்டுவிட்டு கோட்டைக்குள் அடைக்கலம் புகுந்ததனர். அவ்வாறு செல்லாதிருந்த சிலர் கண்டிப் படைகளால் கொல்லப்பட்டனர். இவ்வாறு கொல்லப்பட்டவர்களுள் கத்தோலிக்கப் பாதிரிமாரும் அடங்குவர். போர்த்துக்கேயரிடம் போதிய படைபலம் இல்லாதிருந்ததால் அவர்கள் கோட்டைக்குள் முடங்கிக் கிடந்தனர். யாழ்ப்பாணக் கோட்டைத் தளபதி லான்சாரோட்டே டெ செயிசாசு எவ்வித எதிப்பையும் காட்ட முடியாதவனாக இருந்தான். ஏறத்தாழ யாழ்ப்பாணக் குடாநாடு முழுவதும் கண்டிப் படைகளின் கட்டுப்பாட்டுக்குள் வந்துவிட்டன. கோட்டையை முற்றுகை இட்டிருந்த கண்டிப் படைகள் மக்களிடம் வரியும் அறவிடத் தொடங்கியிருந்தனர். 

இலங்கையின் போர்த்துக்கேயத் தலைமைத் தளபதி கான்சுட்டன்டினோ டி சா கண்டியரசின் யாழ்ப்பாணப் படையெடுப்பைப் பற்றிக் கேள்விப்பட்டதும், டொமிங்கோசு கார்வலூ காம் என்பவனின் கீழ், ஏழு கோரளைகளின் திசாவையான லூயிசு தெய்சேயிரா டி மசேடு என்பவனையும் 200 போர்த்துக்கேயப் படைவீரருடனும் சில ஆயிரம் லசுக்காரின்கள் எனப்படும் சிங்களப் படைவீரர்களையும் அவசரமாக யாழ்ப்பாணத்துக்கு அனுப்பினான். போர்த்துக்கேய மீட்புப்படைகள் யாழ்ப்பாணக் குடாநாட்டை அண்மித்தபோது கண்டிப் படைகள் பச்சிலைப்பள்ளி வெளியில் முகாமிட்டிருந்தன. போர்த்துக்கேயப் படைகள் காம், தெய்சேயிரா, செயிசாசு ஆகியோர் தலைமையில் மூன்று பிரிவுகளாக மும்முனைகளில் கண்டிப் படைகள்மீது தாக்குதல் நடத்துவதென முடிவு செய்யப்பட்டுக் கோட்டைக்குள் இருந்த செயிசாசுக்குத் தகவல் அனுப்பப்பட்டது. தெய்சேயிராவின் படைகள் உள்நாட்டுக்குள் புகுந்து வடக்குப்புறம் இருந்து தாக்குவது எனவும், காம் நீரேரியை நேராகக் கடந்து தெற்குப் பக்கம் இருந்து தாக்குதல் நடத்துவது எனவும், செய்சாசு கோட்டைக்குள் இருந்து வெளியேறி அங்கிருந்து தாக்குவது எனவும் திட்டமிடப்பட்டது. காமிடம் இருந்து சைகை கிடைக்கும் வரை தெய்சேயிரா தாக்குதல் நடத்தக்கூடாது என்றும் உத்தரவிடப்பட்டது. எனினும் திட்டத்துக்கு மாறாக தெய்சேராவின் படைகள் கண்டிப் படைகளின் காவலரண்களுக்கு முகம் கொடுக்கவேண்டி இருந்ததால் அவர்கள் தாக்குதலில் ஈடுபடவேண்டி ஏற்பட்டது. காமின் படைகளும் தாக்குதலில் இணைந்து கொண்டன. செயிசாசின் படைகள் அவ்விடம் வருவதற்கு முன்பே கண்டிப் படைகள் முறியடிக்கப்பட்டன. தஞ்சாவூர்ப் படைகள் மன்னாரில் இறங்குவதற்கு முன்பே கண்டிப் படைகள் தோல்வியுற்றன. தஞ்சாவூர்ப் படைகளும் மன்னாரில் போர்த்துக்கேயரால் தோற்கடிக்கப்பட்டன.

போரில் கண்டித் தளபதி அத்தப்பத்து பிடிக்கப்பட்டுத் தலை வெட்டிக் கொல்லப்பட்டான். அவனது தலை ஈட்டி முனையில் குத்திக் காட்சிக்கு வைக்கப்பட்டது. ஏராளமானோர் கைதிகளாகப் பிடிபட்டனர். இவர்கள் கொடூரமான தண்டனைகளுக்கு உள்ளானார்கள். பலர் குத்திக் கொல்லப்பட்டனர். வேறு பலர் கோடரியால் வெட்டிக் கொல்லப்பட்டனர். யாழ்ப்பாணத்தைச் சேர்ந்தவர்கள் இப்படையெடுப்பில் கலந்துகொள்ளாததால் அவர்கள் எவ்வித தண்டனைக்கும் உள்ளாகவில்லை. ஆனாலும் அவர்களது தலைவர்கள் போர்த்துக்கேயருக்கு அடங்கி நடப்பதற்கான உறுதிமொழியை மீண்டும் எடுக்கவேண்டியதாயிற்று. இரண்டு நாட்களுக்குப் பின்னர் போர்த்துக்கேயப் படைகள் மீண்டும் கொழும்புக்குத் திரும்பின.


</doc>
<doc id="325106" url="https://ta.wikipedia.org/wiki?curid=325106" title="சுனாம்கஞ்ச் மாவட்டம்">
சுனாம்கஞ்ச் மாவட்டம்

சுனாம்கஞ்ச் மாவட்டம் (Sunamganj District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சில்ஹெத் கோட்டத்தில் உள்ளது. வடகிழக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் சுனாம்கஞ்ச் நகரம் ஆகும். 

வடகிழக்கு வங்காள தேசத்தில் அமைந்த சுனாம்கஞ்ச் மாவட்டத்தின் வடக்கில் மேகாலயா மாநிலத்தின் காசியா மற்றும் ஜெயந்தியா மலைத் தொடர்களும், தெற்கில் ஹபிகஞ்ச் மாவட்டம், கிழக்கில் சில்ஹெட் மாவட்டம், மேற்கில் நேத்ரேகோனா மாவட்டம் எல்லைகளாக உள்ளது.

சில்ஹெட் கோட்டத்தில் 3747.18 சதுர கிலோ மீட்டர் பரப்பளவில் அமைந்த இம்மாவட்டத்தை பதினோறு துணை மாவட்டங்களாகப் பிரிக்கப்பட்டுள்ளது. இம்மாவட்டம் சுனாம்கஞ்ச், சடோக், திராய் மற்றும் ஜெகன்நாத்பூர் என நான்கு நகராட்சிகளும், 87 ஒன்றியங்களும், 2887 கிராமங்களையும் கொண்டது.

இம்மாவட்டத்தின் அஞ்சல் சுட்டு எண் 3000 ஆகும்.
சுனாமுத்தீன் என்பவர் சுர்மா ஆற்றின் கரையில் ஒரு வணிக சந்தையை நிறுவியதால் இம்மாவட்டத்திற்கு சுனாம்கஞ்ச் எனப் பெயராயிற்று.

அதிகபட்ச வெப்பநிலை 33.2° செல்சியஸ் ஆகவும், குறைந்தபட்ச வெப்பநிலை 13.6° செல்சியஸ் ஆகவும், ஆண்டு சராசரி மழையளவு 3334 மில்லி மீட்டராகவும் உள்ளது.

இம்மாவட்டத்தில் சுர்மா, கல்னி, குஷியாரா, பௌலாய், தனு, சாமேஸ்வரி, ஜலால்பூர் முதலிய ஆறுகள் பாய்கிறது.
நெல், எண்ணெய் வித்துக்கள், ஆரஞ்ச், மா, காய்கறிகள் பயிடப்படுகிறது. மீன் பிடி தொழிலும் உள்ளது.

3747.18 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 24,67,968 ஆக உள்ளது. அதில் ஆண்கள் 12,36,106 ஆகவும், பெண்கள் 12,31,862 ஆகவும் உள்ளனர். (இறுதி முடிவு அறிவிக்கப்படவில்லை) பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 659 நபர்கள் வீதம் வாழ்கின்றனர். சராசரி எழுத்தறிவு 35% ஆக உள்ளது.

சுனாம்கஞ்ச் மாவட்டத்தில் 3566 பள்ளிவாசல்களும், 740 இந்துக் கோயில்களும் 61 கிறித்தவ தேவாலயங்களையும் கொண்டுள்ளது. 


</doc>
<doc id="325109" url="https://ta.wikipedia.org/wiki?curid=325109" title="மௌலிபஜார் மாவட்டம்">
மௌலிபஜார் மாவட்டம்

மௌலிபஜார் மாவட்டம் (Moulvibazar district) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சில்ஹெட் கோட்டத்தில் உள்ளது. வடகிழக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் மௌலிபஜார் நகரம் ஆகும். 

வடகிழக்கு வங்காளதேசத்தில் அமைந்த இம்மாவட்டம் 2,707 சதுர கிலோ மீட்டர் பரப்பளவு கொண்டது.
இம்மாவட்டத்தின் வடக்கில் சில்ஹெட் மாவட்டம், மேற்கில் ஹபிகஞ்ச் மாவட்டம், கிழக்கில் இந்தியாவின் அசாம் மற்றும் திரிபுரா மாநிலங்களும், தெற்கில் இந்தியாவின் திரிபுராவும் எல்லைகளாகக் கொண்டது.

2799.38 சதுர கிலோ மீட்டர் பரப்பு கொண்ட மௌலிபஜார் மாவட்டம், ஏழு துணை மாவட்டங்களையும், ஐந்து நகராட்சிகளையும், 67 உள்ளாட்சி ஒன்றியங்களையும், 2015 கிராமங்களையும் கொண்டுள்ளது. 

2799.38 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 19,19,062 ஆக உள்ளது. அதில் ஆண்கள் 9,44,728 ஆகவும், பெண்கள் 9,74,334 ஆகவும் உள்ளனர். பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 686 நபர்கள் வீதம் வாழ்கின்றனர். சராசரி எழுத்தறிவு 51.1 % ஆக உள்ளது.

இம்மாவட்டதின் குலௌரா தொடருந்து நிலையம் மற்றும் ஸ்ரீமங்கள் தொடருந்து நிலையங்கள் நாட்டின் தலைநகரான டாக்கா வரை இணைக்கிறது.

இம்மாவட்டம் நான்கு நாடாளுமன்றத் தொகுதிகளைக் கொண்டுள்ளது. இதன் அஞ்சல் சுட்டு எண் 3200 ஆகும்.
92 தேயிலைத் தோட்டங்களும், பத்து இரப்பர் தோட்டங்களும், இரண்டு இயற்கை எரிவாயு சுரங்கங்களும் கொண்டுள்ளது.
மோனு, தோலாய், சோனாய், ஃபனாய், கோபாலா, கோண்டினலா, சூரி, பிலாம் முதலிய ஆறுகள் இங்கு பாய்கிறது.
இம்மாவட்டத்தில் தேயிலை, நெல், வெற்றிலை, பாக்கு, அன்னாசி, பலா, ஆரஞ்ச், மூங்கில் விளைகிறது. 


</doc>
<doc id="325121" url="https://ta.wikipedia.org/wiki?curid=325121" title="எத்திலீன் கார்பனேட்டு">
எத்திலீன் கார்பனேட்டு

எத்திலீன் கார்பனேட்டு "(Ethylene carbonate)" (CHO)CO என்ற மூலக்கூற்று வாய்ப்பாடு கொண்ட கரிம வேதியியல் சேர்மம் ஆகும். எத்திலீன் கிளைக்கால் மற்றும் கார்பானிக் அமிலத்தின் கார்பனேட்டு எசுத்தர் என இச்சேர்மம் வகைப்படுத்தப்படுகிறது. அறை வெப்பநிலையில் (25°செ) எத்திலீன் கார்பனேட்டு ஒரு ஒளிபுகும் படிகத் திண்மமாக நிறமற்றும் நெடியற்றும் காணப்படுகிறது. சிறிதளவு நீரில் கரைகிறது. எத்திலீன் கார்பனேட்டு திரவ நிலையில் இருக்கும் போது (உ.நி: 34-37 °செல்சியசு|செ]]) நிறமற்ற மணமற்ற திரவமாக உள்ளது . 

எத்திலீன் ஆக்சைடும் கார்பனீராக்சைடும் வினைபுரிவதால் எத்திலீன் கார்பனேடு உருவாகிறது. இவ்வினையில் பல்வேறு வகையான நேர்மின் அயனிகளும் அணைவுச் சேர்மங்களும் வினையூக்கியாகச் செயல்படுகின்றன :

எத்திலீன் கார்பனேட்டு (மற்றும் புரோப்பைலீன் கார்பனேட்டு) மெத்தனால் பதிலீட்டு எசுத்தராக்கல் வினையின் பயனாக டைமெத்தில் கார்பனேட்டைத் தருகிறது. டைமெத்தில் கார்பனேட்டு ஒரு பயனுள்ள கரைப்பானாகவும் மெத்திலேற்றும் ,முகவராகவும் பயன்படக்கூடிய சேர்மம் ஆகும். 

டைமெத்தில் கார்பனேட்டும் இதேபோல பதிலீட்டு எசுத்தராக்கல் வினையின் பயனாக ஒரு பாசுகீன் பதிளிட்டு சேர்மமான டைபீனைல் கார்பனேட்டாக மாறுகிறது :

மூலக்கூற்று மின்னிருமுனைவுத் திருப்புத்திறன் மதிப்பு 4.9 டி உள்ள ஒரு முனைவுக் கரைப்பானாகப் பயன்படுகிறது. புரோப்பைலீன் கார்பனேட்டை விட மின்னிருமுனைவுத் திருப்புத்திறன் டி மட்டுமே எத்திலீன் கார்பனேட்டு கொண்டுள்ளது. இலித்தியம் மின்கலங்களில் உள்ள மின்பகுளிகளில் மின் தடையை பகுதிப் பொருளாகவும் இதைப் பயன்படுத்துகிறார்கள். 
பலபடிகளிலும் கரிமத் தொகுப்பு வினைகளிலும் பயனாகும் வினைலீன் கார்பனேடு தயாரிப்பில் ஒரு முன்னோடிச் சேர்மமாகவும் நெகிழ்வியாகவும் இதைப் பயன்படுத்துகிறார்கள். 



</doc>
<doc id="325123" url="https://ta.wikipedia.org/wiki?curid=325123" title="சூலை குறுவை (நெல்)">
சூலை குறுவை (நெல்)

சூலை குறுவை ("Soolai kuruvai") பாரம்பரிய நெல் வகையைச்சார்ந்த இது, தமிழகத்தின் நாகை மாவட்டத்திலுள்ள செம்பொடை, பெரிய குத்தகை, தோப்புத் துரை போன்ற பகுதிகளிலுள்ள கரையோர கிராமங்களில் விளையக் விளையக்கூடிய நெல் இரகமாகும். 110 - 120 சென்டிமீட்டர் உயரம் வரையில் வளரக்கூடிய இதன் நெற்பயிர், 130 - 140 நாட்களில் அறுவடைக்கு வரக்கூடியது. களிகலப்பு மண் வகைக்கு ஏற்று வளரக்கூடிய இந்த சூலை குறுவையின் நெற்பயிர், நன்செய் நிலமான பாசன முறைப் பகுதியிலும், மற்றும் புன்செய் நிலமான மானாவாரி நிலத்திலும் நன்கு வளரக்கூடிய நெல் இரகமாகும். சூலை குறுவையின் நெல்மணி தடித்தும், வெளிறிய மங்கிய பழுப்பு நிறத்துடனும் காணப்படும். 

ஒரு ஏக்கருக்கு 15 பைகள் (75 கிலோ/சாக்கு / 1125 கிலோ) மகசூல் கிடைக்கக்கூடிய இந்த நெற்பயிரிலிருந்து கிடைக்கக்கூடிய வைக்கோல், கூரை வேய்தலுக்கும், மற்றும் மாட்டுத் தீவனமாகவும் பயன்படுகின்றது.

மத்தியகால மற்றும் நீண்டகாலப் பருவங்களாக உள்ள தாளடி, பிசாணம், அல்லது பின் பிசாணம் எனப்படும் பின் சம்பா (பட்டம்) பருவகாலமான, செப்டம்பர் 15 முதல், - பிப்ரவரி 14 முடிய உள்ள இடைப்பட்ட காலத்திலும், மற்றும் குறுவை பட்டம் எனப்படும் சூன் 1 முதல், - ஆகத்து 31 முடிய, இந்த நெல் இரகத்திற்கு ஏற்ற பருவங்களாகும்.



</doc>
<doc id="325125" url="https://ta.wikipedia.org/wiki?curid=325125" title="பர்கோன்">
பர்கோன்

பர்கோன் "(Bargon)" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி பர்கோன் கிராமத்தின் மக்கள்தொகை 1008 நபர்கள் ஆகும். இவர்கள் 212 குடும்பங்களில் வழ்ழ்ந்தனர். இம்மக்கள்தொகையில் 51.19% நபர்கள் ஆண்கள் மற்றும் 48.18% நபர்கள் பெண்களாவர். இந்நகரின் எழுத்தறிவு சதவீதம் 37.9% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 53% நபர்கள் ஆண்கள் மற்றும் 47% நபர்கள் பெண்களாவர். மக்கள் தொகையில் 20% நபர்கள் 6 வயதுக்கு கீழ் உள்ளவர்களாகும். 


</doc>
<doc id="325129" url="https://ta.wikipedia.org/wiki?curid=325129" title="செரப்பணஞ்சேரி வீமீசுவரர் கோயில்">
செரப்பணஞ்சேரி வீமீசுவரர் கோயில்

செரப்பணஞ்சேரி வீமீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் செரப்பணஞ்சேரி என்னுமிடத்தில் உள்ளது. பெருவஞ்சூர், ராஜேந்திரசோழ நல்லூர், கேசரிநல்லூர் ஆகிய பெயர்களில் இவ்வூர் அழைக்கப்பட்டுள்ளது. காஞ்சிபுரத்திற்கும் மாமல்லபுரத்திற்கும் இடையே காணப்படுகின்ற மாடக்கோயில்களில் இக்கோயில் 18ஆவது கோயிலாகும்.

இக்கோயிலின் மூலவராக வீமீசுவரர் உள்ளார். இறைவி சுவர்ணாம்பிகை ஆவார். மண்ணிவாக்கம் மண்ணீசுவரர், செரப்பணஞ்சேரி வீமீசுவரர் கோயில்கள் ஒரே சிற்பியால் கட்டப்பட்டவையாகக் கருதப்படுகின்றன. மூலவர் ஆறடி உயர லிங்கத் திருமேனியாக உள்ளார். இடப்பாகத்தில் இறைவி தெற்கு நோக்கிய நிலையில் உள்ளார்.சுவாமிக்கு எதிரில் யுகத்திலிருந்து வெளிவருவது போல் ஒரு கல்லில் சிவன் நின்ற நிலையில் உள்ளார்.

இக்கோயிலில் இரு நந்திகள் மூலவரை நோக்கிய வகையில் உள்ளன.கோஷ்டத்தில் நர்த்தன கணபதி, தட்சிணாமூர்த்தி, லிங்கோத்பவர், பிரம்மா, துர்க்கை ஆகியோர் உள்ளனர். கருவறை மண்டபத்தில் கல்வெட்டுகள் காணப்படுகின்றன. உலக மக்களின் தோஷங்களையும், பாவங்களையும் நீக்குவதற்காக சூரியன் சரியான சிவன் கோயிலைத் தேடி வந்தான். அவ்வாறு செல்லும்போது ஒரு முறை ரத சப்தமி காலத்தில் தன்னுடைய தேரின் சக்கரத்தை தெற்கிலிருந்து வடக்கு நோக்கி திருப்பினான். அப்போது இவ்விடத்திற்கு வந்து ஒரு தீர்த்தத்தை உண்டாக்கினான். சூரியன் வழிபட ஆரம்பித்த நிலையில் அனைவரும் வழிபட ஆரம்பித்தனர். விண்மீன்களும் அவ்வாறு வழிபடவே இங்குள்ள இறைவர் விண் மீன் ஈசுவரர் என்று அழைக்கப்பட்டு பின்னர் வீமீசுவரர் ஆனார். இதுபோல சுக்கிரன் தனக்காக ஒரு இடம் வேண்டுமென்று இறைவியிடம் வேண்ட அவள் தன் ஆபரணத்தைக் கழற்றித் தந்து நவக்கிரகத் தலைவனே வந்து வழிபடும்போது தனியாக அவன் ஒரு இடம் கோரக்கூடாது என்றார். அதனைக் கேட்ட சுக்கிரன் இறைவியின் சொல் கேட்டான். தான் பெற்றவாறு மற்றவர்களும் இறைவியிடம் சுவர்ணம் ஆன செல்வத்தைப் பெற வேண்டும் என கேட்டுக்கொண்டான். அதனால் இறைவி சுவர்ணாம்பிகை என்ற பெயரைப் பெற்றார்.

மாதப் பிரதோஷம், மகா சிவராத்திரி, கார்த்திகை, சோம வாரம், தமிழ்ப் புத்தாண்டு உள்ளிட்ட விழாக்கள் இங்கு கொண்டாடப்படுகின்றன.


</doc>
<doc id="325131" url="https://ta.wikipedia.org/wiki?curid=325131" title="திருப்போரூர் உத்திர வைத்திய லிங்கேசுவரர் கோயில்">
திருப்போரூர் உத்திர வைத்திய லிங்கேசுவரர் கோயில்

திருப்போரூர் உத்திர வைத்திய லிங்கேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் மறையூர் அருகில் திருப்போரூர் என்னுமிடத்தில் உள்ளது. ஒரு காலத்தில் முனிவர்கள் இங்கு தங்கி வேதங்ளை ஓதியதால் இவ்வூர் மறையூர் என்று பெயர் பெற்றது. வனமாக இருந்ததாலும், அகத்தியருக்கு இறைவன் காட்சி தந்ததாலும் இவ்வூர் காட்டூர் என்றும் அழைக்கப்படுகிறது.

இக்கோயிலின் மூலவராக உத்திர வைத்திய லிங்கேசுவரர் உள்ளார். இறைவி தையல்நாயகி ஆவார். நாகப்பட்டினம் மாவட்டத்திலுள்ள வைத்தீசுவரன் கோயிலைப் போல இக்கோயிலையும் கருதுகின்றனர்.

பாண்டியர்களால் திருப்பணி செய்யப்பட்ட இக்கோயில் சிதம்பர சுவாமிகள் உள்ளிட்ட பலர் வணங்கிய கோயிலாகும். தொண்டை மண்டலத்தில் வனப் பகுதியில் தவம் புரிய வந்த அகத்தியர் அப்பகுதியில் தண்ணீர் இல்லாததைக் கண்டு வருந்தி நித்திய பூசைகளுக்காகவும், மக்களின் தாகத்தைத் தீர்ப்பதற்காகவும் இறைவனிடம் வேண்டினார். அவருடைய வேண்டுகோளை ஏற்ற சிவபெருமான் ஒரு குளத்தை உண்டாக்கி, பின் மணக்கோலத்தில் அகத்தியருக்குக் காட்சி தந்தார்.

பிரதோஷம், சிவராத்திரி உள்ளிட்ட விழாக்கள் இங்கு கொண்டாடப்படுகின்றன.


</doc>
<doc id="325133" url="https://ta.wikipedia.org/wiki?curid=325133" title="களக்காட்டூர் அக்னீசுவரர் கோயில்">
களக்காட்டூர் அக்னீசுவரர் கோயில்

களக்காட்டூர் அக்னீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் களக்காட்டூர் என்னுமிடத்தில் உள்ளது.

இக்கோயிலின் மூலவராக அக்னீசுவரர் உள்ளார். கோயிலின் அருகில் புத்தேரி என்னும் குளம் காணப்படுகிறது. அதனடிப்படையில் மூலவரை ஊருணி ஆழ்வார் என்றும் உருனி ஆழ்வார் என்றும் அழைக்கின்றனர். இக்குளம் முன்னர் சந்திரமேகத் தடாகம் என்றழைக்கப்பட்டது.

தெற்கில் நுழைவாயிலைக் கொண்ட இக்கோயில் நான்கு சதுரங்களைக் கொண்ட கருவறை, அந்தராளம் மூடப்பட்ட மண்டபம் ஆகியவற்றைக் கொண்டு அமைந்துள்ளது. கருவறையின்மீது விமானம் இருந்ததற்கான அறிகுறிகள் காணப்படுகின்றன. தட்சிணாமூர்த்தி, பிரம்மா ஆகியோர் உள்ளனர். ஒரு முறை வாயு, வருணன், அக்னி, ஆகிய மூவருக்குமிடையே மோதல் ஏற்பட்டபோது அக்னி மறைந்துவிட்டார். பூசைகள் செய்யமுடியால் நின்று போயின. முனிவர்கள் அனைவரும் சிவபெருமானிடம் இதுகுறித்து முறையிட்டனர். சிவன் அக்னியை அழைக்க, அக்னி இரண்டு முகம், மூன்று பாதம், நான்கு கொம்பு, ஏழு கை ஆகியவற்றுடன் தோன்றினார். சிவ தரிசனம் பெற தான் இவ்வாறு செய்ததாக அக்னி கூறினார். அக்னிக்கு காட்சி தந்ததால் இறைவன் அக்னீசுவரர் என்றழைக்கப்டுகிறார்.

பிரதோஷம், பௌர்ணமி, சிவராத்திரி உள்ளிட்ட விழாக்கள் இங்கு கொண்டாடப்படுகின்றன.


</doc>
<doc id="325134" url="https://ta.wikipedia.org/wiki?curid=325134" title="யாவல் வனவிலங்கு சரணாலயம்">
யாவல் வனவிலங்கு சரணாலயம்

யாவல் வனவிலங்கு சரணாலயம் "(Yawal Wildlife Sanctuary)" இந்தியாவின் மகாராட்டிர மாநிலம் ஜள்காவ் மாவட்டம்|யள்காவ் மாவட்டத்திலுள்ள]] யாவல் தாலுக்காவில் அமைந்துள்ளது 



</doc>
<doc id="325136" url="https://ta.wikipedia.org/wiki?curid=325136" title="ஈயம்(II) பாசுபேட்டு">
ஈயம்(II) பாசுபேட்டு

ஈயம்(II) பாசுபேட்டு "(Lead(II) phosphate") Pb(PO). என்ற மூலக்கூற்று வாய்ப்பாடு கொண்ட கனிம வேதியியல் சேர்மம் ஆகும் . அயனிச்சேர்மமான ஈயம்(II) பாசுபேட்டு நீண்ட நாட்களுக்கு நிலைத்திருக்கக்கூடிய தானியக்க நடுநிலை வினைப்பொருளாகும் . 
மனிதர்களிடம் குறைவாகவே சோதிக்கப்பட்டிருந்தாலும் இது விலங்குகளிடத்தில் மேற்கொள்ளப்பட்ட சோதனையில் ஈயம்(II) பாசுபேட்டு ஒரு புற்றுநோயூக்கியாகச் செயல்படுவதாக சுற்றுச்சூழல் பாதுகாப்பு ஆணையம் தெரிவித்துள்ளது . 
ஈயம்(II) பாசுபேட்டு நிறமற்ற அல்லது வெண்மை நிறத்தில் அறுகோணப் படிகங்களாக காணப்படுகிறது. ஈயம்(II) பாசுபேட்டு தண்ணிரிலும் ஆல்ககாலிலும் கரைவதில்லை, ஆனால் நைட்ரிக் அமிலத்தில் கரைகிறது. மேலும் இச்சேர்மம் நிலையான சில ஐதராக்சைடுகளும் பெற்றுள்ளது. சூடுபடுத்தும்போது ஈயம்(II) பாசுபேட்டு, Pb மற்றும் POx.களைக் கொண்டுள்ள மிகவும் நச்சு வாயுக்களை வெளியிட்டு சிதைவடைகிறது . 
ஈயம்(II) அசிட்டேட்டுடன் சோடியம் ஆர்த்தோபாசுபேட்டு சேர்த்து வினைப்படுத்தினால் ஈயம்(II) பாசுபேட்டு தயாரிக்கலாம்.


</doc>
<doc id="325139" url="https://ta.wikipedia.org/wiki?curid=325139" title="திம்மராஜம்பேட்டை ராமலிங்கேசுவரர் கோயில்">
திம்மராஜம்பேட்டை ராமலிங்கேசுவரர் கோயில்

திம்மராஜம்பேட்டை ராமலிங்கேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் திம்மராஜம்பேட்டை என்னுமிடத்தில் உள்ளது.

இக்கோயிலின் மூலவராக ராமலிங்கேசுவரர் உள்ளார். இறைவி பர்வத வர்த்தினி ஆவார். இக்கோயிலின் தல மரம் வில்வம் ஆகும். மாசி மாத பௌர்ணமி அன்று மூலவர் மீது சூரிய ஒளி விழுவதைக் காணலாம். இக்கோயிலை வட ராமேசுவரம் என்றும் அழைக்கின்றனர்.

மூன்று நிலைகளைக் கொண்ட ராஜ கோபுரத்தை அடுத்து கொடி மரம், நந்தி காணப்படுகின்றன. காஞ்சிபுரத்திற்கு வெளியே காணப்படுகின்ற கோயில்களில் கொடி மரத்துடன் உள்ள கோயிலாகும். நவராத்திரி மண்டபம், வசந்த மண்டபம் ஆகியவை உள்ளன. நவக்கிரக சன்னதி கோயிலில் உள்ளது.மூலவர் சன்னதியின் வலப்புறத்தில் உற்சவர் உள்ளார். இடப்புறத்தில் ஐயப்பன் உள்ளார். அருகே வள்ளி தெய்வானையுடன் கூடிய சுப்பிரமணியர் காணப்படுகிறார். வேறு எங்கும் இல்லாத வகையில் முருகன் சன்னதிக்கு தனி திருச்சுற்று அமைக்கப்பட்டுள்ளது. 17ஆம் நூற்றாண்டில் வாழ்ந்த போஜராஜன் கோயிலைக் கட்டினார். வரி செலுத்துவதற்காக குத்தகைக்கு திம்மராஜ மன்னனிடம் விட்டார்.இப்பகுதியைச் சுற்றி திம்மம்பேட்டை, நாயக்கன்பேட்டை, நத்தப்பேட்டை, ஏகனாம்பேட்டை, ஐயம்பேட்டை ஆகிய 18 பேட்டைகள் காணப்படுகின்றன. இவற்றிற்குத் தலைநகராக திம்மராஜம்பேட்டை விளங்கியுள்ளது.

மாசி மகம், கந்த சஷ்டி, நவராத்திரி உள்ளிட்ட விழாக்கள் இங்கு கொண்டாடப்படுகின்றன.


</doc>
<doc id="325143" url="https://ta.wikipedia.org/wiki?curid=325143" title="போர்டோ நோவா போர்">
போர்டோ நோவா போர்

போர்டோ நோவா போர் "(Battle of Porto Novo)" இரண்டாவது ஆங்கிலேய மைசூர் போர் நடைபெற்ற காலத்தில், 1781 ஆம் ஆண்டு சூலை 1 இல் மைசூர் பேரரசுக்கும் இங்கிலாந்து படைகளுக்கும் இடையே போர்டோ நோவா என்னுமிடத்தில் நடைபெற்ற போரைக் குறிக்கிறது. போர்டோ நோவா தற்பொழுது பரங்கிப் பேட்டை என அழைக்கப்படுகிறது. ஆங்கிலேயர்கள் சர் அயர் கூட் தலைமையில் போரிட்டனர். 8000 படை வீரர்களை மட்டுமே கொண்டிருந்த பிரித்தானியப் படை 40000 படை வீரர்களைக் கொண்டிருந்ததாக மதிப்பிடப்பட்ட ஐதரலியின் தலைமையில் போரிட்ட இந்திய படையை வென்றது. 


</doc>
<doc id="325148" url="https://ta.wikipedia.org/wiki?curid=325148" title="நான்காம் சேனன்">
நான்காம் சேனன்

நான்காம் சேனன் என்பவன், அனுராதபுரத்தில் இருந்து இலங்கையை ஆண்ட சிங்கள மன்னர்களில் ஒருவன். முன்னர் பகுதி ஒன்றின் ஆளுனனாகவும், மூன்றாம் உதயன் காலத்தில் துணை அரசனாகவும் நியமிக்கப்பட்ட இவன், மூன்றாம் உதயனுக்குப் பின்னர் அரசனாகி, கி.பி. 954 தொடக்கம் கி.பி. 956 வரை ஆட்சியில் இருந்தான்.

இவன் ஒரு மதிநுட்பம் வாய்ந்த அரசன் என்றும், சிறந்த கல்விமானாக இருந்ததுடன், செயல்வீரனாக இருந்ததாகவும், நண்பர்களையும் எதிரிகளையும் அளவோடு நடத்தினான் என்றும், இவன் காலத்தில் மக்கள் மகிழ்ச்சியாக வாழ்ந்தார்கள் என்றும் மகாவம்சம் கூறுகிறது. புத்தரின் தந்ததாது வைத்துள்ள பேழையை இரத்தினங்களால் அழகூட்டுவித்தான் என்றும், தந்ததாதுவுக்கு நான்கு விகாரைகளிலும் விழா எடுப்பித்தான் என்றும் தெரிகிறது. முன்னர் அவன் வாழ்ந்துவந்த சித்தகமை என்னும் இடத்தில் பிரிவேனா ஒன்றையும் கட்டினான். இவன் காலத்தில் நாட்டில் குறிப்பிடத்தக்க குழப்பங்கள் எதுவும் ஏற்பட்டதாகத் தெரியவில்லை.

குறுகிய காலமே ஆட்சியில் இருந்த நான்காம் சேனன், தனது மூன்றாவது ஆட்சியாண்டில் காலமானான். இவனைத் தொடர்ந்து துணை அரசானாக இருந்த நான்காம் மகிந்தன் அரசனானான்.



</doc>
<doc id="325153" url="https://ta.wikipedia.org/wiki?curid=325153" title="நான்காம் மகிந்தன்">
நான்காம் மகிந்தன்

நான்காம் மகிந்தன் என்பவன், அனுராதபுரத்தில் இருந்து இலங்கையை ஆண்ட சிங்கள மன்னர்களில் ஒருவன். நான்காம் சேனனுக்குப் பின்னர் அரசனான இவன், கி.பி. 956 தொடக்கம் கி.பி. 972 வரை ஆட்சியில் இருந்தான்.

இவன் பெருஞ் செல்வமும், புகழும், படை வலியும் கொண்டவனாக இருந்தான். அதனால், தனக்கு எதிரான சூழ்ச்சிகள் அனைத்தையும் முறியடித்து பகுதித் சிற்றரசர்களைப் பணிய வைத்து நாட்டை ஒற்றுமைப்படுத்தினான். நாட்டில் அரச மரபின் வழிவந்த பொருத்தமான பெண்கள் இருக்கவும், கலிங்க நாட்டில் இருந்து இளவரசி ஒருத்தியை வரவழைத்து மணம் செய்துகொண்டான். அவளையே பட்டத்து அரசியாகவும் ஆக்கினான். மகிந்தனுக்கு இரண்டு ஆண் பிள்ளைகளும், ஒரு பெண் பிள்ளையும் பிறந்தனர். மகன்கள் இருவரையும் ஆளுனர்களாக ஆக்கிய மகிந்தன், மகளை துணை அரசி என்ற நிலைக்கு உயர்த்தினான். 

இவன் காலத்தில் சோழ மன்னன் வல்லபன் படையெடுத்து வந்து நாகதீபத்தில் இறங்கினான். மகிந்தன் தனது வலிமையான படைகளை அனுப்பி அவனைத் தோற்கடித்தான். இதைத் தொடர்ந்து சோழ மன்னன், மகிந்தனுடன் ஒப்பந்தம் செய்துகொண்டான். இதனால், மகிந்தனின் புகழ் இந்தியா வரை பரவியது. 

நான்காம் மகிந்தன் புத்த பிக்குகளைச் சிறப்பாகக் கவனித்துக்கொண்டான். குறிப்பாக "பன்சுகூலிகர்" எனப்படும் கைவிடப்பட்ட ஆடைகளையே அணியும் பிக்குமாருக்கு உணவும் பிற வசதிகளும் அளித்தான். ஒவ்வொரு நாளும் மருத்துவர்களை அனுப்பி உடல்நலம் குன்றிய பிக்குமாருக்கு மருத்துவம் செய்வித்தான். இரண்டு தடவை தனது நிறைக்குச் சமமான பெறுமதியான பொருட்களை விகாரைகளைச் சேர்ந்த பிக்குகளுக்குத் தானமாக வழங்கியுள்ளான். ஏழைகளுக்கும் ஏதிலிகளுக்கும் உணவு வழங்கவும் ஏற்பாடு செய்தான். சோழர் படையெடுப்பின்போது தீமூட்டி எரிக்கப்பட்டதும், தூபாராம, ருவன்வெலிசாய, அபயகிரி, சேதவனாராம ஆகிய நான்கு விகாரைகளுக்குச் சொந்தமானதுமான கட்டிடம் ஒன்றை மீளக் கட்டினான். இதைப் போலவே எரியுண்ட தந்ததாது இல்லம், சங்கணி இல்லம், மகாபாலி தானசாலை ஆகிவையும் மீளவும் கட்டப்பட்டன. புத்த நிறுவனங்களுக்கு ஏராளமான திருப்பணிகளைச் செய்த இம்மன்னன், தனது சிறிய தந்தை மூன்றாம் உதயனால் தொடங்கப்பட்ட " மணி" எனப்படும் அரச மாளிகையையும் கட்டி முடித்தான்.

நான்காம் மகிந்தன் தனது 16 ஆவது ஆட்சியாண்டில் காலமானான். இவனுக்குப் பின்னர் இவனது கலிங்கத்து மனைவிக்குப் பிறந்த 12 வயது மகன் அரசனானான்.



</doc>
<doc id="325163" url="https://ta.wikipedia.org/wiki?curid=325163" title="ஐந்தாம் சேனன்">
ஐந்தாம் சேனன்

ஐந்தாம் சேனன் என்பவன், அனுராதபுரத்தில் இருந்து இலங்கையை ஆண்ட சிங்கள மன்னர்களில் ஒருவன். நான்காம் மகிந்தனுக்குப் பின்னர் அரசனான இவன், கி.பி. 972 தொடக்கம் கி.பி. 982 வரை ஆட்சியில் இருந்தான்.

சேனன் அரியணை ஏறும்போது அவனுக்கு வயது 12. இவன் நான்காம் மகிந்தனுக்கும், கலிங்க அரசிக்கும் பிறந்த மூத்த மகன். இவன் தனது தம்பி உதயனை துணையரசன் ஆக்கினான். நான்காம் மகிந்தன் காலத்தில் படைத்தலைவனாக இருந்தவனே தொடர்ந்தும் படைத்தலைவனாக இருந்து வந்தான். 

ஒருமுறை படைத் தலைவன் கலவரம் ஒன்றை அடக்கச் சென்றிருந்தவேளை படைத்தலைவனின் தம்பியைக் கொலை செய்ததுடன், படைத்தலைவனை நீக்கிவிட்டு தனக்குக் கீழ்ப்படிந்த நடப்பவனான அமைச்சன் ஒருவனைப் படைத்தலைவன் ஆக்கினான். கோபத்துடன் திரும்பிவரும் படைத்தலைவனுக்குப் பயந்த ஐந்தாம் சேனன் அனுராதபுரத்தை விட்டு ரோகணத்துக்குத் தப்பியோடினான். படைத்தலைவன்மீது கோபப்படாத கலிங்கத்து அரசி அவனை அழைத்துப் பேசினாள். அவளுடைய சம்மதத்துடன், படைத்தலைவன் அங்குள்ள தமிழர்களைக் கூட்டி நாட்டை அவர்களிடம் ஒப்படைத்துவிட்டுப் புலத்தி நகரம் எனப்பட்ட பொலநறுவைக்குச் சென்றுவிட்டான். ஐந்தாம் சேனன் தனது படைகளைப் படைத்தலைவனுடன் போரிட அனுப்பினான் ஆனால் படுதோல்வி அடைந்தான். நாட்டைப் பெற்றுக்கொண்ட தமிழர் மக்களுக்குத் துன்பம் விளைவித்ததாகவும் மக்கள் ஐந்தாம் சேனனிடம் முறையிட்டதாகவும் மகாவம்சம் கூறுகிறது. அமைச்சர்களின் ஆலோசனைப்படி, தான் புதிதாக நியமித்திருந்த படைத்தலைவனைத் துரத்திவிட்டுப் படைத்தலைவனுடன் சமாதானம் செய்துகொண்ட அரசன், அவனது மகளையும் மணம்புரிந்து கசபன் என்னும் ஒரு மகனையும் பெற்றான்.

கூடாச் சேர்க்கையினால் அரசன் குடிப்பழக்கத்துக்கு அடிமையாகி இளம் வயதிலேயே தனது பத்தாவது ஆட்சியாண்டில் உயிர்நீத்தான். அவனுக்குப் பின்னர் அவனது தம்பி மகிந்தன் அரசனானான்.



</doc>
<doc id="325179" url="https://ta.wikipedia.org/wiki?curid=325179" title="ஆறாம் கசபன்">
ஆறாம் கசபன்

ஆறாம் கசபன் என்பவன், இலங்கையை ஆண்ட ஐந்தாம் மகிந்தனின் மகனும், வாரிசும் ஆவான். நாட்டைச் சோழர் கைப்பற்றிய பின்னர் இவன் ரோகணத்தில் மறைவாக வளர்க்கப்பட்டான். ஆனாலும், இவன் எக்காலத்திலும் அரசனாக முடிசூட்டிக்கொள்ளவில்லை. 

ஐந்தாம் மகிந்தனைச் சோழர் பிடித்துச் சென்றபோது, சிறுவனாக இருந்த கசபன், சோழருக்குத் தெரியாமல் வளர்க்கப்பட்டான். சிங்களவர்கள் அவனை விக்கிரமபாகு என அழைத்ததுடன், அரசனுக்குரிய மதிப்பையும் கொடுத்துவந்தனர். அவனுக்கு 12 அறிந்த சோழர் அவனைப் பிடிப்பதற்காகப் படைகளை அனுப்பினர். ஆனால், அவர்களது முயற்சி வெற்றி பெறவில்லை. நாட்டை மீட்பதற்குத் தேவையான பொருளையும், படைகளையும் திரட்டுவதில் ஈடுபட்டிருந்த ஆறாம் கசபன், மணிமுடி, குடை, கொடி, அரியணை முதலியவற்றையும் செய்வித்தான். பெரியோர் இவனுக்கு முடுசூட்டுவதற்கு எண்ணியபோதும், நாட்டை மீட்காமல் முடிசூட்டிக் கொள்வதில் பயனில்லை என மறுத்துவிட்டான். சோழர் மீது படையெடுப்பதற்கான தயார்நிலை இருந்தும், பல்வேறு காரணங்களால் இந்த முயற்சி கைகூடவில்லை.

நாட்டை மீட்கும் எண்ணம் நிறைவேறாமல், தனது 18 ஆவது ஆட்சி ஆண்டில், இளம் வயதிலேயே கசபன் உயிரிழந்தான்.



</doc>
<doc id="325180" url="https://ta.wikipedia.org/wiki?curid=325180" title="நேத்ரோகோனா மாவட்டம்">
நேத்ரோகோனா மாவட்டம்

நேத்ரோகோனா (Netrakona District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் மைமன்சிங் கோட்டத்தில் உள்ளது. வங்காளதேசத்தின் வடகிழக்கில் அமைந்த இம்மாவட்டத்தின் நிர்வாகத் தலைமையிடம் நேத்ரோகோனா நகரம் ஆகும்.

2794.28 சதுர கிலோ மீட்டர் பரப்பு கொண்ட, வங்காள தேசத்தின் வடகிழக்கில் அமைந்த நேத்ரோகானா மாவட்டத்தின் வடக்கில் இந்தியாவின் மேகாலயா மாநிலமும், தெற்கில் கிசோர்கஞ்ச் மாவட்டம், கிழக்கில் சுனாம்கஞ்ச் மாவட்டம், மேற்கில் மைமன்கஞ்ச் மாவட்டம் எல்லையாக உள்ளது.

மைமன்சிங் கோட்டத்தில் அமைந்த நேத்ரோகோனா மாவட்டம், நேரோகோனா சதர், மோகன்கஞ்ச், மொதோன், காளியாஜூரி, கந்துவா, துர்காபூர், கமலகண்டா, அத்பரா, பர்ஹத்தா மற்றும் புர்பதாலா எனும் பத்து துணை மாவட்டங்களையும், நேத்ரோகோனா, துர்காபூர், கந்துவா, மோகன்கஞ்ச் மற்றும் மொதோன் எனும் ஐந்து நகராட்சிகளையும், எண்பத்தி ஆறு ஒன்றியங்களையும், 2282 கிராமங்களையும் கொண்டுள்ளது.
இம்மாவட்டத்தில் நான்கு வங்காளதேச நாடாளுமன்றத் தொகுதிகள் உள்ளது. மாவட்டத்தின் அஞ்சல் சுட்டு எண் 2400 ஆகும்.

கோன்ஷா, பௌலாய், சோமேஷ்வரி, நிதாய், சகுரா, பத்குரா, தனு, மகேஷ்வரி முதலிய ஆறுகள் இங்கு பாய்கிறது.

வேளாண் தொழிலைச் சார்ந்த பொருளாதாரத்தை நம்பியுள்ள இம்மாவட்டத்தில், நெல், சணல், கோதுமை, எண்ணெய்வித்துக்கள், உருளைக்கிழங்கு, பருப்புகள், பழா, மா, வாழை பயிரிடப்படுகிறது.

2794.28 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 22,29,642 ஆக உள்ளது. அதில் ஆண்கள் 11,11,306 ஆகவும், பெண்கள் 11,18,336 ஆகவும் உள்ளனர். பாலின விகிதம் 99 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 798 நபர்கள் வீதம் வாழ்கின்றனர். சராசரி எழுத்தறிவு 39.4 % ஆக உள்ளது.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [தரம் 1 – 5], ஐந்தாண்டு படிப்புகள் கொண்ட இடைநிலைக் கல்வியும், [தரம் 6 – 10], இரண்டாண்டு படிப்பு கொண்ட மேனிலைப்பள்ளிகளும் [தரம் 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.



</doc>
<doc id="325192" url="https://ta.wikipedia.org/wiki?curid=325192" title="ஹபிகஞ்ச் மாவட்டம்">
ஹபிகஞ்ச் மாவட்டம்

ஹபிகஞ்ச் மாவட்டம் (Habiganj District) (হবিগঞ্জ), தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். கிழக்கு வங்கதேசத்தில் அமைந்த இம்மாவட்டம் சில்ஹெட் கோட்டத்தில் உள்ளது. இதன் நிர்வாகத் தலைமையிடம் ஹபிகன்ஞ் நகரம் ஆகும்.

2,636.59 சதுர கிலோ மீட்டர் பரப்பளவு கொண்ட ஹபிகஞ்ச் மாவட்டத்தின் வடக்கில் சுனாம்கஞ்ச் மாவட்டம், கிழக்கில் இந்தியாவின் திரிபுரா மாநிலம் மற்றும் மௌலிபஜார் மாவட்டம், வடகிழக்கில் சில்ஹெட் மாவட்டத்தின் பாலாகஞ்ச் துணை மாவட்டம், மேற்கில் கிசோர்கஞ்ச் மாவட்டம் மற்றும் பிரம்மன்பரியா மாவட்டங்கள் எல்லைகளாகக் கொண்டது.

ஹபிகஞ்ச் மாவட்டம், அஜ்மீரிகஞ்ச், பனியாகஞ்ச், பாஹுபால், சுனாருகாட், ஹபிப்கஞ்ச் சதர், லக்காய், மத்தாப்பூர் மற்றும் நபிகஞ்ச் என எட்டு துணை மாவட்டங்களைக் கொண்டுள்ளது. மேலும் ஆறு நகராட்சிகளையும், 77 ஊராட்சி ஒன்றியங்களையும், 2142 கிராமங்களையும் கொண்டுள்ளது.

2636.59 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 20,89,001 ஆக உள்ளது. அதில் ஆண்கள் 10,25,591 ஆகவும், பெண்கள் 9 10,63,410 ஆகவும் உள்ளனர். பாலின விகிதம் 99 ஆண்களுக்கு பெண்கள் 100 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 792 நபர்கள் வீதம் வாழ்கின்றனர். சராசரி எழுத்தறிவு 40.5% ஆக உள்ளது. மக்கள் தொகையில் வங்காள மொழி பேசுவோர் 98% ஆகவும், இரண்டு விழுக்காடு பிகாரி மக்கள், காசி மக்கள், மணிப்புரி மக்கள் மற்றும் திரிபுரி மக்கள் உள்ளனர்.

இம்மாவட்டத்தின் மொத்த நிலத்தில் 1,54,953 ஹெக்டேர் (60.22%) பரப்பளவு வேளாண்மை நிலங்களாகவும், 95 11,644 ஹெக்டேர் நிலங்கள் (4.53%) காடுகளாக உள்ளது 51.6% நிலங்கள் ஒரு போக சாகுபடியாகவும், 38.7% நிலங்கள் இருபோக சாகுபடி நிலங்களாகவும், 9.7 நிலங்கள் முப்போக சாகுபடி நிலங்களாகவும், 521 ஹெக்டேர் நிலங்கள் தரிசு நிலங்களாக உள்ளது. இம்மாவட்டத்தில் பராக், பேராமகானா, கோபாலா, கல்னி, காளிசிறீ, கொராங்கி, குஷியாரா, மெக்னா, ரத்தினா, சுத்கி, சோனை, கோவாய், சுதாங் முதலிய ஆறுகள் பாய்கிறது.

இம்மாவட்டத்தில் 15,703.24 ஹெக்டேர் பரப்பளவில் தேயிலைத் தோட்டங்களும், 4204 ஏக்கர் இரப்பர் தோட்டங்களும் உள்ளது. ஹபிகஞ்ச் மாவட்டத்தின் ரசீத்பூர், பிபியான, ஹபிகஞ்ச் இயற்கை எரிவாயு சுரங்கங்களிலிருந்து 5.5 டிரில்லியன் கன அடி இருப்பு உள்ளது.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [தரம் 1 – 5], ஐந்தாண்டு படிப்புகள் கொண்ட இடைநிலைக் கல்வியும், [தரம் 6 – 10], இரண்டாண்டு படிப்பு கொண்ட மேனிலைப்பள்ளிகளும் [தரம் 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டம் 16 கலை மற்றும் அறிவியல் கல்லூரிகளும், ஆறு அரசு மற்றும் 99 அரசல்லாத உயர்நிலைப் பள்ளிகளும், 732 அரசு தொடக்கப் பள்ளிகளும், 711 தனியார் தொடக்கப் பள்ளிகளும் கொண்டுள்ளது.

 

</doc>
<doc id="325194" url="https://ta.wikipedia.org/wiki?curid=325194" title="மகலன கித்தி">
மகலன கித்தி

மகலன கித்தி என்பவன், இலங்கையைச் சோழர் கைப்பற்றி ஆண்ட காலத்தில், மன்னனாக முடிசூட்டிக்கொண்டு ரோகணத்தில் இருந்து ஆட்சி செய்தவன் ஆவான். ஆறாம் கசபன் இறந்த பின்னர் சிறிதுகாலம் படைத்தலைவனாக இருந்த கித்தி என்பவன் ஏழு ஆண்டுகள் அதிகாரத்தைத் தனது கட்டுப்பாட்டில் வைத்திருந்தான். மகலன கித்தி அவனைக் கொன்றுவிட்டு தானே அரசன் என முடிசூட்டிக்கொண்டு ரோகணத்தில் இருந்தான்..இவனுக்கு பின் சோழருக்கு பயந்து அடைக்கலம் வேண்டி வந்த பாண்டிய இளவரசர்கள் சிங்கள அரசர்களாக முடி சுட்டி கொண்டனர் .

இவனது மூன்றாவது ஆட்சியாண்டில் சோழருடன் நிகழ்ந்த போரில் தோல்வி அடைந்த மகலன கித்தி, தன் கையாலேயே தனது தலையை வெட்டிக்கொண்டு இறந்துபோனான். சோழர்கள் மீண்டும் முடியையும் பிற செல்வங்களையும் எடுத்துச் சென்றனர். 



</doc>
<doc id="325201" url="https://ta.wikipedia.org/wiki?curid=325201" title="பிரம்மன்பரியா மாவட்டம்">
பிரம்மன்பரியா மாவட்டம்

பிரம்மன்பரியா மாவட்டம் (Brahmanbaria District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சிட்டகாங் கோட்டத்தில் உள்ளது. வங்காளதேசத்தின் கிழக்கில் அமைந்த இம்மாவட்டத்தின் நிர்வாகத் தலைமையிடம் பிரம்மன்பரியா நகரம் ஆகும்.

1927.11 சதுர கிலோ மீட்டர் பரப்பளவு கொண்ட பிரம்மன்பரியா மாவட்டத்தின் வடக்கில் கிசோர்கஞ்ச் மாவட்டம் மற்றும் ஹபிகஞ்ச் மாவட்டம், தெற்கில் கொமில்லா மாவட்டம், கிழக்கில் இந்தியாவின் திரிபுரா மாநிலம், மேற்கில் மெக்னா ஆறு, நர்சிங்தி மாவட்டம் மற்றும் நாராயணன் கஞ்ச் மாவட்டத்தின் சில பகுதிகள் எல்லைகளாகக் கொண்டது.

1881.20 சதுர கிலோ மீட்டர் பரப்பளவு கொண்ட பிரம்மன்பரியா மாவட்டம், பிரம்மன்பரியா சதர், அகௌரா, கோஸ்பா, பங்காராம்பூர், சரைல், நபிநகர், நசிர்நகர், அசுகோன்ச் மற்றும் விஜய்நகர் என ஒன்பது துணை மாவட்டங்களையும், பிரம்மன்பரியா, அசுகோன்ஞ், நபிநகர், கஸ்பா எனும் நான்கு நகராட்சி மன்றங்களையும், நூறு ஒன்றியங்களையும், 1323 கிராமங்களையும், ஆறு நாடாளுமன்றத் தொகுதிகளையும் கொண்டுள்ளது. 
பிரம்மன்பரியா மாவட்டத்தின் அஞ்சல் சுட்டு எண் 3500 ஆகும். இம்மாவட்டத்தின் ஆண்டு சராசரி மழைப் பொழிவு 78.06 செண்டி மீட்டராகும்.
இம்மாவட்டத்தில் மெக்னா, தீடாஸ், சால்டா, ஹௌரா, சோனை, பக்ளா, புத்தியா, ரோபா, பூரி, போலாக், டோல்பங்கா முதலிய ஆறுகள் பாய்வதால் வேளாண்மை வளமிக்கதாக உள்ளது. நெல், சணல், ஆமணக்கு, வெங்காயம், வெள்ளைப்பூண்டு, பருப்பு வகைகள், அன்னாசி போன்றவைகள் விளைகிறது.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [தரம் 1 – 5], ஐந்தாண்டு படிப்புகள் கொண்ட இடைநிலைக் கல்வியும், [தரம் 6 – 10], இரண்டாண்டு படிப்பு கொண்ட மேனிலைப்பள்ளிகளும் [தரம் 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

பிரம்மன்பரியா மாவட்டத்தில் ஆறு கலை மற்றும் அறிவியல் கல்லூரிகளும், ஒரு பொறியல் மற்றும் மருத்துவக் கல்லூரியும் உள்ளது.

1881.20 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 28,40,498 ஆக உள்ளது. அதில் ஆண்கள் 13,66,711 ஆகவும், பெண்கள் 14,73,787 ஆகவும் உள்ளனர். பாலின விகிதம் 93 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1510 நபர்கள் வீதம் வாழ்கின்றனர். சராசரி எழுத்தறிவு 45.3 % ஆக உள்ளது.இம்மாவட்ட மக்களில் பெரும்பான்மையாக வங்காள மொழி பேசுகின்றனர்.

பிரம்மன்பரியா மாவட்டத்தின் அக்கௌரா நகரத்தின் தொடருந்து நிலையம், நாட்டின் டாக்கா மற்றும் சிட்டகாங் போன்ற முக்கிய நகரங்களுடன் இணைக்கிறது. 



</doc>
<doc id="325209" url="https://ta.wikipedia.org/wiki?curid=325209" title="தாகுர்காவ்ன் மாவட்டம்">
தாகுர்காவ்ன் மாவட்டம்

தாகுர்காவ்ன் மாவட்டம் (Thakurgaon District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வடமேற்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் தாகுர்காவ்ன் நகரம் ஆகும்

தாகுர்காவ்ன் மாவட்டத்தின் வடக்கில் பஞ்சகர் மாவட்டமும், தெற்கிலும், மேற்கிலும் இந்தியாவின் மேற்கு வங்காள மாநிலத்தின் தெற்கு தினஜ்பூர் மாவட்டம் மற்றும் வடக்கு தினஜ்பூர் மாவட்டமும், கிழக்கில் பஞ்சகர் மாவட்டத்தின் ஒரு பகுதியும் எல்லையாகக் கொண்டுள்ளது. 

1781.74 சதுர கிலோ மீட்டர் பரப்பளவு கொண்ட தாகுர்காவ்ன் மாவட்டம் தாகுர்காவ்ன் நகராட்சி மன்றம், பீர்கஞ்ச் நகராட்சி மன்றம் மற்றும் ராணிகஞ்ச் நகராட்சி மன்றங்களைக் கொண்டுள்ளது. 

இம்மாவட்டத்தின் நிர்வாக வசதிக்காக தாகுர்காவ்ன் சதர், ராணிஷோன்கோர், பலியாதங்கா, ஹரிப்பூர் மற்றும் பீர்கஞ்ச் என ஐந்து துணை மாவட்டங்களாகப் பிரிக்கப்பட்டுள்ளது. 

மேலும் 51 உள்ளாட்சி ஒன்றியங்களும், 641 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 5100 ஆகும்.

இம்மாவட்டத்தின் பொருளாதாரம் வேளாண்மைத் தொழிலை ஆதாரமாகக் கொண்டுள்ளது. இங்கு தங்கோன், குலிக், நகர், திர்னொய், பத்ராஜ், உள்ளி, டிப்பா, ஜுலாய், சுர்மதி முதலிய ஆறுகள் பாய்வதா, நெல், கோதுமை, சணல், கரும்பு, உருளைக்கிழங்கு, கத்திரிக்காய், பருப்பு வகைகள், மா, பலா, பப்பாளி, தர்பூசணி பயிரிடப்படுகிறது. ஆண்டு சராசரி மழைப் பொழிவு 2536 மில்லி மீட்டராகும். 
1781.74 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 13,90,042 ஆக உள்ளது. அதில் ஆண்கள் 7,01,281 ஆகவும், பெண்கள் 6,88,761 ஆகவும் உள்ளனர். பாலின விகிதம் 102 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 780 நபர்கள் வீதம் வாழ்கின்றனர். சராசரி எழுத்தறிவு 48.7 % ஆக உள்ளது.இசுலாம் சமயம் மற்றும் வங்காள மொழியைப் பெரும்பாலான மக்கள் பயில்கின்றனர். இம்மாவட்டத்தின் மலைப் பகுதிகளில் முண்டா, போர்டா, சதல்,ஒரா, சோச், பலியா, இராஜ்வன்சி, ஹரி, புயன், காங்கு போன்ற மலைவாழ் பழங்குடி மக்கள் வாழ்கின்றனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325222" url="https://ta.wikipedia.org/wiki?curid=325222" title="வானிலையியலின் காலநிரல்">
வானிலையியலின் காலநிரல்

வானிலையியலின் காலநிரல் (Timeline of meteorology) தொகுப்பில் வளிமண்டல அறிவியல்புலங்களின் அறிவியல் தொழில்நுட்ப வளர்ச்சி நிகழ்வுகள், நோக்கீட்டு வானிலையியலில் உருவாகிய குறிப்பிடத்தக்க வளர்ச்சிகள், வானிலை முன்கணிப்பு, காலநிலையியல், வளிமண்டல வேதியியல், வளிமண்டல இயற்பியல் ஆகிய துறைகளின் வளர்ச்சிகள் காலவரிசையில் பட்டியல் இடப்படுகின்றன. முன்னேற்றத்தை ஊக்கிய அல்லது கொள்கை மாற்றங்களை உருவாக்கிய சில வரலாற்று வானிலை நிகழ்வுகளும் உள்ளடக்கப்படுகின்றன.

 இதைவைத்தே இவர் எதிர்காலத்தை முன்கணிக்க வல்லவராகக் கருதப்பட்டுள்ளார்.

இதுவே வானிலை பற்றி விவாதித்த மிகப் பழைய நூலாகும். மிகப் பொதுவாக, இவர் குறிப்பிட்ட இடங்களிலும் பருவங்களிலும்காற்ரிலும் ஏற்படும் நோய்களைப் பற்றி எழுதினார்.

அவர் கூறுகிறார்:

[[Image:Bust of Aristotle.jpg|right|thumb|100px|அரிசுடாட்டில்]]



[[பகுப்பு:வரலாற்றில் வானிலையியல்]]
[[பகுப்பு:அறிவியல் காலநிரல்கள்|வானிலையியல்]]

</doc>
<doc id="325233" url="https://ta.wikipedia.org/wiki?curid=325233" title="கரணவாய் வடக்கு ஸ்ரீ முத்துமாரி அம்மன் ஆலயம்">
கரணவாய் வடக்கு ஸ்ரீ முத்துமாரி அம்மன் ஆலயம்

கரணவாய் வடக்கு ஸ்ரீ முத்துமாரி அம்மன் ஆலயம் , யாழ் மாவட்டத்தின் வடமராட்சியில் கரணவாய் வடக்கு  எனும் ஊரிலுள்ள  எள்ளங்குளம் என அழைக்கப்படும் எல்லாளன் குளத்துக்கு அருகாமையில் அமைந்துள்ளது.

= அமைவிடம் =
அத்தி,இத்தி,ஆல்,அரசு மரங்களின் சோலையில் கோயில் கொண்டு அருளாட்சி புரிந்து வரும் முத்துமாரி அம்மன் ஆலயமானது யாழ் மாவட்டத்தின் வடமராட்சி  பகுதியிலுள்ள காரணவாய் வடக்கு எனும் பிரதேசத்தில் அமைந்துள்ளது. இ ம் முத்துமாரி அம்மன் ஆலயமானது  நாச்சிமார் எனும் பெயரா லும் அழைக்கப்பட்டது வருகிறாள்.
= ஆலயத்தின் திருத்தல வரலாறு =
எல்லாளன் குளத்துக்கு அருகாமையில் அமைந்துள்ள பத்தையடி எனும் தலத்தின்மீது இப் பகுதியைச்சேர்ந்த சின்னவி என்பவர் அளவில்லாத பக்தியுடையவராக இருந்து வந்தார்.அவர் தாம் மேற்கொண்ட நேர்த்திக்கடன் காரணமாக பத்தையடி அம்மனுக்கு பொங்கல் செய்ய வேண்டி ஏற்பாடுகளை மேற்கொண்டிருந்தார்.அக்காலப்பகுதியில் கோயிலை பரிபாலனம் செய்தவர்களால் மாத்திரமே கோயிலுக்கான கடமைகளை மேற்கொள்ளும் வழக்கம் இருந்தது.இந் நிலையில் சின்னவி என்பவரும் தமது நேர்த்திக்கடனை நிறைவேற்றவேண்டிபொங்கலுக்குரிய பொருட்களை  கோயிலுக்கு  கொண்டுவந்து கோயில் பரிபாலனாரிடம் ஒப்படைத்துள்ளார்.பொங்கல் நடைபெற்றபோது மழைபெய்யத் தொடங்கியது மழைகாரணமாக பொங்கல் பொங்கியவர்கள் பொங்கலை அரையும் குறையுமாக இறக்கிவிட்டனர்.நேர்த்திக்கான பொங்கலை சரியாக செய்யாமல் அரையும் குறையுமாக இறக்கியமையால் சின்னவி என்ற பக்தருக்கு கோபம் விஷம் போல் ஏறியது.இதனால் பொங்கலை வாங்காமல் அவ்விடத்திலேயே விட்டு விட்டு அவ்விடத்தில் நின்ற ஆலமரமொன்றின் கிளையினை வெட்டி எடுத்து வந்தார் இவ்வாறு எடுத்து வரப்பட்ட ஆலமரக்கிளையினை தற்போது எள்ளங்குளம் எனும் பதியில் நாட்டி வைத்தார்.இவ்வாறு வெட்டி நாட்டப்பட்ட ஆலமரக்கிளை தழைத்து வந்ததாகவும் பின்னர் அவ்விடத்தில் ஓலைக்கொட்டிலொன்று அமைத்து பூசை வழிபாடுகள் மேற்கொள்ளப்பட்டு வந்ததாகவும் வரலாறுகள் கூறுகின்றன.

இந்நிலையில்,ஏழு குடில்கள் அமைக்கப்பட்டு ஏழு குடில்களிலும் அம்மனுக்கு பூசைகள் நடைபெற்றுவந்தமையினாலேயே நாச்சிமார் (ஸப் த கன்னிகள் )என நாமம்கொண்டு அடியவர்களால் வழிபாடுகள் மேற்கொள்ளப்பட்டு வந்தது.இந்நிலையில் இவ்வாலயத்தின் தோற்றுவாய்க்கு காரணமாக இருந்த சின்னவி என்பவர் காலமாக அவரது சந்ததியில் வந்த வாரிச்சாமியார் என அழைக்கப்பட்ட  சின்னப்பெடியன் என்பவரால் இவ்வாலயம் பராமரிக்கப்பட்டு பூசைகள் மேற்கொள்ளப்பட்டு வந்தன. 

வாரிச்சாமியார் அவர்களது காலத்திலேயே இவ்வாலயமும் இவ்வாலயத்தின் மகிமைகளும்       நாள் ஒரு வண்ணமும் பொழுதொரு மேனியுமாக வளர்ச்சி கண்டது.இவர் இக் கோயிலைச் சூழவுள்ள அயற் கிராமங்களிற்கு சென்று அதிகாலையில்  வீடு வீடாக தரிசனம் செய்து அப்பகுதி மக்களிற்கு திருநீற்றை  வழங்கி அவர்களிடம் காணிக்கை பெற்று வந்தார்.

வாரிச்சாமியார் அவர்கள் நான்குமுழ வேஷ்டியை அணிந்த நிலையியல் கைத்தடி ஒன்றுடன் தோளில் துணியிலனான பொட்டலமொன்றையும் சுமந்துகொண்டு தாடியுடனும் காட்சியளிப்பார்.அதிகம் பேசமாட்டார் இவர் நோய்ப்பிணி  என்றிருப்போரை ஆலயத்திற்கு வரும்படி சொல்லி விபூதி வழங்குவார.இவ்வாறு இவரது செயற்பாடுகள் காரணமாகவும் எல்லா இடங்களிலும் கிடைத்த காணிக்கைகளையும் கொண்டு ஏழு குடில்களாக இருந்த கோயிலை ஒன்றாக்கி கோயிலை அமைத்தார்.இவ்வாறு கோயில் அமைந்தபோது மூலவிக்கிரமாக  விக்கிரமும் பரிவாரங்களாக காளி,வைரவர்,முருகன், ருத்திரன் என்பவர்களையும் உள்ளடக்கி கோயில் அமைத்த வேளையில் இவ்வாலயத்திற்கருகில் முனீஸ்வரன் ஆலயம் ஒன்றினையும் நிர்மானித்திருந்தார். சிறிய ஆலயமாக இருந்த நாச்சிமார் ஆலயத்தினை பெருப்பித்து திருப்பணி வேலைகளை ஆரம்பித்த வாரிச்சாமியார் அவர்கள் நாச்சிமார் ஆலயத்தின் திருப்பணி வேலைகளை மேற்கொண்டு வரும் வேளையில் 1969 ம் ஆண்டு இறைபதமடைந்தார். 

இறைபதம் எய்திய வாரிச்சாமியார் அவர்கள் அவரது விருப்பத்திற்கு அமைய ஆலயளவின் தென்புறத்தில் சமாதியாக வைக்கப்படடர்.இவரது மறைவின் பின் இவரது மருமகனான சுந்தரம் என்பவராலும் அவரின் பின் மகனான பழனி என்பவராலும் பக்தி மார்க்க முறையில் (வாய்கட்டி )பூசைகள் மேற்கொள்ளப்பட்டு வந்தது.வாரிச்சாமியாரது சந்ததியினரால் பூசைகள் மேற்கொள்ளப்பட்டுவந்த இவ்வாலயம் அவரது மருமகனான சுந்தரம் அவர்கள் 1981ம் ஆண்டு மறைந்த பின்னர் பொதுமக்கள் வேண்டுதலுக்கு இணங்க 1984 ம் ஆண்டு பொதுமக்களது பரிபாலனத்தில் கீழ் கொண்டுவரப்பட்ட ஆலயத்தின் திருப்பணி வேலைகள் நிறைவேற்றப்பட்டு 1985 ம் ஆண்டு ஆவணி மாதம் கும்பாபிஷேக பெருவிழாவினைக் கொண்டாடியது.இப்  பெருவிழாவின்போது அருகே அமைந்திருந்த முனீஸ்வரன் ஆலயத்தின் திருப்பணி வேலைகள் பூர்த்தியக்காதமையால் முனீஸ்வரர் ஆலயம் பாலஸ்தானம் செய்யப்பட்ட நிலையிலேயே இருந்து வந்தது.இந் நிலையில் முக்கிய விடயம் ஒன்றினைக் குறிப்பிடுதல் வேண்டும்,அது என்னவெனில் இவ் ஆலயம் ஏழு குடில்களிருந்த நிலையில் பின்னர் அதனை ஒன்றாக்கி கோயில் அமைத்த போது அது நாச்சிமார் என அழைக்கப்பட்டது.இங்கு பக்திமார்க்கமாகவே  பூசைகள்  நடைபெற்றமையால் பூசகர்களைத்தவிர வேறு எவரும் மூலஸ்தானத்திற்கு செல்லமுடியாது. இந் நிலையில் 1985 ம் ஆண்டு கோயில் திரும்பணி வேலைகள் நிறைவுற்று கும்பாபிஷேகம் காணும் நிலைவரை பக்திமார்கமாகவே பூசைகள் நடைபெற்றதோடு,கர்ப்பகிரகத்தின் பண்டிகையும் பக்தி மார்க்க முறைக்கு அமையவே நிமாமானிக்கப்பட்டிருந்தது  இருந்தபோதும் 1985ம் ஆண்டு கும்பாபிஷேகத்தின் பின்னர் கிரியா மார்க்க முறையில் அந்த சிவாச்சாரியார்கள் மூலம் பூசைகள் மேற்கொள்ள ஏற்பாடுகள் செய்யப்பட்டன.இந் நிலையிலேயே கும்பாபிஷேகத்தினை ஒழுங்கு செய்வதற்காக வருகை தந்த அந்தணர்கள் மூல விக்கிரத்தைப்பார்த்து இது நாச்சிமார் அல்ல எனவும்  மூல விக்கிரதத்திலுள்ள அம்மனின் கரங்களிலுள்ள  ஆயுதங்களை கருத்தில் எடுத்து  அம்மன் எனவும் அடையாளம் கண்டனர்.இதன் பின்னரே இவ் ஆலயம்(1985)நாச்சிமார் என வழங்கும்  முத்துமாரி என பெயர் மாற்றம் பெற்றது.

மேலும் கும்பாபிஷேகத்தினை மேற்கொள்ளவந்த சிவச்சக்காரியர்கள் நாச்சிமார் கோயிலுக்கு அருகிலிருந்த முனீஸ்வரன் ஆலயத்தினையும் அவதானித்தபோது அங்கும் கோதுமைகள் உள்ளத்தகாயத் தெருவித்தார்.முனீஸ்வரன்   முனீஸ்வர பெருமான் வேடடைப்பால்,தடியுடனும் ஒரு கால் கட்டையானவராகவும்  இருப்பதனை அவதானித்து  உண்மை நிலையினை தெரியப்படுத்தினர்.முனீஸ்வரன் ஆலயங்களில் இவ்வாறானதொரு விக்கிரகம் இல்லை என்றும் இது அற்புத நிலை என்றும்  கூறினர்.  

இந் நிலையில் கடந்த 2010ம் ஆண்டு 25 வருடங்கள் பூர்த்தியடைந்த நிலையில் கிரியாமார்க்க முறைக்கு அமைய ஆலயம் நிர்மானிக்கப்பட்டு கும்பாபிஷேகம்  ஒன்றினை  மேற்கொள்வதன் பொருட்டு பாலஸ்தானம் செய்யப்பட்டு ,பரிவார மூர்த்திகளுடன் நவக்கிரகமும் அமைக்கப்பட்டு கிழக்கு ,தெற்கு ராஜகோபுரங்களும் நிர்மானிக்கப்பட் டு 2012ம் ஆண்டில் குமபிஷேகம் மேற்கொள்ளப்பட்டது.இந் நிலையில் முனீஸ்வரப்பெருமானின் திருப்பணி வேலைகள் தொடரப்படாமையால் முனீஸ்வரர் ஆலயம் 50 ஆண்டுகளுக்கு மேலாக பாலஸ்தான நிலையிலேயே  இருந்தது.இந் நிலையில் முத்துமாரி அம்மனின் குமபிஷேகத்தினை தொடர்ந்து முனீஸ்வரப்பெருமானின் திருப்பணி வேலைகள் ஆரம்பிக்கப்பட்டு 2015ம் ஆண்டு பங்குனி மாதம் கும்பாபிஷேகமும் மேற்கொள்ளப்பட்டது.  

மேலும் இவ் ஆலயத்தில் சித்திரை மாதம் வருடாந்த மகோற்சவமும் வைகாசி மாதம் பொங்கல் விழாவும் நவராத்திரியும் அதனியொட்டி நடைபெறும் மானம்பூவும் சிறப்பாக மேற்கொள்ளப்பட்டு வருவதுடன் மகாசிவராத்திரி தைப்பூசம் ஆனிஉத்தரம் ஆடிப்பூசம் வரலக்க்சுமி காப்பு  கேதாரகௌரிகாப்பு திருவெம்பாவை என்பனவும் சிறப்பாக மேற்கொள்ளப்பட்டு வருகின்றன.

= திருத்தல பதிகம் =
எள்ளங்குளத்தில் எழுந்தருளி மெய்யருளை 

அள்ளி வழங்குகின்ற அம்மையே -தெள்ளுதமிழ்ப் 

பாவில் உனது பரங்கருணை பேசிடவென் 

நாவில் உறைவாய் நயந்து .

இம்மைச்சுகம் பலவும் ஏழையடியார்க்குதவும் 

அம்மையே எள்ளங்குளத்தமிர்தே -எம்மையுமுன் 

சேய் போற் கருதி தினமும் துதிக்கவருள் 

வாய் நீயுன்னுள்ளம் மகிழ்ந்து.

முத்தியளித்தாதரிக்கும் முக்கண்ணன் பாகத்தே 

சத்தியென வீற்றிருக்கும் தாயேயெம் –புத்திக்கும்

எட்டாவுன் பாதமலர் எள்ளங்குளப்பகுதியில் 

தொட்டு நின்றோம் நாளும் துதித்து 

நோயால் நலிந்துன்னை நோக்கிவருமாடியர்

வீயாமற் காத்தவர்க்கு மெய்யன்புத் -தாயாய்ச் 

சுகமருள்ளெள்ளங்குளத்து  சுந்தரியே உன்றன் 

முகமலர்ந்தேன் ஈந்தருள்வாய் முன்.

மக்களின்மையால் துயருற்றவர் மண்ணினுனைப் பூசித்தால் 

அக்கவலை நீக்கியவர்க்கனாந்தம் -மிக்களிக்கும் 

தாயே எள்ளங்குளத்து சங்கரியே எப்போதும் 

நீயே எமக்கருள் நில்.

மருத்துவர்கள் கைவிட்ட மாறாத நோயெனினும்  

விருப்புடன் எள்ளங்குளத்தை மேவி -ஒருத்தரமே 

நாச்சியார் என்றோதி நாள் மலரிட்டே தொழுதால் 

பேச்சேது நோயகலும் பின்.

வெள்ளி தொறு மெள்ளங்குளவடியார் வெண்ணீற்றை 

அள்ளியுடம் பெங்கும் அணிந்தாலே -வில்லுப்பாயம் 

போயாகலும் போகாத பேயகலும்  

காயமகலாது களித்து.

வைகாசி தோறும் வரும் பொங்கல் வைபவத்தில் 

பை காசில்லாதவரும் பங்கு பற்றி -கைகால்கண் 

பெற்ற பயன் எய்திடுவார் பேரருள் எள்ளங்குளத்து 

கற்பகமுன் காட்சியது கண்டு.

= கும்பாபிஷேக மகிமை =
இறைவன் உருவத்திருமேனியில் நின்று அடியார்களுக்கு அருள்புரியும் தலமே ஆலயமாகும்.இதனை தேவையானம் என்றும் அழைப்பர்.பொதுவாக ஆலயம் என்ற பெயராலேயே அழைக்கப்படுகின்றன.அதாவது ஆன்மாக்களது லயம் என்ற கருத்தாகும்.ஆன்மாக்கள் இறைவனை அடைந்து பக்தியுடன் ஒடுங்கும் தன்மையைக் கொண்டிருப்பதனால் ஆலயம் என அழைக்கப்பட்டது.விதி முறைகளுக்கு அமைவாக இறைவனின் உருவத்திருமேனியை அமைத்து கும்பாபிஷேகம் செய்து வழிபட்டு வருவதை காணமுடிகிறது.கும்பாபிஷேக முறையானது வாழ்க்கைத்தத்துவத்தை எடுத்துக்கடடுவதாக அமைந்துள்ளன.விசேஷ பூர்ணபகுதி முடித்து தீபாரானை செய்து யாத்திராதனம் முடித்து கும்பம் தூக்கி அடியார்கள் புடைசூழ மேள வாத்தியங்களுடன் ஆலயம் சென்று,சுபமுகூர்த்ததில் கலசத்தின் அருளமுதை உருவத்திருமேனியில் சிவாச்சாரியார் அபிஷேகம் செய்வார்

= இந்து வாழ்வியலில் சக்தியின்மகத்துவம் =
சக்தி எனும் சொற்பிரயோகம் இந்து சமயத்தில் தாய்த்தெய்வத்தை முதன்மைப்படுத்தும் ஒரு சொல்லகப் பெரிதும் போற்றப்படுகின்றது.சக்தி என்றால்,அன்பு,ஆற்றல்,வல்லமை,என்பது மட்டுமன்றி அணுசக்தி,ஆக்கசக்தி,அறிவுசக்தி,அனுக்கிரகசக்தி,அழித்தல் சக்தி எனவும் நடைமுறைவாழ்வில் செயற்பட்டு வருவதனைக் காணலாம்.

தத்துவ முறையிலோ மாயசக்தி,திருவருடசக்தி,சிற்சக்தி எனப் பல்துறைப் பரிமாணங்களாகச் சக்தி தத்துவம் பல்வேறு ஆற்றல்களாகவும் அறிவுத்துறையில் ஆதிக்கம் செலுத்துகின்றது. நாம் வாழும் நாடு தாய்நாடு; பேசும் மொழி தாய்மொழி; உணவளித்து இரட்சிக்கும் நிலமும் பூமித் தாய் தாகம் தீர்க்கும் நதிகளும் பொருளாதார உற்பத்தியின் ஊற்றாக விளங்குவதும் கடலன்னை ;மொத்தத்தில் "இயற்கை அன்னையாக"இந்துக்கள் வாழ்வில் ஆற்றல் சக்தியானது பெண்ணாக மட்டுமின்றி மாபெரும் "சக்தி தத்துவமாகவும்" விளங்குகின்றது.

இந்துக்களின் முன்னோர்கள் தமது அனுபூதி ஞானத்தால் இதன் தாற்பரியத்தை உணர்ந்தே சிவவழிபாட்டிற்கு இணையாக மகிமையுடையதாகச் சக்தி வழிபாட்டினையும் உருவகித்துக் கொண்டுள்ளனர்."ஆவதும் பெண்ணால் அழிவதும் பெண்ணால் "எனும் முதுமொழி ஒன்றே இவற்றினை உணர்த்தப் போதுமானதாகும்.

அந்த சக்தியின் மகத்தான ஆற்றலை ஞானியர் சமய வழிபாட்டில் தாயாக மனைவியாக,சகோதரியாக,மகளாக அவற்றின் உன்னதத் தன்மையை வெளிப்படுத்தும் வகையில் வகுத்துள்ளனர்.அன்னை பராசக்தியானவள் அகில உலகையும்   உயிர்களையும்  பேணி வளர்க்கும் பாங்கிலே சிந்து வெளிக்காலம் முதல் பெண் வலி பாடாகவும்,தாய்த்தெய்வ வழிபாடாகவும் உருவான பெண்மை இந்துப் புராணங்களில் சக்தி பரிமாணமாக பல்துறை ஆற்றல்களை வெளிப்படுத்தும் "பெண் தெய்வமாக " உருவாகியா வரலாற்றினைக் காணலாம்.

</doc>
<doc id="325239" url="https://ta.wikipedia.org/wiki?curid=325239" title="தஞ்சாவூர் மேலவாசல் சுப்பிரமணியர் கோயில்">
தஞ்சாவூர் மேலவாசல் சுப்பிரமணியர் கோயில்

தஞ்சாவூர் மேலவாசல் சுப்பிரமணியர் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள முருகன் கோயில்களில் ஒன்றாகும். 

இக்கோயில் மேலவீதியின் அருகே மேல் வாசலில் கொங்கனேசுவரர் கோயிலுக்குப் பின் புறம் உள்ளது.
இக்கோயிலின் இடது புறம் ரெங்கநாதர் கோயில் உள்ளது.

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

மூலவர் சன்னதியில் முருகன் வள்ளி தெய்வானையுடன் நின்ற கோலத்தில் உள்ளார். 

நுழைவாயில், மண்டபம், மூலவர் கருவறை, விமானம். திருச்சுற்று ஆகிய அமைப்புகளைக் கொண்டு இக்கோயில் அமைந்துள்ளது. 18 படிகளை ஏறி மேலே செல்லும் வகையில் அமைந்துள்ள இக்கோயிலில் சாலை உயர்ந்ததன் காரணமாக மூன்று படிகள் கீழே சென்றுவிட்டதாகக் கூறினர். 15 படிகளைக் கடந்து உள்ளே செல்ல வேண்டியுள்ளது. உயர்ந்த தளத்தினைக் கடந்து மேலே செல்லும் போது முன்னர் மண்டபம் காணப்படுகிறது. அம்மண்டப இடப்புறத்தில் காசி விசுவாதர், விசாலாட்சி உள்ளனர். அடுத்து மூலவர் சன்னதி உள்ளது. மூலவருக்கு முன்பாக வலப்புறம் விநாயகர், இடப்புறம் இடும்பன் உள்ளனர். மூலவருக்கு முன்பாக பலிபீடமும் முருகனின் வாகனமாக மயிலும் உள்ளன. திருச்சுற்றில் விநாயகர், நாகர்கள் உள்ளனர். யாழி கச்சையணிந்த கோலத்தில் மற்றொரு முருகன் சிலை திருச்சுற்றில் உள்ளது. 


</doc>
<doc id="325242" url="https://ta.wikipedia.org/wiki?curid=325242" title="தஞ்சாவூர் மேலவாசல் ரங்கநாதர் கோயில்">
தஞ்சாவூர் மேலவாசல் ரங்கநாதர் கோயில்

தஞ்சாவூர் மேலவாசல் ரங்கநாதர் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள வைணவக் கோயில்களில் ஒன்றாகும். 

இக்கோயில் மேலவீதியின் அருகே மேல் வாசலில் கொங்கனேசுவரர் கோயிலுக்குப் பின் புறம் உள்ளது.
இக்கோயிலின் வலது புறம் மேலவாசல் சுப்பிரமணியர் கோயில் உள்ளது.

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

இக்கோயிலின் மூலவர் ரெங்கநாதர் ஆவார். இறைவி ரங்கநாயகி ஆவார். 

வாயில், முன் மண்டபம், மூலவர் கருவறை, அம்மன் கருவறை, மூலவர் விமானம், அம்மன் விமானம் என்ற அமைப்புகளைக் கொண்டு கோயில் அமைந்துள்ளது. வாயிலைக் கடந்ததும் உள்ளே இடதுபுறம் மூலவர் ரங்கநாதர் கிடந்த கோலத்தில் காணப்படுகிறார். மூலவர் சன்னதிக்கு இரு புறமும் துவார பாலகர்கள் உள்ளனர். மூலவர் சன்னதிக்கு வலப்புறம் அம்மன் சன்னதி உள்ளது. மூலவருக்கு எதிராக மண்டபத்தில் கருடாழ்வார் சன்னதி, அனுமார் சன்னதி, ராமானுஜர் சன்னதி உள்ளிட்ட சன்னதிகள் உள்ளன.

நவநீத சேவையின்போது தஞ்சாவூரிலுள்ள நீலமேகப்பெருமாள், நரசிம்மப்பெருமாள், மணிக்குன்னப்பெருமாள், கல்யாண வெங்கடேசப்பெருமாள், மேலராஜவீதி நவநீதகிருஷ்ணன், எல்லையம்மன் தெரு ஜனார்த்தன பெருமாள், கரந்தை யாதவ கண்ணன் கோயில், கீழராஜவீதி வரதராஜபெருமாள், தெற்கு வீதி கலியுக வெங்கடேச பெருமாள், பள்ளியக்ரகாரம் கோதண்டராமபெருமாள், மானம்புச்சாவடி நவநீதகிருஷ்ணன், பிரசன்ன வெங்கடேசபெருமாள், மேலஅலங்கம் ரெங்கநாதபெருமாள், படித்துறை வெங்கடேசபெருமாள், கோட்டை பிரசன்ன வெங்கடேச பெருமாள் ஆகிய 15 கோயில்களைச் சேர்ந்த பெருமாள்கள் கலந்துகொள்கின்றனர். அந்த கோயில்களில் இந்த கோயிலும் ஒன்றாகும்.

இக்கோயிலில் 4 சூன் 2009 அன்று குடமுழுக்கு நடைபெற்றதற்கான கல்வெட்டு காணப்படுகிறது.


</doc>
<doc id="325244" url="https://ta.wikipedia.org/wiki?curid=325244" title="தஞ்சாவூர் பத்ரகாளியம்மன் கோயில்">
தஞ்சாவூர் பத்ரகாளியம்மன் கோயில்

தஞ்சாவூர் பத்ரகாளியம்மன் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள காளியம்மன் கோயில்களில் ஒன்றாகும். 

இக்கோயில் மேலவீதியின் அருகே மேல் வாசலில் கொங்கனேசுவரர் கோயிலுக்குப் பின் புறம் சுப்பிரமணியர் கோயில் மற்றும் ரெங்கநாதர் கோயில் ஆகிய கோயில்களுக்கு இடப்புறம் காணப்படுகிறது.

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

மூலவர் சன்னதியில் பத்ரகாளியம்மன் உள்ளார். 

 இரு வாயில்களைக் கொண்டு அமைந்துள்ள இக்கோயில் திருச்சுற்று, கருவறை, மூலவர் விமானம் ஆகிய அமைப்புகளைக் கொண்டுள்ளது.. அம்மன் மேற்கு நோக்கிய நிலையில் உள்ளார். மேற்கு நோக்கிய வாயிலைக் கடந்து உள்ளே செல்லும்போது துவார சக்தி, துவார பாலகர் உள்ளனர். இருவரும் பெரிய அளவில் சுதை வடிவில் காணப்படுகின்றனர். இப்பகுதியில் காணப்படுகின்ற துவாரபாலகர்களில் பெரிய துவார பாலகர்களாக இவர்கள் உள்ளனர். இக்கோயிலின் வலது புறம் வாயிலாகவும் உள்ளே வரும் வசதி உள்ளது. வலது புற வாயிலின் முன்பாக இரு துவார பாலகர்கள் உள்ளனர். திருச்சுற்றில் ஈசான மூலையில் விநாயகர் உள்ளார். அடுத்து வீரபத்திரர் காணப்படுகிறார். 


</doc>
<doc id="325248" url="https://ta.wikipedia.org/wiki?curid=325248" title="தஞ்சாவூர் ஓமளிப் பிள்ளையார் கோயில்">
தஞ்சாவூர் ஓமளிப் பிள்ளையார் கோயில்

தஞ்சாவூர் ஓமளிப் பிள்ளையார் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள விநாயர் கோயில்களில் ஒன்றாகும். 

இக்கோயில் மேலவீதியில் கொங்கனேசுவரர் கோயிலுக்கு சற்று முன்பாகக் காணப்படுகிறது.

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

மூலவர் சன்னதியில் ஓமளிப் பிள்ளையார் உள்ளார். 

நெல்லை மாவட்டம் மேகலிங்கபுரத்தில் ஆசியாவின் பெரிய விநாயகர், தஞ்சை மாவட்டம் திருவலஞ்சுழியில் ஒன்பது அங்குல சுவேத விநாயகர், திருப்புறம் சாட்சிநாதர் கோயிலில் தேனை உறிஞ்சும் பிரளயம் காத்த விநாயகர், சீர்காழி திருமணிக் கூடத்தில் உள்ள சிரத்தில் இளநீர் இறங்கும் விநாயகர், திருவாரூர் மாவட்டம் ராமநாதர் கோயிலில் மனித முகத்துடன் நரமுக விநாயகர் என்றவாறு பல விநாயகர்கள் காணப்படுகின்றனர். கும்பகோணத்தில் கரும்பாயிரம் கொண்ட விநாயகர் உள்ளார். அவ்வரிசையில் இங்குள்ள விநாயகர் ஓமளிப்பிள்ளையார் என்றழைக்கப்படுகிறார். தஞ்சாவூரில் அர்ச்சகசாலைப் பிள்ளையார் கோயில் என்ற பெயரிலும் விநாயகர் கோயில் உள்ளது.

நுழைவாயில், கருவறை, மண்டபம் போன்ற அமைப்புகளைக் கொண்டு இக்கோயில் அமைந்துள்ளது. வளாகத்தில் இடது புறம் உற்சவக் கோடியம்மன் கோயில் உள்ளது. இரு கோயிலுக்கும் தனித் தனி வாயில்கள் உள்ளன. 


</doc>
<doc id="325250" url="https://ta.wikipedia.org/wiki?curid=325250" title="காந்தக் கலப்புலோகம்">
காந்தக் கலப்புலோகம்

காந்தக் கலப்புலோகம் "( Magnetic alloy)" என்பது தனிம வரிசை அட்டவணையில் உள்ள பல்வேறு உலோகங்கங்கள் ஒன்றாக இணைந்து உருவாகும் ஓர் உலோகக் கலவை ஆகும். இந்தக் கலவையில் காந்தத் தன்மையுள்ள முக்கியத் தனிமங்களான இரும்பு கோபால்ட் நிக்கல் ஆகியவற்றில் ஒன்று கண்டிப்பாக கலந்து இருக்கவேண்டும். காந்தத் தன்மையுள்ள தனிமம் ஒன்றுதான் இருக்கவேண்டும் என்று நிபந்தனை ஏதும் இல்லை, ஒன்றுக்கு மேற்பட்ட தனிமங்களும் அக்கலவையில் கலந்து இருக்கலாம். காந்தக் கலப்புலோகங்கள் தற்பொழுது பொதுவான தனிமங்களாக மாறிவிட்டன. அதிலும் குறிப்பாக இரும்பும் கார்பனும் சேர்ந்து உருவாகும் எஃகு, இரும்பு, கோபாட், நிக்கல் அலுமினியம் ஆகியவை சேர்ந்து உருவாகும் அல்நிக்கோ, இரும்பும் நிக்கலும் சேர்ந்து உருவாகும் பெர்ம் கலப்புலோகம் ஆகிய உலோகக் கலவைகளில் காந்தத் தன்மை உலோகங்கள் பொதுவாக கலந்துள்ளன. வலிமையான காந்தத் தனிமம் இரும்பு ஆகும். மேலே குறிப்பிடப்பட்ட கலப்புலோகங்களால் ஆக்கப்படாத உலோகக் கலவைகளையும் காந்தங்கள் ஈர்க்க இரும்பு உதவுகிறது . 



</doc>
<doc id="325252" url="https://ta.wikipedia.org/wiki?curid=325252" title="கமேரூன் சர்வதேச நிறுவனம்">
கமேரூன் சர்வதேச நிறுவனம்

கமேரூன் சர்வதேச நிறுவனம் (முன்னதாக கூப்பர் கமேரூன் நிறுவனம்) schlumberger நிறுவனம் (உலகின் மிகப்பெரிய எண்ணெய் வயல்களில் ஒன்று) மற்றும் உலக அளவில் அழுத்த கட்டுப்பாடு, செயலாக்கம், ஓட்டக் கட்டுப்பாடு மற்றும் சுருக்க அமைப்பு,திட்ட மேலாண்மை,சந்தைக்கு பிறகான சேவைகளை எண்ணை மற்றும் வாயு மற்றும் செயல்முறை தொழிற்சாலைக்கு வழங்குகின்றது.இந்நிறுவனம் சுமார் 23,000 தொழிலாளர்களுக்கு வேலை அளிக்கிறது. மேலும் இந்நிறுவனம் பார்க் டவர்ஸ் சவுத், ஹூஸ்டன், டெக்சாசில் இருந்து செயல்படுகிறது.2006-இல் கூப்பர் கமேரூன் அலுவலக ரீதியாக "கமேரூன்" என்று பெயர் மாற்றப்பட்டது.

கமேரூன் இந்நான்கு வழிகளில் செயல் படுகிறது:
சுருக்க அமைப்புகள் உலகாளவிய நிறுவங்களுக்கு சுருக்க உபகரங்களை வாயு உற்பத்திகளுக்கு வழங்குகிறது.

சூப்பர் நிறுவனம் 1833-இல் சார்லஸ் மற்றும் எலியாஸ் கோபர் என்பவர்களால் தொடங்கப்பட்டது."கூப்பர் ஆரம்பத்தில் கார்லிஸ் புகை வண்டி இயந்திரங்களை தயாரிக்க வந்தது,ஆனால்,இயற்கை வாயு உள் ஏறி பொறிகளை 1900-இல் தயாரிக்க ஆரம்பித்தது.


</doc>
<doc id="325253" url="https://ta.wikipedia.org/wiki?curid=325253" title="தஞ்சாவூர் உற்சவ கோடியம்மன் கோயில்">
தஞ்சாவூர் உற்சவ கோடியம்மன் கோயில்

தஞ்சாவூர் உற்சவ கோடியம்மன் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள அம்மன் கோயில்களில் ஒன்றாகும். 

இக்கோயில் மேலவீதியில் கொங்கனேசுவரர் கோயிலுக்கு சற்று முன்பாக ஓமளிப்பிள்ளையார் கோயில் வளாகத்தினையொட்டி காணப்படுகிறது.

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

மூலவர் சன்னதியில் உற்சவரான கோடியம்மன் உள்ளார். 

நுழைவாயில், கருவறை, மண்டபம் போன்ற அமைப்புகளைக் கொண்டு இக்கோயில் அமைந்துள்ளது. வளாகத்தில் வலது புறம் ஓமளிப்பிள்ளையார் கோயில் உள்ளது. இரு கோயிலுக்கும் தனித் தனி வாயில்கள் உள்ளன. பச்சைக்காளி, பவளக்காளி காணப்படுகின்றன.

மற்றொரு கோடியம்மன் கோயில் தஞ்சாவூரில் உள்ளது. அக்கோயில் தஞ்சாவூர்-கும்பகோணம் சாலையில் தஞ்சாவூரிலிருந்து 3 கிமீ தொலைவில் கருந்தட்டாங்குடியை அடுத்து அமைந்துள்ளது. அங்கு மூலவராக கோடியம்மன் உள்ளார். அவர் தாரகாசுரனை வதம் செய்து பராசர முனிவரின் கோரிக்கையை ஏற்று அதே கோலத்தில் நின்றபடி சாந்தாகார உருவமாகக் காட்சியளிக்கிறார்.


</doc>
<doc id="325255" url="https://ta.wikipedia.org/wiki?curid=325255" title="கீரியா">
கீரியா

கீரியா "(Khiria )" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும். 

2011 ஆம் ஆண்டின் இந்திய மக்கள் தொகைக் கணக்கெடுப்பின்படி கீரியா கிராமத்தின் மக்கள்தொகை 1209 நபர்கள் ஆகும். இவர்கள் 224 குடும்பங்களாக வாழ்கின்றனர். இம்மக்கள்தொகையில் 52% நபர்கள் ஆண்கள் மற்றும் 48% நபர்கள் பெண்களாவர். இக்கிராமத்தின் எழுத்தறிவு சதவீதம் 44.58% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 64.74% நபர்கள் ஆண்கள் மற்றும் 35.25% நபர்கள் பெண்களாவர். 17.86% நபர்கள் 6 வயதுக்கு குறைவானவர்களாக உள்ளனர் .


</doc>
<doc id="325257" url="https://ta.wikipedia.org/wiki?curid=325257" title="கொயிர்கான்வான்">
கொயிர்கான்வான்

கொயிர்கான்வான் "(Koirganwan )" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும். 

2011 ஆம் ஆண்டின் இந்திய மக்கள் தொகைக் கணக்கெடுப்பின்படி கொயிர்கான்வான் கிராமத்தின் மக்கள்தொகை 1699 நபர்கள் ஆகும். இவர்கள் 325 குடும்பங்களாக வாழ்கின்றனர். இம்மக்கள்தொகையில் 50.67% நபர்கள் ஆண்கள் மற்றும் 49.32% நபர்கள் பெண்களாவர். இக்கிராமத்தின் எழுத்தறிவு சதவீதம் 55.79% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 61.39% நபர்கள் ஆண்கள் மற்றும் 38.1% நபர்கள் பெண்களாவர். 15.5% நபர்கள் 6 வயதுக்கு குறைவானவர்களாக உள்ளனர் . 


</doc>
<doc id="325260" url="https://ta.wikipedia.org/wiki?curid=325260" title="சாங்கி, பீகார்">
சாங்கி, பீகார்

சாங்கி "(CHanki)" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி சாங்கி கிராமத்தின் மக்கள்தொகை 2413 நபர்கள் ஆகும். இவர்கள் 488 குடும்பங்களில் வாழ்ந்தனர். இம்மக்கள்தொகையில் 52.63% நபர்கள் ஆண்கள் மற்றும் 47.36% நபர்கள் பெண்களாவர். இந்நகரின் எழுத்தறிவு சதவீதம் 55.9% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 62.26% நபர்கள் ஆண்கள் மற்றும் 37.73% நபர்கள் பெண்களாவர். மக்கள் தொகையில் 20.47% நபர்கள் 6 வயதுக்கு கீழ் உள்ளவர்களாகும். 


</doc>
<doc id="325262" url="https://ta.wikipedia.org/wiki?curid=325262" title="சாவுர்பார்">
சாவுர்பார்

சாவுர்பார் "(Chaurbar)" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி சாவுர்பார் கிராமத்தின் மக்கள்தொகை 473 நபர்கள் ஆகும். இவர்கள் 84 குடும்பங்களில் வாழ்ந்தனர். இம்மக்கள்தொகையில் 48.62% நபர்கள் ஆண்கள் மற்றும் 51.37% நபர்கள் பெண்களாவர். இந்நகரின் எழுத்தறிவு சதவீதம் 31.28% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 62.83% நபர்கள் ஆண்கள் மற்றும் 37.16% நபர்கள் பெண்களாவர். மக்கள் தொகையில் 24.94% நபர்கள் 6 வயதுக்கு கீழ் உள்ளவர்களாகும். 


</doc>
<doc id="325264" url="https://ta.wikipedia.org/wiki?curid=325264" title="தினஜ்பூர் மாவட்டம், வங்காளதேசம்">
தினஜ்பூர் மாவட்டம், வங்காளதேசம்

தினஜ்பூர் மாவட்டம் (Dinajpur District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வடமேற்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் நகரம் தினஜ்பூர் நகரம் ஆகும்.

3444.30 சதுர கிலோ மீட்டர் பரப்பு கொண்ட இம்மாவட்டத்தின் வடக்கில் தாகுர்காவ்ன் மாவட்டம் மற்றும் பஞ்சகர் மாவட்டங்களும், தெற்கில் ஜெய்பூர்ஹட் மாவட்டம் மற்றும் காய்பாந்தா மாவட்டங்களும், கிழக்கில் ரங்க்பூர் மாவட்டம் மற்றும் நீல்பமரி மாவட்டங்களும் மற்றும் மேற்கில் இந்தியாவின் மேற்கு வங்காளம் மாநிலமும் எல்லைகளாக உள்ளது. 
ரங்க்பூர் கோட்டத்தில் அமைந்த தினஜ்பூர் மாவட்டம் நிர்வாக வசதிக்காக பதின்மூன்று துணை மாவட்டங்களாகப் பிரிக்கப்பட்டுள்ளது.

மேலும் இம்மாவட்டம் தினஜ்பூர், பீரம்பூர், சேதப்கஞ்ச், ஹக்கிம்பூர், பீர்கஞ்ச், புல்பாரி மற்றும் பர்த்திபூர் என எட்டு நகராட்சி மன்றங்களையும், 101 உள்ளாட்சி ஒன்றியங்களையும், 2131 கிராமங்களையும் கொண்டுள்ளது.

இம்மாவட்டம் ஆறு நாடாளுமன்றத் தொகுதிகளைக் கொண்டுள்ளது. இதன் அஞ்சல் சுட்டு எண் 5200 ஆகும்.

இம்மாவட்டத்தில் ஜமுனா, கார்தோ, அட்ராய்,புணர்பாபா, தங்கோன், சோட்டா ஜமுனா, பேலன், இஷாமோதி, வுள்ளி, நோத்தோ, தீபா, சோட்டா தீபா முதலிய ஆறுகள் பாய்வதால் வேளாண்மைத் தொழில் செழிப்பாக உள்ளது.
இங்கு விளச்சிப்பழம், மா, நெல், கரும்பு, சணல், வெங்காயம், வாழை, கோதுமை, இஞ்சி, எண்ணெய் வித்துக்கள், தென்னை முதலியவைகள் அதிகம் பயிரிடப்படுகிறது. ஆண்டு சராசரி மழைப் பொழிவு 1919 மில்லி மீட்டராக உள்ளது.
3444.30 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 8 29,90,128 ஆக உள்ளது. அதில் ஆண்கள் 15,08,670 ஆகவும், பெண்கள் 14,81,458 ஆகவும் உள்ளனர். பாலின விகிதம் 102 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 868 நபர்கள் வீதம் வாழ்கின்றனர். சராசரி எழுத்தறிவு 56.7 % ஆக உள்ளது.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

தினஜ்பூர் மாவட்டத்தின் தட்ப வெப்பம் கோடைக்காலத்தில் அதிகபட்சமாக 32.8° செல்சியல் ஆகவும், குளிர்காலத்தில் அதிகபட்சமாக 14.4° செல்சியஸ் வெப்பம் காணப்படுகிறது. 
இம்மாவட்டத்தில் மூன்று உயர்நிலைப் பள்ளிகளும், இரண்டு அரசு கலை மற்றும் அறிவியல் கல்லூரிகளும், ஒரு அரசு மருத்துவக் கல்லூரியும் உள்ளது. 

 

</doc>
<doc id="325268" url="https://ta.wikipedia.org/wiki?curid=325268" title="சி. வி. விசுவேசுவரா">
சி. வி. விசுவேசுவரா

சி. வி. விசுவேசுவரா ( C.V. Vishveshwara 6 மார்ச்சு 1938--16 சனவரி 2017) என்பவர் இந்திய அறிவியலாளர், கருந்துளை ஆய்வாளர் மற்றும் வானியலாளர் ஆவார். ஐன்சுடீன் சார்புக் கொள்கையை ஆழமாக ஆய்வு செய்து அதில் நிபுணர் ஆனார். 

சி. வி. விசுவேசுவராவின் தந்தை பத்மசிறீ சி. வி. வெங்கடராமையா ஒரு கல்வியாளர். விசுவேசுவரா சிறுவராக இருக்கும்போது இலக்கியம் இசை ஆகியவற்றில் ஆர்வம் காட்டினார். கொலம்பியா பல்கலைக்கழகத்தில் அணுத் துகள் இயற்பியல் துறையில் முதுகலை பட்டம் பெற்ற சி.வி.விசுவேசுவரா, மேரிலேண்ட் பல்கலைக்கழகத்தில் கருந்துளைகள் பற்றி ஆய்வுசெய்து முனைவர் பட்டம் பெற்றார். 
நியூயார்க்கு பல்கலைக்கழகம், பாசுடன் பல்கலைக்கழகம், பிட்சுபர்க் பல்கலைக் கழகம் ஆகியவற்றில் கற்பிக்கும் துறையில் 
பணி செய்தார். பின்னர் சொந்த ஊரான பெங்களூருவுக்குத் திரும்பினார்.

கடந்த 1970 ஆம் ஆண்டு ‘கருந்துளை வடிவம் பற்றிய ஆராய்ச்சியில் ஈடுபட்டார். இதைத் தொடர்ந்து 130 கோடி ஆண்டுகளுக்கு முன்பு இரண்டு ராட்சதக் கருந்துளைகள், ஒன்றை யொன்று சுற்றிக்கொண்டே மோதியபோது ஏற்பட்ட ஈர்ப்பலைகளின் வடிவத்தை வரைந்தார். 

பெங்களூருவில்  கோளரங்கத்தைத் தோற்றுவித்து அதன் இயக்குநராக இருந்தார். கோளரங்கு நிகழ்ச்சிகளை எழுதியும் நிகழ்ச்சிகளை இயக்கியும் செயல்பட்டார். இரண்டு அறிவியல் குறும் படங்களை உருவாக்கினார். ஐன்சுடீன் கருந்துளைகள் பற்றி சில நூல்களும் பல கட்டுரைகளும் எழுதினார். 


</doc>
<doc id="325270" url="https://ta.wikipedia.org/wiki?curid=325270" title="நீல்பமரி மாவட்டம்">
நீல்பமரி மாவட்டம்

நீல்பமரி மாவட்டம் (Nilphamari District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வடக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் நீல்பமரி நகரம் ஆகும். 1547 சதுர கிலோ மீட்டர் பரப்பளவு கொண்ட இம்மாவட்டம் டாக்கா நகரத்திலிருந்து 400 கிலோ மீட்டர் தொலைவில் வடமேற்கே உள்ளது. 

நீல்பமரி மாவட்டத்தின் வடக்கில் இந்தியாவின் டார்ஜிலிங் மாவட்டம், தெற்கில் ரங்க்பூர் மாவட்டம் மற்றும் தினஜ்பூர் மாவட்டம், கிழக்கில் ரங்க்பூர் மாவட்டம் மற்றும் லால்முனிர்காட் மாவட்டங்களும், மேற்கில் பஞ்சகர் மாவட்டம் மற்றும் தினஜ்பூர் மாவட்டங்களும் எல்லைகளாக அமைந்துள்ளது.

1546.59 சதுர கிலோ மீட்டர் பரப்பளவு கொண்ட நீல்பமரி மாவட்டத்தை நீல்பமரி சதர், கிசோர்கஞ்ச், தோமர், ஜல்தகா, திம்லா மற்றும் சையத்பூர் என ஆறு துணை மாவட்டங்களாக பிரிக்கப்பட்டுள்ளது.
இம்மாவட்டத்தில் நீல்பமரி, சையத்பூர், தோமர் மற்றும் ஜல்தகா என நான்கு நகராட்சி மன்றங்களும், 61 பஞ்சாயத்து ஒன்றியங்களும், 361 கிராமங்களையும் கொண்டுள்ளது.
இம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. இதன் அஞ்சல் சுட்டு எண் 5300 ஆகும். 
இம்மாவட்டம் இந்தியாவுடன் 50.90 கிலோ மீட்டர் பன்னாட்டு எல்லைக் கோட்டைக் கொண்டது.

நீல்பமரி மாவட்டத்தில் டீஸ்டா ஆறு, ககோட், பமோன் தங்கா, தேவனை, உள்ளாய், சரல்கதா, சல்கி, ஜமுனாஷாரி, புரிகோரா முதலிய வற்றாத ஆறுகள் பாய்வதால், நீல்பமரி மாவட்டத்தில் அவுரிச்செடிகள் அதிகம் வளர்கிறது. மேலும் நெல், சணல், புகையிலை, கரும்பு, கோதுமை, வெங்காயம், நிலக்கடலை முதலியவைகள் பயிரிடப்படுகிறது.
வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் கற்பிக்கப்படுகிறது.

இம்மாவட்டத்தில் ஐந்து கலை மற்றும் அறிவியல் கல்லூரிகளும், ஆறு உயர்நிலைப் பள்ளிகளும் உள்ளது.

1546.59 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 18,34,231 ஆக உள்ளது. அதில் ஆண்கள் 9,22,964 ஆகவும், பெண்கள் 9,11,267 ஆகவும் உள்ளனர். பாலின விகிதம் 101 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1186 நபர்கள் வீதம் வாழ்கின்றனர். சராசரி எழுத்தறிவு 44.4 % ஆக உள்ளது.மாவட்டத்தின் பெரும்பான்மை மக்கள் இசுலாம் சமயத்தை பின்பற்றி, வங்காள மொழி பேசுகின்றனர்.


</doc>
<doc id="325275" url="https://ta.wikipedia.org/wiki?curid=325275" title="இமாம் தாரிமீ">
இமாம் தாரிமீ

இமாம் தாரிமீ (Imam Darimi) பாரசீக இஸ்லாமிய அறிஞர், குறிப்பாக முஹதீத் ( ஹதீஸ் கலை அறிஞர் ) ஆவார். இவர் தொகுத்த சுனன் தாரிமீ ஹதீஸ் நூல் சிறப்பாக உள்ளது.

இமாம் தாரிமீ இ.நா 181 ( கி.பி. 797 ) வருடத்தில் பிறந்தார். இவர் சமர்கன்த் என்ற ஊரில் பிறந்த காரணத்தினால் சமர்கன்தீ என்றும் இவர் கூறப்படுகிறார். அப்துர் ரஹ்மான் என்பவர் இவர்களின் தகப்பனாராவார். இவரது இயற்பெயர் அப்துல்லாஹ்.

இவர் பனூ தாரிமீ என்ற கூட்டத்தைச் சார்ந்தவர். பனூ தமிம் குலம் காரணமாக இமாம் தமிம் எனவும் அழைக்கப்படுகிறார். 

இமாம் தாரிமீ அவர்கள் நன்கு புத்திக் கூர்மையுள்ளவராக இருந்தார். பல ஆசிரியர்களைச் சந்தித்து கற்றார். இவர் பெரியவர் சிறியவர் என்ற வித்தியாசம் பார்க்காமல் தன்னை விட வயதில் கீழ் உள்ளவர்களிடமிருந்தும் கற்றுள்ளார். இவர் தொகுத்துள்ள சுனன் அல் தாரமீ என்ற ஹதீஸ் தொகுப்பு நூல் இவரை ஹதீஸ் வல்லுனராக காட்டுக்கிறது. அறிவிப்பாளர்களைப் பற்றியும் நன்கு அறிந்திருந்தார். 

ஹுராஸான், ஈராக், கூஃபா, பஸரா, ஷாம், பாக்தாத், வாசித், திமிஷ்க், ஹிமஸ், ஜசீரா, சஃர், ஹிஜாஸ் ஆகிய ஊர்களுக்குச் சென்றுள்ளார்.

யசீத் பின் ஹாரூன், யஃலா பின் உபைத், ஜஃபர் பின் அவ்ன், பிஷ்ர் பின் உமர், முஹம்மத் பின் பிக்ர், வஹப் பின் ஜரீர், அன்னள்ர் பின் ஷுமைர், உஸ்மான் பின் உமர், சயீத் பின் ஆமிர் மற்றும் பலர் இவருக்கு ஆசிரியராக இருந்துள்ளார்கள்.

இமாம் முஸ்லிம், இமாம் அபூதாவூத், இமாம் திர்மிதி, அப்து பின் ஹ‏மைத், அல்ஹசன் பின் சப்பாஹ், முஹம்மத் பின் பஷ்ஷார், முஹம்மத் பின் யஹ்யா இன்னும் பலர் இவருடைய மாணவராக உள்ளார்கள்.


இமாம் தாரிமீ 75 ஆம் வயதில் துல் ஹஜ் மாதம் இ.நா 255 ( கி.பி. 869) இல் இறந்தார்.


</doc>
<doc id="325282" url="https://ta.wikipedia.org/wiki?curid=325282" title="கார்த்திகேய சிவசேனாதிபதி">
கார்த்திகேய சிவசேனாதிபதி

கார்த்திகேய சிவசேனாதிபதி என்பவர் முன்னாள் தமிழ்நாடு வேளாண் பல்கலைக்கழக நிர்வாக உறுப்பினரும், சல்லிக்கட்டு, நாட்டு மாடுகள் தன்னார்வலரும் ஆவார். இவர் காங்கேயம் மாடுகள் ஆராய்ச்சி மையத் தலைவராக உள்ளார். சல்லிக்கட்டிற்காக ஆவணப்படம் எடுத்தல், வழக்குகளை நடத்துதல், நாட்டு மாடுகள் குறித்த விழிப்புணர்வு ஏற்படுத்துதல் போன்ற பணிகளைச் செய்து வருகிறார். ஆறு கோடி ரூபாய் செலவு செய்து காங்கேயம் காளைகளின் விந்தணுக்களைச் சேமித்து வைத்திருக்கிறார். 

இவர் 2013ல் மெரினா கடற்கரையில் மிகச்சில நபர்களுடன் இணைந்து சல்லிக்கட்டு போராட்டத்தில் ஈடுபட்டார். 2017இல் மாணவர்களின் சல்லிக்கட்டு போராட்டத்திற்கு வித்திட்டதாகக் கருதப்படும் இசையமைப்பாளர் ஆதியின் பாடல் இவருடைய சந்திப்பிற்குப் பிறகே உருவானது. 


</doc>
<doc id="325286" url="https://ta.wikipedia.org/wiki?curid=325286" title="தஞ்சாவூர் தீர்த்த சஞ்சீவி ஆஞ்சநேயர் கோயில்">
தஞ்சாவூர் தீர்த்த சஞ்சீவி ஆஞ்சநேயர் கோயில்

தஞ்சாவூர் தீர்த்த சஞ்சீவி ஆஞ்சநேயர் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள ஆஞ்சநேயர் கோயில்களில் ஒன்றாகும். 

இக்கோயில் தஞ்சாவூரில் அய்யங்குளம் தென் கரையில் அமைந்துள்ளது. 

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

மூலவராக ஆஞ்சநேயர் நின்ற நிலையில் உள்ளார். மிகச்சிறிய கோயிலாக உள்ளது. நுழைவாயில், கருவறை ஆகியவற்றைக் கொண்டுள்ளது. அய்யன்குளத்தின் தென்கரையில் இக்கோயில் உள்ளது. குளத்தின் தென்கரையில் படிக்கட்டுகளில் இறங்கி இடது புறம் சென்றால் இக்கோயிலை அடையலாம். 

தீர்த்தக் கரையில் இருப்பதால் இவர் தீர்த்த சஞ்சீவி என அழைக்கப்படுகிறார். சிறிய சன்னதி படித்துறைக்கு மேல் கிழக்கு நோக்கிய நிலையில் அமைக்கப்பட்டுள்ளது.கோயில் என்பதைவிட சிறிய சன்னதி எனலாம். மூலவர் கிழக்கு நோக்கிய நிலையில் புடைப்புச் சிற்பமாக உள்ளார். அவரது இடது பாதம் வடக்கு நோக்கியும், வலக்குதில் சற்றே உயர்ந்து பாதம் வடக்கு நோக்கிய நிலையிலும் காணப்படுகின்றன. பாதங்களில் தண்டை அணிந்துள்ளார். இரு கரங்களிலும் கங்கணமும், அங்கதமும் காணப்படுகின்றன. இடது கரம் இடது துடையில் அழுந்திய நிலையில் தாமரைத் தண்டினைப் பிடித்துக்கொண்டுள்ளது. வலது கரம் அபய முத்திரையுடன் உள்ளது. பரந்த மார்பு, நீண்ட முத்து மணி மாலை, துளசி மாலை, முப்புரி நூலுடன், கழுத்தை ஒட்டி அழகான ஒட்டிகையுடன் உள்ளார். தலையைச் சுற்றி மணிச்சரம் காணப்படுகிறது.


</doc>
<doc id="325290" url="https://ta.wikipedia.org/wiki?curid=325290" title="தஞ்சாவூர் சஞ்சீவி ஆஞ்சநேயர் கோயில்">
தஞ்சாவூர் சஞ்சீவி ஆஞ்சநேயர் கோயில்

தஞ்சாவூர் சஞ்சீவி ஆஞ்சநேயர் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள ஆஞ்சநேயர் கோயில்களில் ஒன்றாகும். 

இக்கோயில் பெரிய கோயிலின் இடப்புறம் உள்ள சிவகங்கைத் தோட்டத்தில் உள்ளே செல்லும்போது தோட்டத்தின் இடது புறத்தில் அமைந்துள்ளது. 

மூலவராக சஞ்சீவி ஆஞ்சநேயர் நின்ற நிலையில் உள்ளார். நுழைவாயில், கருவறை ஆகியவற்றைக் கொண்டுள்ளது. இக்கோயில் உள்ளது. வாயிலின் மேல் உள்ள சிறிய கோபுரத்தில் ராமர், லட்சுமணர், அனுமார் நின்ற நிலையில் உள்ளனர். அடுத்த தளத்தில் அனுமார் நின்ற நிலையில் உள்ளார். 

 கோட்டையின் வடமேற்கில், வாயு மூலையில் வாயுவின் மைந்ததனான அனுமாருக்கு கோயில் அமைந்துள்ளது. இவர் சஞ்சீவிராயர் என்று அழைக்கப்படுகிறார். கிழக்கு நோக்கிய நிலையில் அமைந்துள்ளதால் அவர் திறமையும் வலிமையும் தருவார் என்று நம்புகின்றனர். மூலவர் கிழக்கு நோக்கிய நிலையில் சுமார் மூன்றரை அடி உயரத்தில் உள்ளார்.இடது கரத்தில் சஞ்சீவி மலையும், வலது கரம் அபய முத்திரையுடனும் உள்ளது. கரங்களில் கங்கணமும், புஜங்களில் அங்கதமும், மார்பில் முத்து மணிமாலை, பதக்கத்துடன் கூடிய மணி மாலை, முப்புரி நூல் ஆகியவையும் காணப்படுகின்றன. கச்சம் அணிந்துள்ள அவருடைய தலக்கு மேல் சுருண்டு எழுந்துள்ள வாலின் நுனியில் சிறிய மணி காணப்படுகிறது. காலில் தண்டை உள்ளது. 


</doc>
<doc id="325292" url="https://ta.wikipedia.org/wiki?curid=325292" title="சூரன் குறுவை (நெல்)">
சூரன் குறுவை (நெல்)

சூரன் குறுவை அல்லது சூரக் குறுவை ("Sooran Kuruvai") பாரம்பரிய நெல் வகையைச்சார்ந்த இது, தமிழகத்தின் நாகை மாவட்டத்திலுள்ள “வெள்ளப்பழம்” மற்றும் “கீவலுார்” போன்றப் பகுதிகளில் நன்கு வளரக் கூடிய நெல் இரகமாகும். 130 - 135 நாட்களில் அறுவடைக்கு வரக்கூடிய இந்த நெல் இரகம், 30 - 35 நாட்கள் நாற்றங்கால் கால அளவு கொண்டதாகும். சூரன் குறுவையின் நெல் தானியமணி கரும்பழுப்பு நிறமாகவும், பெரு நயத்துடனும் காணப்படும். 

மத்திய, மற்றும் நீண்டகாலப் பருவங்களுக்கு ஏற்ற இரகமான சூரன் குறுவைக்கு, ஆகத்து மாதம் தொடங்கும் சம்பா பட்டமும், மற்றும் செப்டம்பர் மாதம் தொடங்கும் பின் சம்பா பட்டம் போன்ற பருவங்கள் ஏற்றதாகும். மேலும், இப்பட்டத்தில் (பருவத்தில்) தமிழகத்தின் அனைத்து மாவட்டங்களிலும் வேளாண்மை செய்யப்படுவது குறிப்பிடத்தக்கது. 






</doc>
<doc id="325294" url="https://ta.wikipedia.org/wiki?curid=325294" title="சொக்கிகுளம் சோமலிங்கேசுவரர் கோயில்">
சொக்கிகுளம் சோமலிங்கேசுவரர் கோயில்

சொக்கிகுளம் சோமலிங்கேசுவரர் கோயில் தமிழ்நாட்டில் மதுரை மாவட்டத்தில் உள்ள சிவன் கோயிலாகும்.

இக்கோயில் மதுரை மாவட்டத்தில் சொக்கிகுளம் என்னுமிடத்தில் உள்ளது.

இக்கோயிலின் மூலவராக சோமலிங்கேசுவரர் உள்ளார். சிவனின் ஆவுடை வடக்கு நோக்கிய நிலையில் உள்ளது.

இக்கோயிலில் பெருமாளுக்கும் சன்னதி அமைந்துள்ளது. சிவனும் பெருமாளும் சேர்ந்து சிவ பெருமாளாகக் காட்சியளிக்கின்றனர். திருப்பதி பெருமாளின் தோற்றத்தைப் போல பெருமாள் காணப்படுகிறார். இப்பெருமாளை திருப்பதியிலிருந்து கொண்டு வந்து அமைத்ததாகக் கூறுகின்றனர்.
பிரதோஷ நாட்களில் அன்னாபிஷேகம் நடத்தப்படுகிறது. பிரதோஷ நாட்களில் சிவனுக்கும், புரட்டாசி நாட்களில் பெருமாளுக்கும் விழாக்கள் நடத்தப்படுகின்றன. மூலவர் சிவனாக இருந்தபோதிலும் விநாயகர் சதுர்த்தியின்போது விநாயகருக்கு சிறப்பு பூசைகள் நடத்தப்படுகின்றன.


</doc>
<doc id="325298" url="https://ta.wikipedia.org/wiki?curid=325298" title="சோழவந்தான் ஆதிவால குருநாதசாமி கோயில்">
சோழவந்தான் ஆதிவால குருநாதசாமி கோயில்

சோழவந்தான் ஆதிவால குருநாதசாமி கோயில் தமிழ்நாட்டில் மதுரை மாவட்டத்தில் உள்ள சிவன் கோயிலாகும்.

இக்கோயில் மதுரை மாவட்டத்தில் சோழவந்தான் என்னுமிடத்தில் வாடிப்பட்டத்தில் மேல வீதியில் ஜனகை நகரில் அமைந்துள்ளது.

இக்கோயிலின் மூலவராக ஆதிவால குருசாமி உள்ளார். இறைவி அங்காளேசுவரி ஆவார். இருவரும் சுயம்புவாகத் தோன்றியதாகக் கூறுவர். வில்வம், நாகலிங்க மரம் கோயிலின் தல மரங்களாக உள்ளன.

முன் கோபுரம் கிழக்கு நோக்கிய நிலையில் உள்ளது. முன் மண்டபத்தில் தூண்களும் ஓவியங்களும் உள்ளன. கருவறையின் இடப்புறம் அம்மனும், வலப்புறம் முருகனும் உள்ளனர். மகாமண்டபத்தில் மாயாண்டி சுவாமி, வீரபத்திரர், இடது புறத்தில் முத்துப்பேச்சியம்மன், பேச்சியம்மாள், சப்பாணி, பெரிய கருப்பண்ணசாமி, மதுரை வீரன், சோணைசாமி, வீராயியம்மாள், ராக்காயி, சந்தன கருப்பன் பாதாள அம்மன் ஆகியோருக்கு சன்னதிகள் உள்ளன. நந்தீசுவரர், லாட சன்னாசி ஆகியோரும் உள்ளனர். அருகே பலி பீடம் உள்ளது. அம்மன் சன்னதியைச் சுற்றி 22 சுவாமிகள் உள்ளனர்.
மகா சிவராத்திரி, ஆடி மாதம் விளக்கு பூசை, தைப் பொங்கல், தீபாவளி, நவராத்திரி, பௌர்ணமி ஆகிய நாட்களில் விழாக்கள் நடத்தப்படுகின்றன.


</doc>
<doc id="325300" url="https://ta.wikipedia.org/wiki?curid=325300" title="நயினார் கோயில் நாகநாதர் கோயில்">
நயினார் கோயில் நாகநாதர் கோயில்

இக்கோயில் ராமநாதபுரம் மாவட்டத்தில் பரமக்குடி அருகில் உள்ள நயினார் கோயில் என்னுமிடத்தில் அமைந்துள்ளது.

இக்கோயிலின் மூலவராக நாகநாதர் உள்ளார். இறைவி சௌந்தர்யநாயகி ஆவார்.

இக்கோயிலில் சிவன், பார்வதி, முருகன், தட்சிணாமூர்த்தி, நவக்கிரகங்கள், ஒரே சன்னதியில் மூன்று விநாயகர்கள் உள்ளனர். முன் கோபுரம் கிழக்கு நோக்கிய நிலையில் உள்ளது. இங்குள்ள நாகநாதர் துலாக்கோல் போல் உள்ளவர் என்று கூறுகின்றனர். திரிசங்கு சொர்க்கம் செல்ல விரும்பி தன் குரு வசிஷ்டரிடம் கூறினார். அதற்கு ஒரு வருடமாவது யாகம் செய்ய வேண்டும் என்றார். அதனை அவர் ஏற்காததால் திரிசங்குவை புலையனாகும்படி சபித்தார். விசுவாமித்திரரிடம் திரிசங்கு இதிலிருந்து நீங்குவதற்கான வழியைக் கேட்டார். நமச்சிவாய மந்திரத்தை உச்சரிப்பதன் மூலமாகவும், யாகம் நடத்துவதன் மூலமாகவும் அதன்படி ஒரே நாளில் சொர்க்கம் செல்லலாம் என்று அவர் கூறினார். யாகத்தை நடத்த வரும்படி வசிஷ்டரின் புத்திரர்களை கேட்டுக்கொண்டார். அவர்களோ சாபம் பெற்றவருக்காக யாகம் நடத்தமுடியாது என்று மறுத்தனர். அவர்களை வேடர்களாகும்படி அவர் சபித்தார். சாப விமோசனம் வேண்ட தெற்கேயுள்ள காட்டில் சிவ பூசை செய்து விமோசனம் பெறலாம் என்றார். அவர்களும் அவ்வாறே விமோசனம் பெற்றனர். 
இறைவிக்கு ஆடியில் 15 நாளும், இறைவனுக்கு வைகாசியில் 10 நாளும் பிரம்மோற்சவம் நடத்தப்பெறுகின்றன. இவை தவிர பிரதோஷம், சிவராத்திரி உள்ளிட்ட பல விழாக்கள் நடத்தப்படுகின்றன.


</doc>
<doc id="325306" url="https://ta.wikipedia.org/wiki?curid=325306" title="கார்பனேட்டு எசுத்தர்">
கார்பனேட்டு எசுத்தர்

கார்பனேட்டு எசுத்தர் "(Carbonate ester)" என்பது கார்பானிக் அமிலத்தினுடைய (H2CO3) எசுத்தர் ஆகும். கரிம வேதியியல் கார்பனேட்டு அல்லது கரிம கார்பனேட்டு என்றும் வேதி இவ்வேதி வினைக்குழு அழைக்கப்படுகிறது. கார்பனைல் குழுவின் விலாப்புறத்தில் இரண்டு அல்காக்சி குழுக்கள் இணைக்கப்படிருந்தால் அந்த வேதி வினைக்குழு கார்பனேட்டு எசுத்தர் எனப்படும். இதன் பொது வாய்ப்பாடு R1O(C=O)OR2 என அமைகிறது. R1O(C=O)R அமைப்பு உள்ளடங்கி இருப்பதால் இது எசுத்தர்களோடும் R1OR2 அமைப்பு உள்ளடங்கி இருப்பதால் இது ஈதர்களோடும் பொதுவாக கனிம கார்பனேட்டுகளுடன் தொடர்புடையதாக உள்ளது. 

பாலிகார்பனேட்டுகளின் (உதாரணம்:லெக்சான்) ஒற்றைப்படிகள் கார்பனேட்டு குழுக்கள் மூலம் இணைக்கப்பட்டுள்ளன. இத்தகைய பாலிகார்பனேட்டுகள் பார்வைக்கண்ணாடி லென்சுகள், குறு வட்டுகள், மற்றும் குண்டு துளைக்காத கண்ணாடிளில் பயன்படுத்தப்படுகின்றன. டைமெத்தில் கார்பனேட், எத்திலீன் கர்பனேட்டு மற்றும் புரோப்பலீன் கார்பனேட்டு போன்றவை சிறிய கார்பனேட்டு எசுத்தர்கள் ஆகும். இவை கரைப்பான்களாகப் பயன்படுத்தப்படுகின்றன, டைமெத்தில் கார்பனேட்டு ஒரு லேசான மெத்திலேற்றும் முகவராகவும் பயனாகிறது. 

கார்பனேட்டு எசுத்தர்களின் வேதியியலானது மீட்டாய்வு செய்யப்பட்டது ஆகும்

கார்பனேட்டு எசுத்தர்கள் அவற்றின் கட்டமைப்பின் அடிப்படையில் மூன்று வகைகளாகப் பிரிக்கப்படுகின்றன. ஒரு கார்பனேட்டு குழுவுடன் இரண்டு R குழுக்கள் பதிலீடு செய்யப்பட்டிருப்பது முதலாவது வகையாகும். இதுவே பொது கார்பனேட்டு எசுத்தர் வகையாகும். டைஆல்க்கைல் அல்லது டைஅரைல் குழுக்கள் இப்பொது அமைப்பிலுள்ள R குழுக்களாகும். டைமெத்தில் கார்பனேட்டும், டைபீனைல் கார்பனேட்டும் பொதுவகை கார்பனேட்டு எசுத்தர்களுக்கு எளிய உதாரணங்களாகும். 

விலாப்புறத்தில் உள்ள ஆல்க்கைல் அல்லது அரைல் குழுக்களுக்குப் பதிலாக இரண்டு கார்பனேட்டு குழுக்களுடன் அலிபாட்டிக் அல்லது அரோமாட்டிக் இரட்டை வேதி வினைக்குழு இணைக்கப்பட்டிருப்பது மற்றொரு வகை கார்பனேட்டு எசுத்தராகும். உதாரணமாக பாலி (புரோப்பைலீன் கார்பனேட்டு) மற்றும் பாலி(பிசுபீனால் ஏ கார்பனேட்டு) (லெக்சான்). 

மாற்றாக, கார்பனேட்டு குழுக்கள் 2-அல்லது 3- கார்பன் பாலங்களுடன் இணைக்கப்பட்டிருப்பது மற்றொரு வகையாகும். எத்திலீன் கார்பனேட்டு மற்றும் மும்மெத்திலீன் கார்பனேட்டு பதிலீடுகள் போன்றவை உதாரணங்களாகும். புரோப்பைலீன் கார்பனேட்டுக்கு CH3 பதிலீட்டிற்கும் சாத்தியம் உண்டு.

வேதியியல் அறிஞர்களுக்கு கார்பனேட்டு எசுத்தர்கள் என்பவை நன்கு அறியப்பட்ட ஒரு வேதிப்பொருள்களாகும் கரிமச் சேர்மங்களில் இவை முக்கியத்துவம் வாய்ந்த ஒரு வகைப்பாட்டுச் சேர்மமாக உள்ளன. இவ்வகைப்பாட்டில் ஓலியோவேதியியல் கார்பனேட்டுகள் சிறப்பான சில பண்புகளைப் பெற்றவையாகும். தாவரம், விலங்கு கொழுப்பு அல்லது எண்ணெயிலிருந்து தொழிற்சாலைகளில் தயாரிக்கப்படும் வேதிப்பொருட்கள் ஓலியோவேதிப்பொருட்களாகும். 

RO—CO—OR என்ற பொதுவான கட்டமைப்பில் ஓலியோவேதியியல் கார்பனேட்டுகள் அமைந்துள்ளன. R என்பது நேரியல் சங்கிலியாகும்.இதில் எட்டு முதல் 18 கார்பன் அணுக்கள் இருக்கலாம். இச்சங்கிலி நிறைவுற்றதாகவோ அல்லது ஓரு இரட்டைப் பிணைப்புடன் (டையோலியல் கார்பனேட்டு) அல்லது ஒரு கிளைச் சங்கிலியுடன் (எத்தில்யெக்சில், பியூட்டைலாக்டில் அல்லது எக்சில்டெசில்) கொண்டதாகவோ அமைந்திருக்கும். 

கரிமக்கரைப்பன்களுடன் இவை கலக்கும் தன்மையைக் கொண்டுள்ளன. ஆனால் தண்ணிரில் இவை கரைவதில்லை. ஆல்க்கைல் சங்கிலியில் இரட்டைப் பிணைப்பு அல்லது கிளைச்சங்கிலி இடம்பெற்றிருந்தால் அச்சேர்மத்தின் உருகு நிலை குறையும். பாசுகீன் (ClCOCl) உடன் ஒரு ஆல்ககாலை வினைபுரியச் செய்து ஓலியோகார்பனேட்டு சேர்மங்களைத் தயாரிப்பதே பொதுவான தயாரிப்பு முறையாகும். 

கார்பனேட்டுகளின் துருவ இயல்பு உலோகப் பரப்புகளில் முக்கியப்பங்குடன் செயல்புரிகிறது. எனவே இவை உயவுப் பொருட்களாகப் பயன்படுத்தப்படுகின்றன. இந்த உயவுப் பொருட்கள் உலோகங்களை அரித்தலுக்கு எதிராகப் பாதுகாக்கின்றன. சில எட்டு முதல் 18 கார்பன் கார்பனேட்டுகள் சொந்தநலன் பேணும் அழகியல் பொருட்களில் பயன்படுத்தப்படுகின்றன. டையாக்டைல் கார்பனேட்டு புறஊதா-வடிகரைசல்களில் கரைப்பனாகப் பயன்படுகிறது. தங்கம், வெள்ளி, பிளாட்டினம் போன்ற தனிமங்களின் உலோகவியலில் ஓலியோகார்பனேட்டுகள் பெரும்பங்கு வகிக்கின்றன. எதிர்காலத்தில் இவற்றின் பயன்பாடுகள் மேலும்மேலும் அதிகரிக்கும் சாத்தியங்கள் உள்ளன. 

கர்பனேட்டு எசுத்தர்களை இரண்டு முக்கியமான வழிகளில் தொழிற்சாலைகளில் தயாரிக்கலாம். ஆல்ககால் அல்லது பீனாலை பாசுகீனுடன் வினைப்படுத்தி கார்பனேட்டு எசுத்தர் தயாரிக்கும் முறை, ஆல்ககாலுடன் கார்பனோராக்சைடும் ஒரு ஆக்சிசனேற்றியும் சேர்த்து தயாரிக்கும் முறை என்பன அவையிரண்டு முறைகளாகும். மற்ற கார்பனேட்டு எசுத்தர்களை அடுத்தடுத்து மாற்று எசுத்தராக்கல் முறையில் தயாரிக்கலாம்

ஆல்ககால்கள் பாசுகீனுடன் வினைபுரிந்து கார்பனேட்டு எசுத்தர்களைக் கொடுக்கின்றன. அதற்கான வினை, 

பீனால்களும் இதேமுறையில் வினைபுரிகின்றன. பிசுபீனால் ஏ வில் இருந்து பாலிகார்பனேட்டும் இதேமுறையில் தயாரிக்கப்படுகின்றன. இதுவொரு உயர்விளைச்சல் முறையாகும். பாசுகீன் பயன்படுத்தப்பட்டாலும், உடன் விலையும் ஐதரசன் குளோரைடை நடுநிலையாக்கம் செய்ய வேண்டியிருப்பதால் விகிதவியல் அளவுகளில் பிரிடின் போன்ற காரங்களும் உடன் பயன்படுத்த வேண்டியுள்ளது. இவ்வினையில் குளோரோபார்மேட்டு எசுத்தர்கள் உடன் விளைபொருளாக உருவாகின்றன. கூடுதல் ஆல்ககால் சேர்க்கப்பட்டால் இவை ஆல்ககாலுடன் வினைபுரிந்து கார்பனேட்டு டையெசுத்தர்களாகவும் அதற்குச் சமமான பாசுகீனாகவும் விகிதச்சமமின்றி பிரிகின்றன Chloroformate esters are intermediates in this process. Rather than reacting with additional alcohol, they may disproportionate to give the desired carbonate diesters and one equivalent of phosgene:

ஆல்ககால்கள் கார்பன் மோனாக்சைடு மற்றும் ஆக்சிசன் வாயு போன்ற ஆக்சிசனேற்றியுடன் பொருத்தமான வினையூக்கியின் முன்னிலையில் வினைபுரிகிறது:

வளைய 5 உறுப்பினர் கார்பனேட்டுகளைத் தயாரிக்கும் பொதுவழியாக இருப்பது கார்பனீராக்சைடுடன் எப்பாக்சைடு வினைபுரிவது ஒரு பொதுவான தயாரிப்பு முறையாகும். 2010 ஆண்டு நிலவரப்படி 1,00,000 டன்கள் வளைய கார்பனேட்டுகள் உற்பத்தி செய்யப்பட்டதாக மதிப்பீடு செய்யப்பட்டுள்ளது Industrially, ethylene and propylene oxides readily react with carbon dioxide to give ethylene and propylene carbonates (with an appropriate catalyst).. தொழிற்சாலைகளில் எத்திலீன் மற்றும் புரோப்பைலீன் ஆக்சைடுகள் பொருத்தமான வினையூக்கியின் முன்னிலையில் கார்பனீராக்சைடுடன் வினைபுரிந்து தொடர்புடைய கார்பனேட்டுகளைக் கொடுக்கின்றன. உதாரணமாக, 

இவ்வினைக்கான வினையூக்கிகள் மதிப்பீடு செய்யப்பட்டுள்ளன. எப்பாக்சைடு அல்லாத வினைப்பொருட்கள் மூலமாக வளைய கார்பனேட்டுகள் தயாரிக்க ஆராயப்படுகின்றன. 

தொடக்கநிலை கார்பனேட்டு ஒன்று தயாரிக்கப்பட்டால் அதிலிருந்து படிப்படியாக மற்ற கார்பனேட்டுகள் மாற்று எசுத்தராக்கல் முறையில் தயாரித்துக் கொள்ள முடியும். மிகை அணுக்கரு கவர்பொருள் ஆல்ககால்கள் குறை அணுக்கரு கவர்பொருள் ஆல்ககால்களைக் கொடுக்கின்றன. இதேபோல அலிபாட்டிக் ஆல்ககால்கள் அரைல் கார்பனேட்டுகளில் இருந்து பீனால்களை இடப்பெயர்ச்சி செய்கின்றன. எளிதில் ஆவியாகும் ஆல்ககால்களாக 
இருந்தால் சமநிலையைக் காக்க வடித்தலுக்கு உட்படுத்தப்படுகிறது.

மெத்தனால் மற்றும் கார்பனீராக்சைடை நேரடி ஒடுக்கவினை மூலம் முதன்மையான கார்பனேட்டு எசுத்தர்களை தயாரிக்க முடியும். தண்ணீர் உடன் விளைபொருளாக உருவாவதால் வெப்பவியக்கல் விதிகளின்படி இம்முறை அனுகூலமானதல்ல, தெரிவுசெய்யப்பட்ட மென்படலம் மூலமாக வினை கலவையிலிருந்து நீர் அகற்றப்பட்டு கார்பனேட்டு விளைச்சலை அதிகரிக்க முடியும்

மெத்தனாலுடன் யூரியா ஈடுபடும் வினையினால் டைமெத்தில் கார்பனேட்டு தயாரிக்கமுடியும். உடன் விளையும் அமோனிய மறுசுழற்சிக்கு உட்படுத்தப்படுகிறது. டைமெத்தில் கார்பனேட்டு தயாரிப்பில் அமோனியா சிறந்த வினையூக்கியாக செயல்படுகிறது. மெத்தில் மற்றும் என் – மெத்தில் கார்பமேட்டுகள் உடன் விளைகின்றன. டைமெத்தில் கார்பனேட்டின் உற்பத்தி 30% மட்டுமேயாகும். எனவே இம்முறை இலாபகரமான முறையாக கருதப்படுவதில்லை.

துத்தந்நாக ஆலைடு வினையூக்கியாகச் செயல்பட எப்பாக்சைடுடன் கார்பனீராக்சைடு வினைபுரிந்து கார்பனேட்டு எசுத்தர் தயாரிக்கும் முறை அல்லது தொடர்புடைய டையால்களில் இருந்து தொகுப்பு முறையில் தயாரிப்பது என்ற முறைகள் ஆய்வகங்களில் கடைபிடிக்கப்படுகின்றன

பெருமளவிலான கார்பனேட்டுகள் கரைப்பான்களாகப் முனைவுக் கரைப்பன்கள் என்ற பெயரில் பயன்படுகின்றன. புரோப்பைலீன் கார்பனேட்டடின் உருகுநிலை -55 பாகை வெப்பநிலையும் கொதிநிலை 240 பாகை வெப்பநிலையும் பெற்றிருப்பது ஒரு உதாரணமாகும். சுற்றுச்சூழல் தீங்கின்மையும், எளிய உயிரினச் சிதைவு அடைதலும் கார்பனேட்டு எசுத்தர்களின் தனிச் சிறப்பாகும். பலதொழிற்சாலை முறை தயாரிப்புகளும் சூழலின் பசுமையைப் பாதிப்பதில்லை. ஏனெனில் அம்முறைகள்யாவும் பாசுகீன் அல்லது புரோப்பைலீன் ஆக்சைடை மட்டுமே அடிப்படையாகக் கொண்டுள்ளன. 

இலித்தியம் உப்புகளை கரைக்கும் வலிமை கொண்ட முனைவுத்தன்மை கொண்டிருப்பதால் இலித்தியம் மின்கலங்களில் கரிம கார்பனேட்டுகள் கரைப்பானாகப் பயன்படுகின்றன. 

உயர்ந்த பாகுநிலை பிரச்சினை டைமெத்தில் கார்பனேட், diethyl கார்பனேட் மற்றும் dimethoxy ஈத்தேன் உதாரணம் கலவையின் கார்பனேட் கலவைகள் பயன்படுத்தி ஏமாற்றப்பட்டிருக்கின்றன உள்ளது.டைமெத்தில் கார்பனேட்டு, டையெத்தில் கார்பனேட்டு மற்றும் டைமெத்தாக்சி ஈத்தேன் கலவைகளைப் பயன்படுத்துவதால் உயர்பாகுத்தன்மை பிரச்சினையையும் நீக்க இயலும். 
 


</doc>
<doc id="325308" url="https://ta.wikipedia.org/wiki?curid=325308" title="அல்வாய் வேவிலந்தை முத்துமாரி அம்மன் கோவில்">
அல்வாய் வேவிலந்தை முத்துமாரி அம்மன் கோவில்

= அமைவிடம் =
ஈழமணித்திருநாட்டில் சிரம் என விளங்கும் யாழ்ப்பாண மண்ணின் வட மறவர்கள் ஆட்சி புரிந்த வடமராட்சியின் கண்ணே அல்வாய் வேவிலந்தை பதியில் அமர்ந்து அருகடாச்சம் புரிகின்றாள் அல்வாய் வேவிலந்தை முத்துமாரி அம்மன் கோயில்.

= தல வரலாறு =
தமிழீழதேசத்தை வன்னியமன்னர் ஆட்சி செய்தபோது அல்வாய் என்ற எமது கிராமத்தில் சில நில உடைமையாளர்கள் வல்லமை பெற்றிருந்திருக்கிறார்கள். மழவராயன், மாப்பாணன், மணிவீரன் போன்றோர் சிலர் இம்மரபிலே தோன்றியவர்தான். வீரமாப்பாணமுதலியார், குமாரவேலன், கந்தர் என்பவர்கள் அவரது புதல்வர்கள். வள்ளிநாச்சியார் அவரது ஒரே மகள். இவர் உடைச்சி என்று எல்லோராலும் அழைக்கப்படுபவர். விதவையும் கூட.
உடைச்சி வாழந்த காலத்தில் 'அக்கம்மா' என்றபெண் தெய்வத்தின் மாயங்கள்பற்றியும் அவரது அதீத ஆற்றல்பற்றியும் ஊர்முழுவதும் ஓரே பேச்சு.ஊரின் கிழக்கே மண் கொழுத்த வனமான தாழ்ந்த பிரதேசம், ஐந்நூறு ஏக்கர்வரை இருக்கும். மாரி காலத்தில் வெள்ளம் கடல் போல காட்சியளிக்கும். ஒரு குளம், ஒரு கிணறு, ஒரு குகை அந்தப்பகுதி துலுக்கண் கோட்டை எனுங் காணியில் உள்ளது. இவையாவும் மாய அக்கை, மாய கை என பொருள்பட அழைக்கப்படும் மாயக்கைப் பிரதேசம் இது.

உடம்பே தெரியாது நீட்டிய ஒரு கையினை உடைய ஒருபெண் தெய்வம் பலி கேட்பதாக ஊரார் பேசிக் கொள்வர். பஞ்சகன்னியரைப் பலியிட்டால் அம்மாயக்கை வெள்ளிக்கடாரத்தில் பொன்தருமாம் என்பது கர்ண பரம்பரைக்கதை.
ஊடைச்சிக்கு மாய அக்கை மேல் பயபக்தி;. அவர்அடிக்கடி 'அக்கம்மா அக்கம்மா' என்று கூச்சலிடுவாராம். ஓவ்வொரு வெள்ளியும் நாச்சிமாரை தரிசிக்கப்போவாராம். அக்காலத்தில் நாட்டுக்கூத்தாக காத்தவராயன் நாடகம்பார்க்க அவர் தவறுவதில்லையாம். முத்துமாரி அவருக்குப்பிடித்த தெய்வமாக வணக்கத்திற்குரிய தெய்வமாக வந்துவிட்டதாம். நிலபுலங்கள் மிக்க குடும்பத்தில் பிறந்து விதவையாகி வெண்பட்டுடுத்தி வழிபாட்டுக்குச் செல்லும் உடைச்சி ஆண்டு தோறும் ஆடியில் மதுரை மீனாட்சியைத் தரிசிக்க தோணிமூலம் மதுரைக்குப் போவாராம். ஒரு தடவை மதுரைக்கடை வீதியில்இருந்த அழகார்ந்த ஒரு அம்மன் வெண்கலச் சிலையில் மனங்கொண்டு அதனை விலைக்கு வாங்கி; பயபக்தியுடன் ஊருக்கு எடுத்துவந்து தான் வாழ்ந்த நாற்சார வீட்டில் புனிதமான ஓரிடத்தில் வைத்து விளக்கேற்றி வழிபட்டு வந்ததாக பேசிக்வர்.
உடம்பே தெரியாது நீட்டிய ஒரு கையினை உடைய ஒருபெண் தெய்வம் பலி கேட்பதாக ஊரார் பேசிக் கொள்வர். பஞ்சகன்னியரைப் பலியிட்டால் அம்மாயக்கை வெள்ளிக்கடாரத்தில் பொன்தருமாம் என்பது கர்ண பரம்பரைக்கதை.
ஊடைச்சிக்கு மாய அக்கை மேல் பயபக்தி;. அவர்அடிக்கடி 'அக்கம்மா அக்கம்மா' என்று கூச்சலிடுவாராம். ஓவ்வொரு வெள்ளியும் நாச்சிமாரை தரிசிக்கப்போவாராம். அக்காலத்தில் நாட்டுக்கூத்தாக காத்தவராயன் நாடகம்பார்க்க அவர் தவறுவதில்லையாம். முத்துமாரி அவருக்குப்பிடித்த தெய்வமாக வணக்கத்திற்குரிய தெய்வமாக வந்துவிட்டதாம். நிலபுலங்கள் மிக்க குடும்பத்தில் பிறந்து விதவையாகி வெண்பட்டுடுத்தி வழிபாட்டுக்குச் செல்லும் உடைச்சி ஆண்டு தோறும் ஆடியில் மதுரை மீனாட்சியைத் தரிசிக்க தோணிமூலம் மதுரைக்குப் போவாராம். ஒரு தடவை மதுரைக்கடை வீதியில்இருந்த அழகார்ந்த ஒரு அம்மன் வெண்கலச் சிலையில் மனங்கொண்டு அதனை விலைக்கு வாங்கி; பயபக்தியுடன் ஊருக்கு எடுத்துவந்து தான் வாழ்ந்த நாற்சார வீட்டில் புனிதமான ஓரிடத்தில் வைத்து விளக்கேற்றி வழிபட்டு வந்ததாக பேசிக்கௌ;வர்.
காலதேவன் அவரது கணக்கைப் பார்ப்பதற்க்கு இடையில் தான் ஆதரித்துவரும் அம்மனை தன்பின் யார்தான் ஆதரிக்கப் போகிறார்கள்; என்ற கவலை உடைச்சியை ஆட்கொண்டது. அவர் கண்ணுறங்காத போதெல்லாம் திருவுருவச்சிந்தனைதான்.

ஒரு நாள் அம்மாளே! என்று பெருமூச்சு விட்டபடி கண்ணுறக்கமானார் உடைச்சி 'வள்ளீ கவலைப்படாதே! ஊங்கடை அந்தக்காணிஇ வேவிலந்தைக் காணி எனது தலவிருட்சமாகத் தோன்றி இரண்டும் பிணைந்து வேம்புலந்தையாக காட்சி தருகிறதே அது யாருமல்ல. வேம்பு நான் இலந்தை சிவம் என்று அறிந்துகொள். அந்தச் சிவசக்தி தலம்தான் எனக்கப்பிடித்தமானது. ஏனனை அங்கே ஒரு கொட்டில் போட்டு அதற்குள் வைத்து தினமும் விளக்கேற்றிவா! மற்றதெல்லாம் நான் பார்க்கிறேன்' என்று அந்த மூதாட்டி கூறியதும் வள்ளி கனவிலே கதைக்கிறார்.
'அம்மாளே! மூர்த்தி தலம் தீர்த்தம் ஆகிய மூன்றும் பெருந்திவரும் தலத்தில்தானே தெய்வம் குடியிருக்கும் என்று சொல்கிறார்களே! வள்ளி! விடுகவலையை நீ மாலையில் விளக்கேற்றும்போது உனது விளக்கோடு மூன்று தீபங்கள் எரிவதைக் காண்பாய். மேற்கேயுள்ளதீபம் எனது இருப்பிடத்தினைக் குறிக்கும். கிழக்குத் தீபம் நான்நீராடும்பொய்கையைக்குறிக்கம்.
மேலும் கிழக்கே தோன்றுவது எனக்கு விருப்பமான இலுப்பையைக் குறிக்கும். ஆக நாளைக்கே இதனைக் காண்பாய்! நூன் வருகிறேன்.
வள்ளி கனவுரைத்த அந்த மூதாட்டியை நித்திரையிலே வணங்கினாள். மேற்படி கனவுரைத்த செய்தி உலகெல.லாம் பரவிஇ ஊரே உடைச்சிவீட்டில் கூடிவிட்டது. 'இது கனவல்ல நினைவாக்க வேண்டியகனவு' எனச் சான்றோர் பலர் கூறி
வேம்பிலந்தையின் கீழ் அழகான ஒரு சிறிய கொட்டில் போட்டு காணியில் நிலத்தினை மெழுகி கோலமிட்டு பூவகைகளைத் தூவி மதுரையிலிருந்து எடுத்து வரப்பட்டதும் உடைச்சி கையாலேயே குடமுழுக்காட்டி கொட்டிலின் நடுவே கொலுவிருக்கவைத்தார்கள்.
முத்துமாரி அம்மன் எனப் பெயர்சூட்டி வணங்கினார்கள். இவ்விதம் பல்லாண்டுகள் கொட்டிலில் கொழுவிருந்த அம்மன் கோயிலை உடைச்சி வம்சவழியினர் பராமரித்து வரலாயினர் என்பது நாம் கர்ணபரம்பரையாகக் கேள்விப்பட்ட சங்கதிகள். ஆனால் எழுத்தாவணமான தோம்பு இவற்றை உண்மைப்படுத்தி நிற்கின்றது. அல்வை வேவிலந்தை முத்துமாரி அம்மனைக் கற்கோயிலில் குடியிருத்திய காலம் பற்றி இனி ஆராய்வோம்.
வேவிலந்தை எனும் காணி முப்பத்திரண்டு பரப்பளவு என்றும், அதன் உரிமையாளர் நான்கு வம்சவழியினர் என்றும் உடைச்சிவம்சம் தவிர்ந்த மூன்று வம்சத்தவரும் அம்மன் திருத்தலத்திற்கு உரிமை பாராட்டக்கூடிய அனைவரையும் ஒன்றிணைத்து திருத்தலம் எழுச்சிபெறவைக்க வேண்டும் என்ற அவாவினால் ஊர் மக்கள், வேளாண்மக்கள் ஒன்று கூடி கி.பி 1876ம் ஆண்டில் ஒரு பொது நிர்வாக அமைப்பினை உருவாக்கினர் என்றும் அந்நிர்வாகம் நாற்பது உறுப்பினர்களையும் ஐந்து பேர் கொண்ட பரிபாலனசபையையும் கொண்டதாக உருவாக்கினர் என்பதை1876 ஆம் ஆண்டு பிரசித்த நொத்தாரிசு இராமலிங்கம் ஆறுமுகம் முகதாவில் முடிக்கப்பெற்ற 123Æ124 ஆம் இலக்கத்தில் முடிந்த அதிகார பத்திரத்தால் அறியமுடிகிறது.
இவ்வதிகாரம் பெற்ற சபையினர் தான் கற்திரப்பணி மூலம் கோயிலை கட்டி எழுப்ப முடிந்தது. 1928 ஆம் ஆண்டு வரை இவ்வதிகாரசபை நிறுவிய கர்ப்பக்கிரகம் என்பது குறிப்பிடத்தக்கது.
இலகடியைச் சேர்ந்த தம்பிரான் அப்பா, கார்த்திகேசர் எனப்படும் பூலோகர் என்பவர்கள் முன்னின்று உழைத்தவர்கள் என்று கூறுவர்.
இவ்வேளை உடைச்சி வம்சத்தினரின் பரிபாலனத்தை எதிர்த்து கோயில் பரிபாலனம் பொதமக்களால் தெரிவுசேய்யப்பட்ட ஒரு சபையிடம் இருத்தல் வேண்டும் என்று பருத்தித்துறை நீதிமன்றில் ஒரு வழக்கு எழுந்தது.
திரு.வ. ஆறுமுக உபாத்தியாரும் மறுநால்வரும் வழக்காளிகளாக இருந்த வு.சு 457 ஆம் இலக்க வழக்கின் தீர்வைப்படி அல்வை முத்துமாரியம்மன் திருத்தலம் ஒரு பகிரங்க நம்பிக்கைச் சொத்தாக்கப்பட்டது.
அதாவது அல்வாயில் வசிக்கும் வேளாளர் பொதுமக்களால் தெரிவுசெய்யப்படும் நிர்வாகத்தினால் பரிபாலனஞ் செய்யப்பட வேண்டும் என்பதாகும். இதன் பிரகாரம் 1929-30 ஆம் ஆண்டுகளில் திரு. ஆறுமுகஉபாத்தியாரை செயலாளராகக் கொண்ட நிர்வாகம் பொறுப்பேற்றது. இக்காலத்திலேதான் அர்த்தமண்டபத்திலிருந்து மகாமண்டபம் வரையான பகுதி திராவிட சிற்பக் கலைஞர்களின் கல்லாரிகளின் செதுக்கல் காணமாக பாரிய கற்பாறைகள் உயிர்த்துடிப்புடன் எம்முன்னே காட்சிதருகின்றன. இத்தகைய பாரியவேலைப்பாடுகள் பொதுமக்களின் பணம் கொண்டே நடைபெற்றன என்பதும் அதற்கு இயக்க சக்தியாக தன்னலம் கருதாது ஓய்வொளிச்சல் பாராது பாடுபட்டவர் வேறுயாருமல்ல கோயிலை பொதுமைச் சொத்தாக்கிய திரு.வ. ஆறுமுகஉபாத்தியாயரே. இப்பணி நிறைவுபெற அன்றைய நிர்வாகம் அன்னாருக்கு கொடுத்த ஏகமனதான ஒத்துழைப்பும் மற்றோர் காரணமெனலாம். இன்றைய காலத்தில் அன்னார் செய்த திருப்பணியின் பெறுமதி பல லட்சங்களைத் தாண்டும் அல்லவா.
= மாரியம்மன் வழிபாடு=
மனித சமுதாயத்தில் தோற்றம் பெற்ற வழிபாடுகளில் தாய்த்தெய்வ வழிபாடு மிகவும் சிறப்பு வாய்ந்ததாக காணப்படுகின்றது.மனித சமுதாயத்தின் ஆரம்பகாலத்தில் காணப்பட்ட வழிபாடு முறை மனிதனது வாழ் நிலையுடன் மிக நெருங்கிய தொடர்பைக் கொண்டிருந்தது. இயற்கையிடமிருந்து தனது தேவையைப் பூர்த்தி செய்த மனிதன் அந்த இயற்கைக்கு நன்றிக்கடன் செலுத்தும் வகையில் இயற்கையினால் இடையூறுகள் நேர்ந்த பொழுது இயற்கை சக்திகளை சாந்தப்படுத்தி இடையூறுகளுக்கு நிவர்த்தி காணும் வகையிலும் வழிபாடுகள் காணப்படடன.அந்த வகையில் சக்தி வழிபாடு தனித்துவம் வாய்ந்த தொன்றாக உலகளாவிய நிலையில் பேணப்பட்டு வந்துள்ளமையை சமயங்களின் வரலாறுகள் மூலம் அறியலாம் .

ஊர் தோறும் பெண் தெய்வங்களை இந்து சமயத்தை சார்ந்த மக்கள் பலர் வணங்கி வருகின்றனர்.

இவ்வித ஊர்த் தெய்வங்களில் மற்றெல்லாவற்றையும் விட மிகவும் வழிபடப்படும் தெய்வம் மாரி அம்மன்என்பதை அறிய முடிகிறது. மாரி என்ற பெயர் மழை என பொருள் படும். வெப்பத்தை தணிவித்து வெப்பு நோய்களாகிய அம்மை முதலியவற்றை தீர்த்து'நாடு தலைக்கச் செய்து மக்களை மக்களை மழை போலக் காப்பவள் இந்த தெய்வம் என்று மக்கள் போற்றுவர். மாரி அம்மனை மழைக்கு அதிதேவதையாக தமிழ் நாட்டுக் கிராம மக்கள் வழிபாடு செய்வதை அறிய முடிகிறது. ஈழத்திலும் அத்தகைய வழிபாடு பேணப்பட்டுவருவதை அவதானிக்க முடிகிறது. இந்த அம்மனைச் சொல்லி சொல்லி செல்லியாத்தாள் ,செல்லாண்டியம்மன் ஆயிரம் கண்ணுடையாள் முத்துமாரி எனப்பலவகை நாமங்களால் தமிழ் நாட்டில் அழைப்பர்.
ஈழத்தில் மாரியம்மனை முத்துமாரி ,மாரியம்மன்,மாரியாச்சி,அம்பாள் ஆச்சி என அழைப்பது வழக்கமாக காணப்படுகின்றது .

, சிலப்பதிகாரத்தின் முன்னுரைப்பகுதியில் பாண்டிநாட்டு.கொங்குநாடு,மழைநாடு ஆகிய நாடுகளில் மழைவளம் வேண்டி ஊர் தோறும் பெண் தெய்வங்களை இந்து சமயத்தை சார்ந்த மக்கள் பலர் வணங்கி வருகின்றனர்.

இவ்வித ஊர்த் தெய்வங்களில் மற்றெல்லாவற்றையும் விட மிகவும் வழிபடப்படும் தெய்வம் மாரி அம்மன்என்பதை அறிய முடிகிறது.

சிலப்பதிகாரத்தின் இன்னோர் இடத்தில் பத்தினித் தெய்வமாகிய கண்ணகிக்குப் பல இடங்களில் கோயிலமையத்து விழாவோடு சாந்தி செய்தனர் என்றும் அதனால் மழை வளம் குறைந்து வறுமை எய்தி வெப்பு நோயும் குருவும் தொடர வருந்தியிருந்த நாடு. மழை பெய்து நோயும் துன்பமும் நீங்கியதென்றும் குறிப்பிட்டுள்ளமை கண்ணகி மாரித்தாயின் அம்சம் என்பதை மேலும் ஊகிக்கச்செய்கிறது. 

மாரி அம்மனை வேம்பு முதலிய மரத்தடியிலும் கல்நட்டு வைத்தும் கட்டுத்தறி போன்ற தூண் நாட்டியும் கரகம் வைத்து வேப்பிலையினால் அணிவித்தும் நீர் கொட்டிக்கொண்டே இருக்கும் கரகத்தை தொங்க விட்டும் மற்ற அம்மன்களுக்கு செய்வது போன்று சிலை அமைத்தும் வழிபடுவர்.இவ்வம்மனுக்குவேப்பிலை மிகவும் பிரியமான அணியாகும் .செவ்வாய் ,வெள்ளி ,ஞாயிறு ஆகிய நாட்களும் தை ஆடி மாதங்களும் மாரித்தாயை வழிபடும் சிறப்பான காலங்களாகும் .மாரித்தாயை பொங்கல் செய்தும் மாவிளக்கு போட்டும் இளநீர் வைத்தும் வழிபடுவதுடன் உயிர்பலி செய்து வழிபடடமையும் அறிய முடிகின்றது .காவடி எடுத்தும் கரகம் எடுத்தும் அலகு குத்திக்கொண்டு ஆடியும் தம் நேர்த்திக் கடன்களை செய்வது மாத்திரமல்லாமல் தீமிதித்து வழிபாடு இயற்றுவார் .

ஆரம்பகாலத்தில் கிராமிய வழிபாடாக நாடடார் மரபாக கிராமிய வழிபாட்டுக் கோலங்களுடன் இருந்த தாய்த்தெய்வ வழிபாடு பிறகாலத்தில் ஆகம முறை ஒழுங்குகள் பேணப்படும் வழிபாடாக வளர்ச்சியடைந்தமை குறிப்பிடத்தக்கது.ஆனாலும் மாரியம்மன் வழிபாடு தன் நாடடரியர் பண்பினை தற்போதும் பேணியிருப்பதும் குறிப்பிட்டுக் கூறப்படவேண்டியதொன்றாகும்.அம்மை நோய் ஒருவருக்கு வந்தால் மாரியாத்தாள் வந்திருக்கிறாள் பூத்திருக்கிறாள் நிறைபாரமாக முத்துப் போட்டு இருக்கிறாள் என்று தமிழ் நாட்டில் கூருவது வழக்கம்.இது போல அசாம் மாநிலத்தில் அம்மை நோய் ஒருவருக்கு வந்தால் ஆயிதோன்றி பூச்சொரிந்திருக்கிறாள் ஏன்று அங்குள்ள மக்கள் சொல்வது வழக்கம் .மாரி அம்மனை அவர்கள் அன்புடன் ஆயி என்று அழைப்பது மரபு .ஈழத்தில் குறிப்பாக யாழ்பாணத்து கிராமிய மக்களிடையேயும் மடடகளப்பு மக்களிடையேயும் மலையக தோடட வேலை செய்யும் மக்களிடையேயும் மாரியம்மன் வழிபாடு மிகுந்த முக்கியத்துவம் பெறுகின்றது .அம்மை நோய் வந்தால் மாரியம்மனுக்கு நேர்த்தி வைத்து நேர்த்திக்கு ஏற்ப மொடடையடித்தும் பொங்கல் செய்தும் மாரி என பெயரிட்டும் நாடகம் முதலான கலை விழாக்கள் செய்தும் மாரி அம்மனை வழிபாடு செய்கின்றனர்.தங்களுடன் மிக நெருங்கிய நிலையில் குடும்ப அங்கத்தவர் நிலையில் மாரியமானுடன் தொடர்புகொண்டு வழிபாடு ஆற்றுகின்றனர்.அம்மைநோய் ஏற் பட் டவர்களுக்கு மாரி அம்மனின் தீர்த்தம் மருந்தாக விடப்படுவதும் உண்டு.மாரியம்மன் பற்றிய பல ஐதீகங்கள் ஈழத்திலும் தமிழ் நாட்டிலும் அசாம் போன்ற இடங்களிலும் உள்ளன.இந்து தெய்வீக இயலில் வ்ரலாற்றை ஆராய்பவர்களுக்கும் இந்துக்கலை பற்றிய கண்ணோட்டத்திலும் இத்தகைய ஐதீகங்கள் இன்றியமையாது வேண்டப்படுவன.எல்லாத் தெய்வங்கள் போன்று மாரி அம்மன் மனித வாழ்க்கைக்கு தேவையான ஏனைய செல்வங்களை அளிப்பவளாகவும் அருட்கொடை புரிபவளாகவும் விளங்குகின்றாள்.

= நந்தி =


</doc>
<doc id="325309" url="https://ta.wikipedia.org/wiki?curid=325309" title="தந்துறைப் போர்">
தந்துறைப் போர்

தந்துறைப் போர் என்பது, சிங்கள - போர்த்துக்கேயப் போரின் ஒரு பகுதியாக 1594 இல் இடம்பெற்ற தொடர்ச் சண்டைகளைக் குறிக்கும். இது போர்த்துக்கேய விரிவாக்கத்துக்கான தாயக மக்களின் எதிர்ப்பு நடவடிக்கையில் முக்கியமான திருப்புமுனையாகக் கருதப்படுகிறது. ஏறத்தாழ முழுமையாகக் கண்டி இராச்சியம் போர்த்துக்கேயர் கைக்குச் செல்லவிருந்த வேளையில் போர்த்துக்கேயர் கடும் தோல்வியைச் சந்தித்தனர். இலங்கையில் போர்த்துக்கேய படையொன்று முற்றாக அழிக்கப்பட்டது இதுவே முதல் தடவை. 20,000 வீரர்களைக் கொண்ட போர்த்துக்கேயப் படையினர் 5 யூலை 1594 இல் ஆளுனன் பெட்ரோ லோப்பசு டி சூசா தலைமையில் கண்டி இராச்சியத்துள் நுழைந்தனர். மூன்று மாதங்களுக்குப் பின்னர், கண்டிப் படையினரின் கரந்துறை தாக்குதல்களினாலும், பெருமளவினர் போர்த்துக்கேயப் படைகளிலிருந்து விலகியதனாலும் போர்த்துக்கேயப் படை அளவில் சுருங்கிவிட்டது. எஞ்சியிருந்தோர் விமலதர்மசூரியனின் கீழான கண்டியரினால் தந்துறையில் வைத்து முற்றாக அழிக்கப்பட்டனர். இந்த வெற்றியைத் தொடர்ந்து கண்டி இராச்சியம் ஒரு முக்கியமான படை வல்லமை கொண்ட நாடாக உருவானது. இது அந்த இராச்சியம் போர்த்துக்கேயர், ஒல்லாந்தர், பிரித்தானியர் ஆகியோரின் காலங்களூடாக 1815 வரை இரண்டு நூற்றாண்டுகளுக்கு மேலாகத் தனது சுதந்திரத்தைப் பாதுகாக்க உதவியது.


</doc>
<doc id="325312" url="https://ta.wikipedia.org/wiki?curid=325312" title="கான்சுட்டன்டினோ டி சா டி நோரொஞ்ஞா">
கான்சுட்டன்டினோ டி சா டி நோரொஞ்ஞா

கான்சுட்டன்டினோ டி சா டி நோரொஞ்ஞா (Constantino de Sá de Noronha), ஆராவதும், எட்டாவதுமான ஆளுனனாக இரண்டு தடவைகள் இலங்கையின் போர்த்துக்கேய ஆளுனனாக இருந்தான். போர்த்துக்கலின் இரண்டாம் பிலிப்பின் ஆட்சியில் 1618 முடல் தடவை ஆளுனனாக நியமிக்கப்பட்ட டி சா 1622 வரை பதவியில் இருந்தான். இரண்டாவது தடவை 1623 இலிருந்து 1630 வரை இரண்டாவது தடவை அதே பதவியில் அமர்த்தப்பட்டான். இவனைத் தொடர்ந்து முதல் தடவை யார்ச் டெ அல்புகெர்க் என்பவனும், இரண்டாம் முறை பிலிப்பே மசுக்கெரனாசு என்பவனும் ஆளுனராயினர்.

இவன் முதல் தடவை பதவியில் இருந்த காலத்தில், 1619 இல், பிலிப்பே டி ஒலிவேரா தலைமையில் படையொன்றை அனுப்பி யாழ்ப்பாண இராச்சியத்தைக் கைப்பற்றப்பற்றிப் போர்த்துக்கேயரின் நேரடி ஆட்சிக்குள் கொண்டுவந்தான். 1619 நவம்பரில், கோவாவில் இருந்த போர்த்துக்கேய அரசரின் அரசப் பிரதிநிதி இறக்கவே, பெர்னாவ் டி அல்புகேர்க் புதிய அரசப் பிரதிநிதி ஆனான். இவனது மகன் இலங்கையில் படைத் தலைவனாக இருந்தான். அவனை இலங்கையின் ஆளுனன் ஆக்குவதற்காக, டி சா கோவாவுக்குத் திருப்பி அழைக்கப்பட்டான். இரண்டாம் தடவை பதவிக்கு வந்த பின்னர் திருகோணமலையில் ஒரு கோட்டையைக் கட்டினான். இதற்காக அங்கிருந்த புகழ் பெற்ற இந்துக் கோயிலான திருக்கோணேசுவரம் சிவன் கோயிலையும் இடித்தான். கண்டி இராச்சியத்தைக் கைப்பற்றுமாறும் இவனுக்கு ஆணை பிறப்பிக்கப்பட்டு இருந்தது. இதற்கு வசதியாக சிங்களவர்களின் நம்பிக்கையையும் ஆதரவையும் பெறுவதற்குப் பல்வேறு முயற்சிகளையும் மேற்கொண்டான். 

கண்டி இராச்சியத்துடன் இடம்பெற்ற ரந்தெனிவலைச் சண்டை போர்த்துக்கேயப் படைகள் முழு அழிவை எதிர்நோக்கிய போது அவ்விடம் விட்டு விலக மறுத்து உயிர்நீத்தான்.


</doc>
<doc id="325314" url="https://ta.wikipedia.org/wiki?curid=325314" title="கோப்பாய் ஸ்ரீ சக்கராழ்வார் ஆலயம்">
கோப்பாய் ஸ்ரீ சக்கராழ்வார் ஆலயம்

கோப்பாய் வடக்குகொழுவியம் பதியில் எளுந்தருளி இருக்கும் ஸ்ரீ சக்கராழ்வார் ஆலயவரலாறு'

யாழ் மாவட்டத்தில் காேப்பாய் பிரதேசத்தில் இராஜ வீதியும் மானிப்பாய் வீதியும் இணையும் சந்தியை அண்மித்ததாக இருக்கும் காெழுவியம்பதியில் அமைந்துள்ள ஆலயமே ஸ்ரீ சக்கராழ்வார் ஆலயம் ஆகும். 

பரந்து விரிந்த பழம் பெரும் நாடாம் பரதகண்டத்தில்தென் பகுதியில் அமைந்துள்ள தூத்துகுடியில் விருந்தகலைஎன்பதுஒருசிறு ஊர் அந்தியராட்சியில் மதமாற்றம் செய்யபட்ட பலபாரத குலமக்கள் இவ்விடத்தில் வியாபாரம் செய்துவந்தார்கள். அப்படியான ஒரு நடுத்தர கிறிஸ்தவ குடும்பத்தை சேர்ந்தவரே எமது குருநாதர். இவர் இளம் பராயத்திலே தந்தையாரை இழந்துவிட்டார். அதனால் குடும்பபாரத்தை சமாளிப்பதற்காக பள்ளிபடிப்பை நிறுத்தி விட்டு உடல் உழைப்பிற்கு ஆயத்தமானார். சில கப்பலோட்டடிகளின் உதவியுடன் இலங்கை வந்தார் கொழும்பிலேதன் உறவினர்களுடன் வசித்து வந்தார். துறைமுக தொழிலாளியாக வேலை பார்த்தார் காலப்போக்கில் முன்னேற்றங்கண்டு படகு இறக்குமதி செய்யும் தொழிலில் தலைமை பூண்டு கைநிறைய சம்பாதிக்கும் நிலை எய்தினார்.

உரியகாலத்தில் சொந்தநாடுதிரும்பித் தனதுதாயாரின் வேண்டுகோளிற்கு இசைந்து இல்லறத்தில் ஈடுபட்டார். இதன் பேறாக ஒரு குமாரனையும் பெற்றார். இருந்தும் அவரது அவதார மர்மத்தை கண்டு எம்பெருமான் திருவுளங்காெண்டு தாயார் மனைவி மகள் எல்லோரையும் ஒருவர் பின் ஒருவராக மறைய செய்தார். இதன் பின் சிறிதுகாலம் கொழும்பிலே உறவினர்களுடன் வசித்து வந்தார். 

இவரது 35ம் வயதில் மைத்துனர் ஒருவருக்கு தீராத நோய் ஒன்று ஏற்பட்டது. அவர் இந்துசமயத்தை சேர்ந்தவர் ஆகையால் சம்பிரதாயபடி நிதிமாலை தெகிவளை கிஸ்ணா் கோவிலில் கொண்டுபோய் வைத்திருக்க வேண்டடிய சந்தர்பம் ஏற்பட்டது. முன்விளைவாக முழுவினையும் தீர்த்தருளும் எம்பெருமான் திருவுளம் கொண்டுஅவர் மதியுட் புகுந்துவிட்டார். தான் கிறிஸ்தவரென்றும் தான் கரத்தால் திரநீறுவாங்கமாட்டேன் என்றும் அடம்பிடடித்தார். அர்ச்சகருக்கும் எமது குருநாதருக்கு தர்க்கம் ஏற்பட்டது. இதனால் மனமுடைந்த குருநாதரை தோற்றுவார் போன்றுஎம்பெருமான் பக்கத்திலிருந்தஅரசமரத்தில் தமதுஅருவம் உருவம் சோதியை காட்டி நாரதமுனிவர் வசிட்டமுனிவர் விசுவமித்திரஆகியமும் முனிவர்கள் ஊடாகவிளக்கமும் உபதேசமும் ஊட்டுவித்தார் அறிதுயிலில் ஆழ்ந்தஎமதுகுருநாதன் 3வது திருநாள் ஞாயிறுவாரத்தில்அமலனின் பாதாரவிந்தங்களை கண்டு வாயாரப் பாடடித்துதித்துமகிழ்வாயாரின் சதாதியானியாக பித்தரைப் போலத் திரிவரானால் இக் காலத்திலே கோப்பாய் வடக்கில் வசிக்கும் ஆசாரியார் குடும்பத்தைசேர்ந்த குகனேய செல்வராகி வேலுப்பிள்ளை அவர்கனின் சிரேஸ்ர புத்திரியாகிய இரத்தினம்மாள் தனதுகணவராகிய இராசலிங்கம் அவர்களுடன் கொழும்பில் வசித்துவந்தார். தீராதபிணியால் அவஸ்தைபட்டுக்கொண்டடிருந்தஇவருக்கு டாக்ரர்களெல்லாம் கைவிட்டநிலையில் என்னசெய்வதுஎனதெரியாமல் திகைத்துக் கொண்டடிருந்தனர் இச்சமயத்தில் இருந்துஇவர்களுடன் பணிப்பெண் ஆக இருந்தலக்சுமிப்பிள்ளைஊடாகஎமதுகுருநாதருடையசிறப்பியல்புகளைஅறியமுடிகிறதுஅவர் ஊடாகஅவரைதங்கள் இல்லத்திற்குஅழைத்துமுறையிட்டார்கள் அவ் வேளையில்அவர் இரக்கமுற்று இவர்களுடைய இருள் சூள்ந்தநிலமையைவிளக்கிஎல்லாஉயிர்களையும் காத்தருளும் எம்பெருமாள் சோதியைத் தீபத்தில் நிலைநாட்டம் ஸ்ரீநாராயணாபெருமானின் வணக்கத்தைதமிழ் ஊடாககுடும்பத்துடனேபிரார்தனைசெய்துஆறுதல் தந்தார் கொளும்புமுகத்துவார கடல் தீர்த்த்திலே இரத்தினம்மாளுக்கும் அவரது இளையசகோதரியானஅன்னபுரணத்திற்கும் உபதேசம் செய்துஞானக் குழந்தையாகதிகழவைத்தார்

1942ம் ஆண்டுயப்பானியரால் நடாத்தப்பட்டகுண்டுவீச்சி;ல் சிதறுண்டமக்கள் பயத்தால் தமதுசொந்தஊருக்குதிரும்பிக் கொண்டடிருந்தசமயம் இவர்களும் கோப்பாய்க்குதிரும்பவேண்டடியதாயிற்றுஅப்போதுஅபயம் அளித்தகுருநாதர் எங்களை இறுதிபரியந்தம் காக்கவேண்டுமெனகேட்டுக்கொண்டதற்கமையஅவர் உறுதிவாக்களித்துஅவர்களுடன் அவர்களின் இல்லத்திலேயேவசித்துவந்தார் கண்ணணுடையசிலையைகோப்பாய் வடக்கில் கொளுவியமபவியில் ;வைத்துவழிபட்டுவந்தார் முலஸ்த்தானத்தில் சக்கரம் 43முக்கோண சக்கரம் நவக்கிரகங்களாகியஒன்பதுகதிர்களுடன் உள்ளது 1958ம் ஆண்டு 10ம் திகதிசித்திரைதழிளுக்கு 02ம் திகதிவைக்கப்பட்டதுபிரார்த்தனைதமிழ் மொழிஊடாகஅர்ச்சனைகள் ஆரம்பிக்கப்பட்டதுகுருநாதருடன் இரத்தினம்மாவின் சகோதரர்களானபொன்னுத்துரை'பழனியப்பா'பாக்கியம்மாஅன்னபுரணம் அவர்களுடன் குரும்பசிட்டியைசேர்ந்தநாகநாதர் ஜயம்பிள்ளைஅதே இடத்தைசேர்ந்தமுத்துக்குட்டிஆறுமுகம் அவர்களதுஆறுமுகம் இராசம்மா'காந்தியம்மா'எல்லோரும் சேர்ந்துபிரார்த்தனைஊடாகவழிபட்டுவந்தனர் குருநாதர் தன் தீPபவழிபாட்டின் படிநோய்களைதீர்த்துவைத்தார் பிள்ளைகள் இல்லாதவருக்கும் திருமணம் ஆகாதபெண்களுக்கும் தீபம் ஏற்றிவழிபாட்டடின் படிநிவர்த்திசெய்தார் 1958ம் ஆண்டுதொடக்கம் கெடியேற்றஅலங்காரதிருவிழா இடம்பெற்றதுமுலஸ்த்தானத்தில் இருந்துதனது 51வது பாதஅடியில் கொடிமரத்தைநாட்டினர் கொடிமரம் நாகமரம் 31அடியில் உள்ளதுநாட்டுமக்களின் துன்பம் நீங்ககருடன் ஆஞ்சனேயர் சக்கரம் கொண்டபறக்கும் கொடியாகஏற்றினர் எளுந்தருளியாகசக்கரம் உள்ளது 1969ம் ஆண்டுயீலைமாதம் 14ம் திகதிபுனர்புசநட்சத்திரத்தில் அன்றுநம் குருநாதர் பேறுஎய்தினார் அவரதுசமாதிமுலஸ்த்தானத்தின் பின் அமைந்துள்ளதுஓவ்வொருநாளும் பால் அபிசேகம் செய்துவழிபட்டுவருகின்றனர் அவ் பேறெய்து 3வது வருடமாகிய 1973ம் ஆண்டுயனவரிமாதம் 11ம் திகதிஅவரதுஞானகுழந்தையாகதிகழ்ந்தசிரேஸ்ர புத்தரி இரத்தினம்மாளும் சாந்திஅடைந்தார் இதன் பின் ஆலயபொறுப்பை இவரதுசகோதரனாகியபழனித்துரையும் ஆராதனை ஜயம்பிள்ளைசாமியப்பாஅவர்களுடன் சேர்ந்து ஏனைய ஞானக்குழந்தைகளும் பிரார்தனைசெய்துவந்தார்கள் குருநாதர் சமாதியானபின் ஜயம் பிள்ளைசாமியார் ஆலயத்திலும் இராசம்மாஆலயத்தில் மடம் அமைத்துதனதுகணவர் சகோதரணுடன் வசித்தவந்தனர் காலப்போக்கில் கணவர் தம்பி இருவரும் நோய் காரணமாக இறைவனடிசேர்ந்தனர் 1985ம் ஆண்டுவைகாசிமாததிருவோணநட்சத்திரத்தில் ஜயம்திள்ளைசாமியப்பாநாராயணன் பாதாரவிந்தங்களைசேர்ந்தார் அதன் பின் 1985ம் ஆண்டுஆடி மாதகார்த்திகைநட்சத்திரத்தில் பழனிஅப்பாவும் இறையடிசேர்ந்தார்
அதன் பின் பாக்கியம்மாவின் இரண்டாவதுமகன் தேவராசாஏற்றார் ஆலயவழிபாட்டைபிரதமகுருவான இராசம்மாஉடன்கோப்பாயைசேர்ந்தபாக்கியம்மாஅன்னபுரணம்அம்மாமேற்கொண்டனர் பாக்கியமம்மா 1987ம் ஆண்டுமார்கழிபிரதமைகண்ணடிசேர்ந்தார் தொடர்ந்துபிரதமகுருவாக இராசம்மாபிரார்த்தனைபில் ஈடுபட்டுவநதார் தனதுவாக்குவன்மையால் தீராதநோய்களைதீர்த்துவந்தார் மக்களின் மனக்குறைகளைதனதுகுருநாதர் காட்டியதீபவழியிலேதீர்த்துவைத்தார்பெருவாழ்வுவழ்ந்தபெருமாட்டிகாந்தியம்மா 13:07:2001 அட்டமித்திதியில் பரந்தாமனிடம் சென்றடைந்தார் 1991ம் ஆண்டுவசந்தமண்டபம் அமையப்பட்டு1991ல் சித்திரைமாதம் 02ம் திகதிகும்பாஅபிசேகம் நடைபெற்றது

1992ம் ஆண்டுஆடி மாதம் வரும் வரலட்சுமிதினத்தன்றுசீதேவிபுதேவிசமேதநாராயணன் விக்கிரகங்கள் வசந்தமண்டபத்தில் எளுந்தருளிஉள்ளதுஉதயத்தில் உள்ளநாராயணன் கோவிலில் உள்ளநாமக்குளத்தில் இருந்துஎடுத்துவந்தநாமக்காயை இடித்துபிரசாதமாகநாமமாக இங்குவழங்கபடுகிறதுநாராயணன்அதன் பின் பாக்கியம்மாவின் பிள்ளைகள் தேவராசாகுடும்பத்தினர் அழகேஸ்வரன் குடும்பத்தினர் அன்னபுரணத்தின் மகழானகங்காதரன் ருக்குமணி'செல்வியும்'பிரார்த்தனைகளில் ஈடுபட்டுகுருநாதர் காட்டியவழிபாட்டின் படிதமிழ் மொழிமுலம் ஆராதனைகள் செய்துவருகின்றனர் முன்னோர்களின் வாக்கின் படிஎம்பெருமாணுக்குசித்திரைத்தேர் அமைக்கப்பட்டு 2008ம் ஆண்டுவெள்ளோட்டம் பார்க்கபட்டதுஅவ் ஆண்டேகிருஸ்ன யெயந்திஅன்றுஎம்பெருமான் சித்திரைத்தேரில் முதன்முதலாகசித்திரதேரில் எளுந்தருளிமக்களுக்குஅருள் பாலித்தார் 2012ம் ஆண்டுசித்திரதேருக்கானதேர்முட்டியும் அமைக்கபட்டதுதேரடிஆஞ்சனேயரும் வைக்கப்பட்டதுஒவ்வொருமாதமும் தமிழ் திகதி 2ம் திகதிஅன்னதானம் வழங்கப்படும் 

அதுமட்டும் அல்லாது 2016ம் ஆண்டுதீபாவளிதினத்தென்றுமுதன் முறையாக சூரசங்காரமும் நடைபெற்றமை இன்னோர் சிறப்பாகும் சமாதிஉள்ளஆலயங்களிற்குஓர் சிறப்பம்சம் உள்ளமை இவ் ஆலயம் ஊடாகசிறப்பாகவிளங்கிகொள்ளமுடிகிறதுஎமதுஅடியவர் குறைதீர்த்துஅவர்களின் இருள் வாழ்க்கைநிறைவேற்றுவதன் ஊடாகஎமதுபிரதேசம் தவிர்ந்த ஏனைய பிரதேசங்களிளும் மக்கள் வருகைதருவதன் ஊடாகஅவர்களின் நேர்த்திகடணும் அவற்றைநிறைவேற்றுவதன் ஊடாகவும் விளங்கிகொள்ளமுடிகிறது...
1.கோப்பாய் கிருஷ்ணன் கோவில் 

</doc>
<doc id="325315" url="https://ta.wikipedia.org/wiki?curid=325315" title="குவாடர்">
குவாடர்

குவாடர் (; பலுச்சு மொழி: گُوْادر) பாக்கித்தானின் தென்மேற்கு பகுதியிலுள்ள ஒரு துறைமுக நகரம் . அரபிக் கடலின் கரையில் அமைந்துள்ள இந்நகரம் பாக்கித்தானின் மிகப்பெரிய நகரம், கராச்சி. யிடம் இருந்து சுமார் 700 கிமீ தொலைவில் உள்ளது. குவாடர் ஈரான் ஓமான் பாரசீக வளைகுடா அருகில் உள்ளது.

குவாடரும் அதை ஒட்டியுள்ள இடங்களும் 1783லிருந்து 1958 செப்டம்பர் வரை மசுக்கட், ஓமான் சூல்தானேட்டுகளுக்கு உரிமையுள்ளதாக இருந்தது.1958 செப்டம்பர் 8 அன்று பாக்கித்தான் இப்பகுதியை வாங்கியது. டிசம்பர் 8, 1958 இப்பகுதியின் கட்டுப்பாட்டை பாக்கித்தான் ஏற்றுக்கொண்டு யூலை 1, 1977 அன்று பலூச்சித்தான் மாகாணந்துடன் குவாடர் மாவட்டம் பெயரில் இணைந்தது.

வரலாற்றின் பெரும்பாலான காலங்கள் குவாடர் மரபு வழி மீனவர்கள் உள்ள சிறிய குடியிறுப்பாக இருந்தது. 1954ஆம் ஆண்டே இது சிறப்பான இடத்தில் உள்ளது உணரப்பட்டது. ஓமன் கட்டுப்பாட்டில் உள்ள போதே பாக்கித்தானின் வேண்டு கோளுக்கு இணங்க அமெரிக்கா குவாடரை ஆழ் கடல் துறைமுகம் என்பதை அறிந்ததிலிருந்து இதன் சிறப்பு உணரப்பட்டது. 2001ஆம் ஆண்டு வரை குவாடரின் ஆழ் கடல் சிறப்பை அடுத்தடுத்து வந்த பாக்கித்தானின் அரசுகள் உணர்ந்து பயன்படுத்தவில்லை. 2007ஆம் ஆண்டு பெர்வேசு முசாரப் $248 மில்லியன் அளவில் முதல் கட்டமாக குவாட்டர் விரிவாக்கப்பட்டது. பல்வேறு கட்டுமானங்களுக்கு பின்பும் இத்துறைமுகம் பல்வேறு காரணங்களால் பயன்படுத்தப்படாமல் இருந்தது. பாக்கித்தான் அரசு சிங்கப்பூர் துறைமுக கழகத்திற்கு குவாடரின் அதிகாரத்தை மாற்றப்படாததும் காரணமாகும்.

ஏப்ரல் 2015, அன்று பாக்கித்தான் மற்றும் சீனா குவாடரை $46 பில்லியன் செலவில் சீனா-பாக்கித்தான் பொருளாதார பாதை மூலம் முன்னேற்றுவதாக அறிவித்தது. இது சீனாவின் புதிய பட்டுப் பாதையில் சிறப்பான இடத்தைப்பெற்றுள்ளது. இத்திட்டத்தின் படி குவாடரில் $1.153 மில்லியன் அளவுக்கு உள்கட்டுமான பணிகளுக்கு சீனா ஒதுக்கியுள்ளது. இதனால் வட பாக்கித்தானையும் மேற்கு சீனாவையும் ஆழ் கடல் துறைமுகத்தின் மூலம் இணைக்க இத்திட்டம் முடிவுசெய்துள்ளது. இந்நகரில் மிதக்கும் திரவு எரி வளி கட்டமைப்பை கட்ட $2.5 பில்லியன் ஒதுக்கப்பட்டுள்ளது.. குவாடர் நகரில் பொருளாதார பாதை மூலம் முதலீடுகள் செய்யப்படுவதுடன் சீன வெளிநாட்டு துறைமுக ஓல்டிங் நிறுவனம் யூன் 2016 அன்று $2 மில்லியன் அளவுக்கு கட்டுமானப் பணிகளுக்கு குவாடர் சிறப்பு பொருளாதார மண்டலத்தில் முதலீடு செய்துள்ளது, இது சீன சிறப்பு பொருளாதார மண்டல மாதிரியில் அமைந்துள்ளது.. செப்டம்பர் 2016 அன்று பழைய குவாடர் நகர வளர்ச்சிக்கு குவாடர் வளர்ச்சி கழகம் ஒப்பந்தப் புள்ளிகளை கோரியுள்ளது.


</doc>
<doc id="325323" url="https://ta.wikipedia.org/wiki?curid=325323" title="வால்டேர் பாடே">
வால்டேர் பாடே

வில்கெல்ம் ஈன்ரிச் வால்டேர் பாடே (Wilhelm Heinrich Walter Baade) (மார்ச்சு 24, 1893 – ஜூன் 25, 1960) ஒரு செருமானிய வானியலாளர் ஆவார். இவர் ஐக்கிய அமெரிக்காவில் 1931 முதல் 1959 வரை பணிபுரிந்தார்.

இவர் 1919 இல் தன் முனைவர் பட்டம் பெற்றதும், ப்ர்ர்கெடார்ஃபில் உள்ள அம்பர்கு வான்காணகத்தில் 1919 முதல் 1931 வரை பணி செய்தார். அங்கு 1920 இல் [[944 இடால்கோ குறுங்கோளைக் கண்டுபிடித்தார், இது சிறுகோள் வகையில் ஒன்றாகும். இது இப்போது செண்டார்சு என வழங்கப்படுகிறது. இது பெருங்கோள்களின் வட்டணைகளைக் குறுக்கிட்டு செல்கிறது.

இவர் 1931 முதல் 1958 வரை மவுண்ட் வில்சன் வான்காணகத்தில் பணிபுரிந்தார். அங்கே இரண்டாம் உலகப் போரின்போது, போர்க்கால ஒளிமாசு குறைந்த இருட்ட்டிப்பு நிலைமைகளைப் பயன்படுத்தி ஆந்திரமேடா பால்வெளியின் விண்மீன்களைத் தெளிவாக முதன்முதலாகப் பிரித்தறிந்தார். இந்த நோக்கீடுகள் விண்மீந்தொகையை விண்மீந்தொகை-1, விண்மீந்தொகை-2 என இரு பிரிவுகளாகப் பிரித்து வரையறுக்க உதவின. இதே நோக்கீடுகள் அவருக்கு இருவகை செபீடு மாறியல்பு விண்மீன்கள் நிலவுவதைக் கண்டறியவும் உதவின. இக்கண்டுபிடிப்பைப் பயன்படுத்திஅறிந்த புடவியின் உருவளவை மறுகணிப்புக்கு ஆட்படுத்த உதவியது. அப்புளின் 1929 ஆம் ஆண்டு மதிப்பீட்டை விட இவ்வளவு இருமடங்கு ஆகியது.இதை இவர் உரோம் நகரில் 1952 இல் நடந்த பன்னாட்டு வானியல் ஒன்றியக் கூட்ட்த்தில் அறிவித்து அனைவரையும் வியப்புறச் செய்தார்.

பிரிட்சு சுவிக்கியுடன் இவர் மீயொளிர் விண்மீன் வெடிப்பை தனி வான்பொருளாக இனங்கண்டார்.இவரும் சுவிக்கியும் நொதுமி விண்மீன்கள் நிலவுதலை முன்மொழிந்தனர். மேலும் மீயொளிர் விண்மீன் வெடிப்பு நொதுமி விண்மீன்களை உருவாக்குதலையும் முன்மொழிந்தனர்.

இவரும் உருடோல்ஃப் மின்கோவ்சுகியும் 1952 இல் தொடங்கி பல்வேறு கதிர்வீச்சு வாயில்களுக்கான ஒளியியல் எதிரமைப்புகளை இனங்கண்டனர். இவற்றில் சிக்னசு ஏ வும் அடங்கும். இவர் 10 குறுங்கோள்களைக் கண்டுபிடித்தார். இவற்றில் நெடிய வட்டணை அலைவுநேரம் உள்ள [[944 இடால்கோ]]வும் அப்பொல்லோ வகைக் குறுங்கோளும் புதனைவிட மிக நெருங்கிய கதிரண்மையுள்ள 1566 இகாரசும் அமோர் குறுங்கோளும் 1036 கனிமீடும் அடங்கும்.




[[பகுப்பு:1893 பிறப்புகள்]]
[[பகுப்பு:1960 இறப்புகள்]]
[[பகுப்பு:செருமானிய வானியலாளர்கள்]]
[[பகுப்பு:குறுங்கோள் கண்டுபிடிப்பாளர்கள்]]
[[பகுப்பு:சிறுகோள் கண்டுபிடிப்பாளர்கள்]]

</doc>
<doc id="325324" url="https://ta.wikipedia.org/wiki?curid=325324" title="பஞ்சகர் மாவட்டம்">
பஞ்சகர் மாவட்டம்

பஞ்சகர் மாவட்டம் (Panchagarh District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். 1404.62 சதுர கிலோ மீட்டர் பரப்பளவு கொண்ட இம்மாவட்டம் ரங்க்பூர் கோட்டத்தில் உள்ளது. வடக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் பஞ்சகர் நகரம் ஆகும். பஞ்சகர் எனில் ஐந்து கோட்டைகள் என்று பொருள். வங்காளதேச நாட்டின் தேசியத் தலைநகர் டாக்காவிலிருந்து வடக்கில் 475 கிலோ மீட்டர் தொலைவில் பஞ்சகர் மாவட்டம் உள்ளது.

வங்காளதேசத்தின் வடக்கில் அமைந்த பஞ்சகர் மாவட்டத்தின் வடக்கு, கிழக்கு மற்றும் மேற்கு திசைகளில் இந்தியாவுடன் 288 கிலோ மீட்டர் நீள எல்லையைக் கொண்டது.
இம்மாவட்டத்தின் வடக்கில் மேற்கு வங்காளத்தின் டார்ஜிலிங் மாவட்டமும், வடகிழக்கில் ஜல்பாய்குரி மாவட்டம் மற்றும் கூச் பெகர் மாவட்டமும், மேற்கில் தெற்கு தினஜ்பூர் மாவட்டம் மற்றும் வடக்கு தினஜ்பூர் மாவட்டங்களும், தெற்கில் தினஜ்பூர் மாவட்டம் மற்றும் தாகுர்காவ்ன் மாவட்டமும், கிழக்கில் நீல்பமரி மாவட்டமும் எல்லைகளாக உள்ளது.

இம்மாவட்டத்தில் பாயும் பதினாறு ஆறுகளில் கரதோயா, அத்ராய், டீஸ்டா, நகோர், மகாநந்தா, தங்கோன், தகுக், பத்ராஜ், புல்லி, தல்மா, சவாய், குரும், வெர்சா, திர்னொய் மற்றும் சில்கா முக்கியமானவைகளாகும்.

இம்மாவட்டத்தில் நீர் வளம் மிக்கதால் நெல், சணல், கரும்பு, கோதுமை, தேயிலை, மா, பலா, வாழை, கொய்யா, தென்னை, பாக்கு, விளாச்சி பயிரிடப்படுகிறது.

மேலும் தேயிலை, சர்க்கரை, அரிசி, ஆயத்த ஆடைகள் ஆலைகள், எண்ணெய் ஆட்டும் தொழிற்சாலைகள், மரம் அறுக்கும் ஆலைகள் உள்ளது. 

ரங்க்பூர் மாவட்டத்தில் அமைந்த பஞ்சகர் மாவட்டம் ஐந்து துணை மாவட்டங்களாகப் பிரிக்கப்பட்டுள்ளது. அவைகள்: பஞ்சகர் சதர், போடா, தேதுலியா, தேவிகஞ்ச் மற்றும் அதோரி ஆகும்.
மேலும் இம்மாவட்டத்தில் போட்டா மற்றும் பஞ்சகர் என இரண்டு நகராட்சி மன்றங்களும், 67 உள்ளாட்சி ஒன்றியங்களும், 919 கிராமங்களையும் கொண்டுள்ளது. 
இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. 

1404.62 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 9,87,644 ஆக உள்ளது. அதில் ஆண்கள் 4,96,725 ஆகவும், பெண்கள் 4,90,919 ஆகவும் உள்ளனர். பாலின விகிதம் 101 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 542.00 நபர்கள் வீதம் வாழ்கின்றனர். சராசரி எழுத்தறிவு 51.8 % ஆக உள்ளது.மாவட்டத்தின் பெரும்பாலான மக்கள் இசுலாமியச் சமயத்தைப் பின்பற்றி, வங்காள மொழி பேசுகின்றனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியையும் பள்ளி மற்றும் கல்லூரிகளில் கற்பிக்கப்படுகிறது.

"বাংলাপিডিয়া, মির্জা গোলাম হাফিজ"


</doc>
<doc id="325330" url="https://ta.wikipedia.org/wiki?curid=325330" title="கச்சி அநேகதங்காவதம்">
கச்சி அநேகதங்காவதம்

அநேகதம்-யானை முகத்துடைய விநாயகர் இறைவனை வழிபட்ட ஸ்தலம். இங்கு சிவன் சுயம்பு மூர்த்தியாக அருள்பாலிக்கிறார்.விநாயகர் ,வல்லபையை மணம் முடித்த ஸ்தலம். காஞ்சி 5 ஸ்தலங்களுள் ஒன்று. குபேரன் வழிபட்ட ஸ்தலம் .சுந்தரர் தேவாரப்பாடல் பெற்ற தொண்டை நாட்டுத்தலங்களில் இது 4வது ஸ்தலம். 274 சிவாலயங்களில் இது 237வது தேவாரஸ்தலம் ஆகும். இத்தலம் 1000 - 2000 வருடங்களுக்கு முன்றையது .

மரீசி மகரிஷியின் மகள் வல்லபை சிவபக்த்தியை. அவளை இரண்ய அசுரன் கேசி பிடித்து சென்றான். அவள் தன்னை காத்தருளும்படி சிவனிடம் வேண்டினாள். அம்பிகை சிவனிடம் ,விநாயகன் அசுரர்களை அழித்து வெற்றி பெற அருளவேண்டும் என்றாள். விநாயகரும் அசுரர்களை அழிக்க செல்லும்முன் இங்கு லிங்க பிரதிஷ்டை செய்து வழிபட்டு சென்று வல்லபையை மீட்டார். சிவனும் அம்பிகையும் விநாயகருக்கு இந்த ஸ்தலத்தில் வல்லபையை மணம்முடித்து வைத்து வாழ்த்தினர்.

காஞ்சி பேருந்து நிலையம் -புத்தேரி தெருவழி கைலாயநாதர் கோயில் செல்லும் வழி .


</doc>
<doc id="325332" url="https://ta.wikipedia.org/wiki?curid=325332" title="ரந்தெனிவலைச் சண்டை">
ரந்தெனிவலைச் சண்டை

ரந்தெனிவலைச் சண்டை என்பது, சிங்கள - போர்த்துக்கேயப் போர்களின் ஒரு பகுதியாக 25 ஆகத்து 1630 இல் பதுளை நகருக்கு அண்மையில் அமைந்த வெல்லவாயா என்னும் இடத்துக்கு அருகில் உள்ள ரந்தெனிவலை என்னும் இடத்தில் இடம்பெற்ற சண்டை ஆகும். இது, கண்டி மன்னன், அவனது இரண்டு மகன்கள் ஆகியோரின் படைகள், போர்த்துக்கேய ஆளுனன் கான்சுட்டன்டினோ டி சா டி நோரொஞ்ஞாவின் தலைமையிலான படைகளுக்கும் இடையில் நிகழ்ந்தது. கான்சுட்டன்டினோ டி சா, பதுளை ஊடாகக் கண்டிக்குள் படையெடுத்தபோது இச்சண்டை ஏற்பட்டது. இது இலங்கை வரலாற்றில் ஒரு முக்கியமான நிகழ்வு ஆகும். இச்சண்டையின்போது போர்த்துக்கேயர் பக்கமிருந்த "லசுக்காரின் படை" எனப்பட்ட சிங்களப் படையணிகள் முழுமையாக கண்டியரசன் பக்கத்துக்குச் சென்றுவிட்டன. போர்த்துக்கேயப் படைகள் முழுமையாக அழிக்கப்பட்டன. படைகளுக்குத் தலைமையேற்று வந்த கான்சுட்டன்டினோ டி சாவும் கொல்லப்பட்டான்.

1629ல் போர்த்துக்கேயப் படைகள் டி சாவின் தலைமையில் கண்டி இராச்சியத்துக்குள் ஊடுருவி ஊர்களுக்குப் பெரும் அழிவுகளை ஏற்படுத்தியிருந்தன. இவ்வாறு அழிவுகளை ஏற்படுத்துவதையும், கண்டி இராச்சியத்தின் எல்லைப்புற ஊர்களிலிருந்து மக்களை இடம்பெயர்த்துத் துரத்துவதையும் ஒரு உத்தியாகவே போர்த்துக்கேயர் செயற்படுத்தி வந்தனர். இதேவேளை கண்டி இளவரசன் போர்த்துக்கேய ஆளுனன் டி சாவுக்கு நெருக்கமான சிங்கள உயர் அலுவலர்கள் சிலரைத் தன் கைக்குள் போட்டுக்கொண்டு போர்த்துக்கேயருக்கு எதிராகச் சதி வேலைகளைச் செய்ய அவர்களை ஊக்குவித்தான். போர்த்துக்கேயப் படையினரை மலைநாட்டுப் பகுதிக்குள் இழுத்து அவர்களுக்குப் பாடம் புகட்டுவதற்கான திட்டங்களும் இருந்தன. கண்டி இளவரசன் ஊவாவைக் கடந்து போர்த்துக்கேயரின் கட்டுப்பாட்டில் இருந்த பகுதிகளுக்குள் நுழைந்து அழிவுகளை ஏற்படுத்தினான். ஆனாலும், கண்டி மீது படையெடுப்பதற்கு வேண்டிய வளங்கள் டி சாவிடம் இருக்கவில்லை ஆதலால், உடனடியான எதிர் நடவடிக்கைகள் எதிலும் அவர்கள் ஈடுபடவில்லை. கோவாவுக்குப் புதிதாக வந்திருந்த அரசப் பிரதிநிதி கண்டி இராச்சியத்தை வெற்றி கொள்வது தொடர்பில் போதிய முன்னேற்றம் இல்லாதது குறித்து டி சாவிடம் தனது அதிருப்தியைத் தெரிவித்திருந்தான். அத்துடன் டி சா இலங்கைக்கு அனுப்பப்பட்டது போரை நடத்துவதற்காகவே என்பதையும் நினைவூட்டியிருந்தான். இதைத் தொடர்ந்து கண்டி மீது படை எடுப்பதற்கு டி சா முடிவு செய்து அதற்கான நடவடிக்கைகளையும் எடுத்தான். 

போர்த்துக்கேயப் படையில், முதலியார்களால் அனுப்பப்பட்ட 13,000 லசுக்காரின் எனப்படும் சிங்களப் படையினரும், 700 போர்த்துக்கேயரும் இருந்தனர். 1630 ஆகத்து 25 ஆம் தேதி போர்த்துக்கேயப் படைகள் மெனிக்கடவரை என்னும் இடத்தில் இருந்து கண்டி இராச்சியத்துக்குள் முன்னேறின. நிலைக்குத்தான மலைத் தொடர்களைக் கடந்து எதிர்ப்பு எதுவும் இல்லாமல் மிக மெதுவாகப் படைகள் பதுளை நகரை அடைந்தன. ஏற்கெனவே மக்கள் வெளியேறிவிட்ட அந்நகரை இரண்டு நாட்களாகச் சூறையாடியாடிய பின்னர் அதைத் தீவைத்து எரித்தனர். அங்குராங்கெட்டையில் இருந்து கண்டியரசனின் மூத்த மகன் மகா அசுத்தனன் தலைமையில் புறப்பட்ட கண்டிப் படைகள் கந்தகெதர என்னும் இடத்தில் போர்த்துக்கேயப் படைகளை நெருங்கின. உடனடியாகவே மோதல்கள் தொடங்கிவிட்டன. தாம் சிறிது சிறிதாகச் சூழப்பட்டு வருவதை உணர்ந்த போர்த்துக்கேயத் தரப்பினர் தம்மிடம் மேலதிகமாக இருந்த சுமைகளையும், தாம் சூறையாடிய பொருட்களையும், எரித்துவிட்டுப் பின்வாங்கத் தயாராகினர். போர்த்துக்கேயரின் வியூகத்தில் ஏழு கோறளைகளையும், கொழும்பையும் சேர்ந்த லசுக்காரின் படைகள் போர்த்துக்கேயரைச் சூழ நின்றன. அமரக்கோன் ராலா மற்றும் சிலரின் உதவியுடன் விக்கிரமசிங்கா என்பவன் லசுக்காரின் படைகளுக்குத் தலைவனாக இருந்தான். பின்னேறத் தொடங்கியதுமே கண்டிப் படைகள் தாக்குதலைத் தொடங்கின. போர்த்துக்கேயர் கலையத் தொடங்கினர். அவர்களில் ஒருவனின் தலையைச் சீவிய விக்கிரமசிங்கா அத்தலையை ஈட்டியில் செருகி அதன்மீது வெள்ளைத் துணியொன்றைப் போர்த்தியபடி தனது ஆட்கள் சிலருடன் கண்டிப் படையினர் பக்கம் சேர்ந்துகொண்டான். என்ன நடக்கிறது என்று புரியாது திகைத்து நின்ற ஏனைய லசுக்காரின் படையினர் பலரை அமரக்கோனின் ஆட்கள் கண்டிப் படைகள் பக்கம் துரத்திவிட்டனர். 

மூன்று நாட்களுக்குப் பின்னர் பெரும் இழப்புடன் போர்த்துக்கேயப் படைகள் நாகவலக்கடை என்னுமிடத்தை அடைந்தன. ஏழு கோரளைகளின் திசாவையான லூயிசு தெயிக்யிசெரா, இன்னொரு அதிகாரி மிகுவேல் டா பொன்சேக்கா, மேலும் பல அலுவலர், படையினர் எனப் பலர் உயிருடன் கண்டிப் படைகளிடம் பிடிபட்டனர். மேலும் பின்வாங்கிய போர்த்துக்கேயப் படைகள் ரந்தெனிவலை வெளியை அடைந்தன. எஞ்சியிருந்த லசுக்காரின்களும் கொஞ்சம் கொஞ்சமாகப் போர்த்துக்கேயரை விட்டு விலகிச் சென்றனர். நேரத்தில், அம்புகளாலும், துப்பாக்கிக் குண்டுகளாலும் போர்த்துக்கேயப் படைகள் தாக்கப்பட்டன. இரவு நேரத்தில் அவர்களால் பாதுகாப்பு அரண்களை நிறுவிக்கொள்ள முடியவில்லை. இதற்கும் மேலாகப் பல மணிநேரம் பெய்த மழையால், போர்த்துக்கேயரின் வெடிமருந்துகள் பயனற்றவை ஆகிவிட்டன. போர்த்துக்கேயரின் மூத்த தளபதிகள் இரவோடு இரவாகத் தப்பிச் செல்லுமாறு டி சாவை வேண்டினர். ஆனாலும் டி சா படையினரை மோசமான நிலையில் விட்டுவிட்டுச் செல்ல மறுத்துவிட்டான். அடுத்தநாட் காலை மீண்டும் சண்டை தொடங்கியது. கண்டிப் படைகள் போர்த்துக்கேயப் படைகளை மேலும் நெருக்கமாகச் சூழ்ந்து கொண்டன. டி சாவை உயிருடன் பிடிக்குமாறு கண்டி அரசன் ஆணையிட்டிருந்தான். ஆனால், டி சா வீரத்துடன் போராடிக்கொண்டிருந்தான். இரண்டு உதவியாளர் அருகில் நின்று நிரப்பப்பட்ட துப்பாக்கிகளை எடுத்துக்கொடுக்க அவன் எதிரிகளைச் சுட்டு வீழ்த்திக்கொண்டிருந்தான். 

இறுதியாக அவனைச் சுடும்படி ஆணை கிடைத்தது. அவனது உதவியாளர்கள் சுட்டு வீழ்த்தப்பட்டனர். டி சா வாளை உருவிப் போரிடத் தொடங்கினான். டி சா எவ்வாறு இறந்தான் என்பது குறித்துப் பல கதைகள் காணப்படுகின்றன. கேரோசுப் பாதிரியாரின் குறிப்புக்களின்படி இரண்டு அம்புகள் டி சாவை மார்பிலும் தோளிலும் தாக்க அவன் கீழே விழுந்தான். இன்னொரு அம்பு அவன் உயிரைக் குடித்தது. ஆனால், டி சா உயிருடன் பிடிபடுவதைத் தடுக்கத் தன்னைத்தானே கத்தியால் குத்திக்கொண்டு இறந்தான் எனத் தான் கண்டிப்படையினர் சொல்லக் கேட்டதை ராபர்ட் நொக்சு தனது நூலில் குறிப்பிட்டுள்ளார்.

பல முக்கிய போர்த்துக்கேயத் தளபதிகள் போரில் இறந்தனர். தளபதிகள் உள்ளிட்ட 200 போர்த்துக்கேயர் கண்டிப் படைகளிடம் உயிருடன் பிடிபட்டனர். சபிரகமுவாவின் திசாவை சில லசுக்காரின்களுடன் தப்பிச் சென்றான். ஆனால், அவனும் எல்லையருகே பிடிக்கப்பட்டுக் கொல்லப்பட்டான். டி சாவின் தலை கண்டியில் ஊர்வலமாகக் கொண்டு செல்லப்பட்டு இறுதியாக மரம் ஒன்றின் தொங்கவிடப்பட்டது.


</doc>
<doc id="325333" url="https://ta.wikipedia.org/wiki?curid=325333" title="காய்பாந்தா மாவட்டம்">
காய்பாந்தா மாவட்டம்

காய்பாந்தா மாவட்டம் (Gaibandha district) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் "காய்பாந்தா" நகரம் ஆகும்.

2179.27 சதுர கிலோ மீட்டர் பரப்பளவு கொண்ட காய்பாந்தா மாவட்டத்தின் வடக்கில் குரிகிராம் மாவட்டம் மற்றும் ரங்க்பூர் மாவட்டங்களும், தெற்கில் போக்ரா மாவட்டமும், மேற்கில் தினஜ்பூர் மாவட்டம் மற்றும் ரங்க்பூர் மாவட்டங்களும், கிழக்கில் ஜமால்பூர் மாவட்டம், குரிகிராம் மாவட்டம் மற்றும் பிரம்மபுத்திரா ஆறும் எல்லைகளாக உள்ளது. 

2114.77 சதுர கிலோ மீட்டர் பரப்பளவு கொண்ட காய்பந்தா மாவட்டத்தை நிர்வாக வசதிக்காக ஏழு துணை மாவட்டங்களாகப் பிரிக்கப்பட்டுள்ளது. அவைகள்: காய்பந்தா சதர், ஷாதுரம்பூர், கோபிந்தாகஞ்ச், சுந்தர்கஞ்ச், சகாதா, புல்பரி மற்றும் பலேஷ்வரி ஆகும்.

மேலும் இம்மாவட்டம் கோபால்கஞ்ச், சுந்தர்கஞ்ச் மற்றும் காய்பந்தா என மூன்று நகராட்சி மன்றங்களையும், 82 கிராம ஒன்றியங்களையும், 1250 கிராமங்களையும் கொண்டுள்ளது. 

இம்மாவட்டம் ஐந்து வங்காள தேச நாடாளுமன்றத் தொகுதிகளை கொண்டுள்ளது. காய்பாந்தா மாவட்டத்தின் அஞ்சல் சுட்டு எண் 5700 ஆகும்.

வேளாணமைப் பொருளாதாரத்தை ஆதாரமாகக் கொண்ட இம்மாவட்டத்தில் பிரம்மபுத்திரா ஆறு, ஜமுனா ஆறு, டீஸ்டா ஆறுகள் இம்மாவட்டத்தில் 107.71 கிலோ மீட்டர் தொலைவு வரை பாய்வதால், நெல், சணல், கோதுமை, புகையிலை, கரும்பு, காய்கறிகள், ஆமணக்கு, வெங்காயம், மிளகாய் மற்றும் வெள்ளைப்பூண்டு பயிரிடப்படுகிறது.

நாட்டின் பொருளாதாரத்தில் வேளாண்மை 44.45%, கூலித் தொழிலாளர்கள் 27.72%, வணிகம் 9.11%, போக்குவரத்து 1.89% சேவைத் துறை 4.49% மற்ற துறைகள் 9.76% ஆக பங்காற்றி வருகிறது.

இம்மாவட்டத்தில் நஞ்செய் நிலங்கள் 149475 ஹெக்டேர்களும், புஞ்செய் நிலங்கள் 67565.16 ஹெக்டேர்களும் உள்ளது. ஒரு போக சாகுபடி 20.5% ஆகவும், இரண்டு போக சாகுபடி 58.5% ஆகவும் மற்றும் மூன்று போக சாகுபடி 21% அளவாகவும் உள்ளது.

2114.77 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 23,79,255 ஆக உள்ளது. அதில் ஆண்கள் 11,69,127 ஆகவும், பெண்கள் 12,10,128 ஆகவும் உள்ளனர். பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1125 நபர்கள் வீதம் வாழ்கின்றனர். சராசரி எழுத்தறிவு 42.8 % ஆக உள்ளது. பெரும்பாலான காய்பாந்தா மாவட்ட மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியையும் பள்ளி மற்றும் கல்லூரிகளில் கற்பிக்கப்படுகிறது.

இம்மாவட்டத்தில் 44 கலை மற்றும் அறிவியல் கல்லூரிகளும், 291 உயர்நிலைப் பள்ளிகளும், 
31 இளையோர் உயர்நிலைப் பள்ளிகளும், 498 மதராசாக்களும், 1283 துவக்கப் பள்ளிகளும் உள்ளது. 

 

</doc>
<doc id="325336" url="https://ta.wikipedia.org/wiki?curid=325336" title="பிளாசுகோ கட்டடம்">
பிளாசுகோ கட்டடம்

பிளாசுகோ கட்டடம் ("Plasco Building") ஈரான் தலைநகரான தெகுரான் நகரத்தில் உள்ள 17 தளங்கள் கொண்ட கட்டடம் ஆகும். இந்தக் கட்டடம் 1962 ஆம் ஆண்டில் அபிப் எல்கானியர் என்ற பெரும் வணிகச் செல்வந்தரால் கட்டப்பட்டது. இது குடியிருக்கவும் வணிக நோக்கத்துக்கும் பயன்படும் வண்ணம் கட்டப்பட்டது. கடைகள், உணவகங்கள், துணிகள் விற்பனைக்கூடம் எனப் பல வசதிகளுடன் தெகுரான் நகரத்தின் குறிக்கத்தக்க அடையாளமாக விளங்கிய கட்டடம்.

2017 ஆம் ஆண்டு சனவரி 19 இல் மிகப் பெரிய தீ விபத்தினால் சேதமடைந்து இடிந்து விழுந்தது. 25 தீ அணைப்பு வீரர்கள் கட்டடத் தீ அணைப்பு முயற்சியில் மாண்டனர். பலர் காயமுற்றனர்.



</doc>
<doc id="325343" url="https://ta.wikipedia.org/wiki?curid=325343" title="குரிகிராம் மாவட்டம்">
குரிகிராம் மாவட்டம்

குரிகிராம் மாவட்டம் (Kurigram District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வங்காளதேசத்தில் வடக்கில் அமைந்த இம்மாவட்டத்தின் நிர்வாகத் தலைமையிடம் குரிகிராம் நகரம் ஆகும்.
வங்காளதேசத்தின் வடக்கில் அமைந்த, 2245.04 சதுர கிலோ மீட்டர் பரப்பளவு கொண்ட குரிகிராம் மாவட்டத்தின் வடக்கில் இந்தியாவின் கூச் பெகர் மாவட்டம், தெற்கில் காய்பாந்தா மாவட்டம், கிழக்கில் இந்தியாவின் அசாம் மாநிலம், மேற்கில் லால்முனிகாட் மாவட்டம் மற்றும் ரங்க்பூர் மாவட்டங்கள் எல்லைகளாக அமைந்துள்ளது.

2245.04 சதுர கிலோ மீட்டர் பரப்பளவு கொண்ட குரிகிராம் மாவட்டத்தை நிர்வாக வசதிக்காக ஒன்பது துணை மாவட்டங்களாகப் பிரிக்கப்பட்டுள்ளது. அவைகள்: குரிகிராம் சதர், உலிப்பூர், சில்மரி, நாகேஷ்வர், விருங்காமரி, சார்-ரஜிப்பூர், ரௌமரி, ராஜர்காட் மற்றும் புல்பாரி ஆகும். 
இம்மாவட்டம் உலிப்பூர், நாகேஷ்வரி, மற்றுஇம் குரிகிராம் என மூன்று நகராட்சி மன்றங்களையும், 72 கிராமப் பஞ்சாயத்து ஒன்றியங்களையும், 1872 கிராமங்களையும் கொண்டுள்ளது. மேலும் இம்மாவட்டத்தில் நான்கு நாடாளுமன்றத் தொகுதிகள் உள்ளது. . இம்மாவட்ட [[அஞ்சல் சுட்டு எண் 5600 ஆகும்.

[[Image:Kash at the char of Dharla river.jpg|right|thumb|250px|குரிகிராம் நகரத்தில் தார்லா ஆற்றின் காட்சி.]]
இம்மாவட்டத்தில் ஜமுனா ஆறு, [[பிரம்மபுத்திரா ஆறு]], தார்லா ஆறு, [[டீஸ்டா ஆறு]], கங்காதர் போன்ற ஆறுகள் பாய்வதால் இம்மாவட்டம் நீர் வளம் மற்றும் மண் வளம் மிக்கதாக உள்ளது. 

இம்மாவட்டத்தில் நெல், சணல், வெற்றிலை, பாக்கு, நிலக்கடலை, கோதுமை, கரும்பு, மிளகாய், மூங்கில், காய்கறிகள் பயிரிடப்படுகிறது. 

இம்மாவட்டத்தின் அதிகபட்ச வெப்பம் 30–35° செல்சியஸ் ஆகவும், குறைந்தபட்ச வெப்பம் 2° செல்சியஸ் ஆக உள்ளது. சராசரி ஆண்டு மழைப் பொழிவு 3000 மில்லி மீட்டராக உள்ளது.

2245.04 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 20,69,273 ஆக உள்ளது. அதில் ஆண்கள் 10,10,442 ஆகவும், பெண்கள் 10,58,831 ஆகவும் உள்ளனர். பாலின விகிதம் 95 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 922 நபர்கள் வீதம் வாழ்கின்றனர். சராசரி எழுத்தறிவு 42.5% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், [[வங்காள மொழி]]யைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [தரம் 1 – 5], ஐந்தாண்டு படிப்புகள் கொண்ட இடைநிலைக் கல்வியும், [தரம் 6 – 10], இரண்டாண்டு படிப்பு கொண்ட மேனிலைப்பள்ளிகளும் [தரம் 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் பள்ளி மற்றும் கல்லூரிகளில் கற்பிக்கப்படுகிறது.


 [[பகுப்பு:வங்காளதேச மாவட்டங்கள்]]

</doc>
<doc id="325345" url="https://ta.wikipedia.org/wiki?curid=325345" title="சுரப்பிக்கட்டி">
சுரப்பிக்கட்டி

சுரப்பிக்கட்டி (Adenoma) என்பது சுரப்பிகளின் பரப்பில் தோன்றும் தேவையற்ற அதிகரித்த வளர்ச்சியினைக் குறிக்கிறது. இது தீங்கற்ற கட்டியாகும். இது, வளர்ச்சியின் காரணமாக நரம்புத் தொகுதியில் அழுத்தும் போது வலியினை ஏற்படுத்துகிறது. இவ்வகைக் கட்டிகள் சுரப்பியில் தான் தோன்றும் என்பதில்லை. சுரக்கும் பண்படைய திசுக்களிலும் தோன்றும். இந்த வகைக் கட்டிகள் புற்றாக மாறவும் கூடும்.

இயக்குநீரைச் சுரக்கும் சுரப்பிகளில் பெரிதாக வளர்ந்து விட்ட கட்டிகள் அதிக அளவில் இயக்குநீரைச் சுரப்பதால், அந்த உறுப்பு இயக்குநீர் அதிகரிக்கக் காரணமாகிறது. 
இது குடலில் பொதுவாக இம்மாதிரியானக் கட்டிகள் தோன்றுகின்றன. குடலின் உள்பகுதியினைக் நோக்கப் பயன்படும் (colonoscope) குடல்நோக்கியின் துணையுடன் கண்டுகொள்ளலாம். தொடக்க நிலையில் கண்டு அறுவை செய்து கொண்டால் நல்லது. இல்லையெனில் அது புற்றாக வளர வாய்ப்புகள் அதிகம். பிச்சூட்டரியில் தோன்றும் கட்டிகள் அறுவை மருத்துவம் மூலம் நல்ல பயனைக் கொடுக்கிறது. இயக்குநீர் மருத்துவமும் உள்ளது. பெண்களிடம் அதிகம் காணப்படுகிறது. இது தைராய்டு சுரப்பிக்கும் பொருந்தும். மார்பகத்திலும் இம்மாதிரிக் கட்டிகள் தோன்றக்கூடும். அறுவை மருத்துவம் நல்லது. இளம்பெண்களிடம் அதிகம் காணப்படுகிறது. அட்றினல் சுரப்பியிலும் இதுபோன்றக் கட்டிகள் தோன்றும். அரிதாகவே புற்றாக மாறுகிறது. சுரப்புநீர் அதிகம் தோன்றும். சிறுநீர் சுரப்பிச் சுவரிலும் தோன்றும். அரிதாக நுரையீரல், குடல்வால்,கல்லீரல் போன்ற உறுப்பிகளிலும் காணப்படும்.

சுரப்பிச்சுவர் புற்று (Adenocarcinoma) என்பது சுரப்பிக் கட்டிகள் புற்றாக மாறும்போது இம்மாதிரியான வளர்ச்சி புற்றுச்சுவர் பற்று எனப்படுகின்றன. 

வலைதளத்திலிருந்து பெற்ற தகவல்


</doc>
<doc id="325360" url="https://ta.wikipedia.org/wiki?curid=325360" title="யாழ்ப்பாணத்தின் மீதான ஒல்லாந்தர் படையெடுப்பு">
யாழ்ப்பாணத்தின் மீதான ஒல்லாந்தர் படையெடுப்பு

யாழ்ப்பாணத்தின் மீதான ஒல்லாந்தர் படையெடுப்பு என்பது, 1658 இல் போர்த்துக்கேயரின் கட்டுப்பாட்டில் இருந்த யாழ்ப்பாண இராச்சியத்தின் மீது ஒல்லாந்தர் மேற்கொண்ட படையெடுப்பைக் குறிக்கும். இப்படையெடுப்பின் மூலம் ஒல்லாந்தர் யாழ்ப்பாணத்தைக் கைப்பற்றித் தங்கள் ஆட்சியின் கீழ்க் கொண்டுவந்தனர். இதன் விளைவாக 1796 இல் பிரித்தானியர் கைப்பற்றும் வரை யாழ்ப்பாணம் 148 ஆண்டுகள் ஒல்லாந்தரின் கட்டுப்பாட்டில் இருந்தது.

17 ஆம் நூற்றாண்டுத் தொடக்கத்துக்கு முன் இந்தியப் பெருங்கடற் பகுதியில் பெரும் கடல் வலிமையுடன் விளங்கிய போர்த்துக்கேயர், 1505 இல் முதன் முதல் இலங்கைக்கு வந்தனர். அதன் பின்னர் படிப்படியாகத் தமது செல்வாக்கை வளர்த்துக்கொண்ட அவர்கள் முதலில் தீவின் தென்மேற்குப் பகுதியில் இருந்த கோட்டே இராச்சியத்தையும் பின்னர் 1619ல் வட பகுதியில் இருந்த யாழ்ப்பாண இராச்சியத்தையும் கைப்பற்றித் தீவின் கரையோரப் பகுதிகளை போர்த்துக்கேயப் பேரரசின் ஒரு பகுதியாக்கினர். தீவின் நடுப்பகுதியில் இருந்த கண்டி இராச்சியத்துடனும் தொடர்ந்து போரிட்டு வந்தனர். 17 ஆம் நூற்றாண்டுத் தொடக்கத்தை அண்டி அக்காலத்தில் ஐரோப்பாவின் கடல் வல்லரசுகளாக விளங்கிய போர்த்துக்கல், எசுப்பானியா ஆகிய கத்தோலிக்க நாடுகளுக்குப் போட்டியாக ஒல்லாந்து, இங்கிலாந்து, பிரான்சு ஆகிய நாடுகள் வளர்ச்சியடைந்தன. இவை கத்தோலிக்கத்துக்கு எதிரான புரட்டத்தாந்த கிறித்தவத்தைப் பின்பற்றும் நாடுகளாக இருந்தன. இந்த நாடுகளிலும், இந்துப் பெருங்கடற் பகுதியில் வணிகம் செய்து பொருளீட்டும் நோக்குடன் வணிக நிறுவனங்கள் உருவாக்கப்பட்டன. இலங்கையை அண்டிய கடற்பகுதிகளுக்கும் ஒல்லாந்தக் கப்பல்கள் வரத்தொடங்கின. போர்த்துக்கேயருடன் போரில் ஈடுபட்டிருந்த கண்டி அரசன், அவர்களை நாட்டில் இருந்து விரட்ட ஒல்லாந்தரின் உதவியை நாடினான். இதைத் தொடர்ந்து இலங்கையில் ஒல்லாந்தரின் தலையீடு தொடங்கியது. 1643ல் கண்டி அரசன் சார்பில் காலியைக் கைப்பற்றிய ஒல்லாந்தர் அதைத் தாங்களே வைத்துக்கொண்டனர். 1656 இல் கொழும்பையும் நீண்ட முற்றுகைக்குப் பின்னர் போர்த்துக்கேயரிடமிருந்து கைப்பற்றிக் கொண்டனர். இலங்கையில் தெற்கு, தென்மேற்குக் கரையோரப் பகுதிகள் ஒல்லாந்தர் கைக்குச் சென்றன.

இதுவரை ஒல்லாந்தர் கைப்பற்றிய பகுதிகள் வணிக முக்கியத்துவம் கொண்டவை. இலங்கைத் தீவில் போர்த்துக்கேயரிடம் எஞ்சியிருந்தவை மன்னாரும், யாழ்ப்பாணமுமே. இவை முத்துக்குளிப்பு, யானை ஏற்றுமதி ஆகியவை தவிரப் பெரிய அளவு வணிகக் கவர்ச்சி இல்லாதவை. ஆனாலும், போர்த்துக்கேயரை முற்றாகத் தீவிலிருந்து விரட்டுவது, புரட்டத்தாந்த மதத்தைப் பரப்புவது ஆகிய நோக்கங்கள் மன்னார், யாழ்ப்பாணம் ஆகியவற்றையும் கைப்பற்ற வேண்டிய அவசியத்தை ஏற்படுத்தின.

1658 இன் தொடக்கத்தில் கொழும்பில் இருந்து சென்ற ஒல்லாந்தப் படைகள் மன்னாரைக் கைப்பற்றின. அங்கிருந்து தரை வழியாக அணிவகுத்துச் சென்ற படைகள் பூநகரிக்கு ஊடாக யாழ்ப்பாணக் குடாநாட்டுக்குள் நுழைந்தன. ஒல்லாந்தரின் படையில் 1100 வீரர்கள் இருந்தனர். இத்துடன் மேலும் 1100 பேர் கொண்ட ஒல்லாந்தப் படையொன்று கொழும்பில் இருந்து அனுப்பப்பட்டது. 1658 மார்ச் 7 ஆம் தேதி கிளாலிப் பகுதியில் போர்த்துக்கேயருக்கும், ஒல்லாந்தருக்கும் முதற் சண்டை இடம்பெற்றது. இதில் 40 ஒல்லாந்தப் படை வீரர்கள் இறந்தனர். எனினும் ஒல்லாந்தரின் தாக்குதல்களைச் சமாளிக்க முடியாத போர்த்துக்கேயர் பின்வாங்கி நகரின் நுழைவாயில் பகுதிக்குச் சென்றுவிட்டனர். இதற்குள், யாழ்ப்பாண நகரத்திலும், பிற பகுதிகளிலும் இருந்த போர்த்துக்கேயரும், அவர்களது குடும்பத்தினரும் கோட்டைக்குள் சென்றுவிட்டனர். கிளாலியில் இருந்து பெரிய எதிர்ப்பு எதுவும் இன்றி யாழ்ப்பாண நகர நுழைவாயில் வரை சென்ற ஒல்லாந்தப் படைகளுக்குப் போர்த்துக்கேயப் படையினர் ஓரளவு எதிர்ப்புக் காட்டினாலும் ஒல்லாந்தரின் தாக்குதல்களுக்கு ஈடு கொடுக்க முடியாமல் கோட்டையை அண்டிய பகுதிக்குச் சென்று அங்கிருந்து போராடினர். எனினும், விரைவிலேயே போர்த்துக்கேயப் படையினர் கோட்டைக்குள் புகுந்துகொள்ள வேண்டியதாயிற்று. ஒல்லாந்தர் கோட்டையை முற்றுகை இட்டனர். இந்த நேரம் கோட்டைக்குள் 3500 பேர் வரை இருந்தனர். கோட்டையைச் சுற்றிய பகுதிகள் அனைத்தும் ஒல்லாந்தரின் கட்டுப்பாட்டுக்குள் வந்துவிட்டன. கோட்டைக்கு மேற்குப் பக்கமாக இருந்த யேசு சபையினரின் துறவிமடம், தேவாலயம் என்பனவும், கிழக்குப் பக்கத்தில் இருந்த டொமினிக்கத் துறவிமடம், தேவாலயம் ஆகியனவும் ஒல்லாந்தரால் கைப்பற்றப்பட்டன. இந்தியப் பெருங்கடலில் இருந்து யாழ்ப்பாணத்துக்கான நுழைவழியான ஊர்காவற்றுறைக்கும், காரைதீவுக்கும் இடையில் அமைந்த ஒடுங்கிய கடல் வழியின் நடுவில் கடலுக்குள் அமைக்கப்பட்டிருந்த கடற் கோட்டையையும் ஒல்லாந்தர் முற்றுகையிட்டுத் தாக்கினர். சில நாட்கள் தாக்குப்பிடித்த இக்கோட்டை தொடர்ந்து போராட முடியாமல் சரணடைந்தது. 

யாழ்ப்பாணக் கோட்டை தொடர்ந்தும் கடுமையான முற்றுகைக்கு உட்பட்டிருந்தது. போர்த்துக்கேயர் கோவாவில் இருந்து உதவியை எதிர்பார்த்தனர். ஆனால் உதவிகள் வரக்கூடிய எல்லா வழிகளையும் ஒல்லாந்தர் அடைத்துவிட்டனர். மூன்று மாதங்களாக முற்றுகை தொடர்ந்தது. கோட்டைக்குள் இருந்தவர்கள் உணவுப் பற்றாக்குறையாலும், வெளியில் இருந்து ஒல்லாந்தர் ஏவிய பீரங்கிக் குண்டுகளாலும், நோயாலும் பெரிதும் அல்லலுற்றனர். இறுதியாக, ஒல்லாந்தர் முன்மொழிந்த உடன்படிக்கையை ஏற்றுக்கொண்டு 1658 யூன் 24 ஆம் தேதி யாழ்ப்பாணக் கோட்டை ஒல்லாந்தரிடம் சரணடைந்தது.

இணங்கப்பட்ட சரணடைவு உடன்படிக்கையின்படி போர்த்துக்கேயப் படையினர், தமது ஆயுதங்களுடனும் கொடிகளுடனும், முரசுகள் முழங்க வெளியேறலாம். ஐரோப்பாவுக்கு அனுப்புவதற்காக ஒரு பீரங்கியைத் தம்முடன் எடுத்துச் செல்லலாம். உயர் அலுவலர்கள் மதிப்புடன் நடத்தப்பட்டு இலங்கைக்கு வெளியில் உள்ள ஏதாவதொரு போர்த்துக்கேயக் கோட்டைக்கு அனுப்பப்படுவர். மதகுருக்கள் கோரமண்டலக் கரைக்கு அனுப்பப்படுவர். பொன், வெள்ளி போன்ற பெறுமதியான அசையக்கூடிய பொருட்கள் அனைத்தும் வெற்றி பெற்றவர்களுக்கு உரியது. போர்த்துக்கேயப் பொதுமக்கள் கிழக்கிந்தியப் பகுதியில் விரும்பிய இடத்துக்கு அனுப்பிவைக்கப்படுவர்.

இப்போரில் ஒல்லாந்தர் தரப்பில் பெரிய அளவில் இழப்புக்கள் இல்லை. போர்த்துக்கேயர் தரப்பில் பல்வேறு காரணங்களால் 2170 போர் வரை இறந்தனர். இவர்களில் 800 போர்த்துக்கேயரும், 200 படைவீரரும், 600 கூலிப்படைகளும், 300 அடிமைகளும் இருந்தனர். ரெபெய்ரோவின் குறிப்புக்களின்படி சரணடைவு உடன்படிக்கையில் இணங்கிக்கொண்டதற்குப் புறம்பாக ஒல்லாந்தர் போர்த்துக்கேயரை மோசமாகவே நடத்தியதாகத் தெரிகிறது. வெளியே வந்தவர்கள் எல்லோரது ஆடைகளையும் களைந்து சோதனை செய்ததாகவும், பெண்களைக்கூட அவர்கள் அழுகுரல்களையும் மயங்கி விழுவதையும் பொருட்படுத்தாமல் அவ்வாறே சோதனை செய்ததாகவும், பெறுமதி குறைவான தனிப்பட்ட தேவைக்கான பொருட்களைக்கூட எடுத்துக்கொண்டதாகவும் அவர் குறிப்பிட்டுள்ளார்.

ஒல்லாந்தர் யாழ்ப்பாணத்தைக் கைப்பற்றியமை, இலங்கையில் போர்த்துக்கேயரின் ஏறத்தாழ ஒன்றரை நூற்றாண்டுக்காலத் தலையீடுகளுக்கும், ஆட்சிக்கும் முற்றுப்புள்ளியாக அமைந்ததுடன், இன்னொரு ஐரோப்பியக் குடியேற்றவாத வல்லரசான ஒல்லாந்தரின் ஆட்சி அடுத்த ஒன்றைரை நூற்றாண்டுகள் நடைபெறுவதை உறுதிப்படுத்தியது எனலாம்.



</doc>
<doc id="325362" url="https://ta.wikipedia.org/wiki?curid=325362" title="செஞ்சால் வனவிலங்கு சரணாலயம்">
செஞ்சால் வனவிலங்கு சரணாலயம்

செஞ்சால் வனவிலங்கு சரணாலயம் "(Senchal Wildlife Sanctuary)" இந்தியாவின் மேற்கு வங்காள மாநிலத்திலுள்ள டார்சியிலிங் மாவட்டத்தில் அமைந்துள்ளது. இந்தியாவிலுள்ள வனவிலங்கு சரணாலயங்களில் மிகப்பழமையான இச்சரணாலயம் 1915 ஆம் ஆண்டு அமைக்கப்பட்டது. 38.6 கிலோமீட்டர்2 அல்லது 14.9 சதுரமைல் பரப்பளவில் இச்சரணாலயம் விரிந்து கிடக்கிறது. கடல் மட்டத்திலிருந்து சராசரியாக 1500 முதல் 2600 மீ உயரம் அல்லது 4900 முதல் 8500 அடி உயரத்தில் இச்சரணாலயம் அமைந்திருக்கிறது. குரைக்கும் மான், காட்டுப் பன்றி, இமாலய கருப்பு கரடி, சிறுத்தை, காட்டுப்பூனை பொதுவான செம்முகக்குரங்கு , அசாம் குரங்கு, இமாலய பறக்கும் அணில், போன்ற உயரமான மலைவாழ் விலங்குகள் அவற்றின் இயற்கை வாழ்விடங்களில் இருப்பது போலவே இங்கு காணப்படுகின்றன. இவை தவிர இச்சரணாலயத்தில் பறவைகளும் பெருமளவில் காணப்படுகின்றன. செஞ்சால் ஏரிகள் இரண்டு இச்சரணாயத்திற்கும் டார்சியிலிங் நகரத்திற்கும் தேவையான குடிநீரை அளிக்கின்றன. 



</doc>
<doc id="325366" url="https://ta.wikipedia.org/wiki?curid=325366" title="கிசுகோ வட்டாரம்">
கிசுகோ வட்டாரம்

கிசுகோ"(ஆங்கிலம்:Kisko இந்தி: किसको )" இந்தியாவின் யார்க்கண்டு மாநிலம், லோகர்தக்கா மாவட்டத்திலுள்ள ஒரு நிர்வாக வட்டாரமாகும். 

லோகர்தக்கா மாவட்டத்தின் கிழக்கு மண்டலத்தில் 65 கிராமங்களை உள்ளடக்கிய 14 கிராம பஞ்சாயத்துகள் கொண்டதாக கிசுகோ வட்டாரம் அமைந்துள்ளது. இவ்வட்டாரத்தின் மொத்த மக்கள் தொகை 83922 நபர்கள் ஆகும். இம்மக்கள் தொகையில் 41,989 நபர்கள் ஆண்களாகவும், 41,933 நபர்கள் பெண்களாகவும் உள்ளனர். 6 வயதுக்கு கீழுள்ளவர்களாக 14,568 சிறுவர்கள் இங்கு வாழ்கின்றனர். 

ஆசுத்ரோ-ஆசிய மொழிக் குடும்பத்தைச் சேர்ந்த இந்திய மொழியான அசுரி மொழி உள்ளிட்ட மொழிகளை 17000 நபர்கள் பேசுகின்றனர். இந்தோ ஆரிய மொழிக்குடும்பத்தைச் சேர்ந்த வட இந்திய மொழியான போச்புரி மொழியை 40 000 000 நபர்கள் பேசுகின்றனர். தேவநாகரி மற்றும் கைத்தி எழுத்துகள் இரண்டையும் இவர்கள் எழுதினர். 
வட்டாரத்தின் மையப்பகுதியில் கிசுகோ பசார் என்ற ஒரு சிறிய சந்தை வணிக சேவையை வழங்குகிறது.


</doc>
<doc id="325367" url="https://ta.wikipedia.org/wiki?curid=325367" title="பார்ட் போக்">
பார்ட் போக்

பார்தோலோமியசு ஜான் "பார்ட்" போக் (Bartholomeus Jan "Bart" Bok) (ஏப்பிரல் 28, 1906 – ஆகத்து 5, 1983) ஒரு டச்சு-அமெரிக்க வானியலாளர் ஆவார். இவர் பால்வழி பால்வெளியின் கட்டமைப்பையும் படிமலர்ச்சியையும் பற்றிய ஆய்வுக்காகவும் போக் உருண்டைகளின் கண்டுபிப்புக்காகவும் பெயர்பெற்றவர் . போக் உருண்டைகள் சிறிய அடர்ந்த பொலிந்த பின்னணியில் காணப்படும் உடுக்கண இடைவெளியில் அமையும் கருமுகில்களாகும். விண்மீன்கள் உருவாகும் முன்பு சுருங்கிவரும் உருண்டைகளாகும் எனக் கூறினார்.

போக் தன்னுடன் பணிசெய்த முனைவர் பிரிசுசில்லா பேர்பீல்டு அவர்களை 1921 இல் மணந்தார். பின்னர் இருவரும் தம் கடைசி வாழ்நாள் வரை வானியலில் கூட்டாகப் பணிபுரிந்தனர். இதைப் பற்றி அரசு வானியல் கழகம் இக்காலத்தில் இருந்து இருவருடைய பணிகளையும் பிரித்தறிய இயலாதெனக் கூறுகிறது. இருவரும் அத்தகைய இணைபிரியாத ஆர்வத்தை வானியலை மக்களுக்கு எடுத்துரைப்பதில் கொண்டிருந்தனர் . "போசுடன் குழுமம்" 1936 இல் இவர்களை "பால்வழியின் விற்பனையாளர்கள்" என விவரித்த்து.இவர்கள் ஒன்றாக ஆய்வு செய்து ஒன்றாகவே ஆய்வுக் கட்டுரைகளை எழுதினர். அவர்களது பொது ஆர்வ நூலான "பால்வழி" எனும் நூல் ஐந்து பதிப்புகளைக் கண்டது. இது பரவலாக மிகவும் பாராட்டப்பட்ட வெற்றிகண்ட வானியல் நூலாகும்.

போக்கின் முதன்மை ஆய்வு ஆர்வம் நம் பால்வழி பற்றியே அமைந்தது. When he was asked by the editors of "அமெரிக்காவில் யார் எவர்" நூலின் பதிப்பாளர்கள் "என் வாழ்வின் எண்ணங்கள்"பற்றிய கூற்றைக் கேட்டபோது, இவர், "நான் நமது அழகிய பால்வழியின் நெடுஞ்சாலையிலும் குறுக்குச் சாலையிலும் இன்பமாக அறுபது ஆண்டுகள் திரிந்தலைந்த ஒரு மகிழ்ச்சியான வானியலாளன் ஆவேன்." எனக் கூறியுள்ளார்.

இவர் வானியலில் தன் இணக்கத்துக்கும் நகைச்சுவைக்கும் மிகவும் பெயர்பெற்ற ஆளுமை ஆகும். குறுங்கோள் 1983 போக் இவரது பெயரும் மனைவியின் பெயரும் இட்டபோது, இவர் பன்னாட்டு வானியல் கழகத்தைப் பின்வருமாறு நன்றி பாராட்டினார். "நாங்கள் ஓய்வுபெற்றதும் என்றும் வாழ்வதற்கான சின்ன்ஞ்சிறு மனையது" என உருவகமாக்க் கூறியுள்ளார்."




</doc>
<doc id="325371" url="https://ta.wikipedia.org/wiki?curid=325371" title="லால்முனிர்காட் மாவட்டம்">
லால்முனிர்காட் மாவட்டம்

லால்முனிர்காட் மாவட்டம் (Lalmonirhat) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ரங்க்பூர் கோட்டத்தில் உள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் லால்முனிர்காட் நகரம் ஆகும். 

லால்முனிர்காட் மாவட்டத்தின் வடக்கில் இந்தியாவின் மேற்கு வங்காள மாநிலத்தின் கூச் பெகர் மாவட்டம் மற்றும் ஜல்பைகுரி மாவட்டங்களும், தெற்கில் ரங்க்பூர் மாவட்டமும், கிழக்கில் குரிகிராம் மாவட்டம் மற்றும் கூச் பெகர் மாவட்டங்களும், மேற்கில் ரங்க்பூர் மாவட்டம் மற்றும் நீல்பமரி மாவட்டங்களும் எல்லையாக உள்ளது. 

1247.37 சதுர கிலோ மீட்டர் பரப்பளவுள்ள இம்மாவட்டத்தை நிர்வாக வசதிக்காக ஐந்து துணை மாவட்டங்களாக பிரிக்கப்பட்டுள்ளது. அவைகள்: லால்முனிர்காட் சதர், பட்கிராம், ஆதித்மரி, காளிகஞ்ச் மற்றும் ஹத்திபந்தா ஆகும்.
மேலும் இம்மாவட்டத்தில் லால்முனிர்காட் மற்றும் பட்கிராம் என இரண்டு நகராட்சி மன்றங்களும், 67 கிராமப்பஞ்சாயத்து ஒன்றியங்களும், 919 கிராமங்களும் உள்ளது. இம்மாவட்டம் மூன்று நாடாளுமன்றத் தொகுதிகளைக் கொண்டுள்ளது. இதன் அஞ்சல் சுட்டு எண் 5500 மற்றும் தொலைபேசி குறியிடு எண் 0591 ஆகும். ஆண்டு சராசரி மழைப் பொழி 293 செண்டி மீட்டராகும்.

இம்மாவட்டம் அதிகப்படியாக வேளாண்மைப் பொருளாதாரத்தை நம்பியுள்ளது. இம்மாவட்டத்தில் பாயும் டீஸ்டா, சிங்மரி, தார்லா போன்ற ஆறுகளால் நீர் வளம் மற்றும் மண் வளம் கொண்டது. இங்கு நெல், சணல், கரும்பு, புகையிலை, மிளகாய், எண்ணெய் வித்துக்கள், மா, பலா, வெற்றிலை, பாக்கு அதிகம் பயிரிடப்படுகிறது. 
இம்மாவட்டத்தில் வேளாண்மைத் தொழிலில் ஈடுபட்டுள்ளோர் 72.78% , வணிகர்கள் 3.46%, ஊழியர்கள் & அலுவலர்கள் 4.45% ஆக உள்ளனர்.

1247.37 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 8 12,56,099 ஆக உள்ளது. அதில் ஆண்கள் 6,28,799 ஆகவும், பெண்கள் 6,27,300 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 975 நபர்கள் வீதம் வாழ்கின்றனர். சராசரி எழுத்தறிவு 46.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. தாய் மொழியான வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டம் இருபத்தி ஏழு கலை மற்றும் அறிவியல் கல்லூரிகளும், இருநூறு உயர்நிலைப் பள்ளிகளும், 597 தொடக்கப் பள்ளிகளும், 269 மதராசாக்களும் கொண்டுள்ளது.



</doc>
<doc id="325374" url="https://ta.wikipedia.org/wiki?curid=325374" title="அலெக்சாந்தர் போக்சென்பர்கு">
அலெக்சாந்தர் போக்சென்பர்கு

அலெக்சாந்தர் போக்சென்பர்கு (Alexander Boksenberg) CBE FRS (பிறப்பு: 18 மார்ச்சு 1936) ஒரு பிரித்தானிய அறிவியலாலர் ஆவார். இவர் 1999 அக்சு (Hughes ) பதக்கம் வென்றார்.இது இவருக்கு இவரது " முந்துபாழ் பால்வெளிகளில் அமைந்த உடுக்கண இடைவெளி வளிமம் முனைவாகச் செயல்படும் பால்வெளிக் கருவின் தன்மை பற்றிய குறிப்பிடத் தகுந்த கண்டுபிடிப்புகளுக்காகவும் வானியல் கருவிகளின் மிகச்சிறந்த பணிகளுக்காகவும்" வழங்கப்பட்டது. இவர் இவரது வானியல் கருவிகளாகிய படிம ஒளியன் எண்ணிக்கை அமைப்பு, மங்கலான வாயில்களையும் கண்டுபிடிக்கவல்ல புரட்சிவாய்ந்த மின்னனியல்பரப்பாய்வி ஆகியவற்றின் சிறந்த கண்டுபிடிப்புகளுக்காகவும் குறிப்பிடத் தகுந்தவர். இவரது கண்டுபிடிப்புகள் பெரும்பிரித்தானியாவில் ஒளியியல் வானியலுக்குப் பேரூக்கம் அளித்தன".

பின்னர் இவர் அரசு கிரீன்விச் வான்காணக இயக்குநராகப் பணிபுரிந்தார்.


</doc>
<doc id="325379" url="https://ta.wikipedia.org/wiki?curid=325379" title="இலங்ரா, மாம்பழம்">
இலங்ரா, மாம்பழம்

இலங்ரா "(Langra)" என்பது தொடக்கத்தில் வட இந்தியாவில் உள்ள பனாரசு, வங்காளதேசம், பாக்கித்தான் ஆகிய இடங்களில் பயிரிடப்பட்ட ஒரு வகையான மாம்பழ இனம் ஆகும். பனாரசி இலங்ரா என்ற பெயராலும் இம்மாம்பழம் அழைக்கப்படுகிறது . பழுக்கும் போது இந்த மாம்பழவகை பச்சை நிறத்தில் இருக்கிறது. பொதுவாக சூலை மாதத்தின் கடைசி பாதியில் இப்பழம் அறுவடை செய்யப்படுகிறது. 2006 ஆம் ஆண்டு முதல் சர்வதேச சந்தையிலும் இப்பழம் பிரபலமடையத் தொடங்கியது . துண்டுகளாக்கவும் பதப்படுத்தவும் ஏற்ற பழமாக இலங்ரா மாம்பழம் கருதப்படுகிறது .

இதன் இலைத்தாள்கள் முட்டை-ஈட்டி வடிவங்களாகவும் சிறிது மடிந்து தட்டையாகவும் இருக்கின்றன. மேல்முனைகள் அதி கூரியனவாக உள்ளன. இரண்டாம் நிலை நரம்புகள் ஒன்றுக்கொன்று எதிர் எதிராக துணை வரிசையில் அடுக்கப்பட்டுள்ளன அவைகளின் அளவுகள் இங்கு கொடுக்கப்பட்டுள்ளன. 



</doc>
<doc id="325380" url="https://ta.wikipedia.org/wiki?curid=325380" title="ஜார்ஜ் பிலிப்சு பாண்டு">
ஜார்ஜ் பிலிப்சு பாண்டு

ஜார்ஜ் பிலிப்சு பாண்டு (George Phillips Bond) (மே 20, 1825-பிப்ரவரி 17, 1865) ஓர் அமெரிக்க வானியலாளர் ஆவார். இவர் வில்லியம் கிரேன்ச் பாண்டின் மகனாவார். சில தகவல் வாயில்கள் இவர் 1826 இல் பிறந்ததாக்க் கூறுகின்றன.

இவர் முதலில் இயற்கையிலும் பறவைகளிலும் ஆர்வம் கொண்டிருந்தார். ஆனால் இவரது அண்ணன் வில்லியம் கிரேன்ச் பாண்டு (இளவல்) இறந்ததும் தந்தையைப் பின்பற்றி வானியலில் இட்டுபடவேண்டி நேர்ந்துள்ளது. இவர் தன் தந்தைக்குப் பின்னர் ஆர்வார்டு வான்கானகத்தின் இயக்குநரானார். இப்பதவியில் இவர் 1859 முதல் தன் இறப்பு வரை நீடித்தார். இவரது ஒன்றுவிட்ட உடன்பிறப்பாளர் எட்வார்டு சிங்கிள்டன் ஓல்டன் இலிக் வான்காணக முதல் இயக்குநராக விளங்கினார்.

இவர் வேகா எனும் விண்மீனின் முதல் ஒளிப்படத்தை 1850 இலும் மிசார் எனும் இரட்டை விண்மீனின் ஒளிப்படத்தை 1957 இலும் பிடித்தார்; ஒளிப்படத்தினால் விண்மீன்களின் தோற்றப்பொலிவை அளக்கலாம் எனப் பரிந்துரைத்தார்; பல வால்வெள்ளிகளைக் கண்டுபிடித்தார். அவற்றின் வட்டணைகளையும் கணக்கிட்டார். இவர் காரிக்கோளையும் ஓரியன் விண்மீன் வெடிப்பையும் ஆய்வு செய்தார். இவரும் இவரது தந்தையாரும் இணைந்து காரிக்கோள் நிலாவாகிய கைப்பெரானைக் கண்டுபிடித்தனர். கைப்பெரான் நிலாவை வில்லியம் இலாசலும் தனியாகக் கண்டுபிடித்துள்ளார். வானியல் பங்களிப்புகளைத் தவிர, இவர் நியூஆம்சயரின் வெண்மலைகளின் அளக்கைப்பணியிலும் ஈடுபட்டுள்ளார்.

இவர் என்புருக்கி நோயால் இறந்தார்.



</doc>
<doc id="325381" url="https://ta.wikipedia.org/wiki?curid=325381" title="சிராஜ்கஞ்ச் மாவட்டம்">
சிராஜ்கஞ்ச் மாவட்டம்

சிராஜ்கஞ்ச் மாவட்டம் (Sirajganj District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் சிராஜ்கஞ்ச் நகரம் ஆகும். 

சிராஜ்கஞ்ச் மாவட்டத்தின் வடக்கில் போக்ரா மாவட்டம் மற்றும் நத்தோர் மாவட்டங்களும், மேற்கில் பப்னா மாவட்டம் மற்றும் நத்தோர் மாவட்டங்களும், தெற்கில் பப்னா மாவட்டம் மற்றும் மணிகஞ்ச் மாவட்டமும், கிழக்கில் மணிகஞ்ச் மாவட்டம், ஜமால்பூர் மாவட்டம் மற்றும் தங்காய்ல் மாவட்டங்கள் எல்லைகளாக உள்ளது.

2402.05 சதுர கிலோ மீட்டர் பரப்பளவு கொண்ட இம்மாவட்டத்தை நிர்வாக வசதிக்காக ஒன்பது துணை மாவட்டங்களாகப் பிரிக்கப்பட்டுள்ளது.
இம்மாவட்டத்தில் உல்லபாரா, சஹத்பூர், சிராஜ்கஞ்ச், பெல்குச்சி, ராய்கஞ்ச் மற்றும் காஜிப்பூர் என ஆறு நகராட்சி மன்றங்களும், 82 உள்ளாட்சி ஒன்றியங்களும், 2016 கிராமங்களும் உள்ளது. மாவட்டத்தின் அஞ்சல் சுட்டு எண் 6700 ஆகும். தொலைபேசி குறியிடு எண் 0751 ஆகும்.

வேளாண்மைப் பொருளாதாரத்தையே அதிகம் நம்பியுள்ளது இம்மாவட்டம். இங்கு ஜமுனா ஆறு, கர்தோ ஆறு, போரல் ஆறு, இஷாமதி ஆறு, புல்ஜோரா ஆறுகள் பாய்வதால் நீர் வளமும், மண் வளமும் கொண்டுள்ளது. எனவே நெல், சணல், கரும்பு, வெங்காயம், உருளைக்கிழங்கு, நிலக்கடலை, கடுகு, மிளகாய் முதலிய பயிர்கள் விளைகிறது.

இம்மாவட்டத்தின் அதிகபட்ச வெப்பம் 34.6° செல்சியஸ் ஆகவும், குறைந்தபட்ச வெப்பம் 11.9° செல்சியஸ் ஆக உள்ளது. ஆண்டு சராசரி மழைப் பொழிவு 1610 மில்லி மீட்டர் ஆகும்.

2402.05 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 30,97,489 ஆக உள்ளது. அதில் ஆண்கள் 15,51,368 ஆகவும், பெண்கள் 15,46,121 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1290 நபர்கள் வீதம் வாழ்கின்றனர். சராசரி எழுத்தறிவு 42.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
தாய் மொழியான வங்காள மொழியுடன், ஆங்கில மொழியும் பள்ளி மற்றும் கல்லூரிகளிலும் கற்பிக்கப்படுகிறது.

 

</doc>
<doc id="325387" url="https://ta.wikipedia.org/wiki?curid=325387" title="ஈருலோக நாணயம்">
ஈருலோக நாணயம்

ஈருலோக நாணயம் ("bi-metallic coin") அல்லது கலப்புலோக நாணயம், பொதுவாக வெளிவட்டத்தில் ஒரு உலோகமும், உள்வட்டத்தில் மற்றொரு உலோகமும் உடைய நாணயம் ஆகும். உலகின் பல நாடுகளில் ஈருலோக நாணயங்கள் இப்போது பயன்படுத்தப்பட்டு வருகிறது. பெரும்பாலான ஈருலோக நாணயங்களில் வெளிவளையப் பகுதியின் எடை மையப் பகுதி உலோக எடையை விட சற்றுக் கூடுதலாக உள்ளது. உலகிலேயே முதல் முறையாக பிரான்சு நாட்டில் மூவுலோக நாணயம் வெளியிட்டது. அதன் மதிப்பு 20 பிராங்கு ஆகும். அது 1992 ஆம் ஆண்டு வெளியிடப்பட்டது. உலகம் முழுவதும் சுமார் 105 நாடுகளில் இரு உலோக நாணயம் பயன்பாட்டில் உள்ளது.



</doc>
<doc id="325388" url="https://ta.wikipedia.org/wiki?curid=325388" title="தாராஃவா">
தாராஃவா

தாராஃவா "(Dhaarahwa )" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி தாராஃவா கிராமத்தின் மக்கள்தொகை 1622 நபர்கள் ஆகும். இவர்கள் 274 குடும்பங்களில் வாழ்ந்தனர். இம்மக்கள்தொகையில் 50.73% நபர்கள் ஆண்கள் மற்றும் 49.26% நபர்கள் பெண்களாவர். இந்நகரின் எழுத்தறிவு சதவீதம் 32.55% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 61.5% நபர்கள் ஆண்கள் மற்றும் 38.4% நபர்கள் பெண்களாவர். மக்கள் தொகையில் 25.27% நபர்கள் 6 வயதுக்கு கீழ் உள்ளவர்களாகும். 


</doc>
<doc id="325391" url="https://ta.wikipedia.org/wiki?curid=325391" title="பிரிவேனா">
பிரிவேனா

பிரிவேனா என்பது, இலங்கையில் புத்த மதகுருமாருக்கான கல்வியை வழங்கும் நிறுவனங்களைக் குறிக்கும். பழைய காலத்தில் சாதாரண மக்கள் இடைநிலைக் கல்வியையும், உயர் கல்வியையும் பெற்றுக்கொள்வதற்கும் பிரிவேனாக்கள் உதவின. இரண்டாயிரம் ஆண்டுகளுக்கு முன்பே தொடங்கிய பிரிவேனாக் கல்விமுறை இன்றும் இலங்கையில் இருந்து வருகிறது. தற்போது இலங்கையின் கல்வி அமைச்சு பிரிவேனாக்களை நடத்தி வருகிறது. இளம் பிக்குகள் குருநிலைக்கு உயர்த்தப்படுமுன் பிரிவேனாக்களில் பயிற்சி பெறுகின்றனர்.

"பிரிவேனா" என்னும் சிங்களச் சொல் "பரிவேனா" என்னும் பாளிச் சொல்லில் இருந்து பிறந்ததாகத் தெரிகிறது. "பரிவேனா" என்னும் சொல் பாளி மொழியில் பௌத்த குருமாரின் வாழிடங்களைக் குறிக்கும்.

கி.பி முதலாம் நூற்றாண்டில் மகா விகாரையும், அபயகிரி விகாரையும் தொடங்கப்பட்ட காலத்திலிருந்து இலங்கையில் பிரிவேனாக்களின் வரலாறு தொடங்குகிறது. இதன் பின்னர் தொடர்ந்துவந்த அரசர்களின் காலங்களிலும் பல பிரிவேனாக்கள் நிறுவப்பட்டன. இந்தியாவில் நாளந்தா போன்ற பௌத்த உயர்கல்வி நிறுவனங்கள் இருந்தன. காலப்போக்கில் பௌத்தமும், பௌத்த மரபுக் கல்வியும் ஏறத்தாழ அழிந்துபோய்விட்டன. ஆனாலும், இலங்கையில் பிரிவேனாக் கல்விமுறை தொடர்ந்து வருகிறது. முற்காலத்தில் துறவிகளுக்கும் சாதாரண மக்களுக்கும் தனித்தனியான பாடத்திட்டங்கள் இருந்தன. சாதாரண மக்களுக்குப் பெரும்பாலும் தொழில்சார்ந்த பாடங்கள் கற்பிக்கப்பட்டன. துறவிகள் மொழிகள், மதம், மெய்யியல், வரலாறு, பொருளியல், புவியியல் ஆகிய பாடங்களைப் படித்தனர். 

போர்த்துக்கேயர், ஒல்லாந்தர் ஆட்சிக் காலங்களில் கரைநாட்டுப் பகுதிகளில் புத்த மதம் ஒடுக்கப்பட்டதால் அப்பகுதிகளில் பிரிவேனாக் கல்வி பாதிக்கப்பட்டது. ஆனாலும், கண்டி இராச்சியம் போர்த்துகேயர், ஒல்லாந்தர் ஆட்சிகளுக்கு ஆட்படாமல் தப்பியதால் பிரிவேனாக்கள் அரச ஆதரவுடன் அங்கே வளர்ச்சியடையக் கூடியதாக இருந்தது. 

தற்காலத்தில் இலங்கையில் மூன்று மட்டங்களில் பிரிவேனாக்கள் உள்ளன. தொடக்கநிலைக் ("மூலிக்க") கல்வி ஐந்து ஆண்டுகளை உள்ளடக்குகின்றது. இந்த நிலையில் பாளி, சமசுக்கிருதம், சிங்களம், ஆங்கிலம், திரிபிடகக் கல்வி, கணிதம் ஆகிய ஆறு பாடங்கள் கற்பிக்கப்படுகின்றன. அடுத்த ("மகா") நிலையில் முன்னர் கற்ற ஆறு பாடங்களுடன் மெய்யியல், மதங்களின் வரலாறு, மொழியியல், ஆயுர்வேதம், சோதிடம் ஆகிய பாடங்களையும் கற்பிக்கின்றனர். அடுத்தது பல்கலைக்கழக மட்டத்திலான பிரிவேனாக் கல்வி. தற்போது இலங்கையில் 794 பிரிவேனாக்களில் 62,000 மாணவர்கள் கல்வி கற்கின்றனர்..


</doc>
<doc id="325396" url="https://ta.wikipedia.org/wiki?curid=325396" title="பர்காய்வா">
பர்காய்வா

பர்காய்வா "(Bargaiwa)" என்பது இந்தியாவின் பீகார் மாநிலம் மேற்கு சம்பாரண் மாவட்டத்திலுள்ள ஒரு கிராமம் ஆகும்.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி பர்காய்வா கிராமத்தின் மக்கள்தொகை 1266 நபர்கள் ஆகும். இவர்கள் 214 குடும்பங்களில் வழ்ழ்ந்தனர். இம்மக்கள்தொகையில் 51.42% நபர்கள் ஆண்கள் மற்றும் 48.57% நபர்கள் பெண்களாவர். இந்நகரின் எழுத்தறிவு சதவீதம் 53% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 63.18% நபர்கள் ஆண்கள் மற்றும் 36.81% நபர்கள் பெண்களாவர். மக்கள் தொகையில் 20% நபர்கள் 6 வயதுக்கு கீழ் உள்ளவர்களாகும். 


</doc>
<doc id="325399" url="https://ta.wikipedia.org/wiki?curid=325399" title="ஆத்தூர் காய நிர்மலேசுவரர் கோயில்">
ஆத்தூர் காய நிர்மலேசுவரர் கோயில்

ஆத்தூர் காய நிர்மலேசுவரர் கோயில் தமிழ்நாட்டில் சேலம் மாவட்டத்தில் உள்ள சிவன் கோயிலாகும். 

இக்கோயில் சேலம் மாவட்டத்தில் ஆத்தூர் என்னுமிடத்தில் அமைந்துள்ளது. 

இக்கோயிலின் மூலவராக காயநிர்மலேசுவரர் உள்ளார். இறைவி அகிலாண்டேசுவரி ஆவார். வசிஷ்டருக்கு ஜோதி வடிவாக இறைவன் காட்சியளித்ததால் இத்தலத்தினை அக்னித் தலம் என்று கூறுகின்றனர். பிரதோஷம், சிவராத்திரி, சோம வார விரதங்கள் உள்ளிட்ட பல விழாக்கள் நடத்தப்படுகின்றன. 

கிழக்கு நோக்கிய நிலையில் ஐந்து நிலை ராஜ கோபுரம் உள்ளது. முகப்பு மண்டபத்தினை அடுத்து நந்தி உள்ளது. இக்கோயிலில் பல விநாயகர்கள், பஞ்சபூதத் தலங்களில் அருளும் இறைவன், இறைவி, வள்ளி தெய்வானையுடன் முருகன், சதுர் புஜ பைரவர், அஷ் புஜ பைரவர், சுவர்ண ஆகார்ஷன பைரவர், மகாலட்சுமி, சரசுவதி, தட்சிணாமூர்த்தி, லிங்கோத்பவர், பிரம்மா, துர்க்கை, ஐயப்பன், சூரியன், சனீசுவரன், நாகர்கள் உள்ளனர். அனுமன் சன்னதியும் உள்ளது. தீபாராதனையின்போது தீபத்தின் ஒளி லிங்கத்திருமேனியின் மேல் அழகாகக் காட்சியளிக்கிறது. 

வசிஷ்டர் இங்கு தவம் செய்தபோது பல சோதனைகளைச் சந்திக்கவேண்டியிருந்தது. பூவும் நீரும் கொண்டு சிவ பூசை செய்தால் அந்த சோதனைகளைக் கடக்கலாம் என நாரதர் கூறியதன் அடிப்படையில் வசிஷ்ட நதி என்னும் நதியை உண்டாக்கினார் வசிஷ்டர். பூசை செய்ய சரியான இடம் தேடியபோது ஒரு இடத்தில் கால் தடுக்கிடவே அங்கு ஒரு லிங்கத் திருமேனியை அவர் கண்டார். அதை வைத்து பூசை செய்ய ஆரம்பித்தபோது கால் இடறியதால் ஏற்பட்ட பின்னத்தைக் கண்டார். அவர் சற்று யோசிக்கவே அதனை வைத்து பூசை செய்யலாம் என்று ஒரு அசரீரி எழுந்தது. ஆராதனையை முடித்துப் பார்த்தபோது ஒளிப்பிழம்பு தோன்றி அதைத் தொடர்ந்து லிங்கத் திருமேனியைக் கண்டபோது அந்த பின்னம் இல்லாமல் போனதை அறிந்தார். லிங்கத்தில் இருந்த குறையை நீக்கி இறைவன் காட்சி தந்ததால் காய நிர்மலேசுவரர் என மூலவர் அழைக்கப்பட்டார். 


</doc>
<doc id="325402" url="https://ta.wikipedia.org/wiki?curid=325402" title="இணுவில் பொது நூலகம்">
இணுவில் பொது நூலகம்

இணுவில் பொது நூலகமும் சனசமூக நிலையமும் இணுவிலையும் அதனைச் சூழஉள்ள கிராமத்து மக்களின் நலன் கருதியும் உருவாக்கப்பட்ட ஓர் அமைப்பு ஆகும். இந்தப் பிரதேசத்திலே தரமான ஓர் நூலகம் இல்லை என்ற குறையை நிவர்த்தி செய்யும் பொருட்டு புலம்பெயர்ந்து வாழும் அன்பர்களின் உதவியோடு இந்த நூலகம் புனரமைக்கப்பட்டு இருக்கின்றது. இந்த நூலகமானது கல்வி, கலை, கலாசார, சமய, இலக்கிய, சமூக, அரசு, அறிவியல், மற்றும் தகவல் தொழில்நுட்பத் துறைகளோடு, விளையாட்டுத் துறையிலும் இப்பிரதேசத்தில் வாழும் மக்களை ஒரு உன்னதமான நிலைக்கு இட்டுச்செல்வதையே தனது பிரதான குறிக்கோளாகக் கொண்டுள்ளது. 

யாழ்ப்பாணத்து சமூக கட்டமைப்புக்களிலே அதன் ஆரம்ப அறிவுவிருத்தியின் அச்சாணிகளில் ஒன்றாக சனசமூகநிலையங்கள் விளங்கிவருகின்றன. இந்த சமூக கட்டமைப்புக்களிலே கிராமம், வட்டாரம், தெரு, குறிச்சி, சாதிசமூக அலகுகள்தோறும் குறைந்தது ஒரு வாசிகசாலை தன்னும் இருக்கும். இந்த வாசிகசாலைகள் கிராமமக்களின் ஆரம்ப அறிவுத்தேவைகளையும், ஆளுமையையும் விருத்தி செய்வதோடு அரசியல் மயப்படுத்தப்படுவதற்கும் பங்காற்றியிருக்கின்றது. இப்படி ஒருசமூக அலகாக 1948 ம் ஆண்டு, சுதந்திரஇலங்கையில், ஒரு சிறிய ஓலைக் கொட்டிலிலே ஸ்ரீ கணேசா வாசிகசாலையாக ஆரம்பிக்கப்பட்ட இந்த அமைப்பானது, பல்வேறு வடிவங்களை. மாற்றங்களாகக் கொண்டு ஆனால் ஒரு வாசிகசாலையாக சப்தமில்லாமல் சேவையாற்றி வந்துள்ளது. கடந்த அறுபதுக்கு மேற்ப்பட்ட சாதனைமிகு வருடங்களில் அதன் பாதையில் பல சமூக அரசியல் மாற்றங்களையும், பலதலை முறைகளையும் கடந்து புதியதொரு செழுமைமிகு சமூக மாற்றங்களுக்கும் அது வித்திட்டு இருக்கின்றது. 

புனரமைக்கப்பட்ட இணுவில் பொதுநூலகத்தின் உடல்,உள பௌதீக வளங்களை உருவாக்கித்தந்த பெருமை இந்த ஊர் நலம்விரும்பிகளையே சாரும். தேவையான நேரத்தில் ஏற்பட்ட மனமாற்றம், சமூகமேம்பாடு, கல்வி, கலை, விளையாட்டுத்துறைகள் மீது ஏற்பட்ட அதீத அக்கறை என்பன நூலகத்தின் வளர்ச்சிக்கு உறுதுணையாக இருந்தன. அவ்வப்போது பொருளுதவி, தளபாடங்கள், புத்தகங்கள், பத்திரிகைகள், காகிதாதிகள், தொழில்நுட்ப சாதனங்கள், தொலைக்காட்சி, கம்பியூட்டர்கள், கட்டிடப்பொருட்கள், விளம்பரங்கள், ஆயுதங்கள், ஏன் திருவலைகையைக்கூட வாங்கி அன்பளிப்பு செய்துள்ளார்கள். காலத்திற்கு காலம் தேவை உணர்ந்து, அங்கத்தவர்களின் மனங்கோணாது இந்த உதவிகளை செய்து தருகின்றார்கள்.

பிரதேசத்திலே தரமான ஓர் நூலகம் இல்லை என்ற குறையை நிவர்த்தி செய்யும் பொருட்டு புலம்பெயர்ந்து வாழும் அன்பர்களின் உதவியோடு இந்த நூலகம் உருவாக்கப்பட்டு இருக்கின்றது. இந்த நூலகமானது கல்வி, கலை, கலாசார, சமய, இலக்கிய, சமூக, அரசு, அறிவியல், மற்றும் தகவல் தொழில்நுட்பத் துறைகளோடு, விளையாட்டுத் துறையிலும் இப்பிரதேசத்தில் வாழும் மக்களை ஒரு உன்னதமான நிலைக்கு இட்டுச்செல்வதையே தனது பிரதான குறிக்கோளாகக் கொண்டுள்ளது. இந்த இலட்சியப் பயணத்தை நோக்கியே தனது பாதையை திட்டமிட்டு வகுத்துக்கொண்டும் உள்ளது. 
இந்த நூலகத்தில் வாசகர்கள் தம்மை ஒரு அங்கத்தவராக இணைத்துக்கொள்வதன் மூலம் நூல்களை இரவல் எடுத்துச்செல்ல முடியும். தவிர எந்தஒரு குடிமகனும் இங்குள்ள படிப்பகத்தில் இருந்து வேண்டிய நூல்களை எடுத்து வாசிக்க முடியும். அத்தோடு இங்கு மாணவர்களின் நலன் கருதி பாடம் படிப்பதற்கான ஒரு படிப்பகமும் உருவாக்ப்பட்டுள்ளது. 

இணுவில் பொதுநூலகமானது வாரத்தில் ஏழு நாட்களுமே காலை 7.00 மணிமுதல் இரவு 09.00 மணிவரை திறந்திருக்கும். இங்கு எல்லாவிதமான பத்திரிகைகளையும், சஞ்சிகைகளையும் வாசிக்கலாம். குடாநாட்டில் இருந்து வெளியாகின்ற உதயன், தினக்குரல், வலம்புரி, தினமுரசு, ஆகியவற்றுடன் கொழும்பில் இருந்து வெளிவருகின்ற வீரகேசரி, சுடர்ஒளி, தினமுரசு, தினகரன், போன்ற அனைத்துப் பத்திரிகைகளையும் படிக்கமுடியும். இதுதவிர மாலை வேளைகளில் தினமும் 4 மணிமுதல் 7 மணிவரையான காலப்பகுதியில் எந்தவொரு சிறுவர் சிறுமியரும் இங்குள்ள சிறுவர் பூங்காவில் பொழுதை களிக்கலாம். 
இந்த பொதுநூலகமானது சுமார் பதினாறாயிரம் நூல்களை தன்னகத்தே கொண்டுள்ளது. தற்போது சிறுவர்நூலகம் ஒன்றும் பிரத்தியேகமாக உருவாக்கப்பட்டு இருக்கின்றது. தவிர இணுவில் பொதுநூலகத்தில் கணினிப்பிரிவு ஒன்றும் உருவாக்கப்பட்டுள்ளது. இங்கு சிறுவர்களுக்கான கணினிப்பயிற்சிகளும், மாணவர்களுக்கான பயிற்சி நெறியும் பயிற்றுவிக்கப் படுகின்றது. அத்தோடு சிறுவர்களுக்கான விளையாட்டு உபகரணங்களைக் கொண்ட பிரத்தியேக விளையாட்டுப்பகுதி ஒன்றும் உருவாக்கப்பட்டுள்ளது. 

நூலகமானது கருத்தரங்குமண்டபம், கலாசாரமண்டபம், சிறுவர் பாடசாலை, தகவல் தொழில்நுட்ப மையம் என்பவற்றோடு சர்வதேசவலைப் பின்னலில் தொலைக்காட்சிச் சேவையையும் ஆற்றி வருகின்றது. பொதுநூலக மண்டபத்திலே புத்தக கண்காட்சியும், விற்பனையும், புத்தக வெளியீடுகள், இலவச மருத்துவசேவை, மூக்குக்கண்ணாடி வழங்குதல், வைத்தியப்பரிசோதனை, இரத்ததானம், இலவச கல்வியியல் கருத்தரங்குகள், மாணவர்களுக்கான பரீட்சை முன்னோடிக் கருத்தரங்குகள் போன்ற சமூகநலன் பேணும் சேவைகள் இடம்பெற்று வருகின்றன. வருடம்தோறும் ஆண்டு விழாவின்போது இரத்ததானம், பல விளையாட்டுப் போட்டிகள், மற்றும் போட்டிப் பரீட்சைகளையும் நடாத்தி மாணவர்களுக்கு பெறுமதிமிக்க பரிசில்களையும் நூலகமானது வழங்கிவருகின்றது. 
இணுவில் பொதுநூலக கலாசார மண்டபம் இது கலை, மற்றும் பண்பாட்டு நிகழ்சிகளை நடாத்துவதற்காகவும், நூல்வெளியீடுகள், பாலர் பாடசாலை மற்றும் சிறுவர் நூலகம் என்பன இயங்குவதற்காகவும் பல லட்சருபா செலவில் நிர்மானிக்கப்பட்டுள்ளது. இது தவிர சின்னஞ் சிறார்களின் பொழுதுபோக்கிற்காக கொழும்பில் இருந்து தருவிக்கப்பட்ட நவீன விளையாட்டு உபகரணங்களை உள்ளடக்கிய சிறுவர் பூங்கா ஒன்றும் அமைக்கப்பட்டுள்ளது.
முன்னேறிவரும் காலச்சூழலுக்கேற்ப நவீன தகவல் தொழில்நுட்பத்துறை எமது பிரதேசங்களில் மிகவும் பின்தங்கிய நிலையிலே காணப்படுகின்றது. இந்த நிலையைப் போக்கும் முகமாகவும், உலக அளவில் புலம்பெயர்ந்து பரந்து வாழும் எம் அன்பர்களின் உறவுகளைப் பேணும் முகமாகவும் சர்வதேச வலைப் பின்னலில் இணுவில் பொதுநூலகமானது இணைய நூலகத்தை (e-library) நிறுவியுள்ளது. மக்களின் பண்பாட்டு நிகழ்வுகளையும், நிகழ்காலத் தகவல்களையும் தாங்கிவரும் இந்த இணையத்தளமானது புலம்பெயர்ந்து வாழும் எம்சகோதரர்களுக்கு மிகவும் பயன் உள்ளதாகவே அமையும்.






</doc>
<doc id="325405" url="https://ta.wikipedia.org/wiki?curid=325405" title="கோவிலூர் கொற்றவாளீசுவரர் கோயில்">
கோவிலூர் கொற்றவாளீசுவரர் கோயில்

கோவிலூர் கொற்றவாளீசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.

இக்கோயில் சிவகங்கை மாவட்டத்தில் கோவிலூர் என்னுமிடத்தில் அமைந்துள்ளது.

இக்கோயிலின் மூலவராக கொற்றவாளீசுவரர் உள்ளார். இறைவி நெல்லையம்மன் ஆவார். பிரதோஷம், பௌர்ணமி, சிவராத்திரி உள்ளிட்ட பல விழாக்கள் நடத்தப்படுகின்றன.

கோயிலின் முன் புறத்தில் சதுர வடிவில் தெப்பம் உள்ளது. நடுவில் 16 தூண்களுடன் நீராழி மண்டபம் காணப்படுகிறது. கோயிலின் மண்டபத்தில் ஆடல்வல்லான் சிலை காணப்படுகிறது. வீணை சரசுவதி, சாரதாம்பிகை, ஊர்த்துவ தாண்டவ நடராஜர், மீனாட்சி கல்யாணம், ரிஷப வாகனத்தில் சிவன் பார்வதி, மயில் மீது சண்முகர், வீரசேகர பாண்டியன் ஆகியோரின் சிற்பங்கள் காணப்படுகின்றன. கோவிலூரில் வேதாந்த மடத்தை நிறுவிய வேதாந்த தேசிகர் திருப்பணிகள் செய்துள்ளார்.

சிவனின் பக்தரான சிவகுப்தன், சுதன்மை தம்பதியரின் வயல் அறுவடைக்குத் தயாரான காலகட்டத்தில் அவர்களுடைய மகளான அரதனவல்லியைக் காவலுக்கு அனுப்பினர். அங்கு செல்லாமல் மலர்ச்சோலைக்குச் சென்றாள் அரதனவல்லி. அவளுடைய தாயார் அவளுக்கு உணவு எடுத்துச் சென்றாள். அப்போது இறைவி மகள் வடிவில் காவல் காத்துக்கொண்டிருந்தார். சுதன்மை தந்த உணவை உண்டாள். வீட்டுக்கு வந்த அரதனவல்லி தனக்குப் பசியாக இருக்கிறது என்று கூறவே பின்னர் இறைவியே மகள் வடிவில் வந்து உணவு உண்டதை உணர்ந்தார். ஆனால் இறைவிக்கு நெல்லையம்மன் என்ற பெயரும் உண்டு. மற்றொரு வரலாறும் இக்கோயிலைப் பற்றி கூறுகின்றனர். காளையார் கோயிலை பாண்டிய மன்னரான வீரபாண்டியன் ஆண்டு வந்தபோது இறைவனின் அருளால் ஒரு வாளைப் பெற்றிருந்தான். மன்னன் வேட்டையாடச் சென்றபோது சிவனின் திருவிளையாடல் ஆரம்பமானது. மாய மான் ஒன்றைக் கண்டு அதனைத் துரத்திச் செல்லும்போது அவனிடம் இருந்த வாள் இறையருளால் மறைந்தது. இறைவனின் அருளால் ஒரு அந்தணனும், ஒரு புலியும் வர நேரிட்டது. அந்தணரின் உயிரைக் காக்க புலியுடன் போரிட்டு தன் உயிரைத் தர தயாரானான் மன்னன். புலியும், அந்தணரும் மறைந்தனர். அங்கு அருகே இறைவன் லிங்கத்திருமேனியாகக் காட்சி தந்தார். அவரை மூலவராக வைத்து மன்னன் கோயில் எழுப்பினான். கொற்ற வாளை வழங்கிய சிவன் என்ற நிலையில் மூலவர் கொற்றவாளீசுவரர் என்றழைக்கப்பட்டார்.


</doc>
<doc id="325408" url="https://ta.wikipedia.org/wiki?curid=325408" title="நன்னீர் உயிரியல்">
நன்னீர் உயிரியல்

நன்னீர் உயிரியல் "(Freshwater biology)" என்பது நன்னீர் சூழல்மண்டலச் சூழலியல் பற்றிய அறிவியலார்ந்த உயிரியல் ஆய்வும் நன்னீர் உயிரியலின் ஒரு கிளையும் ஆகும். நன்னீர் வாழும் உயிரினங்களுக்கும் அவற்றின் இயற்பியல் வேதியியல் சூழலுக்கும் இடையே நிலவும் தொடர்புகளையும் புரிந்துகொள்ள முற்படுகிறது. கழிவுநீர் பதப்படுத்துதல் போன்ற தொழிற்சாலை முறை, உயிரியல் முறையில் தண்ணீர் தூய்மைப்படுத்துதல் போன்ற செயல்முறைகளிலும் இத்துறை பரவலாகப் பயன்படுத்தப்படுகிறது. ஐக்கிய இராச்சியத்தின் கும்பிரியாவில் உள்ள விண்டெர்மேரில் நன்னீர் உயிரியல் சங்கம் அமைந்து செயற்பட்டு வருகிறது.


</doc>
<doc id="325413" url="https://ta.wikipedia.org/wiki?curid=325413" title="லசுக்காரின்">
லசுக்காரின்

லசுக்காரின் ( "லஸ்கிரிஞ்ஞ", ) என்பது, இலங்கையில் 1505-1658 காலப்பகுதியில் போர்த்துக்கேயருக்குக் கீழும் பின்னர் 1930கள் வரை பிற குடியேற்றவாத ஆட்சியாளர்களின் கீழும் பணியாற்றிய உள்நாட்டுப் போர்வீரர்களைக் குறிக்கும் சொல் ஆகும். லசுக்காரின்கள் குடியேற்றவாதப் படைகளில் முக்கிய பங்காற்றியது மட்டுமன்றி உள்ளூர் இராச்சியங்களின் படைநடவடிக்கைகளின் வெற்றிக்கும் பங்களிப்புச் செய்துள்ளன.

இச்சொல், "படை முகாம்" அல்லது "படை" என்னும் பொருள் கொண்ட பாரசீக மொழிச் சொல்லான "லஷ்கர்" என்பதிலிருந்து பெறப்பட்டது. தொடர்புடைய அரபிச் சொல்லான "அஸ்கர்" என்பது "காவலன்" அல்லது "போர்வீரன்" என்னும் பொருள் தருவது. போர்த்துக்கேயர் ஆசியப் படைவீரர்களையோ மாலுமிகளையோ குறிக்க "லஷ்கர்" என்பதை "லஸ்காரின்" "(lasquarin)" எனப் பயன்படுத்தினர். இலங்கையில் இது உள்ளூர்ப் போர்வீரர்களைக் குறிக்கவே பயன்பட்டது.

போர்த்துக்கேயர் முதலில் 1505 ஆண்டு இலங்கைக் கரையில் இறங்கினர். 1517 அளவில் அவர்கள் கொழும்பில் ஒரு கோட்டையைக் கட்ட முடிந்ததோடு உள்வரும், வெளிச்செல்லும் வணிகத்தையும் கட்டுப்படுத்தினர். 1521க்குப் பின்னர் உள்ளூர் இராச்சியங்களின் விடயங்களிலும் அவர்களுடைய தலையீடு தொடங்கியது. போர்த்துக்கேய ஆளணிகள் குறைவாக இருந்ததால், தங்களைப் பாதுகாக்கவும், கோட்டே இராச்சியத்தின் நலன்களைப் பாதுகாக்கவும், தாக்குதல் நடவடிக்கைகளில் உதவவும் உள்ளூர் போர்வீரர்களைப் பணிக்கு அமர்த்தினர். ஏறத்தாழ எல்லா லசுக்காரின்களுமே கத்தோலிக்கராக மதம் மாறிய சிங்களவராகவே இருந்தனர். இக்காலத்திலேயே பல அரச குடும்பத்தினரும் கத்தோலிக்க மதத்துக்கு மாறினர். போர்த்துக்கேயர் உள்ளூர் இராச்சியங்கள் மீது (குறிப்பாகக் கோட்டே இராச்சியம்) நேரடிக் கட்டுப்பாட்டைக் கொண்டுவந்த பின்னர் உள்ளூர் அரசர்களுடைய வீரர்களும் லசுக்காரின்கள் ஆகியதுடன், முதலி, முகாந்திரம், ஆராய்ச்சி, கங்காணி போன்ற பதவிகளையும் அப்படியே பயன்படுத்தி வந்தனர். 

உள்ளூர்ப் புவியியலை நன்கு தெரிந்து வைத்திருந்ததால், போர்த்துக்கேயரின் உள்ளூர் இராச்சியங்களுடனான போர்களில் லசுக்காரின்களின் பங்கு முக்கியமானதாக இருந்தது. இலங்கையில் போர்த்துக்கேயர் பங்குபற்றிய ஏறத்தாழ எல்லாத் தொடக்ககாலப் போர்களிலும் அவர்களின் படைகளிற் பெரும்பான்மையினர் லசுக்காரின்களாகவே இருந்தனர். சில சந்தர்ப்பங்களில் போர்களின்போது லசுக்காரின்கள் அணிமாறி உள்ளூர் இராச்சியங்களுக்காகப் போராடியதும் உண்டு. தந்துறைப் போரில் போர்த்துக்கேயப் படைகளில் இருந்து அணிமாறிய லசுக்காரின்களால் கண்டியரசனின் படைகள் இரு மடங்காகின. 1630 இல் ரந்தெனிவலச் சண்டையிலும் போர்த்துக்கேயருடன் சேர்ந்து போரிட்ட ஏறத்தாழ எல்லா லசுக்காரின் படையினருமே அணிமாறிவிட்டனர். இதனால் தமது பிற்காலப் போர்களில் இந்திய, ஆப்பிரிக்க (காப்பிரி), மலே கூலிப்படைகளில் போர்த்துக்கேயர் கூடுதலாகத் தங்கியிருக்க வேண்டியதாயிற்று. இலங்கையில் கரையோர இராச்சியங்களில் போர்த்துக்கேயரின் ஆட்சியை முடிவுக்குக் கொண்டுவந்த போர்த்துக்கேய - ஒல்லாந்தப் போர்களில் இரண்டு பக்கங்களிலும் லசுக்காரின்கள் போரிட்டனர்.

1640 - 1796 காலப்பகுதியில் ஒல்லாந்தர் படைகளில் லசுக்காரின்கள் சேவையில் இருந்தனர். லசுக்காரின்கள் "கம்பனி" எனப் பொருள்படும் "ரஞ்சு"க்களாகப் பிரிக்கப்பட்டிருந்தனர். ஒவ்வொரு ரஞ்சுவிலும் இரண்டு அல்லது மூன்று உள்ளூர்த் தலைவர், முகாந்திரம், ஆராய்ச்சி, அல்லது கங்காணிகளும் 24 வீரர்களும் இருப்பர். கோறளை ஒன்றின் முதலியாருக்குக் கீழ் பல ரஞ்சுக்கள் இருக்கும். பிரித்தானியர் காலத்தில் லசுக்காரின்கள் தமது படைத்துறை வகிபாகத்தை இழந்து சடங்குமுறைக் காவலர்கள் ஆகிவிட்டனர். செல்வாக்குள்ள முதலியார்கள் சிலர் தனிப்பட்ட பாதுகாப்புக்காக பிரித்தானிய அலுவலர்களிடம் அனுமதி பெற்றுச் சிறிய லசுக்காரின் பிரிவுகளை வைத்திருந்தனர்.


</doc>
<doc id="325422" url="https://ta.wikipedia.org/wiki?curid=325422" title="தங்காயில் மாவட்டம்">
தங்காயில் மாவட்டம்

தங்காயில் மாவட்டம் (Tangail District) இந்தி:टंगाइल जिला) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். 3,414.28 சதுர கிலோ மீட்டர் பரப்பளவு கொண்டஇம்மாவட்டம் டாக்கா கோட்டத்தில் உள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் தங்காயில் நகரம் ஆகும். 

மத்திய வங்காள தேசத்தின் டாக்கா கோட்டத்தில் அமைந்த தங்காயில் மாவட்டத்தின் வடக்கில் ஜமால்பூர் மாவட்டமும், தெற்கில் டாக்கா மாவட்டம் மற்றும் மணிகஞ்ச் மாவட்டங்களும், கிழக்கில் மைமன்சிங் மாவட்டம் மற்றும் காஜிபூர் மாவட்டங்களும், மேற்கில் சிராஜ்கஞ்ச் மாவட்டமும் எல்லைகளாக அமைந்துள்ளது.

இம்மாவட்டத்தை நிர்வாக வசதிக்காக பனிரெண்டு துணை மாவட்டங்களாகப் பிரிக்கப்பட்டுள்ளது. இம்மாவட்டம் 108 தொகுதிகள் கொண்ட பதினொன்று நகராட்சி மன்றங்களும், நூற்றி ஒன்பது ஊராட்சி ஒன்றியக் குழுக்களும், 2516 கிராமங்களையும் கொண்டுள்ளது. 

இம்மாவட்டத்தின் அதிகபட்ச கோடை வெப்பம் 38.3° செல்சியஸ் ஆகவும், குளிர்கால குறைந்தபட்ச வெப்பம் 7.13° ஆக உள்ளது. ஆண்டு சராசரி மழைப் பொழிவு 1872136.33 mm மில்லி மீட்டராகவும் உள்ளது. 

இம்மாவட்டத்தின் முக்கிய ஆறுகளாக ஜமுனா ஆறு, தாலேஷ்வரி ஆறு, ஜெனாய் ஆறு, பங்க்சி ஆறு, லௌஹாஜங் ஆறு, லங்குலியா ஆறு, ஜக்னி ஆறு, புங்கிலி ஆறு, போதிக்ஜனி ஆறு முதலிய ஆறுகள் உள்ளது. எனவே இம்மாவட்டம் நீர் வளமும், மண் வளமும் மிக்கதாக உள்ளது.

இம்மாவட்டத்தில் நெல், சணல், கரும்பு, கோதுமை, கடுகு, பருப்பு, மா, பலா, வாழை, விளாச்சி, கொய்யா பயிரிடப்படுகிறது.

மீன் பிடி தொழில், பால் பண்ணைகள், தேனீ வளர்ப்பு தொழிலும் சிறப்பாக உள்ளது. 
இம்மாவட்டத்தில் 60,000 கைநெசவுகளும், 892 மின்நெசவுகளும் உள்ளது.

3,25,000 நபர்கள் நெசவுத்தொழிலில் ஈடுபட்டுள்ளனர். இம்மாவட்டத்தின் கைத்தறி சேலைகள் புகழ்பெற்றது.

இம்மாவட்டத்திலிருந்து சணல் பொருட்கள், சர்க்கரை, சேலைகள், இனிப்புமாமிச உணவுகள், சேலைகள், வாழை, அன்னாசிப்பழம், ஏற்றுமதி செய்யப்படுகிறது. 

மரபு வழியான போக்குவரத்திற்கு சாதாரண பயணிகளின் படகுகள், குதிரை வண்டிகள், பல்லாக்குகள், மாட்டு வண்டிகள் மற்றும் உல்லாசப் படகுகள் பயன்படுத்துகின்றனர்.
3414.35 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 36,05,083 ஆக உள்ளது. அதில் ஆண்கள் 17,57,370 ஆகவும், பெண்கள் 18,47,713 ஆகவும் உள்ளனர். பாலின விகிதம் 95 ஆண்களுக்கு பெண்கள் 100 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1056 நபர்கள் வீதம் வாழ்கின்றனர். சராசரி எழுத்தறிவு 54.9 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் [கிரேடு 1 – 5], ஐந்தாண்டு படிப்புகள் கொண்ட செகண்டரி பள்ளிகளும் [கிரேடு 6 – 10], இரண்டாண்டு படிப்பு கொண்ட மேனிலைப்பள்ளிகளும் [கிரேடு 11 – 12], நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டம் 341 தனியார் உயர்நிலை பள்ளிகளும், ஐந்து அரசு கல்லூரிகளும், 48 தனியார் கல்லூரிகளும், மூன்று பல்கலைக்கழகக் கல்லூரிகளும், இரண்டு நெசவுத் தொழில்நுட்ப பொறியியல் கல்லூரிகளும், ஒரு மருத்துவக் கல்லூரியும், ஒரு சட்டக் கல்லூரியும், ஒரு ஹோமியோபதி மருத்துவக் கல்லூரியும், ஒரு தொழில்நுட்பக் கல்லூரியும், ஒரு மருத்துவ உதவியாளர் பயிற்சிப் பள்ளியும், ஒரு செவிலியர் பயிற்சி பள்ளியும், ஒரு காவல்துறை பயிற்சி நிறுவனமும், 202 மதராசாக்களும், 40 இளையோர் பள்ளிகளும், ஒரு ஆசிரியர் பயிற்சி பள்ளியும், 146 சமுதாயத் தொடக்கப் பள்ளிகளும், 1304 அரசு சாரா தொண்டு நிறுவனங்கள் நடத்தும் பள்ளிகள், மௌலானா பசானி அறிவியல் மற்றும் தொழில்நுட்பப் பல்கலைக்கழகமும் கொண்டுள்ளது. 


</doc>
<doc id="325427" url="https://ta.wikipedia.org/wiki?curid=325427" title="இமாம் மாலிக்">
இமாம் மாலிக்

மாலிக் இப்னு அனஸ் (Mālik ibn Anas ) (அரபு மொழி: مالك بن أنس‎; அல்லது இமாம் மாலிக் அரபு நாட்டு இஸ்லாமிய அறிஞர், குறிப்பாக முஹதீத் ( ஹதீஸ் கலை அறிஞர் ) ஆவார். இவர் சுன்னா இசுலாமிய பிரிவை சார்ந்தவர். இமாம் ஷாபி எனும் இவரது மாணவர் கூற்று படி இவர் ஒரு நட்சத்திரத்தை போன்ற அறிவில் பரந்து விளங்கியவர். இசுலாமிய சுன்னா பிரிவான மாலிகி மத்ஹப் இவர் பெயரால் ஆரம்பிக்கப்பட்டதாகும்.
இமாம் மாலிக் 93 இ.நா (கி.பி. 711) வருடத்தில் மதீனா நகரில் பிறந்தார். 
இவர் அல்அஸ்பஹீ என்ற குலத்தைச் சார்ந்தவர். இவரது தந்தை பெயர் அனஸ் பின் மாலிக்.

தாஃபியீன்களில் ஒரு பெரும் கூட்டம் இவருக்கு ஆசிரியராக இருந்தது. நாஃபிஃ, ஹிஷாம் பின் உர்வா, யஹ்யா பின் சயீத், அப்துல்லாஹ் பின் தீனார், சைத் பின் அஸ்லம், முஹம்மத் பின் முஸ்லிம், அப்துல்லாஹ் பின் அபீபக்கர், சயீத் பின் அபீ, இப்னு சிஹாப் ஆகியோர் இவருடைய ஆசிரியர்கள்.

இமாம் அபூஹனீபா, சுஃப்யான் சவ்ரீ, அல்லைஸ் பின் சஃத், ஷுஃபா, அப்துல் மலிக், மஃமர் பின் ராஷித், யஹ்யா பின் சயீத், இப்னுல் முபாரக், வகீஃ மற்றும் இமாம் ஷாபி ஆகியோர் இவருடைய மாணவர்கள்.

இமாம் மாலிக் ஹதீஸ் தொகுப்புகளில் அறிவிப்பாளர் வரிசை தொய்வின்றி நம்பகமான தகவல்கள் இருக்கும்.


இமாம் மாலிக் 83 ஆம் வயதில் இ.நா 179 ( கி.பி. 795) இல் மதீனாவில் இறந்தார்.


</doc>
<doc id="325457" url="https://ta.wikipedia.org/wiki?curid=325457" title="எசுபார்க்கிள்">
எசுபார்க்கிள்

எசுபார்க்கிள் (SPARQL - SPARQL Protocol and RDF Query Language) என்பது வள விபரிப்புச் சட்டகத்துக்கான ஒரு வினவல் மொழியாகும். வள விபரிப்புச் சட்டகத்தைப் பயன்படுத்தி சேமிக்கப்பட்ட தரவுத்தளங்களில் இருந்து தகவல்களைப் பெற, கையாள இது பயன்படுகிறது. இது ஒரு உலகளாவிய வலைச் சேர்த்தியம் சீர்தரம் ஆகும். பொருளுணர் வலையின் அடிப்படைத் தொழில்நுட்பங்களில் ஒன்றாக இது கருதப்படுகின்றது.

எசுபார்க்கிளின் வினவல்கள் மும்மைத் தோரணங்கள் (triple patterns), இணையல்கள் (conjunctions), பிரிப்பிணைவு (disjunctions) மற்றும் பிற தோரணங்களை அனுமதிக்கின்றது.

பின்வரு எசுபார்க்கிள் வினவல் பெரியார் எங்கே பிறந்தார் என்று கேக்கிறது:
டிபீடியாவில், இதற்கான விடையாக பின்வருவன கிடைக்கின்றன:



</doc>
<doc id="325459" url="https://ta.wikipedia.org/wiki?curid=325459" title="பாசுபோமாலிப்டிக் அமிலம்">
பாசுபோமாலிப்டிக் அமிலம்

பாசுபோமாலிப்டிக் அமிலம் "(Phosphomolybdic acid)" என்பது H3PMo12O40 என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பன்னிருமாலிப்டோபாசுபாரிக் அமிலம் என்ற பெயராலும் இச்சேர்மம் அழைக்கப்படுகிறது. மேசான் முக்குரோம் கறையின் பகுதிக்கூறாக பாசுபோமாலிப்டிக் அமிலம் உள்ளது. மஞ்சளும் பசுமையும் கலந்த நிறத்திலுள்ள இச்சேர்மம் தண்ணீரிலும் எத்தனால் போன்ற முனைவுக் கரிமக் கரைப்பான்களிலும் நன்றாக கரைகிறது. பாலிபீனால்கள், ஐதரோகார்பன் மெழுகுகள், ஆல்க்கலாய்டுகள், சிடீராய்டுகள் போன்றவைகளுக்கான மென்படல வண்ணப்பிரிகை முறையில் இதைப் பயன்படுத்துகிறார்கள். 

பாசுபோமாலிப்டிக் அமிலத்தை இணையான மற்றும் நிறைவுறாத சேர்மங்கள் மாலிப்டினம் நீலமாக ஒடுக்கமடையச் செய்கின்றன. கறையாக்கப்பட வேண்டிய மூலக்கூறில் இரட்டைப் பிணைப்புகளின் எண்ணிக்கை அதிகரிப்பதற்கு ஏற்ப வண்ணம் செறிவாகிறது 


</doc>
<doc id="325461" url="https://ta.wikipedia.org/wiki?curid=325461" title="அலுமினியம் காலியம் நைட்ரைடு">
அலுமினியம் காலியம் நைட்ரைடு

அலுமினியம் காலியம் நைட்ரைடு (Aluminium gallium nitride) AlGaN என்ற வாய்ப்பாடு கொண்ட ஒரு குறைக்கடத்தி சேர்மமாகும். அலுமினியம் நைட்ரைடு மற்றும் காலியம் நைட்ரைடு சேர்மங்களின் கலப்புலோகமாகும். .4eV (xAl=0) முதல் 6.2eV (xAl=1).சூழலில் AlxGa1-xN இன் ஆற்றல் இடைவெளியை அறிய முடியும் . நீலம் முதல் புற ஊதா மண்டலத்தில் செயல்படும் ஒளியுமிழும் இரு முனையங்களில் அலுமினியம் காலியம் நைட்ரைடு பயன்படுத்தப்படுகிறது.

இங்கு அலைநீளம் 250 நானோமீட்டருக்கு குறைவாக அடையப்படுகிரது. நீலக் குறைக்கடத்தி லேசர்களிலும் இது பயன்படுத்தப்படுகிறது.

புறஊதா கதிரியக்க உணரிகளிலும் உயர் எலக்ட்ரான் இயக்க திரிதடையங்களிலும் அலுமினியம் காலியம் நைட்ரைடு பயன்படுத்தப்படுகிறது. 

அலுமினியம் காலியம் நைட்ரைடு பெரும்பாலும் காலியம் நைட்ரைடு அலுமினியம் நைட்ரைடுடன் சேர்த்து படிகக்குறைக்கடத்திகளின் அடுக்குகளிடையில் பயன்படும் பல்லினசந்திப்பாகப் பயன்படுகிறது

நீலக்கல்லின் மேற்பரப்பில் அலுமினியம் காலியம் நைட்ரைடு அடுக்குகளை வளர்க்க இயலும். 

அலுமினியம் காலியம் நைட்ரைடு குறைக்கடத்தியின் நச்சுத்தன்மை முழுமையாக அறியப்படவில்லை. எனினும் அலுமினியம் காலியம் நைட்ரைடு தூள் தோல், கண்கள், நுரையீரலில் எரிச்சலை உண்டாக்குகிறது. சுற்றுச்சூழல், உடல்நலம், பாதுகாப்பு அம்சங்கள் சமீபத்தில் மதிப்பீடு செய்யப்பட்டுள்ளன 



</doc>
<doc id="325463" url="https://ta.wikipedia.org/wiki?curid=325463" title="கீழ்படப்பை வீரட்டேசுவரர் கோயில்">
கீழ்படப்பை வீரட்டேசுவரர் கோயில்

கீழ்படப்பை வீரட்டேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் கீழ்படப்பை என்னுமிடத்தில் அமைந்துள்ளது. படப்பை என்றால் பூஞ்சோலை என்று பொருளாகும். பூக்கள் நிறைந்த சோலையில் இறைவர் இருப்பதால் இவ்விடம் படப்பை என்றழைக்கப்படுகிறது. இது உப வீரட்டத்தலமாகக் கருதப்படுகிறது. இத்தலம் வழியாக ஞானசம்பந்தர் விருத்தாச்சலம் சென்றபோது இவரை வணங்கி இத்தலத்தைப் பற்றிப் பாடியுள்ளதால் இத்தலம் தேவார வைப்புத்தலம் என்னும் பெருமையுடைய தலமாகும். 

இக்கோயிலின் மூலவராக வீரட்டேசுவரர் ஆவார். மூலவர் சதுர வடிவில் ஆவுடையாருடன் லிங்கத் திருமேனியாகக் காட்சியளிக்கிறார். இறைவி சாந்தவல்லி ஆவார். இக்கோயிலின் தல மரம் மாமரம் ஆகும். சித்திரை மாதம் சதய நட்சத்திரத்தில் திருநாவுக்கரசர் குரு பூசையும், ஆடி மாதம் சுவாமி நட்சத்திரத்தில் சுந்தரர் குரு பூசையும் நடைபெறுகின்றன. சுந்தரர் வெள்ளை யானையில் கைலாசம் சென்றதால் விழாவின்போது யானை மீது வருவார். இவற்றுடன் கார்த்திகை, மகாசிவராத்திரி உள்ளிட்ட விழாக்கள் இங்கு கொண்டாடப்படுகின்றன.

மூலவரை சந்திரன் வழிபட்டதால் முன் மண்டபத்தில் இரு கைகளில் மலரை வைத்தபடி சந்திரனின் புடைப்புச் சிற்பம் உள்ளது. திருச்சுற்றில் தாமரை பீடத்தில் நவக்கிர மண்டபம் உள்ளது. இங்குள்ள விநாயகர் தாயின் பெயர் இணைந்த நிலையில் சாந்த விநாயகர் என்றழைக்கப்படுகிறார். விமானம் பத்ம விமான அமைப்பில் உள்ளது. அகோர வீரபத்திரர் வடக்கு நோக்கிய நிலையில் உள்ளார்.காளத்தீசுவரர், சனீசுவரர், வள்ளி தெய்வானையுடன் கூடிய சுப்பிரமணியர் ஆகியோர் உள்ளனர். அம்பாள் தனி சன்னதியில் தெற்கு நோக்கிய நிலையில் உள்ளார். அவரது பாதத்தின்கீழ் ஸ்ரீசக்கரம் அமைக்கப்பட்டுள்ளது.

தட்சனின் பிள்ளைகளான கிருத்திகை, ரோகிணி உள்ளிட்ட 27 பேரை சந்திரன் மணந்தாலும் ரோகிணி மீது மட்டுமே அன்பு காட்டியதால் மற்றவர்களுக்கு வருத்தம் ஏற்பட்டது. இதனைப் பற்றி தம் தந்தையான தட்சனிடம் அவர்கள் எடுத்துக் கூறினர். தட்சன் சந்திரனின் கலைகள் தேயும்படி சாபமிட்டான். விமோசனம் தேடி சந்திரன் பல தலங்களுக்குச் சென்று இறைவனை வழிபட்டான். அவ்வாறே இங்கும் ஒரு லிங்கத் திருமேனியை வைத்து வழிபட்டான்.



</doc>
<doc id="325466" url="https://ta.wikipedia.org/wiki?curid=325466" title="நல்லாத்தூர் சொர்ணபுரீசுவரர் கோயில்">
நல்லாத்தூர் சொர்ணபுரீசுவரர் கோயில்

நல்லாத்தூர் சொர்ணபுரீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் கடலூரில் அமைந்துள்ளது.

இக்கோயிலின் மூலவராக சொர்ணபுரீசுவரர் உள்ளார். இவர் பொன்னம்பல நாதர் என்றும் அழைக்கப்படுகிறார். சாளரம் எனப்படுகின்ற கல் ஜன்னல் வழியாக இறைவனை வணங்கலாம். இறைவி திரிபுரசுந்தரி ஆவார். இறைவின் பாதத்தின்கீழ் மகாமேரு அமைக்கப்பட்டுள்ளது.

இக்கோயில் மூலவர் கிழக்கு நோக்கிய நிலையில் உள்ளார். மூலவர் எதிரில் வாசல் இல்லாமல் சாளரமாகக் காணப்படுகின்ற வகையைச் சார்ந்த சாளரக் கோயிலாகும். சொக்கட்டான் மண்டபத்தில் 24 இதழ்களுடன் கூடிய மூன்றடுக்கு தாமரை கவிழ்ந்த நிலையில் காணப்படுகிறது. திருச்சுற்றில் தல விநாயகரான சுந்தர விநாயகர், வள்ளி தெய்வானையுடன் கூடிய சுப்பிரமணியர், பாமா ருக்மணியுடன் வேணுகோபாலன், தட்சிணாமூர்த்தி, சண்டிகேசுவரர், சூரியன், சந்திரன், ஆஞ்சநேயர், நவக்கிரகங்கள், காமதேனு, பைரவர், சனீசுவரர், ஞானசம்பந்தர், நாவுக்கரசர், சுந்தரர், மாணிக்கவாசகர் ஆகியோர் உள்ளனர். சிவன் கோயிலாக இருந்தாலும் முருகனுக்கு முக்கியத்துவம் தரப்படுகிறது. கந்த சஷ்டி விழா சிறப்பாகக் கொண்டாடப்படுகிறது. முருகனுக்கு எதிரில் கொடி மரம் காணப்படுகிறது. 
மகாசிவராத்திரி, திருவாதிரை, ஐப்பசி அன்னாபிசேகம் உள்ளிட்ட விழாக்கள் இங்கு கொண்டாடப்படுகின்றன. திருவாதிரை நட்சத்திரத்தில் மகாமிருத்யுஞ்ஜய ஹோமம் நடத்தப்பெறுவதால் இத்தலத்தை வட திருக்கடையூர் என்றும் கூறுகின்றனர்.


</doc>
<doc id="325468" url="https://ta.wikipedia.org/wiki?curid=325468" title="திருவாமூர் பசுபதீசுவரர் கோயில்">
திருவாமூர் பசுபதீசுவரர் கோயில்

திருவாமூர் பசுபதீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் திருவாமூர் என்னுமிடத்தில் அமைந்துள்ளது. முன்பு இவ்வூர் திருஆமூர் என்றழைக்கப்பட்டது. இத்தலத்தின் பெருமை சேக்கிழாரின் பெரிய புராணத்தில் காணப்படுகிறது.

இக்கோயிலின் மூலவராக பதிபதீசுவரர் ஆவார். இறைவி திரிபுரசுந்தரி ஆவார்.கோயிலின் தல மரம் கொன்றை ஆகும். அப்பர் என்றழைக்கப்படுகின்ற நாவுக்கரசர் அவதரித்த பெருமையுடைய தலமாகும்.

பழமை வாய்ந்த இக்கோயிலின் மூலவருக்கு முன்பாக அப்பர் நின்ற நிலையில் உழவாரத்துடன் காணப்படுகிறார். அருணகிரிநாதர் இக்கோயிலில் உள்ள முருகனைப் பற்றி திருப்புகழில் பாடியுள்ளார். அப்பரின் மூத்த சகோதரியான திலகவதியாருக்கும், தாயாரான மாதினியார், தகப்பனாரான புகழனார் ஆகியோருக்கு தனியாக சன்னதிகள் உள்ளன. திருச்சுற்றிலும் அப்பர் சிற்பம் உள்ளது.

அப்பருக்கு குரு பூசை சித்திரை மாதம் சதய நட்சத்திரத்திலும், அவதார நாள் பங்குனி மாதத்திலும் நடைபெறுகிறது.


</doc>
<doc id="325470" url="https://ta.wikipedia.org/wiki?curid=325470" title="வசப்புத்தூர் காசி விசுவநாதர் கோயில்">
வசப்புத்தூர் காசி விசுவநாதர் கோயில்

வசப்புத்தூர் காசி விசுவநாதர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் வசப்புத்தூர் என்னுமிடத்தில் அமைந்துள்ளது.

இக்கோயிலின் மூலவராக காசி விசுவநாதர் உள்ளார். இறைவி காசி விசாலாட்சி ஆவார்.

திருச்சுற்றில் தட்சிணாமூர்த்தியும், கோஷ்டத்தில் சண்டிகேசுவரரும், துர்க்கையும் உள்ளனர். சிதம்பரம் நடராஜர் கோயிலுக்கு தென் பகுதியிலிருந்து வருவோர் வருமிடங்களில் சற்று இளைப்பாற கோயிலில் தங்குவதை வழக்கமாகக் கொண்டிருந்தனர். அந்த வகையில் இவரை வழிபட்டுச் செல்ல ஆரம்பித்தனர்.

பிரதோஷம், சிவராத்திரி உள்ளிட்ட பல விழாக்கள் இக்கோயிலில் கொண்டாப்படுகின்றன.


</doc>
<doc id="325472" url="https://ta.wikipedia.org/wiki?curid=325472" title="காட்டுமன்னார்கோயில் திருவனந்தீசுவரர் கோயில்">
காட்டுமன்னார்கோயில் திருவனந்தீசுவரர் கோயில்

காட்டுமன்னார்கோயில் திருவனந்தீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். 

இக்கோயில் கடலூர் மாவட்டத்தில் காட்டுமன்னார்கோயில் என்னுமிடத்தில் அமைந்துள்ளது. இவ்வூர் முன்னர் திருவனந்தீசுவரம் என்றழைக்கப்பட்டது.

இக்கோயிலின் மூலவராக திருவனந்தீசுவரர் உள்ளார். இறைவி சௌந்தரநாயகி ஆவார். இக்கோயிலில் சூரிய, சந்திர புஷ்கரணி உள்ளது. 

மூலவர் கிழக்கு நோக்கியும், இறைவி தெற்கு நோக்கியும் காணப்படுகின்றனர். துர்க்கை, நின்ற நிலையில் விநாயகர், சூரியன், சந்திரன் ஆகியோர் உள்ளனர். திருச்சுற்றில் கல்வெட்டுகள் காணப்படுகின்றன. ராஜராஜசோழனின் பெரிய பாட்டியும், சோழப் பேரரசியுமான செம்பியன்மாதேவிக்கு திருமணம் நடந்த இடம் என்பதால் அவர் இக்கோயிலுக்கு தன் பெயரால் கொடை தந்துள்ளார். அட்ட நாகங்களில் ஒன்றான அனந்தன் தன் குறையைத் தீர்க்க இக்கோயிலுக்கு வந்ததாகக் கூறுவர். அனந்தன் பூசை செய்ததை உறுதி செய்யும் வகையில் இங்குள்ள சோமாஸ்கந்தர் சிற்பத்தின் கையில் நாகம் உள்ளது. 

வைகாசி விசாகம் உள்ளிட்ட பல விழாக்கள் இக்கோயிலில் கொண்டாப்படுகின்றன. 


</doc>
<doc id="325475" url="https://ta.wikipedia.org/wiki?curid=325475" title="நெய்வேலி நடராசர் கோயில்">
நெய்வேலி நடராசர் கோயில்

நெய்வேலி நடராசர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் நெய்வேலி டவுன்ஷிப் பகுதியில் அமைந்துள்ளது. இவ்வூர் முன்னர் திருவனந்தீசுவரம் என்றழைக்கப்பட்டது.

இக்கோயிலின் மூலவராக நடராசர் உள்ளார். இறைவி சிவகாமி ஆவார்.

நடராசர் 10 அடி 1 அங்குலத்தில் அமைந்துள்ளதாகவும், உலகிலேயே இவர்தான் பெரிய நடராசர் என்றும் கூறுகின்றனர். அருகிலுள்ள சிவகாமி 7 அடி உயரத்தில் உள்ளார். இக்கோயிலில் நடராசருக்கு பளிங்கால் சபை அமைத்துள்ளனர். நடராசர் சன்னதிக்கு மேற்கில் செம்பொற்சோதி நாதர் சன்னதி உள்ளது. திருசசுற்றில் விநாயகர், அறம் வளர்த்த நாயகி, அஷ்டபுஜ துர்க்கை, தட்சிணாமூர்த்தி, அண்ணாமலையார், துர்க்கை, வள்ளி தெய்வானையுடன் கூடிய சுப்பிரமணியர், சண்டிகேசுவரர் ஆகியோர் உள்ளனர்.

சித்திரை முதல் நாளில் இறைவனும், இறைவியும் 63 நாயன்மார்களுடனும், 12 திருமுறைகளுடனும் உலா வரும் விழா இங்கு நடைபெறுகிறது. அத்துடன் அப்பர், ஞானசம்பந்தர், சுந்தரர், மாணிக்கவாசகர், சேக்கிழார், திருமூலர் ஆகியோரின் குரு பூசையன்று இறைவனும், இறைவியும் திருச்சுற்றில் உலா வருகின்றனர்.


</doc>
<doc id="325479" url="https://ta.wikipedia.org/wiki?curid=325479" title="பல்லினபல்லாக்சோ அமிலம்">
பல்லினபல்லாக்சோ அமிலம்

பல்லினபல்லாக்சோ அமிலம் "(Heteropoly acid)" என்பது ஐதரசனும் ஆக்சிசனும் ஒரு குறிப்பிட்ட அளவில் உலோகங்கள் அல்லது அலோகங்களுடன் இணைந்து உருவாகும் ஆக்சிஅமிலங்களின் கலவை வகையாகும். வேதி வினைகளில் பொதுவாக இவ்வகை அமிலங்கள் மீள் பயன்பாட்டு அமில வினையூக்கிகாளாக கருதப்படுகின்றன . 

பல்லினபல்லாக்சோ அமிலமாக இருக்க ஒரு சேர்மத்தில் கண்டிப்பாக பின்வருவனவற்றை கொண்டிருக்க வேண்டும்.

ஆக்சிசன் அணுக்களால் இணைக்கப்பட்ட கூட்டியல் அணுக்கள் உட்புறத்தில் ஆக்சிசன் அணுக்களால் பிணைக்கப்பட்ட பல்லின அணுக்களுடன் சேர்ந்து கொத்து அல்லது தொகுதியாக உருவாகின்றன. இத்தொகுதியில் ஒன்றுக்கு மேற்பட்ட உலோகக் கூட்டியல் அணுக்கள் வகைகள் நன்கு அறியப்பட்டவையாகும். பல்லினபல்லாக்சோ அமிலத்தின் எதிர்மின் அயனி இணைகாரம் பல்லாக்சோஉலோக அணுத்திரள் அல்லது பல்லாக்சோமெட்டலேட்டு என அழைக்கப்படுகிறது. 

பல்வேறு கூட்டியல் அணுக்கள் மற்றும் பல்வேறு பல்லின அணுக்கள் சேர்வதற்கான வாய்ப்புகள் இருப்பதால் ஏராளமான பல்லினபல்லாக்சோ அமிலங்கள் உருவாகின்றன. கெக்கின் கட்டமைப்பு (HnXM12O40) டாவ்சன் க்ட்டமைப்பு (HnX2M18O62) என்ற கட்டமைப்புகள் இரண்டும் இவற்றில் நன்கு அறியப்பட்டவையாகும். 

சில உதாரணங்கள்:
பல்லினபல்லாக்சோ அமிலங்கள் பரவலாக ஒரினவரிசை, பல்லினவரிசை வினையூக்கிகளாகப் பயன்படுத்தப்படுகின்றன. குறிப்பாக கெக்கின் கட்டமைப்பு கொண்ட பல்லினபல்லாக்சோ அமிலங்கள் இவ்வாறு பயன்படுத்தப்படுகின்றன:நல்ல வெப்பநிலைப்புத்தன்மை, உயர் அமிலத்தன்மை, உயர் ஆக்சிசனேற்றப் பண்பு ஆகிய பண்புகளை இவை பெற்றுள்ளன. 

சில உதாரணங்கள்:





பகுப்பாய்வியல், திசு அமைப்பியல் போன்ற ஆய்வுகளிலும் பல வினைப்பொருள்களில் ஒரு பகுதிக்கூறாகவும் பல்லினபல்லாக்சோ அமிலங்கள் பயன்படுத்தப்படுகின்றன.


</doc>
<doc id="325484" url="https://ta.wikipedia.org/wiki?curid=325484" title="பரங்கிப்பேட்டை ஆதிமூலேசுவரர் கோயில்">
பரங்கிப்பேட்டை ஆதிமூலேசுவரர் கோயில்

பரங்கிப்பேட்டை ஆதிமூலேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் பரங்கிப்பேட்டை என்னுமிடத்தில் அமைந்துள்ளது. இவ்வூர் முன்னர் வருணாசேத்ரம் என்றழைக்கப்பட்டது. சிதம்பரம் நடராஜர் கோயிலுக்கு வட கிழக்குப் பகுதியில் இக்கோயில் உள்ளது.

இக்கோயிலின் மூலவராக ஆதிமூலேசுவரர் உள்ளார். இறைவி அமிர்தவல்லி ஆவார். வில்வமும், வன்னியும் கோயிலின் தல மரங்களாகும். கோயிலின் தீர்த்தம் வருண தீர்த்தமாகும்.

சிவன் கோயில்களில் பைரவருக்கு அர்த்த பூசை செய்த பின்னர் நடையடைப்பர். இங்கு பைரவருக்கும், சித்திரகுப்தருக்கும் அவ்வாறாக பூசைகள் செய்த பின் நடை அடைக்கப்படுகிறது. அர்த்த சாமத்தில் சித்திரகுப்தர் சிவனுக்கு பூசை செய்வதாகக் கூறுவர். சித்தரகுப்தர் சிவனின் அருளைப் பெற்று அவருடைய கணக்கராகப் பணியாற்றி தலமாக இவ்விடம் கருதப்படுகிறது. 12 வயதில் அவருக்கு உயிர் பிரியும் விதி இருந்ததை நினைத்து அவருடைய தந்தை வருந்தினார். தந்தைக்கு ஆறுதல் கூறிய சித்திரகுப்தர் இத்தல இறைவனை வழிபட்டார். எமன் அவரைப் பிடிக்க வந்தபோது சிவனால் இறைவி அனுப்பிவைக்கப்பட்டு, அவர் தடுக்கப்பட்டார். எமனும் சித்திரகுப்தரை விடுவித்தார். சித்திரகுப்தர் சன்னதி அம்மன் சன்னதிக்கு எதிரேயுள்ளது.

வைகாசி விசாகம், கார்த்திகை, சிவராத்திரி, பங்குனி உத்திரம், மாசி மகம், தை அமாவாசை, உள்ளிட்ட பல விழாக்கள் இங்கு நடைபெறுகின்றன


</doc>
<doc id="325486" url="https://ta.wikipedia.org/wiki?curid=325486" title="பாக்கு நீரிணை கடற்பரப்பில் எல்லை தாண்டிய மீனவர் விவகாரம்">
பாக்கு நீரிணை கடற்பரப்பில் எல்லை தாண்டிய மீனவர் விவகாரம்

அறிமுகம்

பாக்குநீரிணை புவியியல் பின்னணி

9ஆஆழமும் குறைந்தளவிலான நீரலைகளும் ஒப்பீட்டளவில் ஆழமற்ற அமைதியான குடாவாக காணப்படுகின்றது. பாக்குக்குடா பருவகால உணவுகாவிச் செல்லும் நீரோட்டங்ளினாலும் சிறந்த மீன்வளம் இறால் களம் மற்றும் முத்துக்குளம் என்பவற்றாலும் முக்கியமானதனக காணப்படுகின்றது. இவ்வாறு பாக்குநீரினைப்பகுதியானது வளவாய்ப்பினைக் கொண்டு காணப்படுகின்றது. இதன் மீனின செழிப்புக்கு புவியியல் ரீதியிலான அடைவிடம் முக்கியத்துவம் பெறுகின்றது.

பாக்கு நீரிணை வரலாற்றுப்பின்னணி
பல்வேறு தேவைகள் நிமித்தம் உலக கடற்பரப்புக்கள் 
உள்நாட்டு நீர்ப்பரப்பு
அரச எல்லைக்கு உட்பட்ட நீர்பரப்பு (0-12 மைல்)
ஒட்டியுள்ள மண்டலம் (0-12 மைல்)
திறந்த வெளிக்கடல் 
கரையோர அரசின் கண்டத்திற்கு (200 ஆழம்வரை)
கண்டத்திற்கு அப்பால் உள்ள கடற்பகுதி 
தனிப்பட்ட பொருளாதார மண்டலம் (200 மைல் என பிரிக்கப்பட்டுள்ளது)
இலங்கையை பொறுத்தவரை வடக்கு வடமேற்கு பகுதிகளில் இந்தியாவிற்கு இடைப்பட்ட கடற்பரப்பில் எல்லைகள் வேறுபட்ட இயல்புகள் கொண்டனவாக காணப்படுகின்றது. இங்கு குறுகிய கடற்பரப்பு காணப்படுவதனால் ஆகும் ஆரம்பத்தில் ஆட்புல எல்லை மூன்று மைல்களாகவும் பின்னர் ஆறு மைல்களாகவும் இருந்தபோது இலங்கை இந்திய கடலோர எல்லைகளில் பிரச்சனை எழவில்லை பின்னர் ஆள்புல எல்லையை 12 மைல்களாகவும் விஸ்தரித்தபோது குறுகிய பாக்குநீரிணை பகுதிகளின் இடைவெளி 24 மைல்களுக்கு குறைவாக இருந்தமையினால் இவ் எல்லைக்கோடு ஒன்றின் மேல் ஒன்று மேற்படியும் நிலை தோன்றியது. இதனால் அகல நெடுங்கோடுகள் அடிப்படையில் இலங்கை இந்திய கடலோர எல்லைகள் வகுக்கப்பட்டன.
1974 இல் பாக்கு நீரினை வரையும் 1976 இல் மன்னார் வங்காள விரிகுடா கடற்பரப்பிலும் எல்லைகள் வரைய ஒரு ஒப்பந்தங்கள் செய்யப்பட்டது. இவ் ஒப்பந்தங்கள் மூலம் அதுவரை காலமும் சர்ச்சைக்குரியதாக காணப்பட்ட கச்சதீவுப்பகுதிகள் இலங்கையின் வசமானது. 1983 இல் இலங்கையின் வடபகுதியில் ஏற்பட்ட இனக்கலவரத்தை தொடர்ந்து இலங்கை அரசினால் பாதுகாப்பு கருதி இராணுவ நடவடிக்கை பலப்படுத்தியமை தொடர்ந்து கச்சதீவு பிராந்தியம் அமைதியற்று காணப்படுகின்றது. அப்போது ஜெயவர்த்தன அரசினால் இலங்கை அரசு கடல்வலய எல்லை பாதுகாப்புச்சட்டத்தின் பிரகாரம் காவல் வலய எல்லை ஒன்றினை பிரகடனம் செய்தது. எனினும் இதனைப் பொருட்படுத்தாது பல தழிழ் நாட்டு மீனவர்களை அத்துமீறி மீன்பிடியால் ஈடுபட்டு கடற்கடையினரின் தாக்குதலுக்கு இலக்காகி உயிரிழந்தனர். இதனால் அகில இந்திய ரீதியில் ஒப்பந்த நிபந்தனைகளை இலங்கை மீறியது. ஏனக்கூறி ஆர்ப்பாட்டங்கள் செய்தன. இதன் விளைவாக எல்லை மீறிய மீன்பிடி மீன்டும் அரங்கேறியது. 
1985இலும் 1993இலும் இலங்கை அரசு மேற்கொன்ட கடல்வலய தடைச்சட்டம் காரணமாக இருபகுதியையும் சேர்ந்த பெரும் தொகையான மக்கள் தமது தொழில்வாய்ப்பினை இழந்தனர். இலங்கையில் ஏற்பட்ட உள்நாட்டு யுத்தம் வடபகுதி மீனவர்களை முடக்கிப்போட்டது. பின்னர் யுத்தம் முடிவடைந்ததை தொடர்ந்து இலங்கை வடபகுதி மீனர்கள் சுதந்திரமாக மீன்பிடியில் ஈடுபடமுடியவில்லை. இது தொடர் பிரச்சனையாகவே இன்றும் உள்ளது. 

பாக்கு நீரிணையில் மீன்பிடிச் செயன்முறை

எல்லையைத்தாண்டல் பிரச்சனையின் தாக்கம்
பாக்கு நிரினைக் கடல்பிராந்தியத்துக்கு ஒரு சமாதான சக வாழ்வுப் பாரம்பரியம் இருந்து வந்துள்ளது. எனினும் பிற்பட்ட கால இந்திய மீனவர்கள் அத்துமீறி மீன்பிடியில் ஈடுபடுவதைத் தொட்ந்து வட பகுதி மீனவர்கள் பெரிதும் பாதிக்கத் தொடங்கினார்கள் இலங்கைக் கடற்பரப்பில் சட்டவிரோதமாக தமிழ்நாட்டு இழுவைப் படகுகள் மீன்பிடிப்பதால் ஒவ்வொரு கிழமையும் மூன்று நாட்களுக்கு மீன்பிடிப்பதில் இருந்து 50 000 வரையிலான மீனவர்கள் தடுக்கப்படுகின்றன. இச்சட்ட விரோத மீன்பிடியால் மீனவர்கள் ஒவ்வொரு ஆண்டும் 200 000 – 400 000 வரை வருமாணத்தை இழக்கின்றனர். மீன்பிடித்தலையே நம்பி அன்றாட வாழ்க்கையைக் கொண்டு நடாத்தும் வட பகுதி மீனவர்களின் வாழ்க்கை நிலை பாதிப்பை எதிர்கொள்கிறது. 
இலங்கையில் சிவில் யுத்தத்துக்குப் முன்னர் வடமாகாணமீன்பிடித் துறை மிகவும் வளர்ச்சியடைந்து காணப்பட்டது. 1982ம் ஆண்டு இலங்கையில் பிடிக்கப்பட்ட மொத்த மீன்களில் 25மூ யாழ்மாவட்டத்தில் மாத்திரம் பிடிக்கப்பட்டது இந்தியா அமைதிப்படை வருகை மற்றும் 2002 -2006 வரை காலப்பகுதிகளில் யுத்த நிறுத்தம் போன்ற இரு இடைவெளிகளைத் தவிர மற்றைய காலப்பகுதிகளில் வடபகுதி மீன் உற்பத்தி பூச்சியமாகவே காணப்பட்டது.
ஏல்லையைத் தாண்டல் பிரச்சனைக்குத் தீர்வுகள்
ஏல்லை தான்டி அத்துமீறும் பிரச்சனை தொடர்பாக மீனவர்களுக்கடையில் மாத்திரம் பேச்சுவார்த்தை நடத்தி தீர்வினை இட்ட முடியாது இது தொடர்பாக பல்வேறு தரப்பினர்களுடன் அதாவது மீனவ அமைப்புக்கள் சட்ட வல்லுனர்கள் பொருளியலாளர்கள் அரசியல் வாதிகள் போன்ற பல்துறைவல்லுனர்களுடன் இணைந்து பேச்சுவார்த்தை நடத்தி அவர்களது கருத்துக்களை உள்வாங்கி இப் பிரச்சனைக்கு தீரக்கமான முடிவுகளை முன் வைப்பதன் மூலம் தீர்வினை எட்ட முடியும். 
இலங்கை கடற்படையினரும் இந்தியக் கடற்படையினரும் இணைந்து எல்லை ஓரப் பாதுகாப்பினை பலப்படுத்தி ரோந்துகளை மேற்கொண்டு எல்லை தாண்டிவரும் பிரச்சனைகளை தவிர்க்க முடியும். இருநாட்டுக் கடற்படையினரும் எல்லை தான்டிவரும் சட்ட ரீதியான நடவெடிக்கைகளை மேற்கொள்வதுடன் மீனவர்களை துண்புறுத்தலுக்கு உட்படுத்தாது தொடர்ச்சியான பாதுகாப்பினைப் பலப்படுத்தி எல்லை தாண்டிவரும் மீனவர் பிரச்சனையை தடுப்பதன் ஊடாக அப்பிரச்சனைக்கு தீர்வு காணமுடியும்.

முடிவுரை


</doc>
<doc id="325493" url="https://ta.wikipedia.org/wiki?curid=325493" title="சிதம்பரம் அனந்தீசுவரர் கோயில்">
சிதம்பரம் அனந்தீசுவரர் கோயில்

சிதம்பரம் அனந்தீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் சிதம்பரம் என்னுமிடத்தில் அமைந்துள்ளது. இவ்வூர் முன்னர் தில்லைவனம் என்றழைக்கப்பட்டது. 
சிதம்பரம் நடராஜர் கோயிலுக்கு நேர் பின்புறத்தில் இக்கோயில் உள்ளது.

இக்கோயிலின் மூலவராக அனந்தீசுவரர் உள்ளார். இறைவி சௌந்தர்யநாயகி ஆவார். கோயிலின் தீர்த்தம் பதஞ்சலி தீர்த்தமாகும்.

கோயிலில் நுழைந்ததும் பதஞ்சலி தீர்த்தத்தைக் காணலாம். இடப்புறத்தில் ராஜ சண்டிகேசுவரர் உள்ளார். இக்கோயிலில் நடராசர் அருகில் பதஞ்சலி தனி சன்னதியில் உள்ளார். கோயில் மண்டபத்தூண் ஒன்றில் ஆஞ்சநேயர் தலைக்கு மேல் வாலை வைத்து வணங்கிய நிலையில் உள்ளார். திருச்சுற்றில் கன்னிமூல கணபதி, வள்ளி தெய்வானையுடன் கூடிய சுப்பிரமணியர், கஜலட்சுமி, சனீசுவரர், நவக்கிரகம், பைரவர் ஆகியோர் உள்ளனர். அருகே சூரியனும், சந்திரனும் உள்ளனர். இறைவனின் மூலவர் கருவறை கோஷ்டத்தில் வல்லப கணபதி, தட்சிணாமூர்த்தி, லிங்கோத்பவர், பிரம்மா ஆகியோர் உள்ளனர். திருவாரூர் தவிர உலகிலுள்ள அனைத்து சுவாமிகளும் சிதம்பரத்தில் ஒடுங்குவதால் அங்கு அர்த்த சாம பூசை நடைபெறும். அப்பூசையை அனைத்து ரிஷிகளும், முனிவர்களும் தரிசிப்பதாகக் கொள்வர். அவர்கள் உச்சிக்காலத்தில் அனந்தீசுவரரை தரிசனம் செய்வதாகக் கூறுவர். எனவே உச்சிக்காலத்தில் இவரையும் அர்த்த சாமத்தில் சிதம்பரம் நடராசரையும் தரிசிப்பதை சிறப்பாகக் கூறுவர்.

ஆனித்திருமஞ்சனம், நவராத்திரி, கந்த சஷ்டி, அன்னாபிசேகம், கார்த்திகை, மார்கழி திருவாதிரை, சிவராத்திரி உள்ளிட்ட பல விழாக்கள் இங்கு நடைபெறுகின்றன. ஆனித்திருமஞ்சனம் மற்றும் மார்கழி திருவாதிரையில் பதஞ்சலி புறப்பாடு நடைபெறுகிறது.


</doc>
<doc id="325499" url="https://ta.wikipedia.org/wiki?curid=325499" title="பப்னா மாவட்டம்">
பப்னா மாவட்டம்

பப்னா மாவட்டம் (Pabna District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் பப்னா நகரம் ஆகும். 

பப்னா மாவட்டத்தின் வடக்கில் சிராஜ்கஞ்ச் மாவட்டம் மற்றும் நத்தோர் மாவட்டங்களும், தெற்கில் ராஜ்பரி மாவட்டம் மற்றும் குஸ்தியா மாவட்டங்களும், கிழக்கில் மணிகஞ்ச் மாவட்டம் மற்றும் சிராஜ்கஞ்ச் மாவட்டங்களும், மேற்கில் குஸ்தியா மாவட்டம் மற்றும் கங்கை ஆறும் எல்லைகளாக உள்ளது. 

2376.13 சதுர கிலோ மீட்டர் பரப்பளவு கொண்ட பப்னா மாவட்டத்தை நிர்வாக வசதிக்காக ஒன்பது துணை மாவட்டங்களாக பிரிக்கப்பட்டுள்ளது. அவைகள்: பப்னா சதர், சத்மோகர், இசார்தி, சூஜாஅகோர், பரித்பூர், அத்காரியா, சத்தியா, வாங்குரா மற்றும் போரா ஆகும். 

இம்மாவட்டம் பப்னா சதர், சத்மோகர், இசார்தி, சூஜாஅகோர், பரித்பூர், அத்காரியா, சத்தியா, வாங்குரா மற்றும் போரா எனும் ஒன்பது நகராட்சி மன்றங்களைக் கொண்டுள்ளது. மேலும் 73 கிராம ஒன்றியக் குழுக்களையும், 1562 கிராமங்களையும் கொண்டுள்ளது. 

இம்மாவட்டத்தின் அஞ்சல் சுட்டு எண் 6600 மற்றும் தொலைபேசி குறியிடு எண் 0731 ஆகும். இம்மாவட்டம் ஐந்து நாடாளுமன்றத் தொகுதிகளைக் கொண்டுள்ளது.

வேளாண்மை இம்மாவட்டத்தின் முக்கியப் பொருளாதாரம் ஆகும். இம்மாவட்டத்தில் பத்மா ஆறு, கங்கை ஆறு குமணி ஆறு, அத்ராய் ஆறு, போரல் ஆறு, காஜிபூர் ஆறுகள் பாய்வதால் நீர் வளமும், நில வளமும் செழித்து உள்ளது. எனவே இங்கு நெல், கரும்பு, கோதுமை, பருப்பு வகைகள், எண்ணெய் வித்துக்கள், வெங்காயம், வெள்ளைப்பூண்டு, வெற்றிலை, மா, பலா, வாழை, தென்னை, விளாச்சி, கொய்யா முதலியவைகள் பயிரிடப்படுகிறது. 

வேளாண்மைத் தொழிலாளர்கள் 34%, கூலித்தொழிலாளர்கள் 4.46%, போக்குவரத்து 2.18%, நெசவாளர்கள் 2.85%, வணிகர்கள் 13.27%, சேவைத்துறை 7.26% மற்றும் பிறர் 13.21% ஆக உள்ளனர்.
மீன் பிடித்தல் & வளர்த்தல், பால்பண்ணைகள், கோழிப் பண்ணைகள், பட்டுப்புழு வளர்ப்பு, நெசவுத் தொழில் ஆகியவை பிற முக்கியத் தொழில்கள் ஆகும். 

இம்மாவட்டத்தில் காகித ஆலைகள், பருத்தி ஆலைகள், சணல் ஆலைகள், சமையல் எண்ணெய் ஆலைகள், கரும்பாலைகள், மருந்து தொழிற்சாலைகள், பிஸ்கட் தயாரிப்பு ஆலைகள், அரிசி ஆலைகள், மாவு ஆலைகள், மர அறுவை ஆலைகள் மற்றும் நெசவாலைகள் உள்ளது

2376.13 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி மக்கள் தொகை 25,23,179 ஆக உள்ளது. அதில் ஆண்கள் 12,62,934 ஆகவும், பெண்கள் 12,60,245 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1062 நபர்கள் வீதம் வாழ்கின்றனர். சராசரி எழுத்தறிவு 48.0 % ஆக உள்ளது. இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

இம்மாவட்டத்தில் ஆண்களின் கல்வி 51.8% ஆகவும் மற்றும் பெண்களின் கல்வி 31.5% ஆகவுள்ளது.
வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் சாலை, இருப்புப் பாதை, வானூர்தி நிலையங்கள் இருப்பினும், பெரும்பாலான மக்கள் குதிரை மற்றும் மாட்டு வண்டிகளில் பயணிக்கின்றனர்.

இம்மாவட்டத்தில் பப்னா அறிவியல் மற்றும் தொழில்நுட்ப பல்கலைக்கழகம் உள்ளது. 34 கலை மற்றும் அறிவியல் கல்லூரிகளும், ஒரு சட்டக் கல்லூரியும், ஒரு நெசவுக் கல்லூரியும், ஒரு தொழில்நுட்பக் கல்லூரியும், ஒரு அரசு வணிகக் கல்லூரியும், ஒரு ஆசிரியர் பயிற்சிக் கல்லூரியும், ஒரு செவிலியர் பயிற்சி நிறுவனமும், ஒரு ஹோமியோபதி மருத்துவக் கல்லூரியும், 202 உயர்நிலைப் பள்ளியும், 29 இளையோர் பள்ளிகளும், 262 மதராசாக்களும், 667 அரசு துவக்கப் பள்ளிகளும், 445 அரசு சாரா தொண்டு நிறுவனங்களின் துவக்கப் பள்ளிகளும், எட்டு சமுதாயப் பள்ளிகளும் உள்ளது.

இம்மாவட்டத்தின் கோடைக்கால அதிகபட்ச வெப்பம் 36.8° செல்சியஸ் ஆகவும், குளிர்கால குறைந்தபட்ச வெப்பம் 9.6° ஆகவுள்ளது. ஆண்டு சராசரி மழைப் பொழிவி 1872 மில்லி மீட்டராக ஆகவுள்ளது.

 

</doc>
<doc id="325506" url="https://ta.wikipedia.org/wiki?curid=325506" title="ஜீவன் பிரமான்">
ஜீவன் பிரமான்

ஜீவன் பிரமான் ("Jeevan Pramaan") என்பது இந்தியாவில் ஆதார் மூலம் வழங்கப்படும் ஒரு எண்ணிம வாழ்வுரிமை சான்றிதழ் ஆகும் .இந்தியப் பிரதமரால் நாட்டு மக்களுக்கு 2014 நவம்பர் 10 அன்று இந்தச் சேவை தொடங்கப்பட்டது. இத்திட்டத்தின் மூலம் சுமார் ஒரு கோடி ஓய்வூதியதாரர்கள் பயன் பெறுகிறார்கள். டிஜிட்டல் வாழ்வுரிமை சான்றிதழ் சமர்ப்பிப்பது மூலம் ஒவ்வொரு ஆண்டும் நவம்பர் மாதம் நேரில் வந்து சமர்ப்பிக்க வேண்டிய வாழ்வுரிமை சான்று எண்ணிம மயமாக்கப்பட்டு உள்ளது .இந்த சேவையைப் பெற அருகில் உள்ள பொதுசேவை மையங்களை அணுகிப் பெறக்கூடியதாக உள்ளது. மேலும் பல தகவல்கள் மற்றும் சேவை குறித்த அரசாணைகள் இந்த இணையதளத்தில் கொடுக்கப்பட்டு உள்ளது.




</doc>
<doc id="325515" url="https://ta.wikipedia.org/wiki?curid=325515" title="வில்லியம் கிரேஞ்சு பாண்டு">
வில்லியம் கிரேஞ்சு பாண்டு

வில்லியம் கிரேஞ்சு பாண்டு (William Cranch Bond) (9 செப்டம்பர் 1789 - 29 ஜனவரி 1859) ஓர் அமெரிக்க வானியலாளர் ஆவார். இவர் ஆர்வார்டு கல்லூரி வான்காணகத்தின் முதல் இயக்குநரும் ஆவார்.

வில்லியம் கிரேஞ்சு பாண்டு போர்ட்லாந்துக்கு அருகே உள்ள மைனே, பால்மவுத்தில் 1789 செப்டம்பர் 9 இல் பிறந்தார். இவரது இளமையிலேயே இவரது தந்தையார் வில்லியம் பாண்டு ஒரு சிறு வணிகத் தோல்விக்குப் பிறகு, கடிகாரம் செய்வதில் கைதேர்ந்தவராக விளங்கியுள்ளார் ;தந்தையாரின் பயிற்சியாலும் தன் பொறியியல் துறை ஆர்வத்தாலும் இவர் 15 ஆம் அகவையிலேயே முதல் கடிகாரத்தைச் செய்துள்லார். இவர் தனது தந்தையாரின் வணிகத்தை மேற்கொண்ட்தோடொ சிறந்த கடிகார வல்லுநராகவும் திகழ்ந்தார். வில்லியம் பாண்டின் கடிகாரக் கடை போசுடன் பார்க் தெரு 9 இல் 1970 கள் வரை இருந்த்து..

இவர் 1806 இல் தன் 17 ஆம் அகவையில் பாண்டு ஒரு சூரிய ஒளிமறைப்பைக் கண்ணுற்றுள்ளார். இதர்குப் பின்னர் இவர் ஆர்வமிக்க பயில்நிலை வானியலாலரானார். இவர் தன் முதல் வீட்டைக் கட்டியதும், இவர் அதன் பலகணியை வான்காணகமாகப் பயன்படுத்தினார். இந்த பலகணி கூரைத் துளையில் செருகிய தொலைநோக்கி வழியாக, வானகத்தை நோக்கிடலானார்.

இவர் 1815 இல் ஆர்வார்டு பல்கலைக்கழகம் பணித்தபடி, ஐரோப்பாவுக்குச் சென்று அனைத்து வான்காணகங்களையும் பார்வையிட்டுத் தகவல்களைத் திரட்டியுள்ளார். இவர் இங்கிலாந்தில் உள்ள தெவோன்இன் கிங்சுபிரிட்ஜில் 1819 ஜூலை 18 இல் செலினா கிரேன்சை மண்ந்துள்ளார். செலினா கிரேன்ச் நான்கு ஆண்மக்களையும் இரண்டு பெண்மக்களையும் பெற்றுத் தந்தார். 1831 இல் தன் மனைவி இறந்த்தும், இவர் அவரது அக்காவான மேரி உரூப் கிரேன்சை மணந்துள்ளார். இவர் 1832 இல் அமெரிக்க கலை, அறிவியல் கல்விக்கழகத்தின் ஆய்வுறுப்பினராகத் தேர்ந்தெடுக்கப்பட்டுள்ளார்.

பாண்டு 1839 இல் தன் சொந்த வானியல் கருவிகளுடன் ஆர்வார்டுக்கு செல்ல இசைவு பெற்று, அங்கு பல்கலைக்கழகத்தின் இலவச நோக்கீட்டாளராகப் பணிபுரிந்துள்ளார். பின்னர் 1843 இல் சூரியனை அணுகிய வால்வெள்ளி மக்களிடையே பேரார்வத்தை ஊட்டியது. இதைப் பயன்படுத்தி ஆர்வார்டு மக்களிடம் இருந்து 25,730 டாலர் பனம் திரட்டியது. இப்பணத்தைக் கொண்டு ஆர்வார்டு நிக்ந்ழ்நிலை வளர்ச்சிகொண்ட வான்காணகத்தைக் கட்டிமுடித்தது. இதன் கட்டிட்த்தையும் நோக்கீட்டு நாற்காலியையும் பாண்டு வடிவமைத்தார். இது இன்றும் இயக்கத்தில் உள்ளது.இதற்காக ஆர்வார்டு 15 அங்குல செருமனி வடிவமைப்பு ஒளிவிலகல்வகை தொலைநோக்கியை வாங்கியது. இது உலகில் உள்ள மிகப்பெரிய தொலைநோக்கிக்குச் சமமான அளவுடையதாகும். இந்த தொலைநோக்கி முதன்முதலாக 1847 ஜூன் 24 அன்று ஒரு நிலாவை நோக்கி வானில் கோட்டப்பட்டது.


பல வான்பொருள்கள் இவரது பெயர் இடப்பட்டுள்ளன. அவற்றில் சில கீழே தரப்படுகின்றன:




</doc>
<doc id="325517" url="https://ta.wikipedia.org/wiki?curid=325517" title="நத்தோர் மாவட்டம்">
நத்தோர் மாவட்டம்

நத்தோர் மாவட்டம் (Natore district) தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. வங்காளதேசத்தில் வடக்கில் அமைந்த இம்மாவட்டத்தின் நிர்வாகத் தலைமையிடம் நத்தோர் நகரம் ஆகும். நத்தோர் மாவட்டம், தேசியத் தலைநகரம் டாக்காவிலிருந்து 220 கிலோ மீட்டர் தொலைவில் உள்ளது. மேலும் நத்தோர் நகரம், ராஜசாகி கோட்டத்தின் நிர்வாகத் தலைமையிடம் ஆகும்.

1896.05 சதுர கிலோ மீட்டர் பரப்பளவு கொண்ட நத்தோர் மாவட்டத்தின் வடக்கில் நவகோன் மாவட்டம் மற்றும் போக்ரா மாவட்டங்களும், தெற்கில் பப்னா மாவட்டங்களும், கிழக்கில் பப்னா மாவட்டம் மற்றும் சிராஜ்கஞ்ச் மாவட்டங்களும், மேற்கில் ராஜசாகி மாவட்டமும் எல்லைகளாகக் கொண்டுள்ளது.

இம்மாவட்டத்தில் 236.04 நீளமுடைய தார்ச் சாலைகள் 35 கிலோ மீட்டர் நீளம் கொண்ட சாதாரணச் சாலைகளும் மற்றும் 1703.85 நீளம் கொண்ட மண் சாலைகளும், 64 கிலோ மீட்டர் நீளம் கொண்ட இருப்புப் பாதைகளும் உள்ளன.
ஏழைகள் மற்றும் நடுத்தர மக்களின் பொருளாதார முன்னேற்றத்திற்காக தொழில், கல்வி மற்றும் சமூக வளர்ச்சிகளுக்கு, வங்காள தேச கிராமின் வங்கிகள் நிதியுதவி வழங்குகிறது. 

1896.05 சதுர கிலோ மீட்டர் பரப்பளவு கொண்ட நத்தோர் மாவட்டத்தினை நிர்வாக வசதிக்காக குருதாஸ்பூர், நத்தோர் சதர், பரய்கிராம், லால்பூர், சிங்கிரா மற்றும் நல்தங்கா என ஆறு துணை மாவட்டங்களாகப் பிரிக்கப்பட்டுள்ளது.
மேலும் இம்மாவட்டத்தில் எட்டு நகராட்சி மன்றங்களும், ஐம்பத்தி இரண்டு ஒன்றியக் குழுக்களும், 1351 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 6400 ஆகும். தொலைபேசி குறியிடு எண் 0771 ஆகும். நான்கு வங்கதேச நாடாளுமன்றத் தொகுதிகளைக் கொண்டுள்ளது.

1896 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 17,06,673 ஆக உள்ளது. அதில் ஆண்கள் 8,54,183 ஆகவும், பெண்கள் 8,52,490 ஆகவும் உள்ளனர். பாலின விகிதம் 100 ஆண்களுக்கு பெண்கள் 100 வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 898 நபர்கள் வீதம் வாழ்கின்றனர். சராசரி எழுத்தறிவு 49.6% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

வேளாண் பொருளாதாரத்தை நம்பியுள்ள இம்மாவட்டத்தில் விவசாயிகள் 41.75%, விவசாய கூலித் தொழிலாளர்கள் 28.84%, கூலித் தொழிலாளர்கள் 3.01%, வணிகர்கள் 10%, சேவைதுறை ஊழியர்கள் 5.02%, மீனவர்கள் 1.32% மற்றும் பிற தொழில் செய்வோர் 10.06% ஆக உள்ளனர்.

இம்மாவட்டத்தில் அத்ராய், போரல், நகர், கௌர்நதி போன்ற ஆறுகள் பாய்வதால் நீர் வளமும், மண் வளமும் கொண்டுள்ளது.

இங்கு நெல், சணல், கரும்பு, பருப்புகள், நிலக்கடலை, காய்கறிகள் முதலியனப் பயிரிடப்படுகிறது.

இங்கு இரண்டு சர்க்கரை ஆலைகளும், எண்ணற்ற அரிசி அரவை ஆலைகளும் உள்ளது.
இம்மாவட்டத்தின் முக்கிய ஏற்றுமதி பொருட்கள் அரிசி, சர்க்கரை மற்றும் காய்கறிகள் ஆகும்.


</doc>
<doc id="325520" url="https://ta.wikipedia.org/wiki?curid=325520" title="சிதம்பரம் ஆத்மநாதசுவாமி கோயில்">
சிதம்பரம் ஆத்மநாதசுவாமி கோயில்

சிதம்பரம் ஆத்மநாதசுவாமி கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் சிதம்பரம் என்னுமிடத்தில் அமைந்துள்ளது. இவ்வூர் முன்னர் தில்லைவனம் என்றழைக்கப்பட்டது. 
சிதம்பரம் நடராஜர் கோயிலுக்கு நேர் பின்புறத்தில் இக்கோயில் உள்ளது.

இக்கோயிலின் மூலவராக ஆத்மநாதசுவாமி உள்ளார். இறைவி யோகாம்பாள் ஆவார். இக்கோயில் பல வகைகளில் திருப்பெருந்துறையைப் போல இருப்பதாகக் கூறுவர். மூலவர் தெற்கு நோக்கி உள்ளார். அவர் முழுமையாக காணப்படவில்லை. இறைவியின் பாதம் மட்டுமே உள்ளது.கோயிலின் தீர்த்தம் பாற்கடல் தீர்த்தமாகும். நடராசரின் நடனத்தைக் காண வந்த வியாக்ரபாதர் சிதம்பரத்தில் தங்கியிருந்தபோது அவருடைய குழந்தை பசியால் அழுததாகவும், சிவன் அக்குழந்தைக்காகப் பாற்கடலை இங்கு பொங்கச் செய்ததாகவும் கூறுவர். பாற்கடல் தீர்த்தம் எனப்படும் அத்தீர்த்தத்தின் வட கரையில் கோயில் அமைந்துள்ளது.

மாணிக்கவாசகர் இங்கு குரு அம்சமாகக் காட்சியளிக்கிறார். மாணிக்கவாசகர் கட்டிய கோயிலாக இதனைக் கூறுகின்றனர். திருச்சுற்றில் விநாயகர், துர்க்கை, நந்தி, தட்சிணாமூர்த்தி ஆகியோர் உள்ளனர். கோயில் முன் மண்டபத்தில் யோக தட்சிணாமூர்த்தி இரு கால்களையும் மடக்கிய நிலையில் உள்ளார். அப்பர், சம்பந்தர், சுந்தரர், மாணிக்கவாசகர் லிங்க பாண வடிவில் காணப்படுகின்றனர். யோக விநாயகர், அகோர வீரபத்திரர், பைரவர் ஆகியோரும் உள்ளனர். பெரும்பாலான கோயில்களில் நின்ற நிலையில் காணப்படும் மாணிக்கவாசகர் இங்கு சின் முத்திரையுடன் அமர்ந்தநிலையில் உள்ளார். மாணிக்கவாசகர் இங்கு வந்தபோது இறைவன் அடியார் வடிவில் வந்து அவரைப் பாடலைக் கேட்க விரும்பியதாகவும் மாணிக்கவாசகர் பாடியதாகவும் கூறுவர். இறைவன் அதனைத் தொகுத்து மாணிக்கவாசகரால் பாடப்பட்டது என்றெழுதி திருச்சிற்றம்பலம் உடையார் என கையொப்பமிட்டார். மறுநாள் அதனை சிதம்பரம் நடராசர் சன்னதியில் வைத்துவிட்டு மறைந்தார். வேத பண்டிதர்கள் திருவாசகத்திற்கு விளக்கம் கேட்கவே, பண்டிதர்களிடம் சிவனை காட்டிய மாணிக்கவாசகர், இவரே இதற்கான பொருள் என்று கூறி இறைவனுடன் இரண்டறக் கலந்தார்.

மாணிக்கவாசகர் சிவ பூசையன்று சிறப்பு பூசை நடைபெறுகிறது. மாணிக்கவாசகர் இறைவன் சன்னதியுள் எழுந்தருளி இறைவனுடன் இரண்டறக் கலக்கும் நிகழ்ச்சி நடைபெறும்.


</doc>
<doc id="325522" url="https://ta.wikipedia.org/wiki?curid=325522" title="ஒரேசு வெல்கம் பாப்காக்">
ஒரேசு வெல்கம் பாப்காக்

ஒரேசு வெல்கம் பாப்காக் (Horace Welcome Babcock) (செப்டம்பர் 13, 1912 -ஆகத்து 29, 2003) ஓர் அமெரிக்க வானியலாளர் ஆவார். இவர் அரோல்டு டி. பாப்காக் அவர்களின் மகனாவார்.

பாப்காக் பல வானியல் கருவிகளைப் புதிதாக வடிவமைத்து கட்டியமைத்தார். இவர் 1953 இல் முதன்முதலில் தகவமை ஒளியியல் பற்றிய எண்ணத்தை வெளியிட்டார். இவர் கதிர்நிரலியலில் சிறப்பு தகுதி பெற்றார்; விண்மீன்களின் காந்தவியல் குறித்து ஆய்வு மேற்கொண்டார். இவர் சூரியக் கரும்புள்ளிகளுக்கன காந்தவியல் கோட்பாட்டுப் படிமத்தை உருவாக்கினார். இது பாப்காக் படிமம் என வழங்குகிறது.

இரண்டாம் உலகப் போரின்போது இவர் மசாசூசட்டிலும் கால்டெக்கிலும் கதிர்வீச்சு ஆய்வில் ஈடுபட்டார். போர் முடிந்த்தும், தன் தந்தையாருடன் ஆக்கமுறை வாய்ந்த கூட்டுப்பணியில் ஈடுபட்டார். இவர் தன் பட்டப்படிப்பைக் கால்டெக்கிலும் முனைவர் பட்ட ஆய்வை பெர்க்கேலியில் உள்ள கலிபோர்னியா பல்கலைக்கழகத்திலும் மேற்கொண்டார்.

இவரது முனைவர் ஆய்வுரை கரும்பொருண்மம் குறித்த தொடக்கநிலை புலப்பாடுகளைக் கொண்டிருந்தது. இவர் ஆந்திரமேடாவின் சுழற்சி வரைவின் அளவீடுகளை அறிவித்தார். இது ஆரம் சார்ந்து பொருண்மை-ஒளிர்மை விகிதம் உயர்தலை எடுத்து காட்டியது.என்றாலும் இவர் இதை பால்வெளிக்குள் அமையும் ஒளி உட்கவர்தலாலோ பால்வெளிச் சுருளின் வெளிப்புற பகுதியின் இயக்கவியலாலோ ஏற்படுவதாகக் கருதினாரே தவிர விடுபட்ட பொருண்ம்ம் எதற்கும் சுட்டவில்லை.

இவர் 1964 முதல் 1978 வரை கலிபோர்னியா தொழில்நுட்ப நிறுவனத்தின் பலோமார் வான்காணகத்தின் இயக்குநராக இருந்தார்.

விருதுகள்


இவரது பெயர் இடப்பட்டவை




[[பகுப்பு:அமெரிக்க வானியலாளர்கள்]]
[[பகுப்பு:1912 பிறப்புகள்]]
[[பகுப்பு:2003 இறப்புகள்]]
[[பகுப்பு:அமெரிக்க அறிவியலாளர்கள்]]

</doc>
<doc id="325523" url="https://ta.wikipedia.org/wiki?curid=325523" title="நவகோன் மாவட்டம்">
நவகோன் மாவட்டம்

நவகோன் மாவட்டம் (Naogaon District ) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. வங்காளதேசத்தின் வடமேற்கில், இந்தியாவின் மேற்கு வங்காள மாநிலத்தை ஒட்டி அமைந்த இம்மாவட்டத்தின் நிர்வாகத் தலைமையிடம் நவகோன் நகரம் ஆகும். 

3435.65 சதுர கிலோ மீட்டர் பரப்பளவு கொண்ட நவகோன் மாவட்டத்தின் வடக்கில் இந்தியாவின் மேற்கு வங்காள மாநிலமும், தெற்கில் ராஜசாகி மாவட்டம் மற்றும் நத்தோர் மாவட்டங்களும், கிழக்கில் ஜெய்பூர்ஹட் மாவட்டம் மற்றும் போக்ரா மாவட்டங்களும், மேற்கில் சப்பைநவாப்கஞ்ச் மாவட்டம் மற்றும் மேற்கு வங்காளமும் எல்லைகளாக உள்ளது.
ராஜசாகி கோட்டத்தில் உள்ள நவகோன் மாவட்டத்தை நிர்வாக வசதிக்காக பதினொன்று துணை மாவட்டங்களாகப் பிரிக்கப்பட்டுள்ளது. மேலும் இம்மாவட்டத்தில் மூன்று நகராட்சிகளும், 99 கிராம ஒன்றியக் குழுக்களும், 2779 கிராமங்களும் உள்ளது. இதன் அஞ்சல் சுட்டு எண் 6500 ஆகும். தொலைபேசி குறியிடு எண் 0741 ஆகும். இம்மாவட்டம் ஆறு வங்காளதேச நாடாளுமன்றத் தொகுதிகளைக் கொண்டுள்ளது.

அத்ராய், துளசி, புனர்பாபா, சோட்டா ஜமுனா, சிப் போன்ற ஆறுகள் பாய்வதால் நீர் வளமும், மண் வளமும் கொண்ட இம்மாவட்டத்தில், நெல், கரும்பு, கோதுமை, மா, பலா, வாழை, சணல், எண்ணெய் வித்துக்கள் அதிகம் பயிரிடப்படுகிறது. 

3435.65 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 26,00,157 ஆக உள்ளது. அதில் ஆண்கள் 13,00,227 ஆகவும், பெண்கள் 12,99,930 ஆகவும் உள்ளனர். பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 757 நபர்கள் வீதம் வாழ்கின்றனர். சராசரி எழுத்தறிவு 48.2 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தின் முக்கிய கல்வி நிலையங்கள்: பராக்கோல் தொழில்நுட்பம் மற்றும் வணிக மேலாண்மை கல்லூரி, கங்கங்பூர் சாகித் சியா தொழில்நுட்ப கல்லூரி, ஜாஹங்கிபூர் அரசு கல்லூரி, மகாதேவப்பூர் நாஷிப்பூர் அரசு கல்லூரி, பந்தைகாரா தொழில்நுட்ப மற்றும் வணிக மேலாண்மைக் கல்லூரி, அத்ராய்.


</doc>
<doc id="325529" url="https://ta.wikipedia.org/wiki?curid=325529" title="அரோல்டு டி. பாப்காக்">
அரோல்டு டி. பாப்காக்

அரோல்டு டி. பாப்காக் (Harold Delos Babcock) (ஜனவரி 24, 1882 - ஏப்பிரல் 8, 1968)ஓர் அமெரிக்க வானியலாளர் ஆவார். இவர் அமெரிக்க வானியலாலரான ஒரேசு வெல்கம் பாப்காக்கின் தந்தையார் ஆவார். இவர் ஆங்கிலேய, செருமானிய கால்வழி மூதாதையரைக் கொண்டவர். He was born in Edgerton, Wisconsin before completing high school in Los Angeles and was accepted in the University of California, Berkeley in 1901. இவர் 1907 முதல் 1948 வரை மவுண்ட் வில்சன் வான்காணகத்தில் பணிபுரிந்தார்.இவர் சூரியக் கதிர்நிரலியலில் சிறப்புத் தகுதி பெற்ரவர். இவர் சூரிய மேற்பரப்பின் காந்தப்புல பரவலை படம் வரைந்தார். இவரும் இவரது மகனும் சில விண்மீன்களில் காந்தப்புலம் நிலவுவதை வெளிப்படுத்தினர். இவர் 1953 இல் புரூசு பதக்கம் வென்றார்.
நிலாக் குழிப்பள்ளம் பாப்காக் இவரது பெயர் இடப்பட்டுள்ளது. குறுங்கோள் 3167 பாப்காக் (கூட்டாக இவர் பெயரிலும் இவரது மகன் பெயரிலும்) பெயர் இடப்பட்டுள்ளது.




</doc>
<doc id="325531" url="https://ta.wikipedia.org/wiki?curid=325531" title="1495">
1495

1495 (MCDXCV) பழைய யூலியன் நாட்காட்டியில் வியாழக்கிழமை ஆரம்பமான ஒரு சாதாரண ஆண்டாகும்.



</doc>
<doc id="325534" url="https://ta.wikipedia.org/wiki?curid=325534" title="1496">
1496

1496 (MCDXCVI) பழைய யூலியன் நாட்காட்டியில் வெள்ளிக்கிழமை ஆரம்பமான ஒரு நெட்டாண்டாகும்.




</doc>
<doc id="325540" url="https://ta.wikipedia.org/wiki?curid=325540" title="1499">
1499

1499 (MCDXCIX) பழைய யூலியன் நாட்காட்டியில் செவ்வாய்க்கிழமையில் ஆரம்பமான ஒரு சாதாரண ஆண்டாகும்.




</doc>
<doc id="325543" url="https://ta.wikipedia.org/wiki?curid=325543" title="ஒரத்தூர் மார்க்கசகாயேசுவரர் கோயில்">
ஒரத்தூர் மார்க்கசகாயேசுவரர் கோயில்

ஒரத்தூர் மார்க்கசகாயேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். 

இக்கோயில் கடலூர் மாவட்டத்தில் ஒரத்தூர் என்னுமிடத்தில் அமைந்துள்ளது. இவ்வூர் முன்னர் தில்லைவனம் என்றழைக்கப்பட்டது. 
சிதம்பரம் நடராஜர் கோயிலுக்கு நேர் பின்புறத்தில் இக்கோயில் உள்ளது.

இக்கோயிலின் மூலவராக மார்க்கசகாயேசுவரர் உள்ளார். இறைவி மரகதவல்லி ஆவார். இவ்வூரின் எல்லையில் ஓடும் வெள்ளாறு இங்கு வளைந்து செல்கிறது. அதுவே இக்கோயிலின் தீர்த்தமாகும். 

திருநள்ளாறு தர்ப்பாரண்யேசுவரர் கோயில் அமைப்பில் சனீசுவரர் கிழக்கு நோக்கிய நிலையில் சன்னதியின் முன் புறம் உள்ளார்.
சித்தி விநாயகர், கஜலட்சுமி, சண்டிகேசுவரர், நவக்கிரகம், பைரவர, சூரியன் ஆகியோர் திருச்சுற்றில் உள்ளனர். இறைவி தெற்கு நோக்கிய நிலையில் தனி சன்னதியில் உள்ளார். முன் மண்டபத்தில் நடராசர் சன்னதி உள்ளது. சுந்தரர் தன் தலப்பயணத்தில் விருத்தாச்சலம் சென்று கொண்டிருந்தபோது
இத்தலத்தைக் கடந்து சென்றார். அப்போது வழி தெரியாமல் திகைத்தபோது அங்கு வந்த ஒரு முதியவர் கூடலையாற்றூர் வரை சென்று வழிகாட்டினார். நன்றி சொல்ல முயலும்போது அவர் மறைந்துவிடவே தனக்கு வழிகாட்டியவர் சிவனே என உணர்ந்தார்.சுந்தரருக்கு வழிகாட்டிய தலத்தில் அமைந்துள்ள இறைவன் மார்க்கசகாயேசுவரர் என்றழைக்கப்படுகிறார். 

சிவராத்திரி, திருக்கார்த்திகை, ஐப்பசியில் அன்னாபிசேகம், மார்கழியில் திருவாதிரை உள்ளிட்ட பல விழாக்கள் இக்கோயிலில் நடைபெறுகின்றன.


</doc>
<doc id="325546" url="https://ta.wikipedia.org/wiki?curid=325546" title="ஜியோப்ரி உரொனால்டு பர்பிட்ஜ்">
ஜியோப்ரி உரொனால்டு பர்பிட்ஜ்

ஜியோப்ரி உரொனால்டு பர்பிட்ஜ் (Geoffrey Ronald Burbidge) FRS (24 செப்டம்பர் 1925 – 26 ஜனவரி 2010)ஓர் ஆங்கிலேய வானியலாளரும் பேராசிரியரும் கோட்பாட்டு வானியற்பியலாளரும் ஆவார். அண்மையில் இவர் சான் டியேகோவில் உள்ள கலிபோர்னியா பல்கலைக்கழகத்தில் உள்ளார். இவர் வானியற்பியலாளரான மார்கரெட் பர்பிட்ஜை மணந்துகொண்டார்.

பர்பிட்ஜ் ஆக்சுபோர்டுசயரில் உள்ல சிப்பிங் நார்ட்டனில் பிறந்தார். இது ஆக்சுபோர்டுக்கும் சுட்டிராபோர்டுக்கும் இடையில் அமைந்த கோட்சுவோல்ட்சுவின் சிறிய வணிக நகரம் ஆகும். இங்கு இவர் இலக்கனப்பள்லியில் பயின்றார். இவரது தந்தையாரான ஜியோபிரி உரொனால்டு பர்பிட்ஜ் ஒரு கட்டுமான நிறுவனராக இருந்துள்ளார்.

இவர் முதலில் வரலாறு படிக்க பிரிசுடல் பல்கலைக்கழகத்தில் சேர்ந்து பின் இயற்பியலுக்கு மாறி 1946 இல் பட்டம் பெற்றார்.இவர் 1947 இல் இலண்டன் சென்று இலண்டன் பல்கலைக்கழக்க் கல்லூரியில் 1951 இல் முனைவர் பட்டம் பெற்றார். அப்போது இவர் கணிதவியல் துறையின் தலைவராக இருந்த பேராசிரியர் மாசேவுடன் பணிபுரிந்துள்ளார்.

இக்காலத்தில் இவர் மார்கரெட் பீச்சியைச் சந்தித்து 1948 இல் அவரை மண்ந்துகொண்டார்.

இருவரும் கலிபோர்னியா தொழில்நுட்ப நிறுவனத்தில் மார்கரெட் சேரும் வரை ஆர்வார்டு, சிகாகோ பல்கலைக்கழகம், கேம்பிரிட்ஜ் பல்கலைக்கழகம் ஆகிய இடங்களில் பணிபுரிந்தார். ஜியோபிரி மவுண்ட் வில்சன் வான்காணகத்திலும் பலோமார் வான்காணகத்திலும் பணிபுரிந்தார்.

இவர்கள் இருவருமே சான் டியேகோவில் உள்ள கலிபோர்னியா பல்கலைக்கழகத்தில் 1962 இல் பணியமர்த்தப்பட்டனர்.

இவர் 1978 முதல் 1984 வரை கிட் பீக் தேசிய வான்கானகத்தின் இயக்குநராக இருந்தார்.

அமெரிக்க இயற்பியலாளரான வில்லியம் ஆல்பிஎர்டு பவுலௌடனும் பிரித்தானிய வானியலாளரான பிரெடு ஆயிலுடனும் இணைந்து இவரும் இவரது மனைவியும் "விண்மீன்களில் தனிமங்களின் தொகுப்பு (Synthesis of the Elements in Stars)" எனும் ஆய்வின் இணையாசிரியர்களாக விளங்கினர். இது 1957 இல் வெளியிடப்பட்ட உடுக்கணவெளி அணுக்கருத் தொகுப்புவினைக்கான அடிப்படை ஆய்வாகும். இது பொதுவாக BFH ஆய்வு என இந்த நான்கு ஆசிரியர்களது தலைப்பெழுத்துகளால் வழங்கப்படுகிறது. இது விண்மீன்களில் விண்வெளியில் எடைகுறைந்த தனிமங்கள் எரிந்து உயரெடைத் தனிமங்கள் உருவாகி விண்வெளியில் வீசப்படுதலையும் அவை பின்னர் புடவியின் பிற கட்டமைப்புகளின் உருவாக்கத்தில் திரள்வதையும் விவரிக்கிறது. இக்கட்டமைப்புகளில் விண்மீன்கள், கோள்கள், நிலாக்கள் ஆகிய பிற வான்பொருள்களும் அடங்கும்.

அண்மைக் காலத்தில் இவர் அவரது மாற்று அண்டக் கோட்பாட்டுக்காக அறியப்படுகிறார். இது "பகுதி நிலைத்த நிலைப்பு கோட்பாடு" என அழைக்கப்படுகிறது. இதன்படி பெருவெடிப்புக் கோட்பாட்டுக்கு மாறாக அண்டம் வரம்பிலாத கால அளவில்தொடர்ந்து சுருங்கி விரிகிறது .

இவர் அலையும் அண்டவியல் கோட்பாட்டளர். இவர் கோட்பாட்டின்படி அண்டம் வரம்பிலாத் காலவெளியில் அலைவுறுகிறது. இக்கோட்பாடு அதன் முரண்பாட்டுத் தன்மையால் இவருக்குப் புகழும் பெருமையும் அளித்தது.

இவர் 2010 ஜனவரி 26 இல் கலிபோர்னியாவில் உள்ள இலா ஜோல்லாவில் இறந்தார்.
விருதுகள்


இவரது பெயர் இடப்பட்டவை




</doc>
<doc id="325552" url="https://ta.wikipedia.org/wiki?curid=325552" title="அலுமினியம் ஒற்றைபுரோமைடு">
அலுமினியம் ஒற்றைபுரோமைடு

அலுமினியம் ஒற்றைபுரோமைடு "(Aluminium monobromide )" என்பது AlBr என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அலுமினியம் மோனோபுரோமைடு, அலுமினியம் புரோமைடு என்ற பெயர்களாலும் இச்சேர்மம் அழைக்கப்படுகிறது. உயர் வெப்பநிலையில் அலுமினியம் உலோகமும் ஐதரசன் புரோமைடும் வினைபுரிவதால் இச்சேர்மம் உருவாகிறது. அறை வெப்பநிலைக்கு அருகில் இச்சேர்மம் விகிதச்சமமின்றி பிரிகை அடைகிறது. 

6/n "[AlBr]n" → Al2Br6 + 4 Al

இந்த வினை 1000 பாகை செல்சியசு வெப்பநிலைக்கு மேல் மீள்வினையாகிறது. 

அலுமினியம் மற்றும் புரோமின் சேர்ந்து உருவாகும் சேர்மங்களில் அலுமினியம் முப்புரோமைடு அதிக நிலைப்புத் தன்மை கொண்ட சேர்மமாக உள்ளது.


</doc>
<doc id="325562" url="https://ta.wikipedia.org/wiki?curid=325562" title="சபாய் நவாப்கஞ்ச் மாவட்டம்">
சபாய் நவாப்கஞ்ச் மாவட்டம்

சபாய் நவாப்கஞ்ச் மாவட்டம் (Chapai Nawabganj District) (வங்காளம்: চাঁপাই নবাবগঞ্জ) தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் உள்ளது. வங்காளதேசத்தின் வடமேற்கில் அமைந்த இம்மாவட்டத்தின் நிர்வாகத் தலைமையிடம் நவாப்கஞ்ச் நகரம் ஆகும். 

இந்தியப் பிரிவினையின் போது சபாய் நவாப்கஞ்ச் பகுதி கிழக்கு பாகிஸ்தானுக்குப் பிரித்து தரப்பட்டது. 1984-இல் சபாய் நவாப்கஞ்ச் மாவட்டம் புதிதாக துவக்கப்பட்டது.இம்மாவட்டம் வங்காள தேசத்தின் மாழ்பழத் தலைநகர் எனச் சிறப்பு பெயர் பெற்றுள்ளது.

சபாய் நவாப்கஞ்ச் மாவட்டத்தின் வடக்கு மற்றும் மேற்கில் இந்தியாவின் மால்டா மாவட்டம் மற்றும் நாடியா மாவட்டங்களும், கிழக்கில் நவகோன் மாவட்டம் மற்றும் தென்கிழக்கில் ராஜசாகி மாவட்டங்களும் எல்லைகளாக உள்ளது.
1702.55 சதுர கிலோ மீட்டர் பரப்பளவு கொண்ட சபாய் நவாப்கஞ்ச் மாவட்டத்தின் நிர்வாக வசதிக்காக சபாய்கஞ்ச், சிப்கஞ்ச், நச்லோல், கோமதஸ்வபூர் மற்றும் வாலஹத் என ஐந்து துணை மாவட்டங்களாகப் பிரிக்கப்பட்டுள்ளது.
இம்மாவட்டம் சபாய்நவாப்கஞ்ச், சிப்கஞ்ச், ரோகன்பூர் மற்றும் நச்லோல் என நான்கு நகராட்சி மன்றங்களையும், நாற்பத்தி ஐந்து கிராம ஒன்றியக் குழுக்களையும்,1135 கிராமங்களையும் கொண்டுள்ளது. 

சபாய் நவாப்கஞ்ச் மாவட்டத்தின் அஞ்சல் சுட்டு எண் 5280 மற்றும் தொலைபேசி குறியிடு எண் 0781 ஆகும். இம்மாவட்டம் மூன்று நாடாளுமன்றத் தொகுதிகளைக் கொண்டுள்ளது.

இம்மாவட்டத்தில் பத்மா ஆறு, மோகனாந்த ஆறு, புனர்பா ஆறு, தங்கோன் ஆறு, மரகத ஆறு, பக்ளா ஆறு, நொண்டகுஜா ஆறுகள் பாய்வதால் நீர் வளம் மற்றும் மண் வளம் கொண்டுள்ளது. 

இங்கு மா, பலா, வாழை, கொய்யா, விளாச்சி, எண்ணெய் வித்துக்கள், நெல், சணல், கரும்பு, கோதும், வெற்றிலை, கொய்யா, தென்னை முதலியனப் பயிரிடப்படுகிறது.

இம்மாவட்டத்தில் ஏப்ரல் முதல் சூலை முடிய அதிக வெப்பமும், குளிர்கால தட்ப வெப்பம் ஏழு முதல் 16 பாகை செல்சியஸ் வரை வெப்பம் காணப்படுகிறது. ஆண்டு சராசரி மழைப் பொழிவு 1448 மில்லி மீட்டராகும்.

1702.55 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 16,47,521 ஆக உள்ளது. அதில் ஆண்கள் 8,10,218 ஆகவும், பெண்கள் 8,37,303 ஆகவும் உள்ளனர். பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 968 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.8 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

சபாய் நவாப்கஞ்ச் மாவட்டத்தில் ஏற்றுமதி இறக்குமதி வங்கியின் வேளாண்மைப் பல்கலைக்கழகம் உள்ளது. பிற கல்லூரிகள் அல்ஹஜ் அப்துஸ் சமத் கல்லூரி, அல்ஹஜ் செரீப் அகமது பள்ளி மற்றும் கல்லூரி, அலிநகர் பள்ளி மற்றும் கல்லூரி, பீர் சிரேஸ்தா சாகிப் கேப்டன் முகைதீன் ஜஹாங்கீர் கல்லூரி, சார தராப்பூர் உயர்நிலைப் பள்ளி மற்றும் கல்லூரி, கர்பலா உயர்நிலைப் பள்ளி மற்றும் கல்லூரி, மிர்சாபூர் கல்லூரி, நாராயண்பூர் ஆதர்ச கல்லூரி, ரஹன்பூர் ஹோமியோபதி மருத்துவக் கல்லூரி, ராணி ஹாத்தி கல்லூரி, ரோகன்பூர் பி. எம். ஐடியல் கல்லூரி, சாகித் ஸ்மிருதி கல்லூரி, உசிர்பூர் ஆதர்ச கல்லூரி, சபாய் நவாப்கஞ்ச் சி. டி. கல்லூரி, சிப்கஞ்ச் மகளிர் கல்லூரி மற்றும் சாரா வங்காள ஏ கே போஜ்லோல் ஹக் கல்லூரிகள் உள்ளது.


</doc>
<doc id="325566" url="https://ta.wikipedia.org/wiki?curid=325566" title="குரோனாசு விண்கலம்">
குரோனாசு விண்கலம்

குரோனாசு "(Kronos)" சனி கோளை ஆராய்வதற்காகத் திட்டமிடப்பட்டுள்ள ஒரு விண்வெளித்திட்டம் ஆகும். சனி கிரகச் சுற்றுச்சூழலின் வேதியியல் இயைபு, ஈர்ப்பு விசை, காந்தப்புலங்கள் ஆகியனவற்றை விரிவாக ஆராய்வதே இத்திட்டத்தின் முக்கிய நோக்கமாகும். சூரிய சக்தியில் இயங்கும் ஏந்தூர்தி விண்கலம், இரண்டு வளிமண்டல ஆய்வுகலங்கள், சனியின் வளையங்களை நெருக்கமாக படம்பிடிக்க ஏதுவாக இரண்டு சிறிய புறவெளி ஆய்வுகலங்கள் முதலானவை இத்திட்டத்திற்கான பரிந்துரையில் இடம்பெற்றிருந்தன. மோதிரங்கள் நெருக்கமான இமேஜிங் (சாத்தியமான) இரண்டு சிறிய ஆய்வுகள் கொண்டுள்ளது. குரோனஸை நாசா, மேலும் இது ESA இடையே ஒத்துழைப்பு ஒரு பகுதியாக முன்மொழியப்பட்டது. நாசாவிற்கும் ஐரோப்பிய விண்வெளி நிறுவனத்திற்கும் இடையிலான ஒத்துழைப்பின் ஒரு பகுதியாக குரோனாசு விண்வெளித்திட்டம் திட்டமிடப்பட்டது

2015 ஆம் ஆண்டுக்குப் பிறகு விண்கலம் ஏவப்பட்ட பிறகு அது வெள்ளி, பூமி மற்றும் வியாழன் கோள்களை பல பயணங்களில் நெருங்கி ஆய்வு செய்த பின்னர் குரோனாசு விண்கல் சனியைச் சென்றடையும். 
சனியைச் சென்றடைய இவ்விண்கலம் எடுத்துக் கொள்ளும் நேரம், திட்டத்திற்காக தேர்வு செய்யப்படும் பாதையைப் பொறுத்து 6 முதல் 17 ஆண்டுகளாக இருக்கும். Iசனியின் சுற்றுச்சூழலுக்குள் சென்றதும் வளிமண்டல ஆய்வுக்கென அனுப்பப்பட்ட இரண்டு புறவெளி ஆய்வுக் கலங்களும் அங்கு விடுவிக்கப்படும். அங்குள்ள வளிமண்டலத்தின் வேதியியல் இயைபு, வெப்பநிலை, காற்றின் வேகம், 10 பார் அழுத்தத்திற்குக் கீழ் மேகங்களின் கட்டமைப்பு முதலியவற்ரை இவ்விண்கலங்கள் ஆய்வு செய்யும். வளையங்களை ஆய்வு செய்வதற்காக அனுப்பப்பட்டுள்ள விண்கலங்கள் இரண்டும் வளையங்களுக்கு நெருக்கமாகச் சென்றவுடன் அங்கு விடுவிக்கப்படும். இவை வளையங்களை நெருக்கமாகப் படம் எடுத்து அனுப்பும் பணியைத் தொடரும். 
சனி கோளுக்கு மிகநெருக்கமாகப் பறந்து செல்வதன்மூலம் ஏந்தூர்தி விண்கலம் சனியின் வளிமண்டலம், சனியின் ஈர்ப்பு இத்துடன் காந்தப் புலன்கள் முதலானவற்றை துல்லியமாக ஆராய்ந்து தகவல்களை அளிக்கும் எனக் கருதப்படுகிறது. வியாழன் கோளின் யூனோ சுற்றுப்பாதை விண்கலத்தை ஒத்த வடிவமைப்பில் சூரியப் பலகங்கள் உட்பட சனி கோளுக்கான ஏவூர்தி விண்கலமும் வடிவமைக்கப்பட்டது. இதற்குப் பின்னர் வடிவமைக்கப்பட்ட விண்கலங்களும் கலீலியோவின் சுற்றுச்சூழல் நுழைவு விண்கலனின் வடிவமைப்பிலேயே வடிவமைக்கப்பட்டன. இத்திட்டம் தற்பொழுது நடைமுறையில் உள்ள விண்வெளி தொழிநுட்பவியல் நுணுக்கங்களை அடிப்படையாகக் கொண்டது ஆகும். 


</doc>
<doc id="325569" url="https://ta.wikipedia.org/wiki?curid=325569" title="அலுமினியம் மாலிப்டேட்டு">
அலுமினியம் மாலிப்டேட்டு

அலுமினியம் மாலிப்டேட்டு "(Aluminium molybdate)" என்பது Al(MoO). என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். அறை வெப்பநிலையில் அலுமினியம் மாலிப்டேட்டின் படிக அமைப்பை நியூட்ரான் அலைவளைவு தரவுகளில் இருந்து கண்டறிந்து தெளிவு பெறலாம். அணு கட்டமைப்பு காணப்பட வேண்டிய பொருளின் தூளை குறிப்பிட்ட நேரத்திற்கு வெப்ப அல்லது குளிர் நியூட்ரான் கற்றையின் பாதையில் தூவுதல் அல்லது பறக்கச் செய்தல் மூலம் அலைவளைவு தரவுகளைப் பெறுகிறார்கள். இத்தரவுகள் மூலம் கட்டமைப்பு உறுதி செய்யப்படுகிறது. ஏ=15.3803(9)Å, பி= 9.0443(1) Å, சி= 17.888(1) Å, β = 125.382(3)° மற்றும் பீ21/ஏ என்ற இடக்குழுத் தரவுகளுடன் அலுமினியம் மாலிப்டேட்டு ஒற்றைச்சரிவுமுறையில் படிகமாகியுள்ளது, பெர்ரிக் மாலிப்டேட்டு மற்றும் குரோமியம் மாலிப்டேட்டுகளின் கட்டமைப்பை ஒத்த கட்டமைப்பை அலுமினியம் மாலிடேட்டும் கொண்டுள்ளது . 



</doc>
<doc id="325572" url="https://ta.wikipedia.org/wiki?curid=325572" title="இமாம்">
இமாம்

இமாம் (Imam; ) என்பது இசுலாமியர்களின் தலைமை நிலையை குறிக்கும். பொதுவாக இது பள்ளிவாசலில் வழிபாடு நேரத்தில் வழிபாட்டை தலைமை ஏற்று நடத்துபவரை குறிக்கும். இமாம் என்பவர் தொழுகையை நடத்துபவர் மட்டுமல்லாமல் மதத் தலைவராகவும், மதம் தொடர்பான நிகழ்வுகளில் மக்களுக்கு ஆலோசனை கூறுபவராகவும் இருப்பார்.

சியா இசுலாமியர்கள் பழக்கப்படி இமாம் என்பவர் முகம்மது நபி அவர்களின் குடும்பத்தினர்களான பன்னிரு இமாம்களை குறிக்கும். 



முகம்மது நபி கூறிய ஹதீஸ்களை தொகுத்த முகம்மது அல்-புகாரி, முஸ்லிம் இப்னு ஹஜ்ஜாஜ், இமாம் திர்மிதி, இமாம் நஸாயீ , இமாம் அபூதாவூத் போன்றவர்களும் இமாம் என அழைக்கப்படுகின்றனர்.

சுன்னா இசுலாமிய பிரிவை சேர்ந்த நான்கு மத்ஹப் தோற்றுவித்த இமாம் மாலிக் , இமாம் அபூஹனீபா, இமாம் அகமது இப்னு ஹன்பல், இமாம் ஷாபி போன்றவர்களும் இமாம் என அழைக்கப்படுகின்றனர்.


</doc>
<doc id="325575" url="https://ta.wikipedia.org/wiki?curid=325575" title="திருமூலஸ்தானம் கைலாசநாதர் கோயில்">
திருமூலஸ்தானம் கைலாசநாதர் கோயில்

திருமூலஸ்தானம் கைலாசநாதர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் காட்டுமன்னார்கோயில் அருகே திருமூலஸ்தானம் என்னுமிடத்தில் அமைந்துள்ளது.

இக்கோயிலின் மூலவராக கைலாசநாதர் உள்ளார். இறைவி காமாட்சி ஆவார்.

முற்காலச் சோழர்களின் கட்டடக்கலைச் சான்றாக உள்ள இக்கோயிலில் அழகான சிற்பக்ள் உள்ளன.சித்திரை முதல் வாரத்தில் மூலவர்மீது சூரிய ஒளி விழுகிறது. ஆஸ்தான மண்டபம் சிறிய அளவிலான செங்கற்களால் குகை வடிவில் கட்டப்பட்டுள்ளது. கருவறையின் வெளிப்புற சுவற்றில் கிரந்த எழுத்துக்களால் ஆன கல்வெட்டுகள் காணப்படுகின்றன. கோயில் வளாகம் முழுவதும் செடிகளும், முட்புதர்களும் காணப்பட்டு, பராமரிப்பின்றி உள்ளது. அகத்தியர் சிவனை வணங்குவது போன்ற சிற்பம் உள்ளது. கோயில் பராமரிப்புக்காக தரப்பட்ட கொடை பற்றிய விவரங்கள் இதில் காணப்படுகின்றன. துர்க்கை, இலட்சுமி, சரசுவதி ஆகிய மூவரும் உலக இன்னல்கள் தீர இறைவனை வழிபட்டுள்ளனர். சிவ பார்வதி திருமணத்தைக் காண உலக உயிர்கள் அனைத்தும் ஒரு இடத்தில் ஒன்று சேர்ந்தபோது வட பகுதி தாழ்ந்து தென் பகுதி உயரவே, சிவன் அகத்தியரை அழைத்து நிலையைச் சரிசெய்வதற்காக தென் பகுதிக்குச் செல்லும்படி பணித்தார். அகத்தியர் தான் சென்ற இடங்களில் லிங்கத் திருமேனிகளை அமைத்து வழிபட்டுச் சென்றார். அவ்வாறான லிங்கத்திருமேனிகளில் இக்கோயிலில் உள்ளதும் ஒன்றாகும். பின்னர் இங்கு கோயில் கட்டப்பட்டது.

பிரதோஷம், சிவராத்திரி உள்ளிட்ட பல விழாக்கள் இக்கோயிலில் நடைபெறுகின்றன.


</doc>
<doc id="325579" url="https://ta.wikipedia.org/wiki?curid=325579" title="கவரப்பட்டு சந்திர சேகரேசுவரர் கோயில்">
கவரப்பட்டு சந்திர சேகரேசுவரர் கோயில்

கவரப்பட்டு சந்திர சேகரேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். 

இக்கோயில் கடலூர் மாவட்டத்தில் கவரப்பட்டு என்னுமிடத்தில் அமைந்துள்ளது. 

இக்கோயிலின் மூலவராக சந்திர சேகரேசுவரர் உள்ளார். இறைவி காமாட்சியம்மன் ஆவார். 

அருணாசலேசுவரர், காசி விசுவநாதர், விநாயகர், சுப்பிரமணியர், தட்சிணாமூர்த்தி, துர்க்கை ஆகியோர் உள்ளனர். சிவன் கோயிலான இங்கு லட்சுமி நாராயணப்பெருமாளும், ஆஞ்சநேயரும் உள்ளனர். நவக்கிரகங்கள் தம்பதிசமேதராய் காட்சியளிக்கின்றனர். 

பிரதோஷம், சிவராத்திரி, ஐப்பசி அன்னாபிசேகம், திருவாதிரை உள்ளிட்ட பல விழாக்கள் இக்கோயிலில் நடைபெறுகின்றன. 


</doc>
<doc id="325584" url="https://ta.wikipedia.org/wiki?curid=325584" title="ராய் மாக்சம்">
ராய் மாக்சம்

ராய் மாக்சம்(Roy Moxham) என்பவர் பிரித்தானிய எழுத்தாளர், வரலாற்றாசிரியர் ஆவார். இவர் இங்கிலாந்தில் ஈவ்கம்  என்ற ஊரில் பிறந்தார். இலண்டனில் வாழ்ந்து வரும் ராய் மாக்சம் தென்னாசியா, தென் கிழக்கு ஆசியா ஆகிய நாடுகளுக்குச் சுற்றுப்பயணம் செய்தும் நூல்கள் எழுதியும் வருகிறார்.

ஐரோப்பிய நாடுகள் வணிக நோக்கத்துக்காக இந்தியாவிற்கு வந்து குடியேற்றம் செய்து தொழில்கள் மீது கட்டுப்பாடுகள் விதித்து 
ஆதிக்கம் செலுத்திய வரலாற்றைத் 'தி தெப்ட் ஆப் இந்தியா' என்ற நூலில் எழுதினார். 

இந்தியாவைத் துண்டாக்கவும் பிளவுபடுத்தவும் ஆங்கிலேயர் ஏற்படுத்திய உப்பு வேலி பற்றி  'தி கிரேட் ஹெட்ஜ் ஆப் இந்தியா' (தமிழில் உப்பு வேலி) என்ற நூலில் எழுதினார்.

பூலான் தேவி என்ற கொள்ளைக்காரி பற்றியும், தேயிலை வரலாறு பற்றியும் ராய் மாக்சம் நூல்கள் எழுதியுள்ளார். பிரீலாண்டர் என்பது இவர் எழுதிய முதல் நூல் ஆகும்.


</doc>
<doc id="325587" url="https://ta.wikipedia.org/wiki?curid=325587" title="அனுகிரகா">
அனுகிரகா

அனுகிரகா "(Anugraha)" என்பது கர்நாடக முதல்வரின் அலுவல்முறை இருப்பிடமாகும். கர்நாடக மாநிலத்தின் தலைநகரம் பெங்களுரிலுள்ள குமரகுருப வீதியில் இவ்விருப்பிடம் அமைந்துள்ளது. முதலமைச்சரின் வீட்டு அலுவலகத்திற்கு அருகில் 60 சதுரங்களை இவ்வீடு ஆக்ரமித்துள்ளது. அனுகிரகா பலமான பாதுகாப்பு வசதிகள் நிறைந்து பெங்களுர் நகரில் உள்ள வீடுகளில் மிகவும் பாதுகாப்பான ஒரு வீடாகக் கருதப்படுகிறது. அனுக்கிரகாவில் வாசுது குறைபாடு இருக்கிறது என்ற ஒரு நம்பிக்கையும் பொதுவாக நிலவுகிறது. இதனால் ஒவ்வொரு முதலமைச்சரும் அனுக்கிரகாவில் குடியேருவதற்கு முன் அவ்வீட்டை புணரமைக்க வேண்டிய ஒரு சூழலும் நிகழ்கிறது


</doc>
<doc id="325590" url="https://ta.wikipedia.org/wiki?curid=325590" title="போக்ரா மாவட்டம்">
போக்ரா மாவட்டம்

போக்ரா மாவட்டம் (Bogra District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் ராஜசாகி கோட்டத்தில் அமைந்துள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் போக்ரா நகரம் ஆகும். 

போக்ரா மாவட்டட்தின் வடக்கில் காய்பாந்தா மாவட்டம் மற்றும் ஜெய்பூர்ஹட் மாவட்டங்களும், தெற்கில் சிராஜ்கஞ்ச் மாவட்டம் மற்றும் நத்தோர் மாவட்டங்களும், கிழக்கில் ஜமால்பூர் மாவட்டம் மற்றும் ஜமுனா ஆறும், மேற்கில் நவகோன் மாவட்டம் மற்றும் நத்தோர் மாவட்டங்களும் எல்லைகளாக உள்ளது. 

2898.68 சதுர கிலோ மீட்டர் பரப்பளவு கொண்ட போக்ரா மாவட்டத்தின் நிர்வாக வசதிக்காக பனிரெண்டு துணை மாவட்டங்களாக பிரிக்கப்பட்டுள்ளது.
மேலும் இம்மாவட்டம் பதின்னொன்று நகராட்சிகளையும், 
110 கிராம ஒன்றியக் குழுக்களையும், 1613 வருவாய் கிராமங்களும், 2618 கிராமங்களையும் கொண்டுள்ளது. 
இம்மாவட்டத்தின் அஞ்சல் சுட்டு எண் 6600 ஆகும். தொலைபேசி சுட்டு எண் 051 ஆகும். இம்மாவட்டம் ஏழு நாடாளுமன்றத் தொகுதிகளைக் கொண்டுள்ளது.

வேளாண்மைப் பொருளாதாரத்தை நம்பியுள்ள இம்மாவட்டத்தில் ஜமுனா ஆறு, கர்தோ ஆறு, நகோர் ஆறு, வங்காளி ஆறு, ஹல்ஹாலியா ஆறு, தகுரியா ஆறு, பெலாய் ஆறு, கசாரியா ஆறு, சந்திரபோதி ஆறு, மனஷ் ஆறு மற்றும் வேல்கா முதலிய ஆறுகள் பாய்வதால் நீர் வளமும், மண் வளமும் கொண்டுள்ளது.இம்மாவட்டத்தில் கரும்பு, நெல், புகையிலை, சணல், காய்கறிகள் பயிரிடப்படுகிறது.
வங்காளதேசத்தின் தொழில் தலைநகரம் என போக்ரா மாவட்டத்தை அழைப்பர். இம்மாவட்டத்தில் பல கனரக தொழிற்சாலைகள் அமைந்துள்ளது. அவற்றில் பல தனியார் துறையில் உள்ளது. 
மேலும் இம்மாவட்டத்தில் பஞ்சு மற்றும் நெசவாலைகள், தோல் பதனிடும் தொழிற்சாலைகள், தீப்பெட்டித் தொழிற்சாலைகள், சோப்பு, கண்ணாடி, பீங்கான் தொழிற்சாலைகளும் உள்ளது.
2898.68 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 34,00,874 ஆக உள்ளது. அதில் ஆண்கள் 17,08,806 ஆகவும், பெண்கள் 16,92,068 ஆகவும் உள்ளனர். பாலின விகிதம் 101 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1173 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.4% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் போக்ரா மாவட்ட பள்ளியும், போக்ரா இராணுவப் பாசறை பொதுப் பள்ளி மற்றும் கல்லூரியும், போக்ரா தொழில்நுட்ப பட்டயப் படிப்பு நிறுவனமும், அரசு அசீஸுல் ஹக் கல்லூரி, அரசு முஜிபுர்ரஹ்மான் மகளிர் கல்லூரி, அரசு நசீர் அக்தர் கல்லூரி, அரசு ஷா சுல்தான் கல்லூரி, அரசு செர்பூர் கல்லூரி, அரசு முஸ்தபா அலியா மதராசா பள்ளி, போக்ரா, சயீத் சியாவுர் ரகுமான் மருத்துவக் கல்லூரி, புண்டர அறிவியல் மற்றும் தொழில் நுட்ப பல்கலைக் கழகங்கள் உள்ளது. 

இம்மாவட்டம் ஈரப்பத துணைவெப்பமண்டல தட்பவெப்பநிலை கொண்டது. இம்மாவட்டத்தின் கோடைக்கால அதிகபட்ச வெப்பநிலை 35.1 ° செல்சியஸ் ஆகவும், குளிர்கால வெப்பநிலை 9.8° செல்சியஸ் ஆகவும் உள்ளது. இம்மாவட்டத்தின் ஆண்டு சராசரி மழைப் பொழிவு 1762 மில்லி மீட்டராக உள்ளது. 
இம்மாவட்ட மக்களில் குறிப்பிடத்தக்கவர்களில், புரபுல்ல சக்கி (1888–1908), முன்னாள் பாகிஸ்தான் பிரதமர் முகமது அலி போக்ரா (1909 - 1963), எழுத்தாளர் மற்றும் ஊடகவியலாளர் எம். ஆர். அக்தர் முகுல் (1929 - 2004) வங்காளதேச அதிபர் சியாவுர் ரகுமான் (1936 -1981)வங்காளதேச முன்னாள் பிரதமர் பேகம் காலிதா சியா ஆவார்கள்.


</doc>
<doc id="325592" url="https://ta.wikipedia.org/wiki?curid=325592" title="செர்பூர் மாவட்டம்">
செர்பூர் மாவட்டம்

செர்பூர் மாவட்டம் (Sherpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் மைமன்சிங் கோட்டத்தில் அமைந்துள்ளது. வங்காளதேசத்தின் வடக்கில் அமைந்த இம்மாவட்டத்தின் நிர்வாகத் தலைமையிடம் செர்பூர் நகரத்தில் அமைந்துள்ளது.

நாட்டின் தலைநகரமான டாக்காவிலிருந்து 198 கிலோ மீட்டர் தொலைவில் வடக்கே இம்மாவட்டம் அமைந்துள்ளது. 

செர்பூர் மாவட்டத்தின் வடக்கில் இந்தியாவின் மேகாலயா மாநிலமும், தெற்கில் ஜமால்பூர் மாவட்டமும், கிழக்கில் மைமன்சிங் மாவட்டமும், மேற்கில் ஜமால்பூர் மாவட்டம் எல்லைகளாக உள்ளது. 

1364.67 சதுர கிலோ மீட்டர் பரப்பு கொண்ட செர்பூர் மாவட்டம் ஐந்து துணை மாவட்டங்களைக் கொண்டுள்ளது. அவைகள்: ஜெனய்கட்டி, நக்ளா, நலிதாபரி, செர்பூர் மற்றும் ஸ்ரீபர்தி ஆகும். மேலும் இம்மாவட்டத்தில் ஐம்பத்தி இரண்டு கிராம ஒன்றியக் குழுக்களும், 434 வருவாய் கிராமங்களும், 695 கிராமங்களும் உள்ளது. இம்மாவட்டத்தின் அஞ்சல் சுட்டு எண் 2100 ஆகும். தொலைபேசி குறியிடு எண் 0931 ஆகும். இம்மாவட்டம் மூன்று நாடாளுமன்றத் தொகுதிகளைக் கொண்டுள்ளது. 

இம்மாவட்டம் வேளாண்மைப் பொருளாதாரத்தை நம்பியுள்ளது. இங்கு கோங்சா ஆறு, பழைய பிரம்மபுத்திர ஆறு, வகாய் ஆறு, பதாய் ஆறு, கங்சா ஆறு, சோமேஸ்வரி ஆறு, மலிஜ்கி ஆறு, நேத்தாய் போன்ற ஆறுகள் பாய்வதால் நீர் வளமும், மண் வளமும் கொண்டுள்ளது.
இம்மாவட்டத்தில் நெல், சணல், கோதுமை, நிலக்கடலை, எண்ணெய் வித்துக்கள், மா, சோளம், கரும்பு உருளைக்கிழங்கு, மிளகு போன்றவைகள் பயிரிடப்படுகிறது.

1364.67 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 13,58,325 ஆக உள்ளது. அதில் ஆண்கள் 6,76,388 ஆகவும், பெண்கள் 6,81,937 ஆகவும் உள்ளனர். பாலின விகிதம் 99 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 995 நபர்கள் வீதம் வாழ்கின்றனர். மாவட்ட சராசரி எழுத்தறிவு 37.9 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325615" url="https://ta.wikipedia.org/wiki?curid=325615" title="இரும்பு(II) குரோமைட்டு">
இரும்பு(II) குரோமைட்டு

இரும்பு(II) குரோமைட்டு "(Iron(II) chromite)" FeCrO4 என்பது என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். 

குரோமியம்(III) ஆக்சைடுடன் இரும்பு(II) ஆக்சைடு சேர்த்து 1600° செ வெப்பநிலையில் சிட்டங்கட்டல் முறையில் உருகுநிலைக்கு கீழாக சுடுபடுத்தும் போது இரும்பு(II) குரோமைட்டு உருவாகிறது. இயற்கையில் குரோமைட்டு என்ற கனிமமாக பல மாசுக்களுடன் தோன்றுகிறது.

குரோமியம் மற்றும் அதன் சேர்மங்கள் தயாரிப்பதற்கான ஆதார மூலமாக இரும்பு(II) குரோமைட்டு பயன்படுகிறது. கார்பனோராக்சைடுடன் நீர்வாயு வினைபுரியும் தொகுப்பு முறை ஈரைதரசன் தயாரிப்பில் இது வினையூக்கியாகவும் பயன்படுத்தப்படுகிறது.

இரும்பு(II) குரோமைட்டு துகள் பொருட்கள் எரிச்சலை தருபவையாகும். எனவே இவற்றை சுவாசித்தல், விழுங்குதல் முதலிய செயல்கள் தவிர்த்தல் நல்லது. 


</doc>
<doc id="325616" url="https://ta.wikipedia.org/wiki?curid=325616" title="இடமணல் ஓதனேசுவரர் கோயில்">
இடமணல் ஓதனேசுவரர் கோயில்

இடமணல் ஓதனேசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். 

இக்கோயில் கடலூர் மாவட்டத்தில் சீர்காழி அருகில் இடமணல் என்னுமிடத்தில் அமைந்துள்ளது. 

இக்கோயிலின் மூலவராக ஓதனேசுவரர் உள்ளார். இறைவி அன்னபூரணி ஆவார். 

கிழக்கு நோக்கிய நிலையில் கோயில் அமைந்துள்ளது. நந்தியை அடுத்து மகா மண்டபம் காணப்படுகிறது. அடுத்து வலப்புறத்தில் இறைவியின் சன்னதி தெற்கு நோக்கி உள்ளது. தஞ்சாவூர், கங்கை கொண்ட சோழபுரத்தில் அமைந்துள்ளவாறு மூலவரின் திருமேனி பெரிய அளவில் உள்ளது. மண்டபத்தில் வலது புறம் முருகனும், இடது புறம் விநாயகரும் உள்ளனர். காவிரியின் வட கரைப் பகுதியில் உள்ள கோயில்களுக்கு சுந்தரரும் அவருடைய சீடர்களும் வந்துகொண்டிருந்தபோது பூம்புகாருக்குப் பின் திருமுல்லைவாயில் நோக்கி நடந்தனர். நீண்ட நேர பயணத்தின் காரணமாக பசியடைந்த அவர்கள் மயக்கமடைந்தனர். யாரோ தம்மை எழுப்புவதாக உணர்ந்த அவர்கள் எழுந்து பார்த்தபோது ஓர் அந்தணர் அனைவருக்கும் உணவைப் பரிமாறினார். தம் பசியைப் போக்கியவருக்கு என்ன செய்வது என்று கேட்க அவர் மறைந்தார். தன் தந்தையில் நினைவாக கோயில்களைக் கட்டும்படி ஒரு அசரீரி ஒலித்தது. அது விநாயகரே என்று பின்னர் உணர்ந்து அவ்வாறே பத்து கோயில்களைக் கட்டினர். 

அன்னாபிசேகம், பிரதோஷம், சிவராத்திரி உள்ளிட்ட பல விழாக்கள் இக்கோயிலில் நடைபெறுகின்றன. 


</doc>
<doc id="325619" url="https://ta.wikipedia.org/wiki?curid=325619" title="எய்யலூர் சொர்ணபுரீசுவரர் கோயில்">
எய்யலூர் சொர்ணபுரீசுவரர் கோயில்

எய்யலூர் சொர்ணபுரீசுவரர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும். 

இக்கோயில் கடலூர் மாவட்டத்தில் காட்டுமன்னார்கோயில் அருகில் எய்யலூர் என்னுமிடத்தில் அமைந்துள்ளது. 

இக்கோயிலின் மூலவராக ஓதனேசுவரர் உள்ளார். திரேதா யுகத்தில் ராமன் வழிபட்டவராக இவர் கருதப்படுகிறார். 

ராமர், சீதை, லட்சுமணர் காட்டில் இருந்தபோது ராவணன் சீதையைக் கடத்திச் சென்றார். சீதையைத் தேடி ராமன் சென்றபோது ஜடாயு சிறகிழந்த இடமான சிறகிழந்தநல்லூரைக் கண்டார். ராமன் கண்ணின் பட்ட நாரை ஒன்று சீதையை ராவணன் கடத்திச் சென்றதை கூறியது. அவ்விடம் திருநாரையூர் ஆனது. புட்பக விமானத்தில் சென்ற பெண் ஒரு பூவினை கீழே போட்டுச் சென்றதாகக் கேள்விப்பட்டார். அந்த இடம் பூவிழந்தநல்லூர் ஆகும். இவ்வாறு சென்றபோது கடம்பூர், வேலம்பூண்டி, ஈச்சம்பூண்டி ஆகிய ஊர்களைக் கடந்து சிறுகாட்டூர் வந்தபோது கொள்ளிடத்தில் வெள்ளம் காணப்பட்டது. மக்களை வெள்ளத்திலிருந்து காப்பாற்றவும், பயணத்தினைத் தொடரவும் ராமர் வில்லை எடுத்து அம்பை தொடுத்தார். அம்பு எய்த இடமானதால் எய்யலூர் எனப்பட்டது. வெள்ளம் குறைந்து லிங்கத்திருமேனி வெளிப்பட பூசை செய்துவிட்டு பயணத்தைத் தொடர்ந்தனர்.

பிரதோஷம், சிவராத்திரி, ராம நவமி உள்ளிட்ட பல விழாக்கள் இக்கோயிலில் நடைபெறுகின்றன. 


</doc>
<doc id="325621" url="https://ta.wikipedia.org/wiki?curid=325621" title="திட்டக்குடி வைத்தியநாதர் கோயில்">
திட்டக்குடி வைத்தியநாதர் கோயில்

திட்டக்குடி வைத்தியநாதர் கோயில் தமிழ்நாட்டில் கடலூர் மாவட்டத்தில் உள்ள சிவன் கோயிலாகும்.

இக்கோயில் கடலூர் மாவட்டத்தில் விருத்தாச்சலம் அருகில் திட்டக்குடி என்னுமிடத்தில் அமைந்துள்ளது. வசிஷ்டர் வழிபட்டதால் இவ்விடம் வசிட்டபுரி என்றழைக்கப்பட்டு, வசிட்டக்குடி என்றாகி பின்னர் திட்டக்குடி என்றழைக்கப்படுகிறது. ஒரு காலத்தில் வேங்கை மரங்கள் அதிகமாக இருந்ததால் இவ்விடம் வேங்கைவனம் என்றும் அழைக்கப்பட்டது.

இக்கோயிலின் மூலவராக வைத்தியநாதர் உள்ளார். இறைவி அசனாம்பிகை ஆவார்.

சூரியன் தன் கிரகணங்களால் வழிபடும் தலங்களில் இக்கோயிலும் ஒன்றாகும். கௌதம முனிவரின் பதிவிரதையான அகலிகை மீது ஆசை கொண்ட இந்திரன், முனிவரால் சபிக்கப்பட்டான்.சாப விமோசனம் பெற ஒவ்வொரு கோயிலாகச் சென்றான். பின்னர் சிவனருளால் அவனுடைய சாபம் நீக்ப் பெற்றான். அப்போது இறைவனிடம் தன்னைப் போல பிறருக்கும் இறைவன் அருள் தரவேண்டும் என்று கேட்டுக்கொண்டான்.இந்திரன் வேண்டுகோளை இறைவன் ஏற்றார்.

பிரதோஷம், சிவராத்திரி, நடராஜருக்குத் திருவாதிரை, இறைவிக்கு நவராத்திரி, மற்றும் சித்திரை, பங்குனி மாதங்களிலும் விழாக்கள் நடைபெறுகின்றன.


</doc>
<doc id="325623" url="https://ta.wikipedia.org/wiki?curid=325623" title="மணிமங்கலம் தர்மேசுவரர் கோயில்">
மணிமங்கலம் தர்மேசுவரர் கோயில்

மணிமங்கலம் தர்மேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் மணிமங்கலம் என்னுமிடத்தில் அமைந்துள்ளது. முன்னர் இவ்வூர் வேதமங்கலம் என்றழைக்கப்பட்டது.

இக்கோயிலின் மூலவராக தர்மேசுவரர் ஆவார். இறைவி வேதாம்பிகை ஆவார். இக்கோயிலின் தல மரம் சரக்கொன்றை ஆகும். கோயிலின் தீர்த்தம் சிவபுஷ்கரணி ஆகும்.

இறைவன் சன்னதியும், இறைவி சன்னதியும் தனித்தனியாக உள்ளன. லிங்கத் திருமேனியான மூலவர் சதுர வடிவத்தில் உள்ளார். இறைவி நின்ற நிலையில் உள்ளார். சதுர்வேத விநாயகர், பைரவர், சனீசுவரர், வள்ளி தெய்வானையுடன் கூடிய சுப்பிரமணியர், அனுக்கை விநாயகர், சுந்தரர், நாவுக்கரசர், நவக்கிரகங்கள் ஆகியோர் உள்ளனர். விமானம் கஜபிருஷ்ட அமைப்பைச் சேர்ந்தது. மூலவருக்கு முன்னுள்ள நந்தி அழகாக சிற்ப வேலைப்பாட்டுடன் உள்ளது. இக்கோயிலில் ரிக், யஜுர், சாமம், அதர்வணம் என்ற நான்கு வேதங்களும் விநாயகரை வழிபட்ட நிலையில் இங்கு ஒரே வரிசையில் நான்கு விநாயகர்கள் உள்ளனர். திருச்சுற்றின் பின் புறம் இரு திசைகளிலும் இரு விநாயகர்கள் உள்ளனர். முன்பொரு காலத்தில் இப்பகுதியை ஆண்டுவந்த பல்லவ மன்னர் பல தானதருமங்களைச் செய்தான். அப்போது கோயில் கட்டுவது பற்றியும் சிந்தித்தான். அப்போது சிவன் ஒரு அடியார் வேடத்தில் வந்திருந்து தனக்கு தானம் கேட்க, இறைவனே வந்ததை உணர்ந்து கோயிலைக் கட்டினான்.

ஆடிப்பூரம், நவராத்தி, சிவராத்திரி, மார்கழி திருவாதிரையில் சிறப்பு பூசை, உள்ளிட்ட விழாக்கள் இங்கு நடைபெறுகின்றன.


</doc>
<doc id="325625" url="https://ta.wikipedia.org/wiki?curid=325625" title="இரும்பு(II) பாசுபேட்டு">
இரும்பு(II) பாசுபேட்டு

இரும்பு(II) பாசுபேட்டு "(Iron(II) phosphate)" Fe(PO), என்பது என்ற மூலக்கூற்று வாய்ப்பாடு கொண்ட ஒரு கனிம வேதியியல் சேர்மமாகும். பெர்ரசு பாசுபேட்டு என்ற பெயராலும் அழைக்கப்படும் இச்சேர்மம் பழுப்பு நிறத்தில் காணப்படு கிறது. நீரில் கரையாது. ஒற்றைச் சரிவு படிக அமைப்பில் படிகமாகிறது. நத்தைப்புழு, களைகள் முதலானவற்றைக் கொல்லும் தோட்ட வேதிப்பொருளாகப் பயன்படுகிறது. 
விவியனேட்டு (Fe2+Fe2+2(PO4)2•8H2O) என்ற நீரேற்று அல்லது ஐதரேட்டு வடிவில் ஒரு கனிமமாக இயற்கையில் இரும்பு(II) பாசுபேட்டு உருவாகிறது. 

பெர்ரசு ஐதராக்சைடுடன் பாசுபாரிக் அமிலத்தை வினைபுரியச் செய்து நீரேற்றம் பெற்ற இரும்பு(II) பாசுபேட்டு தயாரிக்கப்படுகிறது.


</doc>
<doc id="325627" url="https://ta.wikipedia.org/wiki?curid=325627" title="மேல்படப்பை தழுவக்கொழுந்தீசுவரர் கோயில்">
மேல்படப்பை தழுவக்கொழுந்தீசுவரர் கோயில்

மேல்படப்பை தழுவக்கொழுந்தீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் மேல்படப்பை என்னுமிடத்தில் அமைந்துள்ளது.

இக்கோயிலின் மூலவராக தழுவக்கொழுந்தீசுவரர் ஆவார். அவரை தழுவக்குழைந்தீசுவரர் என்றும் அழைப்பர். இறைவி காமாட்சி ஆவார். இக்கோயிலின் தல மரம் மாமரம் ஆகும். கோயிலின் தீர்த்தம் சிவபுஷ்கரணி ஆகும். இத்தலம் வழியாக விருத்தாசலம் சென்ற ஞானசம்பந்தர் இத்தலத்தைப் பற்றிப் பாடியுள்ளதால் தேவார வைப்புத்தலமாக இத்தலம் கருதப்படுகிறது.

மூன்று நிலை ராஜகோபுரத்தைக் கொண்டு அமைந்துள்ள இக்கோயில் மூலவரின் மீது செப்டம்பர் மாதத்தில் முதல் ஏழு நாள்கள் சூரிய ஒளி விழுவதைக் காணலாம். தல விநாயகர் வெற்றி விநாயகர் என்றழைக்கப்படுகிறார். இறைவி தெற்கு நோக்கிய நிலையில் தனி சன்னதியில் உள்ளார்.இறைவியின் கோஷ்டத்தில் வைஷ்ணவி, லட்சுமி, சரசுவதி ஆகியோர் உள்ளனர். சந்திரன் தட்சனின் 27 மகள்களைத் திருமணம் செய்துகொண்டான். இருந்தபோதிலும் ரோகிணி மீது மட்டும் அதிக அன்பு செலுத்தினான். அதனால் கோபமுற்ற பிற மனைவியர் தம் தந்தையான தட்சனிடம் இது பற்றிக் கூறினர். கோபமடைந்த தட்சன் சந்திரனின் கலைகள் தேயும்படி சபித்தான். சாப விமோசனம் பெற பல கோயில்களுக்குச் சந்திரன் சென்றான். அக்கோயில்களில் இதுவும் ஒன்றாகும்.

வைகாசியில் ஞானசம்பந்தர் குருபூசை, ஆடிப்பூரம், நவராத்தி, மகாசிவராத்திரி, திருக்கார்த்திகை, பங்குனி உத்திரத்தில் திருக்கல்யாணம்உள்ளிட்ட விழாக்கள் இங்கு நடைபெறுகின்றன.


</doc>
<doc id="325629" url="https://ta.wikipedia.org/wiki?curid=325629" title="பத்ரி நீர்வீழ்ச்சி">
பத்ரி நீர்வீழ்ச்சி

பத்ரி நீர்வீழ்ச்சி "(Badri Falls)" இந்தியாவின் இமாச்சலப் பிரதேசத்தில் இருக்கும் சோலான் நகரில் உள்ளது. பத்ரிநாத் அருவி என்ற பெயராலும் இந்நீர்வீழ்ச்சி அழைக்கப்படுகிறது. மலையின் உச்சியில் இருந்து பிறந்து பத்ரிநாத் கோயில் அமைந்துள்ள பகுதிக்கு கீழே பாய்கின்ற அலக்நந்தா ஆறுக்கு அருகாமையில் ஒரு சிறிய நீர்வீழ்ச்சியாக இது காணப்படுகிறது. 

பனி மலைகள் மற்றும் கனரக பாறைகள் பின்னணியில் பத்ரி நீர்வீழ்ச்சி அமைந்துள்ளது. மூடுபனி மற்றும் பனி மேகங்கள் பனி சூழ்ந்து இப்பகுதி அழகாகக் காணப்படுகிறது. இந்த நீர்வீழ்ச்சி மருத்துவ மதிப்பு மிக்கது என்று கருதப்பட்டு நிரூபிக்கப்பட்டுமுள்ளது. 


</doc>
<doc id="325636" url="https://ta.wikipedia.org/wiki?curid=325636" title="போராசு கணவாய்">
போராசு கணவாய்

போராசு கணவாய் "(Borasu Pass)" இந்தியாவின் இமாச்சலப் பிரதேசத்தில் அமைந்திருக்கும் இமயமலையில் கடல் மட்டத்திலிருந்து 5450 மீட்டர் உயரத்தில் இருக்கும் ஒரு கணவாயாகும். பாரா-சூ கணவாய் என்ற பெயராலும் இக்கணவாய் அழைக்கப்படுகிறது. திபெத் எல்லைக்கு அருகில் , உத்தரகாண்டம் இமாச்சலப் பிரதேசம் மாநிலங்களுக்கு இடையில் போராசு கணவாய் அமைந்துள்ளது. அர் கி தூன் சமவெளியையும் கின்னவுர் சமவெளியையும் இணைக்கும் பண்டைய வர்த்தகப் பாதையாக இக்கணவாய் இருந்துள்ளது. 
உத்தரகாண்டத்தை இமாச்சலப் பிரதேசத்திலிருந்து போராசு கணவாய் பிரிக்கிறது. திபெத் எல்லைக்கு சிலகிலோமீட்டர் தொலைவிலேயே இக்கணவாய் அமைந்துள்ளது. போராசு கணவாயின் கிழக்குப் பகுதி டோன்சு சமவெளியில் இருந்து வெளிவருவது போன்றும், வடமேற்குப் பகுதி பாசுபா சமவெளியுடன் இணைந்தும் காணப்படுகிறது. வடமேற்குத் தொடர் யூகியா பனியாற்றிலிருந்து கீழிறங்கியும் வருகிறது. இக்கணவாய்க்கு அருகில் இமாச்சல் பகுதியில் 20.3 கிலோமீட்டர் தொலைவில் சிட்குல் என்ற கிராமமும், உத்தரகாண்டம் பகுதியில் ஒசுலா கிராமமும் அருகிலுள்ள கிராமங்களாக உள்ளன. 

புல்வெளிகள் வழியாக இக்கணவாய் பகுதியை அணுகமுடியும். பந்தர் புஞ்சு, கலா-நாக் அல்லது கருப்பு உச்சி, சுவர்க்கரோகிணி, அர் கி தூன் மலைப்பகுதிகளை இக்கணவாயிலிருந்து பார்க்கமுடியும். 

கோடை காலத்தில் இக்கணவாய்ப் பகுதியில் 0 ° செ வெப்பநிலைக்கும் கீழ் செல்கிறது. நவம்பர் மாதத்திற்கு பின்னர் இவ்வெப்பநிலை மேலும் பல பாகைகள் கடுமையாகக் குறைகிறது. பனிப்படிவு பாசுபா சமவெளியில் சற்று குறைவான அளவில் உள்ளது. டோன்சு சம்வெளியுடன் ஒப்பிடுகையில் மழைப்பொழிவு பெரும்பால்லும் பொதுவானது ஆகும். பொதுவாக அக்டோபர் மாதத்திற்குப் பின் பனிப்பொழிவு ஆரம்பமாகிறது. 


</doc>
<doc id="325639" url="https://ta.wikipedia.org/wiki?curid=325639" title="தஞ்சாவூர் வேணுகோபாலசுவாமி கோயில்">
தஞ்சாவூர் வேணுகோபாலசுவாமி கோயில்

தஞ்சாவூர் வேணுகோபாலசுவாமி கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள வைணவக் கோயில்களில் ஒன்றாகும்.

இக்கோயில் தஞ்சாவூரில் கொள்ளுப்பேட்டைத் தெருவில் அமைந்துள்ளது. இக்கோயில் கிருஷ்ணன் கோயில் என்றும் அழைக்கப்படுகிறது.

இக்கோயிலின் மூலவர் வேணுகோபாலன் ஆவார். அவர் பாமா, ருக்மணியுடன் உள்ளார்.

சற்றே உயர்ந்த தளத்தில் இக்கோயில் அமைந்துள்ளது. சாலையில் இருந்து உள்ளடங்கியுள்ள இக்கோயில் ராஜ கோபுரம், திருச்சுற்று, மூலவர் சன்னதி ஆகியவற்றைக் கொண்டு அமைந்துள்ளது. படிகளில் ஏறி நுழைவாயிலில் உள்ள ராஜ கோபுரத்தைக் கடந்து உள்ளே செல்லும்போது கருடாழ்வார் காணப்படுகிறார். மூலவர் சன்னதிக்கு முன்பாக வலது புறம் வலம்புரி விநாயகரும், இடது புறம் பால ஆஞ்சநேயரும் உள்ளனர். சற்று முன்னதாக வலப்புறத்தில் துவாரபாலகரான ஜெயனும், இடப்புறத்தில் துவாரபாலகரான விஜயனும் உள்ளனர். அருகே நாகர் உள்ளார். சிறிய திருச்சுற்றினைக் கொண்டு இக்கோயில் காணப்படுகிறது.


</doc>
<doc id="325644" url="https://ta.wikipedia.org/wiki?curid=325644" title="தஞ்சாவூர் திரௌபதியம்மன் கோயில்">
தஞ்சாவூர் திரௌபதியம்மன் கோயில்

தஞ்சாவூர் திரௌபதியம்மன் கோயில், தமிழ்நாடு, தஞ்சாவூர் மாவட்டம், தஞ்சாவூரில் உள்ள அம்மன் கோயில்களில் ஒன்றாகும்.

இக்கோயில் பூமாலை வைத்தியநாதர் கோயிலை அடுத்து சற்று தொலைவில் திரௌபதியம்மன் கோயில் தெருவில் நாகநாதசுவாமி கோயிலுக்கு முன்பாக அமைந்துள்ளது.

நுழைவாயிலில் சிறிய ராஜகோபுரம் உள்ளது. இக்கோயிலின் மூலவர் திரௌபதியம்மன் ஆவார். இக்கோயிலின் முன் மண்டபத்தில் காளியம்மன், செல்வ விநாயகர், ராதை கிருஷ்ணன் ஆகியோரின் சன்னதிகள் உள்ளன. அடுத்து பஞ்ச பாண்டவர்கள், அரவான் இம்மண்டபத்தில் உள்ளார். வெளிச்சுற்றில் தட்சிணாமூர்த்தி, சியாமளாதேவி அம்மன் ஆகியோர் உள்ளனர். மண்டபத்தில் காளியம்மன், விநாயகர் ஞானப்பழம் பெறல், விநாயகர், ராதை கிருஷ்ணன், திரௌபதி, பிமன் பலத்தை அனுமன் சோதித்தல், தெள்வானை திருமணம், தந்தைக்கு உபதேசம், வள்ளி திருமணம், கீதா உபதேசம், அருச்சுனன் பாசுபதம் பெறல் போன்ற பல ஓவியங்கள் இம்மண்டபத்தின் மேற்கூரையில் வரையப்பட்டுள்ளன.

11 செப்டம்பர் 2008இல் இக்கோயிலில் குடமுழுக்கு நடைபெற்றதற்கான கல்வெட்டு காணப்படுகிறது.


</doc>
<doc id="325661" url="https://ta.wikipedia.org/wiki?curid=325661" title="பிரிகு ஏரி">
பிரிகு ஏரி

பிரிகு ஏரி "(Bhrigu Lake)" இந்தியாவின் இமாச்சலப் பிரதேசத்தில் உள்ள குல்லு மாவட்டத்தில் கடல் மட்டத்தில் இருந்து 4300 மீட்டர் (14100 அடி) உயரத்தில் அமைந்துள்ள ஓர் எரியாகும். [[ரோதங் கணவாய்| ரோதங் கணவாய்க்கு கிழக்கில், குலாபா கிராமத்திலிருந்து 6 கிலோமீட்டர் தொலைவில் அமைந்துள்ளது. மணாலிக்கு அருகிலுள்ள வெப்ப நீர் ஊற்றுக்குப் பிரபலமான இடமான வாசித் கோயிலில் இருந்து மலையேற்றத்தின் மூலம் அல்லது குலாபா கிராமத்திலிருந்து மலையேற்றத்தின் மூலம் பிரிகு ஏரியை அடையலாம். உண்மையில் குலாபாவில் இதற்கென தனியிடம் எதுவுமில்லை என்றாலும் உண்மையில் பிர் பஞ்சால் மலைத்தொடரின் ஒரு பகுதியாக உள்ளது. மகரிசி பிரிகுவின் நினைவாக இந்த ஏரிக்கு அப்பெயரிடப்பட்டது . .

மகரிசி பிரிகு ஏரி அருகில் அமர்ந்து தியானம் செய்தார் என மரபுவழிக் கதைகள் தெரிவிக்கின்றன. எனவே இது ஒரு புனிதமான இடமாக நம்பப்படுகிறது. உள்ளூர் காரணமாக இந்த ஏரி முற்றிலும் உறைந்து போவதேயில்லை என்று நம்புகிறேன். எனவே இந்த ஏரி எப்பொழுதும் முழுவதுமாக உறைந்து போவதில்லை என்றும் நம்பப்படுகிறது. 

[[பகுப்பு:இமாச்சலப் பிரதேச ஏரிகள்]]
[[பகுப்பு:இமாச்சலப் பிரதேசம்]]

</doc>
<doc id="325666" url="https://ta.wikipedia.org/wiki?curid=325666" title="ஜமால்பூர் மாவட்டம்">
ஜமால்பூர் மாவட்டம்

ஜமால்பூர் மாவட்டம் (Jamalpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் மைமன்சிங் கோட்டத்தில் அமைந்துள்ளது. வங்காளதேசத்தின் வடகிழக்கில் அமைந்த இம்மாவட்டத்தின் நிர்வாகத் தலைமையிடம் ஜமால்பூர் நகரத்தில் அமைந்துள்ளது. பிரம்மபுத்திரா ஆற்றின் கரையில் உள்ள ஜமால்பூர் நகரம், தேசியத் தலைநகரமான டாக்காவிலிருந்து வடக்கே 140 கிலோ மீட்டர் தொலைவில் உள்ளது. இம்மாவட்டம் 1978-இல் உருவாக்கப்பட்டது. 

இம்மாவட்டத்தின் வடக்கில் இந்தியாவின் மேகாலயா மாநிலம், குரிகிராம் மாவட்டம் மற்றும் செர்பூர் மாவட்டங்களும், தெற்கில் தங்காயில் மாவட்டமும் கிழக்கில் மைமன்சிங் மாவட்டம் மற்றும் செர்பூர் மாவட்டங்களும், மேற்கில் போக்ரா மாவட்டம் மற்றும் ஜமுனா ஆறும் எல்லைகளாக உள்ளது.

2115.6 சதுர கிலோ மீட்டர் பரப்பளவு கொண்ட ஜமால்பூர் மாவட்டத்தை நிர்வாக வசதிக்காக ஜமால்பூர் சதர், மேலந்தாகா, இசுலாம்பூர், தேவன்கஞ்ச், சரிஷாபரி, போக்சிகஞ்ச், மற்றும் மதர்கஞ்ச் என ஏழு துணை மாவட்டங்களாகப் பிரிக்கப்பட்டுள்ளது.

இம்மாவட்டம் ஆறு நகராட்சி மன்றங்களையும், அறுபத்தி எட்டு கிராம ஒன்றியக் குழுக்களையும், 718 வருவாய் கிராமங்களையும், 1361 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 2000 ஆகும். தொலைபேசி குறியிடு எண் 0981 ஆகும். இம்மாவட்டம் ஐந்து நாடாளுமன்றத் தொகுதிகளைக் கொண்டுள்ளது. 

இம்மாவட்டம் வேளாண் பொருளாதாரத்தை நம்பியுள்ளது. இம்மாவட்டத்தில் பழைய பிரம்மபுத்திரா ஆறு, ஜமுனா ஆறு, ஜிஞ்சிரா ஆறு, சத்தல் ஆறு, ஜெனாய் முதலிய ஆறுகள் பாய்வதால் நீர் வளமும், மண் வளமும் கொண்டுள்ளது. இங்கு நெல், சணல், புகையிலை, உருளைக்கிழங்கு, மிளகு, கடுகு, கோதுமை, காய்கறிகள் பயிரிடப்படுகிறது.
ஜமால்பூர் நகரம் அரிசி, சர்க்கரை, புகையிலை, சணல் போன்றவற்றிற்கு முக்கிய வணிக மையமாக உள்ளது. இந்நகரம் சாலை, இருப்புப் பாதை மற்றும் ஆற்று நீர் வழித்தடங்கள் மூலம் டாக்கா போன்ற நாட்டின் முக்கிய நகரங்களுடன் இணைக்கப்பட்டுள்ளது. 

இம்மாவட்டத்தின் முக்கிய ஏற்றுமதிப் பொருட்கள் சணல், புகையிலை, கடுகு, நிலக்கடலை, தோல், முட்டை, பருப்பு வகைகள், வெற்றிலை மற்றும் கைவினைப் பொருட்கள் ஆகும். 

2115.16 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 22,92,674 ஆக உள்ளது. அதில் ஆண்கள் 11,28,724 ஆகவும், பெண்கள் 11,63,950 ஆகவும் உள்ளனர். ஆண்டு மக்கள் தொகை வளர்ச்சி 0.83% ஆக உள்ளது. பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1084 நபர்கள் வீதம் வாழ்கின்றனர். மாவட்ட சராசரி எழுத்தறிவு 38.4% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர். மக்கள் தொகையில் இசுலாமியர்கள் 2067685 ஆகவும், இந்துக்கள் 37449 ஆகவும், பௌத்தர்கள் 848 ஆகவும், கிறித்தவர்கள் 66 ஆகவும் மற்றும் பிறர் 1161 ஆக உள்ளனர். காரோ, பங்க்சி, ஹஜோங் மக்கள், ஹோடி, குர்மி மற்றும் மால் போன்ற உள்ளூர் பழங்குடி மலைவாழ் மக்கள் சிறு அளவில் இம்மாவட்டத்தில் வாழ்கின்றனர். 

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட செகண்டரி பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப்பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப்படிப்பு மற்றும் ஒராண்டு கால முதுநிலை பட்டப்படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

 

</doc>
<doc id="325669" url="https://ta.wikipedia.org/wiki?curid=325669" title="தலாய்">
தலாய்

தலாய் "(Talai)" என்பது இந்தியாவின் இமாச்சலப்பிரதேசத்தில் இருக்கும் பிலாசுபூர் மாவட்டத்திலுள்ள ஒரு பேரூராட்சி ஆகும். 

2001 ஆம் ஆண்டின் இந்திய மக்கள் தொகைக் கணக்கெடுப்பின்படி தலாய் நகரத்தின் மக்கள்தொகை 2010 நபர்கள் ஆகும். இம்மக்கள்தொகையில் 53% நபர்கள் ஆண்கள் மற்றும் 47% நபர்கள் பெண்களாவர். இக்கிராமத்தின் எழுத்தறிவு சதவீதம் 71% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாலும். எழுத்தறிவு பெற்றவர்களில் 75% நபர்கள் ஆண்கள் மற்றும் 68% நபர்கள் பெண்களாவர். 15% நபர்கள் 6 வயதுக்கு குறைவானவர்களாக உள்ளனர். பாபா பாலாக் நாத் தெய்வத்திற்காக அர்ப்பணிக்கப்பட்ட மூன்று கோயில்கள் இங்கு உள்ளன. நான்கு பள்ளிகள், மூன்று மருத்துவமனைகளில், ஒரு காவல் நிலையம், ஒரு கிரிக்கெட் மைதானத்தில் (கட்டுமானத்தின் கீழ்), இரண்டு வங்கிகள் மற்றும் ஒரு தானியங்கி பணம் வழங்கு இயந்திரம் முதலியவை உள்ளன. இங்கு பேருந்து நிறுத்தம் இல்லை என்றாலும், நகரத்தில் ஒரு டசன் சிறிய உணவகங்கள் மற்றும் 100 க்கும் மேற்பட்ட கடைகளுடன் இணைந்துள்ளன. 


</doc>
<doc id="325671" url="https://ta.wikipedia.org/wiki?curid=325671" title="யாழ்ப்பாணத்தைப் பிரித்தானியர் கைப்பற்றல்">
யாழ்ப்பாணத்தைப் பிரித்தானியர் கைப்பற்றல்

யாழ்ப்பாணத்தைப் பிரித்தானியர் கைப்பற்றல் என்பது 1796 இல் யாழ்ப்பாணத்தை ஒல்லாந்தரிடம் இருந்து பிரித்தானியர் கைப்பற்றிக் கொண்டதைக் குறிக்கும். தொடக்கத்தில் இலங்கையில் இருந்த ஒல்லாந்தரின் ஆள்புலங்கள் பிரான்சுப் படைகளிடம் இருந்து காப்பாற்றுவதற்கான தற்காலிக ஏற்பாட்டின் ஒரு பகுதியாகவே யாழ்ப்பாணத்தைப் பிரித்தானியப் படைகள் எடுத்துக்கொண்டன. ஆனால், பல்வேறு அரசியல் நிலைமைகளால் யாழ்ப்பாணம் உள்ளிட்ட இலங்கையின் ஒல்லாந்த ஆள்புலங்களைப் பிரித்தானியரே நிரந்தரமாக வைத்துக்கொண்டனர்.

17 ஆம் நூற்றாண்டில் இந்தியாவின் கிழக்குக் கரையோரத்தில் பிரித்தானியரின் நிலைகள் இருந்தன. பருவக் காற்றுக் காலங்களில் இப்பகுதியில் இருந்த பிரித்தானியரின் துறைமுகங்களில் பாதுகாப்பாகக் கப்பல்களை நிறுத்துவது கடினம். எனவே இக்காலங்களில் இந்தியாவின் மேற்குக் கரைத் துறைமுகங்களையே பயன்படுத்தவேண்டி இருந்தது. இது கிழக்குக் கரை நிலைகளின் பாதுகாப்புக்கு அச்சுறுத்தலாக இருந்தது. இப்பிரச்சினைத் தீர்வுக்கு ஒரு வழியாகப் பருவக்காற்றுக் காலத்திலும் பாதுகாப்பானதும், இந்தியாவின் மேற்குக்கரையைக் கண்காணிப்பதற்கு வசதியானதுமான திருகோணமலைத் துறைமுகத்தின் மீது பிரித்தானியருக்கு ஒரு கண் இருந்தது. கண்டி அரசனுக்கூடாக இந்தத் துறைமுகத்தை பெற்றுக்கொள்வதற்கான முயற்சிகள் வெற்றி பெறவில்லை. திருகோணமலையில் ஒல்லாந்தரின் கோட்டை ஒன்று இருந்தது. 

அதேவேளை ஐரோப்பாவில் இங்கிலாந்துக்கும், பிரான்சுக்கும் போட்டியும் பகைமையும் நிலவியது. கீழை நாட்டுப் பகுதிகளில் ஆதிக்கம் செலுத்துவதிலும் இவ்விரு நாடுகளுக்கும் இடையே கடும் போட்டி இருந்தது. இந்தப் போட்டி ஒல்லாந்து நாட்டின் அரசியலிலும் தாக்கம் கொண்டிருந்தது. 1781 இல் பிரித்தானியர் ஒல்லாந்தின்மீது போர் தொடுத்ததுடன் ஒல்லாந்தரின் நாகபட்டினத்தையும், திருகோணமலையையும் பிரித்தானியர் கைப்பற்றினர். ஆனாலும் 1782 இல் இது மீண்டும் ஒல்லாந்துக்கு வழங்கப்பட்டது. ஒல்லாந்தில் ஏற்பட்ட கிளர்ச்சியினால் ஆட்சியாளன் ஐந்தாம் வில்லியம் நாட்டைவிட்டுத் துரத்தப்பட்டான். 1787 இல் இங்கிலந்து, பிரசியா ஆகிய நாடுகளின் உதவியுடன் கிளர்ச்சி அடக்கப்பட்டு ஐந்தாம் வில்லியம் மீண்டும் ஆட்சிப் பொறுப்பில் அமர்த்தப்பட்டான். பிரான்சின் ஆதரவு பெற்ற கிளர்ச்சியாளர்கள் பிரான்சுக்குத் தப்பி ஓடினர். இக்காலத்தில் ஏற்பட்ட பிரெஞ்சுப் புரட்சியின் பின்னர் புதிய பிரான்சு அரசாங்கம் இங்கிலாந்து, பிரசியா ஆகிய நாடுகளின் மீது போர் தொடுத்தது. பிரான்சில் இருந்த ஒல்லாந்தக் கிளர்ச்சியாளர்களின் ஆதரவுடன் பிரான்சு ஒல்லாந்தின் மீது படையெடுத்து அதைக் கைப்பற்றியது. ஐந்தாம் வில்லியம் இங்கிலாந்துக்குத் தப்பியோடினான். 

பிரான்சின் ஆதரவுடனான புதிய ஒல்லாந்து அரசின் கட்டளைகளுக்கா, பிரித்தானியரின் ஆதரவுடனான ஐந்தாம் வில்லியத்தின் கட்டளைகளுக்கா பணிவது என்பதில் ஒல்லாந்தின் குடியேற்றநாடுகளின் ஆளுனர்கள், கட்டளைத் தளபதிகள் மத்தியில் குழப்பம் நிலவியது. இந்நிலையில், திருகோணமலைத் துறைமுகம் பிரான்சின் கைகளுக்குச் செல்வதைத் தடுக்கவேண்டிய அவசியம் பிரித்தானியாவுக்கு ஏற்பட்டது. இலங்கையில் உள்ள ஒல்லாந்தரின் ஆள்புலங்களை தமது பாதுகாப்பின் கீழ்க் கொண்டு வருவதற்கான உடன்படிக்கையொன்றைப் பிரித்தானியர், ஐந்தாம் வில்லியத்துடன் செய்துகொண்டனர். இதன்படி, ஐந்தாம் வில்லியம் இலங்கையில் இருந்த ஒல்லாந்த ஆளுனனான அங்கெல்பீக்குக்கும், திருகோணமலைக் கட்டளைத் தளபதிக்கும் கடிதம் ஒன்றை அனுப்பினான். இதில், ஒல்லாந்த ஆள்புலங்களின் பாதுகாப்புக்காகப் பிரித்தானியப் படைகளைத் திருகோணமலைத் துறைமுகத்துக்குள்ளும், ஒல்லாந்த ஆள்புலங்களின் பிற பகுதிகளுக்குள்ளும் அனுமதிக்குமாறு ஆணையிட்டிருந்தான். 

இது தொடர்பில் இந்தியாவில் இருந்த பிரித்தானிய அதிகாரிகள், இலங்கையில் இருந்த ஒல்லாந்த ஆளுனனுடன் பேச்சுவார்த்தை நடத்தினர். இலங்கையில் உள்ள ஒல்லாந்த ஆள்புலங்களின் கட்டுப்பாட்டைப் பிரித்தானியப் படைகளிடம் தற்காலிகமாக ஒப்படைக்க வேண்டும் என்றும், ஒல்லாந்த அரசாங்கம் மீண்டும் அமைக்கப்பட்ட பின்னர் இப்பகுதிகள் திரும்ப ஒப்படைக்கப்படும் என்றும், எதிர்ப்புக் காட்டினால் படைபலம் கொண்டு இப்பகுதிகள் கைப்பற்றப்படும் என்பதும் பிரித்தானியரின் நிலைப்பாடாக இருந்தது. ஒல்லாந்தில் என்ன நடக்கிறது என்பது குறித்துத் தெளிவான தகவல்கள் இல்லாததால், ஒல்லாந்த ஆளுனர் அங்கெல்பீக் இதற்குச் சம்மதிக்காமல், தமது பகுதிகளைக் காப்பதற்கான வலு தங்களிடம் இருப்பதாகவும், நட்பு நாடு என்றவகையில், பிரித்தானிய அரசாங்கம் இதற்கு உதவியாக நிதியும், இலங்கையின் பல்வேறு கோட்டைகளின் பாதுகாப்புக்காக 800 பிரித்தானியப் படையினரையும் அனுப்பலாம் என்றும், இவர்களுள் 300 படையினரைத் திருகோணமலையில் நிறுத்தலாம் என்றும் பதிலளித்தான். அதேவேளை பிரித்தானியர் ஆதரவளிக்கும் ஐந்தாம் வில்லியத்தின் அரசுக்கும் அதன் அரசமைப்புக்குமே தாம் விசுவாசமாக இருப்பதாகவும் உறுதியளித்தான். 

எனினும் இது தொடர்பான ஆணைகள் முறையாக இல்லாததாலும், பிரித்தானியருடைய நோக்கங்களும் செயற்பாடுகளும் சந்தேகத்துக்கு இடமாக இருந்ததாலும், திருகோணமலையில் இருந்த ஒல்லாந்தக் கட்டளைத் தளபதி உடனடியாகப் பிரித்தானியப் படைகள் திருகோணமலையில் இறங்க அனுமதி அளிக்கவில்லை. இதனால், பிரித்தானியப் படைகள், திருகோணமலைக்குச் சற்றுத் தொலைவில் கரையிறங்கின. இதேவேளை, ஒல்லாந்தில் நடந்த நிகழ்வுகள் குறித்தும், புதிய ஒல்லாந்த அரசு மக்களின் ஆதரவுடனேயே அமைக்கப்பட்டது என்றும் அங்கல்பீக் அறிந்துகொண்டான். பிரித்தானியர் ஒல்லாந்தக் கட்டளைத் தளபதியின் அனுமதியின்றி ஒல்லாந்த ஆள்புலத்தில் இறங்கியது குறித்த தகவலும் கிடைத்தது. எனவே, முதலில் பிரித்தானியருக்கு அளித்த உறுதிமொழியை அங்கல்பீக் திரும்பப் பெற்றுக்கொண்டான். 

ஆனால், பிரித்தானியர் திருகோணமலைக் கோட்டையை முற்றுகையிட்டுத் தாக்கினர். அங்கிருந்த ஒல்லாந்தப் படைகள் சரணடைந்தன.

திருகோணமலை கைப்பற்றப்பட்ட பின்னர், யாழ்ப்பாணத்தைக் கைப்பற்றுமாறு தளபதி இசுட்டுவார்ட்டுக்கு, கரையோரப் படைகளின் கட்டளைத் தளபதி பிராத்வெயிட்டிடம் இருந்து ஆணை பிறப்பிக்கப்பட்டது. கனரக ஆயுதப் பிரிவு, 71 ஆம், 73 ஆம் படைப்பிரிவுகள், முதலாம் சிப்பாய்ப் படைகளின் மூன்று படைப்பிரிவுகள், பயனியர் படைப்பிரிவு, பெருமளவு "லசுக்கார்கள்" ஆகியவற்றை உள்ளடக்கிய படைகளுடன் தளபதி இசுட்டுவார்ட்டு, 1795 செப்டெம்பர் 24 அன்று திருகோணமலையில் இருந்து புறப்பட்டுக் கப்பல்கள் மூலம் 27 ஆம் தேதி பருத்தித்துறையில் இறங்கினான். நாகபட்டினத்தில் இருந்து 52 ஆம் படைப்பிரிவும் வந்திருந்தது. படைகளில் ஒரு பகுதியினரை கட்டளைகளை எதிர்பார்த்து அங்கேயே இருக்குமாறு விட்டுவிட்டு அன்று பிற்பகல் 5.00 மணிக்கு யாழ்ப்பாணத்தை நோக்கிப் புறப்பட்டனர். அடுத்த நாள் முற்பகலில் படைகள் 24 மைல்கள் தொலைவில் உள்ள யாழ்ப்பாணக் கோட்டையை அண்மித்தன. 

யாழ்ப்பாணக் கோட்டை இலங்கையில் உள்ள பிற கோட்டைகளுடன் ஒப்பிடும்போது நவீன தொழில் நுட்பங்களின் அடிப்படையில் அமைக்கப்பட்ட பலம் வாய்ந்த கோட்டையாக இருந்தும், அதைக் காப்பதற்குப் போதிய படை பலம் இருக்கவில்லை. 55 ஐரோப்பியரும், உள்ளூர்ப் படைவீரரும், அலுவலர்களுமாக 97 பேரும் மட்டுமே இங்கே இருந்தனர். யாழ்ப்பாணக் கோட்டையின் நிலைமை ஒல்லாந்த அதிகாரிகளுக்கு ஏற்கெனவே தெரிந்திருந்தாலும், அதை வலுப்படுத்துவதற்கான வளங்கள் அவர்களிடம் இருக்கவில்லை. பிரித்தானியருடன் போர் செய்யவேண்டி ஏற்பட்டால், போதிய பலம் இல்லாது இருக்கும் யாழ்ப்பாணக் கோட்டையைக் கைவிடுவது பற்றி ஏற்கெனவே பேசப்பட்டிருந்தது. 

28 ஆம் தேதி முற்பகல் 10.00 மணியளவில் கோட்டையைச் சுற்றி வளைத்த பிரித்தானியப் படைகள் ஒல்லாந்தப் படைகளைச் சரணடையுமாறு உத்தரவிட்டன. எவ்வித தாக்குதலோ எதிர்த்தாக்குதலோ இல்லாமல் உடனடியாகவே யாழ்ப்பாணக் கோட்டை பிரித்தானியரிடம் சரணடைந்தது. பிற்பகல் 1.00 மணிக்கு முன்பே சரணடைவு உடன்படிக்கை கைச்சாத்தானது. யாழ்ப்பாண மாவட்டத்தில் இருந்த ஊர்காவற்றுறைக் கோட்டை, பூநகரிக் கோட்டை முதலியனவும் சரணடைந்தன. 30 ஆம் தேதி கர்னல் பார்பட்டின் படைகளிடம் மன்னார்க் கோட்டை சரணடைந்தது. பருத்தித்துறையில் இருந்து திரும்பிச் செல்லும் வழியில், படைத்தலைவன் மொன்சனிடம் யாழ்ப்பாணக் கட்டளை அதிகாரி பிரிவுக்கு உட்பட்ட வவுனியா பிரிவைச் சேர்ந்த முல்லைத்தீவு, பூவரசங்குளம், வெடிவைத்தகல்லு, பெரியமடு, விடத்தல்தீவு, பனங்காமம், அன்னதேவன்மடு, தென்னமரவாடி, சுண்டிக்குளம் ஆகிய இடங்களில் இருந்த படையினரும் சரணடைந்தனர்.

இந்தக் கைப்பற்றல் மூலம் யாழ்ப்பாணத்தின் ஆட்சி ஒல்லாந்தரிடம் இருந்து பிரித்தானியருக்குச் சென்றது. தொடக்கத்தில், நாட்டில் அமைதி ஏற்பட்ட பின்னர் பிரித்தானியரிடம் யாழ்ப்பாணம் உள்ளிட்ட இலங்கையிலிருந்த ஒல்லாந்தரின் ஆள்புலங்கள் திருப்பி ஒல்லாந்தருக்கே வழங்கப்படும் என ஐந்தாம் வில்லியத்துடன் இணங்கியிருந்தாலும், இலங்கையில் இருந்த ஒல்லாந்த அதிகாரிகள் இந்த ஒப்பந்தத்தின்படி நடக்கவில்லை. பிரித்தானியர் படைபலம் பயன்படுத்தியே அப்பகுதிகளைக் கைப்பற்றியதால் அவற்றின் உரிமை நிரந்தரமாகவே பிரித்தானியருக்குச் சென்றுவிட்டது. 1802 இன் அமியென்சு அமைதி உடன்படிக்கையிலும் இந்த உரிமை ஏற்றுக்கொள்ளப்பட்டுள்ளது.


</doc>
<doc id="325673" url="https://ta.wikipedia.org/wiki?curid=325673" title="நக்ரோட்டா பக்வான்">
நக்ரோட்டா பக்வான்

நக்ரோட்டா பக்வான் "(Nagrota Bagwan)" என்பது இந்தியாவின் இமாச்சலப்பிரதேசத்தில் இருக்கும் காங்ரா மாவட்டத்திலுள்ள ஒரு நகராட்சி மன்றம் ஆகும். 

2011 ஆம் ஆண்டின் இந்திய மக்கள் தொகைக் கணக்கெடுப்பின்படி நக்ரோட்டா பக்வான் நகரத்தின் மக்கள்தொகை 5900 நபர்கள் ஆகும். இம்மக்கள்தொகையில் 3001 நபர்கள் ஆண்கள் மற்றும் 2899 நபர்கள் பெண்களாவர். இதன்படி ஆண்கள் எண்னிக்கை 50.86% நபர்கள் மற்றும் பெண்கள் 49.14% நபர்கள் ஆகும். இந்நகரத்தின் எழுத்தறிவு சதவீதம் 90.76% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது அதிகமாகும். எழுத்தறிவு பெற்றவர்களில் 93.59% நபர்கள் ஆண்கள் மற்றும் 87.87% நபர்கள் பெண்களாவர். நக்ரோட்டா பக்வான் நகரில் 9.37% நபர்கள் 6 வயதுக்கு குறைவானவர்களாக உள்ளனர். புவியியல் அமைப்பின்படி இந்நகரம் சாமுந்தா மற்றும் காங்ரா தேவி கோவிலகளுக்கு இடையில் அமைந்துள்ளது.


</doc>
<doc id="325676" url="https://ta.wikipedia.org/wiki?curid=325676" title="நம்புல் நதி">
நம்புல் நதி

நம்புல் நதி "(Nambul River)" என்பது இந்தியாவின் மணிப்பூர் மாநிலத்தின் தலைநகரான இம்பால் நகரில் பாயும் ஒரு நதியாகும்.
நம்புல் நதி லோக்டாக் ஏரியில் உற்பத்தியாகும் முக்கிய வற்றாத தண்ணீர் ஆதாரங்களில் ஒன்றாகும். நம்புல் நதி உள்நாட்டு முதன்மை நீர்வழிகளில் ஒன்றாகும். இந்நதி பள்ளத்தாக்குகள் மற்றும் மலைகளையும் தெற்கு மற்றும் கிழக்கு பகுதி கிராமங்களையும் இம்பாலுடன் இணைப்பதால் முக்கிய வணிக மற்றும் சந்தை மையமாக திகழ்கிறது.

சமீப காலங்களில் மணிப்பூரின் பொருளாதார முக்கியத்துவம் உள்ள இந்த வற்றாத நதியின் அருகில் நம்புல் நதியின் பெரிய வடிகாலாக இப்போது 'நம்புல் நளா' என்ற கிளை நதி உருவாக்கப்படுவதாக அறிவிக்கப்பட்டுள்ளது.

நம்புல் நதியில் "கநாப்" (Pangio pangia), "கசெப்" (Mystus bleekeri) மற்றும் "கமு சாங்யும்" (Garra manipurensis) போன்ற மீன் வகைகள் இருந்தன.

ஆனால் நம்புல் நதியின் அதிக சுரண்டல் மற்றும் மாசு காரணமாக இரண்டு தசாப்தங்களுக்கு முன்னர் இந்த மீனினங்கள் அழிந்து போயின.


</doc>
<doc id="325680" url="https://ta.wikipedia.org/wiki?curid=325680" title="சத்கீரா மாவட்டம்">
சத்கீரா மாவட்டம்

சத்கீரா மாவட்டம் (Satkhira District) (, 
தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் தென்மேற்கில் அர்பங்கச்சியா ஆற்றின் கரையில் அமைந்த இம்மாவட்டத்தின் நிர்வாகத் தலைமையிடம் சத்கீரா நகரத்தில் அமைந்துள்ளது. 

இம்மாவட்டத்தின் வடக்கில் ஜெஸ்சூர் மாவட்டமும், தெற்கில் வங்காள விரிகுடாவும் , கிழக்கில் குல்னா மாவட்டமும், மேற்கில் இந்திய மாநிலமான மேற்கு வங்காளத்தின் வடக்கு 24 பர்கனா மாவட்டமும் எல்லைகளாக உள்ளது. 

குல்னா கோட்டத்தில் 3817.29 சதுர கிலோ மீட்டர் பரப்பளவு கொண்ட சத்கீரா மாவட்டத்தை நிர்வாக வசதிக்காக எட்டு துணை மாவட்டங்களாகப் பிரிக்கப்பட்டுள்ளது. இம்மாவட்டம் இரண்டு நகராட்சி மன்றங்களும், எழுபத்தி ஒன்பது கிராம ஒன்றியக் குழுக்களும், 916 வருவாய் கிராமங்களும், 1440 கிராமங்களையும் கொண்டுள்ளது.
இம்மாவட்டத்தின் அஞ்சல் சுட்டு எண் 9400 ஆகும். தொலைபேசி குறியிடு எண் 0471 ஆகும். 

இம்மாவட்டம் நான்கு நாடாளுமன்றத் தொகுதிகளைக் கொண்டுள்ளது. 

வேளாண்மைப் பொருளாதாரத்தை மட்டும் நம்பியுள்ள இம்மாவட்டத்தில் ராய்மங்கோல், காளிந்தி, காக்சியாளி, கபதக்கியா, பங்கசியா, ஹரியவங்க, மலோஞ்சா, பேட்னா, சுனார், இஷாமதி முதலிய ஆறுகள் பாய்வதால் இம்மாவட்டம் நீர் வளமும், நில வளமும் கொண்டுள்ளது. 

இங்கு நெல், சணல், புகையிலை, உருளைக்கிழங்கு, மிளகு, கடுகு, கோதுமை, மா, விளாச்சி, தென்னை, கொய்யா மற்றும் காய்கறிகள் பயிரிடப்படுகிறது. 

இம்மாவட்டத்தில் 86 பால்பண்ணைகள், 322 கோழிப் பண்ணைகள், 3650 இரால் பண்னைகள், 66 குஞ்சு பொறிப்பகங்களும் மற்றும் ஒரு கால்நடை இனப் பெருக்க மையமும் உள்ளது. 

இரால் மீன்கள், அரிசி, சணல் பொருட்கள், கோதுமை, வெற்றிலை, கால்நடைகளின் தோல் இம்மாவட்டத்திலிருந்து பிற நாடுகளுக்கு ஏற்றுமதி செய்யப்படுகிறது. 

3817.29 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 19,85,959 ஆக உள்ளது. அதில் ஆண்கள் 9,82,777 ஆகவும், பெண்கள் 10,03,182 ஆகவும் உள்ளனர். பாலின விகிதம் 98 ஆண்களுக்கு 100 பெண்கள் வீதம் உள்ளனர். ஆண்டு மக்கள் தொகை வளர்ச்சி விகிதம் 0.62% ஆக உள்ளது. மக்கள் தொகை அடர்த்தி ஒரு சதுர கிலோ மீட்டர் பரப்பளவில் 520 நபர்கள் வீதம் வாழ்கின்றனர். மாவட்ட சராசரி எழுத்தறிவு 52.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்புகள் உள்ளது. அவைகள்: ஐந்தாண்டு படிப்புகள் கொண்ட தொடக்கப்பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

சத்கீரா மாவட்டத்தின் ஆண்டு சராசரி அதிகபட்ச வெப்பம் 35.5° செல்சியஸ் (95.9°F) ஆகவும்; குறைந்தபட்ச வெப்பம் 12.5°செல்சியஸ் (54.5 °F) ஆகவும் உள்ளது. ஆண்டு சராசரி மழைப் பொழிவு 1710 மில்லி மீட்டராகும். 


</doc>
<doc id="325683" url="https://ta.wikipedia.org/wiki?curid=325683" title="அனைவருக்கும் அடிப்படை வருமானம்">
அனைவருக்கும் அடிப்படை வருமானம்

அனைவருக்கும் அடிப்படை வருமானம் ("universal basic income") அல்லது கட்டுகளற்ற அடிப்படை வருமானம், குடிமகனின் வருமானம், அடிப்படை வருமான பொறுப்புறுதி) என்பது ஒரு நாட்டின் அனைத்து குடிமக்களுக்கும், அவர்களது வறுமை நிலை பற்றி கருத்தில் கொள்ளாது, எவ்வித எதிர்பார்ப்புகளுமின்றி அரசு அல்லது அரசுத்துறை நிறுவனம் மூலம் வழங்கப்படும் சமூக பாதுகாப்பு நிதியாகும்; இதனைத் தவிர அவர்களுக்கு வேறு வருமானம் இருக்கலாம். 

வறுமைக்கோட்டிற்கு கீழுள்ள அனைவருக்கும் வழங்கப்படும் கட்டற்ற பணப்பட்டுவாடா சில நேரங்களில் "பகுதியான அடிப்படை வருமானம்" எனப்படும்.


</doc>
<doc id="325687" url="https://ta.wikipedia.org/wiki?curid=325687" title="சூரிய வானிலை">
சூரிய வானிலை

சூரிய வானிலை "(Solar weather)" என்பது வானிலையியலின் ஒரு பிரிவு ஆகும். சூரியனின் நடத்தைகள் மற்றும் அதற்கான முன்கணிப்புகள் என்ன வகையில் செய்ய முடியும் என்பதை ஆராய்வதற்கான வானிலையியலின் ஒரு கிளையாகும் .

சூரியனின் சாத்தியமுள்ள நடத்தைகளின் ஒப்புருவாக்கம் குறித்து ஆய்வுமேற்கொள்வது உள்ளிட்ட நடத்தைகளும் சூரிய வானிலை ஆராய்ச்சியில் அடங்கும். உதாரணமாக, சாத்தியமுள்ள சூரிய புயல் பற்றி செயற்கைக்கோள்களுக்கு எச்சரிக்கைகள் கொடுத்து உதவமுடியும்.சூரியனின் மிகப்பெரிய அளவு காரணமாகவும், சிக்கலான கருத்து அமைப்புகள் காரணமாகவும் பூமியின் வானிலை கணிப்புகள் போல சூரியனிலுள்ள வானிலைக் கணிப்புகள் சூரியப் புள்ளித் தரவுகளைத் தவிர சிறப்புடையதாக இல்லை.

விண்வெளியின் வானிலையுடன் சூரிய வானிலை நெருங்கிய தொடர்பு கொண்டுள்ளது. பெரும்பாலும் இவையிரண்டும் ஒன்றே என்கிற போக்கிலும் வகைப்படுத்தப்படுகிறது. 


</doc>
<doc id="325690" url="https://ta.wikipedia.org/wiki?curid=325690" title="நராய்ல் மாவட்டம்">
நராய்ல் மாவட்டம்

நராய்ல் மாவட்டம் (Narail District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் குல்னா நகரம் ஆகும். 

நராய்ல் மாவட்டத்தின் வடக்கில் மகுரா மாவட்டம், தெற்கில் குல்னா மாவட்டம், கிழக்கில் பரித்பூர் மாவட்டம் மற்றும் கோபால்கஞ்ச் மாவட்டம், மேற்கில் ஜெஸ்சூர் மாவட்டம் எல்லைகளாக உள்ளது. 

967.99 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக நராய் சதர், காளியா மற்றும் லொககோரா என மூன்று துணை மாவட்டங்களாகப் பிரிக்கப்பட்டுள்ளது. மேலும் இம்மாவட்டம் மூன்று நகராட்சி மன்றங்களையும், 38 கிராம ஒன்றியக் குழுக்களையும், 406 வருவாய் கிராமங்களையும், 635 கிராமங்களையும் கொண்டுள்ளது. 

இம்மாவட்டத்தின் அஞ்சல் சுட்டு எண் 7300 ஆகும். தொலைபேசி குறியிடு எண் 0481 ஆகும். இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. 

இம்மாவட்டத்தில் வேளாண்மை நிலங்கள் 17,6504 ஏக்கர்களும், தரிசு நிலங்கள் 25,090 ஏக்கர்களும், காடுகள் 10 ஏக்கர்களும், ஆற்றுப் பகுதிகள் 8562 ஏக்கர் அளவிலும் உள்ளது.

நராய்ல் மாவட்டத்தில் பயாரப், குமார், மதுமதி, சித்ரா, நவகங்கா, கஜ்லா முதலிய ஆறுகள் பாய்வதால், இம்மாவட்டம் நீர் வளமும், மண் வளமும் கொண்டுள்ளது. எனவே இங்கு நெல், கோதுமை, சணல், தென்னை, வெற்றிலை, பாக்கு, நிலக்கடலை போன்ற பயிர்கள் விளைவிக்கப்படுகிறது.

நரய்ல் மாவட்டத்தின் அதிகபட்ச வெப்பம் 37.1 பாகை செல்சியஸ் ஆகவும், குறைந்தபட்ச வெப்பம் 11.2 பாகை செல்சியஸ் ஆகவும் உள்ளது. ஆண்டு சராசரி மழைப் பொழிவு 1467 மில்லி மீட்டராகும்.

967.99 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 7,21,668 ஆக உள்ளது. அதில் ஆண்கள் 3,53,527 ஆகவும், பெண்கள் 3,68,141 ஆகவும் உள்ளனர். பாலின விகிதம் 96 ஆண்களுக்கு பெண்கள் 100 வீதம் உள்ளனர். ஆண்டு மக்கள் தொகை வளர்ச்சி விகிதம் 0.32% ஆக உள்ளது. மக்கள் தொகை அடர்த்தி ஒரு சதுர கிலோ மீட்டர் பரப்பளவில் 746 நபர்கள் வீதம் வாழ்கின்றனர். மாவட்ட சராசரி எழுத்தறிவு 61.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325704" url="https://ta.wikipedia.org/wiki?curid=325704" title="மெகர்பூர் மாவட்டம்">
மெகர்பூர் மாவட்டம்

மெகர்பூர் மாவட்டம் (Meherpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் மேற்கில் அமைந்த இம்மாவட்டத்தின் நிர்வாகத் தலைமையிடம் மெகர்பூர் நகரம் ஆகும்.

மெகர்பூர் மாவட்டத்தின் வடக்கில் குஸ்தியா மாவட்டம் மற்றும் இந்தியாவின் மேற்கு வங்காளம் மாநிலமும், தெற்கில் மேற்கு வங்காள மாநிலமும், சௌதாங்கா மாவட்டமும், கிழக்கில் சௌதாங்கா மாவட்டமும், குஸ்தியா மாவட்டங்களும், மேற்கில் இந்தியாவின் மேற்கு வங்காள மாநிலமும் எல்லைகளாக உள்ளது.

751.62 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக மெகர்பூர், கங்கினி மற்றும் முஜிப்நகர் என மூன்று துணை மாவட்டங்களாகப் பிரிக்கப்பட்டுள்ளது.
இம்மாவட்டம் மெகர்பூர், முஜிப்நகர் என இரண்டு நகராட்சி மன்றங்களையும், பதினெட்டு கிராம ஒன்றியக் குழுக்களையும், 180 வருவாய் கிராமங்களையும், 274 கிராமங்களையும் கொண்டுள்ளது. 
முப்பத்தி ஐந்து அஞ்சல் நிலையங்களுடன் கூடியது இம்மாவட்டத்தின் அஞ்சல் சுட்டு எண் 7100 ஆகும். தொலைபேசி குறியிடு எண் 0791 ஆகும். இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. 

இம்மாவட்டம் வேளாண் பொருளாதாரத்தை நம்பியுள்ளது. இம்மாவட்டத்தில் மதவங்க, வைராப், சௌதியா, கஜ்லா முதலி ஆறுகள் பாய்வதால் நீர் வளமும், மண் வளமும் கொண்டுள்ளது. இங்கு நெல், சணல், மா, கடுகு, வாழை, உருளைக்கிழங்கு, மிளகு, கடுகு, கோதுமை, அன்னாசி முதலியன பயிரிடப்படுகிறது. 

751.62 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 6,55,392 ஆக உள்ளது. அதில் ஆண்கள் 3,24,634 ஆகவும், பெண்கள் 3,30,758 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.02 % ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 872 நபர்கள் வீதம் வாழ்கின்றனர். மாவட்ட சராசரி எழுத்தறிவு 46.3 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325706" url="https://ta.wikipedia.org/wiki?curid=325706" title="எட்வார்டு எமர்சன் பர்னார்டு">
எட்வார்டு எமர்சன் பர்னார்டு

எட்வார்டு எமர்சன் பர்னார்டு (Edward Emerson Barnard) (திசம்பர் 16, 1857 – பிப்ரவரி 6, 1923) ஓர் அமெரிக்க வானியலாளர் ஆவார். இவர் வழக்கில் இ.இ.பரனார்டு எனப்படுகிறார். இவர் ஒரு தகைமையுள்ள நோக்கீட்டு வானியலாளர். இவர் 1916 இல் பர்னார்டு விண்மீனின் உயர்ந்த துல்லிய இயக்கத்தைக் கண்டுபிடித்தமைக்காக பரவலாக அறியப்பட்டார்.இது பின்னர் இவரது பெயர் இடப்பட்டது.

ப்ர்னார்டு டென்னசியில் உள்ள நாழ்சுவில்லியில் பிறந்தார். இவரது தந்தiயார் இரியூபன் பெர்னார்டு. தாயார் கேவுட் எனப்படும் எலிசபெத் ஜேன் பர்னார்டு . இவருக்கு ஓர் அண்ன்ன் உண்டு. இவர் பிறப்பதற்கு மூன்று மாத்த்துக்கு முன்பே இவரின் தந்தையார் இறந்துவிட்டுள்ளார். எனவே இவர் வறுமையான குடும்பத்தில் வளர்ந்துள்ளார். இதனால் இயல்பான முறைசார் கல்விஏதும் இவர் பயிலவில்லை. இவரின் முதல் ஆர்வல் ஒளிப்படவியலில் கவிந்தது. அதனால் இவர் ஓர் ஒளிப்படவியலாரின் உதவியாளராகத் தன் ஒன்பதாம் அகவையில் பணிபுரிந்துள்ளார்.

இவர் பின்னர் வானிய்லில் ஆர்வத்தை வளர்த்துகொண்டார். இவர் 1876 இல் ஐந்து அங்குல ஒளிவிலகல்வகைத் தொலைநோக்கியை வாங்கியுள்ளார். இவர் 1881இல் முதல் வால்வெள்ளியைக் கண்டுபிடித்தார். ஆனால் இந்தக் கண்டுபிடிப்பை அறிவிக்கத் தவறியுள்ளார். இவர் அடுத்த வால்வெள்ளியைப் பின்னர் அதே ஆண்டிலும் 1992 இல் மூன்றாம் வால்வெள்ளியையும் கண்டுபிடித்தார்.

இவை ஒளிப்பட்த் தொழிலில் இருந்தபோதே 1881 இல் ஓர் ஆங்கிலேயப் பெண்ணான உரோடா கால்வர்ட்டை மணந்துள்ளார். அல்பெர்ட் ஆரிங்டன் வார்னர் 1880 களில் 200 டாலர் புது கோளைக் கண்டுபிடிப்பவருக்கு வழங்கியுள்ளார். எட்வார்டு ஐந்து கோள்களைக் கண்டுபிடித்துள்ளார். .இந்தப் பனத்தைக் கொண்டு இவர் தனக்கும் தன் புது மனைவிக்கும் ஒரு புதிய வீட்டைக் கட்டியுள்ளார்.

நாழ்சுவில்லி பயில்நிலை வானியலாளருக்கு இவர் அறிமுகமாகியதும் அவர்கள் ஒருதொகையைத் திரட்டி இவரை வாண்டர்பில்ட் பல்கலைக்கழகத்தி படிக்க நல்கையாக வழங்கியுள்ளனர். இவர் பள்ளியில் படிக்கவில்லை.ஆனால் இவருக்கு முன்பு எவருக்கு வழங்கப்படாத வாண்டர்பில்டின் தகைமைப் பட்டம் வழங்கப்பட்டிருந்தது.இவர் இலிக் வான்காணகத்தில் 1887 இல் சேர்ந்தார். பின்னர் இவர் அதன் இயக்குநரான எட்வார்டு எசு. கோல்டன் அவர்களுடன் பெரிய வானியல் கருவிகளைப் பயன்படுத்த அணுகவும் பிற ஆய்வு, மேலாண்மைப் பணிகளிலும் மோத நேர்ந்துள்ளது.

இவர் 1889 இல் இவர் இயாபேதசு நிலா காரிக்கோளின் வலயங்களைக் கட்த்தலைக் கண்ணுற்றார். காரிக்கோளுக்கும் அதன் உள்வலயதுக்கும் இடையே உள்ள வெளியில் இயாபேதசு கடப்பதைப் பார்த்தபோது, நிலா மீது ஒரு நிழல் கடந்து செல்வதையும் கண்டுள்ளார். உடனே அதை அவர் உணராவிட்டாலும், இவர் காரிவலயம் உள்ளதற்கான சான்றாக்க் கருநிழல் வலயங்களின் வட்டவடிவத் தடங்களுக்குச் செங்குத்தாக அமைதலைக் கண்டுபிடித்துள்ளார். இவை முதலில் ஐயத்துக்கு ஆட்பட்டாலும் வாயேஜர்-1 விண்கலம் இதை உறுதிப்படுத்தியது.

1881 முதல் 1892 வரை இவரால் கண்டுபிடிக்கப்பட்ட 15 வேறுபட்ட வால்வெள்ளிகள், இவற்ரில் மூன்று பருவமுறையின; மேலும் இவர் பிறருடன் இணைந்து இருகோள்களைக் கண்டுபிடித்துள்ளார்:

விருதுகள்


இவர் பெயர் இடப்பட்டவை




</doc>
<doc id="325710" url="https://ta.wikipedia.org/wiki?curid=325710" title="மகுரா மாவட்டம்">
மகுரா மாவட்டம்

மகுரா மாவட்டம் (Magura District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. தென்மேற்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் மெகர்பூர் நகரம் ஆகும்.மகுரா நகரம், தேசியத் தலைநகரான டாக்காவிலிருந்து 176 கிலோ மீட்டர் தொலைவில் உள்ளது. 

மகுரா மாவட்டத்தின் வடக்கில் ராஜ்பரி மாவட்டமும், தெற்கில் நராய்ல் மாவட்டம் மற்றும் ஜெஸ்சூர் மாவட்டமும், கிழக்கில் பரித்பூர் மாவட்டமும், மேற்கில் ஜெனிதக் மாவட்டம் எல்லைகளாக உள்ளது. 

01 மார்ச் 1984-இல் துவக்கப்பட்ட மகுரா மாவட்டம் 1039.10 சதுர கிலோ மீட்டர் பரப்பளவு கொண்டது. இம்மாவட்டத்தின் நிர்வாக வசதிக்காக மகுரா, சாலிகா, முகமதுபூர் மற்றும் ஸ்ரீபூர் என நான்கு துணை மாவட்டங்களாகப் பிரிக்கப்பட்டுள்ளது. 

மேலும் இம்மாவட்டம் ஒரு நகராட்சி மன்றமும், முப்பத்தி ஆறு கிராம ஒன்றியக் குழுக்களும், 510 வருவாய் கிராமங்களும், 711 கிராமங்களும் கொண்டுள்ளது. 

இம்மாவட்டத்தின் அஞ்சல் சுட்டு எண் 7600 மற்றும் தொலைபேசி குறியிடு எண் 0488 ஆகும். இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது.

884 சதுர கிலோ மீட்டர் பரப்பளவு கொண்ட மகுரா மாவட்டத்தின் மக்கள் தொகை 9,18,419 ஆகும். அதில் ஆண்கள் 4,54,739 ஆகவும், பெண்கள் 4,63,680 ஆகவும் உள்ளனர். பாலின விகிதம் 98 ஆண்களுக்கு, 100 பெண்கள் வீதம் உள்ளனர். ஆண்டு மக்கள் தொகை வளர்ச்சி 1.07% ஆக உள்ளது. எழுத்தறிவு 50.60% ஆக உள்ளது. மாவட்ட மக்களில் பெரும்பான்மையினர் இசுலாமியர்களாகவும், வங்காள மொழி பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் நவகங்கா, குமார், கோரை, மதுமதி, சித்ரா, இஷாமதி, மகுரா, பேக்பதி முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. 
இங்கு நெல், சணல், கோதுமை, கடுகு, வெங்காயம், வெள்ளைப்பூண்டு, பருத்தி, மஞ்சள், வெற்றிலை, பாக்கு, தென்னை முதலியவைகள் பயிரிடப்படுகிறது.
இம்மாவட்டத்தின் கோடைக்காலத்தில் அதிகபட்சம் 35.6 பாகை செல்சியஸ் வெப்பமும்; குளிர்காலத்தில் குறைந்தபட்சம் 9.4 பாகை செல்சியஸ் வெப்பமும் காணப்படுகிறது. ஆண்டு சராசரி மழைப் பொழிவு 1,681 மில்லி மீட்டராக உள்ளது.


</doc>
<doc id="325714" url="https://ta.wikipedia.org/wiki?curid=325714" title="திலானிபூர் ஜும்ஆ பள்ளிவாசல், போர்ட் பிளேர்">
திலானிபூர் ஜும்ஆ பள்ளிவாசல், போர்ட் பிளேர்

திலானிபூர் ஜும்ஆ பள்ளிவாசல் இந்திய யூனியன் பிரதேசமான அந்தமான் நிக்கோபார் தீவுகளில் உள்ள போர்ட் பிளேர் நகரில் திலானிபூர் பகுதியில் உள்ள பள்ளிவாசல்
ஆகும். இப்பள்ளிவாசல் "திலானிபூர் பள்ளிவாசல்" எனவும் அழைக்கப்படுகிறது.
இப்பள்ளிவாசல் இரண்டு மினார்களைக் கொண்டுள்ளது. நடுவில் ஒரு குவிமாடம் உள்ளது.
இப்பள்ளிவாசலில் தினமும் ஐந்து நேர தொழுகை நடைபெறுகிறது. வாரம் தோறும் வெள்ளிக்கிழமை ஜும்ஆ பிரசங்கம் நடைபெறுகிறது. வருடம் தோறும் ஈகைத் திருநாள், தியாகத் திருநாள் தொழுகைகள் மற்றும் கொண்டாட்டங்கள் நடைபெறுகிறது.


</doc>
<doc id="325728" url="https://ta.wikipedia.org/wiki?curid=325728" title="குஸ்தியா மாவட்டம்">
குஸ்தியா மாவட்டம்

குஸ்தியா மாவட்டம் (Kushtia District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் மேற்கில் அமைந்த இம்மாவட்டத்தின் நிர்வாகத் தலைமையிடம் குஸ்தியா நகரம் ஆகும்.

குஸ்தியா மாவட்டத்தின் வடக்கில் பத்மா ஆறும், தெற்கில் ஜெனிதக் மாவட்டமும், கிழக்கில் ராஜ்பாரி மாவட்டமும், மேற்கில் மெகர்பூர் மாவட்டம், சௌதங்கா மாவட்டம் மற்றும் இந்தியாவின் மேற்கு வங்காள மாநிலத்தின் நதியா மாவட்டம் மற்றும் முர்சிதாபாத் மாவட்டங்களும் எல்லைகளாக அமைந்துள்ளது.

1608.80 சதுர கிலோ மீட்டர் பரப்பளவு கொண்ட குஸ்தியா மாவட்டத்தை நிர்வாக வசதிக்காக குஸ்தியா சதர், குமார்காளி, தௌலத்பூர், மிர்பூர், வெரமரா மற்றும் கோச்சா என ஆறு துணை மாவட்டங்களாகப் பிரிக்கப்பட்டுள்ளது. மேலும் இம்மாவட்டத்தில் ஐந்து நகராட்சி மன்றங்களும், அறுபத்தி ஆறு கிராம ஒன்றியக் குழுக்களும், 658 வருவாய் கிராமங்களும், 973 கிராமங்களும் உள்ளது. இதன் அஞ்சல் சுட்டு எண் 7000 மற்றும் தொலைபேசி குறியிடு எண் 071 ஆகும். இம்மாவட்டம் நான்கு நாடாளுமன்றத் தொகுதிகளைக் கொண்டுள்ளது.

இம்மாவட்டத்தில் பத்மா ஆறு, காளிகங்கா ஆறு, குமார் ஆறு, வைரோப் ஆறு, கோரை ஆறு, மதவங்கா ஆறு, நவகங்கா ஆறு போன்ற ஆறுகள் பாய்வதால், இம்மாவட்டம் நீர் வளமும், மண் வளமும் மிக்கதாக உள்ளது. 
இங்கு நெல், சணல், கோதுமை, புகையிலை, எண்ணெய் வித்துக்கள், சோளம், உருளைக்கிழங்கு, பருப்பு வகைகள், கரும்பு முதலியன பயிரிடப்படுகிறது.

இம்மாவட்டத்தின் அதிகபட்ச வெப்பநில 37.8° செல்சியஸ் ஆகவும், குறைந்தபட்ச வெப்பநிலை 9.2° செல்சியஸ் ஆகவும் உள்ளது. ஆண்டு சராசரி மழை அளவு 1,467 மில்லி மீட்டர் ஆகும். 

1608.80 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 19,46,838 ஆக உள்ளது. அதில் ஆண்கள் 9,73,518 ஆகவும், பெண்கள் 9,73,320 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.11% ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1,210 நபர்கள் வீதம் வாழ்கின்றனர். மாவட்ட சராசரி எழுத்தறிவு 43.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் இசுலாமியப் பல்கலைக் கழகம், ஒரு மருத்துவக் கல்லூரி, ஒரு மருத்துவப் பள்ளி, குஸ்தியா தொழில்நுட்ப நிறுவன, நான்கு அரசு கலை மற்றும் அறிவியல் கல்லூரிகள், முப்பது தனியார் கலை மற்றும் அறிவியல் கல்லூரிகள், அரசு உயர்நிலைப் பள்ளிகள் 30, தனியார் உயர்நிலைப் பள்ளிகள் 173, தனியார் இளையோர் பள்ளிகள் 38, அரசு தொடக்கப் பள்ளிகள் 275, இசுலாமிய சமயக் கல்வி வழங்கும் மதராசாக்கள் 37, ஒரு சட்டக் கல்லூரி, மூன்று ஆசிரியர் பயிற்சி நிறுவனங்கள் உள்ளது. 


</doc>
<doc id="325732" url="https://ta.wikipedia.org/wiki?curid=325732" title="டெவில் இன் தி மில்க்">
டெவில் இன் தி மில்க்

டெவில் இன் தி மில்க் (Devil in the Milk) என்ற நூலானது, முனைவர் கீத் உட்போர்டு (Dr. Keith Woodford) என்வரால் எழுதப்பட்ட ஆய்வு நூலாகும். இவர் நியூசிலாந்து நாட்டிலுள்ள லிங்கன் பல்கலைக் கழகத்தின் பண்ணை மேலாண்மையும், வேளாண்மை தொழிலும் (Farm Management and Agribusiness) என்ற துறையின் பேராசிரியர் ஆவார். இந்த நூலைக் குறித்த, நடுநிலையான மதிப்பாய்வுகளை பல அமைப்புகள் செய்துள்ளன. அவற்றில் ஒன்று, மாற்றுமருத்துவம் மற்றும் ஒருங்கிணைவு மருத்துவ நிறுவனம் (The Foundation for Alternative and Integrative Medicine -FAIM) ஆகும். அதன்படி, உடல் நலம் குறித்த ஏற்படைய ஆய்வை வெளியிட்டு இருக்கிறார் என தெரிய வருகிறது. அது யாதெனில், நாம் அன்றாட வாழ்வில் உணவாக எடுத்துக் கொள்ளும் பால் குறித்தவைகள் ஆகும். பால் உற்பத்தியாளர்களிடம், இவரின் ஆய்வுக் குறித்த மாற்று கருத்துகள் நிலவுகின்றன.

பாலூட்டிகளின் பாலில், பலவித உட்கூறுகள் இருக்கின்றன. அவற்றில் ஒன்று 'கேசின்' (Casein) ஆகும். அப்புரதம் இரு நிலைகளில் உள்ளது. A1 beta-casein என்பதும், A2 beta-casein என்பதும் ஆகும். A1 beta-casein என்ற புரதப் பொருளுக்கும், இதநோய்கள், நீரிழிவு (Diabetes mellitus type 1), மதியிறுக்கம், மனப்பித்து ஆகிய நோய்களுக்கும், இப்புரதப் பொருளுக்கும் உள்ள தொடர்புகள் உள்ளன என இந்நூல் ஆய்கிறது.

நூலாசிரியர், 100க்கும் மேற்பட்ட அறிவியல் அறிஞர்களின் ஆய்வுக் கட்டுரைகளைக் கொண்டு, தனது ஆய்வு நோக்கினைச் விவரித்து இருக்கிறார். சில ஐரோப்பியா நாடுகளில், மரபின மாறுபாட்டால் (genetic mutation), அங்குள்ள சில மாடுகளின் பால் தரம், ஏ2(A2) என்பதில் இருந்து ஏ1(A1) என்ற நிலைக்கு மாறியுள்ளதென ஆய்வு முடிவாகக் காட்டப்பட்டுள்ளது. மேலும், பெரும் பன்னாட்டு வணிக நிறுவனங்கள், பால் வியாபாரத்தில், மக்களின் மனநிலையைப் பயன்படுத்துவது குறித்தும், பலவிதமான நோய் காரணிகள் குறித்த ஆய்வுகளை ஒன்றிணைத்து, மக்களின் நலன் குறித்து ஆய்வுகளின் ஒருங்கிணைப்பும் எடுத்து இயம்பப் படுகிறது.



</doc>
<doc id="325740" url="https://ta.wikipedia.org/wiki?curid=325740" title="பிச்சாம்பு ஒடுக்கம்">
பிச்சாம்பு ஒடுக்கம்

பிச்சாம்பு ஒடுக்கம் "(Bechamp reduction)" என்பதுஅரோமாட்டிக் நைட்ரோ சேர்மங்களை இரும்பு மற்றும் ஐதரோகுளோரிக் அமிலத்தைப் பயன்படுத்தி அவற்றுடன் தொடர்புடைய அனிலின்
களாக ஒடுக்கமடையச் செய்யும் வினையாகும்

தொழில்முறையில் அனிலீன்களைப் பெருமளவில் தயாரிப்பதற்கு பிச்சாம்பு ஒடுக்க வினை முதலில் பயன்படுத்தப்பட்டது.ஆனால் வினையூக்க ஐதரேசனேற்ற முறையே பரிந்துரைக்கப்படுகிறது. இரும்பு ஆக்சைடு நிறமிகள் தயாரிப்பதற்கான வழிமுறையாக பிச்சாம்பு வினை கருதப்பட்டது

அன்டோயின் பிச்சாம்பு 1854 இல் முதலில் நைட்ரோநாப்தலீன் மற்றும் நைட்ரோபென்சீன்களை ஒடுக்குவதற்காக இவ்வினையைப் பயன்படுத்தினார் 

பிச்சாம்பு வினை பரவலாக அரோமாட்டிக் நைட்ரோ சேர்மங்களுக்கு பொருத்தமாக உள்ளது. அலிபாட்டிக் நைட்ரோ சேர்மங்களை ஒடுக்குவது மிகவும் கடினமாக இருக்கும். பெரும்பாலும் இவை ஐதராக்சிலமீனாக எஞ்சியிருக்கும். மூவிணைய அலிபாட்டிக் நைட்ரோ சேர்மங்கள் பிச்சாம்பு ஒடுக்க வினையைப் பயன்படுத்தி அமீன் சேர்மங்களைக் கொடுக்கின்றன.


</doc>
<doc id="325744" url="https://ta.wikipedia.org/wiki?curid=325744" title="யோகான் வான் அங்கெல்பீக்">
யோகான் வான் அங்கெல்பீக்

யோகான் சேகாட் வான் அங்கெல்பீக் (Johan Gerard van Angelbeek) (1727, விட்மன்ட் - 2 செப்டெம்பர் 1799, கொழும்பு) ஒரு ஒல்லாந்த குடியேற்றவாத அலுவலர். இவர் இலங்கையில் ஒல்லாந்தர் ஆட்சியின் கடைசி ஆண்டுகளில் அதன் ஆளுனராக இருந்து ஒல்லாந்தப் படைகளை வழிநடத்தியவர். இவர் காலத்திலேயே பிரித்தானியர் இலங்கையில் ஒல்லாந்த ஆள்புலங்களை கைப்பற்றினர். 

வான் ஆங்கெல்பீக் 1727 இல் கிழக்கு பிரிசியாவில் பிறந்தார். 1754 இல் இவர் இந்தியாவுக்கும், பத்தேவியாவுக்குக் பயணம் செய்துவிட்டு 1755 இல் நெதர்லாந்துக்குத் திரும்பினார். 1756 இல் ஒல்லாந்தக் கிழக்கிந்தியக் கம்பனி இணைந்து இந்தியப் பெருங்கடல் பகுதிக்குத் திரும்பி பத்தேவியாவிலும், வங்காளத்திலும் பணியாற்றினார். 1764 இல் ஒல்லாந்த இலங்கையின் தலைநகரான கொழும்பில் ஒரு அலுவலர் பதவியைப் பெற்றுக்கொண்டார். 1767 ஆம் ஆண்டில் இந்தியாவில் உள்ள தூத்துக்குடித் துறைமுகத்தில் கூப்மன் ஆகப் பதவியேற்ற ஆங்கெல்பீக், 1770 இல் துறைமுகத்தின் மூத்த அலுவலராகி, 1783 வரை அப்பதவியில் இருந்தார். 

1783 ஆம் ஆண்டு இவர் மலபாரின் ஆளுனராக நியமனம் பெற்றுப் பின்னர் 1787 இல் ஒல்லாந்த இந்தியாவின் ஆளுனர் ஆனார். 1794 இல் பிரெஞ்சுப் புரட்சிப் போர்க் காலத்தில் வான் ஆங்கெல்பீக் இலங்கையில் ஒல்லாந்தரின் கீழிருந்த பகுதிகளுக்கு ஆளுனர் ஆனதுடன், அடுத்த ஆண்டு பிரித்தானியர் இலங்கையின் ஒல்லாந்தர் பகுதிகளில் படையெடுப்பு நடத்தியபோது, ஒல்லாந்தரின் கட்டளைத்தளபதியாகவும் இருந்தார். ஒல்லாந்தைப் பிரான்சுக்கு ஆதரவான கிளர்ச்சியாளர்கள் கைப்பற்றி இருந்தபோது, இலங்கையின் ஒல்ல்லாந்தர் பகுதிகள் பிரான்சின் கையில் சிக்காதிருக்க அவற்றைத் தற்காலிகமாகப் பிரித்தானியரின் பொறுப்பில் விடவேண்டும் என்ற அவர்களின் கோரிக்கையை ஏற்றுக்கொள்ள மறுத்ததால், பிரித்தானியர் படைபலம் கொண்டு இலங்கையில் ஒல்லாந்தரின் கீழிருந்த பகுதிகளைக் கைப்பற்றினர். உண்மையில் பெரும்பாலான கோட்டைகள் தாக்குதல் எதுவும் இன்றியே சரணடைந்தன. இறுதியாக 1796 இல் கொழும்பும் வீழ்ச்சியடைந்தது. பிரித்தானியர் கொழும்பைக் கைப்பற்றிய பின்னரும் அவர் கொழும்பிலேயே 1999 இல் இறக்கும்வரை வாழ்ந்தார். 

யக்கோமினா லீவர் என்பவரை மணம் முடித்த இவருக்கு இரண்டு பிள்ளைகள். இவரது மகன் கிறித்தியனும், மருமகன் வில்லெம் யேக்கப் வான் டெர் கிராபும் ஒல்லாந்தரின் இந்தியப் பெருங்கடல் குடியேற்ற நாடுகளில் முக்கியமான நிர்வாகப் பொறுப்புக்களில் இருந்தனர்.


</doc>
<doc id="325752" url="https://ta.wikipedia.org/wiki?curid=325752" title="உயர்வெப்பக்கார்பன் வினை">
உயர்வெப்பக்கார்பன் வினை

உயர்வெப்பக்கார்பன் வினைகள் "(Carbothermic reactions)" என்பவை கார்பனை ஒடுக்கும் முகவராகப் பயன்படுத்தி வேதிப்பொருட்களை ஒடுக்கமடையச் செய்யும் வினைகளைக் குறிக்கும். பெரும்பாலும் உலோக ஆக்சைடுகள் உயர் வெப்பக் கார்பனால் ஒடுக்கமடைகின்றன. கார்போதெர்மிக் வினை என்ற பெயராலும் இவ்வினையை அழைக்கலாம். இவ்வினைகள் யாவும் பலநூறு பாகை செல்சியசு வெப்பநிலையில் நடைபெறுகின்றன. இச்செயல்முறையில் பல உலோக ஆக்சைடுகள் உலோகமாக மாற்றப்படுகின்றன. சோடியம், பொட்டாசியம் போன்ற சிலதனிமங்களின் உலோக ஆக்சைடுகள் மட்டும் இம்முறையில் ஒடுக்கமடைவதில்லை. எல்லிங்காம் வரைபடங்கள் மூலம் ஒரு வேதிப்பொருள் உயர்வெப்பக்கார்பன் வினைக்கு உட்படுமா இல்லையா என்பதை முன்கணிக்க முடியும்

உயர்வெப்பக்கார்பன் வினைகள் கார்பனோராக்சைடையும் சில சமயங்களில் கார்பனீராக்சைடையும் உற்பத்தி செய்கின்றன. இத்தகைய மாற்றங்கள் ஒரு வினையின் என்ட்ரோப்பிக்கான காரணங்களைக் கற்பிக்கின்றன. உலோக ஆக்சைடு, கார்பன் என்ற இரண்டு திடப்பொருட்கள், புதியதொரு திடப்பொருளாகவும் (உலோகம்) ஒரு வாயுவாகவும் (கார்பனோராக்சைடு) மாற்றப்படுகின்றன. உற்பத்தியாகும் வாயு உயர் என்ட்ரோப்பி மதிப்பைக் கொண்டுள்ளது. உயர்வெப்பக் கார்பன் வினைகளுக்கு உயர் வெப்பநிலை தேவைப்படுவது ஏனெனில், உயர் வெப்பநிலையில்தான் வினையில் ஈடுபடும் இரண்டு உலோகங்களின் பரவல் வேகமாக நிகழும். 

இரும்புத் தாதுவை உருக்கிப் பிரித்தல் வினை ஒரு முக்கியமான உயர்வெப்பக் கார்பன் வினையாகும். இதில் பலவகையான வினைகள் நிகழ்ந்தாலும் சமன்பாடு எளிமையாக இவ்வாறு எழுதப்படுகிறது. 

2Fe2O + 3C → 4Fe + 3CO

ஆண்டுதோறும் 1 மில்லியன் டன் அளவில் தனிம பாசுபரசு இம்முறையில் உற்பத்தி செய்யப்படுகிறது. கால்சியம் பாசுபேட்டு எனப்படும் பாசுபேட்டுப் பாறையுடன் மணலும் கல்கரியும் சேர்த்து 1,200–1,500 °செ வெப்பநிலைக்கு சூடுபடுத்தும் போது பாசுபரசு உற்பத்தியாகிறது. பொதுவான பாசுபேட்டுக் கனிமமான புளோரபடைட்டு என்னும் கனிமத்திலிருந்து தொடங்கும் இவ்வினையின் சமன்பாடு பின்வருமாறு எழுதப்படுகிறது. 

4Ca(PO)F + 18SiO + 30C → 3P + 30CO + 8CaSiO + 2CaF

சில சமயங்களில் உயர்வெப்பக் கார்பன் வினைகள் மற்றொரு மாற்றத்துடன் இணைந்திருக்கின்றன. தைட்டானியத்தின் பிரதானமான தாதுவான இல்மெனைட்டிலிருந்து தைட்டானியத்தைப் பிரித்தெடுக்கும் குளோரைடு செயல்முறையை இதற்கு உதாரணமாகச் சொல்லலாம். இம்முறையில் கார்பனும் தாதுவும் கலந்த கலவை குளோரின் வாயுவோட்டத்தில் 1000 °செ வெப்பநிலைக்கு சூடுபடுத்தும் போது தைட்டானியம் நாற்குளோரைடு உருவாகிறது. 
2FeTiO + 7Cl + 6C → 2TiCl + 2FeCl + 6CO

சில உலோகங்களுக்கு, உயர்வெப்பநிலை கார்பன் வினைகள் உலோகத்தைக் கொடுப்பதில்லை. ஆனால் உலோக கார்பைடைக் கொடுக்கும். தைட்டனில் இந்நடவடிக்கை இருப்பதால் இங்கு குளோரைடு செயற்முறை பயன்படுத்தப்படுகிறது. Cr2O3 உடன் கார்பனைச் சேர்த்து உயர் வெப்பநிலைக்கு சூடுபடுத்தும் போது கார்பைடு உருவாகிறது. இக்காரணத்திற்காக இங்கு அலுமினியம் ஒடுக்கும் முகவராகப் பயன்படுத்தப்படுகிறது. 


</doc>
<doc id="325754" url="https://ta.wikipedia.org/wiki?curid=325754" title="மாங்காடு வெள்ளீசுவரர் கோயில்">
மாங்காடு வெள்ளீசுவரர் கோயில்

மாங்காடு வெள்ளீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் மாங்காடு என்னுமிடத்தில் அமைந்துள்ளது.

இக்கோயிலின் மூலவராக வெள்ளீசுவரர் உள்ளார். அவரை பார்க்கவேசுவரர் என்றும் அழைப்பர். இக்கோயிலின் தல மரம் மாமரம் ஆகும். கோயிலின் தீர்த்தம் சுக்ர தீர்த்தம் ஆகும்.சிவராத்திரி, கார்த்திகை, ஆருத்ரா தரிசனம் உள்ளிட்ட விழாக்கள் இங்கு நடைபெறுகின்றன.

மூலவர் சதுர பீடத்தில் காணப்படுகிறார். விமானத்தில் எண்திசை அதிபர்கள் உள்ளனர். திருச்சுற்றில் வீரபத்திரர் உள்ளார். அவரது வலது பாதத்திற்கு அருகே தட்சன் ஆட்டுத்தலையுடன் வணங்கும் கோலத்தில் உள்ளார். இங்குள்ள முருகன் சன்னதியில் இறைவனும் இறைவியும் ஒரே கல்லில் சிற்பமாக அமைக்கப்பட்டுள்ளனர். கோஷ்டத்தில் தட்சிணாமூர்த்தியின் காலடியின் முயலகன் இடது புறம் திரும்பிய நிலையில் உள்ளார். லிங்கோத்பவர் அருகில் பிரம்மாவும், விஷ்ணுவும் அவரை வணங்கிய நிலையில் உள்ளனர். இந்த விஷ்ணு பிரயோக சக்கரத்துடன் உள்ளார். அவ்வாறே கோஷ்டத்தில் உள்ள துர்க்கையும் பிரயோக சக்கரத்துடன் உள்ளார்.தல விநாயகர் நெற்கதிர் விநாயகர் என்றழைக்கப்படுகிறார். அவர் மேல் கையில் நெற்கதிரையும் கீழ் கையில் மாங்கனியையும் வைத்துள்ளார்.
கைலாயத்தில் ஒரு முறை பார்வதி விளையாட்டாக சிவனின் கண்களை மூடவே உலகம் இருண்டது. சிவன் மானிடப்பிறவி எடுக்கும்படி பார்வதிக்கு சாபமிட்டார். பார்வதி இத்தலத்தில் இருந்து வழிபட்டபின் அவரை திருமணம் செய்துகொள்வதாகக் கூறினார். அதன்படி பார்வதி இங்கு வந்து தவம் செய்தார். அப்போது அங்கு, தன் பார்வையை இழந்திருந்த சாபத்திலிருந்து விமோசனம் பெற இகு தவம் செய்துகொண்டிருந்தார். அம்பிகைக்குக் காட்சி தர வந்த சிவன் சுக்கிராச்சாரியாருக்கு காட்சி தந்தார். அவர் அப்போது தவத்தில் இருந்ததால் சிவனால் செல்லமுடியாமல் இறைவியிடம் காஞ்சிபுரத்திற்கு வந்து தவம் செய்யும்படியும் அங்கு காட்சி தருவதாகவும் கூற, இறைவியும் அவ்வாறே செய்தார். சுக்ராச்சாரியாருக்கு காட்சி தந்த சிவன் இங்கு எழுந்தருளினார்.


</doc>
<doc id="325756" url="https://ta.wikipedia.org/wiki?curid=325756" title="பிரைல்சாயெவ் வினை">
பிரைல்சாயெவ் வினை

பிரைல்சாயெவ் வினை "(Prilezhaev reaction)" என்பது ஒரு ஆல்க்கீனுடன் பெராக்சி அமிலம் வினைபுரிந்து எப்பாக்சைடு உருவாகும் வினையைக் குறிக்கிறது. பிரைல்சுச்சாயெவ் வினை அல்லது பிரைல்சாயெவ் எப்பாக்சினேற்றம் என்ற பெயர்கலாலும் இவ்வினை அழைக்கப்படுகிறது. நிக்கோலசு பிரைல்சுச்சாயெவ் இவ்வினையைக் கண்டறிந்த காரணத்தால் இப்பெயர் சூட்டப்பட்டது. 1909 இல் இவர் பிரைல்சாயெவ் வினையைக் கண்டறிந்தார். இவ்வினையில் பெராக்சி அமிலமாக பரவலாக மெட்டா-குளோரோபெராக்சிபென்சாயிக் அமிலம் பயன்படுத்தப்படுகிறது. ஏனெனில் இவ்வமிலம் நிலைப்புத் தன்மையுடனும் பெரும்பாலான கரிமக் கரைப்பான்களில் கரையக்கூடியதாகவும் உள்ளது. சிடைரின் உடன் பெர்பென்சாயிக் அமிலத்தை வினைபுரியச்செய்து, சிடைரின் ஆக்சைடு உருவாக்கும் வினையை இதற்கு உதாரணமாகக் கூறலாம்.:

வண்ணத்துப்பூச்சி வழிமுறையின் வழியாக பிரைல்சாயெவ் வினை நிகழ்கிறது". பெராக்சைடு மின்னணு கவரியாகவும், ஆல்க்கீன் மின்னணு மிகுபொருளாகவும் இவ்வினையில் பார்க்கப்படுகின்றன. இவ்வினையை மிகவும் அடர்த்தி மிகுந்த வினையாகக் கருதவேண்டும். கீழே கொடுக்கப்பட்ட எண்கள் எளிமை கருதி கொடுக்கப்பட்டவையாகும். O-O சிக்மா சிடார் ஆர்பிட்டலை C-C Pi எலக்ட்ரான்கள் தாக்குவதற்கு வண்னத்துப்பூச்சி வழிமுறை அனுமதிக்கிறது
. 


</doc>
<doc id="325757" url="https://ta.wikipedia.org/wiki?curid=325757" title="ஆனூர் அஸ்திரபுரீசுவரர் கோயில்">
ஆனூர் அஸ்திரபுரீசுவரர் கோயில்

ஆனூர் அஸ்திரபுரீசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் ஆனூர் என்னுமிடத்தில் அமைந்துள்ளது. பாலாற்றின் கரையில் அமைந்துள்ள இவ்வூர் கல்வெட்டுகளில் அன்னியூர், ஆனியூர், ஆதியூர் என்று பலவாறாக அழைக்கப்படுகின்றன.

இக்கோயிலின் மூலவராக அஸ்திரபுரீசுவரர் உள்ளார். இறைவி சௌந்தரவல்லி ஆவார். அர்ச்சுனர் சிவ அஸ்திரம் பெறுவதற்காக பல இடங்களில் தவமிருந்தார். அவ்விடங்களில் இத்தலமும் ஒன்றாகக் கருதப்படுகிறது. இவ்வூரில் அருகே உள்ள மலையை அஸ்திர மலை என்றழைக்கின்றனர். அர்ச்சுனனுக்கு அஸ்திரம் தந்த ஊர் என்பதால் இங்குள்ள இறைவன் அஸ்திரபுரீசுவரர் என்றழைக்கப்படுகிறார். இக்கோயிலில் பிரதோஷம், சிவராத்திரி உள்ளிட்ட விழாக்கள் கொண்டாடப்படுகின்றன.

கிழக்கு நோக்கி அமைந்துள்ள இக்கோயிலின் முன்பாக குளம் உள்ளது. கோயிலில் பலி பீடமும், நந்தியும் காணப்படுகின்றன. தேவகோஷ்டத்தில் தட்சிணாமூர்த்தி, பிரம்மா, துர்க்கை ஆகியோர் உள்ளனர். வடக்குத் திருச்சுற்றில் சண்டிகேசுவரர் உள்ளார். கோயிலின் சுவரில் விநாயகர், ஜேஷ்டாதேவி சிற்பங்களைக் காணமுடிகிறது. 
ஜெயங்கொண்ட சோழ மண்டலத்தில் களத்தூர் கோட்டத்தில் களத்தூர் நாட்டில் ஆனூர் ஆகிய சத்தியாசிரிய குல கால சதுர்வேதி மங்கலம் என்று பெயர் பெற்று இவ்வூர் திகழ்ந்துள்ளது. இங்கிருந்த வேத பாட சாலையில் பயின்ற மாணவர்கள் வேதங்களில் தேர்ச்சி பெற்றிருந்தனர். சிவன் கோயில் திருவம்பங்காட்டு மகாதேவர் என்றும், பெருமாள் கோயில் சித்திரமேழி விண்ணகர் என்றும் அழைக்கப்பட்டது. கம்ப வர்ம பல்லவன், பராந்தக சோழன், ராஜராஜ சோழன், குலோத்துங்க சோழன், மூன்றாம் ராஜராஜ சோழன் ஆகியோர் இத்தல இறைவனைப் போற்றி வழிபாட்டிற்காக கொடை அளித்த செய்திகளைக் கூறுகின்றன.


</doc>
<doc id="325761" url="https://ta.wikipedia.org/wiki?curid=325761" title="காஞ்சிபுரம் மிருத்திஞ்சயேசுவரர் கோயில்">
காஞ்சிபுரம் மிருத்திஞ்சயேசுவரர் கோயில்

காஞ்சிபுரம் மிருத்திஞ்சயேசுவரர் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் காஞ்சீபுரத்தில் கம்மாளத்தெருவில், புதிய ரயில் நிலையம் செல்லும் வழியில், அமைந்துள்ளது. பாலாற்றின் கரையில் அமைந்துள்ள இவ்வூர் கல்வெட்டுகளில் அன்னியூர், ஆனியூர், ஆதியூர் என்று பலவாறாக அழைக்கப்படுகின்றன.

இக்கோயிலின் மூலவராக மிருத்திஞ்சயேசுவரர் உள்ளார். கிழக்கு நோக்கிய நிலையில் உள்ள இவர் இறவாஸ்தானேசுவரர் என்றும் அழைக்கப்டுகிறார். இக்கோயிலின் தீர்த்தம் சுவேத குளம் என்றழைக்கப்படும் வெள்ளைக்குளம் ஆகும்.

சுவேதன் என்னும் அந்தணர் அற்பாயுளில் இறக்கப்போவதை எண்ணி வருந்தினார். அப்போது இறைவன் அவருடைய குறையைத் தீர்த்துவைத்தார். மார்க்கண்டேய முனிவர் எமனை வென்று என்றும் பதினாறு என்னும் நிலை பெற்றார். சாலங்காய முனிவரின் பேரன் சிவ கணங்களில் ஒன்றாகும் பேற்றினைப் பெற்றார். ஒரு சமயம் முனிவர் பிரம்மாவிடம் இறப்பை வெல்லவேண்டும் என்ற தம் ஆவலைத் தெரிவித்தபோது அவர் காஞ்சிபுரத்திற்கு வந்து இத்தலத்தில் சிவனை வழிபட்டால் அவர்களது ஆசை நிறைவேறும் என்று கூறவே அவர்கள் இங்கு வந்து இறைவனை வணங்கி சாகா வரம் பெற்றனர். அதனால் இறைவன் இறவாஸ்தானேசுவரர் என்றழைக்கப்பட்டார்.

இக்கோயிலில் சஷ்டியப்த பூர்த்தி, பீமரத சாந்தி, சதாபிஷேகம் போன்றவை நிகழ்த்தப்பெறுகின்றன.


</doc>
<doc id="325763" url="https://ta.wikipedia.org/wiki?curid=325763" title="காஞ்சிபுரம் கூரம் வித்ய வீனித பல்லவ பரமேஸ்வரம் கோயில்">
காஞ்சிபுரம் கூரம் வித்ய வீனித பல்லவ பரமேஸ்வரம் கோயில்

காஞ்சிபுரம் கூரம் வித்ய வீனித பல்லவ பரமேஸ்வரம் கோயில் தமிழ்நாட்டில் காஞ்சீபுரம் மாவட்டத்தில் உள்ள சிவன் கோயிலாகும்.

இக்கோயில் காஞ்சீபுரம் மாவட்டத்தில் காஞ்சிபுரத்திலிருந்து 10 கிமீ தொலைவில் கூரம் என்னுமிடத்தில் அமைந்துள்ளது. இக்கோயிலின் தல மரம் வில்வம் ஆகும்.

இக்கோயிலின் மூலவராக வித்ய வீனித பல்லவ பரமேஸ்வரர் உள்ளார். சிவலிங்கத்தின்மீது பீடம் சதுர வடிவில் உள்ளது.

இக்கோயில் ராமர் வழிபட்டதாகும். தினமும் மாலையில் சூரியன் மறையும் வேளையில் கதிர்கள் மூலவர் விழும்வகையில் கோயில் உள்ளது. இக்கோயில் தூங்கானைமாட வடிவத்தில் உள்ளது. மண்டபத்தூண்களில் கல்வெட்டுகள் உள்ளன. பரமேச்வர வர்மன், ராஜசிம்மன், நந்திவர்மன், நிருபதுங்கன் ஆகிய பல்லவ மன்னர்கள் இவ்வூரின்மீது ஈடுபாடு செலுத்தினர். ஏழாம் நூற்றாண்டில் முதலாம் பரமேச்வர வர்ம பல்லவர் காலத்தில் வித்ய வினீத பல்லவர் என்னும் குறுநில மன்னர் இவ்வூரில் நிலத்தை விலைக்கு வாங்கி இக்கோயிலைக் கட்டியுள்ளார். ஆதலால் இவ்வூர் வித்ய வீனித பல்லவ பரமேஸ்வரம் எனப்படுகிறது.

இக்கோயிலின் மற்றொரு வரலாறாக மா. இராசமாணிக்கனார் பின் வருமாரு விவரிக்கிறார். "பரமேசுவரவர்மன் சிறந்த சிவ பத்தன். இவன்தன் பெருநாட்டின் பல பாகங்களில் சிவன் கோவில்களக் கட்டினான்; பலவற்றைப் புதுப்பித்தான். இவன் கூரம் என்ற சிற்றுரில் சிவன்கோவில் ஒன்றைக் கல்லாற்கட்டினான். அதற்கு இவ்வரசன் 'பரமேசுவர மங்கலம்' எனத் தன் பெயர் பெற்ற சிற்றுரை மானியமாக விட்டான். அங்குக் கட்டப்பட்ட கோவில் வித்யா விநீத பல்லவ-பரமேசுரவ க்ருகம் எனப் பெயர்பெற்றது. இக்கோவிலே தமிழகத்து முதற்கற்கோவில் ஆகும்.

இப்பொழுது பெரிய சிவன் கோவில்களில் நடக்கும் எல்லா வழிபாடுகளும் இவன் காலத்திலும் நடந்து வந்தன என்பதைக் கூரம் பட்டயத்தால் அறியலாம். கோவிலில் பாரதம் சொல்லச் செய்த அரசன் இவன், கூரம் பட்டய முதல் இரண்டு சுலோகங்கள் பரமேச்சுரனை (கடவுளை) வாழ்த்தியுள்ளன."

பிரதோஷம், மகாசிவராத்திரி, சிவராத்திரி,பௌர்ணமி உள்ளிட்ட விழாக்கள் இங்கு சிறப்பாக நடைபெறுகின்றன.


</doc>
<doc id="325765" url="https://ta.wikipedia.org/wiki?curid=325765" title="அசான் குர்து">
அசான் குர்து

அசான் குர்து "(Assan Khurd)" என்பது இந்தியாவின் அரியானா மாநிலத்தில் இருக்கும் பானிபத் மாவட்டத்திலுள்ள ஒரு கணக்கெடுப்பில் உள்ள ஊர் ஆகும்.

2001 ஆம் ஆண்டின் இந்திய மக்கள் தொகைக் கணக்கெடுப்பின்படி அசான் குர்து நகரத்தின் மக்கள்தொகை 8064 நபர்கள் ஆகும். இம்மக்கள்தொகையில் 4399 நபர்கள் ஆண்கள் மற்றும் 3665 நபர்கள் பெண்களாவர். இதன்படி ஆண்கள் எண்ணிக்கை 55% நபர்கள் மற்றும் பெண்கள் 45% நபர்கள் ஆகும். இந்நகரத்தின் எழுத்தறிவு சதவீதம் 82% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 59% நபர்கள் ஆண்கள் மற்றும் 41% நபர்கள் பெண்களாவர். அசான் குர்து நகரில் 9% நபர்கள் 6 வயதுக்கு குறைவானவர்களாக உள்ளனர். 


</doc>
<doc id="325768" url="https://ta.wikipedia.org/wiki?curid=325768" title="கன்செபூர்">
கன்செபூர்

கன்செபூர் "(Kansepur)" என்பது இந்தியாவின் அரியானா மாநிலத்தில் இருக்கும் யமுனாநகர் மாவட்டத்திலுள்ள ஒரு கணக்கெடுப்பில் உள்ள ஊர் ஆகும்.

2001 ஆம் ஆண்டின் இந்திய மக்கள் தொகைக் கணக்கெடுப்பின்படி கன்செபூர் நகரத்தின் மக்கள்தொகை 14983 நபர்கள் ஆகும். இம்மக்கள்தொகையில் 7963 நபர்கள் ஆண்கள் மற்றும் 6980 நபர்கள் பெண்களாவர். இதன்படி ஆண்கள் எண்ணிக்கை 53% நபர்கள் மற்றும் பெண்கள் 47% நபர்கள் ஆகும். இந்நகரத்தின் எழுத்தறிவு சதவீதம் 71% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 77% நபர்கள் ஆண்கள் மற்றும் 65% நபர்கள் பெண்களாவர். கன்செபூர் நகரில் 13% நபர்கள் 6 வயதுக்கு குறைவானவர்களாக உள்ளனர். 


</doc>
<doc id="325770" url="https://ta.wikipedia.org/wiki?curid=325770" title="ஃபராக்பூர்">
ஃபராக்பூர்

ஃபராக்பூர் "(Farakhpur)" என்பது இந்தியாவின் அரியானா மாநிலத்தில் இருக்கும் யமுனாநகர் மாவட்டத்திலுள்ள ஒரு கணக்கெடுப்பில் உள்ள ஊர் ஆகும். 

2001 ஆம் ஆண்டின் இந்திய மக்கள் தொகைக் கணக்கெடுப்பின்படி ஃபராக்பூர் நகரத்தின் மக்கள்தொகை 8738 நபர்கள் ஆகும். இம்மக்கள்தொகையில் 4704 நபர்கள் ஆண்கள் மற்றும் 4034 நபர்கள் பெண்களாவர். இதன்படி ஆண்கள் எண்ணிக்கை 54% நபர்கள் மற்றும் பெண்கள் 46% நபர்கள் ஆகும். இந்நகரத்தின் எழுத்தறிவு சதவீதம் 74% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 79% நபர்கள் ஆண்கள் மற்றும் 67% நபர்கள் பெண்களாவர். ஃபராக்பூர் நகரில் 13% நபர்கள் 6 வயதுக்கு குறைவானவர்களாக உள்ளனர்.


</doc>
<doc id="325780" url="https://ta.wikipedia.org/wiki?curid=325780" title="பத்தேவியா, ஒல்லாந்தக் கிழக்கிந்தியத் தீவுகள்">
பத்தேவியா, ஒல்லாந்தக் கிழக்கிந்தியத் தீவுகள்

ஒல்லாந்தக் கிழக்கிந்தியத் தீவுகளில், பத்தேவியா ("Batavia") அதன் தலைநகரமும், தற்கால சக்கார்த்தாவாக உருவாகிய நகரமும் ஆகும். இக்கால சக்கார்த்தாவைப் போலவே அக்காலத்தில் பத்தேவியா என்பது நகரத்தை மட்டுமோ அல்லது அதனோடிணைந்த சுற்றுவட்டாரப் பகுதிகளையும் சேர்த்தோ குறிக்கலாம். 

1619 இல், அக்கால சயகார்த்தா நகரை இடித்து உருவாக்கப்பட்ட பத்தேவியா, இரண்டாம் உலகப் போருக்குப் பின்னர் நவீன இந்தோனீசியா உருவாக வழிகோலியது. பத்தேவியா, ஒல்லாந்தக் கிழக்கிந்தியக் கம்பனியின் ஆசிய வணிக வலையமைப்பின் மையமானது. இப்பகுதியில் கம்பனி, சாதிக்காய், கருப்பு மிளகு, கறுவா, கராம்பு ஆகிய பண்டங்களின் வணிகத்தில் தனியுரிமை கொண்டிருந்ததோடு, மரபு சாராத காசுப் பயிர்களான காப்பி, தேயிலை, கொக்கோ, இறப்பர், சர்க்கரை, கஞ்சா ஆகியவற்றின் வணிகத்திலும் ஈடுபட்டிருந்தது. தங்களுடைய வணிக நலன்களைப் பாதுகாத்துக் கொள்வதற்காக, ஒல்லாந்தக் கிழக்கிந்தியக் கம்பனியும், 1799 இல் அதை மாற்றீடு செய்த குடியேற்றநாட்டு நிர்வாகமும், படிப்படியாக நகரைச் சுற்றிய பகுதிகளையும் கைப்பற்றிக்கொண்டன. 

பத்தேவியா சாவாத் தீவின் வடக்குக் கரையில் பாதுகாப்பான குடாப் பகுதியில், சதுப்பு நிலங்களையும், சிறு குன்றுகளையும் கொண்ட தட்டையான நிலப்பகுதியில் இருந்தது. பத்தேவியா இரண்டு பகுதிகளாக உள்ளது. ஒன்று "பழைய பத்தேவியா" அல்லது "கீழ் நகரம்" நகரின் பழைய பகுதி தாழ்ந்த நிலப்பகுதியில் அமைந்துள்ளது. மற்றது "புதிய பத்தேவியா" அல்லது "மேல் நகரம்", ஒப்பீட்டளவில் பிற்காலத்தைச் சேர்ந்தது, தெற்குப் பகுதியில் மேடான நிலப்பகுதியில் அமைந்துள்ளது. 

இரண்டாம் உலகப் போர்க் காலத்தில் பத்தேவியா சப்பானியரால் கைப்பற்றப்பட்டது. சப்பானியரின் கீழ் இருந்தபோதும், 1945 ஆகத்து 17 க்குப் பின்னர் தேசியவாதிகள் விடுதலையை அறிவித்த பின்னரும் நகரின் பெயர் சக்கார்த்தா என மாற்றப்பட்டது. போருக்குப் பின்னர், 1949 டிசம்பர் 27 இல் இந்தோனீசியா முழு விடுதலை பெறும்வரை ஒல்லாந்தப் பெயரான "பத்தேவியா" உலக அளவில் ஏற்றுக்கொள்ளப்பட்ட பெயராக இருந்துவந்தது. விடுதலைக்குப் பின்னர் சக்கார்த்தா இந்தோனீசியாவின் தேசியத் தலைநகரமாக அறிவிக்கப்பட்டது.

1595 இல் அம்சுட்டர்டாமில் இருந்து ஒல்லாந்த வணிகர்கள் கிழக்கிந்தியத் தீவுகளுக்குப் புறப்பட்டனர். வாசனைப் பொருள் வணிகத்துக்காக கோர்னேலிசு டி ஊத்மன் என்பவன் தலைமையில் இவர்கள் பாந்தென் சுல்தானகத்தின் தலைநகரான பாந்தமுக்கும், சயகார்த்தாவுக்கும் வந்தனர். 1602 இல் ஆங்கிலேயக் கிழக்கிந்தியக் கம்பனியின் கப்பல் சர் சேம்சு லங்காசுட்டர் தலைமையில் ஆக்கேக்கு வந்து அங்கிருந்து பாந்தமுக்கு வந்தனர். அங்கே ஒரு வணிக நிலையைக் கட்டிக்கொள்ள அனுமதி கிடைத்தது. இது 1682 வரை ஆங்கிலேயரின் இந்தோனீசியாவுக்கான வணிக மையமாக விளங்கியது. 

1603 இல், ஒல்லாந்தரின் முதல் நிரந்தரமான வணிக நிலை பாந்தமில் நிறுவப்பட்டது. 1610 இல், இளவரசர் சயவிக்கார்த்தா, சிலிவுங் ஆற்றின் கிழக்குக் கரையில், சயகார்த்தாவுக்கு எதிர்ப்புறம் மரத்தாலான களஞ்சியசாலை ஒன்றையும் வீடுகளையும் கட்டிக்கொள்ள ஒல்லாந்தக் கிழக்கிந்தியக் கம்பனிக்கு அனுமதி வழங்கினான். இது 1611ல் நிறுவப்பட்டது. ஒல்லாந்தரின் வலிமை அதிகரித்தபோது, அதைச் சமப்படுத்துவதற்காக சிலிவுங் ஆற்றின் மேற்குக் கரையில் வீடுகளையும் ஒரு கோட்டையையும் கட்டிக்கொள்ள செயவிக்கார்த்தா பிரித்தானியருக்கு அனுமதி கொடுத்தான். 

1618 டிசம்பரில் செயவிக்கார்த்தாவுக்கும் ஒல்லாந்தருக்குமான உறவுகளில் விரிசல் ஏற்படவே, செயவிக்கார்த்தாவின் படைகள் ஒல்லாந்தரின் கோட்டையைச் சூழ்ந்துகொண்டன. 15 கப்பல்களைக் கொண்ட பிரித்தானியக் கப்பல்படை ஒன்றும் சர் தாமசு டேல் தலைமையில் வந்து சேர்ந்தது. கடற் சண்டை ஒன்றைத் தொடர்ந்து ஒல்லாந்த ஆளுனன் யான் பீட்டர்சூன் கோயென் உதவிக்காக மொலுக்காசுக்குத் தப்பியோடினான். பேச்சுவார்த்தை ஒன்றின்போது ஒல்லாந்தப் படைத்தளபதி பீட்டர் வான் டென் புரூக்கும் வேறு ஐவரும் கைது செய்யப் பட்டனர். இதன் பின்னர் செயவிக்கார்த்தா பிரித்தானியருடன் நட்புறவு ஒப்பந்தம் ஒன்றைச் செய்துகொண்டான்.

ஒல்லாந்தப் படைகள் பிரித்தானியரிடம் சரணடையும் தறுவாயில் இருந்தபோது, இளவரசன் செயவிக்கார்த்தா பிரித்தானியருடன் செய்துகொண்ட நட்புறவு உடன்படிக்கை தொடர்பில் முன் அனுமதி பெறாததால், செயவிக்கார்த்தாவை அழைத்துச் செல்வதற்காகப் பந்தனில் இருந்து ஒரு தொகுதி படையினர் அனுப்பப்பட்டிருந்தனர். செயவிக்கார்த்தாவுக்கும் பந்தனுக்கும் இருந்த முரண்பாடுகளும், பாந்தனுக்கும், பிரித்தானியருக்கும் இடையிலான பிரச்சினைகளும் ஒல்லாந்தருக்கு இன்னுமொரு வாய்ப்பை வழங்கின. 

1619 மே 28 இல் கூடுதல் படைகளுடன் மொலுக்காசில் இருந்து வந்த கோயென் 1619 மே 30 ஆம் தேதி செயக்கார்த்தாவைத் தரைமட்டமாக்கினான். செயவிக்கார்த்தா பாந்தனின் உட்பகுதியில் இருந்த தனாரா என்னும் இடத்துக்குப் பின்வாங்கினான். பாந்தனுடன் நெருக்கமான உறவை உருவாக்கிய ஒல்லாந்தர் துறைமுகத்தைத் தமது கட்டுப்பாட்டுக்குள் கொண்டுவந்தனர். நாளடைவில் இது இப்பகுதியில் ஒல்லாந்தரின் அதிகார மையம் ஆனது.

பத்தேவியா நகரமாக உருவான இடம் 1619ல் ஒல்லாந்தரின் கட்டுப்பாட்டுக்குள் வந்தது. முதலில் பழைய ஒல்லாந்தக் கோட்டையின் விரிவாக்கம் ஆகவும், முன்னர் செயக்கார்த்தா இருந்த இடத்தில் சில புதிய கட்டிடங்களாகவும் இது தொடங்கியது. 1619 யூலை 2 ஆம் தேதி கோயென் பழைய கோட்டையைப் பெரிய கோட்டையாகக் கட்ட முடிவு செய்தான். 1619 அக்டோபர் 7 ஆம் தேதி புதிய கோட்டையின் வரைபடம் நெதர்லாந்துக்கு அனுப்பப்பட்டது. புதிய பத்தேவியாக் கோட்டை பழையதைக் காட்டிலும் மிகவும் பெரியது. கடலில் இருந்து வரும் தாக்குதல்களில் இருந்து பாதுகாக்க வடக்கில் இரு கொத்தளங்கள் இருந்தன. இக்கோட்டையில் சப்பான், செருமனி, இசுக்காட்லாந்து, டென்மார்க், பெல்சியம் ஆகிய நாடுகளில் இருந்து பெறப்பட்ட கூலிப்படைகள் இருந்தன. 1619 மார்ச்சில் களஞ்சியங்களும், துறைமுகமும் தளபதி வான் ராயின் மேற்பார்வையில் விரிவாக்கப்பட்டன. 

புதிய குடியேற்றத்துக்கும் கோட்டைக்கும் தான் பிறந்த ஊரின் பெயரைத் தழுவி "புதிய ஊர்ண்" (Nieuw-Hoorn) என்று பெயரிட கோயென் விரும்பினான். அதை ஏற்றுக்கொள்ளாத ஒல்லாந்தத் திழக்கிந்தியக் கம்பனியின் சபை "பத்தேவியா" என்னும் பெயரைத் தெரிவு செய்தது. 1621 சனவரி 18 இல் பெயர் சூட்டும் விழாவும் நடைபெற்றது. ஒல்லாந்த மக்களின் மூதாதையர்களாக அப்போது கருதப்பட்ட "பத்தாவி" பழங்குடியினரின் பெயரைத் தழுவியே இப்பெயர் வைக்கப்பட்டது. 300 ஆண்டுகளுக்கு மேல் இப்பெயர் நிலைத்திருந்தது. 

ஒல்லாந்தக் கிழக்கிந்தியக் கம்பனியின் வணிகம், நிர்வாகம் ஆகியவற்றுக்கான மையமாகவே பத்தேவியா உருவாக்கப்பட்டது. ஒல்லாந்த மக்களின் குடியேற்றமாக இதை உருவாக்க எண்ணியிருக்கவில்லை. நகரில் வாழும் மக்களே உணவு உற்பத்தி, வழங்கல் ஆகியவற்றைக் கவனித்துக்கொள்ளக்கூடிய வகையிலான ஒரு வணிக நிறுவனமாகவே கோயென் பத்தேவியாவை உருவாக்கினான். இதனால், ஒல்லாந்தக் குடும்பங்கள் இங்கே குடியேறவில்லை. ஒரு கலப்புச் சமுதாயம் அங்கே உருவானது. ஒல்லாந்தக் கிழக்கிந்தியக் கம்பனி தமது வணிகத்தில் தாம் முழுக் கட்டுப்பாட்டைக் கொண்டிருக்க விரும்பியதால், நகரில் பெரும் எண்ணிக்கையிலான அடிமைகளைப் பணிக்கு அமர்த்தியிருந்தனர். தமது சொந்த வணிகத்தை நடத்த விரும்புபவர்களுக்கு பத்தேவியா ஒரு கவர்ச்சிகரமான இடமாக இருக்கவில்லை. 

1619 இல் பத்தேவியா நிறுவப்பட்ட காலத்திலிருந்தே சாவாத் தீவு மக்கள் அங்கே குடியேற அனுமதிக்கப்படவில்லை. அவர்கள் கிளர்ச்சிகளில் ஈடுபடக்கூடும் என ஒல்லாந்தர் பயந்தனர். இதனால், சீனரையும், பிற இனத்தவரையும் வெளியில் இருந்து கொண்டுவர நடவடிக்கைகள் எடுக்கப்பட்டன.


</doc>
<doc id="325783" url="https://ta.wikipedia.org/wiki?curid=325783" title="எர்மன் போண்டி">
எர்மன் போண்டி

சர் எர்மன் போண்டி ("Sir Hermann Bondi", 1 நவம்பர் 1919 – 10 செப்டம்பர் 2005) ஓர் ஆங்கிலோ-ஆத்திரியக் கணிதவியலாளரும் புறநிலை அண்டவியலாளரும் ஆவார். இவர் பிரெடு ஆயிலுடனும் தாமசு கோல்டுடனும் இணைந்து அண்டத்தின் நிலைத்த நிலை கோட்பாட்டைக் கண்டுபிடித்தமைக்காகப் பெயர்பெற்றவர். இது பெருவெடிப்புக் கோட்பாட்டுக்கான மாற்றுக் கோட்பாடு ஆகும். இவர் பொது சார்பியல் கோட்பாட்டுக்குப் பங்களிப்பு செய்துள்ளார்.<ref name="doi10.1023/A:1026726520289"></ref>

போண்டி ஆத்திரியாவில் ஒரு மருத்துவருக்கு மகனாகப் பிறந்தார். இவர் வியன்னாவில் வளர்ந்துள்ளார். இங்கு இவர் பள்ளிக்கல்வியைப் பெற்றுள்ளார். இவர் இளமையிலேயே கணித்த்தில் வல்லமை பெற்றிருந்துள்ளார். இவர் ஆபிரகாம் பிரேங்க்லால் ஆர்த்தர் எடிங்டனுக்குப் பரிந்துரைக்கப்பட்டுள்ளார். பிரேங்கல் இவருக்குச் சற்றே விலகிய சுற்றத்தினர் . மேலும் போண்டியின் சுற்ற வலயத்தில் இவர் ஒருவரே கணிதவியலாளராக இருந்தவர். இவர்து தாயார் தன் இளைய மகனை பிரேங்கலுக்கு அறிமுகப்படுத்துவதில் அரிய பங்காற்றியுள்ளார். இது இவருக்கு சொந்த விருப்பத்தை நிறைவேற்றிக்கொள்ளவும் கணிதவியல் தடத்தில் செல்லவும் உதவும் என இவரது தாயார் எண்ணினார். எடிங்டன் இவர் இங்கிலாந்து சென்று கேம்பிரிட்ஜ் டிரினிட்டி கல்லூரியில் கணித்ம் பயில ஆர்வம் ஊட்டினார். எனவே இவர் 1937 இல் கேம்பிரிட்ஜ் வந்துள்ளார். இது இவருக்கு ஆத்திரியச் செமித்திய எதிர்ப்பில் இருந்து தப்பிக்க உதவியுள்ளது. 1938 இல் தம் பெற்றோரின் அவலமான கதியறிந்த இவர் அவர்களை உடனே ஆத்திரியாவை விட்டு கிளம்பும்படி தொலைவரிச் செய்தி அனுப்பியுள்ளார். அதன்படி, அவர்கள் சுவிட்சர்லாந்துக்கு வந்து பின் நியூயார்க்கில் வாழத் தொடங்கியுள்ளனர்.

இரண்டாம் உலகப் போரின் தொடக்கத்தில் இவர் கனடாவில் உள்ள ஐல் ஆப் மேன் தீவில் அகதியாகச் சென்றார், இவருடன் அங்கே அகதியாகத் தாமசு கோல்டும் மேக்சு பெருட்சும் இருந்துள்ளனர் . போண்டியும் கோல்டும் 1941 இல் விடுவிக்கப்பட்டு, ஆயிலுடன் இராடாரில் அரசு ஆட்சிக் குறிகை நிறுவனத்தில் பணிபுரிந்தனர். இவர் 1946 இல் பிரித்தானியக் குடிமகன் ஆனார்.

போண்டி கேம்பிரிட்ஜ் பல்கலைக்கழகத்தில் 1945 முதல் 1954 வரை கணிதவியல் விரிவுரையாளராகப் பணியாற்ரினார். இவர் டிரினிடியின் ஆய்வுறுப்பினராக 1943-9, 1952-4 ஆகிய ஆண்டுகளில் இருந்தார்.

போண்டி 1948 இல் பிரெடு ஆயில், தாமசு கோல்டு ஆகியோருடன் இணைந்து அண்ட்த்தின் நிலைத்தநிலைக் கோட்பாட்டை உருவாக்கினார். இக்கோட்பாட்டின்படி, புடவி தொடர்ந்து விரிவடையும் அதேநேரத்தில் புதிய விண்மீன்களையும் பால்வெளிகளையும் உருவாக்க தொடர்ந்து நிலையான அடர்த்தியைப் பேண, பொருண்மமும் உருவாகிறது. அண்மையில் பெருவெடிப்புக் கோட்பாட்டின்படியான அண்ட நுண்ணலைக் கதிர்வீச்சுப் பின்னணி கண்டுபிடிக்கப்பட்டதால் இக்கோட்பாடு சற்றே பின்வாங்கியுள்ளது.

ஈர்ப்புக்க் கதிர்வீச்சின் தன்மையைச் சரியாக உணர்ந்தவர்களில் போண்டியும் ஒருவராவார். இவர் போண்டி கதிர்வீச்சு ஆயங்களையும் போண்டி K கலனத்தையும் போண்டி பொருண்மை விளக்கங்களையும்போண்டி செய்தியையும் அறிமுகப்படுத்தினார். சார்பியல் குறித்துப் பல மீள்பார்வைக் கட்டுரைகளையும் எழுதினார்.இவர் போண்டி விவாதத்தை மக்களிடையே பரப்பினார். இது இரிச்சர்டு பீன்மன் அவர்களால் அறிமுகப்படுத்தப்பட்ட்தாக்க் கருதப்பட்டு வந்த்து. இதன்படி, பொது சார்பியல் கோட்பாடு பொருள்பொதிந்த புறநிலையாக நிலவும் ஈர்ப்புக் கதிர்வீச்சை முன்கணித்தது. இந்த உர்றுதிப்பாடு 1955 வரை விவாத்த்திலேயே இருந்த்து. ஒரு 1947 ஆய்வுக் கட்டுறை இலெமைத்ரே-டோல்மன் பதின்வெளியில் ஆர்வத்தைப் புத்துயிர்ப்புறச் செய்தது. இது இலெமைத்ரே-டோல்மந்போண்டி பதின்வெளி என்றும் அழைக்கப்படுகிறது. இவ்வெளி ஒருபடித்தற்ற கோலச் சீரொருமை வாய்ந்த்தூசுத் தீர்வாகும். போண்டி மேலும் வளிம முகிலில் இருந்து விண்மீன் அல்லது கருந்துளை உருவாகும் அகந்திரளுதல் கோட்பாட்டிற்கும்இரேம்மண்டு இலிட்டில்டனுடன் இணைந்து பங்களிப்பு செய்துள்ளார்.இதற்கு போண்டி அகந்திரளுதல் கோட்பாடு அல்லது போண்டி ஆரக் கோட்பாடு என்று பெயரிடப்பட்டுள்ளது.

இவர் 1954 இல் இலண்டன் கிங்சு கல்லூரியில் பேராசிரியரானார். மேலும் 1985 இல் தகைமைப் பேராசிரியராகவும் அழைக்கப்பட்டார். இவர் 1956 முதல் 1964 வரை அரசு வானியல் கழகத்தின் செயலராக இருந்துள்ளார்.

இவருடைய பெற்றோர் யூதராயினும் இவர் சமயத் தேவை எதையும் உணரவில்லை. இவர் வாழ்நாள் முழுவதும் சிறந்த மாந்தநேயராக விளங்கினார்]. இவர் 1982 முதல் 1999 வரை பிரித்தானிய மாந்தநேயக் கழகத்தின் தலைவராகவும் விளங்கினார். இவர் 1982 இல் இருந்து பகுத்தறிவு ஊடக்க் கழகத்தின் தலைவராகவும் இருந்துள்ளார். மாந்தநேயக் கொள்கை அறிக்கையில் கையெழுத்திட்டவர்களில் இவரும் ஒருவராவார்.

இவர் 1947 இல் கணிதவியலாளரும் வானியலாளருமான கிறித்தைன் சுடாக்மனை மணந்தார்;இவர் ஆயிலின் ஆய்வு மாணவர்களில் ஒருவர். இவரும் போண்டியைப் போலவே மாந்தநேய இயக்கத்தில் முனைப்போடு பங்கு பற்றினார். இவர்களுக்கு இரு ஆண்மகவும் மூன்று பெண்மகவும் பிறந்தனர். இவரில் ஒருவர் எடின்பரோ பல்கலைக்கழகப் பெண்ணியப் பரப்புநரான பேராசிரியர் இலிசு போண்டி ஆவார். இவர் தன் 85 ஆம் அகவையில் கேம்பிரிச்ஜில் 2005 இல் இறந்தார்.இவரது சாம்பல் கேம்பிரிட்ஜ் அருகே உள்ள ஆங்கிலிசே துறவுமடத்தில் தூவப்பட்ட்து.கிறித்தைன் 2015 இல் இறந்தார்.


</doc>
<doc id="325794" url="https://ta.wikipedia.org/wiki?curid=325794" title="சௌதங்கா மாவட்டம்">
சௌதங்கா மாவட்டம்

சௌதங்கா மாவட்டம் (Chuadanga District) தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் தென்மேற்கில் அமைந்த இம்மாவட்டத்தின் நிர்வாகத் தலைமையிடம் சௌதங்கா நகரம் ஆகும்.

சௌதங்கா மாவட்டத்தின் வடகிழக்கில் குஸ்தியா மாவட்டம், தென்கிழக்கில் ஜெனிதக் மாவட்டம், வடமேற்கில் மெகர்பூர் மாவட்டம் மற்றும் தென்மேற்கில் இந்தியாவின் மேற்கு வங்காளத்தின் நதியா மாவட்டம் எல்லைகளாக உள்ளது.

1174.10 சதுர கிலோ மீட்டர் பரப்பளவு கொண்ட சௌதங்கா மாவட்டத்தை நிர்வாக வசதிக்காக ஆலம்தங்கா, சௌதங்கா சதர், ஜிபன்நகர், தமுர்ஹுடா என நான்கு வருவாய் துணை மாவட்டங்களாகப் பிரிக்கப்பட்டுள்ளது. 

மேலும் இம்மாவட்டத்தில் நான்கு நகராட்சி மன்றங்களும், முப்பத்தி இரண்டு கிராம ஒன்றியக் குழுக்களும், 345 வருவாய் கிராமங்களும், 521 கிராமங்களும் உள்ளது.

இம்மாவட்டத்தின் அஞ்சல் சுட்டு எண் 9000 ஆகும். தொலைபேசி குறியிடு எண் 0761. இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. 

இம்மாவட்டத்தில் நவகங்கா, மதவங்கா, வைரப், குமார், சித்திரா முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. இம்மாவட்டத்தில் 894.20 சதுர கிலோ மீட்டர் பரப்பளவில் நெல், சணல், கரும்பு, வெற்றிலை முதலியன பயிரிடப்படுகிறது. இம்மாவட்டத்தில் ஒரு மதுபானத் தொழிற்சாலை செயல்படுகிறது. 

1174.10 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 11,29,015 ஆக உள்ளது. அதில் ஆண்கள் 5,64,819 ஆகவும், பெண்கள் 5,64,196 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.13 % ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 962 நபர்கள் வீதம் வாழ்கின்றனர். மாவட்ட சராசரி எழுத்தறிவு 45.9% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் 12 கல்லூரிகளும், 48 உயர்நிலைப் பள்ளிகளும், ஏழு இளையோர் பள்ளிகளும், 
257 அரசு தொடக்கப் பள்ளிகளும், 120 தனியார் தொடக்கப் பள்ளிகளும், ஒரு செவிலியர் பயற்சி மையமும், 63 மதராசாக்களும், ஒரு பல்கலைக்கழகமும் உள்ளது. 


</doc>
<doc id="325799" url="https://ta.wikipedia.org/wiki?curid=325799" title="ஜெனிதக் மாவட்டம்">
ஜெனிதக் மாவட்டம்

ராஜ்பாரி மாவட்டம் (Rajbari District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் மையத்தில் அமைந்த இம்மாவட்டத்தின் நிர்வாகத் தலைமையிடம் ராஜ்பாரி நகரம் ஆகும். 

இம்மாவட்டத்தின் வடக்கில் பப்னா மாவட்டம், தெற்கில் மகுரா மாவட்டம் மற்றும் பரித்பூர் மாவட்டங்களும், கிழக்கில் மணிகஞ்ச் மாவட்டமும், குஸ்தியா மாவட்டம் மற்றும் ஜெனிதக் மாவட்டங்களும் மேற்கில் குஸ்தியா மாவட்டம் மற்றும் ஜெனிதக் மாவட்டங்களும் எல்லைகளாக உள்ளது.

1092.28 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக ராஜ்பாரி சதர், கோலோந்தா, பங்க்சா, பாலியாகண்டி, மற்றும் காளகாளி என ஐந்து துணை வருவாய் துணை மாவட்டங்களாகப் பிரிக்கப்பட்டுள்ளது. 

மேலும் இம்மாவட்டத்தில் மூன்று நகராட்சி மன்றங்களும், நாற்பத்தி இரண்டு கிராம ஒன்றியக் குழுக்களும், 720 வருவாய் கிராமங்களும், 967 கிராமங்களும் உள்ளது.

இம்மாவட்டத்தின் அஞ்சல் சுட்டு எண் 7700 ஆகும். தொலைபேசி குறியிடு 0641 எண் ஆகும் . இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. 

இம்மாவட்டத்தின் ஆண்டு சராசரி வெப்பம் செல்சியஸ் ஆகவும்; ஆண்டு சராசரி மழைப் பொழிவு 2105 மில்லி மீட்டராகவும் உள்ளது. 

இம்மாவட்டத்தில் பத்மா ஆறு, சந்த்னா ஆறு, சித்திரா ஆறு, ஹோரை ஆறு, கோரை ஆறு, மதுமதி ஆறு, குமார் ஆறு போன்ற வற்றாத ஆறுகள் பாய்வதால், நீர் வளமும் மண் வளமும் கூடியதாக உள்ளது. இங்கு நெல், சணல், கரும்பு, வெங்காயம், பருப்பு வகைகள், பருத்தி, வாழை, தென்னை, வெள்ளைப்பூண்டு, எண்ணெய் வித்துக்கள், பலா, விளாச்சி முதலியன பயிரிடப்படுகிறது. 

1092.28 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 10,49,778 ஆக உள்ளது. அதில் ஆண்கள் 5,19,999 ஆகவும், பெண்கள் 5,29,779 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.97% ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 961 நபர்கள் வீதம் வாழ்கின்றனர். மாவட்ட சராசரி எழுத்தறிவு 52.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325801" url="https://ta.wikipedia.org/wiki?curid=325801" title="பத்தேவியாக் கோட்டை">
பத்தேவியாக் கோட்டை

பத்தேவியாக் கோட்டை என்பது, இன்றைய சக்கார்த்தாவில் சிலிவுங் ஆற்றுக் கழிமுகத்தருகே இருந்த ஒரு கோட்டை. இக்கோட்டை, ஒல்லாந்தக் கிழக்கிந்தியக் கம்பனியின் ஆசியாவுக்கான தலைமை நிர்வாக மையமாக விளங்கியது. கிழக்கிந்தியத் தீவுப் பகுதியில் ஒல்லாந்தக் கிழக்கிந்தியக் கம்பனியின் அதியுயர் அதிகாரியும், கிழக்கிந்தியா தொடர்பான விடயங்களில் முடிவெடுக்கும் அதிகாரம் கொண்ட கிழக்கிந்திய சபையின் தலைமைப் பொறுப்பில் இருந்தவருமான ஆளுனர் நாயகத்தின் வதிவிடமும் இக்கோட்டையிலேயே இருந்தது.

ஒல்லாந்தக் கிழக்கிந்தியக் கம்பனியின் முதல் ஆளுனர் நாயகம் பீட்டர் போத், கம்பனியின் வணிக நிலை ஒன்றை அமைப்பதற்காக 2,500 சதுர வாடெம் (10,000 சதுர யார்) 


</doc>
<doc id="325802" url="https://ta.wikipedia.org/wiki?curid=325802" title="ராஜ்பாரி மாவட்டம்">
ராஜ்பாரி மாவட்டம்

ராஜ்பாரி மாவட்டம் (Rajbari District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மையத்தில் அமைந்த இம்மாவட்டத்தின் நிர்வாகத் தலைமையிடம் ராஜ்பாரி நகரம் ஆகும். 

இம்மாவட்டத்தின் வடக்கில் பப்னா மாவட்டம், தெற்கில் மகுரா மாவட்டம் மற்றும் பரித்பூர் மாவட்டங்களும், கிழக்கில் மணிகஞ்ச் மாவட்டமும், குஸ்தியா மாவட்டம் மற்றும் ஜெனிதக் மாவட்டங்களும் மேற்கில் குஸ்தியா மாவட்டம் மற்றும் ஜெனிதக் மாவட்டங்களும் எல்லைகளாக உள்ளது.

1092.28 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக ராஜ்பாரி சதர், கோலோந்தா, பங்க்சா, பாலியாகண்டி, மற்றும் காளகாளி என ஐந்து துணை வருவாய் துணை மாவட்டங்களாகப் பிரிக்கப்பட்டுள்ளது. 

மேலும் இம்மாவட்டத்தில் மூன்று நகராட்சி மன்றங்களும், நாற்பத்தி இரண்டு கிராம ஒன்றியக் குழுக்களும், 720 வருவாய் கிராமங்களும், 967 கிராமங்களும் உள்ளது.

இம்மாவட்டத்தின் அஞ்சல் சுட்டு எண் 7700 ஆகும். தொலைபேசி குறியிடு 0641 எண் ஆகும் . இம்மாவட்டம் இரண்டு நாடாளுமன்றத் தொகுதிகளைக் கொண்டுள்ளது. 

இம்மாவட்டத்தின் ஆண்டு சராசரி வெப்பம் செல்சியஸ் ஆகவும்; ஆண்டு சராசரி மழைப் பொழிவு 2105 மில்லி மீட்டராகவும் உள்ளது. கோடைக்கால அதிகபட்ச வெப்பம் 35.8° செல்சியஸ் ஆகவும், குளிர்கால குறைந்தபட்ச வெப்பம் 12.6° செல்சியஸ் ஆக உள்ளது 

இம்மாவட்டத்தில் பத்மா ஆறு, சந்த்னா ஆறு, சித்திரா ஆறு, ஹோரை ஆறு, கோரை ஆறு, மதுமதி ஆறு, குமார் ஆறு போன்ற வற்றாத ஆறுகள் பாய்வதால், நீர் வளமும் மண் வளமும் கூடியதாக உள்ளது. இங்கு நெல், சணல், கரும்பு, வெங்காயம், பருப்பு வகைகள், பருத்தி, வாழை, தென்னை, வெள்ளைப்பூண்டு, எண்ணெய் வித்துக்கள், பலா, விளாச்சி முதலியன பயிரிடப்படுகிறது. 

1092.28 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 10,49,778 ஆக உள்ளது. அதில் ஆண்கள் 5,19,999 ஆகவும், பெண்கள் 5,29,779 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.97% ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 961 நபர்கள் வீதம் வாழ்கின்றனர். மாவட்ட சராசரி எழுத்தறிவு 52.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325804" url="https://ta.wikipedia.org/wiki?curid=325804" title="ஜேம்சு பிராட்லே">
ஜேம்சு பிராட்லே

ஜேம்சு பிராட்லே (James Bradley) FRS (மார்ச்சு 1693 - 13 ஜூலை 1762)ஓர் ஆங்கிலேய வானியலாளர் ஆவார். இவர் 1742 இல் இருந்து எட்மண்டு ஆல்லேவுக்குப் பின்னர் அரசு வானியலாளராக இருந்துள்ளார் . இவானியலில் இரு கண்டுபிடிப்புகளான ஒளிப்பிறழ்வு (1725–1728), புவித் தலையாட்டம் (1728–1748) ஆகியவற்றுக்காகப் பெயர்பெற்றவர். இந்த இருகண்டுபிடிப்புகளும் அந்நூற்றாண்டின் மதிநுட்பமும் உயர்பயனும் மிக்க கண்டுபிடிப்புகளாக வானியல் வரலாற்று ஆசிரியரும் கணிதவியல் வானியலாளரும் பாரிசு வான்கானக இயக்குநரும் ஆகியழீன் பாப்திசுத்தே ஜோசப் தெலாம்பர் தனது 18 ஆம் நூற்ராண்டு வானியல் வரலாற்று நூலில் (1821) குறிப்பிடுகிறார். ஏனெனில், பிராட்லூவிம் இந்த இரண்டு கண்டுபிடிப்புகள் தாம் புத்தியல் வானியலைத் துல்லியமாக்கியவை. இந்த இருசேவைகள் பிராட்லூவுக்கு இப்பார்க்கசுவுக்கும் கெப்ளருக்கும் பின்னால் வந்த எக்காலத்திலும் எந்நாட்டிலும் தோன்றிய எவரினும் மிகப்பெரும் வானியலாளராக புகழ் ஈட்டித் தந்தது. .

பிராட்லே 1693 மார்ச்சில் வில்லியம் பிராட்லேவுக்கும் ஜேன் பவுண்டுக்கும் மஞாக கிளவுசுசெசுடெர்சயரில் செல்டென்காமுக்கு அருகில் இருந்த செர்போர்னில் பிறந்தார். After attending Westwood's Grammar School at Northleach, இவர் 1711 மார்ச்சு 15 இல் ஆக்சுபோர்டு பால்லியோல் கல்லூரியில் சேர்ந்தார். அங்கு இவர் கலை இளவல் பட்டமும் கலை முதுவர் பட்டமும் முறையே 1714 இலும் 1717 இலிஉம் பெற்றுள்ளார். இவரது மாமனும் திறம்வாய்ந்த வானியலாளருமான ஜேம்சு பவுண்டு அவர்களின் தனிப்பயிற்சி வழியாக் இவர் தனது முதல் நோக்கீடுகளை எசக்சில் உள்ள வான்சுடீடு காணகத்தில் செய்துள்ளார். இவர் 1718 நவம்பர் 6 இல் அரசு கழகத்தின் ஆய்வுறுப்பினராகத் தேர்வு பெற்றார்.

அடுத்த ஆண்டு இவர் பிரிட்சுடோக்கின் விகார் ஆக ஆனையைப் பெற்றார். வேல்சில் ஒரு சிறுவீடும் இவரது நண்பரான சாமுவேல் மோலினியூக்சு வாங்கித் தந்தார். இவர் 1721 இல் ஆக்சுபோர்டு பல்கலைக்கழகத்தில் சவிலியன் வானியல் கட்டில் தகைமை கிடைத்த்தும் இக்கடன்மைகளில் இருந்து விடுபட்டு அங்கு சேர்ந்தார். அங்கு செய்முறை மெய்யியலில் உயர்விரிவுரையாளராக 1729 முதல் 1760 வரை இருந்தபோது, ஆழ்சுமோலியன் அருங்காட்சியகத்தில் 79 விரிவுரைகல் ஆற்றியுள்ளார்.

பிராட்லே 1742 இல் எட்மண்டு ஆல்லேவுக்குப் பின் அரசு வானியலாளராக அமர்த்தப்பட்டார்; இவரது புகழால் வெற்றிகரமாக கருவிகள் வாங்க 1,000பவுண்டுகலைப் பெற்றுள்ளார்; 8 அடி கால்வாட்டக் கோணம் இவருக்காக ஜான்பர்டு எனும் வானியலாளரால் 1750 இல் கட்டித் தரப்பட்டது. இவர் கிரீன்விச்சில் ஏராள்மான வானியல் கருவிகளை வானியலைச் சீர்திருத்த திரட்டிவிட்டார்.ஆண்டுக்கு 250 பவுண்டு கிரவுன் ஓய்வூதியமும் இவருக்கு 1752 இல் வழங்கப்பட்டது.

ஒன்பது ஆண்டுகளுக்குப் பின் உடல்நலமின்மையால் ஓய்வு பெற்று கிளவுசெசுடெர்சயரில் உள்ள சால்போர்டின் சாட்சுவோல்டு எனுமிட்த்தில் தங்கியிருந்தார். அப்போது ஆக்சுபோர்டின் டேனியல் இலைசன்சு எனும் மருத்துவரின் கவனிப்பிலும் ஊரில் இருந்த மருத்துவரின் தொடர்கவனிப்பிலும் இருந்துள்ளார். இவர் 1762 ஜூலை 13 இல் சுகிவெரால்சு வீட்டில் இறந்தார். இவர் கிளவுசெசுடெர்சயரில் இருந்த மின்சின்காம்ப்டன் புனித டிரினிடி பேராயத்தில் அடக்கம் செய்யப்பட்டார் in Gloucestershire.




</doc>
<doc id="325807" url="https://ta.wikipedia.org/wiki?curid=325807" title="யோகான் எலர்ட் போடே">
யோகான் எலர்ட் போடே

யோகான் எலர்ட் போடே (Johann Elert Bode) (; 19ஜனவரி 1747 – 23 நவம்பர் 1826) ஒரு செருமானிய வானியலாளர் ஆவார். இவர் தித்தியசு- போடே விதியை மீள்வடிவமைத்து பரவலாக்கியவர் ஆவார். போடே யுரேனசின் வட்டணையை அறுதியிட்டு அதற்குப் பெயரும் இட்டார்.

போடே அம்பர்கில் பிறந்தார். இவர் இளமையில் கண் நோய் தாக்கவே, தன் வலது கண்ணை இழந்தார்; தொடர்ந்து கண்சிக்கல்கள் இவரை வாழ்நாள் முழுதும் வாட்டின.

இளமையில் இவரது கணித்த் திறமை இவரை யோகான் பூசுச்சுக்கு அறிமுகப்படுத்தி, போடே அவரது நூலகத்தைப் பயன்படுத்த உதவியது.

இவர் 1766 ஆகத்து 5 இல் நிகழ்ந்த சூரிய ஓளிமறைப்பைப் பற்றி இவர் எழுதிய குறுங்கட்டுரையின் வெளியீட்டோடு இவரது பணி தொடங்கியது. அடுத்து இவரது வானியல் குறித்த எளிய நூலாகிய "Anleitung zur Kenntniss des gestirnten Himmels" (1768, 10th ed. 1844) வெளியிடப்படவே, அதுகண்ட வெற்றியால் இவரை யோகான் ஈன்றிச் இலாம்பர்ட் பெர்லினுக்கு அழைக்க வைத்ததுஅப்போது இவருக்கு மேம்பட்ட திட்ட்த்தினால் கணிக்கும் பணி இலாம்பர்ட்டால் தரப்பட்டது. அங்கு இவர் 1774 இல் பெயர்பெற்ற "Astronomisches Jahrbuch" எனும் இதழின் 51 தொகுதிகளை ஆண்டுக்கு ஒன்றாகத் தொகுத்து வெளியிட்டார்.

இவர் 1786 இல் பெர்லின் வான்கானகத்தின் இயக்குநரானார். இப்பணியில் இருந்து இவர் 1825 இல் ஓய்வு பெற்றார்.

இவர் 1787 முதல் 1825 வரை Astronomisches Rechen-Institut நிறுவனத்தின் இயக்குநராக இருந்தார். இவர் 1794 இல்சுவீடன் அரசு வானியல் கழகத்தின் அயல்நாட்டு உறுப்பினராகத் தேர்வானார். இவர் 1789 ஏப்பிரலில் அரசுகழகத்தின் உறுப்பினராகத் தேர்ந்தெடுக்கப்பட்டார்.

போடே தன் 79 ஆம் அகவையில் 1826 நவம்பர் 23 இல் இறந்தார்.

His works were highly effective in diffusing throughout Germany a taste for astronomy.




</doc>
<doc id="325814" url="https://ta.wikipedia.org/wiki?curid=325814" title="எர்னெசுட்டு வில்லியம் பிரவுன்">
எர்னெசுட்டு வில்லியம் பிரவுன்

எர்னெசுட்டு வில்லியம் பிரவுன் ("Ernest William Brown", 29 நவம்பர் 1866 – 22 சூலை 1938) ஓர் ஆங்கிலேயக் கணிதவியலாளரும் வானியலாளரும் ஆவார். இவர் தன் வாழ்நாலின் பெரும்பகுதியை அமெரிக்காவிலேயே கழித்தார். இவர் இயல்பாக 1923 இல் அமெரிக்க குடிமகனாகவும் ஆனார்.

இவரது வாழ்நாள் பணி நிலா இயக்கமும் நிலாக் கோட்பாடும் ஆகும், இவர் மிகவும் துல்லியமான நிலாப் பட்டியல்களைத் தொகுத்தார். இவர் கோள்களின் இயக்கங்களையுமாய்வு செய்தார். திராயிய குறுங்கோள்களின் வட்டணைகளையும் கணக்கிட்டார்.

பிரவுன் இங்கிலாந்தில் இருக்கும் கிங்சுடன் அல் எனும் இடத்தில் பிறந்தார். இவர் வில்லியத்துக்கும் மார்ட்டின் எனப்பட்ட எம்மாவுக்கும் பிரந்த நால்வரில் இரண்டாமவர். இவரது த்ந்தையார் முதலில் உழவராக இருந்து பின்னர் மரவணிகரானார். இவரது தாயாரும் தம்பியும் 1870 இல் காய்ச்சலில் இறந்தனர். அப்போது இவருக்கு 4 அகவையும் ஆகவில்லை. இவரும் இரு அக்காவும் தங்கையும் மணமாகாத அத்தையால் ஐந்து ஆண்டுகள் (தந்தைக்கு மறுமணம் ஆகும்வரை) வளர்க்கப்பட்டனர்.

இவர் எர்ட்போர்டுசயரில் இருக்கும் டாட்டெரிட்ஜ் பார்க் பள்ளியில் கல்வி பயின்றார், இது இப்போது டோர்செட் அவுசு பள்ளியின் ஒருபகுதியாக உள்ளது. Hull and East Riding College. பள்ளி முடிந்த்தும், இவர் கேம்பிரிட்ஜ் கிறித்து கல்லூரியில் சேர்ந்தார்.அங்கு இவர் தகவுறு முதல்வகுப்பில் பட்டம் பெற்றுள்ளார். மேலும் இவர் கேபிரிட்ஜ் பல்கலைக்கழகத்திலேயே ஆறாம் விரேங்கிலர் கணித்த் தகுதியுடன் 1887 இல் பட்டம் பெற்றார். அங்கேயே இவர் பட்டமுதுவர் கல்வியும் ஜார்ஜ் ஓவர் டார்வின் வழிகாட்டுதலின்கீழ் தொடர்ந்துள்ளார். 1888 ஆம் ஆண்டு கோடையில் டார்வின் இவரை நிலாக் கோட்பாடு சார்ந்த ஜார்ஜ் வில்லியம் கில்லின் ஆய்வைப் படிக்கச் சொன்னார் . இது பிரவுனின் முழு வாழ்நாள் ஆய்வுப் போக்கையும் தீர்மானித்தது.

இவர் 1889 இல் கிறித்து கல்லூரியின் ஆய்வுறுப்பினர் ஆக்கப்பட்டார். மேலும் அதே ஆண்டில் இவர் அரசு வானியல் கழக உறுப்பினராகவும் தேர்வு செய்யப்பட்டார். இவர் தன் முதுவர் பட்ட்த்தை 1891 இல் பெற்ரார். பின் கேம்பிரிட்ஜில் இருந்து வெளியேறி, பென்சில்வேனியாவில் இருக்கும் ஏவர்போர்டு கல்லூரியில் கணிதவியல் பயிற்றுநராகச் சேர்ந்தார். இங்கு இவர் படிப்படியாக உயர்ந்து 1893 இல் கணிதவியல் பேராசிரியர் ஆனார். என்றாலும் இவர் ஒவ்வோராண்டு கோடையிலும் கேம்பிரிட்ஜுக்கு வந்து இவரது முன்னாள் பயிற்றுநரான டார்வினுடன் தங்குவார்.



—வெளி இணைப்புகள்==


</doc>
<doc id="325820" url="https://ta.wikipedia.org/wiki?curid=325820" title="முத்துப்பேட்டை தர்கா">
முத்துப்பேட்டை தர்கா

முத்துப்பேட்டை தர்கா என்பது இந்திய மாநிலமான தமிழ்நாட்டில் திருவாரூர் மாவட்டத்தில் உள்ள முத்துப்பேட்டை நகரில் உள்ள தர்கா ஆகும். இங்கு ஹழரத் ஷைக் தாவூத் காமில் ஒலியுல்லாஹ் எனும் இசுலாமிய சூபி ஞானி அடக்கம் செய்யப்பட்டுள்ளார்.
இந்த தர்கா இந்திய துணைக்கண்டத்தின் சுமார் ஆயிரம் வருடங்கள் மிகப்பழமையான
தர்கா ஆகும். இது இஸ்லாமிய கட்டுமான முறைகளின்படி கட்டப்பட்டதாகும். சமூக சம உரிமை, பாகுபாடின்மை இன்றி முத்துப்பேட்டை தர்காவிற்கு அனைத்து சமுதாய மக்களும் வருகை தருகின்றனர். இது ஜம்பவனோடை தர்கா எனவும் அழைக்கப்படுகிறது.
மத ஒற்றுமைக்கு எடுத்துக்காட்டாக இந்த தர்கா உள்ளது.இங்கு கந்தூரி விழா ஒவ்வொரு ஆண்டும் சிறப்பாக நடைபெறும்.


</doc>
<doc id="325826" url="https://ta.wikipedia.org/wiki?curid=325826" title="வேலூர் வசிஷ்டேசுவரர் கோயில்">
வேலூர் வசிஷ்டேசுவரர் கோயில்

வேலூர் வசிஷ்டேசுவரர் கோயில் தமிழ்நாட்டில் வேலூர் மாவட்டத்தில் உள்ள சிவன் கோயிலாகும்.

இக்கோயில் வேலூர் மாவட்டத்தில் வேப்பூர் என்னுமிடத்தில் அமைந்துள்ளது. இவ்வூரில் வேப்ப மரங்கள் நிறைந்திருப்பதால் வேம்பூர் என அழைக்கப்பட்டு, பின்னர் வேப்பூர் என்றானது.

இக்கோயிலின் மூலவராக வசிஷ்டேசுவரர் உள்ளார். சப்த ரிஷிகளில் ஒருவரான வசிஷ்டர் இங்கு தங்கி இங்குள்ள இறைவனை வழிபட்டதால் இவர் வசிஷ்டேசுவரர் என்றழைக்கப்படுகிறார். சிவன் இங்கு வசிஷ்டருக்கு ஜோதி வடிவில் காட்சி தந்ததாகக் கூறுகின்றனர். இறைவி பாலகுஜாம்பிகை ஆவார்.

இறைவி தனி சன்னதியில் உள்ளார். சிவனின் சன்னதியில் வசிஷ்டர் சிவனை வணங்கிய நிலையில் உள்ளார். இவருக்கு பூசை செய்த பினனர் சிவனுக்கு பூசை செய்கிறார்கள். சரபேசுவரர், சப்த மாதர், செல்வ விநாயகர், காசி விசுவநாதர், அகோர வீரபத்திரர், கால பைரவர் ஆகியோரின் சன்னதிகள் உள்ளன.இக்கோயிலிலுள்ள வள்ளி தெய்வானையுடன் கூடிய சுப்பிரமணியரைப் போற்றி அருணகிரியார் பாடியுள்ளார்.

சிவராத்திரி, பௌர்ணமி, ஆவணி வளர்பிறை பஞ்சமி உள்ளிட்ட விழாக்கள் இங்கு சிறப்பாக நடைபெறுகின்றன. மகாளய பட்சம் மற்றும் அமாவாசை போன்ற நாள்களில் இறைவனுக்கு சிறப்பு பூசை நடைபெறுகிறது.


</doc>
<doc id="325828" url="https://ta.wikipedia.org/wiki?curid=325828" title="வன்னிவேடு அகத்தீசுவரர் கோயில்">
வன்னிவேடு அகத்தீசுவரர் கோயில்

வன்னிவேடு அகத்தீசுவரர் கோயில் தமிழ்நாட்டில் வேலூர் மாவட்டத்தில் உள்ள சிவன் கோயிலாகும்.

இக்கோயில் வேலூர் மாவட்டத்தில் வன்னிவேடு என்னுமிடத்தில் அமைந்துள்ளது. பாலாற்றின் வட கரையில் இக்கோயில் உள்ளது.

இக்கோயிலின் மூலவராக அகத்தீசுவரர் உள்ளார். அகத்தியர் அமைத்த லிங்கம் என்பதால் லிங்கம் குள்ளமாக இருக்கிறது. இறைவி புவனேசுவரி ஆவார்.இறைவி பீடத்தில் மீது தவக்கோலத்தில் நின்ற நிலையில் உள்ளார். சிவராத்திரி, பௌர்ணமி, பிரதோஷம் உள்ளிட்ட விழாக்கள் இங்கு சிறப்பாக நடைபெறுகின்றன.

வன்னி மரங்கள் நிறைந்த இத்தல இறைவனை அகத்தியர் மணலால் லிங்கம் அமைத்து வழிபட்டதாகக் கூறுவர். திருச்சுற்றில் அஷ்டதிக் பாலகர்கள், காசி விசுவநாதர், விசாலாட்சி, சுப்ரமணியர், சரபேசுவரர், கால பைரவர் ஆகியோர் தனி சன்னதிகளில் உள்ளனர். வன்னி மரத்தின் கீழ் விநாயகர், சனீசுவரர் அடுத்தடுத்து உள்ளனர்.


</doc>
<doc id="325830" url="https://ta.wikipedia.org/wiki?curid=325830" title="போலி (வெடிப்பொதி)">
போலி (வெடிப்பொதி)

போலிப் பொதி என்பது எரியூட்டி இல்லாத, உந்துபொருள் இல்லாத; முற்றிலும் செயலற்ற ஓர் பொம்மை போல் இருப்பதாகும். ஆயுதத்தின் செயல்பாட்டை சோதிக்கவும், குழுவினரின் பயிற்சிக்காகவும் மட்டுமே இது உபயோகிக்கப்படும்.

போலிப் பொதியும் வெற்றுப் பொதியும்  வெவ்வேறு ஆகும். வெற்றுப் பொதியில் தோட்டா இருக்காது, ஆனால் உந்துபொருள் இருக்கும். வெற்றுப்பொதி வெடிக்கும், ஆனால் போலிப்பொதி வெடிக்காது.


</doc>
<doc id="325834" url="https://ta.wikipedia.org/wiki?curid=325834" title="பேகர்காட் மாவட்டம்">
பேகர்காட் மாவட்டம்

பேகர்காட் மாவட்டம் () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் குல்னா கோட்டத்தில் அமைந்துள்ளது. வங்காளதேசத்தின் தெற்கில் அமைந்த இம்மாவட்டத்தின் நிர்வாகத் தலைமையிடம் பேகர்காட் நகரம் ஆகும்.இம்மாவட்டத்தில் கங்கை ஆறும் - பிரம்மபுத்திரா ஆறும் ஒன்று கூடுகிறது.

பேகர்காட் மாவட்டத்தின் வடக்கில் பரித்பூர் மாவட்டமும், தெற்கில் வங்காள விரிகுடாவும், கிழக்கில் பிராஜ்பூர், பர்குனா மற்றும் கோபால் கஞ்ச் மாவட்டத்தின் சில பகுதிகளும், மேற்கில் குல்னா மாவட்டமும் எல்லைகளாக உள்ளது. 

3959.11 சதுர கிலோ மீட்டர் பரப்பளவு கொண்ட பேகர்காட் மாவட்டத்தை நிர்வாக வசதிக்காக பேகர்காட் சதர், மொல்லர்காட், பக்கிர்காட், மங்களா, கச்சுவா, ராம்பால், சரண்கோலா, மொரல்கஞ்ச் மற்றும் சித்தல்மரி என ஒன்பது துணை மாவட்டங்களாகப் பிரிக்கப்பட்டுள்ளது.

இம்மாவட்டம் மூன்று நகராட்சி மன்றங்களையும், எழுபத்தி ஆறு கிராம ஒன்றியக் குழுக்களையும், 697 வருவாய் கிராமங்களையும், 1048 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 9300 ஆகும். தொலைபேசி குறியிடு எண் 0468 ஆகும். இம்மாவட்டம் நான்கு நாடாளுமன்றத் தொகுதிகளைக் கொண்டுள்ளது.

இம்மாவட்டத்தின் பொருளாதாரம் வேளாண்மையைச் சார்ந்து உள்ளது. இம்மாவட்டத்தில் மங்களா ஆறு, மதுமதி ஆறு, சீலா ஆறு, ஹரிக்கதா ஆறு, பேலேஷ்வரி ஆறு, பதுரியா ஆறு, பங்க்ரா ஆறு, தரதானா ஆறு, பன்குச்சி ஆறு, பஸ்குர் ஆறு முதலிய ஆறுகள் பாய்வதால் நீர் வளமும், மண் வளமும் மிக்கதாக உள்ளது. 

எனவே இம்மாவட்டத்தில் நெல், சணல், வாழை, தென்னை, வெற்றிலை, பாக்கு, உருளைக்கிழங்கு, காய்கறிகள் முதலியன பயிரிடப்படுகிறது. இரால் மீன்கள் இம்மாவட்டத்திலிருந்து அதிகமாக வெளிநாடுகளுக்கு ஏற்றுமதியாகிறது.

வங்காள தேசத்தின் இரண்டு முக்கிய துறைமுகங்களில் ஒன்றான "மங்களா துறைமுகம்" இம்மாவட்டத்தில் உள்ளது.

3959.11 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 14,76,090 ஆக உள்ளது. அதில் ஆண்கள் 7,40,138 ஆகவும், பெண்கள் 7,35,952 ஆகவும் உள்ளனர். ஆண்டு மக்கள் தொகை வளர்ச்சி விகிதம் 
-0.47 % ஆக உள்ளது. பாலின விகிதம் 101 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 373 நபர்கள் வீதம் வாழ்கின்றனர். மாவட்ட சராசரி எழுத்தறிவு 59.0 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

 

</doc>
<doc id="325836" url="https://ta.wikipedia.org/wiki?curid=325836" title="உஞ்சா சிவானா">
உஞ்சா சிவானா

உஞ்சா சிவானா "(Uncha Siwana)" என்பது இந்தியாவின் அரியானா மாநிலத்தில் இருக்கும் கர்னால் மாவட்டத்திலுள்ள ஒரு கணக்கெடுப்பில் உள்ள ஊர் ஆகும். 

2001 ஆம் ஆண்டின் இந்திய மக்கள் தொகைக் கணக்கெடுப்பின்படி உஞ்சா சிவானா நகரத்தின் மக்கள்தொகை 10609 நபர்கள் ஆகும். இம்மக்கள்தொகையில் 6883 நபர்கள் ஆண்கள் மற்றும் 3726 நபர்கள் பெண்களாவர். இதன்படி ஆண்கள் எண்ணிக்கை 65% நபர்கள் மற்றும் பெண்கள் 35% நபர்கள் ஆகும். இந்நகரத்தின் எழுத்தறிவு சதவீதம் 75% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 85% நபர்கள் ஆண்கள் மற்றும் 58% நபர்கள் பெண்களாவர். உஞ்சா சிவானா நகரில் 10% நபர்கள் 6 வயதுக்கு குறைவானவர்களாக உள்ளனர். 


</doc>
<doc id="325838" url="https://ta.wikipedia.org/wiki?curid=325838" title="சரியத்பூர் மாவட்டம்">
சரியத்பூர் மாவட்டம்

சரியத்பூர் மாவட்டம் (Shariatpur District) (, தெற்காசியாவில் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மையத்தில் அமைந்த இம்மாவட்டத்தின் நிர்வாகத் தலைமையிடம் சரியத்பூர் நகரம் ஆகும். 

சரியத்பூர் மாவட்டத்தின் வடக்கில் முன்சிகஞ்ச் மாவட்டமும், தெற்கில் பரிசால் மாவட்டமும், கிழக்கில் சந்திரபூர் மாவட்டமும், மேற்கில் மதாரிபூர் மாவட்டமும் எல்லைகளாக உள்ளது.

1174.05 சதுர கிலோ மீட்டர் பரப்பு கொண்ட சரியத்பூர் மாவட்டத்தை நிர்வாக வசதிக்காக சரியத்பூர் சதர், தமுத்தா, வெதோர்கஞ்ச், ஜாகிரியா, கோஷிர்ஹட் மற்றும் நரியா என ஆறு துணை மாவட்டங்களாகப் பிரிக்கப்பட்டுள்ளது. 

இம்மாவட்டம் ஐந்து நகராட்சி மன்றங்களையும், அறுபத்தி ஐந்து கிராம ஒன்றியக் குழுக்களையும், 556 வருவாய் கிராமங்களையும், 1254 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 8000 ஆகும். தொலைபேசி குறியிடு எண் 0601 ஆகும். இம்மாவட்டம் மூன்று வங்காள தேச நாடாளுமன்றத் தொகுதிகளைக் கொண்டுள்ளது.

இம்மாவட்டத்தில் பத்மா ஆறு, மெக்னா ஆறு, கீர்த்திநசா ஆறு, பலோங் ஆறு, தமுதியா ஆறு, ஆரியல் முதலிய ஆறுகள் பாய்வதாலும், ஆண்டு சராசரி மழைப் பொழிவு 2105 மில்லி மீட்டராக இருப்பதாலும், இம்மாவட்டம் நீர் வளமும், மண் வளமும் கொண்டதாக உள்ளது. இங்கு நெல், கோதுமை, வெங்காயம், வெள்ளைப்பூண்டு, தக்காளி, எண்ணெய் வித்துக்கள், வாழை, மா முதலியன பயிரிடப்படுகிறது. 

1174.05 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 11,55,824 ஆக உள்ளது. அதில் ஆண்கள் 5,59,075 ஆகவும், பெண்கள் 1 5,96,749 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.65% ஆக உள்ளது. பாலின விகிதம் 94 ஆண்களுக்கு, 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 984 நபர்கள் வீதம் வாழ்கின்றனர். மாவட்ட சராசரி எழுத்தறிவு 47.3% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

சரியத்பூர் மாவட்டத்தில் 772 தொடக்கப் பள்ளிகளும், 19 இளையோர் பள்ளிகளும், 83 உயர்நிலைப் பள்ளிகளும், மூன்று அரசுக் கல்லூரிகளும், பதின்மூன்று தனியார் கல்லூரிகளும், ஒரு தனியார் பல்கலைக்கழகமும் உள்ளது.


</doc>
<doc id="325841" url="https://ta.wikipedia.org/wiki?curid=325841" title="நரசிங்கடி மாவட்டம்">
நரசிங்கடி மாவட்டம்

நரசிங்கடி மாவட்டம் (Narsingdi District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மேற்கு பகுதியில் அமைந்த இம்மாவட்டத்தின் நிர்வாகத் தலைமையிடம் நரசிங்கடி நகரம் ஆகும். இந்நகரம் வங்காளதேசத்தின் தேசியத் தலைநகரான டாக்காவிலிருந்து வடகிழக்கில் ஐம்பது கிலோ மீட்டர் தொலைவில் உள்ளது. இம்மாவட்டம் நெசவுத் தொழிலுக்குப் பெயர் பெற்றது.

நரசிங்கடி மாவட்டத்தின் வடக்கிலும், வடகிழக்கிலும் கிசோர்கஞ்ச் மாவட்டமும், கிழக்கு மற்றும் தென்கிழக்கில் பிரம்மன்பரியா மாவட்டமும், தெற்கில் கொமில்லா மாவட்டமும், தென்மேற்கில் நாராயணன்கஞ்ச் மாவட்டமும், மேற்கில் காஜிபூர் மாவட்டமும் எல்லைகளாகக் கொண்டது.

1150.14 சதுர கிலோ மீட்டர் பரப்பளவு கொண்ட நரசிங்கடி மாவட்டத்தை நிர்வாக வசதிக்காக நரசிங்கடி சதர், மனோகர்தி, பேலோபூ, ராய்பூர், சிப்பூர் மற்றும் போலேஷ் என ஆறு துணை மாவட்டங்களாகப் பிரிக்கப்பட்டுள்ளது.

இம்மாவட்டம் ஆறு நகராட்சி மன்றங்களையும், எழுபது கிராம ஒன்றியக் குழுக்களையும், 598 வருவாய் கிராமங்களையும், 1048 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 1600 ஆகும். தொலைபேசி குறியிடு எண் 02 ஆகும். இம்மாவட்டம் ஐந்து நாடாளுமன்றத் தொகுதிகளைக் கொண்டுள்ளது. 

வேளாண்மைப் பொருளாதாரத்தைச் சார்ந்த இம்மாவட்டத்தில் மெக்னா ஆறு, சிதாலகா ஆறு, பழைய பிரம்மபுத்திரா ஆறு, பஹாரியா ஆறு ஹரிதேவ் ஆறுகள் பாய்வதால் நீர் வளமு, மண் வளமும் கொண்டுள்ளது. இம்மாவட்டத்தில் வாழை, நெல், சணல், கரும்பு, எண்ணெய் வித்துக்கள், பலா, மா, அன்னாசி, பப்பாளி, கொய்யா முதலியவைகள் பயரிடப்படுகிறது. இம்மாவட்டம் நெசவுத் தொழிலுக்குப் பெயர் பெற்றது.

1150.14 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 22,24,944 ஆக உள்ளது. அதில் ஆண்கள் 11,02,943 ஆகவும், பெண்கள் 11,22,001 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.59% ஆக உள்ளது. பாலின விகிதம் 98 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1934 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.6% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது. வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

 

</doc>
<doc id="325848" url="https://ta.wikipedia.org/wiki?curid=325848" title="லாலா, அசாம்">
லாலா, அசாம்

லாலா "(Lala )" என்பது இந்தியாவின் அசாம் மாநிலத்தில் இருக்கும் ஐலாகண்டி மாவட்டத்திலுள்ள ஒரு நகரமையப் பகுதி அல்லது வர்த்தகப் பகுதியாகும். 

24.55° வ 92.6° கி என்ற அடையாள ஆள்கூறுகளில் கடல் மட்டத்திலிருந்து 21 மீட்டர்கள் அல்லது 69 அடி உயரத்தில் இந்நகரப்பகுதி அமைந்துள்ளது.

2001 ஆம் ஆண்டின் இந்திய மக்கள் தொகைக் கணக்கெடுப்பின்படி லாலா நகரத்தின் மக்கள்தொகை 10345 நபர்கள் ஆகும். இம்மக்கள்தொகையில் 5213 நபர்கள் ஆண்கள் மற்றும் 5132 நபர்கள் பெண்களாவர். இதன்படி ஆண்கள் எண்ணிக்கை 50% நபர்கள் மற்றும் பெண்கள் 50% நபர்கள் ஆகும். இந்நகரத்தின் எழுத்தறிவு சதவீதம் 81% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 84% நபர்கள் ஆண்கள் மற்றும் 78% நபர்கள் பெண்களாவர். லாலா நகரப்பகுதியில் 11% நபர்கள் 6 வயதுக்கு குறைவானவர்களாக உள்ளனர். 


</doc>
<doc id="325850" url="https://ta.wikipedia.org/wiki?curid=325850" title="குமார் கைபர்டா கௌவுன்">
குமார் கைபர்டா கௌவுன்

குமார் கைபர்டா கௌவுன் "(Kumar Kaibarta Gaon )" என்பது இந்தியாவின் அசாம் மாநிலத்தில் இருக்கும் யோர்காட் மாவட்டத்திலுள்ள ஒரு கணக்கெடுப்பில் உள்ள ஊர் ஆகும்.

26.75° வ 94.2167° கி என்ற அடையாள ஆள்கூறுகளில் குமார் கைபர்டா கௌவுன் அமைந்துள்ளது.

2001 ஆம் ஆண்டின் இந்திய மக்கள் தொகைக் கணக்கெடுப்பின்படி குமார் கைபர்டா கௌவுன் நகரத்தின் மக்கள்தொகை 6345 நபர்கள் ஆகும். இம்மக்கள்தொகையில் 3333 நபர்கள் ஆண்கள் மற்றும் 3012 நபர்கள் பெண்களாவர். இதன்படி ஆண்கள் எண்ணிக்கை 53% நபர்கள் மற்றும் பெண்கள் 47% நபர்கள் ஆகும். இந்நகரத்தின் எழுத்தறிவு சதவீதம் 81% ஆகும். நாட்டின் சராசரி தேசிய எழுத்தறிவு சதவீதமான 59.5% என்பதைவிட இது அதிகமாகும். எழுத்தறிவு பெற்றவர்களில் 86% நபர்கள் ஆண்கள் மற்றும் 76% நபர்கள் பெண்களாவர். குமார் கைபர்டா கௌவுன் நகரப்பகுதியில் 8% நபர்கள் 6 வயதுக்கு குறைவானவர்களாக உள்ளனர். 


</doc>
<doc id="325852" url="https://ta.wikipedia.org/wiki?curid=325852" title="இந்தர்வா">
இந்தர்வா

இந்தர்வா "(Indarwa)" என்பது இந்தியாவின் பீகார் மாநிலத்தில் இருக்கும் மேற்கு சம்பாரன் மாவட்டத்திலுள்ள ஒரு கிராமம் ஆகும்.

27.108° வ 84.464° கி என்ற அடையாள ஆள்கூறுகளில் இந்தர்வா கிராமம் அமைந்துள்ளது.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி இந்தர்வா கிராமத்தின் மக்கள்தொகை 1436 நபர்கள் ஆகும். இதன்படி ஆண்கள் எண்ணிக்கை 52.57% நபர்கள் மற்றும் பெண்கள் 47.42% நபர்கள் ஆகும். இக்கிராமத்தின் எழுத்தறிவு சதவீதம் 49.51% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 59.35% நபர்கள் ஆண்கள் மற்றும் 40.64% நபர்கள் பெண்களாவர். இந்தர்வா கிராமத்தில் 20.12% நபர்கள் 6 வயதுக்கு குறைவானவர்களாக உள்ளனர் . 


</doc>
<doc id="325853" url="https://ta.wikipedia.org/wiki?curid=325853" title="புங்கனூர் ஆத்மலிங்கேசுவரர் கோயில்">
புங்கனூர் ஆத்மலிங்கேசுவரர் கோயில்

புங்கனூர் ஆத்மலிங்கேசுவரர் கோயில் தமிழ்நாட்டில் வேலூர் மாவட்டத்தில் உள்ள சிவன் கோயிலாகும்.

இக்கோயில் வேலூர் மாவட்டத்தில் புங்கனூர் என்னுமிடத்தில் அமைந்துள்ளது.

இக்கோயிலின் மூலவராக ஆத்மலிங்கேசுவரர் உள்ளார். இறைவி உமாமகேசுவரி ஆவார். சிவராத்திரி, பௌர்ணமி, பிரதோஷம் உள்ளிட்ட விழாக்கள் இங்கு சிறப்பாக நடைபெறுகின்றன.

பாண்டிய நாட்டு அமைச்சரான மாணிக்கவாசகர் குதிரை வாங்குவதற்குச் சென்றார். அப்போது குருந்த மரத்தடியில் இருந்த சிவன் அவரை ஆட்கொண்டார். தன்னிடமிருந்த பொருள்களைக் கொடுத்து ஆத்மநாதருககு திருப்பெருந்துறையில் கோயில் கட்டி வழிபட்டார். அப்பெயரே இத்தலத்து இறைவனுக்கும் உள்ளதால் இக்கோயிலில் உள்ள இறைவனை வழிபட்டால் திருப்பெருந்துறை சென்ற பலன் கிடைக்கும் என்று நம்புகின்றனர்.


</doc>
<doc id="325857" url="https://ta.wikipedia.org/wiki?curid=325857" title="முடுக்கங்குளம் அம்பலவாணர் கோயில்">
முடுக்கங்குளம் அம்பலவாணர் கோயில்

முடுக்கங்குளம் அம்பலவாணர் கோயில் தமிழ்நாட்டில் விருதுநகர் மாவட்டத்தில் உள்ள சிவன் கோயிலாகும்.

இக்கோயில் விருதுநகர் மாவட்டத்தில் முடுக்கங்குளம் என்னுமிடத்தில் அமைந்துள்ளது.

இக்கோயிலின் மூலவராக அம்பலவாணர் உள்ளார். இறைவி சிவகாமசுந்தரி ஆவார். மகாசிவராத்திரி அன்று மூலவர் மீது சூரிய ஒளி விழும் அற்புதமான காட்சியைக் காணலாம். இக்கோயிலின் தீர்த்தம் சிவகாமி புஷ்கரணி ஆகும். கோயிலுக்குள் ஒரு கிணறு உள்ளது. சிவராத்திரி, பிரதோஷம், மார்கழி உள்ளிட்ட விழாக்கள் இங்கு சிறப்பாக நடைபெறுகின்றன.

முற்காலப் பாண்டியர்கள் காலத்தில் கட்டப்பட்டதை உறுதி செய்யும் வகையில் கோயிலில் முன் சின்னங்கள் காணப்படுகின்றன.
கோயிலின் வாயிலில் உள்ள விநாயகர் கல்யாண விநாயகர் என்றழைக்கப்படுகிறார். அவர் வடக்கு நோக்கி உள்ளார். ராவணன் மனைவி மண்டோதரி தன்னுடைய திருமணத் தடை நீங்குவதற்காக சுக்ராச்சாரியாரிடம் கருத்து கேட்க, அவர் தாமரைகள் நிறைந்த குளத்தினைக் கொண்ட, முடுக்கங்குளம் என்றழைக்கப்படுகின்ற இடத்தில் உள்ள சிவனைத் தரிசித்தால் அவரது விருப்பம் நிறைவேறும் என்றார். அவருடைய திருமணம் சிறப்பாக நடைபெற்ற இடம் என்ற பெருமையை உடைய கோயிலாகும். பலகணி என்னும் கல் ஜன்னல் மூலவர் சன்னதிக்கு முன்பாக உள்ளது.


</doc>
<doc id="325859" url="https://ta.wikipedia.org/wiki?curid=325859" title="இமிலியா">
இமிலியா

இமிலியா "(Imilia)" என்பது இந்தியாவின் பீகார் மாநிலத்தில் இருக்கும் மேற்கு சம்பாரன் மாவட்டத்திலுள்ள ஒரு கிராமம் ஆகும்.
27.108° வ 84.464° கி என்ற அடையாள ஆள்கூறுகளில் இமிலியா கிராமம் அமைந்துள்ளது.

2011 ஆம் ஆண்டின் இந்திய மக்கள் தொகைக் கணக்கெடுப்பின்படி இமிலியா கிராமத்தின் மக்கள்தொகை 359 நபர்கள் ஆகும். இதன்படி ஆண்கள் எண்ணிக்கை 53.76% நபர்கள் மற்றும் பெண்கள் 46.23% நபர்கள் ஆகும். இக்கிராமத்தின் எழுத்தறிவு சதவீதம் 53.76% ஆகும். நாட்டின் சராசரி தேசிய எழுத்தறிவு சதவீதமான 74% என்பதைவிட இது குறைவாகும். எழுத்தறிவு பெற்றவர்களில் 55.4% நபர்கள் ஆண்கள் மற்றும் 44.5% நபர்கள் பெண்களாவர். இமிலியா கிராமத்தில் 20% நபர்கள் 6 வயதுக்கு குறைவானவர்களாக உள்ளனர் . 


</doc>
<doc id="325862" url="https://ta.wikipedia.org/wiki?curid=325862" title="அருப்புக்கோட்டை மீனாட்சி சொக்கநாதர் கோயில்">
அருப்புக்கோட்டை மீனாட்சி சொக்கநாதர் கோயில்

அருப்புக்கோட்டை மீனாட்சி சொக்கநாதர் கோயில் தமிழ்நாட்டில் விருதுநகர் மாவட்டத்தில் உள்ள சிவன் கோயிலாகும்.

இக்கோயில் விருதுநகர் மாவட்டத்தில் அருப்புக்கோட்டையில் அமைந்துள்ளது.இவ்வூர் திருச்சுழி சாலையில் சொக்கலிங்கபுரம் என்ற இடத்தில் அமைந்துள்ளது. இவ்வூர் முன்னர் செங்காட்டிருக்கை இடத்துவளி என்றழைக்கப்பட்டது.

இக்கோயிலின் மூலவராக சொக்கநாதர் உள்ளார். இறைவி மீனாட்சி ஆவார். கோயிலின் தல மரம் வில்வம் ஆகும். சூரிய புஷ்கரணி, வில்வ தீர்த்தம் ஆகியவை கோயிலின் தீர்த்தங்களாகும்.

இக்கோயில் பாண்டியர்கள் காலத்தில் கட்டப்பட்டதாகும். கிழக்கு நோக்கிய நிலையில் அமைந்துள்ள இக்கோயில் ஐந்து நிலை ஐந்து கலசங்களைக் கொண்ட கோபுரத்தைக் கொண்டுள்ளது. அடுத்து கொடி மரம், பலி பீடம், நந்தி மண்டபம் ஆகியவை உள்ளன. மூலவர் கிழக்கு நோக்கிய நிலையில் உள்ளார். மூலவருக்கு வலது புறம் சோமாஸ்கந்தர் சன்னதியும், அடுத்து மீனாட்சி அம்மன் சன்னதியும் உள்ளன. மூலவர் கோஷ்டத்தில் தட்சிணாமூர்த்தி, கற்பகவல்லி, லிங்கோத்பவர் உள்ளனர். இறைவியின் கோஷ்டத்தில் இச்சா சக்தி, கிரியா சக்தி, ஞான சக்தி ஆகிய சக்திகள் உள்ளனர். திருச்சுற்றில் கன்னி மூல கணபதி, விநாயகர், முருகன், சிவகாமி, சப்த கன்னி, வடக்கு திசை நோக்கிய நிலையில் சண்டிகேசுவரர், சரசுவதி, வல்ல சித்தர், காசி விசுவநாதர், விசாலாட்சி, வள்ளி தெய்வானையுடன் கூடிய சுப்பிமணியர், மகாலட்சுமி, கால பைரவர், சந்திரன், நவக்கிரகம், நந்தி, ஆஞ்சநேயர் ஆகியோர் உள்ளனர். ஒவ்வோராண்டும் மார்ச் 20ஆம் நாள் முதல் 30ஆம் நாள் வரை சூரிய ஒளி மூலவர் மீது விழுவதைக் காணலாம். இங்குள்ள படித்துறை விநாயகர் ஜடாமுடியுடன் காணப்படுகிறார்.

ஆனி பூசம் கொடியேற்றம், ஆனி கேட்டை தேர், மூல நட்சத்திரத்தில் தீர்த்தவாரி என்ற வகையில் 12 நாள் திருவிழா, ஆனி பிரமோற்சவம், சிவராத்திரி, நவராத்திரி, ஐப்பசி அன்னாபிசேகம், கார்த்திகை தெப்பம், கார்த்திகை சோம வார சங்காபிஷேகம், திருவாதிரை உள்ளிட்ட விழாக்கள் இங்கு நடைபெறுகின்றன.


</doc>
<doc id="325864" url="https://ta.wikipedia.org/wiki?curid=325864" title="சத்திரம் காசி விசுவநாதர் கோயில்">
சத்திரம் காசி விசுவநாதர் கோயில்

சத்திரம் காசி விசுவநாதர் கோயில் தமிழ்நாட்டில் விருதுநகர் மாவட்டத்தில் உள்ள சிவன் கோயிலாகும்.

இக்கோயில் விருதுநகர் மாவட்டத்தில் அருப்புக்கோட்டையில் சத்திரம் என்னுமிடத்தில் அமைந்துள்ளது.

இக்கோயிலின் மூலவராக காசி விசுவநாதர் உள்ளார். இறைவி அன்னபூரணி ஆவார். கோயிலில் தெப்பக்குளம் உள்ளது. கோயிலின் உள்ளே தீர்த்தக்கிணறு உள்ளது.

சுமார் 1100 ஆண்டுகளுக்கு முந்தைய கோயில் என்பதை கல்வெட்டுகள் மூலமாக அறியமுடிகிறது. காசியின் நேர்ப் பார்வையில் இக்கோயில் அமைந்துள்ளதாகக் கூறுகின்றனர். முன் மண்டபத்தை அடுத்து கொடி மரம் காணப்படுகிறது. தென் திசை நோக்கி இறைவியை தரிசிக்கும் வகையில் நந்தி காணப்படுகிறது. அருகில் மூலவர் சன்னதி உள்ளது. இறைவி சன்னதி வடக்கு நோக்கி உள்ளது. இங்கு நவக்கிரகங்கள் காணப்படவில்லை.சப்த கன்னியருடன் தட்சிணாமூர்த்தி சன்னதி உள்ளது. சனீசுவரர், கால பைரவர், கன்னி மூல கணபதி, வள்ளி தெய்வானையுடன் முருகன் ஆகியோர் உள்ளனர். இக்கோயிலில் சிவன் அன்னபூரணியுடன் காணப்படுகிறார்.

பிரதோஷம், பௌர்ணமி, சிவராத்திரி, வைகாசிப் பெருவிழா உள்ளிட்ட விழாக்கள் இங்கு நடைபெறுகின்றன.


</doc>
<doc id="325866" url="https://ta.wikipedia.org/wiki?curid=325866" title="பெர்ரோநையோபியம்">
பெர்ரோநையோபியம்

பெர்ரோநையோபியம் "(Ferroniobium)" ஒரு முக்கியமான இரும்பு நையோபியம் தனிமங்களின் கலப்புலோகம் ஆகும். இக்கலப்புலோகத்தில் 60% முதல் 70% வரையில் நையோபியம் பகுதிப்பொருளாக உள்ளது . உயர்-தாழ்வலிமை கலப்புலோக எஃகு தயாரிப்பில், உலக நையோபியம் உற்பத்தியில் 80% நையோபியம் பயன்படுத்தப்படுகிறது. பைரோகுளோர் படிவுகளிலிருந்து தோண்டி எடுக்கப்படும் நையோபியம் அடுத்து நையோபியம் பென்டாக்சைடாக (Nb2O5) மாற்றப்படுகிறது. இந்த ஆக்சைடு இரும்பு ஆக்சைடு மற்றும் அலுமினியத்துடன் சேர்க்கப்பட்டு வெப்ப அலுமினோ வினையின் மூலம் நையோபியம், இரும்பாக குறைக்கப்படுகிறது. பகுதிப்பொருட்களை எலக்ட்ரான் கற்றை உலை எனப்படும் வெற்றிட உலையில் தூய்மைப் படுத்தப்பட்டு பயன்படுத்தப்படுகிறது. வார்ப்புருவாக்கத்திற்கு முன்பாக இக்கலப்புடன் உருக்கிய எஃகைச் சேர்த்து பெர்ரோநையோபியம் தயாரிக்கப்படுகிறது . பிரேசில், கனடா போன்ற நாடுகள் நையோபியம் உற்பத்தியில் முன்னிலை பெற்றிருப்பது போலவே பெர்ரோநையோபியம் உற்பத்தியிலும் முன்னிலையில் உள்ளன 



</doc>
<doc id="325870" url="https://ta.wikipedia.org/wiki?curid=325870" title="சந்திரபூர் மாவட்டம், வங்காளதேசம்">
சந்திரபூர் மாவட்டம், வங்காளதேசம்

சந்திரபூர் மாவட்டம்,வங்காளதேசம் (Chandpur District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் சிட்டகாங் கோட்டத்தில் அமைந்துள்ளது. வங்காளதேசத்தின் தென்கிழக்கில் அமைந்த இம்மாவட்டத்தின் நிர்வாகத் தலைமையிடம் சந்திரபூர் நகரம் ஆகும்.
சந்திரப்பூர் மாவட்டத்தின் வடக்கில் கொமில்லா மாவட்டம் மற்றும் முன்சிகஞ்ச் மாவட்டத்தின் சில பகுதிகளும், தெற்கில் நவகாளி மாவட்டம், பரிசால் மாவட்டம் மற்றும் லெட்சுமிபூர் மாவட்டங்களும், கிழக்கில் கொமில்லா மாவட்டமும், மேற்கில் சரியத்பூர் மாவட்டம், மெக்னா ஆறு மற்றும் முன்சிகஞ்ச் மாவட்டங்களும் எல்லைகளாக உள்ளது.

1645.32 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக சந்திரபூர் சதர், மொத்லோப் வடக்கு, மொத்லோப் தெற்கு, ஹய்ம்சார், ஹாஜிகஞ்ச், கச்சுவா, சரஸ்வதி மற்றும் பரித்கஞ்ச் என எட்டு துணை மாவட்டங்களாகப் பிரிக்கப்பட்டுள்ளது.
இம்மாவட்டம் ஏழு நகராட்சி மன்றங்களையும், எண்பத்தி எட்டு கிராம ஒன்றியக் குழுக்களையும், 927 வருவாய் கிராமங்களையும், 1230 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் ஆகும். 
இதன் அஞ்சல் சுட்டு எண் 3600 ஆகும். தொலைபேசி குறியிடு எண் 0841 ஆகும். 
இம்மாவட்டம் ஐந்து வங்காளதேச நாடாளுமன்றத் தொகுதிகளைக் கொண்டுள்ளது. 

இம்மாவட்டத்தின் பொருளாதாரம் வேளாண்மைச் சார்ந்து உள்ளது. தகாதியா ஆறு, மெக்னா ஆறு, மொத்லாப் ஆறு, உத்தம்தி ஆறு, தோனாகோடா முதலிய ஆறுகள் பாய்வதால் நீர் வளமும், மண் வளமும் கொண்ட இம்மாவட்டத்தில் நெல், சணல், கரும்பு, உருளைக்கிழங்கு, கடுகு, வெற்றிலை, பாக்கு, சோயா, மிளகு, காய்கறிகள் பயிரிடப்படுகிறது. 

1645.32 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 24,16,018 ஆக உள்ளது. அதில் ஆண்கள் 11,45,831 ஆகவும், பெண்கள் 12,70,187 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.61% ஆக உள்ளது. பாலின விகிதம் 90 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் நபர்கள் 1468 வீதம் வாழ்கின்றனர். மாவட்ட சராசரி எழுத்தறிவு 56.8% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

 

</doc>
<doc id="325873" url="https://ta.wikipedia.org/wiki?curid=325873" title="வரலாற்றுவரைவியல்">
வரலாற்றுவரைவியல்

வரலாற்றுவரைவியல் (Historiography) என்பது, வரலாற்றை ஒரு கல்விசார் துறையாக உருவாக்குவதில் வரலாற்றாளர்கள் கைக்கொள்ளும் வழிமுறைகள் பற்றிய ஆய்வுத்துறை ஆகும். அத்துடன் இதன் விரிவாக்கமாக ஒரு குறித்த விடயத்திலான ஏதாவது ஒரு தொகுதி வரலாற்று ஆக்கங்களையும் குறிக்கும். ஒரு குறித்த விடயத்திலான வரலாற்றுவரைவியல் என்பது, குறிப்பிட்ட தகவல் மூலங்கள், நுட்பங்கள், கோட்பாட்டு அணுகுமுறைகள் ஆகியவற்றைப் பயன்படுத்தி எவ்வாறு வரலாற்றாளர்கள் அவ்விடயத்தை ஆய்வு செய்தனர் என்பதை உள்ளடக்கும். "ஐக்கிய இராச்சியத்தின் வரலாற்றுவரைவியல்", கனடாவின் வரலாற்றுவரைவியல்", "பிரித்தானியப் பேரரசின் வரலாற்றுவரைவியல்", "தொடக்க இசுலாத்தின் வரலாற்றுவரைவியல்", "சீனாவின் வரலாற்றுவரைவியல்" என விடயம் சார்ந்தோ அரசியல் வரலாறு, சமூக வரலாறு போன்ற வேறுபட்ட அணுகுமுறைகள், வகைகள் சார்ந்தோ வரலாற்றுவரைவியலை அறிஞர் விளக்குவர். கல்விசார் வரலாற்றின் வளர்ச்சியுடன், 19 ஆம் நூற்றாண்டில் தொடங்கி வரலாற்றுவரைவியல் ஆக்கங்கள் பல உருவாகின. எந்த அளவுக்கு வரலாற்றாளர்கள் தமது சொந்தக் குழு, பற்று (நாட்டுப்பற்றுப் போல) போன்றவற்றின் செல்வாக்குக்கு உட்படுகிறார்கள் என்பது விவாதிக்கப்படும் ஒரு விடயமாகும். 

வரலாற்றாளர்களின் ஆய்வு ஆர்வம் காலத்தோடு மாறுபடுகிறது. அத்துடன், மரபுவழியான இராசதந்திர, பொருளாதார, அரசியல் வரலாறுகளில் இருந்து விலகிப் புதிய அணுகுமுறைகளை நோக்கி, சிறப்பாக சமூக, பண்பாட்டு வரலாற்று ஆய்வுகளை நோக்கிச் செல்வதைக் காணமுடிகின்றது. 1975 இலிருந்து 1995 வரை அமெரிக்கப் பல்கலைக்கழகங்களில் தம்மை சமூக வரலாற்றோடு அடையாளம் காணும் பேராசிரியர்களின் எண்ணிக்கை 31% இலிருந்து 41% ஆகக் கூடியுள்ளது. அதேவேளை அரசியல் வரலாற்றோடு அடையாளம் காண்பவர்களின் தொகை 40% இலிருந்து 30% ஆகக் குறைந்துள்ளது. 2007 இல் பிரித்தானியப் பல்கலைக்கழகங்களின் வரலாற்று பிரிவு ஆசிரியர்கள் 5,723 இல் 1,644 (29%) பேர் சமூக வரலாற்றுடனும், 1,425 (25%) பேர் அரசியல் வரலாற்றுடனும் தம்மை அடையாளம் கண்டுள்ளனர். 

நவீன காலத் தொடக்கத்தில் "வரலாற்றுவரைவியல்" என்னும் சொல் "வரலாற்றை எழுதுதல்" என்பதையும் "வரலாற்றுவரைவாளர்" என்னும் சொல் "வரலாற்றாளர்" என்பதையும் குறித்தது. அக்காலத்தில் சில நாடுகளில் அதிகாரபூர்வ வரலாற்றாளர்கள், "அரச வரலாற்றுவரைவாளர்" என்ற பதவிப் பெயரைக் கொண்டிருந்தனர். சுவீடனில் 1618 இலிருந்தும், இங்கிலாந்தில் 1660 இலிருந்தும், இசுக்காட்லாந்தில் 1681 இலிருந்தும் இவ்வாறான பதவி இருந்தது. இசுக்கட்லாந்தில் இப்போதும் உள்ளது. "வரலாறு எழுதப்பட்ட, எழுதப்படும் முறை பற்றிய ஆய்வு - வரலாறு எழுதுவதன் வரலாறு ... வரலாற்றுவரைவியலைக் கற்கும்போது நேரடியாகக் கடந்தகால நிகழ்வுகள் குறித்துக் கற்பதில்லை, மாறாக, தனிப்பட்ட வரலாற்றாளர்களின் ஆக்கங்களில் அந்நிகழ்வுகள் பற்றிய விளக்கங்கள் எவ்வாறு மாறுபடுகின்றன என்பது பற்றியே கற்கப்படுகிறது." என்னும் வரைவிலக்கணம் அண்மைக் காலத்திலேயே உருவானது. 

கடந்த காலத்தைப் புரிந்துகொள்வது உலகு தழுவிய ஒரு தேவையாகவே தோன்றுவதுடன், வரலாற்றைச் சொல்வது உலகம் முழுவதிலும் உள்ள நாகரிகங்களில் தனித்தனியாகவே உருவாகின. வரலாறு எவ்வெவற்றை உள்ளடக்கியுள்ளது என்பது ஒரு மெய்யியற் பிரச்சினை. மிகப் பழைய வரலாறுகள் மெசொப்பொத்தேமியா, பண்டை எகிப்து ஆகியவற்றின் காலத்துக்கு உரியவை. ஆனால், இந்தத் தொடக்க நாகரிகங்களில் வரலாற்றை எழுதியவர்களின் பெயர்கள் தெரியவரவில்லை. இக்கட்டுரையில் வரலாறு என்பது, எதிர்காலத் தலைமுறையினர் நிகழ்வுகளைப் பற்றி அறிந்துகொள்ளும் வகையில் விளக்க முறையில் எழுதப்பட்ட வரலாற்றையே குறிக்கிறது. எழுத்தின் அறிமுகத்துக்கு முன்னர் வாய்மொழி வரலாறு அல்லது வாய்மொழி மரபு இருந்துவந்தது.

அறிவொளிக் காலத்திலேயே முறையான வழிமுறைகளைப் பயன்படுத்தியதன் மூலம் வரலாற்றுவரைவியலின் நவீன வளர்ச்சி தொடங்கியது. இக்காலத்தில் பிரான்சைச் சேர்ந்த மெய்யியலாளர் வோல்ட்டயர் (1694–1778), கடந்த காலத்தைப் பார்ப்பதற்கான அவரது புதிய வழிமுறைகளை விளக்கியதன் மூலம் வரலாற்றுவரைவியலின் வளர்ச்சியில் பெரும் செல்வாக்குச் செலுத்தினார். இவர் இராசதந்திர, இராணுவ நிகழ்வுகளை விவரிக்கும் மரபில் இருந்து விலகி வழக்காறுகள், சமூக வரலாறு, கலைகளிலும் அறிவியல்களிலும் செய்த சாதனைகள் போன்றவற்றுக்கு முக்கியத்துவம் கொடுத்தார்.

பிரெஞ்சுப் புரட்சியுடன் தொடர்புடைய குழப்பமான நிகழ்வுகள் 19 ஆம் நூற்றாண்டில் பெரும் பகுதி வரலாற்றுவரைவியலுக்கும், பகுப்பாய்வுக்கும் தூண்டுகோலாக அமைந்தன. இங்கிலாந்தில் இடம்பெற்ற 1688 புரட்சி மீதான ஆர்வமும் 1832 இன் பெரும் சீர்திருத்தச் சட்டம் காரணமான மீண்டும் உருவானது.

20 ஆம் நூற்றாண்டு வரலாற்றுவரைவியல் பல முக்கியமான நாடுகளில் பல்கலைக்கழகங்களையும், கல்விசார் ஆய்வு மையங்களையும் நோக்கிச் சென்றதைக் காணக்கூடியதாக உள்ளது. பொதுமக்களுக்கான வரலாறு தொடர்ந்தும் தாமாகவே கற்றுக்கொண்ட தொழில்முறை சாராதவர்களால் எழுதப்பட்டது. ஆனாலும், புலமைசார் வரலாறு பல்கலைக்கழகங்களிலும், ஆய்வுக் கருத்தரங்குகளிலும் பயிற்சி பெற்றவர்களால் எழுதப்படுவதாகவே இருந்தது. ஆவணக் காப்பகங்களில் முதல்நிலை மூலங்களுடன் ஆய்வு செய்வதையே பயிற்சி வலியுறுத்தியது. மேற்கு ஐரோப்பாவும், ஐக்கிய அமெரிக்காவும் இந்த வளர்ச்சியில் முக்கிய பங்காற்றின. பிற பகுதிகள் தொடர்பான பிரதேச ஆய்வுகளின் தோற்றமும் வரலாற்று வரைவியல் நடைமுறைகளின் வளர்ச்சிக்கு உதவியது.

எவ்வாறு ஒரு வரலாற்றாளன் வரலாற்று நிகழ்வுகளை அணுகுகின்றான் என்பது வரலாற்றுவரைவியலில் முக்கியமான முடிவுகளுள் ஒன்று. பெயர்கள், தேதிகள், இடங்கள் போன்றவை சார்ந்த தன்னளவிலான வரலாற்று உண்மைகள் குறிப்பாகப் பொருள் பொதிந்தன அல்ல என்பதை வரலாற்றாளர்கள் ஏற்றுக்கொள்கின்றனர். இவ்வாறான உண்மைகள் பிற வரலாற்றுச் சான்றுகளுடன் சேரும்போதே பயனுள்ளவை ஆகின்றன. இவ்வாறான சான்றுகளைச் சேகரிக்கும் வழிமுறையே குறிப்பான வரலாற்றுவரைவியல் அணுகுமுறை எனப்படுகின்றது.

கல்விசார் வரலாற்றாளர்கள் தமது எண்ணங்களை ஒருவருக்கொருவர் பரிமாறிக்கொள்ளவும், புதிதாகக் கண்டுபிடிக்கப்பட்ட விடயங்களை வெளியிடுவதற்குமான களமாகச் செயற்படக்கூடிய வரலாற்று ஆய்விதழ்கள் 19 ஆம் நூற்றாண்டில் வெளிவரத் தொடங்கின. தொடக்ககால வரலாற்று ஆய்விதழ்கள் இயற்பிய அறிவியல்களுக்கான ஆய்விதழ்களைப் போலவே இருந்ததுடன், இது வரலாற்றுக்குக் கூடிய தொழில்சார் தோற்றம் தருவதற்கு ஒரு வழியாகவும் பார்க்கப்பட்டது.


</doc>
<doc id="325874" url="https://ta.wikipedia.org/wiki?curid=325874" title="நாராயண்கஞ்ச் மாவட்டம்">
நாராயண்கஞ்ச் மாவட்டம்

நாராயண்கஞ்ச் மாவட்டம் (Narayanganj District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் நாராயண்கஞ்ச் நகரம், நாட்டின் தலைநகரான டாக்காவின் அருகில் உள்ளது. இம்மாவட்டம் 15 பிப்ரவரி 1984-இல் துவக்கப்பட்டது. 
நாராயண்கஞ்ச் மாவட்டத்தின் வடக்கில் நரசிங்கடி மாவட்டம் மற்றும் பிரம்மன்பரியா மாவட்டமும், தெற்கில் முன்சிகஞ்ச் மாவட்டமும், மேற்கில் கொமில்லா மாவட்டமும், மேற்கில் டாக்கா மாவட்டமும் எல்லைகளாக உள்ளது.

684.37 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக நாராயணன்கஞ்ச் சதர், பந்தர், ரூப்கஞ்ச், ஹராய்ஹசார், மற்றும் சோனார்காவ்ன் என ஐந்து துணை மாவட்டங்களாகப் பிரிக்கப்பட்டுள்ளது. 

இம்மாவட்டம் ஐந்து நகராட்சி மன்றங்களையும், நாற்பத்தி ஒன்று கிராம ஒன்றியக் குழுக்களையும், 619 வருவாய் கிராமங்களையும், 1204 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 2400 ஆகும். தொலைபேசி குறியிடு எண் 02 ஆகும். 

இம்மாவட்டம் இரண்டு வங்காளதேச நாடாளுமன்றத் தொகுதிகளைக் கொண்டுள்ளது. 

இம்மாவட்டத்தின் சராசரி ஆண்டு வெப்பம் 17.5° பாரன்ஹீட் ஆகவும், ஆண்டு சராசரி மழைப் பொழிவு 183 செண்டி மீட்டராகவும் உள்ளது.

நாராயண்கஞ்ச் ஆற்றுத்துறைமுகம் நாட்டின் பழைமையான ஒன்றாகும். மேலும் இந்நகரம் வணிகம் மற்றும் தொழில் மையமாக உள்ளது. குறிப்பாக நாட்டின் சணல் தொழிற்சாலைகள் நெசவு ஆலைகள் மற்றும் அதன் தொடர்பான வணிக நிறுவனங்கள் அதிகமாக உள்ளது. 

இம்மாவட்டத்தில் தாலேஷ்வ்ரி ஆறு, மெக்னா ஆறு, சீதாலகா ஆறு, பூரிகங்கா முதலிய ஆறுகள் பாய்வதால் நீர் வளமும், மண் வளமும் மிக்கதகாக உள்ளது. 

இம்மாவட்டத்தில் நெல், சணல், கோதுமை, எண்ணெய் வித்துக்கள், மா, கொய்யா, வாழை போன்ற பயிர்கள் விளைகிறது. 

684.37 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 29,48,217 ஆக உள்ளது. அதில் ஆண்கள் 15,21,438 ஆகவும், பெண்கள் 14,26,779 ஆகவும் உள்ளனர். ஆண்டு மக்கள் தொகை வளர்ச்சி விகிதம் 3.05% ஆக உள்ளது. பாலின விகிதம் 107 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் நபர்கள் 4308 வீதம் வாழ்கின்றனர். மாவட்ட சராசரி எழுத்தறிவு 57.1% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

நாராயண்கஞ்ச் மாவட்டத்தில் இருபது கல்லூரிகளும், பத்து மேனிலைப் பள்ளிகளும், 126 உயர்நிலைப் பள்ளிகளும், பதின்மூன்று இளையோர் உயர்நிலைப் பள்ளிகளும், 1425 தொடக்கப் பள்ளிகளும், ஐம்பத்தி நான்கு சமயக் கல்வி வழங்கும் மதராசாக்களும், ஒரு கடல்சார் பயிற்சி நிறுவனமும் உள்ளது. 


</doc>
<doc id="325877" url="https://ta.wikipedia.org/wiki?curid=325877" title="முன்சிகஞ்ச் மாவட்டம்">
முன்சிகஞ்ச் மாவட்டம்

முன்சிகஞ்ச் மாவட்டம் (Munshiganj District) (), தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வங்காளதேசத்தின் மத்தியகிழக்கில் அமைந்த இம்மாவட்டத்தின் நிர்வாகத் தலைமையிடம் முன்சிகஞ்ச் நகரம் ஆகும். வரலாற்று காலத்தில் இந்நகரத்தை "விக்கிரம்பூர்" என்று அழைக்கப்பட்டது.

முன்சிகஞ்ச் மாவட்டத்தின் வடக்கில் டாக்கா மாவட்டம் மற்றும் நாராயன்கஞ்ச் மாவட்டம்|நாராயாண்கஞ்ச் மாவட்டங் களும்]], தெற்கில் சரியத்பூர் மாவட்டம் மற்றும் மதாரிபூர் மாவட்டங்களும், கிழக்கில் சந்திரபூர் மாவட்டம் மற்றும் கொமில்லா மாவட்டத்தின் சில பகுதிகளும், மேற்கில் பரித்பூர் மாவட்டம் மற்றும் டாக்கா மாவட்டத்தின் சில பகுதிகளையும் எல்லைகளாகக் கொண்டுள்ளது.

1004.29 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக முன்சிகஞ்ச் சதர், லௌஹாகஞ்ச், சிறீநகர், சிராஜ்திகான், தோகிபாரி மற்றும் கோஜ்ரியா என ஆறு துணை மாவட்டங்களாகப் பிரிக்கப்பட்டுள்ளது. 

இம்மாவட்டம் இரண்டு நகராட்சி மன்றங்களையும், அறுபத்தி ஏழு கிராம ஒன்றியக் குழுக்களையும், 564 வருவாய் கிராமங்களையும், 919 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் ஆகும். தொலைபேசி குறியிடு எண் ஆகும். இம்மாவட்டம் வங்காளதேச நாடாளுமன்றத் தொகுதிகளைக் கொண்டுள்ளது. 

இதன் அஞ்சல் சுட்டு எண் 1500 ஆகும். தொலைபேசி குறியீடு எண் 02 ஆகும். இம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. 

முன்சிகஞ்ச் மாவட்டத்தில் தாலேஷ்வரி ஆறு, பத்மா ஆறு, மெக்னா ஆறு, சோட்டா பிரம்மபுத்திரா ஆறு, ஈசாமதி ஆறுகள் பாய்வதால் நீர் வளமும், நில வளமும் மிக்கதாக உள்ளது. வேளாண் பொருளாதாரத்தையே நம்பியுள்ள் இம்மாவட்டத்தில் நெல், உருளைக்கிழங்கு, மா, பலா, எண்ணெய் வித்துக்கள், காய்கறிகள் பயிரிடப்படுகிறது.

1004.29 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 14,45,660 ஆக உள்ளது. அதில் ஆண்கள் 7,21,552 ஆகவும், பெண்கள் 7,24,108 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.10 % ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1439 நபர்கள் வீதம் வாழ்கின்றனர். மாவட்ட சராசரி எழுத்தறிவு 56.1 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325879" url="https://ta.wikipedia.org/wiki?curid=325879" title="மணிகஞ்ச் மாவட்டம்">
மணிகஞ்ச் மாவட்டம்

மணிகஞ்ச் மாவட்டம் (Manikganj District) ( தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் மணிகஞ்ச் நகரம் ஆகும்.

மணிகஞ்ச் மாவட்டத்தின் வடக்கில் தங்காயில் மாவட்டமும், மேற்கு, தென்மேற்கு மற்றும் தெற்கில் முறையே ஜமுனா ஆறு மற்றும் பத்மா ஆறுகள் பப்னா மாவட்டம் மற்றும் பரித்பூர் மாவட்டங்களை மணிகஞ்ச் மாவட்டத்திலிருந்து பிரிக்கிறது. கிழக்கில் டாக்கா மாவட்டம், வடகிழக்கில் மற்றும் தென்கிழக்கில் மணிகஞ்ச் மாவட்டம்|மணிகஞ்ச் மாவட்டங்கள்]] எல்லைகளாக உள்ளது.

சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக மணிகஞ்ச் சதர், சில்பலோய், சதுரியா, கேர், சிறீநகர், ஹரிராம் மற்றும் தௌலத்பூர் என ஏழு துணை மாவட்டங்களாகப் பிரிக்கப்பட்டுள்ளது.

இம்மாவட்டம் இரண்டு நகராட்சி மன்றங்களையும், அறுபத்தி ஐந்து கிராம ஒன்றியக் குழுக்களையும், 1357 வருவாய் கிராமங்களையும், 1668 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 1800 ஆகும். தொலைபேசி குறியிடு எண் 0651 ஆகும். இம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. 

மணிகஞ்ச் மாவட்டத்தின் கோடைகால அதிகபட்ச வெப்பம் 36° செல்சியஸ் ஆகவும்; குளிர்கால குறைந்தபட்ச வெப்பம 12.7° செல்சியஸ் ஆகவும் உள்ளது. ஆண்டு சராசரி மழைப் பொழிவு 1,378.99 மில்லி மீட்டராக உள்ளது.

மணிகஞ்ச் மாவட்டத்தில் பத்மா ஆறு, ஜமுனா ஆறு, இஷாமதி ஆறு, தாலேஷ்வரி ஆறு, காளிகங்கா போன்ற வற்றாத ஆறுகள் பாய்வதால், இம்மாவட்டம் நீர் வளமும், நில வளமும் மிக்கதாக உள்ளதும் இம்மாவட்டம் வேளாண்மைப் பொருளாதாரத்தையே நம்பியுள்ளது. இங்கு நெல், சணல், கரும்பு, பருப்பு வகைகள், மிளகாய், வெள்ளைப்பூண்டு, நிலக்கடலை, வெங்காயம், எண்ணெய் வித்துக்கள் முதலியன பயிரிடப்படுகிறது. 

1383.66 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 13,92,867 ஆக உள்ளது. அதில் ஆண்கள் 6,76,359 ஆகவும், 7,16,508 பெண்கள் ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.80% ஆக உள்ளது. பாலின விகிதம் 94 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1007 நபர்கள் வீதம் வாழ்கின்றனர். மாவட்ட சராசரி எழுத்தறிவு 49.2% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் மூன்று கலை மற்றும் அறிவியல் கல்லூரிகளும், ஒரு மருத்துவக் கல்லூரியும், ஐந்து உயர்நிலைப் பள்ளிகளும் உள்ளது.

மணிகஞ்ச் மாவட்டத்தில் குறிப்பிடத்தக்கவர்களாக நோபல் பரிசு பெற்ற அமார்த்தியா சென், திரைப்படத் தயாரிப்பாளர் ஹீராலால் சென், மொழிப் போர் தியாகி சாகித் ரபீக் ஆவர்.


</doc>
<doc id="325887" url="https://ta.wikipedia.org/wiki?curid=325887" title="பரித்பூர் மாவட்டம்">
பரித்பூர் மாவட்டம்

பரித்பூர் மாவட்டம் (Faridpur District) (, தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் பரித்பூர் நகரம் ஆகும். 

பரித்பூர் மாவட்டத்தின் வடக்கில் மணிகஞ்ச் மாவட்டம் மற்றும் ராஜ்பாரி மாவட்டங்களும், தெற்கில் கோபால்கஞ்ச் மாவட்டமும், கிழக்கில் முன்சிகஞ்ச் மாவட்டம், மதாரிபூர் மாவட்டம் மற்றும் டாக்கா மாவட்டத்தின் சில பகுதிகளையும், மேற்கில் மகுரா மாவட்டம், நராய்ல் மாவட்டம் மற்றும் ராஜ்பாரி மாவட்டமும் எல்லைகளாக கொண்டுள்ளது.

2052.86 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக பரித்பூர் சதர், மதுகாளி, போல்மாரி, அல்பாந்கா, சால்தா, நகர்கந்தா, வங்கா, சர்வத்திரசன், சர்தார்பூர் என ஒன்பது துணை மாவட்டங்களாகப் பிரிக்கப்பட்டுள்ளது.

இம்மாவட்டம் பரித்பூர், போல்மாரி, நகர்கந்தா மற்றும் வங்கா என நான்கு நகராட்சி மன்றங்களையும், அறுபத்தி ஏழு கிராம ஒன்றியக் குழுக்களையும், 564 வருவாய் கிராமங்களையும், 919 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 7800 ஆகும். தொலைபேசி குறியிடு எண் 0631 ஆகும். இம்மாவட்டம் நான்கு வங்காளதேச நாடாளுமன்றத் தொகுதிகளைக் கொண்டுள்ளது. 
இம்மாவட்டம் வேளாண்மைப் பொருளாதாரத்தையே நம்பியுள்ளது. இங்கு பாயும் தாலேஷ்வரி ஆறு, பத்மா ஆறு, மெக்னா ஆறு, இசாமதி ஆறு, குமார் ஆறு, கோராய் ஆறு, சந்தனா ஆறுகளால் நீர் வளமும், மண் வளமும் மிகுந்துள்ளதால், நெல், சணல், பேரீச்சம் மரம், தென்னை, எண்ணெய் வித்துக்கள், உருளைக்கிழங்கு முதலியன பயிரிடப்படுகிறது.

2052.86 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 19,12,969 ஆக உள்ளது. அதில் ஆண்கள் 9,42,245 ஆகவும், பெண்கள் 9,70,724 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.84% ஆக உள்ளது. பாலின விகிதம் 97 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 932 நபர்கள் வீதம் வாழ்கின்றனர். மாவட்ட சராசரி எழுத்தறிவு 49% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.


</doc>
<doc id="325893" url="https://ta.wikipedia.org/wiki?curid=325893" title="சதுர்வேதமங்கலம் ருத்ரகோடீசுவரர் கோயில்">
சதுர்வேதமங்கலம் ருத்ரகோடீசுவரர் கோயில்

சதுர்வேதமங்கலம் ருத்ரகோடீசுவரர் கோயில் தமிழ்நாட்டில் சிவகங்கை மாவட்டத்தில் உள்ள சிவன் கோயிலாகும்.

இக்கோயில் சிவகங்கை மாவட்டத்தில் சதுர்வேதமங்கலம் என்னுமிடத்தில் அமைந்துள்ளது.நான்கு வேதங்களை ஓதுகின்ற வேத விற்பன்னர்களுக்கு தானமாக வழங்கப்பட்ட ஊராதலால் இப்பெயர் பெற்றது. சூரிய, சந்திர தீர்த்தம் கோயிலின் தீர்த்தங்களாகும்.

இக்கோயிலின் மூலவராக ருத்ரகோடீசுவரர் உள்ளார். கோடி ருத்ரர்களும் இவரை வணங்கியதால் இவர் ருத்ரகோடீசுவரர் என்றழைக்கப்படுகிறார். இறைவி ஆத்மநாயகி ஆவார். கோயிலின் தல மரம் எலுமிச்சை ஆகும். முத்துவடுகு சித்தர் இங்குள்ள இறைவனைப் பாடியுள்ளார்.

ராஜ கோபுரம் ஐந்து நிலைகளைக் கொண்டு அமைந்துள்ளது. ஆவணி, மாசி மாதங்களில் இறைவன்மீது சூரிய ஒளி விழுகிறது. இத்தலத்தில் பிரம்மா மலை வடிவில் காணப்படுகிறார். இத்தல விநாயகர் சித்தி விநாயகர் எனப்படுகிறார். திருச்சுற்றில் இறைவனின் சன்னதிக்கு முன்பாக சரபேசுவரர் சன்னதி உள்ளது. யாகம் நடத்துவது தொடர்பாக ஒரு முறை பிரம்மா, துர்வாசரின் சாபத்திற்கு ஆளானார். சாப விமோசனத்திற்காக பல சிவத் தலங்களுக்குச் சென்றார். அப்போது ஆங்கீரசர் என்னும் முனிவரைக் கண்டார். அவரது ஆலோசனையின்படி சிவனை வணங்கி சாபம் நீங்கப் பெற்றார்.

மாசியில் 10 நாள்கள் பிரம்மோற்சவம் நடைபெறுகிறது. இறைவிக்கு பௌர்ணமியில் விளக்கேற்றி அபிசேகம் நடத்தப்படுகிறது.


</doc>
<doc id="325908" url="https://ta.wikipedia.org/wiki?curid=325908" title="யாரொசுலாவ் வாச்செக்">
யாரொசுலாவ் வாச்செக்

யாரொசுலாவ் வாச்செக் ("Jaroslav Vacek", 26 சூன் 1943 - 23 சனவரி 2017) செக் நாட்டுத் தமிழறிஞரும், இந்தியவியலாளரும், பேராசிரியரும் ஆவார். தமிழ் மொழிக்கான பங்களிப்புகளுக்காக இவருக்கு 2012 ஆம் ஆண்டில் குறள் பீடம் விருது வழங்கப்பட்டது.

யாரொசுலாவ் வாசெக் தெற்கு மற்றும் மத்திய ஆசிய கல்விக்கழகத்தின் பணிப்பாளராகவும், பிராகா சார்லசுப் பல்கலைக்கழகத்தின் மெய்யியல் பீடத்தின் தலைவராகவும் பணியாற்றியவர். சார்லசுப் பல்கலைக்கழகத்தில் 1976 இல் மொங்கோலிய மொழி ஆய்வு குறித்த புதிய கற்கை நெறியைத் தொடங்கினார். செக் நாட்டு கிழக்கத்தியக் கழகம், பிராகா மொழியியல் குழுமம் ஆகியவற்றின் உறுப்பினராகவும் இருந்தார். இவர் பகவத் கீதையை சமக்கிருதத்தில் இருந்து செக் மொழிக்கு மொழிபெயர்த்தார். இந்திய மொழியியல், திராவிட - அல்த்தாய் தொடர்புகள் ஆகியவற்றில் ஆய்வுகளை மேற்கொண்டார். தமிழ் மொழியில் சரளமாகப் பேசக் கூடியவர்

இவர் திருவனந்தபுரத்தில் இருந்து வெளியாகும் திராவிட மொழியியலுக்கான பன்னாட்டு ஆய்விதழ், புதுச்சேரியில் இருந்து வெளியாகும் திராவிடக் கற்கைகளுக்கான ஆய்விதழ் ஆகியவற்றின் ஆசிரியர் குழுவின் உறுப்பினராகப் பணியாற்றினார்.

பேராசிரியர் வாச்செக் 1965 ஆம் ஆண்டில் சமற்கிருதத்திலும், தமிழிலும் பல்கலைக்கழகப் பட்டம் பெற்றார். 1976 இல் பிராகா சார்லசு பல்கலைக்கழகத்தில் மொங்கோலிய மொழிக் கற்கை நெறியை ஆரம்பித்தார். உலான் பத்தூர் நகரில் இவர் ஏறத்தாழ ஓராண்டு காலம் தங்கி மொங்கோலிய மொழி குறித்த ஆய்வுகளை மேற்கொண்டார். 1990 இல் சார்லசு பல்கைக்கழகத்தில் சமற்கிருதம், தமிழ் , வங்காள மொழிகளில் கற்கை நெறிகளை மீள ஆரம்பித்தார்.

வாச்செக் தமது ஆய்வுப் பணிக்காக இந்தியாவிற்கு பல முறை பயணம் மேற்கொண்டு வந்தார். 2016 சனவரியில் கோழிக்கோடு பல்கலைக்கழகத்தில் நடைபெற்ற பன்னாட்டு சமற்கிருந்த மாநாட்டில் உரையாற்றுவதற்காக வந்திருந்த போது தலையில் ஏற்பட்ட காயங்களால் மயக்கமுற்ற நிலையில் ஒரு மாதகாலம் மருத்துவமனையில் அனுமதிக்கப்பட்டு பின்னர் 2016 பெப்ரவரியில் பிராகா நகருக்கு கொண்டு செல்லப்பட்டார்.

பேராசிரியர் வாச்செக் 2017 சனவரி 23 ஆம் நாள் காலையில் பிராகா நகரில் காலமானார்.





</doc>
<doc id="325913" url="https://ta.wikipedia.org/wiki?curid=325913" title="மதாரிபூர் மாவட்டம்">
மதாரிபூர் மாவட்டம்

மதாரிபூர் மாவட்டம் (Madaripur District) (), தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. மத்திய வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் "மதாரிபூர்" நகரம் ஆகும். 

மதாரிபூர் மாவட்டத்தின் வடக்கில் முன்சிகஞ்ச் மாவட்டம் பரித்பூர் மாவட்டமும், தெற்கில் கோபால்கஞ்ச் மாவட்டம் மற்றும் பரிசால் மாவட்டமும், கிழக்கில் சரியத்பூர் மாவட்டமும் மேற்கில் கோபால்கஞ்ச் மாவட்டம் மற்றும் பரித்பூர் மாவட்டமும் எல்லைகளாக உள்ளது.

1125.69 சதுர கிலோ மீட்டர் பரப்பளவு கொண்ட இம்மாவட்டத்தை நிர்வாக வசதிக்காக மதாரிபூர் சதர், சிப்சார், ராஜ்பாரி, மற்றும் கல்கினி என நான்கு துணை மாவட்டங்களாகப் பிரிக்கப்பட்டுள்ளது.

இம்மாவட்டம் மதாரிபூர், சிப்சார் மற்றும் ராஜ்பாரி என மூன்று நகராட்சி மன்றங்களையும், ஐம்பத்தி ஒன்பது கிராம ஒன்றியக் குழுக்களையும், 479 வருவாய் கிராமங்களையும், 1062 கிராமங்களையும் கொண்டுள்ளது. 

இம்மாவட்டத்தின் அஞ்சல் சுட்டு எண் 7900 ஆகும். தொலைபேசி குறியிடு எண் 0661 ஆகும். இம்மாவட்டம் மூன்று வங்காளதேச நாடாளுமன்றத் தொகுதிகளைக் கொண்டுள்ளது. 
இம்மாவட்டத்தில் பத்மா ஆறு, மெக்னா ஆறு, ஆரியல் ஆறு, குமார் ஆறு, பலோர்டி ஆறுகள் பாய்வதால் நீர் வளமும், மண் வளமும் கொண்டுள்ளது. எனவே இங்கு நெல், சணல், கோதுமை, வெங்காயம், வெள்ளைப்பூண்டு, கரும்பு, மிளகாய்,பருப்பு வகைகள், காய்கறிகள் முதலிய பயிரிடப்படுகிறது. மேலும் இம்மாவட்டத்தின் ஆண்டு சராசரி மழைப் பொழிவு 2105 மில்லி மீட்டராக உள்ளது.

வேளாண் விவசாயிகள் 33.32%, மீன் பிடி தொழிலில் 1.1%, வேளாண் கூலித் தொழிலாளர்கள் 23.53%, பிற கூலித் தொழிலார்கள் 3.87%, தொழிற்சாலை பணியாளர்கள் 1%, வணிகர்கள் 11.98%, போக்குவரத்து ஊழியர்கள் 1.93%, கட்டுமானப் பணியாளர்கள் 1.19%, சேவைத் துறையில் 10.14% மற்றும் பிற துறைகளில் 11.94% பணி செய்கின்றனர்.

1125.69 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 11,65,952 ஆக உள்ளது. அதில் ஆண்கள் 5,74,582 ஆகவும், பெண்கள் 5,91,370 ஆகவும் உள்ளனர். ஆண்டு மக்கள் தொகை வளர்ச்சி விகிதம் 0.17% ஆக உள்ளது. பாலின விகிதம் 100 ஆண்களுக்கு 100 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1036 நபர்கள் வீதம் வாழ்கின்றனர். மாவட்ட சராசரி எழுத்தறிவு 46% ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் பதினேழு கல்லூரிகளும், 117 உயர்நிலைப் பள்ளிகளும், 437 தொடக்கப் பள்ளிகளும், 262 தனியார் தொடக்கப் பள்ளிகளும், அறுபது மதராசாக்களும் உள்ளது. 

 

</doc>
<doc id="325917" url="https://ta.wikipedia.org/wiki?curid=325917" title="குத்பா பள்ளிவாசல், புதுச்சேரி">
குத்பா பள்ளிவாசல், புதுச்சேரி

குத்பா பள்ளிவாசல் (Khutba Mosque) இந்திய யூனியன் பிரதேசமான புதுச்சேரியில் உள்ள பள்ளிவாசல் ஆகும். 

இப்பள்ளிவாசல் ஜும்ஆ பள்ளிவாசல் எனவும் அழைக்கப்படுகிறது. பிரான்சு காலனித்துவ ஆக்கிரமிப்பு காலத்திலும் இப்பள்ளிவாசல் இப்பகுதியில் நாட்டின் மதச்சார்பற்ற கலாச்சாரத்தின் உதாரணமாக திகழ்ந்தது.

குத்பா பள்ளிவாசல் புதுச்சேரியின் பழமையான பள்ளிவாசல் ஆகு‌ம். 17 ஆம் நூற்றாண்டில் பிரான்சு நாட்டின் காலனியான புதுச்சேரி நகரின் தெற்கு பகுதியில் இசுலாமிய மக்கள் குடியேறினர். அப்பகுதி தெருக்கள் அனைத்தும் சவூதி அரேபியாவின் மக்கா நகரை நோக்கி அமைந்திருந்தது.
இப்பள்ளிவாசலில் சிறிய ஹவுஸ் உள்ளது. ரமலான் நோன்பு காலத்தில் சமையல் செய்வதற்கான அறை, குவிமாடம், மினார் ஆகியவை உள்ளன.அழகான ஹவுஸ் பிரான்சு கட்டடக்கலை பாணியில் கட்டப்பட்டது.

இப்பள்ளிவாசலில் தினமும் ஐந்து நேர தொழுகை நடைபெறுகிறது. வெள்ளிக்கிழமை சிறப்பு ஜும்ஆ தொழுகையும் நடைபெறும். வெள்ளிக்கிழமை குத்பா பிரசங்கம் தமிழ் மொழியில் நடைபெறும்.

குத்பா பள்ளிவாசல் வளாகத்தில் மௌலா சய்யுபும் எனும் சூபி ஞானி அடக்கம் செய்யப்பட்டுள்ளார். மௌலா சையுபா குத்பா எனும் இந்த ஞானியின் பெயரால் இது குத்பா பள்ளிவாசல் என அழைக்கப்படுகிறது. மக்கள் ஜாதி, மத, பேதமின்றி ஒன்றிணைந்து மும்மத வழிபாடு நடத்துவது வழக்கம்.

இப்பள்ளிவாசல் வளாகத்தில் புதுச்சேரி தப்லீக் ஜமாஅத்தின் தலைமை மர்கஸ் அமைந்துள்ளது.


</doc>
<doc id="325922" url="https://ta.wikipedia.org/wiki?curid=325922" title="ஆல்பிரெடு ஆரிசன் ஜாய்">
ஆல்பிரெடு ஆரிசன் ஜாய்

ஆல்பிரெடு ஆரிசன் ஜாய் (Alfred Harrison Joy) (செப்டம்பர் 23, 1882, கிரீன்வில்லி, இல்லினாயிசு- ஏப்பிரல் 18, 1973, பசதேனா, கலிபோர்னியா) ஓர் அமெரிக்க வானியலாலர் ஆவார். இவர் உடுக்கணத் தொலைவு, விண்மீன்களின் ஆர இயக்கம், மாறியல்பு விண்மீன்கள் ஆகிய ஆய்வுக்குப் பெயர்பெற்றவர் 

இவர் இல்லினாயிசில் உள்ள கிரீன்வில்லியில் பிறந்தார். இவரது தந்தையார் புகழ்மிக்க கிரீன்வில்லியின் துணி வணிகரும் ஒருமுறை நகரத் தந்தையாகவும் இருந்த எஃப்.பி. ஜாய் ஆவார்.இவர் 1903 இல் கிரீன்வில்லி கல்லூரியில் தன் கலை இளவல் பட்டத்தைப் பெற்றார். அடுத்த ஆண்டு ஒபெர்லின் கல்லூரியில் தன் கலை முதுவர் பட்டம் பெற்றார்.

பட்டம்பெற்றதும், இவர் பீரட்டு அமெரிக்கப் பல்கலைக்கழகத்தின் சிரியப் புரோட்டசுடண்ட் கல்லூரியில் வானியல் பேராசிரியராகவும் வான்காணக இயக்குநராகவும் பணிபுரிந்தார். எனினும், இவர் முதல் உலகப் போரால் கட்டாயமாக அமெரிக்காவுக்குத் திரும்ப நேர்ந்தது.

அமெரிக்காவில் இவர் மவுண்ட் வில்சன் வான்காணகத்தில் 1915 முதல் 1952 வரை பணியாற்றினார். அங்கு இவரும் உடனிருந்தோரும் 5000 விண்மீன்களின் கதிர்நிரல் வகையையும் தனிப்பருமையையும் அவற்றின் தொலைவுகளையும் மதிப்பிட்டு உறுதிப்படுத்தினர். ஜாய் மேலும் T-தவுரி வகைமை விண்மீனைக் கண்டுபிடித்தார். இவர் விண்மீன்களின் கதிர்நிரல் கோடுகளின் டாப்பிளர் பெயர்ச்சியையும் அளந்து அவற்றின் ஆர விரைவுகளைக் கண்டறிந்தார். அதன்வழி அவற்றின் தனிப்பருமைகளையும் பொருண்மைகளையும் வட்டணைக் கூறுகளையும் கணித்தார். இவர் 1950 இல் புரூசு பதக்கம் பெற்றார்.

இவர் 1931 இலும் 1939 இலும் பசிபிக் வானியல் கழகத்தின் தலைவராகத் திகழ்ந்தார்.



</doc>
<doc id="325924" url="https://ta.wikipedia.org/wiki?curid=325924" title="கிசோர்கஞ்ச் மாவட்டம்">
கிசோர்கஞ்ச் மாவட்டம்

கிசோர்கஞ்ச் மாவட்டம் (Kishoreganj District) () தெற்காசியாவின் வங்காளதேச நாட்டின் அறுபத்தி நான்கு மாவட்டங்களில் ஒன்றாகும். இம்மாவட்டம் டாக்கா கோட்டத்தில் அமைந்துள்ளது. வடகிழக்கு வங்காளதேசத்தில் அமைந்த இம்மாவட்டத்தின் நிர்வாகத் தலைமையிடம் "கிசோர்கஞ்ச்" நகரம் ஆகும்.

டாக்கா கோட்டத்தில் உள்ள கிசோர்கஞ்ச் மாவட்டத்தின் வடக்கில் மைமன்சிங் மாவட்டம், தெற்கில் நரசிங்கடி மாவட்டம், கிழக்கில் பிரம்மன்பரியா மாவட்டம் மற்றும் ஹபிகஞ்ச் மாவட்டங்களும், மேற்கில் மைமன்சிங் மாவட்டம் மற்றும் காஜிபூர் மாவட்டங்களும் எல்லைகளாக உள்ளது.

2688.59 சதுர கிலோ மீட்டர் பரப்பளவு கொண்ட மாவட்டத்தை நிர்வாக வசதிக்காக பதின்மூன்று துணை மாவட்டங்களாகப் பிரிக்கப்பட்டுள்ளது.

இம்மாவட்டம் நான்கு நகராட்சி மன்றங்களையும், 105 கிராம ஒன்றியக் குழுக்களையும், 946 வருவாய் கிராமங்களையும், 1775 கிராமங்களையும் கொண்டுள்ளது. இம்மாவட்டத்தின் அஞ்சல் சுட்டு எண் 2300 ஆகும். தொலைபேசி குறியிடு எண் 0941 ஆகும். இம்மாவட்டம் ஆறு வங்காளதேச நாடாளுமன்றத் தொகுதிகளைக் கொண்டுள்ளது. 

கிசோர்கஞ்ச் மாவட்டத்தில் பழைய பிரம்மபுத்திரா ஆறு, புலேஷ்வரி ஆறு, கொரௌத்திரா ஆறு, தனு ஆறு, மெக்னா ஆறு, நர்சுந்தா ஆறு, மோக்ரா ஆறு, சிங்குவா ஆறு, சுதி ஆறு, காளி ஆறு போன்ற ஆறுகள் பாய்வதால் நீர் வளமும், நில வளமும் மிக்கதாக உள்ளது. இங்கு நெல், சணல், கோதுமை, எண்ணெய் வித்துக்கள், பருப்பு வகைகள், நிலக்கடலை, கரும்பு, விளாச்சி, உருளைக்கிழங்கு முதலியன பயிரிடப்படுகிறது.

2688.59 சதுர கிலோ மீட்டர் பரப்பு கொண்ட இம்மாவட்டத்தின் 2011-ஆம் ஆண்டின் மக்கள் தொகை கணக்கெடுப்பின் படி (இறுதி முடிவு அறிவிக்கப்படவில்லை) மக்கள் தொகை 29,11,907 ஆக உள்ளது. அதில் 14,32,242 ஆண்கள் ஆகவும், பெண்கள் 14,79,665 ஆகவும் உள்ளனர். ஆண்டு மக்கள் தொகை வளர்ச்சி விகிதம் 1.4% ஆக உள்ளது. பாலின விகிதம் 100 ஆண்களுக்கு 104 பெண்கள் வீதம் உள்ளனர். மக்கள் தொகை அடர்த்தி ஒரு சதுர கிலோ மீட்டர் பரப்பளவில் 1083 நபர்கள் வீதம் வாழ்கின்றனர். மாவட்ட சராசரி எழுத்தறிவு 40.9 % ஆக உள்ளது.இம்மாவட்டத்தின் பெரும்பாலான மக்கள் இசுலாமிய சமயத்தைப் பின்பற்றுபவர்களாகவும், வங்காள மொழியைப் பேசுபவர்களாகவும் உள்ளனர்.

வங்காளதேசத்தின் பிற மாவட்டங்களைப் போன்று, இம்மாவட்டத்திலும் நான்கு படிகள் கொண்ட கல்வி அமைப்பு உள்ளது. அவைகள்: ஐந்தாண்டு படிப்புகள் கொண்ட தொடக்கப் பள்ளிகளும் (கிரேடு 1 – 5), ஐந்தாண்டு படிப்புகள் கொண்ட இடைநிலைப் பள்ளிகளும் (கிரேடு 6 – 10), இரண்டாண்டு படிப்பு கொண்ட மேனிலைப் பள்ளிகளும் (கிரேடு 11 – 12), நான்கு ஆண்டு படிப்பு கொண்ட இளநிலை பட்டப் படிப்பு மற்றும் ஒராண்டு கால முதுநிலை பட்டப் படிப்பு கொண்ட பல்கலைக்கழகங்களும், கல்லூரிகளும் உள்ளது.
வங்காள மொழியுடன், ஆங்கில மொழியும் அனைத்து நிலைகளிலும் கற்பிக்கப்படுகிறது.

இம்மாவட்டத்தில் ஜவகுருல் இசுலாம் மருத்துவக் கல்லூரி மற்றும் மருத்துவ மனை, சாகித் சையத் நஸ்ரூல் இசுலாம் மருத்துவக் கல்லூரி, அப்துல் ஹமிது மருத்துவக் கல்லூரி, பஜித்பூர் பட்டப் படிப்பு கல்லூரி, அரசு குருதயாள் கல்லூரி, வாலிநெவாஸ் கான் கல்லூரி, மித்தாமைன் கல்லூரி, பௌரா மகளிர் கல்லூரி, கொச்சிஹதா கல்லூரி, பகுன்டியா கல்லூரி, கதியாதி கல்லூரி, அப்துல் மன்னன் மகளிர் கல்லூரி முதலிய கல்வி நிலையங்கள் உள்ளது.

 

</doc>
<doc id="325927" url="https://ta.wikipedia.org/wiki?curid=325927" title="ஜான் பீட்டர் அக்ரா">
ஜான் பீட்டர் அக்ரா

ஜான் பீட்டர் அக்ரா (John Peter Huchra) (பலுக்கல் ; திசம்பர் 23, 1948 - அக்தோபர் 8, 2010) ஓர் அமெரிக்க வானியலாளரும் பேராசிரியரும் ஆவார் .இவர் ஆர்வார்டு பல்கலைக்கழகத்தின் ஆராய்ச்சிக் கொள்கைக்கான துணைக் 
கல்விப் புரவலர் ஆகவும் ஆர்வார்டு-சுமித்சோனிய வானியற்பியல் மையப் பேராசிரியராகவும் இருந்தார். இவர் பன்னாட்டு வானியல் கழகத்தின் அமெரிக்க தேசியக் குழுவின் தலைவராகவும் இருந்துள்ளார். மேலும் இவர் அமெரிக்க வானியல் கழகத்தின் முன்னாள் தலைவராகவும் இருந்தார்.

அக்ரா நியூசெர்சியின் செர்சி நகரில் 1948 திசம்பர் 23 இல் பிறந்தார், இவரது தந்தையார் தொடர்வண்டி நடத்துநர் ஆவார், தாயார் மனையறங் காத்தவர். இவர் நியூசெர்சியில் உள்ள இரிட்ஜ்பீல்டு பார்க்கில் வளர்ந்தார். இவர் அண்டவியல், அறிவியல் புனைவு நூல்களில் ஆர்வம் செலுத்தினார். இவர் மசாசூசட் தொழில்நுட்ப நிறுவன மற்போர்க் குழுவில் உறுப்பினராக இருந்தார். இந்நிறுவனத்தில் இவர் 1970 இல் இயற்பியல் முதன்மையாக எடுத்து பட்டம் பெற்றார். இவர் கலிபோர்னியா தொழில்நுட்ப நிறுவனத்தில் வானியலில் முனைவர் பட்டம் பெற்றார். இவர் 1976 இல் ஆர்வார்டு-சுமித்சோனிய வானியற்பியல் மையத்தில் தன்முதுமுனைவர் ஆய்வை மேற்கொண்டார். மேலும் அங்கு தன் வாழ்நாள் பணி முழுவதும் இருந்துள்ளார்.

தன்னுடன் பணிபுரிந்த வானியலாளர்களாகிய மார்க் ஆரோன்சன், ஜெரெமி மவுல்டு ஆகியோருடன் இணைந்து சில சுருள் பால்வெளிகளின் பொலிவையும் சுழற்சி வேகத்தையும் பகுப்பாய்வு செய்து புடவி ஒன்பது பில்லியன் ஆண்டு அகவை உடையது என அறிவித்தார். இது முன்பு கருதியதைப் போல அரைபங்கினதாகும்.

வாலேரீ தெ இலெப்பாரண்டும் மார்கரெட் கெல்லரும் அக்ராவும் 1986 இல் பல பத்து மெகாபார்செக்குகளுக்கு அப்பால் உள்ள அளவுகளில் அமைந்த பால்வெளிகள் சீரற்றபடி பரவியுள்ளதை வெளியிட்டனர். இந்நிலை முந்தைய செம்பெயர்ச்சி அளக்கையியல் முடிவுகளில் இருந்து பெரிதும் வேற்பாட்ட்தாகும். De Lapparent, Geller and Huchra described the galaxy distribution as apparently lying on the "surfaces of bubble-like structures". கெல்லரும் அக்ராவும் 1989இல் தம் செம்பெயர்ச்சி அளக்கை வழியாக வானியற் பெருஞ்சுவரைக் கண்டுபிடித்தனர். இது நீளவாட்டில் 600 மில்லியன் ஒளியாண்டுகளும் அகலத்தில் 250 மில்லியன் ஒளியாண்டுகளும் அமைந்த சுவராகும். புடவியில் இது தான் இரண்டாவது பெரிய மீக்கட்டமைப்பாகும். அக்ரா வில்லை இவரது பெயரைத் தாங்கியுள்ளது. அக்ரா வில்லை என்பது ஐன்சுட்டீன் குருசு குவேசார் முன் அமைந்த ஈர்ப்பு வில்லை பால்வெளியாகும்.



</doc>
<doc id="325943" url="https://ta.wikipedia.org/wiki?curid=325943" title="தேசிய பெண் குழந்தை நாள்">
தேசிய பெண் குழந்தை நாள்

ஆண்டு தோறும் இந்தியாவில் 2009 ஆண்டு முதல் ஜனவரி 24 அன்று தேசிய பெண் குழந்தை நாள் கொண்டாடப்படுகிறது. இந்நாள் கொண்டாடுவதின் மூலம் பாலின சமநிலை, சமவேலைக்கு சமஊதியம் போன்ற கருத்துக்கள் மக்களிடையே விழிப்புணர்வை ஏற்படுத்த இது பெரிதும் உதவும். மேலும் பெண்கள் மேம்பாட்டிற்கான திட்டங்கள் பற்றியும் பொதுமக்களுக்கு ஊடகம், செய்தித்தாள், வானொலி மற்றும் தொலைக்காட்சி வழியாக தகவல் அரசாங்கத்தால் அளிக்கப்படுகிறது . 





</doc>
<doc id="325945" url="https://ta.wikipedia.org/wiki?curid=325945" title="மகாராஷ்டிர வரலாறு">
மகாராஷ்டிர வரலாறு

மகாராட்டிர வரலாறு தோராயமாக கி.மு 4 ஆம் நூற்றாண்டு காலகட்டம்வரை தெரியவருகிறது. கி.மு 4 ஆம் நூற்றாண்டு முதல் 875 வரையிலான காலகட்டம்வரை இப்பகுதியில் மகாராஸ்திரி பிராகிருதம் மொழியின் மேலாதிக்கம் கொண்ட மொழிகளின் ஆதிக்கத்தில் இருந்தன. இந்த மகாராஸ்திரி பிராகிரத்தில் இருந்தே மராத்தி மொழி ஒன்பதாம் நூற்றாண்டுக்கு மேல் உருவானது. மராத்தி மொழியின் பழமையான கல்வெட்டு தற்கால கர்நாடகத்தில் உள்ள சரவணபெலகுலாவில் உள்ள பாகுபளி சிலையின் அடிப்பகுதியில் உள்ளது. காலப்போக்கில், மகாராட்டிரா என்ற பகுதியாக அபரண்டா, விதர்பா, முலாக், அஷ்மக் அஸ்மகம், குந்தால் ஆகிய பகுதிகளும் அடங்கின. மேலும் நாகா, முண்டா மற்றும் பில் மக்கள் போன்ற பழங்குடி சமூகங்கள் வாழ்ந்த இப்பகுதி பண்டைய காலங்த்தில், தண்டகாரண்யம் என அழைக்கப்பட்டது.

இன்றைய மகாராஷ்டிர பகுதி முதல் ஆயிரம் ஆண்டுகளில் பல பேரரசுகளின் ஆட்சிக்குட்பட்ட ஒரு பகுதியாக இருந்தது. இப்பகுதியை ஏறக்குறைய எட்டு நூற்றாண்டு காலத்தில் ஆண்ட பேரரசுகள் மவுரிய பேரரசு, சாதவாகனர், வாகாடகப் பேரரசு, சாளுக்கியர், இராஷ்டிரகூடர் ஆகியோராவர். மேலும் இந்தப் பேரரசுகள் இந்திய துணைக்கண்டத்துக்குள் பெரும் நிலப்பரப்பில் ஆட்சி செலுத்தின. இந்தப் பேர்ரசுகளின் காலத்தில் மகாராட்டிரத்தில் அஜந்தா, எல்லோரா குகைகள் போன்ற மிக பெரிய சில கலைச் சின்னங்கள் உருவாக்கப்பட்டன. மகாராட்டிர நிலப்பகுதி கி.மு நான்கு மற்றும் மூன்றாம் நூற்றாண்டுகளில் மௌரிய பேரரசால் ஆளப்பட்டது. ஏறக்குறைய கி.பி 230 காலக்கட்டத்தில் மகாராட்டிரம் சாதவாகனப் பேரரசின் ஆட்சியின் கீழ் வந்தது, 400 ஆண்டுகள் ஆளப்பட்டது. சாதவாகனர்களில் சிறந்த ஆட்சியாளர் கௌதமிபுத்ர சதகர்ணி ஆவார். இந்த ஆட்சியாளர்கள் சிதியர்களால் வெற்றிகொள்ளப்பட்டனர். வாகாடகப் பேரரசு கி.பி 250–470 வரை ஆட்சி செய்தது. சாதவாகன மரபினர் தங்கள் ஆட்சியின் போது மகாராஸ்திரி பிராகிருதம் மற்றும் தெலுங்கு ஆகிய மொழிகளை ஆட்சி மொழிகளாக பயன்படுத்தினர். வாகாடப் பேரரசின்போது ஆட்சி மொழிகளாக சமசுகிருதம், மகாரஸ்திரி பிராகிருதம் ஆகிய மொழிகள் இருந்தன.

பிரவரபுரம்-நந்திவர்தனா கிளை: பிரவரபுரம்-நந்திவர்தனா கிளை ஆட்சியாளர்கள் வர்தா மாவட்டத்தில் உள்ள பிரவரபுரம் (பவுனார்) மற்றும் நாக்பூர் மாவட்டத்தின் மன்சார் மற்றும் நந்திவர்தன் (நாகர்தான்) போன்ற பல்வாறு தளங்களில் இருந்து ஆட்சி செய்தனர். இந்த கிளையினர் குப்தர்களுடன் திருமண உறவு கொண்டிருந்தனர். வத்சகுல்மா கிளை:வத்சகுல்மா கிளையை நிறுவியவர் முதலாம் பர்வரசேனாவின் மகனான இரண்டாம் சர்வசேனா ஆவார், இவர் தனது தந்தையின் மரணத்திற்கு பிறகு இக்கிளையை தோற்றுவித்தார். மன்னர் சர்வசேனா தனது தலைநகராக வத்சகுல்மா நகரை உருவாக்கினார். இது தற்கால மகாராட்டிரத்தின் வாஷிம் மாவட்டத்தில் உள்ள வாஷிம் நகரமாகும். இந்தக் கிளையின் ஆட்சிப்பகுதி சகயாத்ரி வட்டாரம் மற்றும் கோதாவரி ஆறு ஆகியவற்றுக்கு இடைப்பட்டப் பகுதியில் இருந்தது. இவர்களால் அஜந்தாவிலுள்ள புத்தமத குகைகள் சில அமைக்கப்பட்டன.

சாளுக்கிய பேரரசர்கள் மகாராட்டிரத்தை கி.பி 6 ஆம் நூற்றாண்டு முதல் 8 ஆம் நூற்றாண்டுவரையிலான காலகட்டம்வரை ஆண்டனர். மற்றும் இந்த மரபின் இரண்டாம் புலிகேசி, வட இந்தியாவின் இரண்டு பேரரசர்களான ஹர்ஷவர்தனர் மற்றும் இரண்டாம் விக்ரமாதித்தன் ஆகிய இருவரை போரில் தோற்கடித்தார். மேலும் 8 ஆம் நூற்றாண்டில் அரபு ஆக்கிரமிப்பாளைர்களையும் தோற்கடித்தார். இராஷ்டிரகூடர் மகாராட்டிரத்தை 8 ஆம் நூற்றாண்டு முதல் 10 ஆம் நூற்றாண்டுவரை ஆண்டனர். அரபு பயணியான சலைமான் ராட்டிரகூட மன்னனான அமோகவர்சனை "உலகின் தலைசிறந்த 4 மன்னர்களில் ஒருவர்" என்றார். சாளுக்கிய் பேரரசு மற்றும் இராட்டிரக்கூடப் பேரரசு ஆகிய இரு அரசுகளும் தங்கள் தலைநகரத்தை தற்கால கர்நாடகத்தில் கொண்டிருந்தன. இவர்கள் தங்கள் அரசவை மொழயாக கன்னடம் மற்றும் சமசுகிருதம் ஆகியவற்றை கொண்டிருந்தனர். 11 ஆம் நூற்றாண்டின் துவக்கத்திலிருந்து 12 ஆம் நூற்றாண்டு வரையிலான காலகட்டத்தில் தக்காண பீடபூமியில் சோழப் பேரரசு மற்றும் மேலைச் சாளுக்கிய மரபினர் ஆதிக்கம் செய்தனர். தக்காணத்தில் மேலைச் சாளுக்கிய மன்னர்கள் மற்றும் சோழ மன்னர்கள் முதலாம் இராஜராஜ சோழன், இராசேந்திர சோழன், மற்றும் இரண்டாம் ஜெயசிம்மன், முதலாம் சோமேசுவரன், ஆறாம் விக்கிரமாதித்தன் ஆகியோருக்கிடையே பல போர்கள் நடந்தன.

தேவகிரி யாதவப் பேரரசு என்பது ஒரு இந்திய அரச மரபாகும், இந்த பேரரசு அதன் உச்ச நிலையில் துங்கபத்திரை ஆறு, நருமதை ஆறுகள்வரை பரவி, தற்கால மகாராட்டிரம், வட கர்நாடகம், மத்தியப் பிரதேசத்தின் ஒரு பகுதி என பரவி இருந்தது. இதன் தலைநகராக தேவகிரி (தற்கால மகாராட்டிரத்தின் தவுளதாபாத்) இருந்தது. இவர்கள் துவக்கத்தில் மேலைச் சாளுக்கியர் கீழ் சிற்றரசர்களாக இருந்தனர். இந்த மரபை தோற்றுவித்தவர் சுபாகு என்பவரின் மகனான திருதபிரகாரா என்பவராவார். இவரின் தலைநகராக ஸ்ரீநகரம் இருந்தது. என்றாலும், ஒரு துவக்கக்கால கல்வெட்டு சந்ராதித்யபுரம் (தற்கால நாசிக் மாவட்டத்தின் சந்தூர்) இவர்களின் தலைநகராக குறிப்பிடுகிறது. சேயுனா என்ற பெயர் திருதபிரகாராவின் மகனான, சேயுனாசந்த்ராவின் பெயரில் இருந்து தோன்றியது, இவர்கள் அடிப்படையில் ஆண்ட பகுதி "சேயுனாதேசம்" (தற்கால கந்த்திஷ்) என அழைக்கப்பட்டது. இம்மரபின் பிற்கால ஆட்சியாளரான இரண்டாம் பீமன், பரமாரப் பேரரசின் மன்னானான முன்ஜா மற்றும் இரண்டாம் தைலப்பனுக்கும் நடந்த போரில் தைலப்பனுக்கு உதவினார். ஆறாம் விக்கிரமாதித்தன் தன் அரியனையை பெற இரண்டாம் சேயுனாசந்திரன் உதவினார். 12 ஆம் நூற்றாண்டின் இடையில், சாளுக்கியரின் ஆற்றல் குறையத் துவங்கியது, இதனால் இவர்கள் தங்கள் சுயாட்சியை அறிவித்தனர். இவர்களின் ஆட்சி இரண்டாம் சிங்கானாவின் காலத்தில் உச்சம் பெற்றது. தேவகிரி யாதவர்கள் மராத்தி மொழியை ஆதரித்தனர். தங்கள் அரசவை மொழியாகவும் பயன்படுத்தினர். கன்னட மொழியும் அரசவை மொழியாக சியுனாசந்த்திராவின் ஆட்சிக்காலத்தில் இருந்திருக்கலாம், ஆனால் இராமச்ந்திரா மற்றும் மகாதேவ யாதவர் காலத்தில் மராத்தி மொழி மட்டுமே அரசவை மொழியாக இருந்தது. யாதவர்களின் தலைநகரான தேவகிரி மராத்தி கற்ற அறிஞர்களை ஈர்க்கும் ஒரு காந்தமாக இருந்தது. அவர்களின் திறமைகளை வெளிப்படுத்தும் இடமாகவும், திறமைகளுக்கான ஆதரவை பெறும் இடமாகவும் இருந்தது. இவர்களின் காலத்தில் மராத்திய இலக்கியங்கள் தோன்றவும், வளர்ச்சியடையவும் யாதவ ஆட்சி உதவியது.

பேராசிரியர். ஜியார்ஜ் மோர்ஸ், வி. கே. ராஜ்வாடி, சி.வி.வைத்யா, டாக்டர். ஏ.எஸ். அல்தீகர், டாக்டர். டி.ஆர். பண்டர்கர், ஜே. துன்கான் என். டிர்ரிட், போன்ற வரலாற்று அறிஞர்களின் கூற்றின்படி சேயுனு மரபினர் மராத்தா மரபினர் என்றும் இவர்கள் மராத்திய மொழியை ஆதரித்தனர். திகம்பர் பாலகிருஷ்ண மோகாஷி என்பவர் யாதவ ஆட்சி "முதல் உண்மையான மராட்டிய சாம்ராஜ்ஜியமாக தெரிகிறது" என்று குறிப்பிட்டுகிறார். தனது புத்தகமான மத்தியகால இந்தியா என்ற நூலில், சி.வி. வைத்தியா யாதவர்கள் " தூய மராத்தா சத்திரியர்" கூறுகிறார்.

14 ஆம் நூற்றாண்டின் துவக்கத்தில், யாதவப் பேரரசு, தற்போதைய மகாராட்டிரத்தின் பெரும்பாலான பகுதிகளை ஆட்சி செய்தது. இந்நிலையில் இவர்கள் தில்லி சுல்தானக ஆட்சியாளர் அலாவுதின் கில்ஜியால் அகற்றப்பட்டனர். பிறகு, முகமதுபின் துக்லக்கால் தக்காணத்தின் ஒரு பகுதி கைபற்றப்பட்டது, மேலும் தனது தலைநகரை தற்காலிகமாக தில்லியிலிருந்து மகாராட்ரிரத்தின் தௌலதாபாத்திற்கு மாற்றினார். 1347 இல் துக்லக்குகளின் வீழ்ச்சிக்குப் பிறகு, குல்பர்காவின் உள்ளூர் பாமினி சுல்தான்கள் அடுத்த 150 ஆண்டுகள் ஆட்சி செய்தனர். 1518 இல் பாமினி சுல்தானகம் உடைந்த பிறகு, மகாராட்டிர பிராந்தியம் ஐந்து தக்காண சுல்தானகங்களானது அவை; அகமத்நகர் நிசாம், பீஜாபூர் அதில்ஷா, கோல்கொண்டா குயிட்புஷ், பிதர் பிதர்ஷான், இலிச்பூர் இம்தீஷ் போன்றவை ஆகும். இந்த அரசுகள் ஒருவருடன் ஒருவர் சண்டையிட்டு வந்தனர். இவர்கள் ஒன்றிணைந்து தெற்கிலுள்ள விஜயநகரப் பேரரசை 1565 இல் வீழ்த்தினர். தற்கால மும்பை பகுதி 1535 இல் போர்ச்சுக்கல்லால் கைபற்றப்படும் வரை குசராத் சுல்தான்களால் ஆளப்பட்டு வந்தது, கந்தீஷ் பகுதி 1382 மற்றும் 1601 க்கு இடைப்பட்டக் காலத்தில் ஃபரூக் மரபினராலா ஆளப்பட்டு வந்தது இப்பகுதி பின்னர் முகலாயப் பேரரசால் இணைத்துக் கொள்ளப்பட்டது. அகமது நகரின் நிஜாம்ஷாஹி வம்சத்தின் பிரதிநிதியாக 1607 இருந்து 1626 வரை இருந்தவர் மாலிக் அம்பார் முர்டாஸா நிஸாம் ஷாவின் பலம் மற்றும் அதிகாரத்தை அதிகரிக்கும்வதமாக ஒரு பெரிய இராணுவப் படையை உருவாக்கினார். மாலிக் அம்பார் தக்காணப் பகுதியில் கொரில்லா யுத்த ஆதரவாளராக இருந்தார். மாலிக் அம்பார் உதவியுடன் முகலாய இளவரசர் குர்ராம் (பின்னர் ஷாஜஹான் ஆனார்) தன்னை ஆட்சிக்கு வரவிடாமல் தன் மருமகனை தில்லி அரியணையில் அமர்த்த முயற்சி மேற்கொண்ட அவருடைய மாற்றந்தாய், நூர்ஜஹானுக்கு, எதிராக வெற்றிபெற்று அரியனையைக் கைப்பற்றினார். தக்காண அரசாட்சியானது 17 ஆம் நூற்றாண்டின் இரண்டாம் பாதியின் இறுதியில் முகலாயப் பேரரசிடமிருந்து மராத்தா படைகளால் வென்றெடுக்கப்பட்டது. சிவாஜியின் மேல் நம்பிக்கை வைத்து அவர் வழி சென்ற மராத்தி மக்கள் துன்புறுத்தலுக்கு ஆளாயினர்.
இது மராட்டிய சாம்ராஜ்ஜியத்தின் விதியில் திருப்புமுனைப் புள்ளிகளில் ஒன்றாக ஆனது. 

இஸ்லாமிய ஆட்சியின் துவக்கக் காலத்தில் முஸ்லிம் அல்லாதவர்களின், கோவில் இடிப்பு மற்றும் கட்டாய மதமாற்றம், ஜிசியா வரி விதிப்பு போன்ற அட்டூழியங்கள் காணப்பட்டன. எனினும், இந்து மத மக்களின் பெரும்பான்மையினால் காலப்போக்கில் இஸ்லாமிய ஆட்சியாளர்கள் அவர்களுடன் ஒத்துப்போக முன் வந்தனர். பெரும்பாலும் கணக்கு வழக்குப் பணிகள் பிராமணர்களிடம் ஒப்படைக்கப்பட்டது அதேசமயம் பட்டில்கி என்னும் வருவாய் வசூல் (கிராம அளவில் வருவாய் வசூல்) மற்றும் தேஷ்முக் என்னும் வரிவசூல் (ஒரு பெரிய பகுதிக்கு வருவாய் வசூல்) போன்ற பொறுப்புகள் வாடன் (பரம்பரை உரிமைகளாக) மராட்டியர்கள் கைகளில் இருந்தது. இத்தகைய வரிவசூல் பணிகளில் போஸ்லே, ஷிர்கே, கோர்பாண்டே, ஜாதவ், மஹாதிக், காட்ஜி என பல குடும்பங்கள் விசுவாசத்தோடு வெவ்வேறு காலகட்டங்களில் வெவ்வேறு சுல்தான்களிடம் பணியாற்றினார். வரிவசூலில் இருந்த வாடன் என்னும் பரம்பரை உரிமையாளர்கள் தங்கள் வாடன் பதவியில் கிடைக்கும் பொருளாதார சக்தி மற்றும் தங்களின் பெருமைக்கு ஆதாரமாக இது இருப்பதாக கருதினர். இதன் காரணமாக தங்கள் பொருளாதார நலன்களைக் காக்க சிவாஜியை ஆதரிக்கத் தயங்கி எதிர்த்தனர். மக்களிடையே பெரும்பான்மையாக இந்து மதம் இருந்தது மற்றும்,பெரும்பான்மையானோர் மராத்தி பேசினார், இதனால் இப்ராஹிம் அடில்ஷா போன்ற சுல்தான்கள் அரசவை மொழியாகவும், நிர்வாக மொழியாகவும், ஆவண மொழியாகவும் மராத்தி மொழியை ஏற்றுக் கொண்டனர்..,

மராத்தியர் இந்தியத் துணைக்கண்டத்தில் 17 ஆம் நூற்றாண்டின் நடுவில் இருந்து 19 ஆம் நூற்றாண்டின் துவக்கம்வரை அவர்களின் மராத்தியப் பேரரசினால் ஆதிக்கம் செய்தனர். இங்கே மராட்டியர் என்பது விரிவான பொருளில் பயன்படுத்தப்படுகிறது மராட்டிய பேரரசின் நிறுவனரான சிவாஜி, அனைத்து மராத்திய மொழி பேசும் சமூக மக்களையும் அதே பெயரில் தனித்துவமான ஒரு சமூகமாக ஒன்றிணைத்தார். 

சிவாஜி நவீன மராட்டிய தேசத்தின் நிறுவனராக கருதப்படுகிறார். சிவாஜி போன்ஸ்லே (பிறப்பு 1627/1630 - 3 ஏப்ரல் 1680), மேலும் சத்ரபதி சிவாஜி மகாராஜ் என்று அறியப்படும், போஸ்லே ராஜ்புத் மராட்டிய மரபினர் ஆவார். சிவாஜியால் மராட்டிய சாம்ராஜ்ஜியம் உருவாக்கப்பட்டது, இவர் செல்வாக்கு சரிந்துவந்த பிஜப்பூர் அடில்ஷாஹியின் சுல்தானிடம் இருந்து ஒரு பகுதியைக் கைப்பற்றினார். . 1674 ஆம் ஆண்டில், அவர் முறையாக சத்ரபதி என்ற பட்டத்துடன் ராய்காட்டில் முடிசூட்டப்பட்டார். சிவாஜி ஒரு சிறந்த வீரராவார் போராளி இவர் தன் அரசுக்கு உதவியாக மண்டலா என்னம் அமைச்சரவையில், வெளி விவகாரத்துறை, உள்நாட்டு உளவுத்துறை போன்ற நவீன கருத்துக்களுடன் அமைத்திருந்தார். மேலும் இவர் சிறப்பான பொது மற்றும் இராணுவ நிர்வாகத்தையும் ஏற்படுத்தினார். சக்திவாய்ந்த கடற்படையை உருவாக்கி, சிந்துதுர்க் போன்ற கோட்டைகளை அமைத்தது மட்டுமல்லாமல் மகாராஷ்டிராவின் மேற்கு கடற்கரையில் விஜயதுர்க் போன்ற பழைய கோட்டைகளையும் வலிமைப்படுத்தினார்.

1707 இல் அவ்ரங்கசீப்பின் மரணத்துக்குப் பின் மராட்டியர்களுக்கு எதிராக நடந்த 27 ஆண்டுகால போர் முகலாயப் பேரரசின் வீழ்ச்சிக்கு வழிவகுத்தது. மராத்தா, பாத் குடும்ப பேஷ்வாக்களின் தலைமையின் கீழ், விரைவில் அதிகார வெற்றிடம் நிரப்பப்பட, அடுத்து வந்த தசாப்தங்களில் துணைக்கண்டத்தின் பெரும்பாலான பகுதியை கைப்பற்றினார்.

ஒரு காலகட்டத்தில், பேஷ்வாக்கள் என்னும், (பட்) தேஷ்முக் மராத்தி சித்பவன் பிராம்மணர் குடும்பத்தை சேர்ந்தவர்களின் கட்டுப்பாட்டில், மராத்திய இராணுவம் 1749 முதல் 1818 ஆம் ஆண்டு வரையிலான காலகட்டத்தில் வந்தது. பின்னர் இவர்களின் பரம்பரையே மராத்திய பேரரசின் தலைமைப் பொறுப்பில் இருந்தது. இவர்கள் காலத்தின் போது, மராட்டிய சாம்ராஜ்ஜியம் அதன் உச்சநிலையாக 1760 இல் இந்திய துணைக்கண்டத்தின் பெரும்பாலான ஆளும் நிலையை அடைந்தது. மராத்திய பிரதேசத்தில் பேஷ்வா கட்டுப்பாட்டிலிருந்த பகுதிகள் 1818 இல் கிழக்கு இந்திய கம்பெனியின் கட்டுப்பாட்டுக்கள் வந்தன.

மராட்டியர்கள் ஒரு வலிமையான கடற்படையை உருவாக்கினர். ஏறத்தாழ 1660 களில் வளர்ச்சியுற்று அதன் உச்சக்கட்டத்தில், இந்தியாவின் மேற்கு கடற்கரையில் மும்பையில் இருந்து சவந்த்வாடி வரையிலான கடல் எல்லைக்குள் ஆதிக்கம் செலுத்தியது. இது பிரித்தானியர், போர்த்துகீசியம்,டச்சு, சிட்டி போன்ற கடற்படை கப்பல்களை தாக்கி அவர்களின் கடற்படை அபிலாசைகளின் மீது குறிவைத்தன.
மராட்டிய கடற்படை 1730 ஐ சுற்றிய காலம் வரை ஆதிக்கம் செலுத்தியது, 1770 களில் சரிவு நிலையை அடைந்து, 1818 இல் முடிவுக்கு வந்தது.

பிரித்தானிய கிழக்கிந்திய கம்பெனி 18 ஆம் நூற்றாண்டில் மெல்ல தன் ஆட்சிப்பரப்பை விரிவாக்கியது. மகாராட்டிரம் மூன்றாவது ஆங்கில-மராட்டியப் போரில் பேஷ்வா இரண்டாம் பாஜிராவின் தோல்வியுடன் 1818 இல் கைப்பற்றப்பட்டது. 

பால கங்காதர திலகர் இந்திய விடுதலை இயக்கத்தில் ஒரு முக்கிய பங்கு வகித்தார். இவர் பரவலாக தேசிய முக்கியத்துவம் வாய்ந்தவராக மற்றும் தலைவராக ஏற்கபட்டிருந்தார். இவர் ஒரு தீவிரவாத அணுகுமுறையாளராக இருந்தார் மேலும் இவர் விடுதலைப் போராட்டத்தில் பங்கேற்ற இந்திய வெகுஜன மக்களை ஊக்குவிக்கும் கருவியாக இருந்ததார்.
திலகரின் ஒரு பிரபலமான மேற்கோள்:
டாக்டர் .பி. ஆர். அம்பேத்கர், இந்தியாவின் முதல் சட்ட அமைச்சர், இந்தியாவில், பல நூற்றாண்டுகளாக ஒடுக்கப்பட்டுக் கொண்டிருந்த குறைந்த எண்ணிக்கைக்கொண்ட தலித் மக்களை, ஒடுக்கும் சாதிகளை எதிர்த்து போராடினார். இவர் ஒடுக்கப்படும் தலித் வகுப்புகளுக்கு தலைமை ஏற்று நடத்தி தலித் இயக்கம் காண வழிவகுத்ததார். அம்பேத்கர் இந்தியாவின் அரசமைப்புச் சட்டத்தை எழுதுவதில் வகித்த முக்கிய பங்குக்காக அவர் இந்திய அரசியல் அமைப்பு சட்டத்தின் தந்தை என்று கருதப்படுகிறார்.

பிரித்தானிய அரசுக்கு இறுதி எச்சரிக்கையாக 1942 ஆம் ஆண்டு "வெள்ளையனே வெளியேறு" இயக்கத்தை மும்பையில் துவக்கப்பட்டது, 1947 இல் இந்தியா சுதந்திரம் அடைந்தது. மகாராட்டிரத்தில் பலர் தலைவர்கள் இந்த விடுதலைப் போராட்டத்தில் ஒரு முக்கிய பாத்திரம் வகித்தனர். 1937 இல் மும்மொழி பம்பாய் மாகாணத்தின் முதல் முதலமைச்சராக பி.ஜி.கெர் பொறுப்பேற்றார்.
மராத்தி மக்கள் பெரும்பான்மையாக வாழக்கூடிய அடிலாபாத், மேடக், நிஜாமாபாத் ஆகிய வட்டங்களும், மகாபூபங்கர் மாவட்டம் போன்றவை தெலுங்கு மாநிலம் (தற்போதைய தெலங்கானா) மற்றும் கர்நாடகம் ஆகிய மாநிலங்களுடன் 1956 இல் இணைக்கப்பட்டன. இன்று கூட இந்த பகுதிகளில் உள்ள பழைய நகரங்களின் பெயர்கள் மராத்தி மொழி பெயர்களாகவே உள்ளன.



</doc>
<doc id="325949" url="https://ta.wikipedia.org/wiki?curid=325949" title="தஞ்சாவூர் அர்ச்சகசாலைப் பிள்ளையார் கோயில்">
தஞ்சாவூர் அர்ச்சகசாலைப் பிள்ளையார் கோயில்

தஞ்சாவூர் அர்ச்சகசாலைப் பிள்ளையார் கோயில், தமிழ்நாடு, தஞ்சை மாவட்டம், தஞ்சாவூரில் உள்ள விநாயகர் கோயிலாகும்.

இக்கோயில் தெற்கு வீதியில் காளிகாபரமேசுவரி கோயில் எனப்படுகின்ற காளியம்மன் கோயிலின் வளாகத்தில் உள்ளது. அம்மன் கோயிலின் வலது பக்கத்தில் விநாயகர் கோயிலுக்கு தனி வாசல் உள்ளது. அதன் வழியாகவும் கோயிலுக்கு வரலாம். இவரை அர்க்கசாலைப் பிள்ளையார் என்றும் கூறுகின்றனர். 

தஞ்சாவூர் அரண்மனை தேவஸ்தானத்திற்கு உட்பட்ட 88 கோயில்களில் இக்கோயிலும் ஒன்றாகும். 

இக்கோயில் நுழைவாயில், மண்டபம், கருவறை ஆகியவற்றைக் கொண்டு அமைந்துள்ளது. கோயிலின் கருவறையில் விநாயகர் மூலவராக உள்ளார். 

நெல்லை மாவட்டம் மேகலிங்கபுரத்தில் ஆசியாவின் பெரிய விநாயகர், தஞ்சை மாவட்டம் திருவலஞ்சுழியில் ஒன்பது அங்குல சுவேத விநாயகர், திருப்புறம் சாட்சிநாதர் கோயிலில் தேனை உறிஞ்சும் பிரளயம் காத்த விநாயகர், சீர்காழி திருமணிக் கூடத்தில் உள்ள சிரத்தில் இளநீர் இறங்கும் விநாயகர், திருவாரூர் மாவட்டம் ராமநாதர் கோயிலில் மனித முகத்துடன் நரமுக விநாயகர் என்றவாறு பல விநாயகர்கள் காணப்படுகின்றனர். கும்பகோணத்தில் கரும்பாயிரம் கொண்ட விநாயகர் உள்ளார். அவ்வரிசையில் தஞ்சாவூரில் ஓமளிப்பிள்ளையார், அர்ச்சகசாலைப் பிள்ளையார் ஆகியோர் உள்ளனர்.


</doc>
