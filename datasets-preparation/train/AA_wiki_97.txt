<doc id="68287" url="https://ta.wikipedia.org/wiki?curid=68287" title="மதன் கார்க்கி">
மதன் கார்க்கி

மதன் கார்க்கி வைரமுத்து, இந்தியாவை சேர்ந்த ஒரு பாடலாசிரியர், திரைக்கதை ஆசிரியர், ஆராய்ச்சி நிபுணர், மென்பொருள் பொறியாளர் மற்றும் தொழில்முனைவர். குவின்ஸ்லாந்து பல்கலைக்கழகத்தில் கணிணி அறிவியல் துறையில் முனைவர் பட்டம் பெற்றிருக்கும் கார்க்கி, கிண்டியில் உள்ள பொறியியல் கல்லூரியில் துணைப் பேராசிரியராக தன்னுடைய தொழில்முறைப் பணிவாழ்க்கையைத் தொடங்கினார், விரைவில் அவர் தமிழ்த் திரையுலகுக்குள் நுழைந்தார், அங்கு பாடலாசிரியராக, வசனகர்த்தாவாகப் பணியாற்றத் தொடங்கினார். 2013ன் தொடக்கத்தில் அவர் தன்னுடைய ஆசிரியப் பணியைத் துறந்தார், திரைத்துறையில் முழு நேரமாகப் பணியாற்றத் தொடங்கினார், அதேநேரத்தில் அவர் கார்க்கி ஆராய்ச்சி அறக்கட்டளை (KaReFo) என்ற மொழிக் கணிமை மற்றும் மொழிக் கல்வியறிவு ஆகியவற்றில் முதன்மையாகக் கவனம் செலுத்தும் ஒரு கல்வி ஆராய்ச்சி நிறுவனத்தையும் தொடங்கினார். அவர் மெல்லினம் கல்வி நிறுவனத்தை தோற்றுவித்தார், இந்த நிறுவனம் குழந்தைகள் மத்தியில் கற்றலைப் பரவச்செய்வதற்காக வடிவமைக்கப்பட்ட கல்வி விளையாட்டுகள் மற்றும் கதைப் புத்தகங்களை உருவாக்குகிறது. அவர் உருவாக்கிய இன்னொரு நிறுவனம், டூபாடூ (DooPaaDoo) இந்த இணையம் சார்ந்த இசைத்தளமானது திரைப்பட இசை அல்லாத தனியிசையை முன்னிறுத்துகிறது, திரைப்பட இசைத் தொகுப்புகளை விநியோகிக்கும் ஓர் அமைப்பாகவும் செயல்படுகிறது.

ஏழு முறை தேசிய விருது வென்ற பாடலாசிரியராகிய வைரமுத்து மற்றும் தமிழ் அறிஞர், மீனாட்சி பெண்கள் கல்லூரியின் மூத்த பேராசிரியரான பொன்மணி ஆகியோரின் மூத்த மகன் கார்க்கி. அவருடைய இளைய சகோதரர் கபிலன், நாவல்களை எழுதி வருகிறார், தமிழ்த் திரைப்படங்களில் பாடலாசிரியராகவும் வசனகர்த்தாவாகவும் பணியாற்றுகிறார். 

கார்க்கி சென்னையில் வளர்ந்தவர், கோடம்பாக்கத்தில் உள்ள லயோலா மெட்ரிகுலேஷன் பள்ளியில் கல்வி கற்றவர். பள்ளியில் தான் ஒரு நல்ல மாணவராக இருக்கவில்லை என்று தானே ஒப்புக்கொள்ளும் கார்க்கி, முதன்மையாகத் தமிழ் மற்றும் ஆங்கிலத்தில்மட்டும்தான் சிறந்து விளங்கினாராம். உயர்நிலைப் பள்ளியில் படித்துக்கொண்டிருந்தபோது அவருக்குக் கணிணி அறிவியலில் ஓர் ஆர்வம் ஏற்பட்டது, அண்ணா பல்கலைக்கழகத்துடன் இணைந்துள்ள கிண்டி பொறியியல் கல்லூரியில் (CEG) அவருக்கு இடம் கிடைத்தது. 1997ம் ஆண்டில் கணிணிப் பொறியியல் துறையில் அவர் தன்னுடைய இளநிலைக் கல்வியைத் தொடங்கினார்.
CEGல் படித்துக்கொண்டிருந்தபோது, தன்னுடைய இறுதி ஆண்டுப் பணித்திட்டத்தின் ஒரு பகுதியாகத் "தமிழ் ஒலி எந்திரம்" என்ற நிரலியை உருவாக்கினார் கார்க்கி, இது பேராசிரியர் T.V. கீதா அவர்களுடைய நேர்பார்வையின்கீழ் நிறைவுசெய்யப்பட்டது. இந்தத் திட்டத்தின் நோக்கம், தமிழ் மொழிக்கான "உரையிலிருந்து பேச்சை உருவாக்கும்” ஓர் இயந்திரத்தை உருவாக்குவதாகும். இந்தத் திட்டம் பற்றிய ஆராய்ச்சிக் கட்டுரையானது மலேசியாவில் உள்ள கோலாலம்பூரில் நடைபெற்ற தமிழ் இணைய மாநாட்டில் அதிகாரப்பூர்வமாகத் தேர்ந்தெடுக்கப்பட்டது. 

இந்தக் காலகட்டத்தில் அவர் பணியாற்றிய பிற திட்டங்கள்: "பெயர் உருவாக்கி", இது படைப்புணர்வு, புதுமைச் சிந்தனை, புதிய பொருள்களை உருவாக்குவதுபற்றிய அவருடைய பாடத்தின் ஒரு பகுதியாகச் செய்யப்பட்டது, இதன் நோக்கம் இந்திய ஒலிப்பியலின்படி ஒலிக்கக்கூடிய பெயர்களை வரிசைமுறையற்று உருவாக்குவதாகும், ஒரு "தொகுப்பு வடிவமைப்பு", இதற்காக ஓர் உயர் நிலை நிரல் எழுதுதல் மொழியைச் சிந்தித்தார் கார்க்கி, இதன் நோக்கம், மொழி சார்ந்த விதிமுறைகள், இலக்கண விதிமுறைகளை முறையாக்க குறிப்பிடுதல் மற்றும் புரிந்துகொள்ளுதல்.

"சென்னைக் கவிகள்"க்காக, தமிழ்ச் சொல் செயலிக்கான எழுத்துப்பிழையைச் சரிபார்க்கும் ஒரு நிரலியையும் அவர் உருவாக்கினார். இந்தத் திட்டத்தில் நிறைய இயற்கை மொழிச் செயல்படுத்துதல் அம்சங்கள் நிறைந்திருந்தன, இவை தமிழ் மொழிக்கான உருவவியல் பகுப்பாய்வு ஒன்றின் பகுதியாக உருவாக்கப்பட்ட ஓர் வேர் அகரமுதலியின் அடிப்படையில் அமைந்தன. இந்தத் திட்டத்தின் நோக்கம், ஒரு சொல் சரியானதா, இல்லையா என்பதைக் கண்டறிதலாகும்.

2001ல் தன்னுடைய இளநிலைப் பட்டப்படிப்பை நிறைவுசெய்த கார்க்கி, 2003ம் ஆண்டில் குவின்ஸ்லாந்து பல்கலைக்கழகத்தில் தன்னுடைய முதுநிலைப் பட்டப்படிப்பைத் தொடங்கினார். அங்கு அவர் கணக்கிடுதல் கோட்பாடு மற்றும் வலுவான கணிதத்தில் அடிப்படையில் அமைந்த ஒரு திட்டத்தை உருவாக்கினார் (இது டாக்டர் ஜார்ஜ் ஹாவாஸ் அவர்களுடைய மேற்பார்வையின்கீழ் நிகழ்த்தப்பட்டது) இந்தத் திட்டமானது எந்த ஓர் அணி வடிவமைப்பையும் ‘ஹெர்மைட் இயல்பு வடிவம்’ என்கிற பொதுவான ஒரு வடிவத்துக்குக் (இது ஓர் அலகு மேல் முக்கோண அணி ஆகும்) குறைப்பதற்கான ஏற்கனவே உள்ள ஒரு செயல்முறையை ஆராய்வதில் கவனம் செலுத்தியது.

இந்தக் கல்வியின்போது அவருடைய வேறு சில திட்டங்கள்: "ஒழுங்குமுறைப்படுத்தப்பட்ட மென்பொருள் செயல்முறைத் திட்டம்" (இதன் நோக்கம், தனிப்பட்ட மென்பொருள் செயல்முறை என்கிற தனிநபர்களுக்கான மென்பொருள் உருவாக்கச் செயல்முறையை அறிமுகப்படுத்திப் பின்பற்றுதலாகும்), "இணையக் கலைப்பொருள் கடை இணையத்தளம்" (இதற்காக இணையத்தின்வழியே ஓவியங்களை வர்த்தகம் செய்கிற ஓர் இணையத்தளம் உருவாக்கப்பட்டது) மற்றும் "எழுத்து அடிப்படையிலான ஒலி அரட்டை" (இதற்காக முதன்மையான கணக்கிடல் அம்சங்களை உள்ளடக்கிய ஒரு பதிலி ஒலி அரட்டை அமைப்பு அமைக்கப்பட்டு விஷுவல் பேஸிக்கில் உருவாக்கப்பட்டது.)

தன்னுடைய கற்றல் பணிகளுடன் கார்க்கி பல்கலைக்கழகத்தில் ஓர் கல்வியியல் ஆசிரியராகவும் பணியாற்றினார். தொடர்புடைய தரவுத்தள அமைப்புகள் மற்றும் நிரலெழுதும் மொழிகள் போன்ற பாடங்களில் அவர் வகுப்பறைப் பயிற்சிகள் மற்றும் ஆய்வக நிகழ்வுகளை நடத்தினார்.

தகவல் தொழில்நுட்பத்தில் தன்னுடைய PhD திட்டத்தின் ஒரு பகுதியாக அவர் ஜாவா அடிப்படையிலான ஓர் உருவகப்படுத்தும் தளத்தை உருவாக்கினார், "SENSE" (வலைப்பின்னலாக்கப்பட்ட உணர்விப் பரிசோதனைகளின் உருவகப்படுத்தப்பட்ட சூழல்) என்று பெயரிடப்பட்ட இந்தத் தளம் பலவிதமான பட்டறிவுகளைப் பரிசோதிப்பதற்காக உருவாக்கப்பட்டது. இந்தத் திட்டமானது டாக்டர் மரியா ஒர்லோஸ்கா மற்றும் டாக்டர் ஷாஜியா சாதிக் ஆகியோருடைய வழிகாட்டுதலின்கீழ் நிறைவுசெய்யப்பட்டது. அவருடைய ஆய்வுக் கட்டுரையின் தலைப்பு, “கம்பியில்லாத உணர்வி வலைப்பின்னல்களில் கேள்விப் பரவலுக்கான வடிவமைப்புக் கருத்தாய்வுகள்”.

தன்னுடைய முதுநிலைப் படிப்பை நிறைவுசெய்துவிட்டு இந்தியா திரும்பிய கார்க்கி, டிசம்பர் 2007ல் CEG அண்ணா பல்கலைக்கழகத்துக்குத் திரும்பினார். அடுத்த ஆறு மாதங்களுக்கு அவர் மூத்த ஆராய்ச்சி நிபுணராகப் பணியாற்றினார், ஆராய்ச்சித் திட்டங்கள் மற்றும் இளநிலை மற்றும் முதுநிலை அளவிலான மாணவர் திட்டங்கள் பலவற்றைக் கையண்டார். இவற்றுடன், அவர் முதுநிலைப் படிப்பு மாணவர்களுக்குப் பாடங்களையும் ஆய்வகங்களையும் கையாண்டார். ஜூலை 2008முதல் ஜூலை 2009வரை அவர் ஒரு திட்ட அறிவியலாளராகவும் பணியாற்றினார், ஆராய்ச்சிக் குழுக்கள், ME & MBA மாணவர்களுடைய திட்டங்களைக் கையாண்டார். 

ஆகஸ்ட் 2009லிருந்து அவர் அங்கு துணைப் பேராசிரியராகப் பணியாற்றத் தொடங்கினார். அவர் இளநிலை மற்றும் முதுநிலைப் பட்டப்படிப்புகளுக்காக அங்கு சேர்ந்திருந்த கணிணி அறிவியல் மாணவர்களுக்கு விரிவுரைகளை நிகழ்த்தினார், பல்கலைக்கழகத்தின் தமிழ்க் கணிமை ஆய்வகத்தையும் ஒருங்கிணைத்தார். அவர் NRI மற்றும் வெளிநாடுகளைச் சேர்ந்த மாணவர்களுக்கான ஓர் ஆலோசகராகவும் பணியாற்றினார், கணிணி அறிவியல் பொறியியல் கழகத்தின் ஊழியர் காசளராகவும் பணியாற்றினார். அவர் பயிற்றுவித்த சில பாடங்கள்: மேம்பட்ட தரவுத்தளங்கள், பொறியாளர்களுக்கான நெறிமுறைகள், நிரலெழுதுதல் மொழிகளின் கொள்கைகள், சுற்றுச்சூழல் அறிவியல் மற்றும் தமிழ்க் கணிமை (PhD மாணவர்களுக்கு). 

ஜூன் 22, 2008ல் கார்க்கி, நந்தினி ஈஸ்வரமூர்த்தியை மணந்தார், இவர் அண்ணா பல்கலைக்கழகத்தில் அவருடன் படித்தவர் ஆவார். நந்தினி கார்க்கி இப்போது தமிழ்த் திரைப்படத்துறையில் திரைப்படங்கள் மற்றும் ஆவணப்படங்களுக்கான துணைத் தலைப்புகளை உருவாக்குபவராகப் பணியாற்றுகிறார். 2009ல் இவர்களுக்கு ஹைக்கூ கார்க்கி என்ற மகன் பிறந்தார்.

கார்க்கி அண்ணா பல்கலைக்கழகத்தில் ஆசிரியராகப் பணியாற்றிக்கொண்டிருந்த நேரத்தில் அவர் தமிழ்த் திரைத்துறையிலும் தன்னுடைய பணியைத் தொடங்கினார், அவருடைய அறிமுகம், இயக்குநர் ஷங்கருடைய மாபெரும் படைப்பாகிய "எந்திரன்" (2010) என்ற அறிவியல் புனைகதைத் திரைப்படத்தில் தொடங்கியது. கார்க்கி தான் எழுதிய சில பாடல்களுடன் இந்த இயக்குநரை 2008ல் அணுகியிருந்தார், இந்தத் திரைப்படத்தின் வசனங்களில் உதவுவதற்காக அவர் அழைக்கப்பட்டார், குறிப்பாக, தொழில்நுட்பச் சொற்கள் சார்ந்த குறிப்புகளை அவர் வழங்கினார். அநேகமாக இந்தத் திரைப்படத்தின் ஒவ்வொரு காட்சிக்கும் மூன்றுவகையான வசனங்கள் எழுதப்பட்டதாக குறிப்பிட்டார் அவர்; இவற்றில் ஒரு வசனம் ஷங்கரால் எழுதப்பட்டது, இன்னொரு வசனம் கார்க்கியால் எழுதப்பட்டது, மூன்றாவது வசனம் மறைந்த சுஜாதா ரங்கராஜனால் எழுதப்பட்டது, இந்த இயக்குநருடன் அடிக்கடி இணைந்து பணியாற்றியுள்ள சுஜாதா, இந்தத் திரைப்படத்தின் முன்தயாரிப்பின் ஆரம்பக் காலகட்டத்தில் இறந்துவிட்டார். ஷங்கர் மூன்று வரைவுகளையும் வாசித்தார், அவற்றில் எது நன்றாகப் பொருந்தியதோ, அதை பயன்படுத்திக்கொண்டார். இந்தத் திரைப்படத்தின் உச்சக்காட்சியில்மட்டும்தான் பல வசனகர்த்தாக்கள் சேர்ந்து பணிபுரியவில்லை, அக்காட்சிக்கான வசனங்களை கார்க்கிமட்டுமே எழுதினார்.

வசனங்களை எழுதியதுடன் இந்தத் திரைப்படத்தில் கார்க்கி இரண்டு பாடல்களையும் எழுதினார் : “இரும்பிலே ஒரு இருதயம்” (அவருடைய திரைப்படப் பணி வாழ்க்கையின் முதல் பாடல், இதனை A.R. ரஹ்மான் பகுதியளவு பாடியிருந்தார்) மற்றும் “பூம் பூம் ரோபோ டா”. அதேசமயம், "கண்டேன் காதலை" (2009) என்ற திரைப்படத்தில் அவர் எழுதிய ”ஓடோடிப் போறேன்” என்ற பாடல்தான் அவருடைய முதல் வெளியீடானது. "எந்திரன்" திரைப்படத்தில் கார்க்கி ஆற்றிய பணிக்காக, 2011 விஜய் விருதுகளில் ”இந்த ஆண்டின் சிறந்த கண்டுபிடிப்பு” என்கிற கெளரவத்தைப் பெற்றார் கார்க்கி. 

"எந்திரன்" திரைப்படத்தில் அவருடைய பணியைத் தொடர்ந்து, தமிழ்த் திரைத்துறையில் மிகவும் நாடப்படுகின்ற பாடலாசிரியர்களில் ஒருவரானார் கார்க்கி, அவர் பல இசையமைப்பாளர்களுடன் திரும்பத் திரும்ப பணியாற்றினார்: A.R ரஹ்மான், ஹாரிஸ் ஜயராஜ், D.இமான், M.M. கீரவாணி, யுவன் ஷங்கர் ராஜா, S. தமன், சஞ்சய் லீலா பன்சாலி, அனிருத் ரவிச்சந்தர் மற்றும் சாம் CS. தன்னுடைய தாய்மொழியான தமிழுடன், வேறு பல மொழிகளிலும் பாடல் எழுதிப் புகழ் பெற்றுள்ளார் கார்க்கி; அவற்றில் சில: "நண்பன்" திரைப்படத்திலிருந்து ”அஸ்க்கு லஸ்க்கா” (இதில் 16 வெவ்வேறு மொழிகள் இடம் பெற்றிருந்தன), "ஏழாம் அறிவு" திரைப்படத்தில் வரும் "தி ரைஸ் ஆஃப் டாமோ” (மாண்டரின் மொழியில் எழுதப்பட்டது). "நூற்றெண்பது" திரைப்படத்திலிருந்து “கன்டினியூவா” (போர்ச்சுகீசு மொழியில்). அவருடைய பணியின் இன்னொரு முக்கியமான அம்சம், அன்றாடப் பேச்சில் இயல்பாக இடம்பெறாத அபூர்வமான தமிழ்ச் சொற்களைத் தன்னுடைய பாடல் வரிகளில் நுழைப்பது, எடுத்துக்காட்டாக "கோ" திரைப்படத்தில் “குவியமில்லாக் காட்சிப் பேழை” மற்றும் "ஐ" திரைப்படத்தில் “பனிக்கூழ்”. தமிழ்த் திரைப்பட உலகின் முதல் மாலை மாற்றுப் பாடலையும் அவர் எழுதினார், இது "விநோதன்" என்ற திரைப்படத்தில் இடம்பெற்றது. 2018ம் ஆண்டின் நிறைவில் அவர் 600க்கும் மேற்பட்ட பாடல்களை எழுதியுள்ளார்.

கார்க்கியின் மிகப்பிரபலமான பாடல்களில் சில: “இரும்பிலே ஒரு இருதயம்” ("எந்திரன்"), “என்னமோ ஏதோ” ("கோ"), ”நீ கூறினால்” ("நூற்றெண்பது"), “அஸ்க்கு லஸ்க்கா” ("நண்பன்"), ”கூகுள் கூகுள்” ("துப்பாக்கி"), ”எலே கீச்சான்” ("கடல்"), “ஒசாக்கா” ("வணக்கம் சென்னை"), “செல்ஃபி புள்ள” ("கத்தி"), ”பூக்களே சற்று ஓய்வெடுங்கள்” ("ஐ"), “மெய் நிகரா” ("24"), “அழகியே” ("காற்று வெளியிடை"), “எந்திர லோகத்துச் சுந்தரியே” ("2.0") மற்றும் “குறும்பா” ("டிக் டிக் டிக்").

"எந்திரன்" வெற்றியைத் தொடர்ந்து இயக்குநர் ஷங்கருடைய "நண்பன்" திரைப்படத்திலும் கார்க்கி அவருடன் வசனகர்த்தாவாக இணைந்து பணியாற்றினார். ஹிந்தியில் பெரும் வெற்றியடைந்த "3 இடியட்ஸ்" திரைப்படத்தின் அடிப்படையில் எடுக்கப்பட்ட இந்தத் திரைப்படத்தில் அவர் கல்லூரி வாழ்க்கையைச் சற்று வித்தியாசமாகம் காட்டுவதற்காக வசனங்களில் ஒரு புதுமையை நுழைத்தார். "2.0" ("எந்திரன்" திரைப்படத்தின் அடுத்த பகுதி) படத்திலும் அவர் ஷங்கருடன் தொழில்நுட்ப ஆலோசகராக இணைந்து பணியாற்றினார், இது இந்தியத் திரைப்படங்களிலேயே மிகவும் அதிகப் பொருட்செலவில் தயாரானதாகும்.

தெலுங்கு இயக்குநர் S.S. ராஜமெளலியுடைய இரு பகுதிப் பிரமாண்டத் திரைப்படமாகிய "பாகுபலி"யிலும் கார்க்கி அவருடன் இணைந்து பணியாற்றியுள்ளார், அதற்காக அவர் மிகுந்த பாராட்டைப் பெற்றார், இந்தத் திரைப்படத்தின் இரண்டாம் பகுதி, தென்னிந்தியாவிலேயே மிக அதிக லாபம் சம்பாதித்த ஒரு திரைப்படமாகும், அடுத்து வரவிருக்கும் "RRR" திரைப்படத்திலும் அவர்கள் இணைந்து பணியாற்றுகிறார்கள். வசன எழுத்தாளராக அவருடைய பிற குறிப்பிடத்தக்க திரைப்படங்கள்: கோகுலின் "இதற்குத்தானே ஆசைப்பட்டாய் பாலகுமாரா", வெங்கட் பிரபுவின் "மாசு என்கிற மாசிலாமணி" மற்றும் நாக் அஷ்வினின் "நடிகையர் திலகம்" (புகழ்பெற்ற தென்னிந்தியத் திரைப்பட நடிகை சாவித்திரியின் வாழ்க்கை அடிப்படையில் எடுக்கப்பட்ட திரைப்படம்).

"பாகுபலி" வரிசைக்காகக் கார்க்கி “கிளிக்கி” என்ற மொழியை உருவாக்கினார், திரைப்படத்தில் காலகேயா பழங்குடியினர் இந்த மொழியைப் பேசுகிறார்கள். கார்க்கி ஆஸ்திரேலியாவில் இருந்தபோது இந்த மொழி அவருக்குள் உருவானது, அங்கு அவர் பகுதி நேரமாகக் குழந்தைகளைக் கவனித்துக்கொள்பவராகவும் பணியாற்றினார், குழந்தைகளோடு ஒரு புதிய மொழியை உருவாக்கும் நோக்கத்துக்காக “க்ளிக்” என்ற மொழியை உருவாக்கினார். அச்சத்தை உண்டாக்குகிற ஒரு மொழியை உருவாக்கவேண்டும் என்பதற்காக இயக்குநர் ராஜமெளலி இவரை அணுகியபோது, தானே ஒரு மொழியை உருவாக்கினார் கார்க்கி. ”க்ளிக்” மொழியை ஓர் அடிப்படையாகக் கொண்டு, சுமார் 750 சொற்கள் மற்றும் 40 இலக்கண முறைகளைச் சேர்த்து உருவாக்கிய இந்தப் புதிய மொழிக்கு “கிளிக்கி” என்று பெயர் சூட்டினார் கார்க்கி. இந்த மொழியில் ‘இச்’ மற்றும் ‘இஸ்க்’ போன்ற சொல்ரீதியிலான க்ளிக்குகள் காலம் மற்றும் பன்மையைக் காட்டும் குறியீடுகளாகப் பயன்படுத்தப்படுகின்றன. எதிர்ச் சொற்களுக்கு ஒலியியல் திருப்புதல்களும் அதிகமாகப் பயன்படுத்தப்பட்டன (’மின்’ என்பது ”நான்” என்பதற்கு எதிர்ச் சொல்லானது, ‘நிம்’ என்பது “நீ” என்பதற்கு எதிர்ச் சொல்லானது). இந்த மொழியில் வருத்தத்தைக் குறிப்பதற்கு எந்தச் சொற்களும் இல்லை, ஏனெனில், திரைப்படத்தில் இந்த மொழியைப் பேசும் பாத்திரங்கள் வருத்தம் என்கிற பண்பை வெளிப்படுத்துவதில்லை.

பாடலாசிரியர் மற்றும் வசனகர்த்தாவாகத் தன்னுடைய முதல் பத்தாண்டில் நவீன இந்தியத் திரைப்படத்துறையின் மிகப்பெரிய வெற்றியடைந்த திரைப்படங்கள் சிலவற்றில் பணியாற்றியிருக்கிறார் கார்க்கி, எடுத்துக்காட்டாக: "எந்திரன்" (2010), "கோ" (2011), "நான் ஈ" (2012), "துப்பாக்கி" (2012), "கத்தி" (2014), "ஐ" (2015), "பாஜிராவ் மஸ்தானி" (2015), "பாகுபலி" வரிசை (2015; 2017), "நடிகையர் திலகம் (திரைப்படம்)|நடிகையர் திலகம்]]" (2018), "பத்மாவத்" (2018) மற்றும் "2.0" (2018).

2013 ஜனவரியில் அண்ணா பல்கலைக்கழகத்தில் கார்க்கி தன்னுடைய ஆசிரியப் பணியைத் துறந்த பின்னர், தன்னுடைய மனைவி நந்தினி கார்க்கியுடன் இணைந்து "கார்க்கி ஆராய்ச்சி நிறுவனம்" ("KaReFo"), என்கிற அறக்கட்டளையைத் தோற்றுவித்தார். லாப நோக்கில்லாத கல்வி ஆராய்ச்சி நிறுவனமான இது, மொழிக் கணிமை மற்றும் மொழிக் கல்வியில் கவனம் செலுத்துகிறது. அவர் இந்த நிறுவனத்தின் ஆராய்ச்சித் தலைவராகப் பணியாற்றுகிறார்.

"KaReFo" உருவாக்கியுள்ள சில திட்டங்கள்: “சொல்” (இணையத்தில் ஒரு தமிழ்-ஆங்கிலம்-தமிழ் அகரமுதலி), “பிரிபொறி” (தமிழுக்கான ஓர் உருவவியல் பகுப்பாய்வு மற்றும் கூட்டுச்சொல் பிரிப்பான்) “ஒலிங்கோ” (ஓர் ஒலிபெயர்ப்புக் கருவி), ”பேரி” (தமிழ் ஒலிப்பியலின் அடிப்படையில் சுமார் 9 கோடி ஆண்/பெண் பெயர்களை உருவாக்கும் ஒரு பெயர் உருவாக்கி), “எமோனி” (எதுகை,மோனை போன்றவற்றைக் கண்டறியும் கருவி), “குறள்” (திருக்குறளுக்கான ஓர் இணையத்தளம்), “எண்” (எண்களை எழுத்துகளாக மாற்றும் ஒரு கருவி), “பாடல்” (பாடல் வரிகளை ஆராய்வதற்கும் வாசிப்பதற்கும் தமிழ்ப் பாடல் வரிகளைத் தொகுத்துத் தரும் ஓர் இணையத்தளம்) மற்றும் ”ஆடுகளம்” (சொல் விளையாட்டுகளுக்கான ஓர் இணையத்தளம்).

2008 நவம்பரில் கார்க்கி "மெல்லினம் கல்வி" நிறுவனத்தைத் தோற்றுவித்தார், அதன் இயக்குநராகப் பணியாற்றுகிறார். இந்த நிறுவனம் குழந்தைகளுக்கான கல்விக் கருவிகளான புத்தகங்கள், விளையாட்டுகள், போன்றவற்றின் உள்ளடக்கங்களை உருவாக்குவதில் சிறப்புக் கவனம் செலுத்துகிறது, இந்தக் கல்விக் கருவிகள் குழந்தைகளுக்குத் தமிழ் மொழியை அறிமுகப்படுத்துவதையும், குழந்தைகள் தமிழ் இலக்கியத்தில் அறிவியல் மற்றும் புதுமைச்சிந்தனைகளை ஆராய்வதற்கான ஆர்வத்தை உண்டாக்குவதையும் நோக்கங்களாகக் கொண்டுள்ளது. 

இந்நிறுவனத்தின் தயாரிப்புகள் “ஐபாட்டி” என்ற வணிகப்பெயரில் தயாராகின்றன, பாடல் புத்தகங்கள், கதைகள், சொல் விளையாட்டுகள் மற்றும் குழந்தைகளுக்கான சொற்றொடர் விளையாட்டுகள் போன்றவை இந்த வரிசையில் வெளியாகின்றன. இந்நிறுவனம் இப்போது பொம்மைகள் மற்றும் எலக்ட்ரானிக் விளையாட்டுகளைத் தயாரிக்கும் பணியில் ஈடுபட்டுள்ளது. 
இண்டீ இசைக்கான பங்களிப்பு.

ஏப்ரல் 2016ல் கார்க்கி தன்னுடைய நண்பரான கௌந்தேயாவுடன் இணைந்து "டூபாடூ" என்ற இணைய இசைத்தளத்தைத் தொடங்கினார், சுதந்தரமான, மற்றும் திரைப்படம் சாராத இசையை முன்னிறுத்தும் நோக்கத்துடன் தொடங்கப்பட்ட இணையத்தளம் இது. அவருடைய நோக்கம், திரைப்படங்களுக்காக உருவாக்கப்படாத இசைத்தொகுப்புகளைக் கொண்ட ஒரு பாடல் வங்கியை உருவாக்குவது, இந்த வங்கியைத் தயாரிப்பாளர்கள் மற்றும் இயக்குநர்களுக்கு வழங்குவது, அவர்கள் இதிலிருந்து தங்களுடைய திட்டங்களுக்குப் பொருந்துகிற பாடல்களைத் தேர்ந்தெடுத்துக்கொள்ளலாம். சுதந்தர இசையை வெளியிடும் ஓர் இசை நிறுவனமாகப் பணியாற்றுகிற "டூபாடூ", தமிழ்த் திரைப்படங்களுக்கான பாடல்களை விநியோகிக்கும் ஓர் அமைப்பாகவும் செயல்படுகிறது.

இந்தத் தளத்தில் வெளியிடப்பட்ட முதல் பாடலுக்கு இசையமைத்தவர், M.S விஸ்வநாதன் அவர்கள். இந்தத் தளத்துக்கான உள்ளடக்கங்களை வழங்குவதற்காக, தமிழ்த் திரைத்துறையைச் சேர்ந்த அறுபதுக்கும் மேற்பட்ட இசையமைப்பாளர்கள் இதில் இணைக்கப்பட்டார்கள், இந்தத் தளம் நாள்தோறும் ஒரு பாடலை வெளியிடும் நோக்கத்துடன் செயல்படத்தொடங்கியது. 

பிக் FM 92.7 வானொலி நிலையத்தில் "பிக் டூபாடூ" என்ற நிகழ்ச்சிக்கான வானொலித் தொகுப்பாளராகவும் கார்க்கி பணியாற்றினார். இந்த நிகழ்ச்சி சனிக்கிழமைகளில் மாலை 6மணிமுதல் 9மணிவரை ஒலிபரப்பானது.

"டூபாடூ"வின் இயக்குநராகப் பணியாற்றுகிற அதே நேரத்தில், இந்தத் தளத்துக்காகத் தனிப்பட்ட முறையில் பல பாடல்களை எழுதியுள்ளார் கார்க்கி, இசைத்துறையின் முன்னணி மற்றும் சுதந்திரமான பல ஆளுமைகளுடன் இணைந்து பணியாற்றியுள்ளார், எடுத்துக்காட்டாக ஸ்ரீநிவாஸ், கார்த்திக், அனில் ஸ்ரீனிவாசன், ரிஸ்வான், கார்த்திகேய மூர்த்தி, விஜய் பிரகாஷ், ஆன்டிரியா ஜெர்மியா, அஜ் அலிமிர்ஜக், மற்றும் இயக்குநர் கெளதம் வாசுதேவ் மேனன் (இவர் கார்க்கி எழுதிய பாடல்களுக்கான மூன்று இசை ஒளிப்படங்களையும் இயக்கினார், இவற்றில் டொவினொ தாமஸ், திவ்யதர்ஷினி, ஐஷ்வர்யா ராஜேஷ் மற்றும் அதர்வா ஆகிய நடிகர்கள் பங்கேற்றார்கள்). கார்க்கி எழுதிய சில முக்கியமான இண்டீ பாடல்கள்: “உலவிரவு”, “கூவா”, “போதை கோதை”, ”யாவும் இனிதே”, ”ஏதோ ஓர் அறையில்”, ”காதல் தோழி மற்றும் “பெரியார் குத்து”.

பியானோ இசைக் கலைஞர் அனில் ஸ்ரீநிவாசனுடன் இணைந்து "அனில் மற்றும் கார்க்கியுடன் ஞாயிற்றுக்கிழமைகள்" என்கிற இசை சார்ந்த மெய்ம்மை உரையாடல் நிகழ்ச்சியையும் கார்க்கி தொகுத்து வழங்கினார், இது டிசம்பர் 2017ல் தொடங்கி ஏப்ரல் 2018வரை ஜீ தமிழ் HDயில் 13 பகுதிகளாக ஒலிபரப்பானது. இந்த நிகழ்ச்சியில் இசை, மற்ற பொழுதுபோக்குத் துறைகளைச் சேர்ந்த புகழ்பெற்ற விருந்தினர்கள் பங்கேற்றார்கள், இசையமைத்தல் மற்றும் நிகழ்த்துதல் ஆகியவை காட்சிப்படுத்தப்பட்டன. இந்த நிகழ்ச்சியில் பங்கேற்ற சில முக்கிய விருந்தினர்கள்: இசையமைப்பாளர்கள் சீன் ரால்டன், G.V பிரகாஷ் குமார் மற்றும் ஸ்ரீநிவாஸ்; இயக்குநர்கள் வெங்கட் பிரபு, வசந்த், கெளதம் மேனன் மற்றும் ராஜீவ் மேனன்; நடிகர்கள் சித்தார்த், RJ பாலாஜி மற்றும் குஷ்பூ; மற்றும் பாடகர்கள் கார்த்திக், ஆன்டிரியா ஜெர்மியா, கானா பாலா மற்றும் சைந்தவி.

சிறுவயதிலிருந்தே கார்க்கிக்குப் புகைப்படக் கலையின்மீது பேரார்வம் உண்டு, சிறுவயதிலிருந்து தான் எடுத்த புகைப்படங்களைப் பெரிய தொகுப்பாகச் சேர்த்துவைத்திருக்கிறார். இந்தக் கலையின் நுட்பங்களை அவர் யூடியூப் வழியாகக் கற்றுக்கொண்டார். குறிப்பாக, வழக்கத்துக்கு மாறுபட்ட உணர்வுகளின் ஒளிவுமறைவற்ற கணங்களைக் காட்சிப்படுத்துதலில் அவர் சிறப்புக் கவனம் செலுத்துகிறார், குழந்தைகளைப் புகைப்படமெடுப்பதுதான் தனக்கு மிகவும் பிடிக்கும் என்கிறார். பயணம் செய்வதையும் தன்னுடைய ஒரு மிகப்பெரிய பேரார்வமாக அவர் குறிப்பிடுகிறார், இந்தியாவுக்கு வெளியே, இந்தியாவுக்குள் தமிழ்நாட்டுக்குள் இதற்குமுன் செல்லாத இடங்களுக்குச் செல்வதற்காக ஒவ்வொரு ஆண்டும் மூன்று பொழுதுபோக்குப் பயணங்களை மேற்கொள்கிறார். அவர் ஏழு கண்டங்களுக்கும் பயணம் செய்துள்ளார், 2018ல் அன்டார்க்டிகாவுக்கும் சென்று வந்துள்ளார். அவருடைய பிற பொழுதுபோக்குச் செயல்பாடுகள், சமைத்தல், ஜாவாவில் நிரல் எழுதுதல் மற்றும் இறகு பந்து விளையாடுதல். அவர் பல ஆராய்ச்சிகளைச் செய்துள்ளார், இந்த ஆராய்ச்சிகள் பாடல் வரிகள் சார்ந்தவையாகமட்டும் அமையாமல் தமிழ் தொடர்பான மற்ற தலைப்புகளிலும் அமைந்துள்ளன, ஆராய்ச்சிக் கட்டுரைகளைத் தொடர்ந்து வெளியிட்டுவருகிறார்.











































</doc>
<doc id="68288" url="https://ta.wikipedia.org/wiki?curid=68288" title="லின் சீசு">
லின் சீசு

லின் சீசு (Lin Ze-xu) என்பவர் குவிங் பேரரசின், குவங்தோவ் மாகாணத்தின் சிறப்பு ஆளுநராக (Special Commissioner of Guangzhou) 19ம் நூற்றாண்டில் இருந்தவராவர். இவர் பிரித்தானியாவினால், சீனாவிற்குள் சட்டவிரோதமாக நடைப்பெற்றுவந்த அபின் போதைப்பொருள் வணிகத்திற்கு எதிராக கடும் நடவடிக்கைகளை மேற்கொண்டவர் ஆவார். இதனால் ஏற்பட்ட முதலாம் அபின் போரிற்கு காரணமானவரும் ஆவர். இன்றும் சீன மக்களால் மாவீரனாகப் போற்றப்படுபவரும் ஒருவரும் ஆவார்.

பிரித்தானியா தமது நாட்டிற்குள் அபின் போதைப்பொருள் வணிகத்தையும் பயன்படுத்துவதனையும் சட்டவிரோதமானதாக அறிவித்து தடைசெய்துக்கொண்டு, அதே சட்டவிரோதமான அபின் வணிகத்தை சீனாவின் தடையுத்தரவையும் மீறி தொடர்ந்து மேற்கொண்டு வந்தமையைக் கண்டித்து, அதனை இடைநிறுத்தக் கடும் முயற்சிகளை எடுத்தவராவர். பிரித்தானியரின் ஆதரவுடனும், அதிக இலாபம் ஈட்டும் நோக்கில் அபின் வணிகத்தில் ஈடுப்பட்டோரின், அபின் போதைப்பொருள் கிடங்குகளைத் தேடித் தேடி அழித்ததுடன், இப்போதைப்பொருள் வணிகத்தில் ஈடுபட்டோருக்கு எதிராகவும் கடும் நடவடிக்கைகளை மேற்கொண்டார். அத்துடன் அபின் போதைப் பொருட்களை ஏற்றிவரும் பிரித்தானியப் போதைப்பொருள் கப்பல்களையும் தாக்கியழித்தார்.

இவரது அதிரடி நடவடிக்கைகளால் சீனப் பொது மக்களிடையே லின் சிசு ஒரு துணிச்சல் மிக்க மாவீரராக மதிப்பு பெற்றார். இன்றும் இவரைச் சீன மக்கள் இன்றும் ஒரு வரலாற்று வீரனாகவே போற்றி வருகின்றனர். இவரது பெயரிலேயே இவரது துணிகர நடவடிக்கைகளை விவரிக்கும் வண்ணம் திரைப்படமும் எடுக்கப்பட்டுள்ளது. 

லின் சீசுவின் உருவச் சிலைகளும் நினைவு மண்டபங்களும் சீனாவில் பல இடங்களில் எழுப்பப்பட்டன. அமெரிக்கா, நியூ யோர்க் நகரிலும் இவருக்கு ஒரு சிலை எழுப்பப்பட்டுள்ளது. குவிங் பேரரசு பிரித்தானியாவின் படை நடவடிக்கைகளுக்குப் பணிந்து செயல்பட்டதால், சீன மக்களிடையே குவிங் பேரரசு செல்வாக்கு இழந்தபோதும்
, சீன மக்களிடையே லின் சீசு ஒரு மாவீரனாக இன்றும் போற்றப்பட்டு வருகின்றார். சீனாவில் மட்டுமன்றி சீனர்கள் வாழும் நாடுகளிலும் ஒவ்வொரு ஆண்டும், இவரை ஒரு வரலாற்று வீரனாக நினைவுக்கூறி வருவது குறிப்பிடத்தக்கது. 



</doc>
<doc id="68292" url="https://ta.wikipedia.org/wiki?curid=68292" title="ஐ.எசு.ஓ 3166-1">
ஐ.எசு.ஓ 3166-1

நாடுகளின் பட்டியல் ISO 3166-1



</doc>
<doc id="68296" url="https://ta.wikipedia.org/wiki?curid=68296" title="திருச்செந்தூர், வந்தவாசி இடைத்தேர்தல்">
திருச்செந்தூர், வந்தவாசி இடைத்தேர்தல்

இந்திய மாநிலமான தமிழகத்தில், தூத்துக்குடி மாவட்டம் திருச்செந்தூர் மற்றும் திருவண்ணாமலை மாவட்டம் வந்தவாசி (தனி) ஆகிய சட்டமன்ற தொகுதிகளுக்கான இடைத்தேர்தல் தேதி அறிவிக்கப்பட்டுள்ளது.

அதன்படி இவ்விருத் தொகுதிகளுக்கான இடைத்தேர்தல் 19 டிசம்பர் 2009 அன்று நடைபெறும்.

கடந்த 21 நவம்பர் 2009 அன்று தமிழக தலைமை தேர்தல் அதிகாரி நரேஷ் குப்தா இந்த அறிவிப்பை வெளியிட்டார்.
திருச்செந்தூர் சட்டமன்ற தொகுதி உறுப்பினர் அனிதா ராதாகிருஷ்ணன், அ.தி.மு.க.வில் இருந்து நீக்கப்பட்டதால் தி.மு.க வில் இணைந்ததால் தனது உறுப்பினர் பதவியிலிருந்து விலகினார்.

வந்தவாசி சட்டமன்ற தொகுதி உறுப்பினர் எஸ்.பி.ஜெயராமன் உடல்நலக் குறைவால் சமீபத்தில் காலமானார்.

அதன்படி இவ்விருத் தொகுதிகளும் காலியானதாக அறிவிக்கப்பட்டது குறிப்பிடத்தக்கது.



</doc>
<doc id="68314" url="https://ta.wikipedia.org/wiki?curid=68314" title="இலைக்காம்பு">
இலைக்காம்பு

ஒரு இலைகளின் தண்டு, பேயலை இணைக்கும் பெட்டியலை (தாவரவியல்)Petiole (பூச்சி உடற்கூறியல்), ஒரு கட்டுப்படுத்தப்பட்ட வயிற்றுப் பகுதியால் உருவான தண்டு, suborder உள்ள மண்டலம் (மீதமுள்ள அடிவயிற்று பகுதிகள்)Disambiguation icon இந்தப் பக்கத்தின் பெயர் பெரோலியோவுடன் தொடர்புடைய கட்டுரைகளை பட்டியலிடுகிறது.


</doc>
<doc id="68317" url="https://ta.wikipedia.org/wiki?curid=68317" title="இலைப்பரப்பு">
இலைப்பரப்பு

இலைப்பரப்பு (leaf lamina; blade) என்பது இலையின் பரந்து விரிந்த அமைப்பாகும். பெரும்பாலும் இங்குதான் ஒளிச்சேர்க்கை நடைபெறுகிறது. எவ்விதம் இலைப்பரப்பு அமைந்திருக்கிறது என்பதைப் பொருத்து இலைகளை இரண்டு அடிப்படையான வகைகளாகப் பிரிக்கலாம்.
தனி இலையில் இலைப்பரப்பானது பிரிவுபடாமல் இருக்கும். என்றாலும், இலையின் வடிவம் சோணைகளாக (lobes) உருவாகியிருந்தாலும், சோணைகளுக்கிடையேயான இடைவெளி முக்கிய நரம்புகளைப் போய் சேராதிருக்கும். கூட்டிலையில் இலைப்பரப்பு முழுவதுமாகப் பகுக்கப்பட்டிருக்கும். இலைப்பரப்பின் ஒவ்வொரு குருத்திலைகளும் முதன்மையான அல்லது இரண்டாம்பட்ச நரம்புகளுடன் பிரிக்கப்பட்டிருக்கும். 


</doc>
<doc id="68319" url="https://ta.wikipedia.org/wiki?curid=68319" title="இலையடிச் செதில்">
இலையடிச் செதில்

சிறிய இலை போன்றதான திசு இலைக்காம்பின் அடியில் காணப்படும் இலையடிச் செதில் (stipule), இலைத்தண்டில் இணைக்கப்படும் இடத்தில் அமைந்துள்ளது. இது இலை போன்றது அல்லது அதைவிட சிறியது. இதைக் காண்பது அரிது அல்லது இது விழுந்துவிடும் சில நேரங்களில் தழும்பை விட்டுச்செல்லும்.


</doc>
<doc id="68329" url="https://ta.wikipedia.org/wiki?curid=68329" title="ஒரத்தநாடு">
ஒரத்தநாடு

ஒரத்தநாடு (), இந்தியாவின் தமிழ்நாடு மாநிலத்தில் அமைந்துள்ள தஞ்சாவூர் மாவட்டத்தில், ஒரத்தநாடு வட்டத்தில் உள்ள பேரூராட்சி ஆகும்.ஒரத்தநாடு நகரமானது தஞ்சாவூர் மாவட்டத்திலுள்ள முக்கிய ஐந்து நகரங்களில் ஓன்றாகும். ஒரத்தநாடு வட்டத்தில் தலைநகரம் என்பதால் அனைத்து அரசு அலுவலங்களும், அனைத்து வசதிகளும் நிறைநத நகரமாக ஒரத்தநாடு நகரம் உள்ளது.
இது முத்தம்பாள்புரம் எனவும் முத்தம்பாள்சத்திரம் எனவும் அழைக்கப்படுகிறது.

ஒரத்தநாடு எனும் பெயர் உறந்தைநாடு என்பதிலிருந்து வந்ததாகும். உறந்தை என்பது பண்டைச் சோழநாட்டுத் தலைநகரான உறையூரைக் குறிக்கும். சோழனை உறந்தையர்கோன் என்று அழைத்தனர். உறந்தைநாடு என்பதே உறத்தநாடு என்றாகிப் பின்னர் உரத்தநாடாகி பின்னும் மருவி ஒரத்தநாடு ஆகியது.

இந்திய 2001 மக்கள் தொகை கணக்கெடுப்பின்படி 10,172 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். ஒரத்தநாடு மக்களின் சராசரி கல்வியறிவு 82.06% ஆகும். இது இந்திய தேசிய சராசரி கல்வியறிவான 75% விட கூடியதே. ஒரத்தநாடு மக்கள் தொகையில் 11.95% ஆறு வயதுக்குட்பட்டோர் ஆவார்கள்.

ஒரத்தநாட்டைச் சுற்றியுள்ள ஊர்களின் இளைஞர்கள் பலர் தங்கள் பள்ளிப் படிப்பை முடித்து தொழிற்கல்வி கற்று, மலேசிய தீபகற்ப நாடுகளிலும், அரபு நாடுகளிலும் பணிபுரிகின்றனர். பலர் தங்கள் மேற்படிப்பைத் தொடர ஒரத்தநாட்டு கல்லூரிகளிலோ, தஞ்சாவூர் மாவட்டக் கல்லூரிகளிலோ, சென்னையிலுள்ள கல்லூரிகளிலோ பயில்கின்றனர். உழவுத் தொழில் முதன்மையானது.

துடுப்பாட்டம், கால்பந்தாட்டம், கைப்பந்தாட்டம், கபடி ஆகிய விளையாட்டுகள் விளையாடப்படுகின்றன. உள்ளூர் அளவிலான விளையாட்டுப் போட்டிகளும் அதிகரித்திருக்கின்றன. விழாக்காலங்களில் பரிசுப் போட்டிகளும் நடத்தப்பெறுகின்றன.


இங்கு அமைந்துள்ள விசாலாட்சி அம்மன் கோயில், நான்கு திசைகளிலும் வாசல் கொண்டுள்ளது. இது ஆலயமாக, 100 ஆண்டுகளுக்கு முந்தைய அழகிய கலைநயத்துடன் அமைந்துள்ளது சிறப்பாகும்.

ஒரத்தநாடு வட்டத்தின் அரசுத் தலைமையகம் ஒரத்தநாட்டில் அமைந்துள்ளது. வட்டாட்சியர் அலுவலகத்தின் அனைத்துப் பிரிவுகளும் இங்கு அமைந்துள்ளன.

ஓரத்தநாட்டிலிருந்து தஞ்சாவூருக்கும், பட்டுக்கோட்டைக்கும் ஐந்து நிமிடங்களுக்கு ஒரு பேருந்து இயக்கப்படுகிறது. மேலும் மன்னார்குடி, கறம்பக்குடி, கந்தர்வக்கோட்டை, புதுக்கோட்டை, திருச்சி, சென்னை, அம்மாபேட்டை போன்ற ஊர்களுக்கும் அதிக பேருந்துகள் இயக்கப்படுகின்றன. ஒரத்தநாட்டை பொருத்த வரை அதிகப் படியாக தனியார்ப் பேருந்துகளே இயக்கப்படுகின்றன. சுற்றியுள்ள கிராமங்களுக்குச் சிற்றுந்துகள் இயக்கப்படுகின்றன. ஒரத்தநாடு நகரில் அரசுப் பேருந்து பணிமனை அமைத்துள்ளது.



</doc>
<doc id="68330" url="https://ta.wikipedia.org/wiki?curid=68330" title="மணிமுத்தாறு (ஆறு)">
மணிமுத்தாறு (ஆறு)

மணிமுத்தாறு நெல்லை (திருநெல்வேலி) மாவட்டத்தில் உள்ள ஒரு ஆறு மற்றும் அணைக்கட்டு ஆகும். இயற்கையாகவே மணிமுத்தாறு தாமிரபரணி ஆற்றின் கிளை ஆறாக இருப்பதாலும் அணைக்கட்டு அதன் குறுக்கே கட்டப்பட்டிருப்பதாலும் மேற்கண்டவாறு வழங்கப்படுகிறது. இது மேற்குத் தொடர்ச்சி மலையில் தொடங்கி கல்லிடைக்குறிச்சி மற்றும் அம்பாசமுத்திரம் அருகே தாமிரபரணி ஆற்றில் கலக்கிறது. இதன் இன்னொரு கிளை கோதை ஆறாக கன்னியாகுமரி மாவட்டத்தின் மேற்கு பகுதிகளில் பாய்ந்து அரபிக்கடலில் கலக்கிறது. 

நெல்லை மாவட்டம் களக்காடு மலைப் பகுதியில் செங்காந்தேரி அருகே பச்சையாறின் பிறப்பிடத்திலிருந்து தனியாக பிரிந்து மணிமுத்தாறு அருவியாக மணிமுத்தாறு அணைக்கட்டில் வந்து விழுகிறது. சாதாரண காலங்களில் இந்த நீரின் அளவை தாமிரபரணியுடன் ஒப்பிடும்பொழுது மிகவும் குறைவு என்பதால் இது வெறும் மழைக்கால வெள்ளநீர் வெளியேற்று ஆறாகவே இருந்து வந்தது. எனவே மழைக்காலங்களில் இந்த வெள்ளநீர் தாமிரபரணியில் கலந்து வீணாக கடலில் கலப்பதை தடுக்க காமராசரால் கொண்டு வரப்பட்ட திட்டமே மணிமுத்தாறு அணைக்கட்டுத் திட்டம். இதன் மூலம் சேமிக்கப்படும் நீர் நெல்லை மாவட்டத்தின் வறட்சிப் பகுதிகளான தெற்கு வீரவநல்லூர், கரிசல்பட்டி மற்றும் பச்சையாறு பாசனம் பெறாத நாங்குநேரி தாலுகாவின் வடக்குப் பகுதிகள் வழியாக மிகவும் வறட்சிப் பகுதிகளான திசையன்விளை மற்றும் அதன் சுற்று வட்டாரப் பகுதிகளுக்கு குடிநீராகவும் விவசாயத்திற்கும் பயன்படுகிறது.

அணைக்கட்டு மற்றும் அருவி நல்ல சுற்றுலாத் தலங்களாக அமைகிறது. மேலும் தமிழ்நாடு காவல்துறையின் இரண்டு காவலர் பயிற்சி பள்ளிகள் இங்கு செயல்படுகின்றன. பொதுமக்கள் இங்கு சிறிதளவே வாழ்கின்றனர். மலைப் பகுதியான மாஞ்சோலை மற்றும் கோதையாறுக்கு மணிமுத்தாறே நுழைவு வாயில் என்பதால் மணிமுத்தாறு, மாஞ்சோலை, கோதையாறு பகுதிகளை இணைத்து மணிமுத்தாறு சிறப்புநிலை பேரூராட்சி அமைக்கப்பட்டுள்ளது.



</doc>
<doc id="68334" url="https://ta.wikipedia.org/wiki?curid=68334" title="கெவ்லார் இழை">
கெவ்லார் இழை

கெவ்லார் இழை ("Kevlar") குறுக்கு வெட்டு அளவு மைக்ரோ அளவில் (Micro) இருக்கும். இழையாக இருக்கும் போது எந்த பொருளும் அதிக உறுதியுடன் இருக்கும். கண்ணாடி இழை மூன்றில் குறைந்த விலை, அதற்கேற்ற தரம். கெவ்லார் இழை தண்ணீரை விட அடர்த்தி குறைந்தது. ஆனால் மிக சிறந்த தடுப்பானாக செயல்பட கூடியது. எனவேதான் குண்டு துளைக்காத ஆடைகள், வாகனங்கள், தலைக் கவசம் ஆகியவற்றில் பயன்படுத்தப் படுகிறது. கார்பன் இழை விலை மிக அதிகம். அதற்கேற்ற உயர் தரம். எஃப் 1 பார்முலா வாகனங்களில் பயன்படுத்தப்படுகிறது.


</doc>
<doc id="68357" url="https://ta.wikipedia.org/wiki?curid=68357" title="பாண்டித்துரைத் தேவர்">
பாண்டித்துரைத் தேவர்

பாண்டித்துரைத் தேவர் (மார்ச் 21, 1867 - டிசம்பர் 2, 1911; பாலவநத்தம், மதுரையில் நான்காம் தமிழ்ச் சங்கம் அமைத்த அமைப்பாளர்களில் ஒருவரும், தமிழறிஞரும் ஆவார். இவரே நான்காம் தமிழ்ச் சங்கத்தின் முதல் தலைவராகப் பணியாற்றினார். இவர் "செந்தமிழ் (இதழ்)" என்னும் இதழ் வெளியிடவும், 'கப்பலோட்டிய தமிழர்' வ.உ.சி யின் சுதேசிக் கப்பல் விடும் பணிக்கும் பொருள் உதவி நல்கினவர்.

பாண்டித்துரைத் தேவர் பாலவநத்தம் ஜமிந்தார் என்றும், மதுரைத் தமிழ்ச்சங்கத் தலைவர் என்றும், தலைமைப் புலவர் என்றும், செந்தமிழ்கலாவிநோதர் என்றும், செந்தமிழ் பரிபாலகர் என்றும், தமிழ் வளர்த்த வள்ளல் என்றும், பிரபுசிகாமணி என்றும், செந்தமிழ்ச் செம்மல் என்றும் அழைக்கப்பட்டவர். மூவேந்தரும் போய் முச்சங்கமும் போய்ப் பாவேந்தருங் குறைந்து பழைய நூலுரைகளும் மறைந்து படிப்பாருமின்றிக் கேட்பாருமின்றித் தமிழ்க் கல்வி மழுங்கிவரும் காலகட்டத்தில் மதுரை மாநகரில் தமிழ்ச்சங்கங் கூட்டியும், அருந்தமிழ் நூல்களை ஈட்டியும், படித்து வல்லவராவர்க்கு பரிசில் கொடுத்தும், செந்தமிழ் என்னும் மாசிக வாசிக பத்திரிகையை வெளிவிடுத்தும், இப்படிப் பலவாறான தமிழ்த் தொண்டினை திறம்படச் செய்த செந்தமிழ் ஆர்வலராவார்..

தேவர் மரபில் தோன்றிய பொன்னுசாமித் தேவருக்கும் முத்து வீராயி நாச்சியாருக்கும் மூன்றாவது மகனாக 1867ஆம் ஆண்டு பங்குனி 21ஆம் நாள் பிறந்தார்.பொன்னுசாமித் தேவரவர்கள் இராமநாதபுர மன்னருக்கு அமைச்சராகயிருந்தவர்.இவர் சிறுவராக இருக்கும் போதே தந்தையை இழந்தமையால், சேஷாத்திரி ஐயங்கார் என்பவரின் மேற்பார்வையில் வளர்ந்தார். இக்காலகட்டத்தில் அழகர் ராஜ் என்ற தமிழ்ப் புலவர் இவரின் தமிழ் ஆசானாகவும் மற்றும் வழக்குரைஞர் வெங்கடேஸ்வர சாஸ்த்திரி இவரின் ஆங்கில ஆசிரியராகவும் இருந்தனர். இவர்களிடம் இருந்து மிக்க ஆர்வத்தோடு கற்ற தேவர், இரு மொழியிலும் நல்ல தேர்ச்சி எய்தி இராமநாதபுரத்தில் சிவர்டிஸ் என்ற ஆங்கிலேயாரால் நடத்தப்பட்ட உயர்பள்ளியில் மேல்கல்வி கற்றார்.

சேஷாத்திரி ஐயங்காரால் மேற்பார்வை செய்யப்பட்ட தேவரின் சொத்துக்கள் எல்லாம் இவர் பதினேழு வயதை அடைந்ததும் இவரிடமே கையளிக்கப்பட்டன. இச்சொத்துக்களில் பாலவநத்தம் ஜமீனும் அடங்கும். இளம் வயதில் தமிழில் நல்ல தேர்ச்சியும் ஆர்வமும் பெற்றிருந்த தேவர், அதன் வளர்ச்சிக்காக தன் உடல், உயிர், பொருள் எல்லாவற்றையும் அர்ப்பணித்தார் என்றால் மிகையாகாது. இக்காலகட்டத்தில் தேவரின் நெருங்கிய உறவினராகிய பாஸ்கர சேதுபதி அவர்கள் இராமநாதபுர அரியணையில் அமர்ந்து, இவரின் தொண்டுகளுக்கு துணை புரிந்தார் என்பர்.

அக்காலத்தில் அரிய தமிழ் நூல்களைக் கண்டெடுத்து, அவை அழியா வண்ணம் அச்சிட்டு வந்த சாமிநாதையருக்கு உதவும் பொருட்டு தேவர் அவர்கள், அவரை இராமநாதபுரம் வரவழைத்துக் கௌரவித்து மணிமேகலை, புறப்பொருள் வெண்பாமாலை போன்றவற்றை அச்சிட பொருளுதவி செய்தார். தனது ஆசிரியர் ஒருவரான இராமசாமிப்பிள்ளை என்றழைக்கப்படும் ஞான சம்பந்தப்பிள்ளை மூலம் தேவாரத் தலைமுறை பதிப்பையும், சிவஞான சுவாமிகள் பிரபந்தத் திரட்டையும் பதிப்பித்து வெளியிட்டார். பிற மதத்தவரின் சைவ எதிர்ப்புப் போக்கை மறுக்கும் பொருட்டு கோப்பாய் சபாபதி நாவலர் மூலம் மறுப்பு நூல்கள் வெளியிட்டார். மேலும் தண்டியலங்காரம் போன்ற சுன்னாகம் குமாரசுவாமிப்புலவர் அவர்களின் நூல்களுக்கும், தேவர் அவர்கள் பதிப்பிக்கும் பொருட்டு உதவி புரிந்திருந்தார். குமாரசுவாமிப்புலவர், தேவரால் தொகுக்கப்பட்ட சைவமஞ்சரிக்கு வழங்கிய சிறப்புப்பாயிரம் இவரின் சிறப்பை நன்கு புலப்படுத்தும். 

மதுரை மாநகரில் தேவர் தங்கியிருந்த போது, அவ்வூர் அறிஞர்கள் "தமிழ்ச் சிறப்பு" பற்றி சொற்பொழிவாற்றும்படி வேண்டிக் கொண்டனர். இதற்கு இணங்கிய தேவர், உரைக்கு வேண்டிய ஆராய்ச்சி செய்யும் பொருட்டு, திருக்குறள், கம்பராமாயணம் போன்ற நூல்களை ஈட்ட முயற்சித்த போது, 
அங்காடிகள், நூலகங்கள் மற்றும் அறிஞர்களின் மனைகளிலிருந்தும் பெற முடியவில்லை. இந் நிகழ்வு தேவரின் உள்ளத்தை மிக கடுமையாகப் பாதித்தது. 
பண்டைக்காலம் முதல் தமிழ்ச் சங்கங்கள் கூடிய மதுரை மூதூருக்கும், அங்கு வளர்ந்த தமிழுக்கும் ஏற்ப்பட்ட துன்பியல் நிலையை எண்ணி இவர் உள்ளம் வேதனையுற்றது. இந் நிலையை மாற்றும் நோக்குடன் மதுரையில் நான்காம் தமிழ்ச் சங்கத்தை நிறுவத் திட்டமிட்ட தேவர் அவர்கள், தனது திட்டத்தை 1901 ஆம் ஆண்டு வைகாசி மாதம் சென்னையில் கூடிய மாகாண அரசியல் மாநாட்டில் அவையோர் முன் வேண்டுகோளாக முன்வைத்தார். அம்மாநாட்டில் நான்காம் தமிழ் சங்கம் மதுரையில் நிறுவுவது என்று திர்மானம் நிறைவேற்றப்பட்டது. இதன் அடிப்படையில் உடனடியாகவே நான்காம் தமிழ் சங்கம் நிறுவப்பட்டு செயல்பட தொடங்கியது. இத் தமிழ் சங்கதிற்கு தலைவராக தேவரே பொறுப்பேற்று சங்கத்தை கட்டியெழுப்பும் பொருட்டு அயராது செயல்பட்டார். மேலும் தமிழகம் மற்றும் ஈழம் முதலிய நாடுகளிலிருந்து தமிழ் வல்லுனர்களை அழைத்து, சங்கத்தில் அங்கத்தவராக்கி எதிர்கால தமிழ் வளர்ச்சிக்கு வழிவகுத்தவர் தேவராவார்.தமிழன்னைக்கு மேல் கூறிய தொண்டுகள் மட்டுமல்லாது, செய்யுள் இயற்றித் தொண்டாற்றும் புலமையும் ஆற்றலும் தேவரவர்களிடம் இருந்தது, இதற்கு சான்றாக சிவஞானபுர முருகன் காவடிச்சிந்து, சைவ மஞ்சரி, இராஜராஜேஸ்வரிப் பதிகம், பன்னூல் திரட்டு மற்றும் பல தனி நிலைச் செய்யுள்களும் பல சிறப்பாயிரங்களும் திகழ்கின்றன. தமிழுக்கு மட்டும் அல்லாது பிற நற்பணிகளுக்கும் பொருளுதவி செய்யும், வழக்கம் உடைய வள்ளலாக வாழ்ந்த தேவரவர்கள், வ. உ. சிதம்பரம்பிள்ளை அவர்கள் சுதேசி நாவாய்ச் சங்கம் நிறுவதற்கு ஒரு லட்சம் ரூபாய் கொடுத்து உதவியது குறிப்பிடத்தக்கது. தமிழின் உயர்வுக்காக உறங்காது உழைத்த உத்தமர், 1911ஆம் ஆண்டு மார்கழி மாதம் இரண்டாம் நாள் வள்ளல் பாண்டித்துரைத் தேவர், உயிர் துறந்ததை எண்ணி தமிழ் உலகம் வருந்தியபோதும், அவரால் உருவாக்கப்பட்ட நான்காம் தமிழ் சங்கம் நூறாண்டுகளுக்கு மேலாக தமிழ்த் தொண்டாற்றி வருவது தேவரவர்களின் உண்மைத் தமிழ்ப் பற்றுக்கு ஓர் எடுத்துக்காட்டாகும்..




</doc>
<doc id="68358" url="https://ta.wikipedia.org/wiki?curid=68358" title="சின்னமருமகள்">
சின்னமருமகள்

சின்ன மருமகள் 1992 ஆம் ஆண்டு வெளிவந்த தமிழ்த் திரைப்படமாகும். பிரசாந்த்குமாரின் இயக்கத்தில் வெளிவந்த இத்திரைப்படத்தில் சிவாஜி கணேசன், மோகினி, வடிவுக்கரசி, மற்றும் பலரும் நடித்துள்ளனர். பாடல்களுக்கு எம்.எஸ்.ஸ்ரீராஜ் இசையமைத்திருந்தார்.


</doc>
<doc id="68365" url="https://ta.wikipedia.org/wiki?curid=68365" title="செயற்கை மழை">
செயற்கை மழை

செயற்கை மழை என்பது செயற்கையாக மழை உண்டாக்கும் செயல்முறை. இது பல முறைகளில் செய்யப்படுகிறது. 

இதை ஒரு தொடர் முயற்சியாக தான் மேற்கொள்ள வேண்டும். மழை பெய்யக்கூடிய உத்திகளை வடிவமைப்பது. செயல்படுத்துவது, கண்காணிப்பது மற்றும் திறனாய்வு செய்வது போன்ற பல வழிமுறைகள் இதில் அடங்கியிருக்கினறன. இந்த வழிமுறைகளில் கணினியை பயன்படுத்தி மேகங்கள் ஒன்றாக கூடுவதை ஆய்வுசெய்யும் முயற்சிகளும் அடக்கம். செயற்கை மழை என்பது செயற்கையாக மேகத்தை உருவாக்கி மழை பெய்ய செய்வதல்ல. வளிமண்டலத்தில் இருக்கின்ற மேகங்கள், நாம் மழை பெய்ய வேண்டும் என்று நினைக்கின்ற இடத்திற்கு நேர் மேலே வரும்போது வேதிப்பொருட்களை தூவி மழை மேகங்களாக்கி மழை பெய்ய செய்வதாகும். இதை தான் cloud seeding அதாவது மேக விதைப்பு முறை என்று அழைக்கின்றனர். ஐம்பது ஆண்டுகளுக்கு மேலாக இவ்வாறு தான் செயற்கை மழையை உருவாக்கி வருகிறார்கள். 

செயற்கை மழை பெய்ய செய்வதில் மூன்று படிநிலைகள் உள்ளன. 


முதலில் காற்றழுத்தத்தை உருவாக்குவது. எந்த இடத்தில் மழையை பெய்யச் செய்ய வேண்டும் என விரும்புகிறோமோ அந்த இடத்தில் காற்றழுத்தத்தை ஏற்படுத்த வேண்டு்ம். அதன் மூலம் மழை மேகங்களை ஒன்றுகூட செய்வதே முதல் நிலை. கேல்சியம் கார்பைடு, கேல்சியம் ஆக்ஸைடு, உப்பும் யூரியாவும் கலந்த கலவை அல்லது யூரியாவும் அமோனியம் நைட்ரேடும் கலந்த கலைவையை மேகங்களில் தூவினால், அவை காற்றில் உள்ள ஈரத்தன்மையை உறிஞ்சி மழை மேகத்தை உருவாக்க உதவுகின்றன. 

இரண்டாவது நிலையில் மழை மேகங்களை அதிகரிக்க செய்யும் முயற்சிகள் மேற்கொள்ளப்படும். சமையல் உப்பு, யூரியா, அமோனியம் நைட்ரேட், உலர் பனி ஆகியவற்றை தூவி அதிக அளவிலான மழை மேகங்களை ஒன்றுகூட செய்ப்படுகிறது. இவ்வாறு செய்ய கால்சியம் குளோரைடும் சிலநேரங்களில் பயன்படுத்தப்படுவதுண்டு. உலர் பனி என்பது கார்பன் டை ஆக்ஸைடை அமுக்கி சுருக்கப்பட்ட பனிக்கட்டி பொடியாகும்.

மூன்றாவது நிலையில் மழை மேகங்களை குளிரச் செய்து அதிக அளவு மழை பெய்யச் செய்கின்ற வேதியல் பொருட்களை தூவுவது . இந்த நேரத்தில் வெள்ளி அயோடைடு மற்றும் உலர் பனி ஆகியவற்றை மேகங்களில் தூவுகின்றனர். அவற்றை மேகங்களின் மேல் தூவினால் அவை குளிர்ந்துவிடுகின்றன. மழை மேகங்கள் குளிர்ந்தவுடன் நீர் துளிகளாக மழை பெய்ய தொடங்குகிறது.

சிலநேரங்களில் மழை வருவது போன்று மேகங்கள் கறுத்து இருண்டிருக்கும். ஆனால் மழை பெய்யாது. இதை மேகங்கள் அதிகளவு குளிரடைந்த நிலை என்று கூறுவர். இவ்வாறு தோன்றினால், மேகங்களிலுள்ள ஈரப்பதம் நீராக மாற இயலாமல் இருப்பதை குறிக்கும். இந்த வேளையில் சிறிய விமானம் மூலம் வெள்ளி அயோடைடு மற்றும் உலர் பனி தூவப்பட்டால் குளிரடைந்த நிலை கலைக்கப்பட்டு மழை பெய்ய தொடங்கிவிடும். இந்நேரங்களில் மூன்றாவது படிநிலை மட்டுமே பயன்படுகிறது. சிலவேளைகளில் வெள்ளி அயோடைடு குச்சிகளை ஏவுகணை குண்டுகள் மூலம் இந்த மேகங்களின் நடுவில் வீசுவதும் உண்டு. இவ்வாறு மேற்கொள்ளப்படுகின்ற ஒவ்வொரு நிலைகளிலும், உத்திகளை வடிவமைப்பது. செயல்படுத்துவது, கண்காணிப்பது மற்றும் திறனாய்வு செய்வது போன்றவை வழிமுறைகள் அடங்கியுள்ளது குறிப்பிடத்தக்கது. சிலநேரங்களில் இந்த முயற்சிகள் தோல்வியில் முடிவதும் உண்டு.


</doc>
<doc id="68367" url="https://ta.wikipedia.org/wiki?curid=68367" title="காற்று குளிர்வித்தல்">
காற்று குளிர்வித்தல்

காற்று குளிர்வித்தல் அமைப்பி உருளையின் வெளிபுறத்தில் வெளிகாற்று நன்கு படும்படி அமைப்பதின் மூலம் உள் எரி பொறி குளிர்விக்க படுகிறது. இதற்கு ஏற்றாற்போல உருளையின் வெளிபுற சுவர்களில் காற்று தொடர்பு பரப்பு அதிகரிக்க fins பொருத்தப்பட்டிருக்கும். இது போன்ற அமைப்பு பெரும்பாலான இரு சக்கர வாகனங்க்ளிலும் விமானங்களிலும் பயன்படுத்த படுகிறது.


</doc>
<doc id="68370" url="https://ta.wikipedia.org/wiki?curid=68370" title="தாலவிலாசம்">
தாலவிலாசம்

தாலவிலாசம் என்பது, பனையின் பெருமைகளைக் கூறுவதற்காகச் செய்யுள் வடிவில் எழுதப்பட்ட ஒரு நூலாகும். நானூறுக்கு மேற்பட்ட அடிகளைக் கொண்ட கலிவெண்பாப் பாவகையால் அமைந்த இந்த நூலை யாழ்ப்பாணத்தின் நவாலி என்னும் ஊரைச் சேர்ந்த சோமசுந்தரப் புலவர் இயற்றினார். 1940 ஆம் ஆண்டு அல்லது அதற்கு முன்னர் எழுதப்பட்ட இந்நூலை 1940 ஆண்டில் தொல்புரம் பனைத்தொழில் விருத்தி ஐக்கிய சங்கம் என்னும் அமைப்பு அச்சிட்டு வெளியிட்டது.

பனையின் பெருமைகளைக் கூறுவதே இந்நூலின் நோக்கம் என்பது, "மன்னுநீர் ஞாலத்து வான்பனையின் மேன்மையெல்லாம் பன்னுகலி வெண்பாவாற் பாடவே ..." என்று வரும் இதன் காப்புச் செய்யுள் அடிகளில் இருந்து விளங்கும். எனினும் இந்நூலின் அடிப்படை நோக்கம் அக்காலத்துச் சமூகத் தேவை சார்ந்து எழுந்தது என்று கூறுவது பொருந்தும். யாழ்ப்பாணம் பிரித்தானியரின் ஆட்சிக் காலத்தில் இருந்தபோது இந்த நூல் எழுதப்பட்டது. அண்டை நாடான இந்தியாவில் நிகழ்ந்த விடுதலைப் போராட்டத்தின் தாக்கமும், முந்திய நூற்றாண்டின் பிற்பகுதியில் இருந்து ஆறுமுக நாவலர் போன்றவர்கள் கல்வி, சமயம் ஆகிய துறைகளில் ஏற்படுத்திய விழிப்புணர்ச்சியும், யாழ்ப்பாணத்தில் தேசிய உணர்வுகளை ஏற்படுத்தியிருந்த காலம் அது. அந்நியர் ஆட்சிக்காலத்தில் பிறநாட்டுப் பொருட்களின் மீது மக்களுக்கு ஏற்பட்டிருந்த விருப்பினால், உள்நாட்டுப் பொருட்களுக்குரிய பெருமைகள் குறைத்து மதிப்பிடப்பட்டன. இந்நிலையை மாற்றுவதற்குப் பல்வேறு குழுக்களும் தனிப்பட்டவர்களும் முயன்றுவந்தனர். இதன் ஒரு பகுதியாகவே யாழ்ப்பாணத்தில் பல நூற்றாண்டுகளாகப் பயன்பாட்டில் இருந்து வந்த பனம் பொருட்களுக்கு மீண்டும் மதிப்பை உண்டாக்குவதற்கான முயற்சிகள் மேற்கொள்ளப்பட்டு வந்தன. சோமசுந்தரப் புலவரும் இத்தகைய கருத்துக்களைக் கொண்டிருந்தது அவரது பிற பாடல்கள் மூலம் விளங்கும். குழந்தைகளுக்காக அவர் இயற்றிய பனை தொடர்பான கும்மிப் பாடலிலே, 

என்று மக்கள் பனம்பழத்தைக் குறைவாக மதிப்பிடுவதைக் குறை கூறுவதுடன், அதே பாடலின் இன்னொரு பகுதியில்,
என்று மக்களின் பிற நாட்டுப் பொருட்களின் மீதான விருப்பைச் சாடுவதையும் காணலாம். இந்த உணர்வுகளின் அடிப்படையிலேயே தாலவிலாசம் நூலின் நோக்கத்தை விளங்கிக் கொள்ளவேண்டும்.

நூலின் இறுதியிலே இந் நூலுக்கு மூலமாக அமைந்தவற்றைப் பற்றிப் புலவர் குறிப்பிட்டுள்ளார். ""இப்பனையின் மெய்ப்புகழை ஆதியிலே ஆதியிலே தாலவிலாசமெனச் செப்பினார் செந்நாப்புலவர்" " என்று குறிப்பிட்டுள்ளதனால், இப்பெயரில் முற்காலத்து நூலொன்று இருந்திருக்க வேண்டும் என்பது புலனாகின்றது. அத்துடன் வேக்குசன் என்பவர் ஆங்கிலத்தில் எழுதிய நூலொன்று இருந்ததாகவும் குறிப்பிடப்பட்டுள்ளது. இவ்விரு நூல்களும் தனக்கு மூல நூல்களாகப் பயன்பட்டதாகப் புலவர் குறித்துள்ளார். இவை தவிர, தமது தந்தையார் முந்தைய நூல்களில் இருந்து கற்றுத் தனக்குச் சொன்ன விடயங்களையும், அக்கால உலக வழக்கையும் பயன்படுத்தியே இந்நூலை எழுதியதாகப் புலவர் தமது நூலில் குறிப்பிட்டுள்ளார்.

தமிழின் செய்யுள் நடை மரபுக்கு அமைய பிள்ளையாரை வணங்கி, வெண்பா வகையில் அமைந்த காப்புப்பாடலுடன் இந்நூல் தொடங்குகிறது. இதன் பின்னர் "நூல்" என்ற தலைப்புடன் நூல் பகுதி தொடங்குகிறது. இதிலும் முதலில் கடவுள் வணக்கமாக ஒரு வெண்பாப் பாடல் உள்ளது. பின்னர் 400 க்குச் சிறிது மேற்பட்ட அடிகளுடன் கூடிய கலிவெண்பாப் பாடல் அமைந்துள்ளது. இறுதியில், மழை, பூமி, உயிர்கள், அறம், பனை, தமிழ் ஆகியவற்றை வாழ்த்தும் நான்கு அடிகளைக் கொண்ட ஒரு வெண்பாவுடன் நூல் நிறைவடைகிறது. 

நூலின் உள்ளடக்கம் பெரும்பாலும் பனையின் பயன்களை விவரிப்பதாக அமைகின்றது. பனையின் வேரில் இருந்து குருத்து வரையான எல்லாப் பகுதிகளில் இருந்தும் மக்களுக்குக் கிடைக்கும் நூற்றுக்கு மேற்பட்ட பயன்கள் எடுத்துக் கூறப்படுகின்றன. வெறுமனே பயன்களைக் கூறாது, பல இடங்களிலே, குறித்த பொருட்கள் கிடைக்கும் காலம், அவற்றிலிருந்து பயன்படு பொருட்களைச் செய்யும் விதம், அவற்றினால் விளையும் நன்மைகள், பனையின் பகுதிகளைக் குறிப்பிடத் தமிழில் வழங்கும் சொற்கள் போன்ற பல தகவல்கள் செய்யுள் வடிவில் தரப்பட்டுள்ளன. நூலின் முக்கிய நோக்கம் பனையின் மேன்மைகளைக் கூறுவதும் அதன்பால் மக்களுக்கு விழிப்புணர்ச்சியை ஏற்படுத்துவதுமே ஆயினும், நூல் கவி நயங்களுடன் ஆக்கப்பட்டுள்ளது. பல்வேறு சுவைகளுடன் கூடிய உவமைகளும் பல இடங்களிலே எடுத்தாளப்பட்டுள்ளன. 

நூலுக்குச் சுவை கூட்டுவதற்காகவும், பனையின் முக்கியத்துவத்தை விளக்குவதற்காகவும் அதன் தோற்றம் பற்றி ஒரு கதையையும் புலவர் கற்பனையாகப் புனைந்துள்ளார். 

தாலவிலாசம் நூலில் சுவை தரக் கூடிய உவமைகள் பரவலாகக் காணப்படுகின்றன. பனையினதும் அதன் வழியாகக் கிடைக்கும் பொருட்களினதும் பயன்களையும், அவற்றின் இயல்புகளையும் எடுத்துக் கூறும்போது உவமைகளைப் பெருமளவில் கையாண்டுள்ளார் புலவர். சாதாரண விடயங்கள் முதல் சமயத் தத்துவங்கள் வரை இவ்வுவமைகளுக்குக் கருப்பொருள் ஆவதையும் நூலில் காணமுடிகின்றது. 

பனம்பழத்தின் களியைப் பாயில் பரவிக் காயவிட்டுப் பனாட்டுச் செய்வர். பனாட்டு மெல்லிய தகடாகப் பாயில் ஒட்டிக்கொண்டிருக்கும். அதை உழவாரம் போன்ற ஒரு கருவியால் கவனமாக உரித்து எடுக்க வேண்டும். அல்லது பாயைக் கிழித்துவிடும். இதனைக் கூறும்போது,

என்று இச்செயலுக்கு கெட்டவர்களை நாசூக்காகப் புகழ்ந்து அவர்களிடம் இருந்து தந்திரமாகப் பொருள் பெறுவதை உவமையாகக் காட்டுகிறார்.
பனையின் விதை முளைவிட்டு, ஆடு மாடுகளுக்குத் தப்பி வளர்ந்துவிட்டால், அது பொய்யாமல் நீண்டகாலம் பயன் கொடுக்கும் என்பதை,

என்று பனை, முனிவர்களுடைய வாய்மொழி என்றென்றும் உண்மையாக விளங்கிப் பயன் தருவதுபோல் பயன் தரும் என்று பனைக்கு முனிவர்களது வாய்மொழியை உவமையாகக் கூறுகிறார்.
பனம் மட்டை எனப்படும் பனையின் ஓலையின் காம்பின் இரு புறமும் கருக்கு எனப்படும் கூரான விளிம்பு கொண்டு இரு புறமும் கூரான வாள் போல் தோற்றமளிக்கும். இதனையும், வேண்டியன அளித்து மக்களைக் காப்பதையும் கூறும்போது,

பகை ஒழித்து வெண் கொற்றக் குடையின் கீழ் ஆட்சி செய்யும் உருக்கினால் ஆன வாளை ஏந்திய வேந்தனைப் பனைக்கு உவமையாகக் கூறுகிறார் புலவர்.

யாழ்ப்பாணத்தில் வழங்கிய பழமொழிகள் சிலவற்றையும் தேவைக்கேற்ப ஆங்காங்கே செய்யுள் நடைக்கு அமையப் புகுத்தியுள்ளார் புலவர். பத்து ஆண்டுகளில் பனை பயன் கொடுக்கத் தொடங்கும் என்பதைக் கூறும்போது பெண் பிள்ளைகளையும், பனையையும் ஒப்பிட்டுக் கூறும் பழமொழியை ""பெண்பிளையும் தண்பனையும் பேணிவளர்த்தால் வருடம் பண்பிலொரு பத்தில் பயன் கொடுக்கும்" " என்கிறது தாலவிலாசம். 

பனை இருந்தாலும் நீண்ட காலம் வாழ்ந்து பயன்கொடுக்கும், வெட்டி வீழ்த்திய பின்னும் தூண், துலா, வளை போன்ற பல்வேறு பொருட்களாக நீண்டகாலம் பயன் கொடுக்கும் என்பதைக் குறிக்கும் பழமொழியை, ""நட்டாயிரம் வருடம் நானிலத்தில் காய்த்து நிற்கும் பட்டாயிரம் வருடம் பாழ்போகா" " என்று நூலில் புகுத்தியுள்ளார் புலவர்.

தாலவிலாசத்தில் பல பனையோடு தொடர்புள்ள சொற்கள் காணப்படுகின்றன. இவற்றுட் சில பனையின் உறுப்புக்களைக் குறிப்பவை. வேறு சில பனையிலிருந்து செய்யப்படும் பொருட்களைக் குறிப்பவை. இன்னும் சில பனை தொடர்பில் செய்யப்படும் செயற்பாடுகளைக் குறிப்பவை. இவற்றுட் சிலவற்றைக் கீழ்வரும் பட்டியலில் காணலாம்.






</doc>
<doc id="68377" url="https://ta.wikipedia.org/wiki?curid=68377" title="தியாகத் திருநாள்">
தியாகத் திருநாள்

தியாகத் திருநாள் ("Eid al-adha", அரபு: "عيد الأضحى" "ஈத் அல்-அதா") அல்லது பக்ரித் பண்டிகை, உலக அளவில் இஸ்லாமியர்களால் கொண்டாடப்படும் முக்கிய பண்டிகை ஆகும். இந்த பண்டிகை ஹஜ் பெருநாள் எனவும் அழைக்கப்படுகின்றது. இறைவனின் தூதரான இப்றாகீம் நபியின் தியாகத்தை நினைவுகூறும் விதமாக, ஒவ்வொரு ஆண்டும் இசுலாமிய நாட்காட்டியின் பன்னிரண்டாவது மாதமான துல் ஹஜ் மாதம் ("Dul Haji") 10-ஆம் நாள் இது கொண்டாடப்படுகின்றது.

வசதியுள்ள முஸ்லிம்கள் ஹஜ் செய்வது என்பது அடிப்படை கடமைகளில் ஐந்தாவது கடமையாகும். . ஹஜ் செய்வது என்பது புனிதப் பயணமாக மெக்கா செல்வதாகும். இப்புனிதப் பயணக் கிரியைகள்/கடமைகளில் கடைசியானது இறைவனுக்காக பலியிடுதலாகும். இது ஹஜ் மாதம் பத்தாம் நாள் நடைபெறும். இது பெருநாள் தொழுகை நடைபெற்றபின் ஆரோக்கியமான ஆடு, மாடு, ஒட்டகம் போன்றவற்றை பலியிட்டு கொடுக்கப்படுகிறது. பெரும்பாலும் உலகம் முலுவதும் இந்த பண்டிகை தியாகப் பெருநாள் என பொருள்படும் அரபிய பதமான "ஈத் அல்-அதா" என்றே அழைக்கப்பட்டாளும், தமிழ் நாட்டில் ஆட்டை பலியிடுவதை அடிப்படையாக கொண்டு பக்ரித் ("பக்ரித் "ஈத்"-அல் -தா-பெருநாள்) என்ற உருது பதத்தில் அழைக்கப்படுகின்றது.

இறைவனின் தூதர்களாக இஸ்லாமியர்களால் நம்பப்படுபவர்களில் ஒருவர் இப்ராகிம். இவர் சுமார் 4000 ஆண்டுகளுக்கு முன்பு இன்றைய "ஈராக்"கில் வாழ்ந்து வந்ததார். நெடுநாட்களாக குழந்தை பாக்கியம் இல்லாமல் இருந்து வந்த இவருக்கு, இறுதியில் இவரின் இரண்டாவது மனைவி ஃஆசரா மூலம் ஒரு ஆண் மகவு பிறந்தது. இஸ்மாயீல் என பெயரிடப்பட்ட அந்த குழந்தையின் வழி வந்தவர்களே இன்றைய அராபியர்கள். இஸ்மாயீல் பால்ய பருவத்தை எட்டியிருந்த பொழுது, அவரை தனக்கு பலியிடுமாறு கடவுள், இப்ராஹிம் அவர்களுக்கு கனவின் மூலம் கட்டளையிட்டான். இதைப்பற்றி இஸ்மாயீலிடம் கூறிய இப்ராஹிம், அவரின் அனுமதியுடன் பலியிட துணிந்தபொழுது, சிஃப்ரயீல் எனப்படும் வானவரை அனுப்பி இறைவன் அதை தடுத்தான். மேலும் ஒரு ஆட்டை இறக்கிவைத்த இறைவன், இஸ்மாயீலுக்கு பதில் அந்த ஆட்டை அறுத்து பலியிடுமாறு இப்ராஹிமிற்கு கட்டளையிட்டான். 

மேற்கூரிய இந்த சம்பவத்தின் அடிப்படையிலேயே தியாகத்திருநாள் கொண்டாடப்படுகின்றது. இப்ராஹிமின் தியாகத்தை நினைவு கூரும் வகையில், இஸ்லாமியர்கள் தங்கள் வீட்டில் ஆடுகளை பலியிட்டு இந்த பண்டிகையை கொண்டாடுகின்றனர்.

சிறப்புத்தொழுகைகள் நடத்தப்படுவது தியாகத்திருநாளின் முக்கிய அம்சம் ஆகும். உலகம் முழுவதும் இசுலாமியர்கள் இந்த நாளில் புத்தாடை அணிந்து இந்த தொழுகைகளில் கலந்து கொள்கின்றனர். பெரும்பாலும் இந்த தொழுகை திடல் போன்ற திறந்த வெளிகளிளேயே நடத்தப்படுகின்றன. 

பலியிடல் தியாகத் திருநாளின் ஒரு சிறப்பம்சம் ஆகும். இந்த நாளில் இசுலாமியர்கள் தங்கள் வீட்டில் "ஆடு", "மாடு", "ஒட்டகம்" போன்றவற்றை இறைவனின் பெயரால் பலியிடுகின்றனர். பின்னர் அதன் இரைச்சியை மூன்று சம பங்குகளாக பிரித்து, ஒரு பங்கை அண்டை வீட்டார் மற்றும் நன்பர்களுக்கும் மற்றொரு பங்கை ஏழைகளுக்கும் கொடுத்துவிட்டு மூன்றாவது பங்கை தங்கள் தேவைகளுக்கு பயன்படுத்துகின்றனர். இவ்வாறு பலியிடப்படும் விலங்கு ஊனம் இல்லாமலும், குறைந்தபட்சம் ஒரு வயது பூர்த்தியானதாகவும் இருக்குமாறு பார்த்துக்கொள்ளப்படுகின்றது.



</doc>
<doc id="68384" url="https://ta.wikipedia.org/wiki?curid=68384" title="பேண்தகைமை அளவீடு">
பேண்தகைமை அளவீடு

பேண்தகைமை அளவீடு (Sustainability measurement) என்பது, கணிய அடிப்படையிலான பேண்தகைமை மேலாண்மையில் பயன்படும் அளவீடுகளைக் குறிக்கும். சூழல், சமூக, பொருளாதாரப் பேண்தகைமைகளைத் தனித்தனியாகவும் பல்வேறு சேர்க்கை நிலைகளிலும் அளவிடுவதற்கான அளவீட்டு முறைகள் இன்னும் உருவாகிக்கொண்டே இருக்கின்றன. இவை குறிகாட்டிகள், benchmarks, தணிக்கை, சுட்டெண்கள் மற்றும் கணக்கு வைத்தல், என்பவற்றுடன், மதிப்பீடு, appraisal மற்றும் பிற முறைகளையும் உள்ளடக்குகின்றன.. இவை பல்வேறு வெளி, காலம் என்பவற்றைச் சார்ந்த அளவுத்திட்டங்களில் பயன்படுத்தப்படுகின்றன.

சூழல் சார் நோக்கிலிருந்து பார்க்கும்போது பேண்தகைமை அளவீடு என்பதை சூழ்நிலை மண்டலச் சேவைகள் மீதான கேள்வியையும், கிடைக்கக்கூடிய அவற்றின் வழங்கலையும் ஒப்பிடுவதற்கான வள மேலாண்மையின் கணிய அம்சமாகக் கருதப்படலாம்.

பேண்தகைமைக் குறிகாட்டிகளின் முதன்மை நோக்கம், பேண்தகைமை ஆளுகை வழிமுறையின் ஒரு பகுதியான பொதுக் கொள்கை உருவாக்கத்துக்குத் தகவல்களை வழங்குவதாகும்.
பேண்தகைமைக் குறிகாட்டிகள் சமூக-பொருளாதார நடவடிக்கைகளுக்கும், சூழலுக்கும் இடையிலான எந்தவொரு ஊடுதொடர்பு அம்சங்கள் தொடர்பான தகவல்களையும் வழங்கக்கூடியன. உத்திசார் குறிகாட்டித் தொகுதிகளின் உருவாக்கம் பொதுவாக, என்ன நடக்கிறது? (விளக்கக் குறிகாட்டிகள்), இது தேவையா குறிக்கோள்களை எட்டுகிறோமா? (செயற் குறிகாட்டிகள்), மேம்படுகின்றோமா? (செயற்றிறன் குறிகாட்டிகள்), நடவடிக்கைகள் சரியாகச் செயற்படுகின்றனவா? (கொள்கைப் பயன் குறியீடு), முன்னரிலும் மேம்பட்டு இருக்கிறோமா? (மொத்தப் பொதுநலக் குறிகாட்டிகள்) போன்ற சில எளிமையான கேள்விகளைக் கையாள்கிறது. ஐரோப்பிய சூழல் முகமை பயன்படுத்தும் ஒரு பொதுக் கட்டமைப்பு, பொருளாதாரக் கூட்டுறவு மற்றும் வளர்ச்சி நிறுவனம் உருவாக்கிய DPSIR முறைமையில் சிறிது மாற்றம் செய்த முறையாகும். இது சூழல்சார் தாக்கங்களை ஐந்து கட்டங்களாகப் பிரிக்கின்றது.

(முன்னைய பேண்தகு பொருளாதாரப் பொதுநலச் சுட்டெண்)



</doc>
<doc id="68388" url="https://ta.wikipedia.org/wiki?curid=68388" title="வாசெக்டமி">
வாசெக்டமி

வாசெக்டமி ("Vasectomy") என்பது விந்து வெளியேறுவதைத் தடுக்க ஆணின் விந்துக்குழாய் அல்லது விந்துநாளத்தைத் துண்டித்து, கட்டி வைத்து அல்லது அடைப்பிட்டு மூடி செய்யப்படும் நவீன, எளிய மற்றும் சிறிய அறுவை சிகிச்சை அகும்.

இது ஆண்களுக்கானக் கருத்தடைச் சிகிச்சை அல்லது குடும்ப நல அறுவைச் சிகிச்சை அல்லது குடும்பக் கட்டுப்பாட்டு அறுவை சிகிச்சை என்றும் அழைக்கப்படுகிறது.

குறிப்பாகப் பெண்களுக்கானக் கருத்தடை அறுவைச சிகிச்சையை விட இது மிக எளிமையானது.

பொதுவாக இந்த எளிய பாதுகாப்பான சிகிச்சைக்கு மயக்க மருந்து தேவை இல்லை, குறிப்பிட்ட பகுதியை உணர்விழக்கச் செய்யும் மருந்து மட்டுமே கொடுக்கப்படுகிறது. தையலோ தழும்போ இல்லை.

மருத்துவமனையில் தங்க வேண்டியத் தேவை இல்லை. புறநோயாளியாகச் சிகிச்சைப் பெற்றுக் கொண்டு, சிகிச்சை முடிந்தவுடன் வீட்டுக்குப் போகலாம்.
சிகிச்சை முடிந்த 2 மணி நேரத்துக்குப் பிறகு வீட்டில் செய்யும் சாதாரண வேலைகளைத் தொடரலாம்.

பொதுவாக எந்த பக்க விளைவுகளும் கிடையாது.




</doc>
<doc id="68389" url="https://ta.wikipedia.org/wiki?curid=68389" title="தள்ளு மின்னஞ்சல்">
தள்ளு மின்னஞ்சல்

தள்ளு மின்னஞ்சல் ("Push e-mail") என்பது அஞ்சல் வழங்கிக்கு வரும் ஒருவரின் மின்னஞ்சல்களை அவரின் கருவிகளுக்கு தள்ளி விடும் ஏற்பாட்டைக் குறிக்கிறது. பொதுவாக கைக் கருவிகளுக்கு கம்பியற்ற முறையில் மின்னஞ்சல்கள் தள்ளி அனுப்பப்படுகின்றன. இந்த முறையைக் கொண்டு அமைந்த ஃபிளக்பேரி, பயனர்களின் பரந்த வரவேற்பைப் பெற்றது.


</doc>
<doc id="68391" url="https://ta.wikipedia.org/wiki?curid=68391" title="பொருளியல் குறிகாட்டி">
பொருளியல் குறிகாட்டி

ஒரு பொருளியல் குறிகாட்டி ("Economic indicator") அல்லது வணிகக் குறிகாட்டி என்பது பொருளாதாரம் குறித்த ஒரு புள்ளிவிபரம் ஆகும். பொருளியல் குறிகாட்டிகள் பொருளியல் செயல் திறன், எதிர்காலச் செயல் திறன் குறித்த எதிர்வுகூறல் போன்றவற்றைப் பகுப்பாய்வு செய்ய உதவுகிறது. பொருளியல் குறிகாட்டியின் ஒரு பயன்பாடு வணிகச் சுழல்களை ஆய்வு செய்வதாகும். 
பொருளியல் குறிகாட்டிகள் பல்வேறு சுட்டெண்கள், வருமான அறிக்கைகள், பொருளியல் சுருக்க அறிக்கைகள் போன்றவற்றை உள்ளடக்குகிறது. எடுத்துக்காடுகள்: வேலையின்மை வீதம், housing starts, நுகர்வோர் விலைச் சுட்டெண் (பண வீக்கத்தைக் காட்டும் ஒரு அளவீடு), நுகர்வோர் Leverage விகிதம், தொழில்சார் உற்பத்தி, வங்குறோத்துகள், மொத்த உள்நாட்டு உற்பத்தி, அகலப்பட்டை இணைய ஊடுருவல், சில்லறை விற்பனை, பங்குச் சந்தை விலைகள், பண வழங்கல் மாற்றங்கள்.
ஐக்கிய அமெரிக்காவிலுள்ள முன்னணி வணிகச் சுழல் நாள் குறிப்புக் குழு தேசிய பொருளியல் ஆய்வுப் பணியகம் (தனியார்) ஆகும். தொழில்சார் புள்ளியியல் பணியகம், தொழில்சார் பொருளியல் மற்றும் புள்ளியியல் துறைகளில் அமெரிக்க அரசுக்கான தகவல்களைத் திரட்டும் முகமை நிறுவனம் ஆகும். ஐக்கிய அமெரிக்கத் தொகை மதிப்பீட்டுப் பணியகம் மற்றும் ஐக்கிய அமெரிக்க பொருளியல் பகுப்பாய்வுப் பணியகம் என்பவை பொருளியல் குறிகாட்டிகளை வெளியிடும் நிறுவனங்களுள் அடங்கும்.
பொருளியல் சுழல் தொடர்பில் அவற்றின் காலப்பகுதியைப் பொறுத்து பொருளியல் குறிகாட்டிகளை மூன்றாக வகைப்படுத்தி உள்ளனர்:

பொதுவான பொருளாதாரத்தின் திசைக்குச் சார்பாக பொருளியல் குறிகாட்டிகளின் "திசை" யைக் குறிக்கும் மூன்று சொற்கள் உள்ளன:

பொருளாதாரத்தின் ஒரு பகுதியில் மட்டும் கவனம் செலுத்தும் கூடுதல் சிறப்புக் குறிகாட்டிகளும் (எகா. நுகர்வோர் வழிகாட்டுக் குறிகாட்டிகள்) உள்ளன.




</doc>
<doc id="68398" url="https://ta.wikipedia.org/wiki?curid=68398" title="மனித வளம்">
மனித வளம்

மனித வளம் ("human resources") என்பது மனிதர்களை நிறுவனங்கள் எவ்வாறு முகாமைத்துவப் படுத்துகின்றார்கள் என்பதை குறிக்கின்றது. இத் துறையானது பாரம்பரிய அதிகார ரீதியான செயற்பாட்டிலிருந்து தளத்தகைக்கு மாற்றம் பெற்றுள்ளது. இம் மாற்றமானது திறமை வாய்ந்த ஊக்கமுள்ள மக்களுக்கும் நிறுவனங்களின் வெற்றிக்கும் இடையிலான உறவு முறையை அறிந்து கொள்ள மிகவும் உதவுகின்றது. இத் துறையானது நிறுவனங்களின் உளவியலையும் அமைப்பு சார்ந்த கொள்கைகளையும் வளர்த்துள்ளது. மனித வளமானது உள்ளடக்கத்தை அடிப்படையாக கொண்டு இரண்டு வகையான மேல் விளக்கத்தை கொண்டுள்ளது.

இது முதலாவதாக அரசியல் பொருளியலிலும் பொருளியலிலும் பயன்படுத்தப் பட்டது.

நிறுவனத்தின் தரம் மற்றும் திறன் மேம்பாட்டில் மனிதவளம் பெரும்பங்கு வகிக்கிறது. தனி நபரின் திறனை ஊக்குவிப்பதன் மூலம் நிறுவனத்தின் தேவை, எதிர்பார்ப்புகளைத் திறம்பட பூர்த்தி செய்யும் மேலாண்மை துறையாகும்.

ஒரு வெற்றிகரமான திறன்களின் தொகுப்பாக மனிதவளத்தை பயன்படுத்துதல் மற்றும், அதன் முன்னேற்றத்திற்கான திட்டங்களை வகுத்தல் போன்றவை முக்கிய செயற்பாடுகளாகும். ஒரு தனிநபர் முக்கியமாக நிறுவனத்தின் (அ) சுயமேம்பாட்டுத் தேவைகளை ஆற்றுவதற்காக தயார்படுத்தப் படுகின்றார். "குறித்த காலத்தில் ஒழுங்கு படுத்தப்பட்ட அறிதலானது, செயற்பாட்டு ரீதியான ஒரு முன்னேற்றத்துடனான மாற்றத்தை வழங்குகின்றது" என நட்வர் குறிப்பிடுகிறார். இந்த ஓழுங்கமைப்பில் மனித வள வளர்ச்சி என்பது ஒரு கட்டமைப்பைப் போன்றது.

முதலாவது கட்டமானது பயிற்சி, பின்பு தொழிலாளர்களை முன்னேற்றுதல், நல்லகல்வி, தனிப்பட்ட நபர்களினதும் நிறுவனங்களின் நீண்டகால தேவைகளையும், மனித வள மேம்பாடு சாதாரணமாக பின்வறுமாறு வரையறை செய்யப்படுகின்றது.


இன்னும் எளிதாக “நிறுவனங்களின் விளைதிறனை முன்னேற்றும் முகமாக நிறுவனங்களின் அனைத்து தொழிலாளர்களினதும் திறமைகள் மற்றும் வெளிக்காட்டல்களை தரமுயற்றுதல், மனித வளத்தின் இன்றியமயாச் சிறப்பாகும்.

மனித வள மேம்பாட்டின் நோக்கமானது மனிதவளத்தின் முழுமையை வளர்ப்பதற்காக அறிவூத்துவன் ஊடகவூம் கல்வி, பயிற்சி சுகாதாரம் அனைத்து மட்டங்களில் ஊடாக வேலை வாய்ப்பு போன்றவற்றின் இணைந்த கொள்கைகளினால் பெறப்படுகின்றது.

மனித வள முகாமைத்துவத்தின் மறுபக்கத்தை பார்ப்போமேயானால் நிறுவனத்தினுடைய அறிவுமூலதனத்தை அதிகரிப்பதற்கும், நிதி இடர்களை குறைப்பதற்கும் உதவுகின்றது. மேலும் இம்முகாமைத்துவம் திறமையாகவும், சட்டரீதியாகவும், ஒழுங்கான முறையிலும் செயற்படுத்தும் மனித வள முகாமையாளரின் பொறுப்புகளுக்கு முக்கியத்துவமளிக்கிறது.

மனித வள முகாமைத்துவம் 7 முக்கியமான அம்சங்களை உள்ளடக்கியுள்ளது. 


மனித வளமானது வணிக நிறுவத்தினது ஒரு பகுதியாக இருந்தது. பின்னர் மனித வள முகாமைத்துவம் ஆரம்ப காலத்தில் இருந்து வளர்ந்து வந்துள்ளது. 20ம் நூற்றாண்டின் நடுப்பபகுதியில் இருந்து மனித வளம் தொடர்பான கருத்து வளர்ச்சி அடைந்து வந்துள்ளது. எனினும் பல காரணங்களால் இதற்கான சவால்கள் எழுந்த போதிலும் மனித வளம் தனக்கே உரித்தான முகாமைத்துவத்தின் மூலம் முன்னேறியது. இன்று நிறுவனங்களின் ஒரு நிரந்தமான முக்கிய இடத்தை பிடித்துள்ளது.

ஒரு தொழிலாளர் சந்தையின் மாற்றங்களுக்கு தனியார் எவ்வாறு செயற்படுகின்றனர் என்பது தொடர்பான கருத்துக்கள் 
புவியியல் பரப்பு
துனியான இடமின்றி வேறு எவ்வளவூ தூரம் வேலைக்குச் செல்லும் தூரமானது நிறுவனத்தினாலும் போக்குவரத்து துறையினாலும் கட்டணம் செலுத்தப்பட்;ட முறையில் இருத்தல் வேண்டும். அது மட்டுமல்லாமல் யார் வேலைக்கு விண்ப்பிக்கின்;றார்களோ அதை தீர்மானிக்கும் அம்சம் வேலைப்பரப்பு உள்ளடக்கிதாக இருத்தல் வேண்டும் 
வேலைக் கட்டமைப்பு 
நிறுவனத்திக்குள் வேறுபட்ட வேலையினுடைய பெறுமதிகளும் மாதிகளும் இருத்தல் வேண்டும். மகோனே 1989ல் வேறுபட்ட வேலைக் கட்டமைப்புக்களை விருத்தி செய்தார்கள் அவையாவன தந்திரம் நிறுவன வேலை கட்டமைப்பற்றது 
உற்பத்தி சார்ந்த வித்தியாசம் 
ஊழியர்களுடைய வேறுபட்ட வயது வகை சரியான அம்சங்களை உள்ளடக்கி உள்ளது. உதாரணமாக அவர்களுடைய நடவடிக்கைகளும் எதிர்பார்ப்புகளும் நிறுவத்தின் உடையது

மனித வள மேம்பாடு நிறுவனதத்தினுள் மனித மூலதனத்தின் உடைய விரிவிக்கான ஒரு கட்டமைப்பாகும். அல்லது பிரதேசம் அல்லது தேசம் சார்ந்தது மனித வள மேம்பாடனது கல்வியிலும் பயிற்சியூடையதும் கட்டமைப்பாகும். வூpரிவாக பார்போமானால் போதுமான சுகாதாரமும் வேலைவாய்ப் கொள்கையூம் நிறுவனத்தின் உடையதும் தனியாரினதும் வளர்ச்சியையூம் தொடர்ச்சியான விருத்தியையூம் உறுதிப்படுத்துகின்றது. அடம்ஸ்மித் “தனிப்பட்டவரினது கொள்ளவது அவர்களுடைய கல்வியில் தங்கியூள்ளது” என கூறுகிறார். மனிதவள மேம்பாடானது நடுத்தரமானது அது பரந்த சுற்றாடலில் பயிற்சிக்கு கற்றலுக்கும் இடையில் உள்ள செயன் முறையில் இருந்து பெறப்படுகின்றது. முனித வள மேம்பாடானது விரிவான கருத்து அல்ல ஆனால் ஒரு அமைப்பு செயன் முறையின் தொடராகும். தேசிய உடன்பாட்டில் இது சுகாதாரமும் கல்வி வேலைவாய்ப்பு என்பவற்றிக் கிடையில் உள்ள தந்திரோபாய தொடர்பில் இருந்து பெறப்படுகின்றது.

கட்டமைப்பு
மனித வள மேம்பாடானது ஒரு கட்மைப்பு அது தனிப்பட்ட அபிவித்திக்கவூம் நிறுவனத்தின் உடைய திருப்திக்காவூம் அனுமதி அளிக்கின்றது. தனிப்பட்டவரினது மேம்பாடானது தனியார் நிறுவனம் அல்லது தேசத்திற்கு நன்மை அளிக்கின்றது. ஓன்றிணைந்த பார்வையில் நோக்கும் போது மனித வள மேம்பாட்டு கட்டமைப்பானது ஊழியர்களை நிறுவனத்தின் உடைய செத்தாக நோக்குகின்றது. இது ஊழியர் விருத்தியினதும் வளச்சியினதும் பிரதான நோக்கு ஆகும். இது தனியான திறமையை விருத்தியை உறுதிப்படுத்துகின்றது. இந்த செயற்பாட்டின் மனித வள மேம்பாடானது உள்ளறை குழுப்பயிற்சிக்காக அல்லது வெளியீடானது தனிநபரின் உடைய செயற்பாட்டை விருத்தி செய்கின்றது.


</doc>
<doc id="68409" url="https://ta.wikipedia.org/wiki?curid=68409" title="முகமது அலி வம்சம்">
முகமது அலி வம்சம்

பத்தொன்பதாம் நூற்றாண்டிலிருந்து இருபதாம் நூற்றாண்டின் முதல் பாதி வரை சூடான் மற்றும் எகிப்தை ஆண்ட அரச வம்சமே முகமது அலி வம்சம்( "உச்ராத் முகமது 'அலி "). நவீன எகிப்தை நிறுவியவராகக் கருதப்படும் முகமது அலி பாஷாவின் பெயரே இந்த வம்சத்துக்குச் சூட்டப்பட்டது. இந்த வம்சத்தை அலவிய்யா வம்சம் ( "அல்-உஸ்ரா அல்-'அலவிய்யா") என்றும் அழைத்தனர், ஆனால் இதனுடம் துளியும் சம்பந்தமில்லாத மொரோக்கொவை ஆளும் அலவிய்யா வம்சம்த்துடன் குழப்பிக் கொள்ளக்கூடாது. இதன் பல அரசர்கள் கேதிவே என்ற பட்டம் வைத்துகொண்டதனால்,இதனைத் தற்காலத்தவர் 'கேதிவல் வம்சம்' என்றும் அழைத்தார்கள்.


</doc>
<doc id="68410" url="https://ta.wikipedia.org/wiki?curid=68410" title="எகிப்தின் முகமது அலி">
எகிப்தின் முகமது அலி

அல்பேனிய மொழியில் முஹம்மத் அலி பாஷா என்றும்,துருக்கிய மொழியில் கவலளி மெஹ்மெட் அலி பாசா என்றும் அழைக்கபெற்ற முகமது அலி பாஷா அல்-மசுத் இப்ன் அகா () தற்பொழுதைய கிரேக்கத்தில் முன்பு இருந்த மாசிடோனியாவில் ஓட்டோமான் பகுதியில் கவளாவில் 1769-ஆம் ஆண்டு மார்ச் நான்காம் தேதி பிறந்தார்.அவர் அமைத்த வம்சம் தான் 1952-ஆம் ஆண்டு எகிப்திய புரட்சி வரை எகிப்தை ஆண்டது.


</doc>
<doc id="68412" url="https://ta.wikipedia.org/wiki?curid=68412" title="நாஞ்சிங் உடன்படிக்கை">
நாஞ்சிங் உடன்படிக்கை

நாஞ்சிங் உடன்படிக்கை ("Treaty of Nanjing") அல்லது நான்கிங் உடன்படிக்கை ("Treaty of Nanking"), என்பது 1842 ஆகஸ்ட் 29 ஆம் திகதி முதலாம் அபின் போரின் முடிவின் பின்னர் பிரித்தானியாவிற்கும் சிங் அரசவம்சப் பேரரசுக்கும் இடையில் கைச்சாத்திடப்பட்ட உடன்படிக்கையாகும். இந்த உடன்படிக்கையின் முதன்மை நோக்கம், சீனாவைப் பணியவைத்து, சீனாவிற்குள் அபினி போதைப்பொருள் வணிகச் சந்தையை திறப்பதாகும். அத்துடன் சீனாவுக்கு செலுத்தி வந்த சுங்கவரிகளைக் குறைப்பது உட்பட பலக்கோரிக்கைகளை பிரித்தானியா முன்வைத்தது. 

இந்த உடன்படிக்கை முதலாம் அபின் போரில் சீனப்பேரரசு படுத்தோழ்வியடைந்த நிலையில் நடத்தப்பட்ட பேரம் பேசலாகவே அமைந்தது. இந்த உடன்படிக்கையின் படி, பிரித்தானியப் படையணிகளால் கைப்பற்றப்பட்ட ஹொங்கொங் தீவை முறைப்படி பிரித்தானியாவுக்கே ஒப்படைக்க சீனப்பேரரசிடம் இருந்து ஒப்புதல் பெறப்பட்டது.



</doc>
<doc id="68414" url="https://ta.wikipedia.org/wiki?curid=68414" title="பொருளியல் தரவு">
பொருளியல் தரவு

பொருளியல் தரவு (Economic Data) என்பது, குறித்த ஒரு பொருளாதாரம் அல்லது அனைத்துலகப் பொருளாதாரம் முழுவதற்குமான அல்லது அதன் ஒரு பகுதிக்கான, பொதுவாக எண்சார்ந்ததும், காலம்சார் தொடர், ஆக அமைவதுமான தரவுத் தொகுதி (ஒரு காலப் பகுதியைக் கருத்தில் கொள்வது) ஆகும். இவை காலம்சார் தொடராக அமையும் போது தரவுத் தொகுதிகள் பொதுவாக மாத அடிப்படையில் அமையும், ஆனால் காலாண்டு, ஆண்டு அடிப்படையிலும் அமைவது உண்டு. தரவுகளை, மேலும் பகுப்பாய்வு செய்யும் வசதிக்காகத் தேவைக்கு ஏற்பப் பல விதமாகச் சரிப்படுத்திக் கொள்வது உண்டு. மிகப் பொதுவாக பருவகால ஏற்ற இறக்கங்களைச் சரிப்படுத்துவதற்காகவே இவ்வாறு செய்வர். 
பொருளியல் தரவுகள் மாறிகளுக்கு இடையிலான செயல்பாடுகளையோ ஊடு தொடர்புகளையோ விளக்குவனவாகவும் அமையக் கூடும் என்பதுடன், [இங்கே தொடர்புகள் உண்மைத் தகவல்களை அடிப்படையாகக் கொண்டிராமல், கோட்பாட்டு அடிப்படையிலானவை ஆக இருக்கக்கூடும் (எகா. ஒரு உற்பத்திச் செயல்பாடு)], இவை இயங்கியல் தொடர்புகளையன்றி நிலைத்த தொடர்புகளையும் விளக்கக்கூடும். 
ஆயிரக்கணக்கான தரவுத் தொகுதிகள் உள்ளன. ஒரு பொருளாதார மட்டத்தில், இவை தேசியக் கணக்கு வைப்புகளைப் பயன்படுத்தித் தொகுக்கப்படுகின்றன. இவ்வாறான தரவுகள் மொத்தத் தேசிய உற்பத்தி, மொத்தத் தேசியச் செலவினம், மொத்தத் தேசிய வருமானம், மற்றும் தொடர்களான வெளியிடுகை, ஆணைகள், வணிகம், நம்பிக்கை, விலைகள் மற்றும் நிதிசார் தொடர்கள் ("எகா.," பணம் மற்றும் வட்டி வீதம்) போன்ற முக்கிய கூறுகளை உள்ளடக்குகின்றன.. அனைத்துலக மட்டத்தில் பன்னாட்டு வணிகம், அனைத்துலக நிதிசார் ஓட்டங்கள், நேரடி முதலீட்டு ஓட்டங்கள் (நாடுகளுக்கு இடையில்) மற்றும் நாணய மாற்று வீதம் என்பவை உள்ளிட்ட பல தொடர்கள் உள்ளன. 
ஒரு நாட்டுக்குள் பொதுவாக, ஒன்று அல்லது பல புள்ளியியல் அமைப்புக்கள் தரவுத் தொடர்களை உருவாக்குகின்றன, "எகா.," ஒரு அரசு அல்லது அரசு சார்பு நிறுவனம், மத்திய வங்கி என்பவற்றுள் ஒன்று அல்லது பல தரவுகளை உருவாக்கலாம். அனைத்துலகப் புள்ளி விபரங்களை அனைத்துலக நாணய நிதியம், பன்னாட்டு ஏற்பாடுகளுக்கான வங்கி போன்ற பல பன்னாட்டு அமைப்புக்களும் நிறுவனங்களும் உருவாக்குகின்றன..
தரவுகளைப் பகுப்பாய்வு செய்வதற்குப் பல வழிமுறைகள் உள்ளன. இவை பல் தொடர்புப்போக்குப் பகுப்பாய்வு, பாக்சு-செங்கின்சு பகுப்பாய்வு, பருவம்சார் பகுப்பாய்வு போன்ற முறைகளைப் பயன்படுத்தும் காலத்தொடர்ப் பகுப்பாய்வுகளை உள்ளடக்குகின்றன. பகுப்பாய்வு, ஒருமாறிப் பகுப்பாய்வு (ஒரு தொடரைப் பயன்படுத்தி எதிர்வு கூறல்) ஆகவோ பல்மாறிப் (பல தொடர்களைப் பயன்படுத்தி எதிர்வுகூறல்) பகுப்பாய்வு ஆகவோ இருக்கலாம். பொருளியலாளர், பொருளளவையியலாளர், நிதியியல் வல்லுனர்கள் போன்றோர், பொருளாதார வளர்ச்சிகளை மாதிரியாக்கம் செய்வதற்காக; மூலப் பொருளியல் தரவுகள், சரிசெய்த பொருளியல் தரவுகள், அவர்கள் மதிப்பீடு செய்த தொடர்புகள் என்பவற்றை உள்ளடக்கிய சிக்கலான மாதிரிகளை உருவாக்குகின்றனர். இம்மாதிரிகள், பொருளாதாரத்தின் ஒரு குறிப்பிட்ட பகுதியை மட்டும் ஆராயும் பகுதி மாதிரியாக்கம் ஆகவோ, முழுப் பொருளாதார முறைமையையும் தழுவி அமைவதுடன், கேள்வி, விலைகள் வேலைவாய்ப்புப் போன்றவற்றை எதிர்வுகூறும் மாதிரிகளாகவோ அமையலாம்.

செயற்றிறன் மிக்க பருவினப் பொருளியல் மேலாண்மைக்கு நல்ல பொருளியல் தரவுகள் இன்றியமையாதன. தற்காலப் பொருளாதாரங்களின் சிக்கல் தன்மை, பருவினப் பொருளாதாரக் கொள்கை முறைகளில் இயல்பாகவே காணப்படும் தேக்கநிலை என்பவை காரணமாக ஒரு நாடு அதன் பொருளாதாரத்தில் ஏற்படக்கூடிய பாதகமான போக்குக்களை உடனே கண்டறிந்து அதனைச் சமாளிப்பதற்கான நடவடிக்கைகளை எடுக்க வேண்டியது மிகவும் அவசியம். முழுமையானதும், துல்லியமானதும், சரியான நேரத்தில் கிடைப்பதுமான பொருளியல் தரவுகள் இல்லாவிட்டால் இதனைச் செய்ய முடியாது. 
நல்ல பொருளியல் தரவுகள் கிடைப்பது வெளிநாட்டு முதலீடுகளுக்கு வாய்ப்பான இடமாக அமைவதற்குரிய ஒரு குறிகாட்டியாக வெளிநாட்டுச் சந்தைகளில் பார்க்கும் நிலைமை அதிகரித்து வருகின்றது. ஒரு நாடு தனது அலுவல்களைத் திறமையாக மேலாண்மை செய்வதற்கு நல்ல பொருளியல் தரவுகள் அவசியம் என்பதை அனைத்துலக முதலீட்டாளர்கள் அறிந்துள்ளனர். அதனால், பிற விடயங்கள் ஒத்திருக்கும் போது நல்ல பொருளியல் தரவுகளை வெளியிடாத நாடுகளை அவர்கள் தவிர்க்கவே முற்படுவர்.
உடனுக்குடன் இற்றைப்படுத்துபவையும், நம்பத்தகுந்தவையுமான பொருளியல் தரவுகள் பொதுவில் கிடைக்கக் கூடியதாக இருப்பது, வெளிநாட்டு முதலீட்டாளர்கள் பொருளாதார நிலைமைகளைக் கண்காணித்துத் தமது முதலீட்டுத் தீவாய்ப்புகளை மேலாண்மை செய்வதற்கு உதவுகின்றது. மெக்சிக்கோவிலும், ஆசிய நாடுகள் பலவற்றிலும் அரசுகள் முக்கியமான பொருளியல் தரவுகளைப் பிழையாக அல்லது தாமதமாக வெளியிடுவதன் மூலம் தமது நாடுகளில் இடம்பெறும் பொருளாதாரச் சீர்குலைவுகளை மறைக்கின்றனர் என வெளிநாட்டு முதலீட்டாளர்கள் கருதியதால், அந் நாடுகளின் பொருளாதார நெருக்கடிகள் மேலும் தீவிரமாகின. எந்த அளவுக்குப் பொருளாதாரம் சீர் கெட்டுள்ளது என்று அறிய முடியாத நிலையில் தமது முதலீடுகளை அவர்கள் விரைவாகத் திரும்பப் பெற்றுக் கொண்டதால் குறித்த பொருளாதாரங்களில் மேலும் சிக்கல்கள் உருவாகின. அனைத்துலக அளவிலான இந்த நிதி நெருக்கடியினால் விளைந்த சேதங்களுக்குப் பின்னணியில் தரவுகள் தொடர்பான பிரச்சினைகள் இருப்பதை உணர்ந்து கொண்டதனால், அனைத்துலக நாணய நிதியத்தின் பொதுத் தரவுகள் வெளிப்படுத்தல் முறைமை போன்ற தரப்பாடுகள் உருவாக்கப்பட்டன. 
நாடுகளுக்கு உள்ளே பொருளியல் தரவுகள் பொதுவாகக் கிடைப்பது, நிறுவனங்களும் தனிநபர்களும் தமது வணிகத் தீர்மானங்களை நாட்டின் பருவினப் பொருளியல் சூழலைப் புரிந்து கொண்ட நம்பிக்கையுடன் எடுப்பதற்கு உதவுகிறது. உள்நாட்டு வணிகத் துறையினர் நாட்டின் பொருளாதாரச் சூழலை நன்கு புரிந்து கொண்டால், அனைத்துலக முதலீட்டாளர்களைப்போல் சிறிய கெட்ட செய்திகளுக்கே அளவுக்கு அதிகமாக எதிர்ச் செயலாற்ற மாட்டார்கள்.






</doc>
<doc id="68416" url="https://ta.wikipedia.org/wiki?curid=68416" title="ஒர்லாண்டோ">
ஒர்லாண்டோ

ஒர்லாண்டோ (Orlando) ஐக்கிய அமெரிக்காவின் புளோரிடா மாநிலத்திலுள்ள ஒரு புகழ்பெற்ற நகரமாகும்.

இங்கே உலகப்புகழ்பெற்ற "டிஸ்னி லேன்ட்" மற்றும் "யுனிவெர்சல்" பொழுதுபோக்குப் பூங்காக்கள் உள்ளன.


</doc>
<doc id="68421" url="https://ta.wikipedia.org/wiki?curid=68421" title="ஐஎன்எஸ் விராட்">
ஐஎன்எஸ் விராட்

ஐ. என். எஸ். விராட் இந்தியாவிடம் பயன்பாட்டிலுள்ள இரு வானூர்தி தாங்கிக் கப்பல்களில் ஒன்றாகும். இது 23 ஆயிரத்து 900 டன் எடை கொண்ட இந்த கப்பல் 226.5 மீட்டர் நீளமும், 49 மீட்டர் அகல மும் கொண்டது. இக்கப்பலிருந்து ஒரே நேரத்தில் 18 விமானங்களைத் செலுத்த முடியும்.
"எச்எம்எஸ் ஹெர்மெஸ்" என்ற பெயரில் இந்தக் கப்பல் பிரிட்டன் கடற்படையில் பணியாற்றி வந்தது. 1984-ல் இது பிரிட்டன் கடற்படையில் இருந்து நீக்கப்பட்டது. இதன் பின்னர் இதை இந்திய அரசு வாங்கி 1987-ம் ஆண்டு மே 12-ம் தேதி இந்திய கடற்படையில் இணைத்தது.

1989-ல் இலங்கையில் இந்திய அமைதிப் படை பணியிலும் 1999-ல் கார்கில் போரின் போதும் இக்கப்பல் முக்கியப் பங்காற்றியுள்ளது. நீரில் மட்டுமின்றி, நிலத்தில் இருந்தும் மேற்கொள்ளப்படும் ராணுவ செயல்பாடுகளுக்கும் இக்கப்பல் சிறப்பாக உதவக் கூடியது. நீர்மூழ்கி கப்பல்களுக்கு எதிரான நடவடிக்கையில் ஈடுபடக்கூடியது. 27,800 டன் எடை கொண்ட இக்கப்பல் 11 லட்சம் கிலோ மீட்டர் பயணித்துள்ளது. 

இறுதியாக கடந்த ஆண்டு விசாகப்பட்டினத்தில் நடைபெற்ற சர்வதேச கடற்படை நிகழ்ச்சியில் இக்கப்பல் பணியில் ஈடுபடுத்தப்பட்டது. இக்கப்பல் முழுச் செயல்பாட்டில் இருந்தபோது, 1,500-க்கும் மேற்பட்டோர் பணியாற்றினர். கடைசி பயணத்துக்குப் பிறகு இக்கப்பலின் பணியாளர்களின் எண்ணிக்கை 300-க்கும் கீழ் குறைக்கப்பட்டது.

உலகின் மிகப் பழமையான விமானம் தாங்கி கப்பலான ஐஎன்எஸ் விராட் இந்திய கடற்படையில் 30 ஆண்டுகள் சேவை உட்பட அந்தக் கப்பலின் 55 ஆண்டு கால நீண்ட பயணத்திற்குப் பின்னர் 6 மார்ச் 2016 அன்று ஐஎன்எஸ் விராட் கப்பலுக்கு ஓய்வு தரப்பட்டது. 



</doc>
<doc id="68422" url="https://ta.wikipedia.org/wiki?curid=68422" title="1952 எகிப்தியப் புரட்சி">
1952 எகிப்தியப் புரட்சி

1952ஆம் ஆண்டு நடைபெற்ற எகிப்தியப் புரட்சி (), சூலை 23 புரட்சி எனவும் அறியப்படுவது, முகம்மது நஜீப் மற்றும் ஜமால் அப்துல் நாசரால் முன்னெடுக்கப்பட்டு, "சுதந்திர அதிகாரிகள் இயக்கம்" "(Free Officers Movement)" என்று தம்மை அழைத்துக்கொண்ட இளம் படைத்துறை அதிகாரிகளின் குழுவொன்று சூலை 23,1952 அன்று நடத்திய இராணுவப் புரட்சியாகும். 

இந்த புரட்சியின் முதல் நோக்கமாக எகிப்திய மன்னர் ஃபரூக்கை வீழ்த்துவதாக இருந்தது. பின்னர் எழுந்த அரசியல் வேட்கைகளுக்கு இணங்க முடியாட்சியை முடிவிற்கு கொண்டு வந்து குடியரசை நிறுவுவதையும் எகிப்திலுள்ள பிரித்தானிய ஆளுமைப்பகுதிகளையும் சூடானையும் விடுவிப்பதையும் நோக்கங்களாக் கொண்டது. இந்தப்புரட்சியின் வெற்றி பல அரபு மற்றும் ஆப்பிரிக்கநாடுகளில் இதனைப்போன்று ஊழல் மலிந்த ஆட்சியாளர்களைப் பதவியிறக்க மேற்கொண்ட இயக்கங்களுக்கு ஊக்கமளித்தது.



</doc>
<doc id="68440" url="https://ta.wikipedia.org/wiki?curid=68440" title="ஓ.ரி.ஆர்.எசு">
ஓ.ரி.ஆர்.எசு

ஓ.ரி.ஆர்.எசு (OTRS) அல்லது திறமூல சிக்கல் சீட்டு வேண்டிக்கொள்ளுதல் ஒருங்கியம் (Open-source Ticket Request System) என்பது ஒரு சிக்கல்சீட்டை கையாள, அல்லது ஒழுங்கு படுத்த உதவும் ஒரு வலைச் செயலி. இது ஓர் அமைப்புக்கு வரும் கேள்விகள், அல்லது வேண்டுகோள்களை பதிவு செய்து, அவற்றுடன் தொடர்புடைய தொடர்பாடல்களையும் செயல்களையும் பின் தொடர்ந்து ஒழுங்கு செய்து கையாளது உதவுகிறது. இந்தச் செயலி பெர்ள் மொழியில் எழுதப்பட்டுள்ளது, முற்றிலும் இலவசமாகக் கிடைக்கிறது. 



</doc>
<doc id="68442" url="https://ta.wikipedia.org/wiki?curid=68442" title="வழங்கி">
வழங்கி

கணிணித்துறையில், பயனர்களுக்குத் தேவையான சேவைகளை அளிக்க வன்பொருள் அல்லது மென்பொருளால் ஒருங்கிணைக்கப்பட்டு வடிவமைக்கப்படுவதே சர்வர் எனப்படுகிறது. தனிப்பட்ட வகையில் இதை பயன்படுத்தும் போது, இந்த வார்த்தை ஒரு சர்வர் ஆப்ரேட்டிங் சிஸ்டத்தைக் கொண்ட ஒரு கணிணியைக் குறிக்கும். ஆனால் சேவை அளிப்பதற்கு பொருத்தமான ஏதாவது வகையிலான மென்பொருள் அல்லது பிரத்யேக வன்பொருளையே இந்த வார்த்தை பொதுவாகக் குறிக்கும்.

"சர்வர்" என்ற இந்த வார்த்தை பரவலாக தகவல் தொழில்நுட்ப துறையில் தான் அதிகமாக பயன்படுத்தப்படுகிறது. வன்பொருள், மென்பொருள் மற்றும்/அல்லது ஆப்ரேடிங் சிஸ்டங்களின் சர்வர் பதிப்புகள் போன்ற பல்வேறு விதமான சர்வர் பிராண்டு தயாரிப்புகள் இருந்த போதிலும், கருத்தளவில், ஒன்று அல்லது பல வாடிக்கையாளர்கள் (client) நிகழ்முறைகளைப் பகிர்ந்து கொள்ளும் எந்தவிதமான கணிணிமயப்பட்ட நிகழ்முறையும் ஒரு சர்வர் ஆகும். இதை விரிவாகக் கூறுவதானால், கோப்பு பகிர்க்ல்க்ல்ல்வை (file sharing) எடுத்துக்காட்டாகக் கூறலாம். ஒரு கணினியில் கோப்புகள் இருப்பதாலேயே மட்டும் அதை ஒரு சர்வர் என்று கூற முடியாது. ஆனால் அந்த கோப்புகளை ஆப்ரேட்டிங் சிஸ்டம் மூலமாக வாடிக்கையாளர்களுடன் பகிர்ந்து கொள்ளும் மெக்கானிசம் தான் சர்வர் ஆகும்.திபெச் தினெச்

அதே போல, மல்டிபிளாட்பார்ம் "அப்பாச்சி எச்டிடிபி சர்வர்" போன்ற ஒரு வெப் சர்வர் பயன்பாட்டை (web server application) எடுத்துகொள்வோம். இந்த வெப் சர்வர் மென்பொருளை எந்தவொரு பொருத்தமான கணினியிலும் "செயல்படுத்தலாம்" . உதாரணமாக, ஒரு மடிக்கணிணியோ அல்லது தனிநபர் பயன்பாட்டு கணினியோ (personal computer) பொதுவாக சர்வர் என்று குறிப்பிடப்படுவதில்லை. இவை இந்தச் சூழலில் ஒரு தனிநபரின் தேவையைப் பூர்த்தி செய்ய மட்டுமே உபயோகப்படுகின்றன என்பதால், அவ்வகையில் அவை தனிநபருக்கானவை என்று முத்திரை குத்தப்படுகின்றன. ஒரு வெப் சர்வராக உபயோகப்பட்டு வரும் கணினியைப் பொருத்த வரையில், அது பொதுவாக ஒரு சர்வர் என்று குறிப்பிடப்படுகிறது.

வன்பொருள் சார்ந்து பார்க்கும் போது, மென்பொருள் பயன்பாடுகளை அதிகளவில் பயன்படுத்தப்படும் ஒரு வலையமைப்பு சூழலின் கீழ் இயக்குவதற்காக வடிவமைக்கப்பட்ட கணினி மாடல்கள் பொதுவாக "சர்வர்" என்று குறிப்பிடப்படுகின்றன. இந்த கிளெயண்ட்-சர்வர் கான்பிக்ரேசன் சூழலில், அதாவது ஒரு கணிணி அல்லது பல கணினிகளுடனோ அல்லது ஒரு கணிணிமுறை சாதனத்துடனோ அல்லது பல சாதனங்களுடனோ இணைக்கப்பட்ட சூழலில், ஒன்றேயொன்று பிறவற்றிற்கு ஹோஸ்டாக (host) செயல்பட்டு பிறவற்றுடன் தகவல்களைப் பகிர்ந்து கொள்ளும்.

எந்தவொரு தனிநபர் கணினியும் ஒரு சர்வராக செயல்பட முடியும் என்றாலும் கூட, செயல்பாட்டுச் சூழலை (production environment) அதிகரிக்க பிரத்யேகமான சர்வர் சில சிறப்பு வசதிகளைக் கொண்டிருக்கும். அதாவது, வேகமான சிபியூ, மேம்பட்ட உயர்திறன் ரேம், அதிக கொள்ளளவு கொண்ட ஹாட்டுடிஸ்க் போன்ற வசதிகளைக் கொண்டிருக்கும். அதாவது, வேகமான சிபியூ, மேம்பட்ட உயர்திறன் ரேம் (RAM), அதிக கொள்ளளவு கொண்ட ஹார்டு டிரைவ் போன்ற வசதிகளைக் கொண்டிருக்கும். தனிநபர் கணினிக்கும், சர்வருக்கும் இடையில் சில முக்கிய வேறுபாடுகளைக் கூறுவதானால், பவர் சப்ளைகள், வலையமைப்பு இணைப்புகள் (network connections), சிலவேளைகளில் சர்வர்களே கூட ரிடண்டன்சியைக் கொண்டிருப்பதை முக்கிய வேறுபாடுகளாகக் கூறலாம்.

1990கள் மற்றும் 2000களுக்கு இடையில் "பிரத்யேக வன்பொருட்" களின் பயன்பாடு அதிகரித்ததால், பிரத்யேக சர்வர் பயன்பாடுகளும் அதிகரித்தன. அப்போது பிரபலப்பட்டவைகளில் ஒன்று தான், கூகுள் தேடுபொறி. இது கணினியோடு இணையாத வன்பொருள்கள் மற்றும் மென்பொருட்கள் இரண்டும் சேர்ந்த தொகுப்பாகும் இதற்கு எளிமையான உதாரணங்களாக சுவிட்சுகள், ரௌட்டர்கள், கேட்வேக்கள் மற்றும் பிரிண்ட் சர்வர் ஆகியவற்றைக் குறிப்பிடலாம், இவை எல்லாமே பிளக்-அண்டு-பிளே கான்பிக்ரேசன் முறையில் அமைந்திருக்கின்றன.

மைக்ரோசாப்ட் விண்டோஸ் அல்லது லினக்ஸ் பதிப்புகள் போன்ற நவீன இயங்குதளங்கள், கிளெயண்ட்-சர்வர் கட்டமைப்பை மனதில் வைத்து வடிவமைக்கப்பட்டிருப்பதாக தெரிகிறது. கணினி சாதனங்களுடன் பல்வேறு மென்பொருள்கள் இணைந்து செயல்படும் வகையில், இந்த ஆப்ரேட்டிங் சிஸ்டங்கள் வன்பொருள்களைக் குறைக்க முயற்சிக்கின்றன. ஒரு வகையில், ஆப்ரேட்டிங் சிஸ்டமே மென்பொருளுக்கான ஹார்டுவேராக "செயல்பட" முனைகிறது, ஆனால் குறைமட்ட புரோகிராமிங் மொழிகள், ஏபிஐ (API) பயன்படுத்தி செயல்படுகின்றன.

இந்த ஆப்ரேட்டிங் சிஸ்டங்கள், சர்வீஸ்கள் அல்லது டேமன்கள் என்றழைக்கப்படும் பின்புல நிரல்களைச் (background programs) செயல்படுத்தும் அளவிற்கு திறன் பெற்றிருக்கின்றன. இந்த நிரல்கள், மேலே "அப்பாச்சி எச்டிடிபி சர்வர்" மென்பொருள் குறிப்பிடப்பட்டது போல, செயல்படுவதற்கான அவற்றின் தேவை வரும் வரை உறைநிலையில் (sleep state) காத்திருக்கின்றன. சர்வீஸ்களை வழங்கும் எந்த மென்பொருளும் சர்வர் "என்றழைக்கப்படுவதால்" , நவீன தனிநபர் பயன்பாட்டு கணிணிகள் ஒரேசமயத்தில் செயல்படும் சர்வர்-கிளெயண்ட்களின் காட்டைப் போல காணப்படுகின்றன.

இறுதியாக, இணையமே கூட சர்வர்கள் மற்றும் வாடிக்கையாளர்களின் ஒரு காடாக தான் இருக்கிறது. ஒரு சில வரைமுறைப்படுத்தப்பட்ட ஸ்டேக் புரோட்டோகால்களின் வரிசைக்கு பொருந்தி வரும்பட்சத்தில், பல கிலோமீட்டர் தூரத்தில் இருந்து வெறுமனே ஒரு வலைத்தளத்தைத் தட்டினால், அதில் கூட உதாரணமாக எத்தனையோ வன்பொருள் மற்றும் மென்பொருள் சர்வர்கள் உள்ளடங்கி வருகின்றன. நமக்கு தேவையான உலகளாவிய இணையத்தை வழங்க குறைந்தபட்சம் ரௌட்டர்கள், மோடம்கள், டொமைன் நேம் சர்வர்கள் மற்றும் இன்னும் பல்வெறு சர்வர்கள் தேவைப்படுகின்றன.

சர்வர் பயன்பாட்டைச் சார்ந்து, சர்வர்களுக்கான வன்பொருள் தேவைகள் மாறுபடுகின்றன. பொதுவாக ஒரு மேஜை கணிணிக்கு தேவைப்படும் சிபியூ வேகத்தை விட சர்வருக்கு அதிகளவிலான வேகம் தேவைப்படுகிறது. ஒரு வலையமைப்பில் இருக்கும் பல பயனர்களுக்கு தேவையான சேவைகளை வழங்க சர்வர்களுக்கு, வேகமான வலையமைப்பு இணைப்புகள் மற்றும் உயர்ந்தளவிலான இன்புட்/அவுட்புட் வெளியீடுகள் போன்ற வசதிகள் தேவைப்படுகின்றன. பொதுவாக சர்வர்கள் ஒரு வலையமைப்பிற்குள் பயன்படுத்தப்படுவதால், ஒரு மானிட்டரோ அல்லது இன்புட் சாதனமோ இல்லாமல் தலையில்லா நிலையில் (headless mode) அவை செயல்படுத்தப்படலாம். சர்வர் செயல்பாட்டிற்கு தேவையில்லாத செயல்முறைகள் பயன்படுத்தப்படுவதில்லை. பயனர் வரைநிலை இடைமுகம் (Graphical user interface - GUI) தேவையில்லை என்பதாலும், அது வேறிடத்திற்கு ஒதுக்கக்கூடிய ஆதாரங்களை இழுத்துவிடும் என்பதாலும், பல சர்வர்கள் பயனர் வரைநிலை இடைமுகத்தைக் கொண்டிருப்பதில்லை. அதே போல ஆடியோ மற்றும் யூஎஸ்பி (USB) இடைமுகங்களும் தவிர்க்கப்பட்டிருக்கலாம்.

பொதுவாக சர்வர்கள் தடையில்லாமல் நீண்ட நேரம் செயல்பட வேண்டும் என்பதாலும், அவற்றின் செயல்பாடு கட்டாயம் தொடர்ந்து இருக்க வேண்டும் என்பதாலும் சிறந்த மற்றும் நீடித்த வன்பொருள்களின் தேவை அதிஅவசியமாகிறது. வர்த்தக கணினி பாகங்களில் இருந்து தான் சர்வர்கள் உருவாக்கப்படுகின்றன என்றாலும், பழுது ஏற்படாமல் நீடித்த உழைப்பிற்காக மிக முக்கியமான சர்வர்களுக்கு பிரத்யேக சிறப்பு வன்பொருள்கள் பயன்படுத்தப்படுகின்றன.
உதாரணமாக, வேகமான உயர்திறன் ஹார்டுடிஸ்குகள், வெப்பத்தை வெளியேற்ற பெரிய உள்விசிறிகள் (computer fans) அல்லது நீர்குளிர்விப்பு முறை (water cooling), மின்தடையின் போதும் சர்வரின் செயல்பாடு தடையில்லாமல் செயல்பட தடையற்ற மின் விநியோக கருவிகள் போன்றவை சர்வர்களில் இணைக்கப்பட்டிருக்கும். இந்த சாதனங்கள் முறையே விலைக்கேற்ப உயர்ந்த திறனையும், நம்பகத்தன்மையையும் அளிக்கின்றன. வன்பொருள் ரிடன்டன்சி (ஒன்று பழுதானால், தானாகவே மற்றொன்று அதன் பணியைச் செய்யும் வகையில் பவர்சப்ளைகள் மற்றும் ஹார்டுடிஸ்குகள் போன்ற சாதனங்கள் ஒன்றுக்கு மேற்பட்டவை இணைக்கப்பட்டிருப்பது) பரவலாக பயன்படுத்தப்படுகிறது. பழுதுகளைக் கண்டறிந்து, சரிப்படுத்தும் ஈசிசி நினைவக சாதனங்களும் (ECC memory devices) பயன்படுத்தப்படுகின்றன; ஈசிசி அல்லாத நினைவகம் (non-ECC memory) தரவு இழப்புகளை (data loss) ஏற்படுத்தக்கூடும்.

பெரும்பாலும் பாதுகாப்பிற்காக யாரும் அணுகாதபடி, அலமாரியில் வைத்திருக்கும் வகையில், சர்வர் அறைகளில் தான் சர்வர்கள் அமைக்கப்பட்டிருக்கும்.

பெரும்பாலான சர்வர்கள் தொடங்கும் போதும், ஆப்ரேட்டிங் சிஸ்டத்தை லோட் செய்யும் போதும் வன்பொருள்களுக்காக நீண்ட நேரம் எடுக்கும். அதேபோல, பெரும்பாலும் பூட் ஆவதற்கு முன்னாலேயே சர்வர்கள் நினைவக சோதனையையும், அங்கீகரிப்பையும் (memory test & verification) செய்யும், அதனோடு ரீமோட் மேனேஜ்மென்ட் சர்வீஸ்களையும் (remote management services) தொடங்கிவிடும். பிறகு ஹார்டு டிரைவ் கண்ட்ரோலர்கள், எல்லா டிரைவுகளையும் ஒரேநேரத்தில் செயல்பாட்டிற்கு கொண்டு வராமல், தொடக்க மின்இழுப்புகளால் (startup surges) பவர்சப்ளை ஓவர்லோடு ஆகாமல் இருக்க, படிப்படியாக டிரைவ்களைச் செயல்பாட்டிற்கு கொண்டுவரும். அதன்பிறகு ரிடன்டன்சி சரியாக செயல்படுவதற்காக முன்கூட்டிய ரேய்டு (RAID) சிஸ்ட சோதனைகளை முடக்கிவிடும். ஒரு சர்வர் தொடங்கும் போது பல நிமிடங்கள் எடுத்து கொள்வது பொதுவான விஷயம் தான், அதேசமயம் அவற்றை பல மாதங்களுக்கு அல்லது ஆண்டுகளுக்கு ரீஸ்டார்டு (restart) செய்ய வேண்டிய அவசியமும் இருக்காது.

FreeBSD, சோலாரிஸ் மற்றும் லினக்ஸ் போன்ற சர்வர்களுக்கான சில பிரபல ஆப்ரேட்டிங் சிஸ்டங்கள் யூனிக்ஸை அடிப்படையாக வைத்து வடிவமைக்கப்பட்டிருக்கின்றன அல்லது அதற்கு இணையானவையாக இருக்கின்றன. அடிப்படையில் யூனிக்ஸ் ஒரு மினிகம்ப்யூட்டர் ஆப்ரேட்டிங் சிஸ்டமாகும், படிப்படியாக சர்வர்கள் முந்தைய மினிகம்ப்யூட்டர்களுக்கு மாற்றாக அவ்விடத்தைப் பிடித்தன, யூனிக்ஸ் அடிப்படையிலான ஆப்ரேட்டிங் சிஸ்டத்தைத் தேர்வு செய்வதில், யூனிக்ஸ் ஒரு சிறந்த மற்றும் லாஜிக்கலான தேர்வாக பிரபலமாகி இருந்தது. இவற்றில் பல இரண்டு விதத்திலும் சுதந்திரத்தை அளித்தது. 

சர்வர் அடிப்படையிலான ஆப்ரேட்டிங் சிஸ்டங்கள் பொதுவாக சில வசதிகளைக் கொண்டிருக்கும், இந்த வசதிகள் அவற்றை சர்வர் சூழலுக்கு மேலும் பொருத்தமாக்குகின்றன. அவற்றில் சில,


சர்வர் அடிப்படையிலான ஆப்ரேட்டிங் சிஸ்டங்கள் பல சமயங்களில் வன்பொருள் சென்சார்களுடன் தொடர்பு கொள்வனவாக இருக்கும், இதன்மூலம் இது அதிக வெப்பம், புரோஸசர் மற்றும் டிஸ்க் பழுது போன்றவற்றைக் கண்டறிந்து, ஆப்ரேட்டருக்கும் அறிவிக்கும் அல்லது/அத்துடன் அதுவாகவே மாற்று நடவடிக்கைகளையும் எடுக்கும்.

ஒரு மேஜை கணினி (desktop computer) அதன் பயனருக்குத் தேவையான பரந்த செயல்பாடுகளைச் செயல்படுத்த வேண்டியதிருக்கும் நிலையில், சர்வர்கள் பல பயனர்களுக்கு வரையறுக்கப்பட்ட சர்வீஸ்களை மட்டுமே அளிக்க வேண்டியதிருக்கும், அதேபோல மேஜை கணினியில் பயன்படுத்தப்படும் ஆப்ரேட்டிங் சிஸ்டத்தின் தேவைகளுக்கும், சர்வரில் பயன்படும் ஆப்ரேட்டிங் சிஸ்டத்தின் தேவைகளுக்கும் வித்தியாசம் இருக்கின்றன. சர்வீஸ்கள் அளிப்பதற்கும் மற்றும் பயனர்களின் தேவையை விரைவில் பூர்த்தி செய்வதற்கும் இரண்டிற்கும் ஒரு கணினியைப் பயன்படுத்த ஓர் ஆப்ரேட்டிங் சிஸ்டத்தால் சாத்தியப்படும் என்றாலும், வழக்கமாக சர்வர்களிலும், மேஜை கணினிகளிலும் வேறுவேறு ஆப்ரேட்டிங் சிஸ்டங்கள் பயன்படுத்தப்படுகின்றன. சில ஆப்ரேட்டிங் சிஸ்டங்கள் ஒரேவிதமான பயனர் இடைமுகத்துடன் சர்வர் மற்றும் மேஜை கணிணி இரண்டிற்கும் இரண்டு பதிப்புகளை வழங்குகின்றன.

z/OS போன்ற சில முக்கிய மெயின்பிரேம் ஆப்ரேட்டிங் சிஸ்டங்களைப் போல விண்டோஸ் மற்றும் மேக் OS X ஆப்ரேட்டிங் சிஸ்டங்களின் டெஸ்க்டாப் பதிப்புகள் வெகு சில சர்வர்களில் மட்டும் தான் நிறுவப்பட்டிருக்கின்றன. யூனிக்ஸ் மற்றும் கட்டற்ற கெர்னல் அமைப்புகளின் ஆப்ரேட்டிங் சிஸ்டங்கள் தான் சர்வர்களை அதிகளவில் ஆக்கிரமித்திருக்கின்றன.

மைக்ரோபுரோஸசர் அடிப்படையிலான சர்வர்களின் அதிகரிப்பு, x86 மைக்ரோபுரோஸசர் கட்டமைப்பில் செயல்படுத்துவதற்கான யூனிக்ஸின் அபிவிருத்திக்கு வித்திட்டது. ஆப்ரேட்டிங் சிஸ்டங்களுக்கான மைக்ரோசாப்ட் விண்டோஸ் குடும்பமும் x86 ஹார்டுவேரில் செயல்படுகிறது, மேலும் சர்வர் பயன்பாட்டிற்கு ஏற்ற வகையில் விண்டோஸ் என்டி (NT) பதிப்புகளும் இருக்கின்றன.

சர்வர் மற்றும் டெஸ்க்டாப் ஆப்ரேட்டிங் சிஸ்டங்களின் செயல்பாடுகள் வேறுவேறாக இருந்தாலும், வன்பொருள்கள் மற்றும் இயங்குதளங்களின் நம்பகத்தன்மையில் ஏற்பட்டிருக்கும் அபிவிருத்திகள் இந்த இரண்டு வகையான ஆப்ரேட்டிங் சிஸ்டங்களுக்கு இடையிலான வித்தியாசத்தைக் குறைத்துவிட்டிருக்கின்றன. இன்று, பல டெஸ்க்டாப் மற்றும் சர்வர் ஆப்ரேட்டிங் சிஸ்டங்கள் ஒரேமாதிரியான கோட்களின் அடிப்படைகளைப் பகிர்ந்து கொள்கின்றன, கான்பிக்ரேஷனில் மட்டுமே வேறுபடுகின்றன. இணைய பயன்பாடுகள் (web application) மற்றும் மிட்டில்வேர் பிளாட்பார்ம்களில் (middleware platforms) ஏற்பட்டிருக்கும் மாற்றமும் சிறப்பு பயன்பாடுகள் நிறுவப்பட்ட சர்வர்களின் தேவையைக் குறைத்துவிட்டிருக்கிறது.

இணையத்தின் மொத்த கட்டமைப்பும் பெரும்பாலும் கிளெயண்ட்-சர்வர் மாதிரியில் தான் அமைக்கப்பட்டிருக்கின்றன. உயர்மட்ட ரூட் நேம்சர்வர்கள் (High-level root nameservers), டிஎன்எஸ் (DNS) சர்வர்கள் மற்றும் ரௌட்டர்கள் இணையத்தில் தரவு பரிமாற்றத்திற்கு உதவுகின்றன. உலகமெங்கும் தொடர்ந்து இயங்கி கொண்டே இருக்கும் மில்லியன்கணக்கிலான சர்வர்கள் இணையத்தில் இணைக்கப்பட்டிருக்கின்றன.

இணைய சர்வர்கள் அளிக்கும் பல சேவைகளில் சில:

வெளிப்படையாக, ஒரு சாதாரண இணைய பயனர் ஒரு செயல்பாட்டைச் செய்யும் போது, ஒரு சர்வர் உடனோ அல்லது பல சர்வர்களுடனோ ஒன்றோ அல்லது பல தொடர்புகளையோ ஏற்படுத்திக் கொள்ள வேண்டியதிருக்கிறது.

சர்வர்களுக்கு இடையிலான மட்டத்தில் செயல்படும் தொழில்நுட்பங்களும் இருக்கின்றன. சில சேவைகள் பிரத்யேக சர்வர்களைப் பயன்படுத்துவதில்லை; உதாரணமாக, பியர்-டு-பியர் கோப்பு பகிர்வுமுறை (peer-to-peer file sharing), தொலைபேசி சேவை (உதாரணமாக ஸ்கைப்), பல பயனர்களுக்கு வழங்கப்படும் தொலைக்காட்சி நிகழ்ச்சிகள் (உதாரணமாக, கொண்டிகி, ஸ்லிங்பாக்ஸ்) ஆகியவை.

ஏதோவொரு கணினியோ அல்லது சாதனமோ பயன்பாடுகளை அல்லது சேவைகளை அளிக்கிறது என்றால் அது தொழில்நுட்ப முறையில் ஒரு சர்வர் என்றழைக்கப்படுகிறது. ஓர் அலுவலகத்திலோ அல்லது பெருநிறுவன சூழலிலோ வலையமைப்பு சர்வரை எளிதாக கண்டறிய முடியும். ஒரு டிஎஸ்எல்/கேபிள் மோடம் ரௌட்டரானது, ஐபி முகவரி அசைன்மெண்ட் (DHCP வழியாக) மற்றும் நேட் NAT போன்ற பயன்பாட்டு சேவைகளுடன் ஒரு கணினியை இணைப்பதால், அது ஒரு சர்வருக்கான தகுதியைப் பெறுகிறது, இது வெளியிலிருந்து வரும் அச்சுறுத்தல்களில் இருந்து கணினியைப் பாதுகாக்க பயர்வாலாக (firewall) செயல்படுகிறது. ஐட்யூன்ஸ் என்பது கணினிகளுக்கு இடையில் இசையை ஸ்ட்ரீம் செய்ய ஒரு மியூசிக் சர்வராகச் செயல்படுகிறது. பல வீட்டு பயனர்கள் (home users) போல்டர்களையும் (folders), பிரிண்டரையும் பகிர்ந்து கொள்கிறார்கள். எவர்குவஸ்ட் (Everquest), வோல்ட் ஆப் வார்கிராப்ட் (World of Warcraft), கவுண்டர்-ஸ்ட்ரைக் (Counter-Strike) மற்றும் ஈவ்-ஆன்லைன் (EVE-Online) போன்ற ஆன்லைன் விளையாட்டுக்களை நிறுவும் பல சர்வர்களும் மற்றொரு உதாரணமாக இருக்கிறது.


</doc>
<doc id="68449" url="https://ta.wikipedia.org/wiki?curid=68449" title="முகமது அலி வம்சத்தின் அரசர்கள் பட்டியல்">
முகமது அலி வம்சத்தின் அரசர்கள் பட்டியல்


</doc>
<doc id="68451" url="https://ta.wikipedia.org/wiki?curid=68451" title="அரிச்சந்திரன் கோயில்">
அரிச்சந்திரன் கோயில்

அரிச்சந்திரன் கோவில் என்றாலே உலகத்தில் வாழும் அனைத்து இந்துக்களுக்கும் நினைவிற்கு வருவது காசி (பனாரஸ்) என்னும் வாரணாசி நகரம் ஆகும். இந்துவாகப் பிறந்த ஒருவரின் சடலத்தை காசியில் கங்கைக் கரையில் அரிச்சந்திர மயானத்தில் எரித்தால் அவர்கள் சொர்க்கலோகம் அடைவார்கள் என்கிற நம்பிக்கையில் வசதி படைத்தவர்கள் இறந்தவுடன் பூத உடலை காசிக்கு எடுத்துச் சென்று அரிச்சந்திர மயானத்தில் எரியூட்டி அஸ்தியை கங்கையில் கரைக்கும் வழக்கம் பல்லாயிரம் ஆண்டுகளாக நடந்து கொண்டிருக்கின்றது.

காசி நகர் மயானத்திற்கு சிறப்பு ஏற்பட்டதற்கு காரணம் அம்மயானத்தை ஒரு காலத்தில் அரிச்சந்திரன் காவல் காத்து காசி விஸ்வநாதரின் நேரடி ஆசியும் பெற்று வரம் பெற்ற காரணத்தினால் தான் காசி மயானம் சிறப்பு பெறுகிறது. அந்த நாள் முதல், பூலோகத்தில் உள்ள அனைத்து மயானங்களையும் அரிச்சந்திரன் காவல் காக்கின்றார் என்ற தத்துவத்துடன் ஒவ்வொரு மயானத்திலும் அரிச்சந்திரன் கோவில்கள் அமைக்கப்பட்டு அரிச்சந்திரன் ஆலயத்தில் அபிஷேகம் செய்து, ஆசீர்வாதம் பெற்று அனுமதி பெற்ற பிறகே மயானத்துக்குள் நுழைந்து இறந்த உடலுக்கு ஈமச்சடங்குகள் செய்யும் வழக்கம் தொன்று தொட்டு விளங்கி வருகிறது.

காசியில் நடப்பது போன்றே ஒவ்வொரு ஊர் மயானத்திலும் பிணத்தை எரியூட்டின பிறகு அதை ஆற்றில் கரைக்க வேண்டும் என்பதற்காகத் தான் பெரும்பாலான மயானங்கள் ஆற்றின் கரையோரத்தில் அமைக்கப்படுகிறது. ஆறு இல்லாத ஊர்களில் மயானத்தின் பக்கத்தில் கங்கைக்கு நிகரான திருக்குளம் அமைக்கப்பட்டிருக்கும். ஈமச்சடங்கு முடிந்தவுடன் அஸ்தியை அந்த தடாகத்தில் கரைத்து விட்டு புனித நீராடும் வழக்கம் தொன்றுதொட்டு விளங்கி வருகிறது.

கால வெள்ளத்தால் தமிழ்நாட்டு கிராமங்களில் மயானத்தில் அரிச்சந்திரனுக்கு முறையான ஆலயம் இல்லாத நிலையில் சவத்தைக் கொண்டு வந்து மயானத்திற்கு முன் உள்ள ஏதாவது ஒரு " கருங்கல் " அருகே சடலத்தை கீழே இறக்கி வைத்துவிடுவார்கள். பிறகு அந்த கல்லை அரிச்சந்திரனாக பாவித்து அனைத்து விதமான பால், தயிர், பஞ்சாமிர்தம் பன்னீர், மஞ்சள், விபூதி போன்றவைகளால் அபிஷேகங்களெல்லாம் அக்கல்லிற்கு முறைப்படி செய்து அந்த அரிச்சந்திரனாக பாவிக்கப்பட்ட கல்லுக்கு விபூதி, சந்தனம் திலகமிட்டு மாலை சாற்றி ஆராதனை செய்வார்கள். இதன் பிறகுதான் மயானத்தின் உள்ளே சென்று எரிக்கவோ அல்லது புதைக்கவோ செய்வார்கள்.

இதுவரை தமிழகத்தில் காஞ்சீபுரம், திருவண்ணாமலை மற்றும் வேலூர் மாவட்டங்களின் 56 கிராமங்களில் அரிச்சந்திரன் ஆலயங்கள் அமைக்கப்பட்டுள்ளன.


</doc>
<doc id="68464" url="https://ta.wikipedia.org/wiki?curid=68464" title="மில்மா">
மில்மா

மில்மா என்பது இந்திய மாநிலமான கேரளாவில் திருவனந்தபுரத்தைத் தலைமை இடமாகக் கொண்டு இயங்கும் கேரள மாநிலக் கூட்டுறவு பால் விற்பனைக் கூட்டமைப்பு லிமிடெட் என்ற தன்னாட்சி பெற்ற பொதுத்துறை நிறுவனம் ஆகும்.

வணிக நடவடிக்கைகளாகிய பால் கொள்முதல், பதப்படுத்துதல், குளிரூட்டுதல் மற்றும் விற்பனை ஆகிய பணிகளைச் செய்கிறது.

கடந்த 1963ஆம் ஆண்டு, இந்திய சுவிட்சர்லாந்து நாடுகளின் கூட்டு ஒப்பந்தத்தின் அடிப்படையில், கேரளாவில் கறவை மாடுகள் வளர்ப்புத் திட்டம் ஆரம்பிக்கப்பட்டது.

இதன் மூலம் ஸ்விஸ் பிரவுன் எனப்படும் கலப்பின மாடுகள் அறிமுகப்படுத்தப்பட்டன. 
தற்பொழுது இத்திட்டம் கேரளா கால்நடை வளர்ப்பு மற்றும் பால் விற்பனை வாரியம் என்ற அமைப்பின்கீழ் தொடர்கிறது.

அமுல் அமைப்பின் வெற்றியைத் தொடர்ந்து, தேசிய பால் பண்ணை மேம்பாட்டு அமைப்பு செயல்படுத்திய இந்திய வெண்மைப் புரட்சித் திட்டத்தின்கீழ், மில்மா எனப்படும் கேரள மாநிலக் கூட்டுறவு பால் விற்பனைக் கூட்டமைப்பு 1980ஆம் ஆண்டு ஆரம்பிக்கப்பட்டது.

இத்திட்டத்தின் மூலம் 83 சதவீதத்துக்கும் மேலான கறவை மாடுகள் சுனந்தினி எனப்படும் கலப்பின பசுக்களாக மாற்றப்பட்டு, மாநிலத்தின் பால் உற்பத்தி பத்து மடங்காக உயர்த்தப்பட்டது.




</doc>
<doc id="68465" url="https://ta.wikipedia.org/wiki?curid=68465" title="திசைவி">
திசைவி

திசைவி ("router") என்பது இலக்க உறை தரவுகளை (Data Packets) ஒரு வலையமைப்புக்குள் துவங்கி இன்னொரு வலையமைப்புக்கு நகர்த்த உதவும் சாதனம். பல கணினி வலையமைப்புகள் ஒரே திசைவியில் இணைக்கப்பட்டிருக்கும். திசைவி தனக்குள் வரும் தரவுகளின் இலக்கு முகவரியை படித்து சேர் இடத்தை தீர்மானிக்கிறது. பிறகு தனது திசைவித்தல் அட்டவணை மற்றும் திசைவித்தல் கொள்கையின் படி அடுத்த வலையமைப்புக்குள் தரவிகளை நகர்த்துகிறது. இவ்வாறு தம் இலக்கை அடையும் வரை தரவிகளின் பயணம் தொடரும்.இணையம் முழுதும் போக்குவரத்து வழிகாட்டி போல் திசைவிகள் செயல்படுகிறது. தகவல்களை வழித்திருத்தவும் (routing), முன்னோக்கி அனுப்பவும் (forwarding) இதன் மென்பொருள் மற்றும் வன்பொருள் அமைக்கப்பட்டிருக்கும். திசைவிகள் இரண்டு அல்லது அதற்கும் மேற்பட்ட தருக்க துணைவலையமைப்புகளை (logical subnets) இணைக்கிறது.

திசைவிகள் பொதுவாக வீடுகளிலும் அல்லது சிறு வியாபார நிறுவனங்களிலும் கூட இணையக இணைப்பிற்காக பயன்படுத்தப்படுகின்றன. "லேயர் 3 சுவிட்சிங்" என்ற இந்த வார்த்தை வழித்திருத்தல் (routing) உடன் அடிக்கடி மாற்றி மாற்றி பயன்படுத்தப்படுகிறது. ஆனால் மடைமாற்றி(switch) என்பது தான் எவ்வித கடினமான தொழில்நுட்ப வரையறையும் இல்லாமல் பொதுவாக பயன்படுத்தப்படும் வார்த்தையாகும். ஒப்பீட்டளவில், வலையமைப்பு மையக்கருவி (network hub) எவ்வித வழித்திருத்தமும் செய்வதில்லை. மாறாக அது ஒரு வலையமைப்பு இணைப்பில் பெறும் ஒவ்வொரு இலக்க உறை தரவையும் அப்படியே ஏனைய அனைத்து வலையமைப்பு இணைப்புகளுக்கும் அனுப்பிவிடும்.

திசைவிகள் இரண்டு வெவ்வேறு தளங்களில் செயல்படுகின்றன:

துல்லியமான இணைய நெறிமுறை (IP) முன்னோக்கி நகர்த்தல் செயல்பாட்டிற்கு, திசைவி வடிவமைப்பானது ஒவ்வொரு இலக்க உறை தரவில் இருக்கும் அதன் நிலை குறித்த தகவலைக் குறைக்க முயல்கிறது. இலக்க உறை தரவு அனுப்பப்பட்ட உடனேயே, திசைவி அதைப்பற்றிய புள்ளிவிபர தகவலைச் சேர்த்து வைப்பதில்லை. அனுப்பும் மற்றும் பெறும் இடங்கள் தான், இவை குறைபாடுடைய அல்லது காணாமல் போன இலக்க உறை தரவுகள் என்று அவற்றைச் சேமித்து வைக்கின்றன.

அனுப்புவதற்கான முடிவுகளில், திறந்த அமைப்பு இடைப்பிணைப்புப் படிமம் அடுக்கு மூன்றில் (OSI Model Layer 3) அல்லது வலையமைப்புக் அடுக்கு தவிர பிற அடுக்குகளின் முடிவுகளும் உள்ளடங்கி இருக்கும். தரவு இணைப்பு அடுக்கு அல்லது அடுக்கு 2 ஆனது, தகவலின் அடிப்படையில் அனுப்பும் ஒரு செயல்பாடாகும். சந்தைப்படுத்தல் மொழியில் இதை லேயர் 2 சுவிட்ச் என்று அழைக்கப்பார்கள்.

தரவுகளை அனுப்பும் செயல்பாட்டில் நெரிசல் அதிகரிக்கும் போது, அதாவது திசைவியால் செயல்படுத்தக் கூடிய அளவை விட அதிகமான விகிதத்தில் இலக்க உறை தரவுகள் வரும் போது, என்ன செய்ய வேண்டும் என்று முடிவு செய்வதும் இதன் பணிகளில் ஒன்றாக இருக்கிறது. இணையத்தில் பயன்படுத்தப்படும் மூன்று பொதுவான கொள்கைகள் என்னவென்றால் டெயில் ட்ராப், ரேண்டம் ஏர்லி டிடெக்சன் மற்றும் வெய்டட் ரேண்டம் ஏர்லி டிடெக்சன் ஆகியனவாகும். டெயில்டிராப் என்பது எளிமையானதும், சுலபமாக நிறுவக்கூடியதுமாகும்; திசைவியில் இடைசெருகல்களின் (buffers) அளவை விட வரிசையின் நீளம் அதிகரிக்கும் போது இதில் திசைவி வெறுமனே இலக்க உறை தரவுகளைக் கைவிட்டுவிடுகிறது. ரேண்டம் ஏர்லி டிடக்சன் (Random early detection - RED), உள்ளமைவு செய்யப்பட்டிருக்கும் அளவைக் கடந்து வரிசை நீளும் போது, சாத்தியப்படும் அளவிற்கு முன்னதாகவே தகவல் தரவுகளைக் (datagrams) கைவிட்டுவிடுகிறது. Weighted random early detection-ற்கு உள்ளமைவு செய்யப்பட்ட அளவை விட ஒரு மதிப்பார்ந்த சராசரி வரிசை தேவைப்படுகிறது. இதனால் குறுகிய வெடிப்புகள் (short burst) மாறி மாறி கைவிடப்படுவதைத் செய்வதில்லை.

ஒரு திசைவியானது பாக்கெட்கள் எங்கே அனுப்பப்பட வேண்டும் என்பதை முடிவு செய்ய ஒரு வழித்திருத்தல் அட்டவணையைப் பயன்படுத்துகிறது. தேவையான முகவரியைத் திசைவியால் கண்டறிய முடியவில்லை என்றால், பின்னர் அது வழித்திருத்தல் அட்டவணையைப் பார்த்து அதை அனுப்புவதற்கான அடுத்த சிறந்த முகவரி எது என்று முடிவு செய்யும்.

திசைவிகள் நிறுவனங்களுக்குள்ளும், நிறுவனங்களுக்கு இடையிலும், இணையத்துடனும் மற்றும் இணைய சேவை வழங்குனர்களுக்குள்ளும் (ISP) இணைப்புகளை அளிக்கும். பெரியளவிலான திசைவிகள் (உதாரணமாக, சிஸ்கோ, CRS-1 அல்லது ஜூபிடர் T1600 போன்றவை) இணைய சேவை வழங்குனர்களை இணைக்கும் வகையில், இணைய சேவை வழங்கும் நிறுவனங்களில் பயன்படுத்தப்படுகிறது. அல்லது மிகப் பெரிய நிறுவனங்களின் வலையமைப்புகளில் பயன்படுத்தப்படலாம். சிறிய திசைவிகள் வீடுகளில் மற்றும் சிறிய அலுவலங்களுக்கு இணைப்புகளை வழங்குகிறது.

இணைய சேவை வழங்குனர்களுக்கும் மற்றும் பெரிய நிறுவனங்களுக்கும் இணைப்புகளை வழங்குவதற்கான திசைவிகள் பெரும்பாலும் எவ்வித மாற்றமும் இல்லாமல் பார்டர் கேட்வே நெறிமுறை (BGP) உடன் வழித்திருத்தல் தகவல்களைப் பரிமாறிக் கொள்கின்றன. RFC 4098 நெறிமுறை பல்வேறு வகையான பிஜிபி-பரிமாற்ற திசைவிகளை வரையறுக்கிறது:

திசைவிகள் தனிமுறை சர்வர்களுக்கான நுழைவாய் முன்னனுப்புதலிலும் பயன்படுத்தப்படுகின்றன.

பொதுவாக திசைவிகள் என்றழைக்கப்படும் ரெசிடென்சியல் கேட்வேக்கள், கம்பிகள் மூலமாக அனுப்பப்படும் ஐபி அல்லது டிஎஸ்எல் போன்ற ஓர் அகலகற்றைச் சேவையுடன் இணைக்க வீடுகளில் பயன்படுத்தப்படுகின்றன. இதுபோன்ற ஒரு திசைவி ஓர் உட்புற டிஎஸ்எல் மோடத்தையும் உள்ளடக்கி இருக்கும்.

ரெசிடென்சியல் கேட்வேக்கள் மற்றும் SOHO திசைவிகள் குறிப்பிடத்தக்களவில் வழித்திருத்தத்திற்கு அப்பாற்பட்டு வலையமைப்பு முகவரி மாற்றங்களையும், நுழைவாய் முகவரி மாற்றங்களையும் அளிக்கின்றன. தொலைதூர வலையமைப்பிற்கு லோக்கல் கணினிகளின் ஐபி முகவரிகளை நேரடியாக அளிப்பதற்கு மாறாக, இதுபோன்றதொரு ரெசிடென்சியல் கேட்வே பல்வேறு உள்ளிணைப்பு கணினிகள் ஒரேயொரு கணிணியாக தெரிவது போல மாற்றி காட்டுகின்றன. SOHO திசைவிகள், ஒரு நிறுவன வலையமைப்பிற்கு இணைப்பை வழங்குவதற்காக தானாகவே மெய்நிகர் தனிமுறை வலையமைப்பு குழாய் செயல்பாட்டிற்கும் ஒத்துழைப்பு வழங்குகிறது..

ஒரு நிறுவனத்தில் அனைத்து வகையான திசைவிகளும் பயன்படுத்தப்படலாம். நவீன திசைவிகள் ஐஎஸ்பீ-களிலும் மற்றும் கல்வியியல் ஆராய்ச்சி நிறுவனங்களிலும் காணப்படும். பெரிய வியாபாரங்களுக்கும் சக்தி வாய்ந்த திசைவிகள் தேவைப்படும்.

SOHO உட்பட அணுகும் திசைவிகள், கிளை அலுவலங்கள் போன்ற வாடிக்கையாளர் இடங்களில் இடம் பெற்றிருக்கும். அவற்றிற்கு அவற்றின் சொந்தமான படிநிலை வழித்திருத்தல் தேவைப்படுவதில்லை. குறிப்பிடத்தக்களவில், அவை செலவு குறைப்பிற்காக பயன்படுத்தப்பட்டுக் கொண்டிருக்கும்.

வினியோக திசைவிகள் அதே வலைத்தளத்திலோ அல்லது ஒரு பெரிய நிறுவன இடத்திற்காக பல்வேறு தளங்களில் இருந்து தரவு கோர்வைகளைச் சேகரிக்கவும், பன்முக அணுகுதல் திசைவிகள் மூலமாக தரவு பரிமாற்றத்தை வேகப்படுத்தவும் செய்கின்றன. வினியோக திசைவிகள் பெரும்பாலும் ஒரு WAN-ல் சேவைத்தரத்தை உறுதிப்படுத்த பொறுப்பேற்கின்றன. ஆகவே அவை ஒரு கணிசமான அளவிற்கு நினைவகத்தையும், பன்முக WAN இடைமுகங்களையும் மற்றும் கணிசமான அறிவுசார் செயல்பாட்டுத்திறனையும் கொண்டிருக்கும்.

இவை வழங்கன்களின் குழுக்களுக்கோ அல்லது வெளிப்புற வலையமைப்பிற்கோ இணைப்பையும் அளிக்கக் கூடும். இரண்டாவதாக கூறப்பட்ட பயன்பாட்டில், திசைவியின் செயல்பாடானது, ஒட்டுமொத்த பாதுகாப்பு கட்டமைப்பின் ஒரு பகுதியாக மிக கவனமாக கருத்தில் கொண்டிருக்க வேண்டும். திசைவியைத் தவிர ஒரு இஃபயர்வால் அல்லது மெய்நிகர் தனியார் வலையமைப்பு ஒருமுகப்படுத்தி (concentrator) ஆகியவையும் பயன்படுத்தப்படலாம், அல்லது இவையும், பிற பாதுகாப்பு செயல்பாடுகளும் திசைவியிலேயே கூட அமைந்திருக்கும்.

ஒரு நிறுவனம் முதன்மையாக ஒரே வளாகத்திற்குள் அமைந்திருக்கும் போது, அங்கே ஒரு தனிப்பட்ட வினியோக முறை இருக்க வேண்டியதில்லை. இதுபோன்ற சூழல்களில், உள்வலையமைப்புகளோடு இணைக்கப்பட்ட அணுகும் திசைவிகள், மூல திசைவிகள் வழியாக இவற்றை ஒன்றோடுஒன்று சேர்த்து இணைக்கின்றன.

நிறுவனங்களில், ஒரு மூல திசைவி ஆனது, ஒரு வளாகத்தின் பல்வேறு கட்டிடங்களில் அல்லது பெரிய நிறுவன இடங்களில் இருந்து வினியோக வகை திசைவிகளை இணைக்கும் ஒரு "சிதைந்த பின்புலத்தை" அளிக்கக்கூடும். இவை உயர்ந்த அலைவிரிவகலத்திற்காக சுருக்கப்படுகின்றன.

எந்த மைய இடமும் இல்லாமல் ஒரு நிறுவனம் பரவலாக வினியோகிக்கப்பட்டால், மூல வழித்திருத்தலின் செயல்பாடு WAN சேவையால் எடுத்துக்கொள்ளப்படும். இதற்காக நிறுவனம் பதிவு செய்து கொள்கிறது என்பதுடன் வினியோக திசைவிகள் முன்னணி வரிசையில் வந்துவிடுகின்றன.

இன்றைய ஒரு திசைவி செய்வதைப் போலவே, முதன்முதலில் இடைமுக சேதி செயலி (Interface Message Processor-IMP) என்பது பயன்படுத்தப்பட்டு வந்தது. இந்த ஐஎம்பீ-கள் முதல் பேக்கெட் சுவிட்சிங் வலையமைப்புகளான ARPANET-ஐ உருவாக்கிய சாதனங்களாகும். திசைவிகள் பற்றிய சிந்தனை முதன்முதலில் சர்வதேச வலையமைப்பு பணிக்குழு (INWG) என்றழைக்கப்பட்ட ஒரு கணினி வலையமைப்பு ஆராய்ச்சியாளர்களின் சர்வதேச குழுவிடமிருந்து வந்தது. வெவ்வேறு வலையமைப்புகளை இணைப்பதில் இருந்த தொழில்நுட்ப பிரச்சினைகளைக் கருத்தில் கொண்டு 1972-ல் ஓர் உத்தியோகப்பூர்வ குழு அமைக்கப்பட்டது. பின்னர் அதே ஆண்டில் அது தகவல் பரிமாற்றத்திற்கான சர்வதேச கூட்டமைப்பின் (International Federation for Information Processing) ஒரு துணைக்குழுவாக மாறியது.
இந்த சாதனங்கள் பெரும்பாலான முந்தைய இருவழி பேக்கெட் சுவிட்சிங்களில் இருந்து மாறுபட்டு இருந்தது. முதலாவதாக, அவை நேர் இணைப்புகள் (serial lines), குறும்பகுதி வலையமைப்புகள் (local area networks) போன்ற வெவ்வேறு வகையான வலையமைப்புகளை இணைத்தது. இரண்டாவதாக, அவை இணைப்பற்ற சாதனங்கள், தரவு பரிமாற்றம் நம்பிக்கையான விதத்தில் அனுப்பப்பட்டன என்பதை உறுதிப்படுத்துவதில் அவை எந்த பங்கும் கொண்டிருக்கவில்லை. இது முழுமையாக வழங்கன்களின் பொறுப்பில் விடப்பட்டிருந்தது. (இந்த குறிப்பிட்ட யோசனை முன்னதாக CYCLADES வலையமைப்பிலேயே முன்னிருத்தப்பட்டிருந்தது).

ஒரு நிஜமான முன்மாதிரி அமைப்புமுறையை உருவாக்க வேண்டும் என்ற நோக்கத்துடன், இரண்டு சமகாலத்திய திட்டங்களின் ஒரு பாகமாக, இந்த சிந்தனை மிகவும் விரிவாக வளர்க்கப்பட்டது. ஒன்று முதலில் உருவான DARPA-வினால் துவக்கப்பட்ட திட்டம், இது இன்றைய TCP/IP கட்டமைப்பை உருவாக்கியது.

மற்றொன்று புதிய வலையமைப்பு தொழில்நுட்பங்களை உருவாக்குவதற்கான ஜெராக்ஸ் PARC-ல் உருவான திட்டம். இது PARC யூனிவர்சல் பேக்கெட் சிஸ்டம் என்பதை உருவாக்கியது. நிறுவன அறிவு-சார் காப்புரிமை பிரச்சினைகள் இருந்த போதினும், பிந்தைய ஆண்டுகளில் ஜெராக்ஸூக்கு வெளியில் இது சிறிது கவனத்தை ஈர்த்தது.
ஆரம்பகால ஜெராக்ஸ் திசைவிகள் 1974-ன் தொடக்கத்திற்கு பின்னர் செயல்பாட்டிற்கு வந்தன. நிஜமான முதல் IP திசைவி BBN-ல் வெர்ஜீனியா ஸ்ட்ராஜிஜரால் உருவாக்கப்பட்டது, இது 1975-76-ன் போது DARPA-வினால் துவக்கப்பட்ட முயற்சியின் ஒரு பகுதியாக உருவானது. 1976-ன் முடிவில், பரிசோதனை முறையிலான முன்மாதிரி இணையத்தில் PDP-11 அடிப்படையிலான மூன்று திசைவிகள் சேவையில் இருந்தன.
முதல் பன்முகநெறிமுறை திசைவிகள் 1981-ல் MIT மற்றும் ஸ்டான்ஃபோர்டு ஆராய்ச்சி வல்லுனர்களால் தன்னிச்சையாக உருவாக்கப்பட்டது; ஸ்டான்ஃபோர்டு திசைவி வில்லியம் ஈஜெரினால் செய்யப்பட்டது. அதேபோல MIT ஒன்று நியோல் சியப்பாவினால் செய்யப்பட்டது; இரண்டுமே PDP-11-களை அடிப்படையாக கொண்டு உருவாக்கப்பட்டிருந்தன.

மெய்நிகர் அளவில், அனைத்து வலையமைப்புகளும் இப்போது வலையமைப்பு அடுக்கில் ஐபியைப் பயன்படுத்துகின்றன. ஆரம்பகாலத்தில் கணினி வலையமைப்புகளின் வளர்ச்சி காலப்பகுதியில் மிகவும் அவசியமாக இருந்த பல-நெறிமுறை திசைவிகள் இப்போது பெருமளவிற்கு இல்லாமல் போய்விட்டன. அப்போதெல்லாம் TCP/IP தவிர பல்வேறு நெறிமுறைகள் பரவலாக உபயோகத்தில் இருந்தன. விவாத அளவில், IPv4 மற்றும் IPv6 ஆகிய இரண்டையும் கையாளும் திசைவிகளும் பல-நெறிமுறை திசைவிகளே ஆகும். ஆனால் ஆப்பிள்டாக், டெக்நெட், ஐபி மற்றும் ஜெராக்ஸ் நெறிமுறைகள் போன்றவற்றைச் செயல்படுத்திய திசைவியுடன் ஒப்பிடும் போது இது மிகவும் தொலைதூரத்தில் இருக்கிறது.

வழித்திருத்தலின் நிஜமான காலப்பகுதியில் (1970-களின் மத்தியில் இருந்து 1980-கள் வரை), பொது பயன்பாட்டிற்கான சிறு-கணினிகள் திசைவிகளாக பயன்படுத்தப்பட்டன. பொது பயன்பாட்டிற்கான கணினிகள் திசைவி செய்யும் வேலையைச் செய்யும் என்றாலும், நவீன உயர்-வேக திசைவிகள் அதிக சிறப்பார்ந்த கணினிகளாக இருக்கின்றன. பொதுவாக பேக்கெட் முன்அனுப்புதல் மற்றும் IPsec குறியேற்றம் போன்ற சிறப்பார்ந்த செயல்பாடுகள் போன்ற பொதுவான வழித்திருத்தல் செயல்பாடுகளை ஊக்குவிக்க கூடுதல் வன்பொருள் இணைக்கப்படுகிறது.

இன்றும் கூட, கணிசமான லினக்ஸ் மற்றும் யூனிக்ஸ் இயந்திரங்கள் கட்டற்ற மூல வழித்திருத்தல் குறியீடுகளைச் செயல்படுத்தி வருகின்றன. இவை வழித்திருத்தல் ஆராய்ச்சிக்காகவும், ஏனைய தேர்ந்தெடுக்கப்பட்ட பிற பயன்பாடுகளுக்காகவும் பயன்படுத்தப்படுகின்றன. சிஸ்கோ இயங்குதளம் தன்னிச்சையாக வடிவமைக்கப்பட்டிருக்கும் நிலையில் ஜூபிடர் நெட்வொர்க்ஸ் மற்றும் எக்ஸ்ட்ரீம் நெட்வொர்க்ஸ் ஆகியவற்றில் இருந்து கிடைப்பவை போன்ற பிற முக்கிய திசைவி இயங்குதளங்கள் பெருமளவில் மாற்றப்பட்டிருக்கின்றன என்றபோதினும் இன்றும் அவை யூனிக்ஸ் பழமையைத் தக்கவைத்திருக்கின்றன.

கணினி பிணையமாக்கம் தலைப்புகள் பட்டியல்


</doc>
<doc id="68466" url="https://ta.wikipedia.org/wiki?curid=68466" title="பிணைய நிலைமாற்றி">
பிணைய நிலைமாற்றி

வலையமைப்பு நிலைமாற்றி என்பது கணினிகள், வழங்கிகள், அச்சுப்பொறி போன்றவற்றை இணைக்கும் ஒரு கணினி வலையமைப்புக் கருவி ஆகும். 

பொதுவாக இவை ஓ.எசு.ஐ மாதிரியில் இவை தரவு நிலை மட்டத்தில் (2ஆம் மட்டம்)- இல் இயங்குகின்றன. மூன்றாம் மட்டத்தில்() இயங்கும் நிலைமாற்றிகளும் உள்ளன.



</doc>
<doc id="68467" url="https://ta.wikipedia.org/wiki?curid=68467" title="சிவானந்தர்">
சிவானந்தர்

சுவாமி சிவானந்தர்: ரிசிகேசத்தில் வாழ்ந்த ஓர் இந்து சமய அத்வைத வேதாந்த குரு ஆவார். அவர் 1887 ஆம் ஆண்டு செப்டம்பர் 8 ஆம் நாள் திருநெல்வேலி மாவட்டத்திலுள்ள பத்தமடை என்ற ஊரில் பிறந்தார். இவர் அப்பைய தீட்சிதர் வம்சத்தில் பிறந்தவர். சிறு வயதிலேயே கல்வி, கலை, விளையாட்டு, ஆன்மிகம் போன்ற அனைத்துத் துறைகளிலும் சிறந்து விளங்கினார். 
மருத்துவப் படிப்பு படித்து மலேசியாவில் மருத்துவராகப் பணிபுரிந்தார். ஏழை எளியவர்களுக்கு இலவச சிகிச்சை நிறைய செய்தார். அக்காலத்தில் பணிகளுக்கூடே சத்சங்கம், பஜனை ஆகியவற்றிலும் ஈடுபாடு காட்டி வந்தார். சில ஆண்டுகளில் ஆன்மீக நாட்டம் மேலோங்க, தன் மருத்துவப் பணியைத் துறந்து இந்தியா திரும்பி, கடுமையான தவத்திற்குப் பிறகு ரிஷிகேசத்தில் தெய்வ நெறிக் கழகம் (Divine Life Society) என்ற ஆசிரமம் தொடங்கி, ஆன்மீக வேட்கை கொண்ட இளைஞர்களுக்குத் தன்னுடைய கருத்துக்களை சொற்பொழிவுகள், புத்தகங்கள் வாயிலாகவும், மற்றும் சுற்றுபயணங்கள் மூலமாகவும் பரப்பினார். 
இவர் 1964 ஆம் ஆண்டு காலமானார். சுவாமி சிவானந்தர் நிறுவிய தெய்வ நெறிக் கழகம், சுவாமிஜி விட்டு சென்ற ஆன்மீக பணிகளைத் தொடர்ந்து செய்து வருகிறது.

தெய்வ நெறி கழகம்


</doc>
<doc id="68468" url="https://ta.wikipedia.org/wiki?curid=68468" title="கணினி பிணையமாக்கம் தலைப்புகள் பட்டியல்">
கணினி பிணையமாக்கம் தலைப்புகள் பட்டியல்











பார்க்க: அடிப்படை கணினியியல் தலைப்புகள் பட்டியல்

பார்க்க: நிரலாக்கம் தலைப்புகள் பட்டியல்



</doc>
<doc id="68469" url="https://ta.wikipedia.org/wiki?curid=68469" title="நாணய மாற்று வீதம்">
நாணய மாற்று வீதம்

நிதித்துறையில், நாணய மாற்று வீதம் அல்லது வெளிநாட்டு நாணய மாற்று வீதம் என்பது, இரு நாடுகளின் நாணயங்களில் ஒரு நாணயத்தின் மதிப்பு மற்ற நாணயத்தில் எவ்வளவு என்பதைக் குறிப்பதாகும். இன்னொரு வகையில், இது, உள்நாட்டு நாணயத்தில் வெளிநாட்டு நாணயம் ஒன்றின் மதிப்பைக் குறிப்பதாகும். எடுத்துக் காட்டாக, நாணய மாற்றுவீதம் 38 இந்திய ரூபாய்க்கு 1 அமெரிக்க டாலர் என்னும்போது, ஒரு அமெரிக்க டாலரின் மதிப்பு 38 இந்திய ரூபாய்களுக்கு ஈடானது என்பது பொருள். 

வெளிநாட்டு நாணய மாற்றுச் சந்தை உலகின் மிகப் பெரிய சந்தைகளுள் ஒன்று. சில மதிப்பீடுகளின் படி ஒவ்வொரு நாளும் 3.2 டிரில்லியன் அமெரிக்க டாலர்கள் மதிப்புள்ள நாணயம் கைமாறுகின்றதாம்.

"உடனடி மாற்று வீதம்" என்பது குறித்த நேரத்திலுள்ள நாணய மாற்று வீதம் ஆகும். பிந்திய இன்னொரு தேதியில் கொடுத்து வாங்குவதற்காக முன்னதாகவே விலை குறித்துத் தீர்மானித்துக் கொள்ளும் மாற்றுவீதம் "முன்னோக்கிய மாற்று வீதம்" எனப்படும்.

நாணய மாற்று முறைமையில் விலைக்கான கேள்வி கொடுக்கும்போது, ஓர் அலகு மூல நாணயத்துக்காகக் கொடுக்க விரும்பும் கேள்வி நாணய (அல்லது விலை நாணயம்) அலகுகளின் எண்ணிக்கை குறிப்பிடப்படும். எடுத்துக்காட்டாக, நாணய மாற்றுக் கேள்வியொன்றில் EURUSD நாணய மாற்று வீதம் 1.432 (ஒரு யூரோவுக்கு 1.432 அமெரிக்க டாலர்கள்) எனக் குறிப்பிடப்பட்டால் கேள்வி நாணயம் அமெரிக்க டாலரும், மூல நாணயம் யூரோவும் ஆகும்.

மூல நாணயம் எது எனத் தீர்மானிப்பதற்கு உலகின் பெரும்பாலான நாணய மாற்றுச் சந்தைகளில் மரபு ஒன்று உள்ளது. இதன்படி மூல நாணயமாக இருப்பதற்குரிய தெரிவொழுங்கு: யூரோ - பெரிய பிரித்தானிய பவுண்டு - ஆசுத்திரேலிய டாலர் - நியூசிலாந்து டாலர் - அமெரிக்க டாலர் - பிற நாணயங்கள் என அமைகின்றது. எனவே யூரோவில் இருந்து ஆசுத்திரேலிய டாலருக்கு நாணய மாற்றுச் செய்யும்போது யூரோவே மூல நாணயமாக இருக்கும். இதன் அடிப்படையில் குறிப்பிடப்படும் நாணய மாற்று வீதம் ஒரு யூரோவைப் பெற்றுக்கொள்வதற்கு எவ்வளவு ஆசுத்திரேலிய டாலர்கள் கொடுக்கவேண்டும் என்பதைக் காட்டும். 

ஐரோப்பாவின் சில பகுதிகளிலும், ஐக்கிய இராச்சியத்தின் தொழில்முறை சாராச் சந்தைகளிலும், பெரிய பிரித்தானிய பவுண்டையே மூல நாணயமாகப் பயன்படுத்துகின்றனர். நாணய மாற்றுச் செய்யவேண்டிய இரண்டு நாணயங்களுமே மேற்காட்டிய பட்டியலில் இல்லாதிருந்தால், எது 1.000 இலும் கூடிய நாணய மாற்று வீதத்தைக் கொடுக்குமோ அதையே மூல நாணயமாகக் கொள்வது வழக்கு. இந்த விதிக்கு விலக்குகளும் உள்ளன. எடுத்துக்காட்டாக, சப்பானியர்கள் எப்போதும் சப்பானிய யென் நாணயத்தையே மூல நாணயமாகக் கொள்வர்.

ஒரு நாட்டின் உள்நாட்டு நாணயத்தை விலை நாணயமகப் பயன்படுத்தும் கேள்விகள் (எகா., யூரோ 0.63 = ஐ.அ.டா 1.00) நேரடிக் கேள்விகள் அல்லது விலைக் கேள்விகள் எனப்படுகின்றன. இதுவே பல நாடுகளிலும் கைக்கொள்ளப்படுகின்றது. நாட்டின் நாணயத்தை அலகு நாணயமாகப் பயன்படுத்தும் கேள்விகள் (எகா., யூரோ 1.00 = ஐ.அ.டா 1.58) மறைமுகக் கேள்விகள் அல்லது கணியக் கேள்விகள் எனப்படுகின்றன. பிரித்தானியச் செய்தித்தாள்கள் இதனைப் பயன்படுத்துகின்றன. ஆசுத்திரேலியா, நியூசிலாந்து போன்ற நாடுகளிலும் யூரோவலயத்திலும் இது பொதுவாகப் பயன்படுகிறது. 



</doc>
<doc id="68470" url="https://ta.wikipedia.org/wiki?curid=68470" title="நந்தினி (கர்நாடகா)">
நந்தினி (கர்நாடகா)

நந்தினி என்பது இந்திய மாநிலமான கர்நாடகாவில் பெங்களூருவைத் தலைமை இடமாகக் கொண்டு இயங்கும் கர்நாடகா கூட்டுறவு பால் உற்பத்தியாளர்கள் லிமிடெட் (அ) பால் கூட்டுறவு சம்மேளனம் என்ற பொதுத்துறை நிறுவனம் ஆகும். 

வணிக நடவடிக்கைகளாகிய பால் கொள்முதல், பதப்படுத்துதல், குளிரூட்டுதல் மற்றும் விற்பனை ஆகிய பணிகளைச் செய்கிறது.




</doc>
<doc id="68474" url="https://ta.wikipedia.org/wiki?curid=68474" title="உரசிணைப்பி">
உரசிணைப்பி

உரசிணைப்பி (அல்லது விடுபற்றி) (Clutch - கிளட்ச்) என்பது இன்ஜினையும் கியரையும் இணைக்கும் ஒரு சாதனமாகும். அதாவது ஆற்றல் இன்ஜினில் இருத்து உரசினி வழியேதான் கியருக்கு கடத்தப்படும். பொறியின் சில்லுகளுக்கு செலுத்தும் சக்தியை தற்காலிகமாக விடுவிக்க, மீண்டும் வழங்கவும் இது பயன்படுகிறது. இது உராய்வு மூலம் செயல்படும் அமைப்பு. பொறியில் இருந்து வரும் கிராங்க் ஷாப்ட், நேரடியாக பற்சில்லுடன் உடன் இணைந்து இருக்காது. உரசிணைப்பி வழியாகத்தான் இணைந்து இருக்கும். திடீரென்று தடுப்பி போடுகிறோம், சில்லுக்கள் சுழல்வது நின்று விடுகின்றன. ஆனால் பொறி நிற்காது. ஏன்? அப்படி நிற்கவிலலையெனில் பொறி சேதம் ஆகிவிடும். எனவேதான் உரசிணைப்பி பயன்படுத்தப்படுகிறது.

இதில் இரண்டு சொரசொரப்பான தகடுகள் ஒன்றோடு ஒன்று அழுத்தமாக பொருந்தி இருக்கும். அதன் மூலம் ஒன்றாக இணைந்து சுழலும். அதன் பிடிமானத்தை விட அதிகம் அழுத்தம் தரப்பட்டால் ஒரு முனை விடுபட்டு சுழலாமல் நிற்கும்; மறு முனை மட்டும் சுழலும்.


</doc>
<doc id="68476" url="https://ta.wikipedia.org/wiki?curid=68476" title="முப்பரிமாண அச்சாக்கம்">
முப்பரிமாண அச்சாக்கம்

முப்பரிமாண அச்சாக்கம் ("3D printing") (சேர்க்கைத் தயாரிப்பு) என்பது முப்பரிமாணப் பொருட்கள் உற்பத்தித் தொழில்நுட்பம் ஆகும். எப்படி கணினியில் வடிவமைத்த ஆவணங்களை அச்சுப்பதித்துப் பெற முடியுமோ, அப்படியே ஒரு பொருளின் கூறுகளை மென்பொருளில் வரையறை செய்து, மூலப் பொருட்களை இட்டு முப்பரிமாண அச்சாக்கத்தின் மூலம் எளிமையாக உற்பத்தி செய்ய முடியும். இந்த தொழில்நுட்பம் தற்போது வளர்ச்சி பெற்று வருகிறது. உருவாக்க செயல்கூடங்கள் இந்த தொழில்நுட்பத்தை அடிப்படையாகக் கொண்டவை.



</doc>
<doc id="68479" url="https://ta.wikipedia.org/wiki?curid=68479" title="மனிதர்களின் உரிமைகள் (நூல்)">
மனிதர்களின் உரிமைகள் (நூல்)

மனிதர்களின் உரிமைகள் என்பது 1791 ம் ஆண்டு தோமசு பைன் அவர்களால் இங்கிலாந்தில் வெளியிடப்பட்ட ஒரு ஆங்கில நூல். இந்த நூல் முடியாட்சியை விமர்சித்து, மக்களாட்சியை வலியுறுத்தி எழுதப்பட்டது. இதில் பிரான்சியப் புரட்சி நியாப்படுத்தப்படுகிறது. அமெரிக்கப் புரட்சியும் ஆதரிக்கப்படுகிறது. இந்த நூல் மக்களாட்சி கொளை வரவேற்ப்புப் பெறுவதில் ஒரு முக்கிய பங்கு வகித்தது. 


</doc>
<doc id="68480" url="https://ta.wikipedia.org/wiki?curid=68480" title="உயிரினங்களின் தோற்றம் (நூல்)">
உயிரினங்களின் தோற்றம் (நூல்)

உயிரினங்களின் தோற்றம் ("On the Origin of Species") ஆங்கில உயிரியலாளர் சார்ல்ஸ் டார்வினால் 1859 ஆம் ஆண்டு படிவளர்ச்சிக் கொள்கையை விபரித்து வெளியிடப்பட்ட நூல் ஆகும். உலகின் அறிவியல் நூல்களில் மிக முக்கிய வெளியீடுகளில் ஒன்றாக இது மதிக்கப்படுகிறது. இந்த நூல் படிவளர்ச்சிக் கொள்கையை ஆதாரங்களுடன் விளக்குகிறது. அன்றுவரை உயிர்களின் தோற்றதைப் பற்றி சமயத் தொன்மங்களே கருத்துக் கூறின. இந்த நூலின் இயற்கையான விளக்கம் உயிரியல் மரபியல் புரட்சிக்கு வித்திட்டு, உலகை மாற்றியமைத்தது.


</doc>
<doc id="68505" url="https://ta.wikipedia.org/wiki?curid=68505" title="ஏ. ஆர். ரகுமான்">
ஏ. ஆர். ரகுமான்

அ. இர. ரகுமான் (அல்லா இரக்கா இரகுமான், பிறப்பு: ஜனவரி 6, 1966), புகழ் பெற்ற இந்தியத் திரைப்பட இசையமைப்பாளர் ஆவார். மணிரத்தினம் இயக்கத்தில் வெளிவந்த ரோஜா திரைப்படத்தின் மூலம் இசையமைப்பாளராக அறிமுகமானார். இந்தி, தமிழ், ஆங்கிலம் போன்ற பல மொழித் திரைப்படங்களுக்கு இசையமைத்த இவர் "இசைப்புயல்" என அழைக்கப்படுகிறார். ஆஸ்கார் விருது, கோல்டன் குளோப் விருது , பாஃப்டா விருது , தேசியத் திரைப்பட விருது போன்ற புகழ் பெற்ற விருதுகளைப் பெற்றவர். ஹாலிவுட் திரைப்படமான ஸ்லம் டாக் மில்லியனியர் என்ற ஆங்கிலத் திரைப்படத்திற்கு இசையமைத்தமைக்காக ஆஸ்கார் விருதுகளை வென்றிருக்கிறார். மேலும் இத்திரைப்பட இசைக்காக இவருக்கு 2008 ஆம் ஆண்டுக்கான கோல்டன் குளோப் விருதும் , பாஃப்டா விருதும் கிடைத்தன. இவ்விரு விருதுகளைப் பெற்ற முதலாவது இந்தியரும் இவரேயாவார். இவருக்கு 2010-ஆம் ஆண்டில் இந்திய அரசின் பத்ம பூசண் விருது அளிக்கப்பட்டது. இவர் ஆசியாவின் மொசார்ட் என்றும் அழைக்கப்படுகிறார்.

[2009] ஆம் ஆண்டு 81ஆம் ஆஸ்கார் விருதுகளுக்காக அமைத்த மாபெரும் மேடையில் அவரது தாய் மொழியான தமிழில் 'எல்லாப் புகழும் இறைவனுக்கே' என்று அவர் அடிக்கடி உச்சரிக்கும் மந்திரச் சொல்லைப் பாடினார். 2017 ஆம் ஆண்டு இவருக்கு "தமிழ் ரத்னா விருது" வழங்கி அமெரிக்கா தமிழ் சங்கம் கவுரவித்துள்ளது.

ரகுமான் 1966 சனவரி 6 ஆம் திகதி தமிழ்நாட்டில் சென்னையில் பிறந்தவர். அருணாச்சலம் சேகர் திலீப் குமார் என்பது இவரது இயற்பெயர் ஆகும். இசையுலகப் பயணத்தை 1985 இல் ஆரம்பித்தார். இவரின் குடும்பம் இசை சார்ந்தது. இவரின் தந்தை சேகர் மலையாளத் திரைப்படத்துறையில் பணியாற்றியவர். சிறு வயதிலேயே தந்தையை இழந்தார். அதன் பின் குடும்பத்தில் வருமானம் இல்லாத நிலையில் தன் தந்தையின் இசைக்கருவிகளை வாடகைக்குவிட்டு அந்த வருமானத்தில் பியானோ, ஆர்மோனியம் மற்றும் கித்தார் வாசிக்கக் கற்று கொண்டார். தன்ராஜ் மாஸ்டரிடம் முறைப்படி இசை கற்றுக் கொண்டார். 11 வயதில் இளையராஜா இசைக்குழுவில் கீபோர்டு வாசிப்பதற்காகச் சேர்ந்தார். பின்னர் எம். எஸ். விஸ்வநாதன், ரமேஷ் நாயுடு, ஜாகீர் உசேன் மற்றும் குன்னக்குடி வைத்தியநாதன் உள்ளிட்ட பல இசையமைப்பாளர்களிடம் பணியாற்றினார். டிரினிட்டி காலேஜ் ஆப் மியூசிக் கல்லூரியில் கிளாசிக்கல் மியூசிக்கில் பட்டம் பெற்றார்.

இவரது மனைவி பெயர் ஷெரினா பானு. காதிஜா, கீமா, அமின் என மூன்று பிள்ளைகள் உள்ளனர்.

1992 இல் தனது வீட்டிலேயே இசைக் கலையகத்தை அமைத்தார். இதே ஆண்டு வெளியான மணிரத்தினத்தின் ரோஜா திரைப்படம், இவருடய வாழ்க்கையில் திருப்புமுனையாக அமைந்தது. இப்படத்தின் பாடல்கள் அனைத்தும் பிரபலமாயின. இவருக்கு முதல் தேசியவிருது வாங்கித் தந்தது. பின்னர் 1997ல் மின்சாரக் கனவும், 2002 லகான் இந்தி படமும், 2003-இல் கன்னத்தில் முத்தமிட்டால் படமும் இவருக்குத் தேசிய விருதுகள் வாங்கித் தந்தன.

முத்து திரைப்படம் சப்பானில் வெற்றி பெற்று, இவரது புகழ் உலகமெங்கும் பரவத் தொடங்கியது. 2012 இல் இவரால் வாங்கப்பட்ட ஏ.எம் ஸ்டுடியோ ஆசியாவிலேயே நவீன தொழில்நுட்ப ரெகார்டிங் ஸ்டுடியோவாக உள்ளது.

ரகுமான் தனது ஒன்பதாது வயதில் தந்தையை இழந்ததால், விளம்பரங்களுக்கு இசையமைத்தார். திரிலோக் மற்றும் சாரதா ஆகியோருடன் இணைந்து விளம்பரப் படங்களை இவர் தயாரித்தார். அதன் மூலம் ரகுமான் வெகுவாக அறியப்பட்டார். பூஸ்ட், ஏசியன் பெயின்ட்ஸ், ஏர்டெல், லியோ காபி ஆகிய 300க்கும் மேற்பட்ட விளம்பரப்படங்களுக்கு ரகுமான் இசையமைத்தார்.

 

பின் வரும் பிற மொழித் திரைப்படங்களுக்கும் இசையமைத்துள்ளார்:




ரியோ டி ஜனேரோ 2016 ஓலிம்பிக் விளையாட்டுக்கள் போட்டியில் பங்கேற்கும் இந்திய அணிக்காக ஏ. ஆர். ரகுமான் இந்திய அணியின் நல்லெண்ணத் தூதராக நியமிக்கப்பட்டார்.



</doc>
<doc id="68536" url="https://ta.wikipedia.org/wiki?curid=68536" title="தமிழக அறிவியல் பேரவை ஒன்பதாம் கருத்தரங்கம்">
தமிழக அறிவியல் பேரவை ஒன்பதாம் கருத்தரங்கம்

தமிழக அறிவியல் பேரவை ஒன்பதாம் கருத்தரங்கம் 2010 செப்டம்ப 11 இருந்து 13 வரை காரைக்குடியில் உள்ள அழகப்பா பல்கலைக்கழகத்தில் நடைபெற்றது. இந்தக் கருத்தரங்கத்தை சுதேசி அறிவியல் இயக்கம் நடத்தியது. இதில் தமிழ் மொழியில் ஆய்வுக் கட்டுரைகள் இங்கு வாசிக்கப்பட்டன. இந்த மாநாட்டில் முதன்மைக் கருப்பொருள் தமிழ்கத்தின் சக்தி வளம் ஆகும். 


</doc>
<doc id="68544" url="https://ta.wikipedia.org/wiki?curid=68544" title="பவானிசாகர் அணை">
பவானிசாகர் அணை

கோயம்புத்தூர் மாவட்டத்தின் மேட்டுப்பாளையம், சிறுமுகை வழியாக வரும் பவானி ஆற்றுடன் நீலகிரி மாவட்டத்தில் உற்பத்தியாகும் மோயாறு கலக்கும் இடத்தில் கீழ் பவானி திட்டம் மூலம் அணை கட்டப்பட்டுள்ளது. இதனால் உண்டான நீர்தேக்கத்திற்கு பவானி சாகர் நீத்தேக்கம் என்று பெயர். நாடு விடுதலை அடைந்தபிறகு உருவான இத்திட்டம் 1956 ல் நிறைவடைந்தது. இந்த அணை பவானிசாகர் அணை என்றே அழைக்கப்படுகிறது. இவ்வணை ஈரோடு மாவட்டம் சத்தியமங்கலம் வட்டத்தில் உள்ள கொத்தமங்கலம் என்ற கிராமத்திற்கு அருகில் கட்டப்பட்டுள்ளது. இது ஒரு மண் அணையாகும். இதன் உயரம் 105 அடி, இதன் கொள்ளளவு 33 கோடி கனஅடியாகும். இதன் நீர்ப்பிடிப்பு பகுதி 1621.5 சதுர மைல் ஆகும். நீர்தேக்கத்தின் பரப்பளவு 30 சதுர மைல்களாகும். . அணை உள்ள இடத்தில் உள்ள நகர் அணையின் பெயராலயே பவானிசாகர் என அழைக்கப்படுகிறது, இது ஒரு பேரூராட்சி ஆகும். இவ்வணையிலிருந்து செல்லும் கீழ் பவானி திட்ட கால்வாய் ஈரோடு மாவட்டத்தை வளப்படுத்துகிறது.

பவானி சாகர் அணையின் கொள்ளளவு 32.8 டி.எம்.சி ஆகும். பவானி சாகர் அணையின் மூலம் புதிய ஆயக்கட்டு 2.07 லட்சம் ஏக்கர் பாசனம் பெறுகிறது. இப்புதிய ஆயக்கட்டு இரு பகுதிகளாக [ ஒற்றை படை, இரட்டை படை மதகுகள்] பிரிக்கப்பட்டு, வருடாவருடம் ஒரு பகுதிக்கு [ 1,03 ,500 ஏக்கர்] நெல்லுக்கும், மறு பகுதிக்கு புஞ்சை பயிருக்கும், மாறி மாறி பாசனம் பெருகிறது. நெல்லுக்கு 24 டி.எம்.சி நீரும், புஞ்சை பயிருக்கு 12 டி.எம்.சி நீரும் ஆகமொத்தம் 36 டி.எம்.சி நீர் தேவை படுகிறது. இவ்வணையின் மூலம் பழைய ஆயகட்டுகளான தடப்பள்ளி, அரக்கன்கோட்டை பகுதிகள் பவானி சாகர் அணைக்கு கீழுள்ள கொடிவேரி அணைக்கட்டு மூலமும், காளிங்கராயன் அணைக்கட்டு மூலம், காளிங்கராயன் பாசன பகுதியும், பாசனம் பெருகிறது. அவைகளுக்கு வருடா வருடம் 24 டி.எம்.சி நீர் தேவை படுகிறது.கொடிவேரி அணைக்கட்டு மூலம் 25 ,000 ஏக்கரும் , காளிங்கராயன் அணைக்கட்டு மூலம் 15 ,000 ஏக்கரும், பாசனம் பெறுகிறது

இந்த அணையில் இரண்டு நீர் மின் உற்பத்தி நிலையங்கள் உள்ளன, ஒவ்வொன்றும் 16 32 மெகாவாட் (43,000 ஹெச்பி) திறனைகொண்டு, மொத்தமாக ஐந்து மெகாவாட் (21,000 ஹெச்பி) ஒரு திறனோடு உள்ளன.

தமிழகத்தின் இரண்டாவது பெரிய அணை என்னும் சிறப்புக்குரியது பவானிசாகர் அணைக்கட்டு. ஆசியாவிலேயே மிக நீளமான மண் அணையும் இதுதான் இவைகளைத் தாண்டியும் பவானிசாகர் அணைக்குள் ஓர் வரலாற்றுச்சிறப்பு மூழ்கிக் கிடக்கிறது. டணாய்க்கன்_கோட்டை என்றழைக்கப்படும் ஓர் வரலாற்றுச் சிறப்புமிக்க ஓர் கோட்டை அணை நீருக்குள் மூழ்கிக் கிடக்கிறது கோடைக்காலங்களில் அணையில் நீர் வற்றிய பிறகு அந்தகோட்டை நம் கண்களுக்குப் புலப்படுகிறது. 

ஹொய்சாளர் ஆட்சிக்காலத்தில் படைத்தளபதியான பெருமாள் தண்டநாயக்கனைப் பாராட்டி வழங்கப்பட்ட குறுநிலத்தை அவன் ஆண்டு வந்த போது கி.பி 1254ம் ஆண்டு ஆற்றுச்சமவெளியில் இந்தக் கோட்டையைக் கட்டி ஆண்டான். தண்டநாயக்கன் கோட்டை நாளடைவில் டணாயக்கன் கோட்டை ஆனது. பல நூறு ஆண்டுகள் ஆன பின்பும் கூட இன்னும் உறுதியுடன் க்ம்பீரமாய் நிற்கும் இந்தக்கோட்டையைப் பார்க்கும்போது அன்றையக் கட்டிடக்கலையின் நுட்பம் விளங்கும்.


</doc>
<doc id="68557" url="https://ta.wikipedia.org/wiki?curid=68557" title="இந்தியாவின் கடல் வளங்கள்">
இந்தியாவின் கடல் வளங்கள்

உலகின் மூன்றில் இருபங்கு கடலால் சூழப்பட்டுள்ளது. கடல் பல்வேறு வளங்களைக் தன்னகத்தே கொண்டுள்ளது. அதனால் ஒவொரு நாடும் கடல் சார்ந்த வளங்களைப் பெருக்க பல்வேறு முயற்சிகளில் ஈடுபட்டு வருகின்றன. இந்தியா 7517 கி. மீ. நீள கடற்கரையைக் கொண்டுள்ளது. இந்தியாவின் மேற்கு பகுதியில் உள்ள குஜராத், மகராஷ்டிரா, கோவா, கர்நாடகா மற்றும் லட்சத்தீவுகள் அரபிக் கடலையும் கிழக்கு பகுதியிலுள்ள மேற்கு வங்காளம், ஒரிசா, ஆந்திரா, பாண்டிச்சேரி மற்றும் அந்தமான் நிக்கோபார் தீவுகள் ஆகியவை வங்காள விரிகுடாவையும் எல்லைகளாகக் கொண்டுள்ளன. தமிழ் நாடு மேற்கே அரபிக் கடலையும் கிழக்கே வங்காள விரிகுடாவையும் தெற்கே இந்தியப் பெருங்கடலையும் எல்லைகளாகக் கொண்டிருக்கிறது. 

மீன் மற்றும் கடல்வாழ் உயிரினங்கள், பல்வேறு உலோகங்களின் தாதுக்கள், எண்ணெய், இயற்கை வாயு (வளிமம்) மற்றும் மீத்தேனை அடர்த்தியாகக் கொண்டுள்ள வளிம நீரேறிகள், முத்து, பவளம் மற்றும் சுண்ணாம்பு கற்கள், உப்பு, மணல் என கடல் பல்வேறு வளங்களைத் தன்னகத்தே கொண்டுள்ளது. மேலும் தொழில்நுட்ப முன்னேற்றத்தால் காற்றாலைகள், மிதவை ஆலைகள், கடல் ஒதங்களின் ஆற்றல், கடலின் மேல்மட்ட மற்றும் கீழ் மட்ட வெப்ப வேறுபாடு ஆகியவை மின்சாரம் தயாரிக்க பயன்படுத்த பயன்பட்டு அல்லது பயன்பட உள்ளன.

இந்தியாவில் ஆண்டுக்கு 71.3 லட்சம் (7.13 மில்லியன்) டன் மீன்கள் பிடிக்கப்படுகின்றன (2008-09). இது உலகில் பிடிக்கப்படும் 15.17 கோடி (151.7 மில்லியன்) டன்னில் 4.7 விழுக்காடுகளாகும். இந்தியாவில் பிடிக்கப்படும் மீன்களில் 42.2 லட்சம் (4.22 மில்லியன்) டன்கள் உள்நாட்டு நீர்நிலைகளிளிருந்தும், 29.1 கோடி (2.91 மில்லியன்) டன்கள் கடலிலிருந்தும் பிடிக்கப்படுகின்றன. ஏறத்தாழ 1.5 கோடி இந்திய மக்களின் வாழ்வாதாரமாக இத்தொழில் விளங்குகிறது. இந்தியாவின் மொத்த உள்நாட்டு உற்பத்தியில் (ஜி. டி.பி) ஒரு விழுக்காடு இத்துறையிலிருந்து வருகிறது. மீன் மற்றும் மீன் பொருட்களின் ஏற்றுமதி ரூ.8200/- கோடியாக உள்ளது.

கடல் ஏராளமான உலோகத் தாதுக்களை தன்னகத்தே கொண்டுள்ளது. நிக்கல், மாங்கனீஸ், கோபால்ட், தாமிரம் என பல்வேறு தாதுக்கள் உருண்டை உருண்டை கட்டிகளாக ஆழமான கடலின் (4000-6000 மீ) மேற்பரப்பில் படிந்து கிடக்கின்றன. பெரிதும் சிறிதுமாக இருந்தாலும் இவற்றின் சுற்றளவு 5 முதல் 10 செ.மீ. அளவிலேயே பெரிதும் காணப்படுகிறது. பல நாடுகள் 1960-70 களிலேயே பல கோடி டாலர்கள் செலவழித்து இவற்றின் இருப்பு மற்றும் வெளிக்கொணரும் முறைகள் உறுதி செய்யப்பட்டு செயல்பாடுகள் துவங்க இருந்தன. இந்திய அரசும் இத்தாதுக்களை வெளிக்கொணர ஆராய்ச்சிகளில் ஈடுபட்டு வருகிறது. 

அதேபோல கடல் அலைகளின் செயல்களினால் மணல் பரப்பில் பரவலாகக் கிடந்த அடர் தாதுக்களான கார்னெட், சிலிமனைட், மோனசைட், கையனைட் போன்றவை செறிவுற்று கடற்கரையில் படிந்து கிடக்கின்றன. இந்தியாவில் கேரளா, தமிழ் நாடு மற்றும் ஒரிசாவில் இவ்வகையான தாதுக்கள் அளப்பறிய அளவில் கிடைக்கின்றன. மோனசைட்டிளிருந்து கிடைக்கும் தோரியம் அணுமின்சாரம் தயாரிக்கப் பயன்படுகிறது.

எண்ணெய் இயற்கை வாயுக்கள் கண்டங்களுக்கடியில் கிடப்பதைப் போலவே கடலுக்கடியிலும் ஆழ்துளைக் கிணறுகள் மூலம் கிடைக்கிறது. இந்தியாவின் மிகப்பெரிய எண்ணெய்க் கிணறுகள் மும்பையிலிருந்து 160 கி.மீ. மேற்கே அரபிக் கடலின் கீழுள்ள "பாம்பே ஹை" என்ற பகுதியில் கிடைக்கிறது. அதே போல பெரும் இயற்கை வாயுக் கிணறுகள் கிருஷ்ணா -கோதாவரி ஆற்றுக் கழிமுகத்துவாரன்களைக் கடந்து பரவியிருக்கும் வங்காள விரிகுடாவின் அடிப்பகுதியில் கிடைக்கிறது. 
அதேபோல வளிம நீரேறிகள் ஆழமான கடற்தளத்தின் மேற்பகுதியில் அதிலுள்ள மண்ணுடன் கலந்து படிகங்களாக படிந்து கிடக்கின்றன. எங்கு கடல் ஆழமாக இருக்கிறதோ அங்கு ஏற்படும் மீஅழுத்தத்தின் விளைவாக மீத்தேன் நிறைந்துள்ள வாயுக்கள் திடப்பொருளாக மாறி தரையில் படிந்து கிடக்கின்றன. ஒரு கனமீட்டர் கொள்ளளவு உடைய நீரேறி படிகம் மேலே கொண்டுவரப்பட்டால் அதிலிருந்து 160 கனமீட்டர் வரை மீத்தேன் உற்பத்திசெய்யலாம்.

கடலில் நிழவும் தட்பவெப்ப நிலைக்கேற்ப பவளங்கள் மற்றும் பவளப்பாறைகள் உருவாகின்றன. அவ்வாறான சூழ்நிலை இல்லாதபோது கடல் உயிரினங்கள் மறைந்த பிறகு அவற்றின் எலும்பு, முள் மற்றும் ஓடுகள் கடலின் அடியில் படிந்து சுண்ணாம்பு கற்களாக மாறுகின்றன.

மலைகளில் அமைக்கப்படுவது போலவே கடலின் அடியிலிருந்தும் தூண்களை ஊன்றி காற்றாலைகள் மூலம் மின்னுற்பத்தி செய்யலாம். சிறு சிறு மிதவைகளை ஒருங்கிணைத்து மிதக்கவிட்டும், கடல் ஒதங்களின் ஆற்றல் முலமும் மின்சாரம் உற்பத்தி செய்யலாம். அதேபோல கடலின் மேல்மட்ட மற்றும் கீழ் மட்ட வெப்ப வேறுபாட்டைப் பயன்படுத்தியும் மின்சாரம் தயாரிக்க முடியும்.


</doc>
<doc id="68558" url="https://ta.wikipedia.org/wiki?curid=68558" title="பஞ்சலோகம்">
பஞ்சலோகம்

ஐம்பொன் அல்லது பஞ்சலோகம் ("Panchaloha", தேவநாகரி: पञ्चलोह) ஓர் மாழைக் கலவை (உலோகக் கலவை) ஆகும்.

ஆகிய ஐந்து உலோகங்களும் கலந்தது பஞ்சலோகமாகும்.

இவை உயர்ந்த உலோகங்களாகக் கருதப்படுவதால் இறை திருமேனிகளை இவற்றின் கலவையால் வடித்து வந்தனர்.

தமிழ் நாட்டில் உள்ள பல கோவில்களில் பஞ்சலோகத்தினால் ஆன சிலைகள் உள்ளன.


</doc>
<doc id="68563" url="https://ta.wikipedia.org/wiki?curid=68563" title="பொது அறிவு">
பொது அறிவு

பொது அறிவு என்பது சமூகம்,நிகழ்வுகள்,இலக்கியம் மற்றும் உலகம் குறித்த சிறு தகவல்களாகும்.இவற்றை அறிந்து வைத்திருக்க அத்துறையில் ஆழ்ந்த பயிற்சி தேவையில்லை. இத்தகவல்கள் உலக வாழ்வினிற்கு நேரான பலன்கள் எதனையும் தராதபோதும்,தன்னைச் சுற்றி நிகழும் நிகழ்ச்சிகளைப் புரிந்து கொள்ள மிகவும் பயனாக உள்ளது. இவை ஒருவரின் பள்ளி/கல்லூரியில் பயிலும் கல்வியைத் தவிர்த்த கற்றலாக கருதப்படுகிறது.

இத்தகவல்களின் மேலாண்மையை சோதிக்கும் வினா-விடை போட்டிகள் பள்ளி/கல்லூரி வளாகங்களில் மிக பரவலாகக் காணப்படுகிறது. தொலைக்காட்சி நிகழ்ச்சிகளிலும் பள்ளிகளுக்கிடையேயான போர்ன்விடா குவிஸ்,கோடீசுவரன் போன்றவை தனியிடம் பிடித்துள்ளன.வேலைக்கான தேர்வுகள் மற்றும் நேர்முகங்களிலும் ஒருவரின் பொது அறிவுத்திறன் அவரது நினைவாற்றல் மற்றும் நடப்பு உலக பார்வையை வெளிப்படுத்துவதாக சோதிக்கப் படுகிறது. 


</doc>
<doc id="68566" url="https://ta.wikipedia.org/wiki?curid=68566" title="ஜிட்டு கிருஷ்ணமூர்த்தி">
ஜிட்டு கிருஷ்ணமூர்த்தி

ஜிட்டு கிருஷ்ணமூர்த்தி, () அல்லது ஜே. கிருஷ்ணமூர்த்தி (மே 12, 1895–பெப்ரவரி 17, 1986), இந்திய (தத்துவ) மெய்யறிவாளர்களுள் முக்கியமானவர். உலகளவிலும் முக்கியமான தத்துவ ஆசிரியர்களுள் ஒருவராக மதிக்கப்படுவர். பல நாடுகளிலுள்ள மக்களைச் சந்தித்து சொற்பொழிவுகளையும் கலந்துரையாடல்களையும் நிகழ்த்தினார்; 

சுருக்கமாக ஜே.கே என்றழைக்கப்பட்ட இவர், இவரது இளம் வயதிலேயே அப்போதைய் தியோசபிகல் சொசைட்டியின் அன்னிபெசன்ட் அம்மையால் தத்தெடுக்கப்பட்டு, எதிர்கால தியொசபில் தலைவராக அறிவிக்கப்பட்டிருந்தார். எனினும்,எந்த ஒரு கொள்கை மூலமும்  உண்மையை உணர இயலாது. உண்மை, பாதைகள் அற்ற பிரதேசம் போன்றது என்பதை உணர்ந்த  ஜேகே அவர்கள் , தியோசபிகல் சொசைட்டி விட்டு விலகினார்.. 

அன்றாட வாழ்வில் அவனுக்குத் தோன்றும் எண்ணங்களையும் உணர்வுகளையும் விழிப்புணர்வுடன் கவனிப்பதன் மூலம் மனிதன் தனக்குள் மாற்றம் கொண்டுவர இயலும் என்று கூறி வந்தார்.


</doc>
<doc id="68573" url="https://ta.wikipedia.org/wiki?curid=68573" title="உள்ளடங்கிய ஆற்றல்">
உள்ளடங்கிய ஆற்றல்

உள்ளடங்கிய ஆற்றல் (embodied energy) என்பது ஒரு உற்பத்திப் பொருளைச் செய்வதில் பயன்படுத்தப்பட்ட ஆற்றலின் அளவைக் குறிக்கும். இது, ஒரு உற்பத்திப் பொருளின் முழு வாழ்வுச் சுழலுக்குத் தேவைப்படும் ஆற்றலின் அளவைக் கண்டறிவதைக் குறிக்கோளாகக் கொண்ட ஒரு கணக்கு வைப்பு முறையாகும். மேற்படி வாழ்வுச் சுழலானது, மூலப்பொருள் எடுத்தல், அதனைக் கொண்டு செல்லல், உற்பத்தி செய்தல், பொருத்துதல், நிறுவுதல், கழற்றுதல், உடைத்தல், உக்குதல் போன்ற பல படிகளை உள்ளடக்கியதாகும். 

கையாளப்படும் வெவ்வேறு முறைகளினால், உள்ளடங்கிய ஆற்றலின் வகை, பயன்பாட்டின் வீச்செல்லையும் அளவும் ஆகியவை பற்றிய வெவ்வேறு விதமான புரிதல்கள் உருவாகின்றன. சில முறைகள், பொருளியல் செயற்பாடுகளுக்கு அவசியமான பெற்றோலிய எரிபொருளின் அடிப்படையில் உள்ளடங்கிய ஆற்றலைக் கணக்கிடுகின்றன. 


</doc>
<doc id="68576" url="https://ta.wikipedia.org/wiki?curid=68576" title="பூரான் (பனை)">
பூரான் (பனை)

பனம் பழத்தில் சாதாரணமாக மூன்று விதைகள் இருக்கும். பனங் கொட்டை என்று சொல்லப்படும் இந்தப் பனம் விதை தகுந்த புறச் சூழற் காரணிகளால் முளை விடுவதற்குத் தயாராகும் முதற் கால கட்டங்களில், அந்த விதையினுள் இருக்குஞ் சத்துப் பொருளானது திடமான ஒரு பதார்த்தமாக மாறும். இந்தப் பருவத்தில் இருக்கும் பனங் கொட்டையைக் கத்தியால் இரண்டாகப் பிளந்து அதன் உள்ளிருக்கும் தவுனை(பூரானை) பெறலாம். இது வெள்ளை/மஞ்சள் நிறமாக இருக்கும். இது உண்பதற்கு மிக இனிப்பாகவும் ”பியர்சுப்” பழத்தின் கடினத்தையும் கொண்டிருக்கும். 

முளை விட எத்தனிக்குங் காலப் பகுதியில் ஏதாவது தொற்று ஏற்பட்டு விட்டாலோ, அல்லது ஏதாவது நூண்ணங்கிகள் அதை உண்ண முயன்றாலோ, தவுன்(பூரான்) பழுதடைந்து சீந்தில் என்னும் நிலைக்கு வந்து விடும். இது, கடினத் தன்மையை இழந்த தவுனாகத் திரவமாக இருக்கும். முளைத்துப் பனங் கிழங்கு வந்து விட்ட நிலையிலும், தவுன்(பூரான்) சீந்திலாக மாறி விடும்.

தவுன்(பூரான்) தேங்காயினுள்ளுந் தோன்றும். தேங்காய் முளைக்கும் பருவத்தை அடையும் போது இது நடைபெறும். கிட்டத்தட்டப் பனம் தவுனும் தேங்காய்ப் தவுனும் ஒரே சுவையாகவே இருக்கும்.


</doc>
<doc id="68579" url="https://ta.wikipedia.org/wiki?curid=68579" title="இந்திய விடுதலைப் போராட்டத்தில் பெண்களின் பங்கு">
இந்திய விடுதலைப் போராட்டத்தில் பெண்களின் பங்கு

இந்திய சுதந்திரப் போராட்டத்தில் பெண்களின் பங்கு இந்திய சுதந்திர போராட்டத்தில் பெண்களின் பங்களிப்பினை பற்றியது.


மோனிக்கா இராமேஸ்வரம்

சிதம்பரனார் அவர்கள் சிறையில் பல கொடுமைகளுக்குள்ளாக்கப்பட்டார். அவரின் தண்டனையைக் குறைக்கும் பொருட்டு அவர் மனைவி மீனாட்சியம்மாள் ஆளுநர், வைசிராய் மற்றும் இங்கிலாந்து மன்னருக்கு தந்தியும், மனுவும் அனுப்பி வேண்டுகோள் விடுத்தார். தன் கணவரின் விடுதலையின் பொருட்டு வழக்கு நடத்தியதால் தங்கள் நிதிநிலை மோசமாக உள்ளதாகவும், இங்கிலாந்து நீதிமன்றத்தில் வழக்கு தொடர்ந்தால் அவர் விடுதலை பெறும் வாய்ப்புள்ளதாகவும் அதற்காக ரூ.10,000 தேவைப்படும் என்றும்,
தற்போதைய இயலாத சூழ்நிலையை தெரிவித்தும், உதவி கேட்டு 1908-ஆம் ஆண்டு நவம்பர் மாதம் பத்திரிக்கைகளில் விளம்பரப்படுத்திய செய்தியை படிப்போர் யாவரும் கண்கலங்கும்படியாக இருந்தது.

சிறையில் அவரை படாதபாடு படுத்தினர். அதனை தாங்கிகொள்ள இயலாதவராகி சிதம்பரனார் தன்னை தண்டனைக்கேற்ப அந்தமான் தீவுக்கே அனுப்புமாறு வைஸ்ராய்க்கு மனுசெய்தார். தன் கணவர் சிறையில் அனுபவிக்கும் கொடுமைகளைப் பார்த்து வேதனையுற்ற மீனாட்சியம்மாள் தன் கணவரை தமிழ்நாட்டுச் சிறைகளில் வைத்து கொடுமை படுத்துவதைவிட அந்தமானுக்கே அனுப்புமாறு இங்கிலாந்து மன்னருக்கே மனுசெய்தார்.ஒரு தேச பக்தனின் மனைவியின் துயரத்திற்கு இவ்வம்மையாரின் வாழ்க்கை ஓர் எடுத்துக்காட்டு. இவ்வாறுதான் ஒவ்வொரு தேசபக்தனின் மனைவியரும் நாட்டுப்பணிக்காக தங்கள் கணவன்மார்களை அர்ப்பணித்துவிட்டு துயர வாழ்க்கை வாழ்ந்தனர். 
தேசியகவி சுப்பிரமணிய பாரதியின் மனைவி செல்லம்மாள் பட்ட துயரம் எழுத்தால் வடிக்க முடியாதது.

சமூக கட்டுப்பாட்டிற்குள்ளாகி அடைப்பட்டுக் கிடந்த தமிழக மகளிரை அரசியலில் ஈர்த்தது அன்னிபெசன்ட் என்ற அயர்லாந்து அம்மையாரால் காங்கிரஸின் ஆதரவோடு 1916-இல் சென்னையில் தொடங்கப்பட்ட சுயஆட்சி இயக்கமாகும். ஆங்கில அரசை எதிர்த்து இந்தியா சுய ஆட்சி பெறவேண்டுமென்று போர்க்கொடி தூக்கியமையால் இவர் சிறை வைக்கப்பட்டார். இவ்வம்மையாரின் கைது ஏராளமான பெண்களை இவர் இயக்கத்தில் சேருமாறு தூண்டியது. அதில் குறிப்பிடத் தக்கவர் பம்பாய் மருத்துவக் கல்லூரியில் படித்துக் கொண்டிருந்த சென்னையைச் சேர்ந்த மாணவி சிவகாமு அம்மா ஆவார். தான் மருத்துவராகி நாட்டிற்கு சேவை செய்வதைவிட இப்போராட்டத்தின் மூலம் ஏராளமான தேச சேவை செய்ய முடியமென்றுணர்ந்து படிப்பை விட்டுவிட்டு 1917-ஆம் ஆண்டு ஆகஸ்ட் மாதம் சென்னை வந்தார்.அம்மையார் கைதினை கண்டித்து சென்னையைச் சேர்ந்த சுமார் 300 பெண்கள் திருமதி டாரதி ஜீன ராசதாஸா தலைமையில் செம்டம்பர் 14-ஆம் நாள் பொதுக் கூட்டம் கூட்டினர். அக்கூட்டத்தில் சிவகாமு அம்மாள் சொற்பொழிவு ஆற்றினார். அதைத் தொடர்ந்து அன்னிபெசன்ட் அம்மையார் படமும் சுயஆட்சி கொடியும் கையில் ஏந்தி தடை உத்தரவையும் மீறி பெண்கள் ஊர்வலமாகச் சென்றார்கள். பின்னர் அம்மையார் விடுதலை பெற்று சென்னை வந்தபோது ஏராளமான பெண்கள் அவரை சூழ்ந்து வாழ்த்துத் தெரிவித்தனர்.

1920-ஆம் ஆண்டு காந்தியின் தலைமையில் நாடு ஒத்துழையாமை இயக்கத்தை தழுவியது. இப்போராட்டம் சத்தியம், அகிம்சை, சாத்வீக எதிர்ப்பு என்ற அடிப்படையில் அமைந்ததால் காந்தியடிகள் பெண்கள் கலந்து கொள்வதை விரும்பினார். பெண்கள், காங்கிரஸ் திட்டங்களான அந்நியத் துணிகளைப் புறக்கணித்தல், அத்துணிக் கடைகள் மற்றும் மதுபானக்கடைகள் இவற்றை மறியல் செய்தல், கதர் துணி நெய்தல் போன்ற செயல்களில் ஈடுபட்டார்கள். ஒத்துழையாமை இயக்கத்தில் மிகவும் முக்கியத்துவம் வாய்ந்ததாக அமைந்தது மதுபான கடைகள் மறியலாகும். இப்போராட்டத்தை ஈரோட்டைச் சேர்ந்த ஈ.வெ. ராமசாமி நாயக்கர் முன்னின்று நடத்தினார். போராட்டம் வெற்றிகரமாக நடைப்பெற்றுக் கொண்டிருந்தபோது சென்னை அரசு அவரையும் மற்றும் பல தொண்டர்களையும் கைது செய்து சிறையிலடைத்தது. பின் அவர் மனைவி நாகம்மாளும், அவர் சகோதரி கண்ணம்மாளும் போராட்டத்தை ஈரோட்டில் தொடர்ந்து நடத்தினர்.
இப்போராட்டத்தை நிறுத்திவிடலாமா என்று காங்கிரஸார் காந்தியடிகளிடம் கேட்டபோது, அவர் "கள்ளுக்கடை மறியல் போராட்டத்தை நிறுத்தி விடுவது என்பது என் கையில் இல்லை, அது ஈரோட்டில் உள்ள இரண்டு பெண்களிடம் தான் இருக்கிறது" என்று பதிலளிக்குமளவுக்கு இப்பெண்மணிகள் தீவிரமாக ஈடுபட்டனர். கதராடை உடுத்தினர். ஈ.வே.ரா தமது 80 வயது தாயாரையும் கதர் உடுத்தச்செய்தார்.

இவ்வியக்கத்தின் இன்னொரு அம்சம், கதர் உற்பத்தியைப் பெருக்குவதன் மூலம் அந்நியத் துணிகளைப் புறக்கணித்து அரசுக்கு பெரும் நஷ்டத்தை உண்டு பண்ணவேண்டுமென்பதோடு, நம்மக்கள் பொருளாதார தன்னிச்சை பெறவேண்டும் என்பதாகும். இதை மிகச் சிறப்புடன் நிறைவேற்றியவர் மதுரையைச் சேர்ந்த பத்மாசனி அம்மாள் ஆவார். அம்மையார் தன் கணவர் ஸ்ரீனிவாச வரதன் கள்ளுக்கடை மறியலில் ஈடுபட்டு கைதானவுடன் அவர் நடத்தி வந்த பாரத ஆசிரமத்தை திறம்பட நடத்தியதோடு, கதர் விற்கவும், பெண்களை காங்கிரஸ் அங்கத்தினராகச் சேர்க்கவும், பொதுக் கூட்டங்களில் சொற்பொழிவு ஆற்றவும் செய்து வரலானார். தனது கணவர் சிறையிலிருந்து விடுதலையாகி வரும் வரை ஆபரணங்களை கழற்றி வைத்து விட்டார். ஒரு வேளை சாப்பாடு, அதுவும் தனக்கு சாப்பாட்டிற்கு தேவையான வசதியிருந்தும் காலையிலெழுந்து நூல்நூற்று அதில் வரும் வருமானத்தைக் கொண்டுதான் சாப்பிடுவார். மாலையில் வீடு வீடாகச் சென்று கதர் விற்பார். கதர் நெய்வதும், விற்பதும், வாங்குவதும் தண்டனைக்குரிய செயல்களாக இருந்தும், அரசின் ஆணையை மீறி அரசாங்க பதவியிலிருப்பவர்களாயிருந்தாலும் கண்டிப்பாக ஒரு கஜம் துணியாவது வாங்கும்படி செய்து விடுவார். பெண்களை ஒரு முழம் ரவிக்கைத் துணியாவது வாங்கும்படி தூண்டுவார். இவர் சிறந்த பேச்சாளர். தன் சொற்பொழிவுகளில் சில சமயங்களில் 1857-ஆம் ஆண்டு புரட்சி வீரர்களின் சரித்திரங்களை உணர்ச்சியுடன் எடுத்துச் சொல்வார்.ஏராளமான சொற்பொழிவுகள் ஆற்றி தமிழ் மக்களிடம் விழிப்புணர்ச்சி ஏற்படுத்தியதோடு ஐநூறுக்கும் மேற்பட்ட பெண்களை காங்கிரஸ் அங்கத்தினர்களாகவும் ஆக்கினார்.. 
கதர் உற்பத்தியை பெருக்க வேண்டுமென்று 1924-ஆம் ஆண்டில் இவ்வம்மையாரும் மேலும் தாயம்மாள், திருமதி. ஜோஸப், திருமதி. சுந்தரமையங்கார், சுப்புலட்சுமி அம்மாள், டி.வி.எஸ். சௌந்தரம் ஆகிய பெண்களும் காங்கிரஸின் உதவியால் மதுரையில் "சகோதரிகள் சங்கம்" என்ற அமைப்பை நிறுவினார். அச்சங்கத்தில் வெள்ளிக்கிழமைதோறும் சுமார் முப்பது பெண்மணிகள் இரண்டு மணிநேரம் நூல் நூர்பார்கள். அவர்களுக்கு வேண்டிய ராட்டினமும் பஞ்சும் தேசியப் பள்ளிக்கூடத்திலிருந்து கொடுக்கப்பட்டு வந்தது. இவர்களுடன் தாயாரம்மாள், சீதையம்மாள், முனியம்மாள், டாக்டர் பிச்சைமுத்து அம்மாள் ஆகியோரும் பணி புரிந்தனர். பல தேசியம் சம்பந்தமான செய்திகளையும் இவர்கள் விவாதித்தார்கள். இங்கு வரும் பெண்களுக்கும் ராட்டின பயிற்சி அளித்ததோடு அவர்களுக்கு கல்வியும் கற்றுக் கொடுத்தனர். போராட்ட காலங்களில் ஈடுபட்ட பெண்களுக்கு பெருத்த ஊக்கமளித்தது இச்சங்கம் தான்.
அந்நியத் துணிகளைப் புறக்கணிப்பதற்கு இவர்கள் தொண்டு மிகவும் உதவியது.

இச்சத்தியாகிரகம் 1927 ஆகஸ்ட் மாதம் 11-ம் தேதி சென்னை மவுன்ட் ரோட்டிலுள்ள கர்னல் நீலின் சிலையை அகற்றுவதற்காகத் தொடங்கப்பட்டது. இப்போராட்டத்திற்கு தூண்டுதலாக இருந்த சம்பவம், 
திருமதி டி.வி.எஸ். சௌந்தரம் அவர்களால் தமிழில் மொழி பெயர்க்கப்பட்ட "1857 இந்தியாவில் முதல் சுதந்திரப் போராட்ட வரலாறு" என்ற வீரசாவக்கரால் ஆங்கிலத்தில் எழுதப்பட்டு தடை செய்யப்பட்ட புத்தகமாகும். புத்தகம் இருக்கிறது என்று அரசாங்கத்திற்கு தெரிந்தால் உடனே அவர்கள் வீட்டில் சோதனை நடக்கும். எவ்வளவோ கஷ்டங்களிருந்தும் தைரியமாகவும், வெற்றிகரமாகவும் இப்புத்தகத்தை பாண்டிச்சேரியிலிருந்து கொண்டு வந்து இவர் எளிய தமிழில் மொழி பெயர்த்துதவினார்.இப்புத்தகத்தை படித்தபின் தான் கர்னல் நீல் அவர்கள் 1857 புரட்சியின்போது செய்த கொடுமைகள் தெரிய வந்தன. அக்கொடியவன் சிலையை எப்படியாவது அகற்றிவிட வேண்டுமென்ற தேசபக்தி மேலோங்கியது. உடனே ரெ. சிதம்பர பாரதி, ரா. ஸ்ரீநிவாஸ வரதன், பத்மாசனி அம்மாள் ஆகிய மூவரும் போராட்டத்திற்கான திட்டம் வகுத்து, திருநெல்வேலி சுப்பராயலு நாயிடுவையும், இராமநாதபுரம் முகம்மது சாலியாவையும் போராட்டத்தை தொடங்குவதற்கு அனுப்பத் தீர்மானித்தனர். அவர்களுக்கு சென்னை செல்வதற்குரிய செலவை பத்மாசனி அம்மாள் தன் கொலுசை அடகு வைத்து கொடுத்து உதவினார். இருவரும் ஆகஸ்ட் 11-ஆம் நாள் தேசியக்கொடி, பூமாலை, உளி, சம்மட்டி, ஏணி முதலியவற்றுடன் சென்று சிலையை உடைக்க ஆரம்பித்தனர். சற்றுநேரத்தில் அவர்கள் கைது செய்யப்பட்டு காவலில் வைக்கப்பட்டனர். ஆனாலும் போராட்டம் தொடர்ந்து நடந்தது. பலர் கைதானார்கள். தமிழ்நாட்டின் பல பகுதியிலிருந்தும் பெண்கள் வந்து இப்போராட்டத்தில் கலந்து கொண்டனர். அவர்களில் ஒருவரான சேலம் அங்கச்சி அம்மாள் செப்டம்பர் 1-ஆம் நாள் கழுத்தில் மாலையுடனும் கையில் கோடரியுடனும் போலீசை மீறி சிலையை உடைக்கச் சென்றபோது கைது செய்யப்பட்டு நீதிமன்றக் காவலும், 7 ரூபாய் அபராதமும் விதித்து தண்டிக்கப்பட்டார். இப்போராட்டத்தில் கடலூரைச் சேர்ந்த அஞ்சலையம்மாளும் அவர் மகள் அம்மாகண்ணு அம்மாள் என்ற 12 வயது சிறுமியும் செப்டம்பர் 6-ஆம் நாள் கைது செய்யப்பட்டு அஞ்சலையம்மாளுக்கு 25 ரூபாய் அபதாரமும் அதில் தவறினால் ஒருவார கடுஞ்சிறைத் தண்டனையும் அம்மாகண்ணு அம்மாவுக்கு நான்கு வருடம் குழந்தைகள் இல்லத்தில் வைப்பது என்ற தண்டனையும் விதிக்கப்பட்டது.அஞ்சலையம்மாவைத் தமிழ்நாட்டில் தெரியாதவர்கள் இருக்கமுடியாது. இவர்பேச்சில் பெண்கள் வசீகரிக்கப்பட்டு தேச பக்தி கொண்டவர்களாகி விடுவார்கள். இவரை தென்னாற்காடு மாவட்ட வேலுநாச்சியார் என்று மக்கள் செல்லமாக அழைத்தனர்.

தமிழ்நாட்டில் சைமன் குழு எதிர்ப்பு நடவடிக்கைகளை முதலில் எடுத்தவர் அன்னி பெசன்ட் அம்மையார் அவர்களே. 1927-ஆம் ஆண்டு, நவம்பர் மாதம் சென்னையில், பெண்கள் அடங்கிய குழு ஒன்றை சைமன் குழுவை எதிர்க்கும் பணிக்காகத் தோற்றுவித்தார்.ஏராளமான சொற்பொழிவுகள் நிகழ்த்தினார். அவற்றில் யாமினி பூர்ண திலகம்மா, திருமதி. மாசிலாமணி, திருமதி. ருக்மணி லட்சுமிபதி மற்றும் பலர் சொற்பொழிவாற்றினார்கள்.சென்னையைச் சேர்ந்த இந்தியப் பெண்கள் அமைப்பும் சைமன் குழுவை இரண்டு காரணங்களுக்காக எதிர்த்தது. ஒன்று அக்குழுவில் இந்தியர்கள் இடம்பெறாதது. மற்றொன்று பெண்கள் இடம் பெறாதது

சட்ட மறுப்பு இயக்கத்தில் சென்னை மாகாணத்தில் தண்டிக்கப்பட்டவர்கள்
ஆதாரம்: அரசு ஆணை எண்.386அஇ பொது துறை இ 7-03-1932

சிறையிலடைக்கப்பட்ட பெண்கள் மிகவும் கொடுமைக்குள்ளானார்கள். வேலூர் மத்தியச் சிறையிலுள்ள பெண் அரசியல் கைதிகளிடம் குங்குமமும் அவர்கள் கையிலணிந்திருந்த வளையல்களும் பலாத்காரமாகப் பறிக்கப்பட்டன.அவர்களுக்கு அளிக்கப்பட்ட படுக்கைகள் மிகவும் அசுத்தமாக இருந்தன. அவர்களுக்கு ஒருவாரத்திற்கு குளிக்கக் கொடுக்கும் எண்ணெய் ஒருநாளைக்குக் கூட போதுமானதாக இராது. சாப்பிடக் கொடுக்கும் சாதத்திலும், மாவிலும் பூச்சிகள் நிரம்பி இருக்கும். நூறு பெண்கள் வரை ஒரு கழிப்பிடத்தைத்தான் பயன்படுத்த வேண்டும். கல் உடைத்தல், கம்பளி நெய்தல் போன்ற வேலைகள் செய்யவேண்டும். சென்னை குற்றவாளிகள் திருந்துவதற்கான சிறையில் அரசியல் கைதிகளும் மற்ற குற்றவாளிகளும் சேர்ந்து ஒரே பிரிவில் பன்னிரெண்டு பேர் தூங்க வேண்டும். இச்சத்தியாக்கிரகத்தில் சென்னை ராஜதானியில் மட்டும் பிப்ரவரி மாதம் 1933 வரை கைதாகி சிறை சென்றவர்கள் எண்ணிக்கை 13674. அவர்களில் 633 பேர் பெண்கள் என்பது குறிப்பிடத்தக்கது.

பெண்கள் அதிக அளவு ஈடுபட்ட போராட்டம் இதுவேயாகும். 1929 ஆம் ஆண்டு, டிசம்பர் மாதம் லாகூரில் நடந்த தேசிய காங்கிரஸ் மாநாடு சட்ட மறுப்பு போராட்டம் தொடங்க வேண்டுமென்று தீர்மானித்து காந்தியடிகளிடம் சகலப் பொறுப்புகளையும் ஒப்படைத்தது. காந்தியடிகள் வகுத்த திட்டங்களை அப்போதைய வைசிராய் இர்வின் பிரவு நிராகரித்தவுடன் தான் அறிவித்தபடி அவர் சபர்மதி ஆசிரமத்திலிருந்து சுமார் 150 தொண்டர்களுடன் பம்பாய்க் கடற்கரையிலுள்ள தண்டீ என்ற இடத்திற்கு உப்பெடுப்பதற்காக பாதயாத்திரை தொடங்கினார். அச்சம்பவத்தில் ஏராளமான சத்தியாக்கிரகிகள் கைது செய்யப்பட்டு தண்டிக்கப்பட்டனர். காந்தியடிகளுக்கு ஆறு வருடம் தண்டனை கொடுக்கப்பட்டது. உடனே தேசமெங்கும் சுதந்திர ஆர்வம் பொங்கி எழுந்தது.தமிழ்நாட்டில் வரலாற்று முக்கியத்துவம் வாய்ந்த ஒரு போராட்டம் நடத்த வேண்டுமென்று ராஜகோபாலாச்சாரி அவர்கள் விரும்பினார். தஞ்சாவூரிலுள்ள வேதாரண்யம் கடற்கரையில் உப்பெடுப்பதென்று முடிவு செய்யப்பட்டது. அதன்படி 1930 ஏப்ரல் 13-ஆம் தேதி வேதாரண்யம் சென்று உப்பு காய்ச்சத் தொடங்கியபோது கைது செய்யப்பட்டார். அடுத்து கே. சந்தானம் அவர்கள் இரண்டாவது தலைவராக நியமிக்கப்பட்டார். ருக்மணி லட்சுமிபதி அம்மையாரும் உடன் ஒத்துழைத்தார். இவ்வம்மையார் 1929-ஆம் ஆண்டில் "சென்னை இளைஞர் சங்கம்"’ என்ற அமைப்பை தொடங்கி இளைஞர்களிடமும், மகளிரிடமும் தேச பக்தியை ஏற்படுத்த உழைத்தார்.வேதாரண்யம் உப்பு சத்தியாகிரகத்தை தலைமை ஏற்று நடத்தினார். இவர் இருநூறு ஆண் சத்தியாகிரகிகள் மத்தியில் ஒரே பெண.; முகாமில் ஆண்களுடனேயே தங்குவார். இவர் அரசு அலுவலர்கள்; வசிக்கும் பகுதிகளுக்கு சென்று அவர்கள் அரசாங்கத்திடம் கொண்டுள்ள பற்று குறைந்து தேசபக்தி ஏற்படும் வகையில் துண்டு பிரசுரங்கள் வழங்கினார். சத்தியாக்கிரகத்தை அடக்குவதற்காக,
மே மாதம் 14-ஆம் நாள் அம்மையார் அவர்கள் கைது செய்யப்பட்டு ஒருவருடம் சாதாரண சிறைத் தண்டனையில் தஞ்சாவூர் சிறையில் வைக்கப்பட்டார்.
வேதாரண்யத்தில் சத்திக்யாகிரகம் நடந்து கொண்டிருந்தபோது சென்னை நகரிலும் தி. பிரகாசம் அவர்கள் தலைமையில் உப்பு சத்தியாகிரகம் நடந்தது. துர்காபாய் அம்மாள் என்ற பெண் தொண்டர் தலைமை ஏற்று உதயவரம் என்ற இடத்தில் முகாம் ஏற்படுத்தினார்கள்.
மே மாதம் இரண்டாம் நாள் இவ்வம்மையார், கிருஷ்ணம்மா மேலும் சில பெண்கள் உப்புச் சட்டத்தையும், தடையுத்தரவையும் மீறி; சென்னை சாந்தோம் கடற்கரையில் உப்புக் காய்ச்சத் தொடங்கியபோது போலீஸார் அவ்வுப்புப்பானைகளை உடைத்ததோடு கூட்டத்தையும் கலைத்தனர்.துர்காபாய் அம்மையார் வட ஆற்காட்டிற்குச் சென்று ஏராளமான சொற்பொழிவுகள் ஆற்றினார். பின்னர் மே மாதம் 25-ஆம் தேதி உப்புச் சட்டத்தை மீறி உப்புக் காய்ச்சினார்.
காந்தியடிகளின் விருப்பத்திற்கிணங்க, கல்லூரி, கல்விக் கூடங்கள், அந்நியத் துணிக்கடைகள், மதுபான கடைகள் இவற்றை மறியல் செய்யும் போராட்டத்திலும், கதர் உற்பத்தியிலும் பெண்கள் ஈடுபட்டனர். இவர்கள் கடமை என்னவென்றால் வியாபாரிகளை அணுகி அவ்வியாபாரத்தை விட்டுவிடுமாறும், வாடிக்கையாளர்களிடம் அப்பொருட்கள் பயன்படுத்தாமல் இருக்குமாறும் அறிவுரைக்க வேண்டும். இவை பயன் தரவில்லையென்றால் கடைகளுக்கு முன்னால் படுத்து விற்பனையை தடை செய்யவேண்டும். இதுவே காந்தியடிகளின் அறிவுரை. இவ்வறிவுரைக்கு இணங்க தமிழகப் பெண்கள் காங்கிரஸ் கமிட்டிகளில் சேர்ந்து இப்போராட்டங்களில் தீவிரமாக ஈடுபட்டார்கள். இவர்கள் நியாயமான கோரிக்கைகளை அரசாங்கம் லத்தியாலும், சிறை தண்டனையினாலும் ஒடுக்கியது. இந்த தண்டனைகளையெல்லாம் பொருட்படுத்தாது மேலும் தீவிரமாக போராட்டத்தில் ஈடுபட்டார்கள்.

அந்நியத்துணிக்கடைகள் மறியல் போராட்டத்தில் முதன்மை வாய்ந்தவர் சென்னை எஸ். அம்புஜம்மாள் ஆவார். இவர் தன் தந்தை எஸ். ஸ்ரீனிவாச ஐயங்கார் விருப்பத்திற்கு மாறாக காந்தியடிகள்பால் கொண்ட பற்றினால் 1930-ஆம் ஆண்டில் பத்து நாட்கள் தொடர்ந்து துணிக்கடைமறியல் செய்தார். இவரும் ஞானம்மாள மற்றும் இதர பெண்களும் சென்னையில் ராட்டன் பஜாரில் உள்ள அந்நியத் துணிக்கடைகளின் முன்னால் மறியல் செய்தனர். இதைத் தடுப்பதற்காக இவர்கள் மீது ரப்பர் குழாய் மூலம் சாக்கடைநீர் வீசியடிக்கப்பட்டது. எனினும் அச்சமில்லாமல் தொடர்ந்து மறியல் செயதார்கள். அப்போது அரசு அம்மையாரை மட்டும் கைது செய்யவில்லை. ஆனால் அவரோடு உழைத்த ஏழு பெண்களும் கைதானர்கள். அந்நியத்துணிக்கடை மறியல் போராட்டத்தின்போது கைது செய்யப்பட்ட பி.லீலாவதி, லலிதா பிரபு ஆகியோரை தலைச்சேரி நீதிமன்றத்திற்கு கொண்டுசெல்லும் வழியில் காவலர்களால் அவர்களது தாலி அறுக்கப்பட்டது. இச்சம்பவத்தினால் அவ்விடம் "தாலியறுத்தான் தலைச்சேரி" என்று வழங்கலாயிற்று.

கல்லூரி மறியல் போராட்டத்தை டாக்டர் பிச்சைமுத்து அம்மாள் 1930-ஆம் ஆண்டு செப்படம்பர் 3-ஆம் நாள் தொடங்கினார். அம்மையாரும் அவரோடு சேர்ந்த காங்கிரஸ் தொண்டர்களும், கல்லூரிகளில் மாணவர்களும், ஆசியர்களும் நுழையாதவாறு தடுத்தார்கள். மேலும் மாணவர்கள் கல்லூரிகளைப் புறக்கணிப்பதற்கான துண்டு பிரசுரங்களை விநியோகித்தனர். இதனால் ஏராளமான மாணவர்கள் தங்கள் படிப்பை விட்டுவிட்டு போராட்டத்தில் ஈடுபட்டனர்.ஆனால் அம்மையார் அவர்கள் போராட்டம் தொடங்கப்பட்ட அடுத்த நாளே கைது செய்யப்பட்டு ஆறு மாதம் சிறைத்தண்டனை அனுபவித்தார். இதைக் கண்டித்து சென்னை இராணிமேரிக் கல்லூரியை சேர்ந்த மாணவிகள் கல்லூரியைப் புறக்கணித்தனர்.வா.வே.சு. ஐயர் மனைவி பத்மாவதி அம்மாவும் வேறு சில பெண்களும் தடை உத்தரவை மீறித் தேசிய கொடி வணக்கம் செய்தமையால் கைது செய்யப்பட்டு சிறை வைக்கப்பட்டனர்.

தினசரி தெருக்கள் தோறும் உணர்ச்சிதரும் பிரச்சாரங்கள், தலைவர்கள் கைது செய்யப்பட்டால் கடையடைப்பு, வேலை நிறுத்தம், ஊர்வலம், பொதுக்கூட்டங்கள் யாவும் நடைபெறும். வக்கீல்கள், மாணவர்கள், பெண்கள் மற்றும் சிறுவர்கள் ஏராளமாகக் கலந்து கொண்டனர். ராட்டையும்; கையுமாகவே அனைவரும் தென்பட்டனர். தினசரி நடைபெறும் கூட்டங்களில் சத்தியாக்கிரக நிதிக்காக பணமும், காசும், நகையும், சாமான்களும் பலர் கொடுத்தனர். பலர் சிறை சென்றனர். பத்மாசனி அம்மாளும் சிறைத் தண்டனை பெற்றார். அரசாங்கத்தின் அடக்குமுறையை எதிர்த்து உயர் பதவி வகித்த பெண்கள் தங்கள் பதவிகளை துறந்தனர், சென்னை சட்டசபையைச் சேர்ந்த ருக்மணிலட்சுமிபதியும், கமலாதேவி சட்டோபாத்யாவும் ராஜினாமா செய்தார்கள். காந்தியடிகள் கைதானதை எதிர்த்து திருமதி. முத்துலட்சுமி ரெட்டி சென்னை சட்டசபையின் துணை தலைவர் பதவியை துறந்தார்.

கைதானவர்கள் 1931 ஆம் ஆண்டில் ஏற்பட்ட காந்தி-இர்வின் ஒப்பந்தத்தின்படி விடுதலையடைந்தனர். இவ்வொப்பந்தத்தின்படி நாடு முழுவதும் சாத்வீக மறியல் தொடங்கப்பட்டது. மதுரையில் அக்டோபர் மாதம் வரை அந்நியத் துணிக்கடைகள் மறியல் தீவிரமாக நடைபெற்றது. இதில் டாக்டர் பிச்சைமுத்து அம்மாள் தலைமையில் சுமார் ஐம்பது பெண்கள் மறியல் செய்தனர். இது தொடர்பாக மதுரை பத்மாசனி அம்மாள், சீதாலட்சுமி, தாயம்மாள் ஆகியோரின் தீவிரப் பிரச்சாரங்கள் குறிப்பிடத் தக்கவை.சென்னை நகரில் இப்போராட்டம் பெரும்பாலும் பெண்களால் மட்டுமே நடத்தப்பட்டது. அவர்களுக்கு துர்காபாய் அம்மாளும், திருமதி கஸினும் தலைமை தாங்கினார்கள். காந்தி-இர்வின் ஒப்பந்தத்தை நிராகரித்து சாத்வீக மறியல் செய்தவர்களில் பலரை அரசாங்கம் கைது செய்தது. அதில் குறிப்பிடத்தக்கவர்கள் திருநெல்வேலி மாவட்டத்தைச் சேர்ந்த லட்சுமி அம்மாவும், திருவல்லிக்கேணியை சேர்ந்த கமலாபாயும் ஆவார்கள். இவர்களுக்கு ஆறுமாதம் சிறை தண்டனை விதிக்கப்பட்டது. மேலும் கிருஷ்ணாபாயும் வேறு இரண்டு பெண்களும், எண்பது தொண்டர்களும் சென்னை ராட்டன் கடை வீதி துணிக்கடைகளை மறியல் செய்தபோது கைது செய்யப்பட்டு சிறை வைக்கபடபட்டார்கள், இவர்களின் முயற்சியால், ஏராளமான அந்நியத் துணி வியாபாரிகள் தங்கள் கடைகளை மூடினர்.

1932-ஆம் ஆண்டு தொடக்கத்தில் ஒப்பந்தத்திற்கு விரோதமாக அரசு நடந்து கொண்டமையால் காந்தியடிகள் காரிய கமிட்டியுடன் ஆலோசித்து போராட்டத்திற்கான பல திட்டங்களை வகுத்தார். இதை அறிந்த வைசிராய் வெல்விங்டன் காந்தியடிகளைக் கைது செய்து காவலில் வைத்தார். இச்செய்தி எட்டியதும் தேசம் முழுவதும் கடையடைப்பு, வேலை நிறுத்தம் மற்றும் பொதுக் கூட்டங்கள் நடத்தி மக்கள் தங்கள் கண்டனத்தை தெரிவித்தனர். நாடு முழுவதும் அடக்குமுறை தலைவிரித்தாடத் தொடங்கியது. முக்கிய அங்கத்தினர்களும், தலைவர்களும் கைது செய்பப்பட்டனர். காங்கிரஸ் குழுக்களை சட்ட விரோதமான ஸ்தாபனம் என்று அறிவித்து அவைகள் கலைக்கப்பட்டன.

தமிழகத்தில், காந்தியடிகள் கைது மக்களை திரண்டு எழச் செய்தது, காங்கிரஸ் நியமித்துள்ள பிரதிநிதிகளான பத்மாசனி அம்மாள், தாயம்மாள் மற்றும் சீதாலட்சுமி, முத்தம்மாள், சித்து பாக்கியலட்சுமி அம்மாள், கொண்டாலட்சுமி அம்மாள், கே.டி. கமலா ஆகிய முப்பது பெண்கள் மதுரையில் மட்டும் கைதாகி சிறை சென்றனர்.இரண்டாவது தடவையாக 1932 ஆம் ஆண்டில் அம்புஜம்மாள் துணிக்கடை மறியல் செய்தபோது கைது செய்யப்பட்டு வேலூர் சிறையில் காவலில் வைக்கப்பட்டார். சென்னையைச் சேர்ந்த ஞானம்மாளும் இப்போராட்த்தில் ஈடுபட்டதற்காக கைது செய்யப்பட்டு சிறை வைக்கப்பட்டவர்களில் ஒருவராவார். இப்போராட்டத்திலும் ருக்மணி லட்சுமிபதியும்;, துர்காபாயும் ஈடுபட்டார்கள்.

சுதந்திரப் போராட்டம் தீவிரமாக நடைபெற்ற காலத்தில், தேசபக்தர்கள் தங்கள் குடும்ப நிகழ்ச்சிகளிலும் தேசபக்தி பாடல்களுக்கே முதலிடம் கொடுத்தனர். அரசியல் கூட்டங்களிலும் தேசபக்தி பாடல்கள் பாடப்படுவது வழக்கம். அந்நாளில் தேசபக்திபாடல்கள் பாடுவதில் தனிஆர்வம்காட்டி வந்தபெண்களில் கோதை நாயகி, கே.பி.சுந்தராம்பாள் மற்றும் டி.கே.பட்டம்மாளும் சிறப்புடையவர்கள. இவாகள் கணீரெனப் பாடும் தேசபக்தி பாடல்களால் ஈர்க்கப்பட்டு போராட்ட இயக்கங்களில் பங்குகொண்ட தொண்டர்கள் ஏராளம். பாரதியின் பாடல்களை சிறப்பாக பாடும் வல்லமை பெற்றவர் கோதை நாயகி. காங்கிரஸ் நிகழ்ச்சிகளில் இவ்வம்மையார் பெயர் இடம்பெற்றாலே கூட்டம் ஏராளம் சேரும். மதுரகவி பாஸ்கரதாஸ் இயற்றிய பாடல்களான 
என்ற நான்குபாடல்களையும் கே.பி.சுந்தராம்பாள் அருமையான முறையில் இசைத்தட்டில் பாடி மக்களிடையே கொண்டு சேர்த்தார். பாரதியாரின் பாடல்களை சென்னை அரசு தடை செய்ததை எதிர்த்து நடத்தப்பட்ட கூட்டங்களில் இவர் "நெஞ்சு பொறுக்குதில்லையே" என்ற பாடலைப்பாடி மக்களை வீறுகொண்டெழச்செய்தார்.

உப்பு சத்யாக்கிரகத்தையொட்டி காந்தி சிறை சென்ற போது "காந்தியோ பரம ஏழை சந்நியாசி" என்ற பாடல் இவரால் பாடப்பட்டு இசைத்தட்டில் பதிவு செய்து நாடெங்கும் பரப்பப்பட்டது. காங்கிரஸ் கொள்கையில் பற்று ஏற்பட்டு அதனால் ஓய்வு நேரங்களில் நூல் நூற்று அதை காங்கிரஸ் குழவிற்கு அனுப்பி வைத்து கொண்டிருந்தார். 1931 ஆம் ஆண்டு தனது வீட்டிலிருந்த வெளிநாட்டுத் துணிகளை தீயிட்டுக் கொளுத்தினார். தானே கதர் துணிகளை முதுகில் சுமந்து கொண்டு மயிலாப்பூரிலுள்ள அறுபத்து மூவர் திருவிழாவில் விற்று காங்கிரஸ் குழவிற்கு அனுப்பியிருக்கிறார். 1932 ஆம் ஆண்டு பகத்சிங், இராச குரு, சுகதேவ் என்ற மூன்று இளைஞர்களை தூக்கிலிட்டு கொன்றபோது அதை கண்டித்து எழுதப்பட்ட பாடலான 
“பகத்சிங், ராச குரு, சுகதேவ் 
சிறைவாயிலில் கண்ணீர் வடித்தாள் பாரத மாதா
…பெறற்கரிய பகத்சிங், ராச குரு, சுகதேவைப்
பிரிந்தே வருந்துகிறாள் நம் அன்னை பாரத மாதா”
என்ற பாடலை கே.பி.சுந்தராம்பாள் பாடி இசைத்தட்டில பதிவு செய்துள்ளார். இதற்கும் தடைவரவே அது வெகுவாகப் பரவவில்லை. நாடகக்கலைஞர்கள் மூலமே இப்பாடல் பாமர மக்களைச் சென்றடைந்தது.
இவ்வாறு பல பாடல்கள் மூலம் இவர் தேசபற்றினை மக்களிடம் ஏற்படுத்தினார். அந்நாளில் இவர் பாடியும், பேசியும் பெரும் கூட்டம் கூடியப் பிறகே காங்கிரஸ் தலைவர்கள் பேசத் தொடங்குவர்.

எஸ்.ஆர்.ரமாமணிபாய் பாடிய 
சுய ஆட்சியைக் கண்டோமென்றாடு ராட்டே"

என்ற பாடல் கதராடை உற்பத்தி மூலம் சுய ஆட்சியை பெறமுடியுமென்ற கருத்தை வலியுறுத்தியது. மதுரை எம்.கண்ணம்மாள் பாடிய "சத்யமெங்குமே தளரா நாடு-இந்து தேசமதைப்புகழ்ந்துபாடு….”
என்ற பாடலும் பிரபலமானவை.

தங்களின் எழுத்துக்கள் மூலமும் பலர் தேசபக்தியை மக்களிடம் பரப்பினர். அவர்களில் பெண்களும் அடங்குவர். அவர்களில் குறிப்பிடத்தக்கவர் பண்டிதை அசலாம்பிகை அம்மையார். அவர் இயற்றிய நூல்களான காந்திபுராணம் மற்றும் திலகர் புராணம் இவரின் தேசபற்றிற்கு எடுத்துக்காட்டு.

அடக்குமுறை தீவிரமாகவே நாட்டில் இயக்கம் ஒருவாறு மந்தமடைந்தது. இதைப் பார்த்து தனிப்பட்ட சட்ட மறுப்புக்கு காந்தியடிகள் அனுமதி வழங்கினார். ஒவ்வொருவரும் கைதாகும் வரை சளைக்காது சேவைசெய்து கொண்டே இருக்கவேண்டும் என்று அவர் தனிப்பட்ட சட்டமறுப்பின் பெருமையை எடுத்துக் கூறினார். பின்னால் காந்தியடிகளும் சட்ட மறுப்பு செய்து தண்டிக்கப்பட்டார்.
தமிழகத்தைச் சேர்ந்த அனைத்து மாவட்டங்களிலும் பல பெண்கள் பங்கு கொண்டு சிறை சென்றனர். 1940 நவம்பர் திங்கள் 21ஆம் நாள் ருக்மணி லட்சுமிபதி சத்தியாக்கிரகம் நடத்தியமையால் ஓராண்டு காலம் சிறைத்தண்டனை பெற்றார். 
மதுரையில் கே.பி.சானகிஅம்மாள் இரண்டாம் உலகப் போருக்கெதிராகப் பிரச்சாரம் செய்தபோது கைதானார். மேலும்; மதுரையைச் சேர்ந்த சொர்ணம்மாள் மற்றும் செல்லம்மாள் பொதுக் கூட்டங்களில் சொற்பொழிவாற்றியமைக்காகக் கைது செய்யப்பட்டுச் சிறை வைக்கப்பட்டனர். அவர்களைப் பின்பற்றி மதுரையில் அகிலாண்டத்தம்மாள், லட்சுமிகாந்தன்பாரதி, திருமதி. சௌந்தரம் ராமசந்திரன், திருமதி. கிருஷ்ணசாமி, திருமதி. ராமசாமி ஆகியோர் சிறை சென்றனர்.

குமாரமங்கலத்து சமீந்தாரினி இராதாபாய் சுப்பராயன் உலகப்போருக்கெதிராக எட்டு பக்கங்களில் தட்டச்சு செய்யப்பட்ட பிரசுரங்களை மக்களிடையே விநியோகித்துக்கொண்டிருந்தபோது கைது செய்யப்பட்டார்.

தூத்துக்குடியைச் சேர்ந்த சி.ஆர். சாரதாம்பாள் அம்மாள் மற்றும் கரூரைச் சேர்ந்த பியாரி பீபி, ஆகியோர் இச் சத்தியாக்கிரகத்தில் ஈடுபட்டதற்காகக் கைது செய்யப்பட்டுச் சிறை வைக்கப்பட்டனர். சரஸ்வதி பாண்டுரங்கம் ஆறு மாத சிறைத்தண்டனை அடைந்து வேலூர் சிறையில் அடைக்கப்பட்டார். அதனால் அவருடைய இரண்டு வயது மகளையும் ஆறு மாத மகனையும் இழந்தார்.

சுதந்திரப் போராட்டத்தின் கடைசி அத்தியாயம் 1942 ஆம் ஆண்டில் நடந்த 'வெள்ளையனே வெளியேறு' போராட்டமாகும். இப்போராட்டத்தின் முக்கிய அம்சம் தொழிலாளர்கள் வேலை நிறுத்தப் போராட்டம். அந்தோணி அம்மாளும், பேச்சியம்மாளும் பங்கஜ மில் வேலை நிறுத்தப் போராட்டத்தில் பங்கு பெற்றமைக்காகக் கைது செய்யப்பட்டு ஒரு வருடம் காவலில் வைக்கப்பட்டார்கள். கோயம்புத்தூரைச் சேர்ந்த குட்டியம்மாள் மற்றும் சோலையம்மாள் ரயில் தண்டவாளத்தைத் தகர்க்க முனைந்தமையால் கைது செய்யப்பட்டு முறையே மூன்று மாதம், ஆறு மாதம் தண்டனை பெற்று கோயம்புத்தூர் சிறையில் வைக்கப்பட்டார்கள். சென்னையில் உள்ள அனைத்து கல்லூரி மாணவிகளும் வகுப்பறைகளைப் புறக்கணித்து போராட்டத்திற்கு ஆரதவு தெரிவித்தனர்.

வெள்ளையரை எதிர்த்து மதுரையில் கண்டன ஊர்வலங்கள ஆகஸ்ட் மாதத்திலிருந்து அக்டோபர் வரை தொடர்ந்து நடத்தப்பட்டன. இதில் பெருமளவு பெண்கள் கலந்து கொண்டனர். இதனால் கோபமடைந்த போலீஸ் அதிகாரி தீச்சட்டி கோவிந்தன் மற்றும் பிற போலீசார் சொர்னம்மாள் மற்றும் மகாராஷ்டிராவைச் சேர்ந்த மதுரையில் வாழ்ந்து வந்த லட்சுமி பாய் ஆகிய இருவரையும் வாகனத்தில் ஏற்றிச் சென்று 8 கிலோமீட்டர் தொலைவிலுள்ள அழகர் கோவில் சாலையில் ஒரு காட்டில் இறக்கி அவ்விரு பெண்களின் ஆடைகளையும் பிடுங்கிக்கொண்டு அடித்து உதைத்தனர். இதுதான் சுதந்திரப்பாதை என்று கூறி ஒரு காட்டுப்பாதையில் அவர்களைத் தூக்கி வீசினர். இரவு முழக்க அங்கே மறைவிடத்தில் மறைந்திருந்துவிட்டு காலையில் அங்கிருந்த விவசாயிகள் உதவியால் ஆடைகள் பெற்று கட்டிக் கொண்டு மதுரை வந்து சேர்ந்தனர்.அண்ணாமலைப் பல்கலைக் கழகம், இராணி மேரி கல்லூரி மற்றும கிறித்தவக் கல்லூரி மாணவியர் கல்லூரிகளை புறக்கணித்துவிட்டு பேரணிகளும், மறியல் போராட்டங்களும் நடத்தினர்.
புகழ்பெற்ற ஹார்மோனியக் கலைஞரான எம்.ஆர்.கமலவேணி பல தேசியப்பாடல்கள் பாடியவர். மக்களின் தேசிய உணர்வை தூண்டிய இவரது பாடல்கள் இவ்வியக்கத்தின்போது தடை செய்யப்பட்டது. இவர் பின்வரும் பாடலான
என்றப் பாடலை உணர்ச்சியோடு பாடி ஹார்மோனியம் வாசித்தார். இதனால் போலீசார் இவரை கைதுசெய்து சிறையில் அடைத்தனர். தன் ஒருவயது கை குழந்தையுடன ஆறுமாதம் சிறையிலிருந்தார்.

டி.கே.பட்டம்மாள் சிறுவயதிலேயே பாரதியின் பாடல்களைப் பாடி தேசப்பற்றினை வளர்த்தவர். காந்தியடிகள் காஞ்சிபுரம் வந்திருந்தபோது அவர் முன்னிலையில்
"வீர சுதந்திரம் வேண்டி நின்றார் 
பின்னர் வேறொன்று கொள்வாரோ….
கண்ணிரண்டும் விற்றுச்சித்திரம்வாங்கினால்
கை கொட்டி சிரியாரோ…..”
எனும் பாடலைப்பாடி பாராட்டினைப் பெற்றவர்.

பாடகியும், நடிகையுமான எம்.ஆர்.கமலவேணி தேசபக்தி பாடல்கள் தவிர வேறு எந்தப் பாடலும் பாடுவதில்லை என்று உறுதிமொழி எடுத்திருந்தார்.

நேதாஜி சுபாஸ் சந்திரபோஸின் இந்திய ராணுவம்

தமிழக மகளிர் தமிழகத்தில் மட்டுமல்லாது வெளிநாடுகளிலும் சென்று இந்திய சுதந்திரத்திற்காகப் போராடிய நிகழ்ச்சிகள் உண்டு. அவர்களுள் குறிப்பிடத்தக்கவர் குடும்பத்தோடு மலேசியாவிற்குச் சென்ற வடஆற்காடு மாவட்டத்தைச் சேர்ந்த கோவிந்தம்மாள் என்ற வீராங்கனை. இவர் நேதாஜி சுபாஸ் சந்திரபோஸின் இந்திய ராணுவத்தில் சேர்ந்து இந்திய விடுதலைக்காக அரும்பாடுபட்டவர். இந்திய சுதந்திரத்திற்காக தன் ராணுவத்திற்கு நிதி கொடுங்கள் என்று நேதாஜி கூறியதைக் கேட்டு உணர்ச்சி வசப்பட்டு இவர் தான் போட்டிருந்த ஆறு பவுன் வளையல்களைக் கழற்றிக் கொடுத்தார். மீண்டும் நேதாஜி பாரத நாட்டுக்காக ராணுவப் படையில் அணிதிரளுங்கள் என்று வேண்டுகோள் விடுத்தவுடன் தனக்குச் சொந்தமான ஒரு ஏக்கர் ரப்பர் தோட்டத்தை இந்திய தேசிய ராணுவத்திற்கு நன்கொடையாகக் கொடுத்ததோடு மட்டுமல்லாமல், மகளிருக்கென்று அமைந்த 'ஜான்ஸிராணி ரெஜிமெண்ட்'டில் சிப்பாயாகச் சேர்ந்தார். 1000 பெண்கள் கொண்ட அப்படையில் முதலில் 100 பேர் தேர்ந்தெடுக்கப்பட்டு அவர்களுக்குப் பலரகத் துப்பாக்கிகளைச் சுடும் பயிற்சி தரப்பட்டது. அப்படி முதலில் தேர்ந்தெடுக்கப்பட்ட 100 பேரில் கோவிந்தாம்மாளும் ஒருவர். இவருடைய நேர்மையைப் பாராட்டி நேதாஜி இவருக்கு ‘லாண்ட்ஸ் நாயக்’ என்று பதவி உயர்வு அளித்தார். 1945 ஆம் ஆண்டு வரை இவர் அந்த இராணுவத்தில் பணியாற்றினார்.

லட்சுமிசுவாமிநாதன், ஆசாத் இந்து அமைச்சரவையில் சமூகப்பணி மற்றும் மருத்துவத்துறை அமைச்சராகப் பொறுப்பு வகித்துள்ளார். மருத்துவப் பணியைத் துறந்துவிட்டு ஜான்சிராணி ரெஜிமென்ட்டின் தலைமைப் பொறுப்பை ஏற்றுக் கொள்ளவேண்டுமென்று நேதாஜி சுபாஸ் சந்திரபோஸ் இவரை அழைத்தபோது எவ்விதத் தயக்கமும் காட்டாது மருத்துவப்பணியை துறந்துவிட்டு, அப்பொறுப்பை ஏற்று செயல்படத் தொடங்கினார். தமது இயக்கத்திற்கு ஆதரவு திரட்டும் பொருட்டு ஆசியாவின் பல பகுதிகளுக்கும் சென்று தொண்டர்களைச் சேர்த்து கொண்டார்.
ஜனவரி 1943 ஆம் ஆண்டில் சென்னை திருவல்லிக்கேணி கடற்கரையில் ராதாபாய் சுப்புராயன் தலைமையில் தேசிய கொடியை உயர்த்தி வந்தேமாதரம் பாடி சுதந்திர தினம் கொண்டாடினார்கள். ஆதனால் ராதாபாயும் அவருடன் இருந்த தமயந்தி எனற பெண்ணும் கைது செய்யப்பட்டு மூன்று மாதம் சிறையிலடைக்கப்பட்டனர். அம்முசுவாமி நாதனும், மஞ்சுபாசினியும் சென்னையில் ஊர்வலங்கள், கடையடைப்புகள் மற்றும் சொற்பொழிவுகள் நடத்த காரணமாக இருந்தனர். அவர்களும் கைது செய்யப்பட்டு சிறையில் அடைக்கப்பட்டனர்.

மேலே குறிப்பிடப்பட்டுள்ள நிகழ்ச்சிகளிலிருந்து இந்தியா சுதந்திரமடைய வேண்டுமென்ற ஒரே குறிக்கோளுடன் தங்களைப் போராட்டங்களில் அர்ப்பணித்த தமிழக மங்கையர்களின் வீரப் போரட்டம் நமக்குத் தெளிவாகிறது. சமூகக் கட்டுப்பாடுகளையெல்லாம் உதறித் தள்ளிவிட்டு வீராவேசத்துடன் வெளிவந்து விடுதலைக்கு வித்திட்ட இவ்வீர மகளிர் வரலாறு தமிழக வரலாற்றில் பொன்எழுத்துக்களால் பொறிக்க வேண்டிய ஒன்று.

ஜான்சி ராணி படை என்பது 1943ஆம் ஆண்டு நேதாஜியால் தொடங்கப்பட்ட இந்திய தேசிய ராணுவம் என்ற இயக்கத்தின் பெண்கள் பிரிவாகும். இந்திய தேசிய ராணுவத்தின் ஆண்கள் படை போல் அல்லாமல் இந்த ஜான்சி ராணி படை முற்றிலும் வெளிநாட்டு இந்தியப் பெண்களை வைத்தே அமைக்கப்பட்டது. 20 சிங்கப்பூர் பெண்களை கொண்டு லட்சுமி சுவாமிநாதன் என்ற பெண்ணால் அமைக்கப்பட்ட இப்படையில் 1500 பெண்கள் வரை சேர்ந்தனர். 18 வயது முதல் 28 வயதுள்ள பெண்களே இப்படையில் இணைய முடியும் என்பது விதி என்றாலும் 12 வயதில் இருந்து 45 வயது வரை உள்ள பெண்களும் இப்படையில் உண்மையை மறைத்து இடம்பெற்றதாக கருதப்படுகிறது. இதில் உள்ள நிறைய பெண்கள் தன் தங்க நகைகளை படையின் பொருளாதாரத்துக்காக தானம் தந்தனர். ஜானகி ஆதி நாகப்பன் இப்படையின் துணைத்தளபதியாய் இருந்தார்.



</doc>
<doc id="68582" url="https://ta.wikipedia.org/wiki?curid=68582" title="ஐந்தறிவு">
ஐந்தறிவு

ஐந்தறிவு "(Five Senses)" என்பவை பார்க்கும் அறிவு, கேட்கும் அறிவு, தொடும் அறிவு, நுகரும் அறிவு, ருசிக்கும் அறிவு போன்றவற்றைக் குறிக்கும். இவ்வைந்து அறிவை மட்டுமே கொண்டவைகளாக விலங்கினத்தைக் குறிப்பிடுகின்றனர். அதாவது ஐந்தறிவு விலங்குகள் என்று வகைப்படுத்தப்பட்டுள்ளன. இருப்பினும் சில விலங்குகள் மேற்கூறிய ஐந்தறிவை விட தனித்துவமான அறிவுகள் இருப்பதனையும் அறிவியலாளர்கள் சுட்டிக்காட்டுகின்றனர். 


</doc>
<doc id="68584" url="https://ta.wikipedia.org/wiki?curid=68584" title="ஆறறிவு">
ஆறறிவு

ஆறறிவு அல்லது ஆறம் அறிவு என்ற சொல் பல்வேறு இடங்களில் பின்வருமாறு பயன்படுகிறது.




</doc>
<doc id="68585" url="https://ta.wikipedia.org/wiki?curid=68585" title="பாரோக்களின் பட்டியல்">
பாரோக்களின் பட்டியல்

இந்த கட்டுரையில் பண்டைய எகிப்தின் பாரோக்களின் பட்டியல் உள்ளது , கிமு 3000 ஆண்டிற்கு முன்னிலிருந்து பண்டைய வம்சக்காலத்திளிருந்து தொலெமிய வம்சம் வரை.

அனைத்து தேதிகளும் தோராயிரமானது என்பதை குறிக்கவும்.கீழ்காணும் பாரோக்களின் பட்டியல் , பண்டைய எகிப்தின் வழக்காறு சார்ந்த காலவரிசையிளிர்ந்து எடுக்கப்பட்டது,எகிப்திய தொல்பொருள் அருங்காட்சியகம்உருவாக்கிய பல்கலைகழகத்திற்கான எகிப்து தரவுத்தளம் மூலமாக பயன்படுத்தப்பட்டது.
பாரோக்களின் பட்டியல் கொண்ட பழைய குறிப்புகள் முழுமையாக இல்லை:


</doc>
<doc id="68586" url="https://ta.wikipedia.org/wiki?curid=68586" title="யுகியா அமனோ">
யுகியா அமனோ

ஆஸ்திரிய நாளிதழ் ஒன்றிற்கு"Die Presse" இவரளித்த நேர்முகமொன்றில் "ஹிரோஷிமா,நாகசாகி படுகொலைகளை எதிர்கொண்ட நாட்டிலிருந்து தான் வருவதால் அணுவாயுதப் பரவலை தடுப்பதில் உறுதியாக இருக்கப் போவதாக" கூறியுள்ளார்.




</doc>
<doc id="68594" url="https://ta.wikipedia.org/wiki?curid=68594" title="ஒசே முகிக்கா">
ஒசே முகிக்கா

ஒசே அல்பேர்ட்டோ முகிக்கா கோர்தானோ ("José Alberto Mujica Cordano"), எல் பெப்பே, (பிறப்பு: மே 20, 1935) என்பவர் உருகுவே நாட்டின் அரசியல்வாதியும், உருகுவேயின் அரசுத்தலைவரும் (சனாதிபதி) ஆவார். இவர் 2009 ஆம் ஆண்டில் இடம்பெற்ற அரசுத்தலைவர் தேர்தலில் வெற்றி பெற்றார். இவர் 2005 முதல் 2008 வரை அமைச்சராக இருந்தவர், தற்போது மேலவை உறுப்பினராக இருக்கிறார்.

ஒசே முகிக்கா இளமையிலேயே உருகுவேயின் தேசியக் கட்சியில் இணைந்து கொண்டார். பின்னர் "டுப்பமாரொசு" என்ற பொதுவுடமைக் கட்சியில் இணைந்து 1960களிலும் 70களிலும் ஆட்சியிலிருந்த இராணுவ ஆட்சிக்கு எதிராக கெரில்லா போரில் பங்கு கொண்டார். இவர் பின்னர் 1972 ஆம் ஆண்டில் சிறைப்பிடிக்கப்பட்டார். 1973 இல் இடம்பெற்ற இராணுவப் புரட்சியை அடுத்து 14 ஆண்டுகள் இராணுவச்சிறையில் அடைக்கப்பட்டார். கடுமையான சூழ்நிலைகளில் அடிக்கடி தடுத்து வைக்கப்பட்ட முகிக்கா கிணற்றுக்கு அடியிலும் இரு ஆண்டுகள் தடுத்து வைக்கப்பட்டார். சிறையில் இருக்கும் போது டுப்பமாரொசின் ஏனைய தலைவர்களுடன் தொடர்பில் இருந்தார்.

1985 மக்களாட்சி ஏற்பட்டவுடன், பொது மன்னிப்பின் கீழ் முகிக்கா விடுதலை ஆனார்.

முகிக்கா பின்னர் டுப்பமாரொசின் ஏனைய உறுப்பினர்களுடன் சேர்ந்து புதிய கட்சியொன்றை ஏற்படுத்தி "அகண்ட முன்னணி" என்ற கூட்டமைப்பில் இணைந்தார். 2003 ஆம் ஆண்டில் இடம்பெற்ற பொதுத்தேர்தல்களில் இவரது கட்சி பெரும் வெற்றி பெற்றது.

உலகின் மிக எளிமையான அரசுத் தலைவர் என பெயர் பெற்றிருக்கிறார். தன்னுடைய வருமானத்தில் 90 விழுக்காட்டை சமூக நலப்பணிகளுக்காக கொடுத்துவிடுகிறார். 2010-ம் ஆண்டு 1800 டாலர் தான் இவரது சொத்து.


</doc>
<doc id="68596" url="https://ta.wikipedia.org/wiki?curid=68596" title="ஊரன் அடிகள்">
ஊரன் அடிகள்

ஊரன் அடிகள் (பிறப்பு: மே 22, 1933) அடிகளார், சிறந்த சொற்பொழிவாளர், நூலாசிரியர், உரையாசிரியர், பதிப்பாசிரியர், பத்திரிகையாசிரியர், அற நிறுவனக் காவலர் முதலிய பன்முகச் சிறப்புப் படைத்தவர். 

திருச்சிராப்பள்ளி சமயபுரம் நரசிங்க மங்கலத்தில் ஊரன் அடிகள் பிறந்தார். 1955 முதல் பன்னிரண்டு ஆண்டுக் காலம் திருவரங்கம், வேலூர், திருச்சிராப்பள்ளி நகராட்சிகளில் நகர் அமைப்பு ஆய்வாளராகப் பணியற்றினார். தமது இருபத்திரண்டாம் வயதில் "சமரச சன்மார்க்க ஆராய்ச்சி நிலையம்" நிறுவி, தமிழ்ச் சமயங்களைப் பற்றியும், சன்மார்க்க நெறி பற்றியும் ஆராய்ச்சி செய்யத் தொடங்கினார். துறவு மேற்கொண்டார். 23.5.1968 அன்று வடலூரே இவரது வாழ்விடமாக மாறியது. 1970 ஆம் ஆண்டு முதலாக வடலூரில் சன்மார்க்க நிலையங்களில் அறங்காவலராக தமது பணியைத் துவக்கி, 25 ஆண்டுகளுக்கும் மேலாக அருந் தொண்டாற்றியவர்.

நூல்கள் பலவற்றை எழுதியிருக்கிறார். அவற்றில் சில வருமாறு:

சமரச சன்மார்க்க ஆராய்ச்சி நிலையம் இதுவரை வெளியிட்டுள்ள நூல்கள்



திருஅருட்பா ஆறு திருமுறைகளையும் நன்கு ஆராய்ந்து கால முறைப்படி பகுத்து செம்மைப்படுத்தியுள்ளார். திரு அருட்பா உரைநடைப்பகுதி, திரு அருட்பா திரட்டு ஆகியவற்றைச் செம்பதிப்புகளாகப் பதிப்பித்து வெளியிட்டார். தமிழகத்தின் பல்கலைக்கழகங்களாகிய அண்ணாமலை, சென்னை, அழகப்பா முதலியவைகளில் அறக்கட்டளைச் சொற்பொழிவுகள் பல ஆற்றியுள்ளார்.

சைவ சித்தாந்த பெருமன்றத்தில் இவர் வள்ளலார் தொடர்பாக ஆற்றிய உரைத் தொடர் நூல் வடிவம் கண்டுள்ளது. இமயம் முதல் குமரி வரை பலமுறை யாத்திரை செய்துள்ள ஊரன் அடிகள், மலேசியா, சிங்கப்பூர், இலங்கை, தென்னாப்பிரிக்கா, மொரிசியஸ், பிரான்ஸ், பிரித்தானியா, ஜெர்மனி, குவைத், அமெரிக்கா ஆகிய நாடுகளுக்கு சென்று வந்தவர். தமிழகத் துறவியர் பேரவையின் துணைத் தலைவராக விளங்குகின்றார்.



</doc>
<doc id="68598" url="https://ta.wikipedia.org/wiki?curid=68598" title="சிகப்பு நாடா">
சிகப்பு நாடா

"சிகப்பு நாடா" என்பது வெவ்வேறு இடங்களில் வெவ்வேறு அர்த்தம் குறிக்கும் சிகப்பு நிறம் கொண்ட நாடாவாகும். பெருவாரியாக, ஹெட்ச்.ஐ.வி/எய்ட்ஸ்சுடன் வாழும் தனிமைபடுத்தபட்ட மக்களின் அடையாளமாக இது விளங்குகிறது.

போதைப்பொருள் தடுப்பு மற்றும் எய்ட்ஸ் விழிப்புணர்ச்சிக்காக இந்த சிகப்பு நாடா உபயோகப்படுத்த படுகிறது.


</doc>
<doc id="68601" url="https://ta.wikipedia.org/wiki?curid=68601" title="வணிகப் பகுப்பாய்வாளர்">
வணிகப் பகுப்பாய்வாளர்

வணிகப் பகுப்பாய்வுகளை மேறகொள்பவர் வணிகப் பகுப்பாய்வாளர் என்று அழைக்கப்படுகிறார். இத்தொழிலை புரிபவர் வியாபார, அரசாங்க, இலாப நோக்கற்ற நிறுவனங்கள் எவ்வாறு செயற்படுகிறது எனவும் அவற்றுக்குள்ள பிரச்சினைகளையும் ஆராய்வதே இவரது கடமை.

குறைந்த்து நான்கு வகையான வணிகப் பகுப்பாய்வுகள் காணப்படுகின்றன. அவையாவன:


மென்பொருள் அபிவிருத்தி செய்யும் செயற்பாட்டில் வணிகப் பகுப்பாய்வாளர் வர்த்தகத்தையும் மென்பொருள் அபிவிருத்தி செய்பவர்களையும் இணைக்கும் முகமாக தொழில்படுவார்.

வர்த்தக ஆராய்ச்சியானது பரந்த வீச்சை கொண்டது. தொழிற்நுட்ப ரீதியான வர்த்தக ஆராய்ச்சி தொடக்கம் உரிமையாளர் விருப்பு மற்றும் துணிச்சல் என்பவற்றை பொறுத்து நிறுவனத்தின் முக்கிய திட்டங்களை வகுத்தல் வரை பரந்துள்ளது.

பின்வருவன பகுதி வர்த்தக ஆராய்ச்சியை தகவல் தொழில்நுட்ப நோக்கில் பார்க்கிறது. வர்த்தக ஆராய்ச்சியானது தேவைகளை ஏதேனுமொரு முறையில் சேர்த்து வைத்து கொள்ளும்.

வர்த்தக தேவைகள்: நிறுவனத்தின் பரந்த நோக்கங்களை ஆராய்ச்சி செய்வதாக அமையும்.

தொழிற்பாட்டு தேவைகள்: வர்த்தக தேவைகளை பூர்த்தி செய்வதற்காக ஒவ்வொரு பகுதியும் எவ்வாறு தொழில்பட வேண்டும் என்பதை ஆராய்ச்சி செய்வதாக அமையும்.

உபயோகிப்பவரின் தேவைகள்: உபயோகிப்பவரின் தேவைகள் சரியான முறையில் ஆராய்ச்சி செய்து புரிந்து கொள்ளப்பட வேண்டும். 
தொழிற்பாடு அல்லாத தேவைகள்: வர்த்தக தேவைகளை பூர்த்தி செய்யாவிடினும் அவை வர்த்தகத்தை மெருகூட்டுவதாக அமையும். தரம், பாதுகாப்பு என்பன இதற்கு சில உதாரணங்கள் ஆகும். மென்பொருளை அமுல் படுத்துவது தொடர்பான ஆராய்ச்சிகளும் மேற்கொள்ளப்பட வேண்டும்.

அறிக்கை கட்டமைப்பு: அறிக்கையின் நோக்கம், உபயோகிப்பவர்கள், காரணங்கள், விளக்கங்கள் என்பன தெளிவாக உள்ளடக்கப்படவேண்டும்.

வணிகப் பகுப்பாய்வாளர் ஆவதற்கானமுன் இருக்க வேண்டிய தேவைகள் / நிபந்னைகள்:
வணிகப் பகுப்பாய்வாளர் ஆவதற்கு குறித்த நிச்சயித்த வழிகள் இல்லை.பொதுவாக வணிகப் பகுப்பாய்வாளர்கள் தொழில்நுட்ப அறிவைகொண்டிருப்பர். அவர் பொறியியலாளர், மென்பொருள் பொறியியலாளர் அல்லது கணணி விஞ்ஞான பட்டப்படிப்பை மேற்கொண்டவராக இருக்கலாம். அல்லது வர்த்தக பின்னனியை கொண்டவராக இருக்கலாம். 

வியாபார அறிவு மற்றும் ஆராய்ச்சி செய்யும் ஆற்றல் இத்தொழிலுக்கு பொருத்தமாக அமையும். திட்ட முகமையாளர், அறிவுரை கூறும் நிபுணர் என்பவர்களின் பணி வர்த்தக ஆராய்ச்சியாளரின் பணியுடன் சில கடமைகளில் பொருந்தும்.

வணிகப் பகுப்பாய்வாளர் எப்பொழுதும் தகவல் தொழில்நுட்ப சார்ந்த திட்டங்களில் ஈடுபடுவது இல்லை. சந்தைப்படுத்தல் மற்றும் பண கொடுக்கல் வாங்கல்களிலும் இப்பணி பயன்படும்.

வணிகப் பகுப்பாய்வாளர்கள் இன்று வங்கி, காப்புறுதி, தொடர்பாடல், மென்பொருள் அபிவிருத்தி போன்ற பல்வேறு துறைகளில் தொழில் புரிய முடியும். வணிகப் பகுப்பாய்வாளர்கள் ஒரு துறையில் இருந்து இன்னொரு துறைக்கு இலகுவாக மாற முடியும் ஏனெனில் வணிகப் பகுப்பாய்வாளர்கள் பொதுவாக அன்றாட நடவடிக்கைகளில் ஈடுபடுவது இல்லை மாறக உயர்ந்த பணிகளையே செய்வார்கள்.

வணிகப் பகுப்பாய்வாளர்களுக்கு நிச்சயிக்கப்பட்ட குறித்த பாத்திரம் இல்லை. அவர்களின் நிலையை பொறுத்து அவர்களின் பாத்திரம் வரையறுக்கப்படும். அதனால் அவர்களின் நிலையை பொறுத்து வெவ்வேறு பெயர்களால் அழைக்கப்படுவர்.
மென்பொருள் அபிவிருத்தியில் வணிகப் பகுப்பாய்வாளர்களை பயன்படுத்துவதன் நன்மைகள்:

மென்பொருள் அபிவிருத்தியில் வணிகப் பகுப்பாய்வாளர்களின் பங்களிப்பு மிக முக்கியமானது. வர்த்தக பிரிவினர் தங்களுடைய மென்பொருளை மிக விரைவாக தாம் நினைத்த வண்ணம் பெற விரும்புவார்கள். அதே வேளை மென்பொருள் அபிவிருத்தியாளர்கள் தங்களுக்கு விளங்கிய விதத்தில் மென்பொருளை அபிவிருத்தி செய்து கொடுக்க விரும்புவார்கள். மென்பொருள் அபிவிருத்தியாளர்களுக்கு வர்த்தக அனுபவம் இல்லாத்தால் வர்த்தக பிரிவினர் எதிர்பார்ப்பதை மென்பொருள் அபிவிருத்தியாளர்களால் வழங்க முடியாமல் போகலாம். இதனால் பல முரண்பாடுகள் இரு சாராரிடையேயும் ஏற்படும்.

அண்மைக்காலமாக வெவ்வேறு விதமான ஆராய்ச்சியாளர்களை திட்டங்களில் அதிகமாக பயன்படுத்துகிறார்கள். திட்ட முகாமையாளர்கள், மென்பொருள் அபிவிருத்தியாளர்களுக்கும் வர்த்தக பிரிவினருக்கும் இடையே காணப்படும்தொடர்பாடல் குறைபாட்டை நீக்க வணிகப் பகுப்பாய்வாளர்களை பயன்படுத்துகிறார்கள்.


</doc>
<doc id="68603" url="https://ta.wikipedia.org/wiki?curid=68603" title="ரொனால்டோ">
ரொனால்டோ

ரொனால்டோ லூயிஸ் நசாரியோ டே லிமா (பிறப்பு: 22 செப்டம்பர் 1976), பெரும்பாலும் பொதுவாக ரொனால்டோ ("Ronaldo") என அழைக்கப்படுகிறார், இவர் பிரேசிலைச் சேர்ந்த முழுநேரக் காற்பந்தாட்ட வீரர் ஆவார், தற்போது காம்பியோநாடோ பிரேசிலேயிரோ கிளப் கொரிந்தியர்கள் அணிக்காக விளையாடி வருகிறார். 

பெரும்பாலான காற்பந்தாட்டம் ரசிகர்கள், வீரர்கள் மற்றும் மேலாளர்களால் காற்பந்தாட்டம் வரலாற்றில் மிகப்பெரிய அதிரடி வீரராகக் கருதப்படுகின்றார், குறிப்பாக பார்செலோனாவில் நடைபெற்ற 96/97 பருவத்திற்கு பின்னர், பலராலும் அதற்கு முன்பு காற்பந்தாட்டம் பருவத்தில் அறியப்படாத வகையில் மிகச்சிறப்பாக விளையாடியதாக கருதப்பட்டார். பந்தை நுணுக்கமாகக் கையாண்டு எதிராளிகளை எதிர்கொண்டு நிறைவு செய்யும் அவரது திறன் மற்றும் பலமுறை அவர் காயங்களிலிருந்து மீண்டு வந்தது போன்றவற்றால் உலகளவில் கால்பந்து ரசிகர்கள் அவரை மிகவும் நேசித்தனர். கரீம் பென்செமா, காகா மற்றும் அலேக்சன்றே படோ போன்ற பல நவீன கால்பந்து வீரர்கள் அவரை முன்மாதிரியாகக் கருதுகிறார்கள். ஆடுகளத்தில் ஃபுட்சல் மற்றும் தெருக்காற்பந்தாட்டம் விளையாடும் திறன்களைப் பிரபலப்படுத்திய முதல் மிகப்பெரிய காற்பந்தாட்டம் நட்சத்திரங்களில் ஒருவராகவும் ரெனால்டோ இருந்தார், இந்த ஸ்டெப் ஓவருடன் இணைந்து வருகின்றது. மேலும் அவர் உலகளவில் விளம்பரதாரர்களுக்கு காற்பந்தாட்டத்தில் ஆர்வம் ஏற்படுவதற்கு முக்கிய காரணமாக இருந்தார், குறிப்பாக அதற்கு முன்னதாகக் கூடைப்பந்து விளையாட்டிலேயே முக்கியமாகக் கவனத்தைச் செலுத்தி வந்த நைக் நிறுவனம் அவருடன் ஒப்பந்தம் ஏற்படுத்திக்கொண்டது. 

ரொனால்டோ 1996, 1997 மற்றும் 2002 ஆகிய மூன்று ஆண்டுகளில் அந்தந்த ஆண்டின் சிறந்த விளையாட்டு வீரருக்கான FIFA விருதை வென்றார், இவர் பிரெஞ்சு லிஜெண்ட் ஜினெடைன் ஜிடேன் அவர்களுடன் இணைந்து இவ்விருதை மூன்று முறை வென்ற இருவரில் ஒருவராக உள்ளார்.

1993 இல், ஏற்கனவே வெற்றிகரமான கிளப்பாக இருந்த க்ரூசெயிரோ கிளப்பிற்காக விளையாண்டதன் மூலம் ரொனால்டோ தனது முழுநேர காற்பந்தாட்ட வாழ்க்கையைத் தொடங்கினார். க்ரூசெயிரோவுடனான அவரது முதல் ஆண்டான ஒரே ஆண்டில் அவர் 14 போட்டிகளில் 12 கோல்கள் சேர்த்தார், அதுவே அவர்களை முன்னிலைப் பெறவைத்து அவர்களின் முதல் கோப்பா டு பிரேசில் சாம்பியன்ஷிப்பை வெல்ல வழிவகுத்தது. க்ருசெய்ரோவிற்குப் பிறகு, அவர் 1994 இல் டச்சு கால்பந்து அணியான PSV உடன் கையெழுத்திட்டார். 1996 இல், ரொனால்டோ டச்சுக் கோப்பையை வெல்வதற்கு PSV அணிக்கு உதவிகரமாக இருந்தார், அந்த ஆண்டே அந்த அணியுடனான அவரது இறுதி ஆண்டாகும். FC பார்சலோனா, இண்டர்நேசனல், ரியல் மேட்ரிட் மற்றும் மிலன் ஆகியவற்றுக்காகவும் ரொனால்டோ விளையாடியுள்ளார். G-14 கிளப்புகள் என்றழைக்கப்படும் 5 கிளப்புகளில் விளையாடிய நான்கு வீரர்களில் ரொனால்டோவும் ஒருவர்.

ரொனால்டோ பிரேசில் அணிக்காக தன்னை ஒரு தேசிய கால்பந்து வீரராகவும் நிலைநிறுத்தினார். அவர் 97 சர்வதேச போட்டிகளில் விளையாடி, 62 கோல்களை சேர்த்துள்ளார், அவற்றில் 15 கோல்கள் பிரேசிலியன் தேசிய சாதனைகளில் அடங்கவில்லை. அவர் 1994 மற்றும் 2002 ஆண்டுகளில் உலகக் கோப்பையை வென்ற பிரேசில் அணியில் இடம்பெற்றிந்தார். 2006 உலகக் கோப்பையின் போது, ரொனால்டோ அவரது பதினைந்தாவது கோலை நிறைவு செய்ததன் மூலம் உலகக்கோப்பை வரலாற்றில் அதிகமான கோல் சேர்த்த வீரர் என்ற பெருமையைப் பெற்றார், அதற்கு முன்பு கெர்ட் மிர்லர் 14 கோல்களைச் சேர்த்திருந்ததே சாதனையாக இருந்தது.

பிரபலமான டச்சு ஸ்கவுட் பியட் டெ விஸ்ஸரில் சேர்ந்த பிறகு, அவர் PSV க்கு US$6 மில்லியனை விரைவாக அனுப்பினார். அங்கு அவர் 46 லீக் போட்டிகளில் விளையாடி 42 கோல்களைச் சேர்த்திருந்தார், மேலும் 57 தொழில்முறை விளையாட்டுகளில் விளையாடி மொத்தமாக 54 கோல்களைப் பெற்றார். PSV இல் ரொனால்டோ இருந்த போது, 1996 இல் அந்த அணி டச்சுக் கோப்பையை வென்றது, மேலும் 1995 இல் அவர் எரெடிவிஸ்ஸியின் சிறந்த ஸ்கோர் செய்தவரராகவும் இருந்தார்.

பின்னர், அவர் பார்சிலோனாவின் கவனத்தைக் கவர்ந்தார். அவர் பார்காவிற்காக 1996-97 பருவத்தில் விளையாடினார், 49 விளையாட்டுக்களில் (அனைத்து போட்டிகளிலும்) 47 கோல்களை அடித்தார், UEFA கோப்பை வென்றவர்கள் கோப்பை அணிவகுப்பில் (அதில் அவர் கோப்பைக்கான இறுதி ஆட்டத்தில் வெற்றிக்கான கோலைச் சேர்த்து பருவத்தை நிறைவு செய்தார்) மற்றும் கோப்பா டெல் ரே மற்றும் சூப்பர் கோப்பா டெ எஸ்பானா ஆகியகோப்பைகளின் வெற்றி அணிவகுப்பில் கேட்டலன் வரிசையில் முன்னிலை வகித்தார். மேலும் அவர் 1997 இல் 37 விளையாட்டுகளில் 34 கோல்களை அடித்ததன் மூலம் லா லிகா டாப் ஸ்கோரர் விருதை வென்றார். 08/09 பருவம் வரை, ரொனால்டோ லா லிகாவில் 30 க்கும் மேற்பட்ட கோல்கள் அடித்த கடைசி ஆட்டக்காரராக நீடித்திருந்தார். பார்சிலோனாவில் அவர் அவரது மிகவும் நினைவில் கொள்ளத்தக்க கோலை அடித்தார், மேலும் பலரும் அந்த கோலை கோம்போஸ்டெல்லாவிற்கு எதிராக அனைத்து காலங்களிலும் அடிக்கப்பட்ட கோல்களில் சிறந்ததில் ஒன்றாகக் கருதுகிறார்கள், அந்த கோலை அடிப்பதற்கு முன்பு ரொனால்டோ பந்தை சேகரித்த பின் மைதானத்தில் பாதிக்கும் மேற்பட்ட தூரங்கள் ஓடி வந்தார், ஒரு ஆட்டக்காரர் அவரை தடுத்து நிறுத்தி அவரது சட்டையைப் பிடித்து இழுத்து கீழே தள்ள முயற்சித்தார், எனினும் அந்த வீரர் உட்பட ஆறு ஆட்டக்காரர்களுடன் மோதி இறுதியாக அந்தக் கோலை அடித்தார். அந்தக் கோலை அடித்ததன் மூலம் ரொனால்டோ "தடுத்து நிறுத்த முடியாதவராக" பார்க்கப்பட்டார்.

அதனைத் தொடர்ந்த ஆண்டில் இண்டர் அணி உலக சாதனையாகக் கருதப்படும் அளவிற்கு அதிக பணம் கொடுத்து ரொனால்டோவை ஒப்பந்தம் செய்தது, அவர்களது எதிர்பார்ப்பை பூர்த்தி செய்யும் வகையில் UEFA கோப்பைக்கான இறுதி ஆட்டத்தில் முன்பக்கத்திலிருந்து கோப்பையை வென்ற கோல் அடித்ததுடன் சேர்த்து மூன்று கோல்கள் அடித்தார்.

1999, நவம்பர் 21 அன்று, லெக்கீ அணிக்கு எதிரான தொடர் ஏ ஆட்டத்தின் போது, ரொனால்டோவுக்கு ஆடுகளத்தில் முழுங்காலில் முறிவு ஏற்பட்டது போல் உணர்ந்தார். ஆட்டம் முடிவடைந்த பின் செய்யப்பட்ட மருத்துவ சோதனையில் அவருக்கு முழுங்காலில் முறிவு ஏற்பட்டுள்ளதும் அதற்கு அறுவை சிகிச்சை அவசியம் எனவும் உறுதி செய்யப்பட்டது. ஏப்ரல் 12, 2000 இல் அவர் அவரது காயங்களில் இருந்து மீண்டு வந்த போது, லேசியோ அணிக்கு எதிரான கோப்பா இட்டாலியா இறுதிப் போட்டியில் ஏழு நிமிடங்கள் மட்டுமே அவர் விளையாடிய நிலையில் இரண்டாவது முறையாக அவரது முழுங்காலில் மீண்டும் முறிவு ஏற்பட்டது.
இரண்டு அறுவை சிகிச்சைகள் மற்றும் பல மாதங்கள் ஓய்வுக்குப் பிறகு, அவர் மீண்டு வந்து 2002 உலகக் கோப்பையில் பிரேசில் அணி ஐந்தாவது உலகக் கோப்பையை வெல்வதற்கு மிகவும் உதவிகரமாக இருந்தார். 2002 இன் பிற்பகுதியில் அவர் மூன்றாவது முறையாக ஆண்டின் சிறந்த உலக ஆட்டக்காரர் விருதை வென்றார், மேலும் இண்டர் அணியில் இருந்து இருந்து ரியல் மேட்ரிட் அணிக்கு மாறினார். அங்கு விளையாடி வந்த போது ரொனால்டோவுக்கு அனைவராலும் மிகவும் ஏற்றுக்கொள்ளப்பட்ட பட்டப்பெயரான ஐ இத்தாலியின் பத்திரிக்கையில் அவருக்கு வழங்கப்பட்டது. டைம்ஸ் ஆன்லைன் வெளியிட்ட இண்டர் அணிக்கான அனைத்துக் காலத்திலும் சிறந்த வீரர்கள் பட்டியலில் 20 ஆவது இடம் பெற்றார், மேலும் அவரது காயங்கள் மட்டுமே அவருக்கு தரவரிசையில் முன்னிலை பெறுவதற்குத் தடையாக இருந்தது. அவர் "நேராஸ்ஸூரி" அணிக்காக 99 போட்டிகள் விளையாடி 59 கோல்கள் அடித்தார்.

அவரது ஜெர்ஸி விற்பனையானது முதல் நாளிலேயே அனைத்து சாதனைகளையும் முறியடித்தது, அதனால் அவரைச் சுற்றி ஒத்த கருத்துக்களும் எதிர்பார்ப்புகளும் அதிகரித்தது.
அக்டோபர் 2002 வரை காயத்தின் காரணமாக அவர் ஒதுக்கப்பட்டிருந்தார், ஆனால் அவரது ரசிகர்கள் அவரது பெயரை உச்சரித்தவண்ணமே இருந்தனர். அவர் ரியல் மேட்ரிட் அணிக்காக அறிமுக ஆட்டத்திலேயே இரண்டு கோல்கள் அடித்தார். அதற்காக அவரை சாண்டியாகோ பெர்னபியூவில் அனைவரும் எழுந்து நின்று கைதட்டி ஆரவாரம் செய்தனர். அதே வரவேற்பு அத்லெட்டிக் பில்பாவுக்கு எதிரான தொடர் பருவத்தின் இறுதிப் போட்டி நடைபெற்ற இரவிலும் அவருக்குக் கிடைத்தது, ரொனால்டோ 23 லீக் கோல்கள் அடித்தது மற்றும் 2003 ஆம் ஆண்டுக்கான லா லிகா சாம்பியன்ஷிப் பட்டத்தை வென்றது ஆகியவற்றைக் கொண்டு மீண்டும் தனது முதல் பருவத்தை முடித்தார், இதற்கு முன்னர் இந்த பட்டத்தை பார்சிலோனாவில் இருந்த போது அவர் வெல்லத் தவறி இருந்தார் என்பது குறிப்பிடத்தக்கது. ரியலில் இருந்த போது அவர், 2002 இல் இண்டர்காண்டினெண்டல் கோப்பையையும் 2003 இல் ஸ்பானிஷ் சூப்பர் கோப்பையையும் வென்றார். 03/04 பருவத்தின் இறுதியில் ரொனால்டோ காயமுறும் வரை ரியல் அணி மூன்று ஆட்டங்களில் மட்டுமே வென்றிருந்தது, எனவே அந்த அணி சேம்ப்பியன்ஸ் லீக் காலிறுதியிலேயே வெளியேறி கோப்பா டெல் ரே கோப்பையின் இறுதி வாய்ப்பை இழந்தது, மேலும் இதனால் அந்த அணியில் குழப்பம் நிலவியது. அந்த பருவத்தில் லீகின் வாலென்சியா பட்டத்தை ரியல் அணி தவறவிட்ட போதும், ரொனால்டோ லீக்கின் டாப் ஸ்கோரராகவும் பிச்சிச்சி அவ்விருதையும் பெற்றனர். ரியல் மேட்ரிட் அணி அர்செனல் சேம்ப்பியன் லீக்கில் முதல் சுற்றிலேயே இறுதி 16 அணிகளில் ஒன்றாக வந்து வெளியேறியது, பின்னர் மூன்றாவது நேரடி பருவத்திற்கான போட்டியில் போட்டியின்றி நுழைந்தது. 2006 இல் ரூயித் வேன் நிஸ்டல்ரூயைக் கைப்பற்றியதால், காயம் மற்றும் எடை தொடர்பான பிரச்சினைகளில் ரொனால்டோவின் மேலாளரான ஃபேபியோ காபெல்லோ ஆதரவளிக்காமல் தவிர்த்தன் மூலம் ரொனால்டோ மிகவும் சிறப்பான வளர்ச்சி பெற்றார்.

18 ஜனவரி 2007 இல், ரொனால்டோ €7.5 மில்லியன் பரிமாற்றத்துக்கு ஒத்துக்கொண்டு மிலனில் இணைய இருப்பதாக அறிவிக்கப்பட்டது. ரொனால்டோவுக்கு ரியல் மேட்ரிட்டுடன் செய்திருந்த ஒப்பந்த காலம் நிறைவடையாமல் இருந்ததால், மீதியிருந்த காலத்திற்கான தொகையை திருப்பி செலுத்தக் கோரினார், ஆனால் மிலன் அந்த பணத்தைச் செலுத்தத் தயாராக இல்லை, எனவே ரியல் மேட்ரிட் அவரை வெளியேற்ற மறுத்தது. ஜனவரி 25 ஆம் நாள் வியாழக்கிழமை ரொனால்டோ ரோமாவுக்கு எதிரான கோப்பையை மிலனில் பார்ப்பதற்காக மேட்ரிட்டிலிருந்து மிலனுக்கு வந்தார். ரொனால்டோ மருத்துவ சோதனைக்காக மிலனுக்கு வந்ததாகவும், மேலும் அதற்கடுத்து வரும் திங்கள் கிழமையில் ரியல் மேட்ரிட் அதிகாரிகளுடன் ரொனால்டோ மிலனுக்கு மாற்றப்படுவது குறித்து இறுதி முடிவு எடுப்பதற்கான ஆலோசனைக்கு ஏற்பாடு செய்யப்பட்டுள்ளதாகவும் கிளப்பின் இணையத்தளத்தில் செய்தி வெளியிடப்பட்டிருந்தது. ஜனவரி 26 ஆம் நாள், ரொனால்டோ மிலனெல்லொ பயிற்சிக்கூடத்தில் கிளப் மருத்துவர்கள் முன்னிலையில், வெற்றிகரமாக தனது மருத்துவச் சோதனைகளை நிறைவு செய்தார், மேலும் அவரது மாற்றம் ஜனவரி 30 இல் நிறைவடைந்து, அவர் ஜெர்ஸி எண் 99 ஐயும் பெற்றார். மிலன் சார்பாக அவரது அறிமுக ஆட்டத்தை 2007 பிப்ரவரி 11 ஆம் நாள் லிவோர்னோவுக்கு எதிராக 2-1 என்ற கோல் கணக்கில் வெற்றி பெற்ற போட்டியில் ஒரு மாற்று வீரராக இருந்ததன் மூலம் தொடங்கினார். 2007 பிப்ரவரி 17 அன்று சியன்னாவில் நடைபெற்ற அடுத்த ஆட்டத்தில், ரொனால்டோ இரண்டு கோல்களை அடித்தார், மேலும் மூன்றாவது கோலுக்கும் உதவியாய் இருந்தார், இதனால் அவரது அணி 4-3 என்ற கோல் கணக்கில் சிறப்பான வெற்றியை பெற்றது, இதுவே அவருக்கு மிலன் அணியுடனான வெற்றியின் ஆரம்பமாக இருந்தது. மிலனில் அவரது முதல் பருவத்தில், ரொனால்டோ 14 ஆட்டங்களில் விளையாடி 7 கோல்கள் அடித்திருந்தார்.

மிலனுக்கு அவர் மாறிய பிறகு, மிலன் டெர்பியில் இண்டர்நேசனல் மற்றும் மிலன் இரண்டிலும் ஆடியிருந்த சில வீரரர்கள் பட்டியலில் இணைந்தார், மேலும் இரு தரப்பிலும் டெர்பி விளையாட்டில் (98/99 பருவத்தில் இண்டர்நேசனலுக்காகவும், 06/07 பருவத்தில் மிலனுக்காகவும்) கோல் அடித்த ஒரே வீரர் என்ற பெருமையினையும் பெற்றார். தற்புகழ்ச்சியாய் பேசப்படக்கூடிய போட்டியாளர்களான ரியல் மேட்ரிட் மற்றும் பார்சிலோனா இரண்டிலுமே விளையாடி உள்ள சில வீரரர்களில் ரொனால்டோவும் ஒருவர். எனினும், டெர்பியில் ரொனால்டோ அணிகளுக்கு இடையில் ஒருபோதும் நேரடியாக மாற்றப்பட்டதில்லை. ரொனால்டோ மிலனின் ஒரே பருவத்தில் அவருக்கு அடிக்கடி நிகழ்ந்த காயங்கள் மற்றும் எடை தொடர்பான சிக்கல்களால் அவர் 300 சொச்சம் நிமிடங்கள் மட்டுமே மிலனுக்காக விளையாடி உள்ளார். 2007/2008 பருவத்தில் மட்டுமே ரொனால்டோ கோல்கள் அடித்தார், அவரது கோல் முன்-பருவத்தில் லெக்கீக்கு எதிராக அமைந்தது, சான் சிரோவில் நேபோலிக்கு எதிராக 5-2 கோல் கணக்கில் வெற்றி பெற்ற ஆட்டத்தில் இவர் அடித்த கோல் உணர்வு ரீதியான வலிமையுடன் அடித்ததாக இருந்தது. மேலும் மிலனில் முதல் முறையாக காகா, அலெக்ஸாண்டர் பேட்டோ மற்றும் ரொனால்டோ ஆகிய மூவரும் இணைந்து மோதிய ஆட்டமாக அது இருந்தது, அது "கா-பா-ரோ" இணைந்து ஆடியது என்று அழைக்கப்படுகிறது. மொத்தத்தில் ரொனால்டோ மிலனுக்காக 20 ஆட்டங்களில் விளையாடி 9 கோல்கள் அடித்தார்.

முந்தைய பத்தாண்டுகளில் வியக்கத்தக்க வெற்றிகளை ரொனால்டோ பெற்றிருந்த போதும், அந்த கிளப் வாழ்க்கையில் அவர் UEFA சாம்பியன்ஸ் லீக்கை வெற்றி பெறவில்லை. 2006-07 பருவத்தின் போது, 2006-07 கோப்பையை மிலன் வென்ற போதும், ரொனால்டோ மேட்ரிட்டுடன் தொடர்பு கொண்டிருந்ததால் அதில் பங்கு பெறும் தகுதியை இழந்தார். அதற்கு மிகவும் சமீபத்தில் 2003 இல் அவர் ரியல் மேட்ரிட் அணிக்கு அரையிறுதி ஆட்டத்தில் உதவிகரமாக இருந்தார், எனினும் அவர்கள் ஜூவெண்டஸ் அணியுடன் தோற்றனர்.

13 பிப்ரவரி 2008 இல், பருவத்தின் இறுதியில் லிவோர்னோ அணிக்கு எதிராக மிலன் 1-1 என்ற கோல் கணக்கில் சமன் செய்த ஆட்டத்தில், ரொனால்டோ குறுக்கே தாவும் போது தீவிர முழங்கால் காயத்தினால் பாதிக்கப்பட்டார், அவரைத் தூக்குக்கட்டிலில் வைத்து உடனடியாக மருத்துவமனைக்கு எடுத்துச் சென்றனர். ரொனால்டோவுக்கு அவரது இடது முழுங்கால் தசைநார்பகுதியில் பாதிப்பு ஏற்பட்டதாக ஆட்டம் முடிவடைந்த பின் மிலன் உறுதி செய்தது. 1998 மற்றும் 2000 ஆண்டுகளில் அவரது வலது முழங்காலில் முறிவு ஏற்பட்டதுடன் சேர்த்து, மூன்றாவது முறையாக இதே போன்ற நிகழ்வு ஏற்பட்டது என்பது குறிப்பிடத்தக்கது. ஒப்பந்தம் முடிவடைந்ததாலும், அதனை மிலன் புதுப்பித்துக் கொள்ளாததாலும், அவர் மிலன் அணியால் விடுவிக்கப்பட்டார்.

மூட்டு அறுவை சிகிச்சையிலிருந்து மீண்டு வந்தபோது ரொனால்டோ ஃப்ளெமெங்கோவிடம் பயிற்சி பெற்றார், மேலும் கிளப்பின் இயக்குநர்கள் கிளப்பில் அவர் இணைந்து கொள்ள கிளப்பின் கதவுகள் எப்போதும் திறந்திருக்கும் என்று தெரிவித்தனர். இருப்பினும், டிசம்பர் 9 அன்று, ரொனால்டோ ஃப்ளெமிங்கோவின் லீக் போட்டியாளரான கொரிந்தியன்ஸ் அணியுடன் ஒரு வருட ஒப்பந்தத்தில் கையெழுத்திட்டார். ஃப்ளெமிங்கோவிற்கு எதிரான கொரிந்தியன்ஸுக்கு ஆதரவான அவரது அறிவிப்பு பற்றி பிரேசிலிய பத்திரிகைகளில் மிகவும் பரவலாக விவாதிக்கப்பட்டது, எனினும் ரொனால்டோ அவர் ஃப்ளெமிங்கோவை விரும்புபவர் என்று வெளிப்படையாக கூறியதுடன், கிளப்பிற்கு ஆதரவாக இருப்பேன் என்றும் உறுதி அளித்தார்.

ரொனால்டோ கொரிந்தியன்ஸ் அணிக்காக அவரது முதல் ஆட்டத்தை 4 மார்ச் 2009 அன்று ஆடினார், இது எஸ்டாடியோ ஜஸ்ஸெலினோ குபிட்ஸ்செக்கில் இடும்பியாராவிற்கு எதிராக நடைபெற்ற கோப்பா டு பிரேசில் ஆட்டமாகும், அதில் ஜார்ஜ் ஹென்றிக்கு மாற்று ஆட்டக்காரராக ரொனால்டோ களமிறங்கினார். ரொனால்டோ கொரிந்தியன்ஸ் அணிக்கான தனது முதல் கோலை மார்ச் 8, 2009 அன்று பால்மெய்ராஸ் அணிக்கு எதிரான கேம்பியோனடோ பாலிஸ்டா ஆட்டத்தில் அடித்தார். 14 ஆட்டங்களில் 10 கோல்கள் அடித்ததன் மூலம் அவர் கொரிந்தியன்ஸ் அணிக்கு கேம்பியோனடோ பாலிஸ்டா வெல்வதற்கு உதவிகரமாக இருந்தார்.

இண்டர்நேசனல் அணியை கொரிந்தியன் அணி 4-2 என்ற கோல் கணக்கில் வென்று, கொரிந்தியனின் மூன்றாவது பிரேசில் கோப்பையை (அவரது விளையாட்டு வாழ்க்கையில் இரண்டாவது) வெல்வதற்கு உதவி செய்ததன் மூலம் ரொனால்டோ சிறப்பான மீள்வருகையை நிரூபித்தார், மேலும் இந்த வெற்றியின் மூலம் அந்த அணிக்கு கோப்பா லிபெர்டடொர்ஸ் 2010 இல் விளையாடும் வாய்ப்பும் கிடைத்தது. ரொனால்டோ அவரது சிறப்பு வாய்ந்த விளையாட்டு வாழ்க்கையில் முதல் முறையாக கோப்பா லிபெர்டடோர்ஸில் விளையாடுவதற்காகவே அவரது ஒரு வருட ஒப்பந்தத்தை நீட்டிப்பு செய்துள்ளார். முறிந்த அவரது கையில் அறுவை சிகிச்சை செய்த பிறகு, ரொனால்டோ செப்டம்பர் 20 இல் கோயியஸ் அணிக்கு எதிரான ஆட்டத்தின் மூலம் அவர் மீண்டும் போட்டிற்குத் திரும்பினார். 27 செப்டம்பர் 2009 இல் கொரிந்தியன்ஸ் சார்பாக சாவ் பாவ்லோ அணிக்கு எதிரான ஆட்டத்தில் அவர் 1-1 கோல் கணக்கில் ஆட்டத்தை சமன் செய்வதற்கான கோலை அடித்தார்.

ரொனால்டோ 1994 இல் ரெசிஃபியில் அர்ஜென்டைனா அணிக்கு எதிராக நட்பு ரீதியாக நடைபெற்ற ஆட்டத்தில் பிரேசில் அணியின் சார்பாக அவரது சர்வதேச ஆட்டத்தைத் தொடங்கினார். அவர் தனது 17 வயதில் அமெரிக்காவில் நடைபெற்ற 1994 FIFA உலகக் கோப்பை போட்டிக்குச் சென்றார், ஆனால் எந்த ஆட்டத்திலும் விளையாடவில்லை. அப்போது அவர் ரொனால்டினோ (போர்ச்சுகீசில் "சிறிய ரொனால்டோ" என்று பொருள்) என்று அழைக்கப்பட்டார், ஏனெனில் ரொனால்டோ ரோட்ரிகஸ் டெ ஜீசஸ் என்ற பெயரில் அவரது அணியில் ஒரு பழைய ஆட்டக்காரர் அந்தப் போட்டித் தொடரில் பங்கு பெற்றிருந்தார், இவர்களை வேற்படுத்திக் காட்ட அவர் ரொனால்டாவ் ("பெரிய ரொனால்டோ") என்று அழைக்கப்பட்டார். ரொனால்டோ டெ ஆஸ்ஸிஸ் மொரெய்ரா என்ற மற்றொரு பிரேசிலிய ஆட்டக்காரர், 1999 இல் பிரேசிலின் முதன்மை தேசிய அணியில் சேர்ந்தார், பரவலாக ரொனால்டினோ என்று அறியப்பட்ட அவர் ரொனால்டினோ காவ்சோ என்று அழைக்கப்பட்டார்.

அட்லாண்டாவில் நடைபெற்ற 1996 ஒலிம்பிக் போட்டிகளில், ரொனால்டோவுடன் இரண்டு ஆண்டுகள் மூத்தவரான சக ஆட்டக்காரர்களில் ஒருவர் ரொனால்டோ குயிய்ரோ என்று சட்டையின் பின்புற மத்தியில் அச்சிடப்பட்ட சட்டையுடன் ஆடியதால், ரொனால்டோ "ரொனால்டினோ" என்று பெயர் அச்சிடப்பட்ட சட்டையை அணிந்து ஆடினார். அட்லாண்டாவில் பிரேசில் வெண்கலப் பதக்கம் வென்றது.

1996 மற்றும் 1997 ஆம் ஆண்டுகளில் FIFA ஆண்டின் சிறந்த உலக வீரராகத் தேர்ந்தெடுக்கப்பட்டார், 1998 FIFA உலகக் கோப்பையின் போது அவர் நான்கு கோல்களை அடித்ததுடன், மூன்று கோல்களுக்கான உதவியையும் செய்திருந்தார். இறுதி ஆட்டத்திற்கு முந்தைய இரவு, அவர் வலிப்பு நோயினால் தாக்கப்பட்டார். முதலில் ஆட்டத்திற்கு முன்பான தொடக்க வரிசையில் 72 நிமிடங்கள் ரொனால்டோ நீக்கப்பட்டிருந்தார், ஆனால் அவர் விளையாடுவதற்கு வேண்டுகோள் விடுத்ததன், பின்னர் பயிற்சியாளர் மரியோ ஜகல்லோவால் ஆட்டத்தில் சேர்க்கப்பட்டார். ரொனால்டோ சிறப்பாக ஆடவில்லை, மேலும் அவர் பிரஞ்சு கோல்கீப்பரான ஃபேபியன் பார்தெஸ்சுடன் மோதி காயமடைந்தார். இறுதிப் போட்டியில் 3-0 என்ற கோல் கணக்கில் பிரான்சிடம் பிரேசில் தோற்றது.
பிர்மிங்காம் பல்கலைக்கழக மருத்துவ நரம்பியல் துறை பேராசிரியர் அட்ரியன் வில்லியம்ஸ், ரொனால்டோ இனி விளையாடக் கூடாது, ஏனெனில் அவருக்கு வலிப்புத்தாக்கப் பின்விளைவுகளின் உணர்வுகள் ஏற்படலாம் எனத் தெரிவித்தார், மேலும் "அது அவருடைய முதல் வலிப்பாக இருந்தால், அவருக்கு முதல் வலிப்பு ஏற்பட்டு 24 மணி நேரத்திற்கு அவரால் சிறப்பாக செயல்படுவதற்கு எந்த வழியும் இல்லை" என்றும் அவர் தெரிவித்தார்.

2002 FIFA உலகக் கோப்பையின் போது ரொனால்டோ தலைமையிலான தேசிய அணி மீண்டும் தனது ஐந்தாவது சாம்பியன்ஷிப்பை வென்று சாதனை படைத்தது, மேலும் எட்டு கோல்கள் அடித்து டாப் ஸ்கோரராக ரொனால்டோ தங்கக் காலணியை வென்றார், மேலும் போட்டித் தொடரில் மிகவும் மதிப்பு மிக்க ஆட்டக்காரருக்கான தங்கப் பந்தினை வென்றார். அந்தப் போட்டித் தொடரில் அவர் இங்கிலாந்திற்கு எதிரான காலிறுதியைத் தவிர மற்ற அனைத்து எதிரணிக்கும் எதிராகக் கோல் அடித்திருந்தார். ஜெர்மனிக்கு எதிரான இறுதி ஆட்டத்தில் ரொனால்டோ ரசிகர்களின் பலத்த கைதட்டல்களுக்கு இடையே அவரது 11 ஆவது மற்றும் 12 ஆவது கோலை அடித்தார், மேலும் பேலேவின் பிரேசிலிய சாதனையான உலகக் கோப்பையில் 12 கோல்கள் அடித்திருந்ததைச் சமன் செய்தார்.

2004 ஜூன் 2 இல், 2006 உலகக் கோப்பைக்கான CONMEBOL தகுதிச்சுற்று ஆட்டத்தில் ஆர்க்ரிவல்ஸ் அர்ஜென்டைனாவிற்கு எதிரான ஆட்டத்தில் பிரேசிலுக்காக ஆடிய ரொனால்டோ அசாதாரணமான மூன்று தொடர் பெனால்ட்டிகளை கோல்களாக அடித்தார்.

2006 FIFA உலகக் கோப்பையில், க்ரோயாடியா மற்றும் ஆஸ்திரேலியா அணிகளுக்கு எதிராக முதல் இரண்டு குழு விளையாட்டுகளில் பிரேசில் வென்றிருந்த போதும், ரொனால்டோ அவரது அதிகப்படியான எடை மற்றும் வேகமின்மை காரணமாக தொடர்ந்து ஏளனம் செய்யப்பட்டார். (பிரேசில் அதிபர் லுலா தேசிய பயிற்சியாளரிடம் "ரொனால்டோ குண்டாக இருக்கிறாரா அல்லது அது அவரே இல்லையா?" என்று கேட்டார்). இருந்தபோதும், பயிற்சியாளர் கார்லோஸ் ஆல்பர்டோ பர்ரெய்ரா ரொனால்டோ மாற்றப்பட வேண்டும் என்று கூறியவர்களுக்கு முன்பு அவரை முதல் வரிசையில் நிற்க வைத்தார். 2006 FIFA உலகக் கோப்பையில் ஜப்பான் அணிக்கு எதிராக அவர் அடித்த இரண்டு கோலுடன், மூன்று வெவ்வேறு FIFA உலகக் கோப்பைகளில் கோல் அடித்த 20 ஆவது வீரர் என்ற பெருமையினைப் பெற்றார். (ரொனால்டோ, பிரான்ஸ் 98, கொரியா/ஜப்பான் 2002 மற்றும் ஜெர்மனி 2006 ஆகிய உலகக் கோப்பை ஆட்டங்களில் கோல் அடித்துள்ளார்). ஜூன் 27 2006 இல், 2006 FIFA உலகக் கோப்பையில் 16 ஆவது சுற்றில் கானாவுக்கு எதிரான ஆட்டத்தில் அவரது 15 ஆவது உலகக் கோப்பை கோலை அடித்து, அனைத்து காலங்களிலும் உலகக் கோப்பை இறுதியில் 14 கோல்கள் அடித்தவர் என்ற கெர்ட் முல்லரின் சாதனையை முறியடித்தார். மேலும் ரொனால்டோ பின்வரும் மிகவும் குறைவாகப் பேசப்படும் சாதனையையும் செய்திருந்தார்: 2006 உலகக் கோப்பையில் அவர் அவரது மூன்றாவது கோலை அடித்த போது, மூன்று உலகக் கோப்பைகளில் ஒவ்வொரு உலகக்கோப்பை போட்டியிலும் மூன்று கோல்கள் அடித்த இரண்டாவது வீரர் (மற்றொரு வீரர் ஜர்கன் கிளின்ஸ்மன் ஆவார்) என்ற பெருமையினையும் பெற்றார். எனினும், பிரேசில் காலிறுதி ஆட்டத்தில் 1-0 என்ற கோல் கணக்கில் பிரான்ஸ் அணியிடம் தோற்று வெளியேறியது.

உலகக் கோப்பையில் பிரேசிலின் செயல்பாடுகளின் வீழ்ச்சியைப் பார்த்த பிறகு முன்னால் அணித்தலைவர் டுங்கா மேலாளராக நியமிக்கப் பட்டார். அவரது முயற்சியில் ரொனால்டோ முதல் வரிசையில் இருந்து மட்டுமல்ல அணியிலிருந்தே நீக்கப்பட்டதன் மூலம் பிரேசிலின் தேசிய அணியின் நட்சத்திர கலாச்சாரம் முடிவுக்கு வந்ததை அனைவரும் கண்டனர். அதிலிருந்து ரொனால்டோ இன்னும் அந்த அணிக்காகத் தேர்ந்தெடுக்கப்படவில்லை. பிரேசிலின் ஆல்-டைம் டாப் ஸ்கோரர் ஆவதற்கு அவருக்கு பதினைந்து கோல்கள் உள்ளது.

ரொனால்டோ தேசிய அணியில் மீண்டும் இடம் பெறும் வரை கொரிந்தியன்ஸ் அணியிலேயே நீடிப்பார் என்ற யூகம் நிலவிவருகிறது, அவர் காயங்களில் இருந்து மீண்டு வர வேண்டும் என்பதும் மிகவும் முக்கியமாகக் கருதப்படுகிறது. எனினும், அவர் தென்னாப்பிரிக்காவில் நடைபெற இருக்கும் 2010 உலகக்கோப்பையில் பங்கு பெறும் ஆசை இருப்பதையும் மறைக்கவில்லை.

1997 காலகட்டத்தில், ரொனால்டோ பிரேசிலியன் மாடலும் நடிகையுமான சூசானா வெர்னரை பிரேசிலியன் டெலினோவெலா "மால்ஹாக்காவ்" வின் செட்டில் சந்தித்தார், இருவரும் மூன்று அத்தியாயங்கள் இணைந்து நடித்தனர். அவர்கள் திருமணம் செய்து கொள்ளாத போதும், நீண்ட கால உறவைத் தொடங்கினர், மேலும் 1999 ஆரம்பம் வரை மிலனில் ஒன்றாக வாழ்ந்து வந்தார்கள்.
ஏப்ரல் 1999 இல், ரொனால்டோ கால்பந்து வீராங்கனை மிலென் டொமிங்கஸின் ஆட்டத்தை தொலைக்காட்சியில் பார்த்த பிறகு அவரை விரும்பி, அவரையே மணந்து கொண்டார். அந்த திருமணம் நான்கு ஆண்டுகள் தொடர்ந்தது. அந்த தம்பதியருக்கு ரொனால்ட் (6 ஏப்ரல் 2000 இல் மிலனில் பிறந்தான்) என்ற மகன் உள்ளான். 2005 இல், ரொனால்டோ பிரேசிலியன் மாடல் மற்றும் MTV VJ டேனிலா சிகரெல்லியுடன் நிச்சயம் செய்தார், அவருக்கு கருத்தரித்து பின்னர் கருச்சிதைவு ஏற்பட்டது; அவர்களின் சாட்டியூ டெ சாண்ட்டில்லியில் நடைபெற்ற செழிப்பான "திருமணத்திற்கு" பிறகு மூன்று மாதங்கள் அவர்களுடைய உறவு நீடித்தது, அவர்களுடைய திருமணத்திற்கு €700,000 (£896,000) செலவழித்ததாக வதந்தி நிலவுகிறது. ரொனால்டோ பிரேசிலியன் சூப்பர் மாடல் ரெய்க்கா ஆலிவெய்ராவுடனும் உறவு வைத்திருந்தார், 2006 டிசம்பரில் அவர்களது உறவு முறிந்தது.

ஏப்ரல் 2008 இல், ரியோ டெ ஜனெய்ரோ நகரில் உள்ள இரவு விடுதியில் மூன்று கவர்ச்சி உடை அணிந்த விலைமகள்களை ரொனால்டோ சந்தித்ததாக அவதூறில் சிக்கினார். பின்னர் அவர்கள் ஆண்கள் என்று கண்டறியப்பட்டது, விடுவிப்பதற்காக ரொனால்டோ அவர்களுக்கு $600 வழங்கினார்.
எனினும், மூவரில் ஒருவரான ஆண்ட்ரே லூயிஸ் ரிபெய்ரோ ஆல்பெர்டினோ ("ஆண்ட்ரியா ஆல்பர்டினி" என்று அழைக்கப்படுபவர்) $30,000 கேட்டார், மேலும் விசயத்தை ஊடகங்களுக்குத் தெரிவித்தார். உள்ளூர் காவல்துறை தலைமை அதிகாரியின் கருத்துப்படி, "[ரொனால்டோ] ஊடகங்களுக்குத் தெரியாமல், மிகவும் உற்சாகமுடன் கேளிக்கைக்காக வெளியேறினார். ரொனால்டோ தான் மனதளவில் சரியாக இல்லை எனத் தெரிவித்தார், மேலும் தனது சமீபத்திய அறுவை சிகிச்சைகளால், தான் உளவியல் பிரச்சினைகளுக்கு ஆட்பட்டுள்ளதாகவும் தெரிவித்தார். ஆனால் அவர் எந்த குற்றச் செயல்களிலும் ஈடுபடவில்லை, இது ஒரு நெறிதவறிய நடவடிக்கை." ரொனால்டோவின் மரியா பீட்ரிஸ் ஆண்டனி உடனான நிச்சயதார்த்தம் விலைமகள் அவதூறுக்குப் பிறகு உடனடியாக நிறுத்தப்பட்டது, ஆனால் சிறிது காலத்திற்கு பின்னர் மீண்டும் நடந்தது. ஆண்டனி அவர்களது முதல் மகளை 2008 டிசம்பர் 24 இல் ரியோ டெ ஜனெய்ரோவில் பெற்றார், அக்குழந்தைக்கு மரியா சோபியா என்று பெயரிட்டனர். அவரது குடும்பம் ஏப்ரல் 2009 இல் சாவ் பாவ்லோவில் உள்ள புதிய பெண்ட்இல்லத்திற்குக் குடியேறியது.

2005 இலிருந்து, பிரேசிலியன் மோட்டார் ஸ்போர்ட்ஸ் ஜாம்பவான் எமர்சன் ஃபிட்டிபால்டி உடன் இணைந்து பிரேசில் A1 அணிக்கு ரொனால்டோ இணை உரிமையாளராக உள்ளார். 

நவம்பர் 15, 2009 இல் சரிபார்க்கப்பட்டது

<nowiki>*</nowiki> கேம்பியோனடோ மினெய்ரோவில் 18 போட்டிகள் மற்றும் 22 கோல்கள் உட்பட.












</doc>
<doc id="68613" url="https://ta.wikipedia.org/wiki?curid=68613" title="நுண்ணுயிரியல்">
நுண்ணுயிரியல்

நுண்ணுயிரியல் (இலங்கை வழக்கு: நுண்ணங்கியியல்; ஆங்கிலம்: Microbiology) என்பது நுண்ணுயிர் அவை சார்ந்த அனைத்தையும் பற்றிய படிப்பாகும். இதில் நிலை/மெய்க்கருவிலியான பாக்டீரியாக்களிலிருந்து மெய்க்கருவுயிர்களான பூஞ்சை, பாசி, மூத்தவிலங்கிகளும் அடங்கும். இதில் தீநுண்மங்களைச் சார்ந்த படிப்புகளும் அடங்கும். இவைகளை ஆங்கிலத்தில் மைக்ரோ ஒர்கனிசம்சு (கிரேக்க மொழியில், "mīkros" என்றால் "நுண்ணிய", "bios" என்றால் "உயிர்", மற்றும் -logia) நுண்ணுயிர்கள் என்பவை ஒற்றை செல் அல்லது கொத்து-செல்களாலான நுண்ணோக்கி வகை உயிரினங்களாகும். பூஞ்சைகள் மற்றும் அதிநுண்ணுயிரிகள் (புரோடிஸ்ட்கள்) போன்ற யூகேரியோட்டுகள் மற்றும் புரோகேரியோட்டுகள் இதில் அடங்கும். வைரஸ்கள், வாழும் உயிரினங்களாக தெளிவுற வகைப்படுத்தப்படவில்லை என்றாலும், அவையும் படிக்கப்படுகின்றன. சுருக்கமாக நுண்ணுயிரியல் என்பது வெறும் கண்ணுக்குப் புலப்படாத அளவுக்கு சிறியதாய் இருக்கும் வாழ்க்கை மற்றும் உயிரினங்கள் குறித்த கல்வியைக் குறிக்கிறது. நுண்ணுயிரியல் பொதுவாக நோய்த்தடுப்பு அமைப்பு பற்றிய கல்வி, அல்லது நோய்த்தடுப்பியல் கல்வியை அடக்கியதாகும். பொதுவாக நோய்த்தடுப்பு அமைப்புகள் நோய் விளைவிக்கும் நுண்கிருமிகளைக் கையாளுகின்றன; இந்த இரண்டு படிப்புகளுமே ஒன்றுடன் ஒன்று குறுக்கிடுபவையாகும், அதனால் தான் தான் பல கல்லூரிகளும் இரண்டும் இணைந்த "நுண்ணுயிரியல் மற்றும் நோய்த்தடுப்பியல்" போன்ற பட்டப் படிப்புகளை வழங்குகின்றன.

நுண்ணுயிரியல் என்பது வைராலஜி, பூஞ்சையியல், ஒட்டுண்ணியியல், பாக்டீரியாவியல் மற்றும் பிற பிரிவுகளை அடக்கிய ஒரு விரிந்த சொல்லாகும். நுண்ணுயிரியலாளர் என்பவர் நுண்ணுயிரியலில் நிபுணத்துவம் பெற்றவாராவார்.
நுண்ணுயிரியல் செயலூக்கத்துடன் ஆய்வு செய்யப்படுகிறது. அத்துடன் இந்த துறை தொடர்ந்து முன்னேறி வருகிறது. பூமியில் இருக்கும் நுண்ணுயிர்கள் அனைத்திலும் சுமார் ஒரு சதவீதம் பற்றி மட்டுமே நாம் அநேகமாகக் கற்றிருக்கிறோம் என்று கூறலாம். சுமார் முந்நூறு ஆண்டுகளுக்கும் மேலாக நுண்ணுயிர்கள் நேரடியாகவே ஆய்வு செய்யப்படுகின்றன என்ற போதிலும், விலங்கியல் மற்றும் தாவரவியல் போன்ற பழமைப்பட்ட உயிரியல் பிரிவுகளுடன் ஒப்பிடுகையில் நுண்ணுயிரியல் துறை தனது குழந்தைப் பருவத்தில் தான் இருக்கிறது என்று நாம் கூறலாம்.

நுண்ணுயிரிகள் இருக்கின்றன என்பது, 17 ஆம் நூற்றாண்டில் அவை உண்மையாகக் கண்டறியப்படும் முன்பே, பல நூற்றாண்டுகளாக அனுமானிக்கப்பட்டு வந்ததாகும். கிமு 600 ஆம் ஆண்டில், புராதன கால இந்திய அறுவைச் சிகிச்சை நிபுணரான சுஸ்ருதா பல்வேறு நோய்களுக்கும் நுண்ணுயிரிகள் காரணமாக இருக்கின்றன என்பதையும் அவை தொடுவதன் மூலமும், காற்று அல்லது நீர் மூலமும் பரவ முடியும் என்பதையும் சுஸ்ருதா சமிதாவில் விளக்கினார். நுண்ணுயிர்கள் குறித்த சித்தாந்த கருத்துகள் ரோமானிய அறிஞரான மார்கஸ் டெரென்சியஸ் வர்ரோ எழுதிய "ஆன் அக்ரிகல்சர்" என்கிற புத்தகத்தில் இடம்பெற்றன. நீர்தேங்கிய இடங்களின் அருகில் குடியிருக்கும் இடம் அமைவதற்கு எதிராக அவர் அதில் எச்சரிக்கிறார். கண்ணுக்கு புலப்படாத உயிரினங்களால் பரவக் கூடிய நோய்கள் குறித்த விழிப்புணர்வு பழங்காலத்தில் இருந்தது என்பதையே இது சுட்டிக் காட்டியது.

உடல் சுரப்பு தொற்றுறும் முன்னதாக பூமியிலிருக்கும் அசுத்தமான வெளிப் பொருட்களால் அசுத்தமுறுவதாக "தி கேனான் ஆஃப் மெடிசின்" புத்தகத்தில் அவிசெனா (Abū Alī ibn Sīnā) கூறினார். ஆஸ்துமா மற்றும் பிற தொற்று நோய்களின் தொற்றும் தன்மை குறித்தும் அவர் அனுமானம் செய்திருந்தார். தொற்றுநோய்கள் பரவுவதைக் குறைக்கும் ஒரு வழியாக தனிமைப்படுத்தி வைப்பதை பயன்படுத்தினார்.

14 ஆம் நூற்றாண்டில், கறுப்பு மரண புபோனிக் பிளேக் அல்-அன்டலஸை எட்டிய சமயத்தில், "நுண்ணிய பொருட்கள்" மனித உடலுக்குள் நுழைந்து நோய்க்கு காரணமாவதால் தான் தொற்று நோய்கள் ஏற்படுகின்றன என்று இப்ன் கதிமா அனுமானம் செய்தார்.

பரவத்தக்க விதைபோன்ற பொருட்களால் தான் தொற்று நோய்கள் ஏற்படுகின்றன. இந்த பொருட்கள் நோய்த் தொற்றினை நேரடி அல்லது மறைமுக தொடர்பின் வழியாகவோ அல்லது நெடுந் தொலைவுகளில் இருந்து நேரடித் தொடர்பு இல்லாமலும் கூட பரவச் செய்ய முடியும் என்று 1546 ஆம் ஆண்டில் கிரோலமோ ஃப்ரகஸ்டோரோ கூறினார்.

நுண்ணுயிர்கள் இருப்பது பற்றிய இந்த ஆரம்ப கால கூற்றுகள் எல்லாம் ஊக அடிப்படையிலானவையாக இருந்தன. எந்த தரவு அல்லது அறிவியலையும் அடிப்படையாகக் கொண்டிருக்கவில்லை. 17 ஆம் நூற்றாண்டு வரை நுண்ணுயிரிகள் நிரூபிக்கப்பட்டோ ஆய்வு செய்யப்பட்டோ இருக்கவில்லை. அல்லது சரியாகவும் துல்லியமாகவும் விவரிக்கப்பட்டும் இருக்கவில்லை. இதற்குக் காரணம், இந்த ஆய்வுகள் அனைத்திலுமே, நுண்ணுயிரியலும் பாக்டீரியாவியலும் ஒரு அறிவியலாக உயிர்வாழ்வதற்கு மிக அடிப்படை அவசியமான நுண்ணோக்கி என்கிற ஒரு கருவி இல்லாதிருந்ததே ஆகும்.

பாக்டீரியா, மற்றும் பிற நுண்ணுயிரிகளை, 1676 ஆம் ஆண்டில் ஆன்டன் வான் லீவென்ஹோக், தானே சொந்தமாய் வடிவமைத்த ஒற்றை-லென்ஸ் நுண்ணோக்கி மூலம் முதன்முதலில் ஆராய்ந்தார். இந்த செயலின் மூலம் உயிரியலில் மிக முக்கிய கண்டுபிடிப்புகளில் ஒன்றை உருவாக்கிய லீவென்ஹோக் பாக்டீரியாவியல் மற்றும் நுண்ணுயிரியல் போன்ற அறிவியல் துறைகளுக்கும் முன்முயற்சியளித்து விட்டார். "பாக்டீரியம்" என்கிற பெயர் அதற்கு வெகு காலத்திற்கு பின் தான் 1828 ஆம் ஆண்டில் எரென்பெர்க் மூலம் அறிமுகப்படுத்தப்பட்டது. "சிறு குச்சி" என்னும் பொருள் கொண்ட "βακτηριον" என்னும் கிரேக்க வார்த்தையில் இருந்து அதனைத் தேற்றம் செய்தார். பெரும்பாலும் வான் லீவென்ஹோக் தான் முதல் நுண்ணுயிரியல் விஞ்ஞானியாகக் குறிப்பிடப்படுகிறார் என்றாலும், பழப் பொருட்களின் மீதான பூஞ்சைகள் குறித்ததான முதல் பதிவு செய்யப்பட்ட நுண்ணுயிரியல் ஆய்வு அதற்கு வெகுகாலம் முன்பே ராபர்ட் ஹூக் மூலம் 1665 ஆம் ஆண்டில் மேற்கொள்ளப்பட்டிருந்தது.

பாக்டீரியாவியல் துறை (பின்னர் நுண்ணுயிரியலின் துணைத் துறையாக ஆனது) பொதுவாக ஃபெர்டினான்ட் கோன் (1828-1898) மூலம் நிறுவப்பட்டதாகக் கருதப்படுகிறது. ஒரு தாவரவியல் விஞ்ஞானியான இவர் நீர்ப்பாசிகள் மற்றும் ஒளிச்சேர்க்கை பாக்டீரியாக்களில் செய்த ஆய்வு "பாசிலஸ்" மற்றும் "பெகியடோவா" உள்ளிட்ட பல பாக்டீரியாக்களை விவரிக்கும் திறனுக்கு இட்டுச் சென்றது. பாக்டீரியா குறித்த வகைப்பாட்டியல் வரைமுறைக்கான ஒரு திட்டத்தை முதலில் ஏற்படுத்தியவரும் கோன் தான். லூயிஸ் பாஸ்சர் (1822-1895) மற்றும் ராபர்ட் கோச் (1843- 1910) ஆகியோரும் கோனின் சம காலத்தவரே. இவர்கள் மருத்துவ நுண்ணுயிரியலின் ஸ்தாபகர்களாக பல சமயங்களில் குறிப்பிடப்படுவதுண்டு. அப்போது பரவலாக இருந்த தன்னிச்சையான தலைமுறை தத்துவத்தை தவறென நிரூபணம் செய்யவும், அதன்மூலம் ஒரு உயிரியல் விஞ்ஞானமாக நுண்ணுயிரியலின் அடையாளத்தை உறுதிப்படுத்தவும் நோக்கம் கொண்டு பல தொடர்ச்சியான பரிசோதனைகளை வடிவமைத்து பாஸ்சர் பெரும் புகழ் பெற்றார். உணவைப் பாதுகாக்கும் வழிமுறைகளையும் (பாஸ்சரைசேஷன்) ஆந்த்ராக்ஸ், கோழிக் காலரா மற்றும் வெறிநாய்க் கடி போன்ற பல்வேறு நோய்களுக்கான மருந்துகளையும் பாஸ்சர் கண்டறிந்தார். நோய்க்கான கிருமி சித்தாந்தத்திற்கு தான் செய்த பங்களிப்பின் மூலம் கோச் மிகவும் அறியப்பட்டார். குறிப்பிட்ட நோய்கள் குறிப்பிட்ட நோய்க்காரண நுண்கிருமிகளால் தான் உண்டாகின்றன என்பதை அவர் நிரூபணம் செய்தார். கோச் ஏராளமான தகுதிவகைகளை அபிவிருத்தி செய்தார். இவை கோச்'சின் அடிக்கோள்கள் என்று அழைக்கப்படுகின்றன. நுண்ணுயிர் வளர்ப்பில் பாக்டீரியாக்களை மட்டும் தனிமைப்படுத்தி வளர்த்து ஆய்வு செய்த முதல் விஞ்ஞானிகளில் கோச்சும் ஒருவர். இதன் காரணத்தால் அவரால் ஆஸ்துமா நோய்க்கு காரணமாக இருக்கும் "மைகோபாக்டீரியம் ட்யூபர்குளோசிஸ்" உள்ளிட்ட பல்வேறு முக்கியமான பாக்டீரியாக்களை விவரிக்க முடிந்தது.

பாஸ்சர் மற்றும் கோச் ஆகியோர் தான் நுண்ணுயிரியலின் ஸ்தாபகர்கள் என்று பெரும்பாலும் கருதப்பட்டாலும், அவர்களது பணிகள் நுண்ணுயிர் உலகின் உண்மையான பன்முகத்தன்மையைத் துல்லியமாக பிரதிபலிக்கவில்லை. ஏனென்றால் அவர்களின் பிரத்யேக கவனம் நேரடி மருத்துவத் தொடர்பு கொண்ட நுண்ணுயிர்கள் மீதே குவிந்திருந்தது. பொது நுண்ணுயிரியலின் (நுண்ணுயிர்களின் உடலியல், பன்முகத்தன்மை மற்றும் சூழலியல் அனைத்தையும் அடக்கிய பழைய சொற் பிரயோகம்) ஸ்தாபகர்களான மார்டினஸ் பெய்ஜெரிங்க் (1851 - 1931) மற்றும் செர்ஜி வினோகிராட்ஸ்கி (1856 - 1953) ஆகியோரது பணிகளுக்குப் பிறகு தான், நுண்ணுயிரியலின் உண்மை விஸ்தீரனம் புலப்பட்டது. பெய்ஜெரிங்க் வைரஸ்களைக் கண்டறிந்தது மற்றும் செறிந்த நுண்ணுயிர் வளர்ப்பு தொழில்நுட்பங்களை அபிவிருத்தி செய்தது ஆகிய இரண்டு பெரும் பங்களிப்புகளை நுண்ணுயிரியலுக்கு செய்தார். டொபாகோ மொசைக் வைரஸ் மீதான இவரது பணி வைராலஜியின் அடிப்படை கோட்பாடுகளை ஸ்தாபித்தது. இவரது செறிந்த நுண்ணுயிர் வளர்ப்பு அபிவிருத்தி தொழில்நுட்பம், பரந்த மாறுபாடுகளுடனான உடலியல் கொண்ட பல்வேறுவகைப்பட்ட நுண்ணுயிர்களை செயற்கையாய் வளர்ப்பதற்கு அனுமதித்து நுண்ணுயிரியல் துறையில் மிகப்பெரும் தாக்கத்தை உடனடியாய் ஏற்படுத்தியது. வினோகிராட்ஸ்கி தான் கெமோலிதோடிராபி என்னும் கருத்தை முதலில் அபிவிருத்தி செய்தவராவார். இதன்மூலம் புவிவேதியியல் செயல்முறைகளில் நுண்ணுயிர்களின் அத்தியாவசிய பங்களிப்பை அவர் வெளிக்கொணர்ந்தார். முதன்முதலாக நைட்ரஜன் சேர்க்கை மற்றும் நைட்ரஜன் நிலைநிறுத்தும் பாக்டீரியாக்கள் இரண்டையுமே பிரித்தெடுக்கவும் விளக்கவும் திறன் பெற்றிருந்த முதல் விஞ்ஞானி இவரே.

நுண்ணுயிரியல் துறை பொதுவாக பல்வேறு துணைத் துறைகளாக பிரிக்கப்படலாம்:


பல்வேறு மனித நோய்களுடன் சில நுண்ணுயிரிகள் தொடர்புபடுத்தப்படுவதால் எல்லா நுண்ணுயிர்களையும் பார்த்து சிலர் பயப்படுகிறார்கள். என்றாலும், தொழிலக நொதித்தல் செய்முறை நுட்பம் (உ-ம். ஆல்கஹால், வினிகர் மற்றும் பால் பொருட்கள் தயாரிப்பு), எதிர்-உயிரி உற்பத்தி, மற்றும் தாவரங்கள் போன்ற உயர் உயிரினங்களில் குளோனிங் சோதனைக்கு முன்னோட்ட வாகனமாகச் செயல்படுவது போன்ற ஏராளமான நன்மை பயக்கும் செயல்முறைகளுக்கும் பல நுண்ணுயிரிகள் காரணமாய் இருக்கின்றன.

தொழில்துறையில் அமினோ அமிலங்கள் தயாரிக்க பாக்டீரியா பயன்படுத்தலாம். வருடத்திற்கு இரண்டு மில்லியன் டன்களுக்கும் அதிகமான அமினோ அமிலங்கள், முக்கியமாக L-க்ளுடமேட் மற்றும் L-லைசின், தயாரிக்க அவசியமான மிக முக்கிய பாக்டீரியா உயிரினங்களில் ஒன்றாக "கோரினெபாக்டீரியம் க்ளூடமிகம்" இருக்கிறது.

பாலிசாகரைடுகள், பாலியெஸ்டர்கள், மற்றும் பாலியமைடுகள் போன்ற பல்வேறு வகை பயோபாலிமர்களும் நுண்ணுயிர்களால் உற்பத்தி செய்யப்படுகின்றன. திசு பொறியியல் மற்றும் மருந்து செலுத்தம் போன்ற உயர்-மதிப்பு மருத்துவ பயன்பாடுகளுக்கு பொருத்தமான மிகச்சரியான குணங்களுடனான பயோபாலிமர்களை உயிரிதொழில்நுட்பரீதியாக உற்பத்தி செய்ய நுண்ணுயிர்கள் பயன்படுத்தப்படுகின்றன.

வீட்டு, விவசாய மற்றும் தொழில்துறை கழிவுகள் மற்றும் மண், சகதி மற்றும் கடல்சார் சூழல்களில் பரப்பின்கீழிருக்கும் அசுத்தம் ஆகியவற்றை நுண்ணுயிர்நுட்பம் மூலம் சிதைவுறச் செய்வதற்கும் (பயோடிகிரேடேஷன்) மற்றும் பயோரீமீடியேஷன் செயல்முறைக்கும் நுண்ணுயிர்கள் உதவி புரிகின்றன. நச்சுக் கழிவுகளை கொல்லும் ஒரு நுண்ணுயிரின் திறனானது ஒவ்வொரு அசுத்தத்தின் தன்மையைப் பொறுத்ததாகும். பொதுவாக மாசுபாட்டு தளங்களில் பலவகை மாசுபாட்டு வகைகளும் ஒன்றாய் இருக்கும் என்பதால், நுண்ணுயிர்வகை சிதைவுக்கு மிகத் திறம்பட்ட அணுகுமுறை என்னவென்றால், ஒன்று அல்லது கூடுதல் வகையான அசுத்தங்களை சிதைவுறச் செய்யும் பல்வேறு பாக்டீரியா வகைகள் மற்றும் இனப்பிரிவுகளின் ஒரு கலவையை பயன்படுத்துவதாகும்.

புரோபயாடிக்குகள் (ஜீரண அமைப்புக்கு நன்மை பயக்கும் திறனுற்ற பாக்டீரியா) மற்றும்/அல்லது ப்ரீபயாடிக்குகள் (புரோபயாடிக் நுண்ணுயிர்களின் வளர்ச்சியை ஊக்குவிப்பதற்காக உட்கொள்ளப்படும் பொருட்கள்) உட்கொள்வதன் மூலம் மனித மற்றும் விலங்குகளின் ஆரோக்கியத்திற்கும் நுண்ணுயிர்கள் பங்களிப்பு செய்வதாகவும் பல்வேறு கூற்றுகள் தெரிவிக்கின்றன.

நுண்ணுயிரிகள் புற்றுநோய் சிகிச்சையிலும் பயனளிக்க முடியும் என்று சமீபத்திய ஆய்வுகள் சுட்டிக் காட்டியுள்ளன. நோய் விளைவிக்காத க்ளோஸ்ட்ரிடாவின் பல்வேறு இனப்பிரிவுகளும் திடப்பட்ட புற்றுகளுக்குள் ஊடுருவி தன்னை பெருக்கிக் கொள்ள முடியும். க்ளோஸ்ட்ரிடல் வெக்டார்கள் பாதுகாப்பாக நிர்வகிக்கப்பட முடியும் என்பதோடு அவை மருத்துவகுணமுற்ற புரதங்களை வழங்கும் திறனுற்றவையாகும் என்பது பல்வேறு மருத்துவபரிசோதனை மாதிரிகளில் விளங்கப்படுத்தப்பட்டுள்ளது.









</doc>
<doc id="68637" url="https://ta.wikipedia.org/wiki?curid=68637" title="ஆழ்மனப்பதிவறிவு">
ஆழ்மனப்பதிவறிவு

ஆழ்மனப்பதிவறிவு என்பது மனதில் ஆழமாகப் பதிந்த அல்லது பதியும் விடயங்களை அப்படியே சரியென ஏற்றுக்கொள்ளும் அறிவைக் குறிக்கும். அவை சரியானதாகவும் இருக்கலாம், பிழையானதாகவும் இருக்கலாம். ஒருவர் பிறந்த, வாழ்ந்த சூழலிற்கு அமைய பிறராலோ, கொள்கையின் பிடிப்பால் அதன்சார்பாகவோ, வாழும் நாட்டின் அரசியல் அமைப்புக்கு அமைவாகவோ ஆழ்மனதில் பதிந்து அதுவே சரியென ஏற்றுக்கொள்ளும் அறிவின் நிலையையும் ஆழ்மனப்பதிவறிவு எனலாம்.

பிறந்த ஒரு குழந்தையை அது தானாக உணர்ந்துகொள்ளும் மனப்பக்குவத்தை அடையும் முன் வேறு ஒரு தம்பதியினர் தத்தெடுத்து அதுவே தமது குழந்தை எனக் கூறி வளர்ப்பதால், அக்குழந்தையும் தமது பெற்றோர் அவர்களே என ஆழ்மனதில் பதித்துக்கொள்ளும் அறிவும் ஆழ்மனப்பதிவறிவே ஆகும். 

கொள்கை ரீதியாக ஒரு தரப்பின் மீது ஏற்படும் அபரிதமான பற்றின் வெளிப்பாட்டால், அதற்கெதிரான அல்லது மாறான கொள்கைகளை ஏற்கமுடியாக மனப்பக்குவற்றத் தன்மையினால், தாம் கொண்டக் கொள்கையே சரியென நினைப்பதும், வாதிடுவதும் கூட ஆழ்மனப்பதிவறிவு வெளிப்பாடுகளே ஆகும்.

GOD எனும் ஆங்கிலச் சொல்லின் ஒலிப்பை இந்தியத் தமிழர்கள் "காட்" என்பதே சரியெனும் அறிவையும், இலங்கைத் தமிழர்கள் "கோட்" என்பதே சரியெனும் அறிவையும் கொண்டிருப்போம். ஒரே தமிழரான நாம் ஒரு வேற்று மொழி சொல் தொடர்பில் இத்தகைய உறுதியை எவ்வாறு கொண்டிருக்கிறோம் எனில் நாம் பிறந்த, வளர்ந்த நிலப்பரப்பின் அரசியல் எல்லைக்கோடுகள் நிர்ணயிக்கும் சில விதிமுறைகள் எம்மனதில் ஆழப்பதிந்து அதுவே சரியெனும் மனநிலைக்கு நாம் சென்று விடுவதே காரணமாகும். இவ்வாறான அறிவின் நிலையும் ஆழ்மனப்பதிவறிவுதான். 

குறிப்பாக சிவபெருமான் அடித்ததாலேயே எல்லோரதும் முதுகில் தழும்பு இருக்கின்றது என இந்துக்கள் நம்பும் நம்பிக்கையை இங்கே குறிப்பிடலாம். இவ்வாறு ஒவ்வொரு மதங்களின் உள்ள வெவ்வேறு கருத்துக்களை அப்படியே உள்வாங்கி அதுவே சரியென கொள்ளுதலும் ஆழ்மனப்பதிவறிவின் வெளிப்பாடுகளே ஆகும்.


</doc>
<doc id="68642" url="https://ta.wikipedia.org/wiki?curid=68642" title="ஏ. சி. அகார் முஹம்மத்">
ஏ. சி. அகார் முஹம்மத்

ஏ. சி. அகார் முஹம்மத் ("அஷ்ஷெய்க் அகார் முஹம்மத்") இலங்கை முஸ்லிம் கல்வியியலாளர்களில் குறிப்பிடத்தக்கவர்.இலங்கையின் இஸ்லாமிய அழைப்புப் பணியில் காத்திரமான பங்களிப்பினைச் செய்து வருகிறவர்.மிகச் சிறந்த பேச்சாளர்.இலங்கையின் முஸ்லிம் அறிஞர்களில் முதன் முதலாக தனக்கெனப் பிரத்தியேகமான [இணையத்தை] கொண்டவர் ஷெய்க் அகார் முஹம்ம்த்.இஸ்லாத்தின் அதிகார பிரதிகளில் இரண்டாம் நிலையாகக் கொள்ளப்படுகின்ற ஹதீஸ் துறையை தனது சிறப்புத் துறையாகக் கொண்டவர்.

அஷ்ஷெய்க் ஏ.சி. அகார் முஹம்மத் 1960ம் ஆண்டு ஏப்ரல் 23ம் திகதி இலங்கையின் வடமேல் மாகாணத்தில் குருணாகலை நகருக்கு அண்மையில் உள்ள 'தோரயாய' எனும் கிராமத்தில் பிறந்தார். இவரது தந்தை அப்துல் கரீம், தாயார் கமறுன் நிஹார்.
மூன்று சகோதரர்களையும் ஒரு சகோதரியையும் கொண்ட இவர் குடும்பத்தில் மூன்றாமவர். 1988ம் வருடம் திருமண பந்தத்தில் இணைந்த இவருக்கு ஒரு ஆண், இரு பெண் குழந்தைகள் உள்ளனர்.

கல்வி

அஷ்ஷெய்க் அகார் முஹம்மத்; தனது ஆரம்பக்கல்வியை தோரயாய அத்தாரிக் முஸ்லிம் வித்யாலயத்திலும் பின்னர் பக்மிகொல்ல அல்மினா முஸ்லிம் மகா வித்யாலயத்திலும் தெலியாகொன்ன ஹிஸ்புல்லா முஸ்லிம் மகா வித்யாலயம் என்பவற்றிலும் பெற்றுக் கொண்டார். 1976ம் ஆண்டு தனது உயர்கல்வியை தொடர்வதற்காக பேருவலை ஜாமிஆ நளீமியா கலாபீடத்தில் பிரவேசம் பெற்ற இவர் 1983ம் ஆண்டு முதற்தர சித்தியுடன் நளீமியா பட்டச்சான்றிதழை பெற்றுக்கொண்டார். 1984ம் அண்டு பேராதனை பல்கலைக்கழகத்தின் (வெளிவாரி) பொதுக் கலைமாணிப் பட்டப்பரீட்சையில் 2ம் தர உயர் சித்தியடைந்தார். 1994ஆம் ஆண்டு முதுதத்துவமாணி பாடநெறிக்காக தன்னை பதிவு செய்து கொண்ட இவர் 1995ஆம் ஆண்டு அதன் எழுத்துப் பரீட்சையை வெற்றிகரமாக பூர்த்தி செய்த நிலையில் உள்ளார்.

இஸ்லாமிய எழுச்சி, சமூகமாற்ற தளங்களில் அக்கறைக்குரிய பல்வேறு விடயங்களில் பங்கெடுத்துள்ள இவர் தான் முன்வைக்கும் சிந்தனைக்கு முழுப்பொறுப்புள்ளவராக நடந்துகொள்கிறார். இஸ்லாமிய சிந்தனையில் நடுநிலைப் போக்கைக் கடைப்பிடிக்கும் இவர் பிரதான நீரோட்டத்தில் பணிபுரிவதையும் வேற்றுமையில் ஒற்றுமை காண்பதையும் வலியுறுத்தி வருகின்றார். இஸ்லாமிய அமைப்புக்களுக்கிடையில் இடைவினையாற்றுதல், சகஜீவன நிலை நின்று இனங்களுக்கிடையில் நல்லிணக்கத்தை ஏற்படுத்துதல், பல்வேறு நாகரிக, மதப் பண்பாடுகளுக்கிடையில் உரையாடல்களை நிகழ்த்துதல் இவரது அக்கறைக்குரிய விடயங்களாகும்.

இஸ்லாமியத்துறையை அதன் நியமங்களுக்கேற்பவும் அந்த நியமங்களிலிருந்து வழுவாமலும் அதற்குரிய ஒழுகலாற்று நடைமுறையை மீறாமலும் கொண்டு செல்லும (Discipline) இவர் எழுத்துக்களிலும் பேச்சுக்களிலும் அடிநாதமாக விளங்குகின்றது. அதாவது விதிமுறை நோக்கு தவறா பயில்முறையே இவர் கடைபிடிக்கும் நடைமுறையாகும்.

எளிமை, தெளிவு, மரபில் புத்துயிர்ப்பாக்கம், சர்வதேசத்தன்மை இவர் எழுத்திலும் பேச்சிலும் விரவிக்கிடக்கும் ஆளுமைப்பண்புகளாகும்.

ஷெய்க் அகார் முஹம்மத் அவர்கள் மாணவப் பருவம் முதலே இஸ்லாமிய அழைப்புப் பணியில் தீவிர ஈடுபாடு கொண்டவர். இலங்கை இஸ்லாமிய தஃவா களத்தின் முன்னோடி தாஈகளில் ஒருவர். தமிழ், சிங்களம், அரபு, ஆங்கிலம் ஆகிய மொழிகளில் புலமையுள்ள இவர் நாடறிந்த பேச்சாளராகவும் எழுத்தாளராகவும் தஃவா பயிற்றுவிப்பாளராகவும் அறியப்பட்டுள்ளார். இஸ்லாமிய தஃவா தொடர்பில் பல்வேறு நாடுகளுக்கும் பயணங்களை மேற்கொண்டுள்ளார்.

நளீமிய்யாவின் முத்திங்கள் வெளியீடான இஸ்லாமிய சிந்தனையின் முன்னால் நிர்வாக ஆசிரியரான இவர் தற்போது அதன் ஆலோசனைக் குழு உறுப்பினராக இருந்து வருகிறார். இஸ்லாமிய சிந்தனை, அல்ஹஸனாத் போன்ற சஞ்சிகைகளில் இவர் தொடர் கட்டுரைகளை எழுதி வருகின்றமை குறிப்பிடத்தக்கது. தேசிய நாளிதழான தினகரனிலும் இவரது கட்டுரைகள் அவ்வப்போது வெளிவந்துள்ளன. இவர் இஸ்லாமிய சிந்தனையில் தொடராக எழுதிய ஹதீஸ் விளக்கம், பிக்ஹுஷ்ஷரிஆ, வானொலி முஸ்லிம் சேவை உரைகள் பின்னர் நூல்களாக வெளிவந்துள்ளன. 
இஸ்லாமிய சிந்தனைத் தெளிவை வழங்கும் வகைளில் இவர் எழுதியுள்ள நூல்கள் வருமாறு:

நபிவழி, சன்மார்க்க சட்டவிளக்கம், கல்வி கற்றல் கற்பித்தல் ஆகிய நூல்கள் வாசக வரவேற்பைப் பெற்றதுடன் பல பதிப்புக்களை கண்டுள்ளன.

http://www.sheikhagar.net/about-sheikh-agar


</doc>
<doc id="68646" url="https://ta.wikipedia.org/wiki?curid=68646" title="காகா (காற்பந்தாட்ட வீரர்)">
காகா (காற்பந்தாட்ட வீரர்)

காகா ("Kaká") என்று அழைக்கப்படும் ரிக்கார்டோ இசேக்சன் டோஸ் சான்டோஸ் லேய்டே ("Ricardo Izecson dos Santos Leite"; பிறப்பு: ஏப்ரல் 22, 1982), ஒரு பிரேசிலிய காற்பந்தாட்ட வீரர். இவர் தற்பொழுது ரியல் மாட்ரிட் அணிக்காகவும் மற்றும் பிரேசில் அணிக்காகவும் விளையாடுகிறார். எட்டு வயதில் உள்ளூர் கழகத்துக்காக விளையாட ஆரம்பித்து தன் காற்பந்தாட்ட பயணத்தை தொடங்கினார் காகா . அப்பொழுது அவர் வரிப்பந்தாட்டமும் ஆடியதால், சாவோ பாவுலோ கழகத்துக்கு தன் முதல் ஒப்பந்தத்தை தரும் வரை அவரது கவனம் முழுதும் காற்பந்தாட்டத்தில் இல்லை. 2003-ஆம் ஆண்டு 85 லகரம் யூரோவுக்கு அவர் ஏ.சி.மிலன் கழகத்தில் சேர்ந்தார். இந்த இத்தாலிய கழகத்தில் இருக்கும்பொழுது தான் அவர் பலோன் டி'ஓர் வென்றார்.


</doc>
<doc id="68649" url="https://ta.wikipedia.org/wiki?curid=68649" title="காக்கா">
காக்கா

காக்கா அல்லது காகா என்பது கீழ்கண்டவற்றை குறிக்கும்:









</doc>
<doc id="68673" url="https://ta.wikipedia.org/wiki?curid=68673" title="இரண்டாம் நிலை அடமானச் சந்தைச் சிக்கல்">
இரண்டாம் நிலை அடமானச் சந்தைச் சிக்கல்

இரண்டாம் நிலை அடமானச் சந்தைச் சிக்கல் என்பது தற்போது நடைபெற்று வரும் வீடு-மனை உடைமைத் தொழில் மற்றும் நிதிச் சிக்கலாகும். இது அமெரிக்க ஒன்றியத்தில் அடமானக் கடன் திருப்பித்தரத் தவறுதல் மற்றும் முன்கூட்டியே கடன் தவணை முடித்தல் ஆகியவற்றில் ஏற்பட்ட அதிகரிப்பினால் உருவானது, இது உலகம் முழுதும் பெரும் எதிர்மறையான விளைவுகளை வங்கிகளுக்கும், பணச் சந்தைகளுக்கும் ஏற்படுத்தியது. இருபதாம் நூற்றாண்டின் இறுதியில் காணப்பட்ட இதன் வேர்கள் 2007ஆம் ஆண்டில் தெளிவாக உணரத்தக்க வகையில் இச்சிக்கல் உலக நிதியமைப்பிலும், நிதித் துறை கட்டுப்பாட்டிலும் ஊடுருவும் தன்மையுள்ள பலவீனங்களை வெளிக்காட்டியது.

ஏறக்குறைய 80% கடனாளிகளுக்கு வழங்கப்பட்ட அமெரிக்க இரண்டாம் நிலை அடமானங்கள் அனுசரிக்கக் கூடிய வட்டி விகித அடமானங்களாகும். அமெரிக்க வீட்டு விலைகள் 2006-07 ஆம் ஆண்டில் வீழத் தொடங்கிய போது, மறுக்கடன் அதிகக் கடினமானது. மேலும், அனுசரிக்கக் கூடிய அடமானங்கள், அதிக விகிதங்களில் மாற்றியமைக்கப்பட்ட போது, அடமானக் கடன் தவறுகை அதிகரித்தது. நிதி நிறுவனங்களால் கைக்கொள்ளப்பட்டிருந்த இரண்டாம் நிலை அடமானங்களுக்குரிய கடனீடுகளின் மதிப்பு பரவலாக குறைந்தது. இதன் விளைவாக பல அமெரிக்க அரசு ஆதரவுப் பெற்ற வணிக நிறுவனங்கள் மற்றும் வங்கிகளின் முதலீடுகளில் அதிக வீழ்ச்சி ஏற்பட்டது, இதனால் உலகம் முழுதும் கடன் இறுக்கம் அதிகமானது.

2005-06 ஆம் ஆண்டின் போது உச்சத்திலிருந்த அமெரிக்க வீட்டுச் சந்தையின் குமிழி சிக்கல் வெடித்ததே இதற்கான உடனடிக் காரணம் அல்லது தூண்டுதலாகும். அதன் பிறகு "இரண்டாம் நிலை" மற்றும் அனுசரிப்பு விகித அடமான கடன்கள் மீதான கடன் திருப்பி வழங்காமை விகிதங்கள் விரைவாக அதிகரித்தது. எளிதான துவக்க விதிகள் மற்றும் நீண்ட கால வீட்டு விலை அதிகரிப்பு போன்ற கடன் ஊக்கமளிப்பு அம்சங்களின் அதிகரிப்பினால், கடனாளிகள் விரைவாக மிகவும் ஏற்ற நிபந்தனைகளில் மறுநிதியுதவிப் பெற முடியுமென்ற நம்பிக்கையைப் பெற்று அதன் பேரில் கடுமையான அடமானங்களை கடனீடு செய்யத் துணிவூட்டியது. எனினும், 2006-07 ஆம் ஆண்டில் வட்டி விகிதங்கள் அதிகரித்து வீட்டு விலைகள் ஓரளவு குறையத் துவங்கிய போது அமெரிக்காவின் பல பகுதிகளில் மறுநிதியளிப்பு மிகக் கடினமானது. எளிதான துவக்க வரையறைகள் காலாவதியான போது கடன் திருப்பு தவறுதல்கள் மற்றும் முன்கூட்டியே கடன் முடிப்பது ஆகிய நடவடிக்கைகள் குறிப்பிடுமளவு உயர்ந்து, எதிர்பார்த்தப்படி வீட்டு விலைகள் அதிகரிக்கத் தவறியது, அனுசரிப்பு விகித அடமானங்கள் வட்டி விகிதங்கள் உயர்ந்து மறு நிர்ணயத்திற்குள்ளாயின. வீட்டு விலை வீழ்ச்சியினால், வீடுகள் அடமானக் கடனை விடக் குறைவான மதிப்பிற்கு உட்பட்டன, இதனால் முன்கூட்டியே கடன் முடிப்பதற்கு நிதி ஊக்கமளிப்பு வழங்கப்பட்டது. 2006 ஆம் ஆண்டின் பிற்காலங்களில் அமெரிக்காவில் துவங்கி நடைபெற்று வரும் முன்கூட்டியே கடன் அடைப்பதென்ற தொற்று நோய் உலக பொருளாதார சிக்கலில் முக்கிய காரணியாக இருக்கிறது. காரணம், இது நுகர்வோரின் செல்வத்தைக் கரைத்து, வங்கி நிறுவனங்களின் நிதி வலுவை அரிக்கிறது.

சிக்கலுக்கு வழிவகுத்த வருடங்களில், குறிப்பிடத்தகுந்த அளவிலான அந்நியப் பணம், விரைவாக வளர்ந்து வரும் ஆசியப் பொருளாதார நாடுகளிடமிருந்தும், எண்ணெய் உற்பத்தி செய்யும் நாடுகளிலிருந்தும் அமெரிக்காவினுள் பாய்ந்தது. இந்த நிதிப் பாய்ச்சல்கள் 2002-04 ஆம் ஆண்டிலிருந்து அமெரிக்க குறை வட்டியுடன் இணைந்து எளிதான கடன் நிலைமைகளுக்கு பங்களித்து, வீட்டு விலை மற்றும் வீட்டுக் கடன் குமிழிகளுக்குக் காரணமானது. கடனின் பல்வேறு வகைகள் (எ.கா. அடமானம்,கடன் அட்டை மற்றும் வாகனக் கடன்) எளிதாகப் பெற முடிந்தது. மேலும், நுகர்வோர் முன்காணப்படாத கடன் சுமைக்கு உள்ளாக்கப்பட்டனர். வீட்டு விலைகள் மற்றும் கடன் சுபிட்சத்தின் பகுதியாக, அடமான அடிப்படைக் கடனீடுகள் என்ற நிதி உடன்படிக்கைகள் அளவு பெருமளவு அதிகரித்தது. இவை, அடமானப் பெறுமானங்கள் மற்றும் வீட்டு விலைகளிடமிருந்து அவற்றுக்கான மதிப்பினைப் பெறுகின்றன. இது போன்ற நிதி முறைகளின் கண்டுபிடிப்பு உலகம் முழுதுமுள்ள நிறுவனங்கள், நிதி முதலீட்டாளர்கள் ஆகியோரை அமெரிக்க வீட்டுச் சந்தையில் முதலீடு செய்ய ஏதுவாக்கியது. வீட்டு விலைகள் குறைந்ததால், முன்னணி உலக நிதி நிறுவனங்கள், இரண்டாம் நிலை அடமான அடிப்படை பத்திரங்களிடமிருந்து கடன் பெற்றவையும், அதிக அளவில் முதலீடு செய்திருந்தவையும், கணிசமான இழப்புகளை அடைந்தன. சிக்கல் வீட்டுச் சந்தையிலிருந்து பொருளாதாரத்தின் பிற பகுதிகளில் பரவிய போது கடன் அடைப்பதில் தவறுதல் மற்றும் இதர கடன் வகைகளின் இழப்புகள் கணிசமாக உயர்ந்தன. உலகம் முழுதும் மொத்த இழப்புகள் அமெரிக்க டாலர்களில் ட்ரில்லியன்கள் அளவில் இருந்ததாக மதிப்பிடப்பட்டது.

வீட்டு மற்றும் கடன் குமிழிகள் உருவானபோது, நிதியமைப்பு தொடர்ச்சியான காரணிகளால் அதிகமான சிதைவுக்கு உள்ளாகியது. முதலீட்டு வங்கிகள் மற்றும் நிழல் வங்கியமைப்பு எனப்படும் இழப்பீட்டு கைகாப்பு நிதிகள், போன்ற நிதியமைப்புகளின் அதிகரிக்கும் முக்கிய பங்கினை கொள்கை வகுப்பாளர்கள் அங்கீகரிக்கவில்லை. சில வல்லுநர்கள் இத்தகைய வங்கிகள் வணிக வங்கிகள் (வைப்பு) போல் அமெரிக்க ஒன்றிய பொருளாதாரத்திற்கு கடன் அளிப்பதில் முக்கியமானவையாகிவிட்டன என்றாலும் ஒரே மாதிரியான கட்டுப்பாடுகளைக் கொண்டிருப்பதில்லை. இத்தகைய நிறுவனங்களும் அதே போன்ற சில கட்டுப்பாட்டிற்குள்ளான வங்கிகளும் கணிசமான கடன் சுமையை ஏற்றிருந்தன, மேற்சொன்ன கடன்களை கொடுத்திருந்தும் அவற்றின் கடன் தவறுதலையோ அல்லது அடமான அடிப்படை பத்திரங்களின் இழப்பையோ உள்வாங்கிக் கொள்ளும் போதுமான நிதி தடையுறை ஏதுமின்றி இருந்தன. இந்த இழப்புகள் நிதி நிறுவனங்களின் கடன் அளிக்கும் திறனைப் பாதிக்கச் செய்து பொருளாதார நடவடிக்கைகளை மெதுவாக்கின. முக்கிய நிதியமைப்புகளின் நிலைத்தன்மை குறித்த கவலைகள், மத்திய வங்கிகள் நிதி வழங்கி கடன் அளிப்பதை ஊக்குவிக்கவும் வணிக பத்திரச் சந்தையில் மீண்டும் நம்பகத்தன்மையை ஏற்படுத்தவும் நடவடிக்கை எடுக்க வைத்தன, இவை வர்த்தக இயக்கத்திற்கான நிதியளிப்பிற்கு தேவையான ஒருங்கிணைந்த அம்சங்களாக உள்ளன. அரசுகளும் முக்கிய நிதி நிறுவனங்களுக்கு மறுமீட்பு நிதியளித்தன. இது அந்த நிறுவனங்களுக்கு கணிசமான கூடுதல் நிதிக் கட்டுப்பாடுகளை விதிக்கப்பட்டே வழங்கப்பட்டன.

வீட்டுத் தொழிற் சந்தையில் ஏற்பட்ட சரிவு ஏற்படுத்திய சிக்கல்கள் அதன் தொடர்ச்சியாக ஏற்பட்ட நிதிச் சந்தை சிக்கல்கள், ஆகியவையே உலகின் பல்வேறு மத்திய வங்கிகள் வட்டி குறைப்பைச் செய்யவும் அரசுகள் பொருளாதார ஊக்குவிப்பு நடவடிக்கைகளைச் செயல்படுத்தவும் முக்கியக் காரணிகளாக இருந்தன. இச்சிக்கலினால் ஏற்பட்ட உலக பங்குச் சந்தை விளைவுகள் குறிப்பிடத்தக்கவை. 2008 ஆம் ஆண்டின் ஜனவரி 1 லிருந்து 11 அக்டோபர் வரையிலான அமெரிக்க பெரு நிறுவனங்களின் பங்குகளின் உரிமையாளர்கள் அவர்களது பங்கு மதிப்பு $20 டிரில்லியனிலிருந்து $12 டிரில்லியனாகச் சரிந்ததால் $8 டிரில்லியன் அளவிற்கு நட்டத்தைச் சந்தித்தனர். பிற நாடுகளில் நட்டம் சராசரியாக 40% அளவிலிருந்தது. பங்கு சந்தைகளில் நட்டமும் வீட்டு மதிப்பு வீழ்ச்சியும் முக்கிய பொருளாதார ஊக்கியான நுகர்வோர் செலவினங்களில் மேலும் கீழ்நோக்கிய அழுத்தத்தைக் கொடுத்தன. இச் சிக்கலைத் தீர்க்க பெரிய வளர்ந்த நாடுகள் மற்றும் வளரும் நாடுகளின் தலைவர்கள் 2008 நவம்பர் மற்றும் 2009 மார்ச்சில் செயல் தந்திரங்களை வகுக்கக்கூடினர். 2009 ஏப்ரல் வரை சிக்கலின் பல வேர்க் காரணிகள் இன்னும் கையாளப்பட வேண்டியவையாக உள்ளன. பல வகையிலான தீர்வுகள் அரசு அலுவலர்கள், பொருளாதார அறிஞர்கள், மத்திய வங்கிகள் மற்றும் வணிக பணியாளர்கள் ஆகியோரால் பரிந்துரைக்கப்பட்டன.

இரண்டாம் நிலை அடமானக் கடன்தாரர்கள் என்போர், பொதுவாக பலவீனமான கடன் வரலாற்றையும் குறைந்த கடன் திருப்பியளிக்கும் தகுதியையும் கொண்டுள்ளனர். முதன் நிலை கடன்தாரர்களை விட இரண்டாம் நிலை கடன்கள் அதிக திருப்பியளிக்கப்படாமல் போகும் சிக்கலைக் கொண்டவை. கடன்தாரர் ஒருவேளை நேரத்திற்கு கடன் அளித்தவர்க்கு அடமானக் கடன் திருப்பக் கடமைத் தவறினால் அவை (வங்கி அல்லது நிதி நிறுவனம்) அவர்களின் சொத்தினை கைக்கொண்டு விடுவர், அதற்கு முன்கூட்டியே கடன் முடித்தல் என்று பெயர்.

2007 ஆம் ஆண்டு மார்ச் வரை அமெரிக்க இரண்டாம் நிலை அடமானச் சந்தையின் மதிப்பு $1.3 டிரில்லியனாக இருந்தது.

அமெரிக்க குடும்பங்களினால் அதிகபட்சம் நான்கு குடும்பங்கள் வசிக்கும் குடியிருப்புக்களின் திருப்பித் தர வேண்டிய குடியிருப்பு அடமானங்களின் மதிப்பு அமெரிக்க $9.9 டிரில்லியன்களாக 2006 ஆம் ஆண்டின் இறுதியிலும், 2008 ஆம் ஆண்டின் நடுப்பகுதியில் அமெரிக்க $10.6 டிரில்லியன்களாகவும் இருந்தது. 2007 ஆம் ஆண்டின் போது, கடன் அளித்தவர்கள் முன்கூட்டியே கடன் முடிக்கும் நடவடிக்கைகளின் மூலம் கிட்டத்தட்ட 1.3 மில்லியன் சொத்துக்களைக் கைப்பற்றத் தொடங்கினர், இது 2006 ஐ விட 79% அதிகமாகும். இது 2008 ஆம் ஆண்டில் 2.3 மில்லியனாக அதிகரித்தது, அப்போது அதன் மதிப்பு 2007 ஆம் ஆண்டை விட 81% அதிகமாகும். 2008 ஆகஸ்ட் வரை, 9.2% எல்லா அடமானங்களின் பற்றும் ஒன்று திருப்பித்தரப்படாமலிருந்தது அல்லது முன்கூட்டியே முடிக்கப்பட்டிருந்தது. 2007 ஆம் ஆண்டு ஆகஸ்டிற்கும் 2008 ஆண்டு அக்டோபருக்கும் இடையில் 936,439 அமெரிக்க குடியிருப்புகள் முன்கூட்டியே கடன் முடிப்புக்குள்ளாயின. முன்கூட்டியே கடன் முடித்தல் குறிப்பிட்ட மாகாணங்களில், எண்ணிக்கை மற்றும் முன்கூட்டியே கடன்முடிப்புக்கான விண்ணப்பங்களின் விகிதங்கள் ஆகிய இரண்டின் ரீதியாகவும் குவிந்திருந்தன. 2008 ஆம் ஆண்டில் பத்து மாகாணங்கள் 74% முன்கூட்டியே கடன் முடித்தலுக்கான விண்ணப்பங்களைக் கொண்டிருந்தன; இதில் இரண்டு மாகாணங்கள் (கலிபோர்னியா மற்றும் ஃபோளோரிடா) 41% என்ற அதிக மதிப்பைக் கொண்டிருந்தன. ஒன்பது மாகாணங்கள் சராசரி தேசிய முன்கூட்டியே கடன் முடிப்பு விகிதமான மொத்த குடியிருப்புகளின் 1.84% ஐ விட அதிகமான விகிதத்தைக் கொண்டிருந்தன.

இந்தச் சிக்கலுக்கு, வீடு மற்றும் கடன் சந்தைகளில் பரவும் தன்மையுள்ள, ஆண்டுக் கணக்கில் உருவாகும் எண்ணற்ற காரணிகள் காரணமாக இருப்பதாகக் கருதப்படலாம். கூறப்படும் காரணங்களாகக் கருதப்படுபவையில் உள்ளடங்குபவை: அனுசரிக்கும் விகித அடமானங்கள் மறு அமைப்பினால் வீட்டு உரிமையாளர்கள் அடமான தொகையை திருப்பிச் செலுத்த இயலாமல் போதல், அதீத கடன் நீட்டிப்பு, சிக்கல் மிகுந்த கடன் வழங்குதல், வளமான காலங்களிலான அதீத ஊகம் மற்றும் மூளைச்சலவைக் கருத்துகள், ஆபத்து நிறைந்த வணிக கடன்கள், தனிநபர் மற்றும் பெரு நிறுவன அளவிலான அதிக கடன் அளவுகள் மற்றும் கடன் திருப்பி அடைக்க முடியாமை சிக்கல்களை மறைத்து வழங்கப்படும் அடமானக் கடன்களை வழங்கும் நிதித் திட்டங்கள், பணக் கொள்கை, பன்னாட்டு வர்த்தகச் சமநிலையின்மை மற்றும் அரசுக் கட்டுப்பாடுகள் (அல்லது இவை போதிய அளவிலில்லாத நிலை). முக்கிய இரண்டாம் நிலை அடமானச் சிக்கலின் இரண்டு வினையூக்கியாக இருப்பவை தனியார், வங்கிகள் அடமான பங்குச் சந்தை நுழைவதால் ஏற்படும் பணப்பாய்வுகள் மற்றும் அடமான முகவர்களின் வேட்டையாடும் வகையிலான கடன் வழங்கும் பழக்கங்கள், குறிப்பாக அனுசரிப்பு விகித அடமானம், 2-28 கொண்ட கடன் ஆகியவையாகும். இருப்பினும், குறிப்பாக வால் ஸ்டிரீட் மற்றும் நிதித்துறை ஆகியவற்றின் நெறிமுறை பாதுகாப்பின்மையே இந்தப் பல காரணங்களின் மையமாக சுட்டப்படுகிறது.(1/)

"டிக்லரேஷன் ஆஃப் தி சம்மிட் ஆன் ஃபினான்ஷியல் மார்க்கெட்ஸ் அண்ட் தி வேர்ல்ட் இகானமி," யில் 2008 ஆம் ஆண்டில் நவம்பர் 15 அன்று குரூப் ஆஃப் 20 இன் தலைவர்கள் கலந்து கொண்ட மாநாட்டில் அவர்கள் கீழ்க்கண்ட காரணங்களைக் கூறினர்:

குறைந்த வட்டி விகிதங்கள் மற்றும் அந்நிய பணப் பாய்ச்சல் ஆகியவை எளிதான கடன் தரும் சூழ்நிலையை, சிக்கலுக்கு பல ஆண்டுகளுக்கு முன்பு உண்டாக்கி, வீட்டு சந்தை வளர்ச்சியினைத் தூண்டி கடன் அடிப்படையிலான நுகர்வினை ஊக்குவித்தது. அமெரிக்க வீட்டு உரிமைச் சதவீதம் 1994 ஆம் ஆண்டில் 64% மாக இருந்தது (1980 லிருந்து அதே அளவோடு இருந்த இம்மதிப்பு) எல்லாக் காலங்களுக்கான அதிகபட்ச மதிப்பான 69.2% மாக 2004 இல் உயர்ந்தது. இரண்டாம் நிலை அடமானக் கடனே வீட்டு உரிமை விகிதங்களின் உயர்வுக்கும் மற்றும் ஒட்டுமொத்த வீடுகளின் தேவைக்குமான அதிகரிப்பிற்குமான பெரும் காரணமாக இருந்ததோடு, விலைகளையும் உயர்த்தியது.

1997 ஆண்டிற்கும் 2006 ஆண்டிற்கும் இடையில் வழக்கமான ஓர் அமெரிக்க வீட்டின் விலை 124% அதிகரித்தது. 2001 ஆம் ஆண்டில் முடிவடைந்த இரு பத்தாண்டுகளில் தேசிய சராசரி வீட்டு விலை சராசரி வீட்டு வருமானத்தினைப் போன்று 2.9 லிருந்து 3.1 மடங்கு வரை இருந்தது. இந்த விகிதம் 2004 ஆம் ஆண்டில் 4.0 வும், 2006ல் 4.6 கவும் உயர்ந்தது. இந்த வீட்டுத் துறை குமிழி சில வீட்டு உரிமையாளர்களை வீட்டை மறு நிதியளிப்பிற்கு குறைந்த வட்டி விகிதத்தில் உட்படுத்த வைத்தது, அல்லது விலை அதிகரிப்பினால் பாதுகாக்கப்பட்ட இரண்டாம் அடமானத்தின் பேரில் நுகர்வுச் செலவுகளுக்கு நிதியளிக்கத் தூண்டியது. அமெரிக்க குடும்பக் கடன் வருடாந்திர செலவழிக்கத்தக்க தனிநபர் வருமானத்தின் விழுக்காடாக 2007 இறுதியில் 127% ஆகவும் 1990 ஆம் ஆண்டில் 77% ஆகவும் இருந்ததது.

வீட்டு விலைகள் உயர்ந்து வந்த போது நுகர்வோர் குறைவாக சேமித்தனர் மேலும் கடன் வாங்கியும் அதிகமாக செலவழிக்கவுமான இரண்டையும் செய்தனர். 1974 ன் வருட இறுதியில் வீட்டுக் கடன் தனிநபர் செலவழிப்பு வருமானத்தின் 60% மதிப்பான $705 பில்லியனிலிருந்து அதிகரித்து 2000 ஆம் ஆண்டின் இறுதியில் $7.4 டிரில்லியன் ஆனது, மேலும் 2008 ஆம் ஆண்டின் நடுவில் $14.5 டிரில்லியனாக ஆனது அது தனிநபர் செலவழிப்பு வருமானத்தின் 134% ஆகும். 2008 ஆம் ஆண்டில் வழக்கமான அமெரிக்க குடும்பம் 13 கடன் அட்டைகளை வைத்திருந்தது, அதில் 40% குடும்பங்கள் நிலுவை மீதம் வைத்திருந்தன, அது 1970 லிருந்த 6% இலிருந்து அதிகரித்திருந்தது.
கட்டற்ற பணம் வீட்டுத் துறைப் பங்கின் பிரிப்பிலிருந்து நுகர்வோர்களால் பயன்படுத்தப்பட்ட கட்டற்ற பணம் 2001 ஆம் ஆண்டில் $627 பில்லியனிலிருந்து இரட்டிப்பாகி 2005 ஆம் ஆண்டில் $1,428 பில்லியனானது, வீட்டுக் குமிழி இக்காலகட்டத்தில் கிட்டத்தட்ட மொத்தமாக $5 டிரில்லியன் அளவுக்குரியதை உருவாக்கியது. அமெரிக்க வீட்டு அடமானக் கடன் தேசிய மொத்த உற்பத்தியின் ஒப்பீட்டில் சராசரியாக 1990 ஆம் ஆண்டுகளில் 46% மாக இருந்து 73% மாக 2008 ஆம் ஆண்டில் மாறி $10.5 டிரில்லியனை அடைந்தது.

கடன் மற்றும் வீட்டு விலைகள் வெடிப்பானது கட்டுமான பூரிப்புக்கு வித்திட்டது, பின்னர் விற்கப்படாத வீடுகளின் உபரிக்கு வழியேற்படுத்தியது, அமெரிக்க வீட்டு விலைகள் உச்சத்திற்கு சென்று 2006 ஆம் ஆண்டின் மத்தியில் வீழத் துவங்கியதற்கு அது காரணமானது. எளிதான கடனும், வீட்டு விலைகள் தொடர்ந்து உயரும் என்ற நம்பிக்கையும் பல இரண்டாம் நிலை கடனாளிகளை அனுசரிப்பு விகித அடமானத்தைப் பெறத் தூண்டியது. இந்த அடமானங்கள் கடனாளிகளை, சந்தை விகிதத்திற்கு முன் தீர்மானிக்கப்பட்ட குறைவான வட்டி விகிதத்தில் முதலில் தூண்டி, பின்னர் சந்தை வட்டி விகிதத்திற்கு அடமானத்தின் மீதி காலத்திற்கு சிக்கவைத்தது. தொடக்க நீட்டிப்புக் காலம் முடிந்த பிறகு உடனடியாக கடனாளிகளால் உயர்ந்த தவணைகளை செலுத்த இயலாத போது அடமானங்களை மறு நிதிக்குட்படுத்த முயலுகின்றனர். மறு நிதியளிப்பு பல அமெரிக்க பகுதிகளில் வீட்டு விலைகள் வீழ்ச்சியடையத்துவங்கியபோது மேலும் கடினமாகியது. மறு நிதியளிப்பினால உயர்ந்த மாதத் தவணைகளிலிருந்து தப்பிக்க இயலாத கடனாளிகள் கடன் திருப்பித்தருவதிலிருந்து தவறினர்.

அதிக எண்ணிக்கையிலான கடனாளிகள் தங்களது அடமானத் தவணைகளை செலுத்தத் தவறும் போது (இது தற்போது நடந்து வரும் சிக்கல்) முன்கூட்டியே கடன் முடிப்பது மற்றும் வீடுகளை விற்பனைக்கு அளிப்பது அதிகரித்தது. இது வீட்டு விலைகளின் மீது கீழிறக்க அழுத்தத்தை வழங்குகிறது. இது மேலும் வீட்டு உரிமையாளர்களின் உரிமைப் பங்கினைக் குறைக்கிறது. அடமானத் தவணைகளில் ஏற்படும் வீழ்ச்சி அடமானப் பின்னணியுள்ள கடனீடுகளின் மதிப்பையும் குறைக்கிறது, அது வங்கிகளின் நிகர மதிப்பையும் நிதி ஆரோக்கியத்தையும் அரிக்கிறது. இந்தச் நச்சுச் சுழல்சிக்கலின் மையமாக உள்ளது.

2008 ஆம் ஆண்டில் செப்டம்பர் சராசரி அமெரிக்க வீட்டு விலைகள் 2006 ன் மத்தியில் இருந்த உச்ச மதிப்பிலிருந்து 20% குறைந்தன. இந்த பெரும் எதிர்பாராத வீட்டு விலைகளின் வீழ்ச்சியானது, பல கடனாளிகள் தங்களது வீடுகளில் பூஜ்யம் அல்லது எதிர்மறையான உரிமைப் பங்கு மதிப்பையே கொண்டுள்ளதைக் குறிக்கிறது, இதன் பொருள் அவர்களது வீடுகளின் மதிப்பு அவர்களின் அடமான மதிப்பை விட குறைந்துள்ளது என்பதாகும். மார்ச் 2008 ஆம் ஆண்டில் கணக்கிடப்பட்ட 8.8 மில்லியன் கடனாளிகள்- மொத்த வீட்டு உரிமையாளர்களிலும் 10.8% பேர்- தங்களது வீடுகளில் எதிர்மறையான உரிமைப் பங்கினைப் பெற்றிருந்தனர், இது 2008 ஆம் ஆண்டு நவம்பரில் 12 மில்லியனாக அதிகரித்ததாக நம்பப்படுகிறது. இச்சூழ்நிலையில் கடனாளிகள் தங்களது அடமானங்களில் தவற ஊக்குவிப்பதாக இருப்பது சொத்திற்கு எதிரான கடன் வழக்கமாக புகலிடமற்றக் கடனாகும். பொருளாதார அறிஞரான ஸ்டான் லிபோவிட்ஸ் வால்ட் ஸ்டிரீட் ஜர்னல் இதழில், 12% வீடுகளே எதிர்மறையான பங்கினை கொண்டிருந்தாலும், அவை முன்கூட்டியே திருப்பும் கடனில் 47% ஐ 2008 ஆம் ஆண்டின் இரண்டாம் பாதியில் கொண்டிருந்தது என வாதிட்டார். அவர், வீட்டில் உரிமைப் பங்கு எந்தளவிற்கு இருக்கிறது என்பதுவே முன்கூட்டியே முடிக்கப்படும் கடனில் முக்கியமானதாகும், இது கடன் வகை, கடனாளியின் கடன் மதிப்பு, அல்லது கடனடைக்கும் திறன் ஆகியவற்றைவிட முக்கிய காரணியாகவுள்ளது என்ற முடிவுக்கு வந்தார்.

முன்கூட்டியே திருப்பித்தரும் கடனின் விகித எண்ணிக்கை அதிகரித்து விற்பனைக்கு வரும் வீடுகளின் எண்ணிக்கையையும் அதிகரிக்கிறது. முன் வருடத்தை விட 2007 ஆம் ஆண்டில் புதிய வீடுகளின் விற்பனை 26.4% குறைந்திருந்தது. 2008 ஆம் ஆண்டு ஜனவரியில், விற்கப்படாத புதிய வீடுகளின் பட்டியல் 2007 ஆம் ஆண்டின் டிசம்பர் விற்பனை எண்ணிக்கையைவிட 9.8மடங்கு அதிகமாக இருந்தது, இது 1981 ஆம் ஆண்டிலிருந்து காணப்பட்ட அதிகபட்ச விகித மதிப்பாகும். மேலும், நான்கு இலட்சம் வீடுகள் விற்பனைக்கு வந்ததில் ஏறக்குறைய 2.9 மில்லியன் வீடுகள் வெறுமையாக இருந்தவை. இந்த விற்காத வீடுகளின் மீதமிருந்த தேக்கம் வீட்டு விலைகளை குறைத்தது. விலைகள் குறைந்ததால் மேலும் சில வீட்டு உரிமையாளர்கள் கடன் திருப்பத்தவறுதல் அல்லது முன்கூட்டியே கடன் முடித்தல் சிக்கலில் விழுந்தனர். வீட்டு விலைகள் இந்த விற்காத வீடுகளின் பட்டியல் (மிகை அளிப்பின் ஒரு சான்று நிகழ்வு)சராசரியான அளவிற்கு குறையும்வரை தொடர்ச்சியாக சரியுமென எதிர்பார்க்கப்படுகிறது.

குடியிருப்பு வீட்டுத் தொழிலின் ஊகக் கடனே இரண்டாம் நிலை அடமானச் சிக்கலின் பங்களிப்பு காரணியாகக் குறிக்கப் படுகிறது. 2006 ஆம் ஆண்டின் போது, வாங்கப்பட்ட வீடுகளில் (1.65 மில்லியன் வீடுகளில்) 22%, முதலீட்டு நோக்கத்தைக் கொண்டவை, கூடுதலாக 14% (1.07 மில்லியன் வீடுகள்)விடுமுறைக் கால வீடுகளாக வாங்கப்பட்டன. 2005 ஆம் ஆண்டின் போது, இவற்றின் மதிப்புகள் முறையே 28% ஆகவும், 12% ஆகவும் இருந்தன. வேறு விதமாகக் கூறினால், சாதனை அளவாக 40% வீட்டு வாங்குதல் அளவுகளுக்குரிய வீடுகள் முதல் தர குடியிருப்பிற்கான நோக்கத்தைக் கொண்டிருக்கவில்லை. டேவிட் லெரே, NAR ன் தலைமைப் பொருளாதார நிபுணர், 2006 ஆம் ஆண்டின் முதலீட்டு நோக்க வாங்குதல் குறையும் என்பது எதிர்பார்க்கப்பட்ட ஒன்றே எனக் கூறினார்: " 2006 ஆம் ஆண்டில் ஊக வியாபாரிகள் சந்தையை விட்டு வெளியேறினர், அது முதல் தரச் சந்தையை விட முதலீட்டுச் சந்தை வேகமாக வீழக் காரணமானது.

2000 மற்றும் 2006 ஆம் ஆண்டிற்கு இடையே வீட்டு விலைகள் கிட்டத்தட்ட இரு மடங்காகியது, பணவீக்கத்தின் வீதத்திற்கு ஏறக்குறைய சமமாக இருந்த வரலாற்று ரீதியான குறிப்பிடத்தகுந்த ஒரு விரிவான வேறுபட்ட போக்காகும். மரபு ரீதியாக வீடுகள் ஊகம் சார்ந்த முதலீடுகளாக் கருதப்படுவதில்லையெனினும் இந்த நடவடிக்கை வீட்டு பூரிப்புக்காலத்தில் மாறியது. ஊடகங்கள் பரவலாக தொகுப்பு வீடுகள் கட்டப்படும்போதே வாங்கப்பட்டு, பிறகு இலாபத்திற்கு விற்பனையாளர் ஒருமுறை கூட அங்கு வாழ்ந்திராமல் "சுண்டி விடுவதாக"க் (விற்கப்படுவதாகக்) கூறின. சில அடமான நிறுவனங்கள் 2005 ஆம் ஆண்டிற்கு முன்கூட்டியே இந்த நடவடிக்கைகளின் உள்ளார்ந்த சிக்கல்களை பற்பல சொத்துக்களில் முதலீட்டாளர்கள் உயர்ந்த துணை வலுவுடன் ஆதயங்களைப் பெறக் கருதுவதை அறிந்த பிறகு அடையாளம் கண்டுணர்ந்தனர்.

மன்ஹாட்டன் நிறுவனத்தின் நிகோலே ஜெலினாஸ் ஒரு வீட்டைப் பற்றிய மாறி வரும் எண்ணங்களை, மரபு ரீதியிலான விலைவாசி ஏற்றத்தின் இழப்பீட்டுக் கைகாப்பு ஏற்பாடாக கருதுவதிலிருந்து ஊக முதலீடாக கருதுவதை வரி மற்றும் அடமானக் கொள்கைகளால் அனுசரிக்கவில்லையென்றால் ஏற்படும் எதிமறையான விளைவுகளை விவரித்தார். பொருளாதார நிபுணர் ராபர்ட் ஷில்லர் ஊகக் குமிழிகளை தூண்டுபவைப் பற்றி வாதிட்டது " உண்மை நிலவரங்கள் உள்ளே நுழையமுடியாத தொற்றக் கூடிய நம்பிக்கை, விலைகள் எப்போதெல்லாம் ஏறுகின்றனவோ அடிக்கடி கைக்கொள்ளப்படுகிறது. குமிழிகள் முதன்மையாக சமூக நிகழ்வுகளாகும்; நாம் அவற்றை தூண்டும் உளவியலை புரிந்துக் கொள்வதுடன் அணுகவும் செய்யாதவரை அவை தொடர்ந்து உருவாகிக் கொண்டிருக்கும்." ஹைமான் மின்ஸ்கி என்ற கீனீசிய பொருளியலாளர் எவ்வாறு ஊகக் கடன், ஏற்றம் காணும் கடனிற்கும் அதன் பிறகான சொத்து மதிப்பின் வீழ்ச்சிக்கும் பங்களிக்கிறது என விவரித்தார்.

சிக்கலுக்கு முந்தைய வருடங்களில், கடனளிப்பவர்களின் நடவடிக்கை முற்றிலும் மாறியது. கடன் அளிப்பவர்கள் உயர் சிக்கல் வாய்ந்த கடனாளிகளுக்கு மேலும் மேலும் கடனளித்தனர். இரண்டாம் நிலை அடமானங்கள் 1994 ஆம் ஆண்டில் $35 பில்லியன் தொகையாக இருந்தது (மொத்த தோன்றுபவற்றில் 5%) 1996 ஆம் ஆண்டில் 9%, 1999 ஆம் ஆண்டில் $160 பில்லியன் (13%), மற்றும் 2006 ஆம் ஆண்டில் $600 (20%) எனவும் இருந்தது.. மத்திய வங்கியின் ஆய்வு ஒன்று இரண்டாம் நிலை அடமானச் சந்தைக்கும் முதல் நிலைச் சந்தைக்குமான வட்டி விகிதங்களுக்கிடையிலான ("இரண்டாம் நிலை சந்தையின் விலையேற்றம்") சராசரி வேறுபாடு 2001 ஆம் ஆண்டிற்கும் 2007 ஆம் ஆண்டிற்கும் இடையில் கணிசமாகக் குறைந்துள்ளதைக் கண்டது. குறையும் சிக்கல் தவணை மற்றும் கடன் தரக்கட்டுப்பாடுகள் இணைந்து, அவை கடன் சுழல்களின் பூரிப்பு மற்றும் வெடிப்பு இரண்டிற்கும் பொதுவானவை.

உயர் சிக்கல் கடனாளிகளை முக்கியமாகக் கருத்தில் கொள்வதுடன் சேர்த்து, கடன் அளிப்பவர்கள் அதிக அளவில் சிக்கல் வாய்ந்த கடன் விருப்பத்தேர்வுகளையும் கடன் ஊக்கங்களையும் கொடுத்தனர். 2005 ஆம் ஆண்டில், சராசரி முன் தொகை முதல் முறை வீடு வாங்குபவர்களுக்கு 2% இருந்தது, மேலும் அத்தகைய வீடு வாங்குவோர்களில் 43% பேர் எந்த மாதிரியான முன் தொகையையும் செலுத்தவில்லை. ஒப்பீட்டளவில்,சீனா 20% யையும் தாண்டிய முன் தொகை தேவைகளையும் முதன்மை இல்லாத குடியேற்றங்களுக்கு அதிக அளவில் வைத்துள்ளது.

சில நேரங்களில் நிஞ்ஜா கடன்கள்என அழைக்கப்படும் ஓர் உயர் சிக்கல் மாற்றுக் கடன் "வருமானமற்ற, வேலையற்ற மற்றும் சொத்துக்களற்ற" கடன்கள் ஆகும். மேலும் ஒரு எடுத்துக் காட்டாக, வட்டி மட்டுமேயுள்ள அனுசரிப்பு வட்டி அடமானக் கடன் (ARM), துவக்கக் காலத்தில் கடன்தாரர் வட்டி மட்டுமே (அசலை அல்ல)கட்டுகின்றதை அனுமதிக்கின்றது. இன்னும் ஒரு உதாரணம் "செலுத்துதல் விருப்பத்தேர்வுக்" கடன் ஆகும், இதில் வீட்டு உரிமையாளர் வேறுபட்ட தொகையினைச் செலுத்தலாம் ஆனால் செலுத்தப்படாத வட்டி அசலோடு சேர்க்கப்படும். 2004 மற்றும் 2006 ஆம் ஆண்டிற்கு இடைப்பட்ட காலத்தில் தோன்றிய ARM களில் மூன்றில் ஒரு பங்கு "தொந்தரவு" தரும் 4% விகிதங்களுக்கு கீழானது, பின்னர் சில துவக்க காலத்திற்கு பிறகு கணிசமாக உயர்த்தப்பட்டு, மாதத் தவணைத் தொகையை இயன்றளவு இரட்டிப்பாக்கியது.

இரண்டாம் நிலை ARM கடனாளிகளில் ஒரு பகுதியினரில் கடன் குறியீடு நல்ல முறையில் தகுதியுடைய மரபு சார்ந்த அடமானங்களுக்கு மேம்பட்ட வரையறைகளில் அளிக்கப்படும் அடமானங்களின் சதவீதம் 2000 வருடத்தில் 41% லிருந்து 2006 ஆம் ஆண்டில் 61% மாக அதிகரித்தது. எனினும், கடன் குறியீடுகளைத் தாண்டிய கடன் வழங்கலைப் பாதிக்கும் பிற காரணிகள் உள்ளன. இத்தோடு சேர்ந்து, அடமான தரகர்கள் சில சந்தர்ப்பங்களில் இரண்டாம் நிலை ARM களை கடன் குறியீடுகள் மூலம் உறுதியான கடனுக்கான தகுதியைக் (அதாவது, இரண்டாம் நிலை இல்லாத) கொண்டவர்களுக்கு அளிப்பதற்கு ஊக்கத் தொகைகளை கடன் அளிப்பவர்களிடமிருந்து பெற்றனர்.

பூரிப்புக் காலங்களில் அடமானம் உறுதியளிக்கும் அம்சங்களின் தரநிலை திடீர் ஏற்றத்தைச் சந்தித்தது. தானியங்கு கடன் ஒப்புகைகள் கடன்களை முறையான மறு ஆய்வு ஆவணங்கள் ஏதுமின்றியும் அனுமதித்தன. 2007 ஆம் ஆண்டில், எல்லா இரண்டாம் நிலை கடன்களில் 40% தானியங்கு முறை உறுதியளிக்கும் ஆவண வகையின் கீழ் வழங்கப்பட்டவை. அடமான வங்கிகளின் கூட்டமைப்பின் தலைவர் அடமான முகவர்கள் வீட்டுக் கடன் பூரிப்பினால் இலாபமடைந்தும், கடனாளிகள் திருப்பியளிப்பார்களா என ஆராய தேவையானவற்றை செய்யவில்லையெனக் கூறினார். அடமான முறைக்கேடுகள் கடன் அளிப்பவர், வாங்குபவர் தரப்புகளில் பேரளவில் அதிகரித்தது. 2004 ஆம் ஆண்டில், அமெரிக்க புலனாய்வுத் துறை முதல் நிலை அல்லாத அடமான கடனில் முக்கிய கடன் சிக்கலானது "கொள்ளை நோய்" போல் அடமான முறைகேட்டில் ஏற்பட்டு அவர்கள் கூறியது போல் " S&L சிக்கல் போல் பாதிக்கக் கூடியதொரு பிரச்சினை" போன்றவற்றிற்கு வழியேற்படுத்தும்.

ஆக ஏன் கடன் தரநிலைகள் வீழ்ந்தன? பீபாடி விருதினைப் பெற்ற நிகழ்ச்சியொன்றில், NPRசெய்தியாளர்கள் வாதிட்டனர், ($70 டிரில்லியன் மதிப்புள்ள உலகம் முழுவதிலான நிலையான வருமான முதலீடுகளை பிரதிநிதித்துவப்படுத்தும்) "பெரும் பணக் குளம் ஒன்று" அமெரிக்க அரசுப் பத்திரங்கள் தருவதை விடக் கூடுதலான ஈன்றளிக்கக் கூடிய ஒன்றை அடைய முயற்சித்தது. மேலும், இப்பணக்குளம் ஏறத்தாழ அளவில் 2000 லிருந்து 2007 ஆம் ஆண்டு வரை இரட்டிப்பானது, இன்னும் ஒப்பீட்டளவில் பாதுகாப்பான வருமானம் பெருக்கும் முதலீடுகள் விரைவாக வளரவில்லை. வால் ஸ்டிரீட் முதலீட்டு வங்கிகள் இத்தேவைகளை நிதி கண்டுபிடிப்புகளான அடமான அடிப்படையிலான பங்குகள்(MBS) மற்றும் ஒத்திசைவான கடன் கடமை(CDO), மூலமும் அவற்றிற்கு கடன் தரவரிசை முகமைகளால் பாதுகாப்பான தர நிலைகள் கொடுக்கப்பட்டதின் மூலம் பதிலளித்தன. அதன் விளைவாக, வால் ஸ்டிரீட் இந்தப் பணக் குளத்தை அமெரிக்க அடமான சந்தையுடன் இணைத்தது, இதனால் அடமான அளிப்பு சங்கிலியிலிருந்த எல்லோருக்கும் ஏராளமான கட்டணங்கள் கூடியது. இது கடன்களை விற்கும் அடமான முகவர் முதல், இவர்களுக்கு நிதியளித்த சிறிய வங்கிகள், அவர்கள் பின்னாலுள்ள பெரிய முதலீட்டு வங்கிகள் வரையிலுமிருந்தது. ஏறக்குறைய 2003 ஆம் ஆண்டில் மரபு ரீதியிலான கடன் தரங்கள் மூலம் அளிக்கப்படும் அடமானங்கள் இல்லாமல் போயின. எனினும், MBS மற்றும் CDO ஆகியவற்றிற்கான தொடர்ச்சியான வலுவான தேவையானது, கடன் தரங்களை அளிப்புச் சங்கிலியின் வாயிலாக அடமானங்கள் இன்னும் விற்கப்படும் வரையில் கீழே இறக்கச் செய்தது. பின்னர், இந்த ஊகக் குமிழி நிலையற்றதென்பது நிரூபணமானது. NPR இதை இவ்வாறு விவரித்தது:

மரபுரீதியிலான அடமான மாதிரியில், ஒரு வங்கி ஒரு கடனை உருவாக்கி கடன்தாரர்க்கு/வீட்டு உரிமையாளருக்கு கொடுத்து அதற்கான கடன் (திருப்பித்தர தவறுகின்ற) சிக்கலைத் தன்னிடமே வைத்துக் கொள்கிறது. பங்குமயமாக்கலின் வருகை, மரபுரீதியிலான மாதிரியான "உருவாக்கி விநியோகிக்கும்" மாதிரிக்கு வழிவிட்டது, இதில் அடமான அடிப்படையிலான கடனீடுகளின் வாயிலாக வங்கிகள் அவசியமான அடமானங்களை விற்று கடன் சிக்கலை முதலீட்டாளர்களுக்கு விநியோகித்தன. பங்குமயமாக்கல் குறிக்கும் பொருள், அடமானங்களை வழங்குபவர்கள் அவற்றை முதிர்வு வரை வைத்திருக்க வேண்டிய தேவையில்லை. அடமானங்களை முதலீட்டாளர்களுக்கு விற்பதன் மூலம், உருவாகும் வங்கிகள் தங்கள் நிதிகளை நிறைவாக்கிக் கொண்டு, மேலும் அதிகக் கடன்களை அளிக்க இயலச் செய்வதோடு கடன் நடவடிக்கை கட்டணங்களை உண்டாகுகின்றன. இது நெறிமுறை ஆபத்துகளை உருவாக்கியிருக்கலாம், மேலும் அடமானங்களின் வரவுத் தரத்தை உறுதி செய்வதற்கு மாறாக அடமானப் பரிமாற்றச் செயலாக்கத்திலேயே கவனம் செலுத்துவதை அதிகரித்தது.

1990 ஆம் ஆண்டுகளின் மத்தியில் பங்குமயமாக்கல் அதிகரித்தது. 1996 ஆம் ஆண்டிற்கும் 2007 ஆம் ஆண்டிற்கும் இடையில் அடமான அடிப்படை பங்குகளின் மொத்தத் தொகை ஏறக்குறைய $7.3 டிரில்லியன் அளவிற்கு மும்மடங்கு அதிகரித்தது. இரண்டாம் நிலை அடமானப் கடனீடுகளின் பங்கு (அதாவது மூன்றாம் நபர் முதலீட்டாளர்களுக்கு MBS மூலமாக வழங்கப்பட்டது) 2001 இல் 54% லிருந்து 2006 ஆம் ஆண்டில் 75% ஆக உயர்நதது. அமெரிக்க வீட்டு உரிமையாளர்கள், நுகர்வோர் மற்றும் பெரு நிறுவனங்கள் 2008 ஆம் ஆண்டில் கிட்டத்தட்ட$ 25 டிரில்லியன் கடன்பட்டிருந்தனர். அமெரிக்க வங்கிகள் நேரடியாக அந்த மொத்தக் கடன்களில் மரபுரீதியான அடமானக் கடன்களாக சுமார் $8 டிரில்லியனைத் தக்கவைத்துக்கொண்டன. பத்திரதாரர்களும் பிற மரபுசார்ந்த கடன் அளிப்பவர்களும் மற்றொரு $7 டிரில்லியன் வழங்கின். மீதமுள்ள $10 டிரில்லியன் பங்குமயமானச் சந்தையிலிருந்து வந்தது. 2007 ஆம் ஆண்டின் வேனிற்காலத்தில் பங்குமயமாக்கல் சந்தைகள் முடிவடையத் துவங்கின, மேலும் 2008 ஆம் ஆண்டின் இலையுதிர்காலத்தில் முற்றிலும் முடிவடையும் நிலையை நெருங்கின. ஆகையால், தனியார் கடன் சந்தையின் மூன்றில் ஒரு பங்குக்கு மேற்பட்ட நிதிகளின் மூலாதாரங்கள் கிடைக்காமற்போயின. 2009 ஆம் ஆண்டு பிப்ரவரியில், பென் பெர்னான்கே பங்குமயமாக்கல் சந்தைகள் செயல்திறனளவில் மூடப்பட்டிருந்தன, ஆனால் விதிவிலக்காக அவற்றுக்குரிய அடமானங்கள் ஃபேன்னி மே மற்றும் ஃபெரெட்டி மாக் ஆகியவற்றிற்கு விற்கப்படலாம் எனக் கூறினார்.
இரண்டாம் நிலை அடமானச் சிக்கலுக்கும் பங்குமயமாக்கலுக்கும் இடையிலான மேலுமொரு நேரடித் தொடர்பானது, அடமான உறுதிகொடுப்போர், தர முகமைகள் மற்றும் முதலீட்டாளர்கள் ஆகிய தரப்பினர் பங்குமயமாக்கல் தொகுப்பிலுள்ள கடன்களில் உள்ள சிக்கல்களின் இணையுறவை மாதிரிப்படுத்தும் விதத்தில் உள்ள அடிப்படையான தவறுடன் தொடர்புடையதாகும். இணையுறவு மாதிரியமைத்தல்- ஒரு தொகுப்பில் உள்ள ஒரு கடனின் திருப்பித்தர இயலாத தன்மையோடு புள்ளியியல் ரீதியாக மற்ற கடன்களின் ஆபத்துகளுடன் எவ்வாறு தொடர்புடையதாக உள்ளது என்பதை நிர்ணயிக்கும் முறையாகும்- இது புள்ளியியல் நிபுணரான டேவிட் எக்ஸ்.லி யின் "காஸியன் காப்புலா" எனும் செய்முறை நுட்பம் ஒன்றின் அடிப்படையிலானது. இந்த செய்முறை நுட்பம், பரவலாக பங்குமயமாக்கல் நடவடிக்கைகள் தொடர்புடைய சிக்கல் மதிப்பீட்டின் வழிமுறையாக ஏற்கப்பட்டு, இணையுறவின் அணுகுமுறைக்கு மிக எளிமையான பயன்பாடாக மாறியது. துரதிருஷ்டவசமாக, இச் செய்முறை நுட்பத்திலிருந்த தவறுகள் சந்தை பங்கேற்பாளர்களுக்கு இரண்டாம் நிலை அடமானக் கடன்களை ஆதரிக்கும் ABS மற்றும் CDOக்கள் பல நூற்றுக்கணக்கான பில்லியன் டாலர்களுக்கு தரப்படுத்தப்பட்டு விற்கப்படும்வரை தெளிவாகத் தெரியவில்லை. முதலீட்டாளர்கள் இரண்டாம் நிலை அடமான அடிப்படையிலான பங்குகளை வாங்குவதை நிறுத்திய போது-அடமான கடன்களை அளிக்கும் மூலாதார வங்கிகளின் அடமானக் கடன்களை நீட்டிக்கும் திறனைத் தடுத்து நிறுத்தியிருந்தது-சிக்கலின் விளைவுகள் ஏற்கனவே வெளிப்படத் துவங்கியிருந்தன.

நோபல் பரிசு பெற்ற டாக்டர்.ஏ.மிகேல் ஸ்பென்ஸ் எழுதினார்:"நிதி கண்டுபிடிப்புகள், மறுவிநியோகத்திற்கும் சிக்கலைக் குறைப்பதற்கும் திட்டமிடப்பட்டது, அதை பார்வையிலிருந்து மறைந்திருப்பதாகத் தோன்றுகிறது. இதில் முன்னேறும் முக்கிய சாவாலாக இருப்பது நிதியியல் நிலையற்ற தன்மையைப் பொறுத்து இந்த இயக்கத் தன்மையை, பழைய எச்சரிக்கை முறையின் அடிப்படை ஆதரவு அம்சமாகப் புரிந்துக்கொள்வதே ஆகும்." 

தற்போது கடன் தர முகமைகள் சிக்கல் வாய்ந்த இரண்டாம் நிலை அடமானக் கடன் அடிப்படையிலான MBSகளுக்கு முதலீட்டு- படிநிலைத் தரங்களை அளித்ததற்காக விசாரணையின் கீழ் உள்ளன. இந்த உயர் தர நிலைகள் இத்தகைய MBS களை முதலீட்டாளர்களுக்கு விற்று, அதன் மூலம் வீட்டுப் பூரிப்பிற்கு நிதியளிக்கப்படக் காரணமாயின. இந்த தர நிலைகள் சிக்கல் குறைப்பு நடவடிக்கைகளால், குறிப்பாக கடன் தவறுகைக் காப்பீடு மற்றும் பங்கு முதலீட்டாளர்கள் முதல் இழப்புகளைச் ஏற்க ஒப்புக்கொண்டதால் சரியென நம்பும்படி செய்யப்பட்டன. இருப்பினும், இரண்டாம் நிலை அடமானம் தொடர்பான பங்குகளின் தர நிலைகளைச் செய்து வந்த சிலர் அச் சமயத்தில் தரப்படுத்தும் பணி முறை தவறானது என அறிந்திருந்ததாகக் குறிப்பிட்டிருந்தது.

விமர்சகர்கள் தர முகமைகள் கருத்து முரண்பாடுகளால் பாதிக்கப்பட்டிருந்ததாக வாதிட்டனர். அவர்கள் கட்டமைப்புக்குட்பட்ட பங்குகளை நிர்வகித்து முதலீட்டாளர்களுக்கு விற்கும் முதலீட்டு வங்கிகளாலும் பிற நிறுவனங்களாலும் பொருள் ஆதாயம் அடைகின்றனர். 2008 ஆம் ஆண்டில் ஜூன் 11 அன்று, SEC, தர முகமைகளுக்கும் கட்டமைப்புக்குட்பட்ட பங்குகளை வழங்குபவர்களுக்கும் இடையிலான முரண்பாடுகளைக் குறைக்க உருவாக்கப்பட்ட விதிகளைப் பரிந்துரைத்தது. 2008 ஆம் ஆண்டில்,டிசம்பர் 3 அன்று SEC ஒரு பத்து மாத விசாரணையின் பின்னர், கடன் தர முகமைகளில் காணப்பட்ட கருத்து முரண்பாடுகளுட்பட, "கடன் நடவடிக்கைகளில் குறிப்பிடத்தகுந்த பலவீனங்கள்" இருப்பதைக் கண்டுபிடித்த பிறகு, அந்த முகமைகளின் மேற்பார்வை நடவடிக்கைகளுக்கு வலுவூட்டும் வழிமுறைகளுக்கு ஒப்புதலளித்தது.

2007 ஆம் ஆண்டின் மூன்றாம் காலாண்டிற்கும் 2008 ஆம் ஆண்டின் இரண்டாம் காலாண்டிற்கும் இடையே தர முகமைகள் $ 1.9 டிரில்லியன் மதிப்புள்ள அடமான அடிப்படையிலான பங்குகளின் கடன் தர நிலைகளை குறைத்தது. நிதி நிறுவனங்கள் தங்களது MBS மதிப்புகளைக் குறைக்க வேண்டியதை உணர்ந்தனர். மூலதன விகிதங்களை பராமரிக்கச் செய்ய கூடுதலான முதலீடுகளை அதன் மூலம் பெறவும் முயன்றனர். இந்த நடவடிக்கை இருப்பின் புதிய பங்குகளின் விற்பனையையும் உள்ளடக்கியதே எனில், தற்போதிருக்கும் பங்குகளின் மதிப்பும் குறைக்கப்பட்டது. ஆகையால், தரங்களின் மதிப்புக் குறைப்பு பல நிதி நிறுவனங்களின் இருப்பு விலைகளை விழச்செய்தது.[182]

அரசின் தோல்வியடைந்த கட்டுப்பாடு மற்றும் கட்டுப்பாட்டு நீக்கம் இரண்டுமே இந்தச் சிக்கலுக்கு பங்களித்தது. அமெரிக்க செக்யூரிட்டி அண்ட் எக்ஸ்சேஞ் கமிஷன் (SEC) மற்றும் ஆலன் க்ரீன்ஸ்பான் ஆகிய இரு தரப்பினரும் அமெரிக்க உயர்சட்டப் பேரவையின் முன் சாட்சியமளிக்கும் போது முதலீட்டு வங்கிகளின் சுய-கட்டுப்பாட்டை அனுமதிப்பதில் அவர்கள் கண்ட தோல்வியை ஒப்புக்கொண்டனர்.

வீட்டு உரிமையாளர்களின் எண்ணிக்கையை அதிகரிப்பதே ரூஸ்வெல்ட், ரீகன், கிளிண்டன் மற்றும் ஜி.டபிள்யு.புஷ் உள்ளிட்ட பல அதிபர்களின் குறிக்கோளாக இருந்தது. 1982 ஆம் ஆண்டில், உயர் சட்டப்பேரவையானது மாற்று அடமானப் பரிமாற்றச் சமநிலைச் சட்டத்தை (AMTPA) பிறப்பித்தது, அது மைய அரசால் தனியுரிமை அளிக்கப்படாத வீட்டுக் கடன் வழங்குபவர்களை அனுசரிக்கப்பட்ட விகித அடமானங்களை எழுத அனுமதித்தது. 1980 ஆம் ஆண்டுகளின் துவக்கத்தில் உருவாக்கப்பட்ட மற்றும் பிரபலமான புதிய அடமானக் கடன் வகைகளில், அனுசரிக்கப்பட்ட விகிதம், விருப்பத்தேர்வு அனுசரிக்கப்படும் விகிதம், பலூன் செலுத்துத் தொகை மற்றும் வட்டி மட்டுமே கொண்ட அடமானங்கள் ஆகியவை அடங்கும். இந்தப் புதிய கடன் வகைகள், நிலைத்த விகிதம், அசல் சிறுகச் சிறுக திருப்பிக் கட்டும் அடமானக் கடன் போன்ற வங்கிகளின் நீண்ட கால நடைமுறைகளை மாற்றி வழங்கப்பட்டன. சேமிப்பு மற்றும் கடன் சிக்கலுக்கு வழிவகுத்த வங்கித் தொழிலின் கட்டுப்பாட்டு நீக்கத்தின் மீதான விமர்சனங்களில், உயர் சட்டப்பேரவையானது இத்தகைய கடன் வகைகளின் சுரண்டல்களைத் தடுத்திருக்கக்கூடிய வகையிலான நடவடிக்கைகளை எடுக்கத் தவறிவிட்டது என்பதும் ஒன்றாகும். அனுசரிப்பு விகித அடமானங்களை தவறாகப் பயன்படுத்தி பரவலாக சூறையாடும் கடனளிப்பு பின் தொடர்ந்தது. ஏறக்குறைய 80% இரண்டாம் நிலை அடமானங்கள் அனுசரிப்பு விகித அடமானங்கள் ஆக்.

1995 ஆம் ஆண்டில், ஃபென்னி மே போன்ற GSE க்கள் அரசிடமிருந்து வரி ஊக்கங்களைப் பெற்று அடமான அடிப்படையிலான கடனீடுகளை வாங்குகின்றன, இதில் குறைந்த வருவாய் கடனாளிகளின் கடன்களும் அடங்கும். இதனால் ஃப்ன்னி மே மற்றும் ஃப்ரெட்டி மாக் ஆகிய நிறுவனங்கள் இரண்டாம் நிலை அடமானச் சந்தையில் ஈடுபடத் துவங்கின.
1996 ஆம் ஆண்டில், HUD ஃபென்னி மே மற்றும் ஃப்ரெட்டி மாக் ஆகியவற்றிற்கு ஒரு இலக்கை நிர்ணயித்தது, அதாவது அவர்கள் வாங்குகின்ற அடமானங்களில் 42% ஐ அவர்களது பகுதியைச் சார்ந்த சராசரிக்கும் கீழான குடும்ப வருமானம் கொண்ட கடனாளிகளுக்கு அளிக்க வேண்டும். இந்த இலக்கு 2000 ஆம் ஆண்டில் 50% மாகவும் 2005 ஆம் ஆண்டில் 52% மாகவும் உயர்த்தப்பட்டது. 2002 ஆம் ஆண்டிலிருந்து 2006 ஆம் ஆண்டுவரை, அமெரிக்க இரண்டாம் நிலை அடமானச் சந்தை முந்தைய வருடங்களை விட 292% வளர்ந்ததால், ஃபென்னி மே மற்றும் ஃப்ரெட்டி மாக் இணைந்து வாங்கிய இரண்டாம் நிலை பங்குகள் $38 பில்லியனிலிருந்து சுமார் $ 175 பில்லியன் ஆக உயர்ந்தது, அதன் பின்னர் வதற்கு வருடத்திற்கு $ 90 பில்லியன் குறைந்தது, அதில் Alt-A ன் $350 பில்லியன் பங்குகள் உள்ளடங்கும். கடன் அடைத்தல் சிக்கல்களின் அதிகரிப்பால், ஃபென்னி மே Alt-A வின் தயாரிப்புகளை வாங்குவதை 1990 களின் துவக்கத்திலே நிறுத்தியது.
2008 ஆம் ஆண்டில், ஃபென்னி மே மற்றும் ப்ரெட்டி மாக் நிறுவனங்கள் நேரடியாகவோ அல்லது அவர்கள் ஆதரித்த அடமான கடனீடுகளின் தொகுப்புகள் வாயிலாகவோ அமெரிக்க அடமானச் சந்தையின் பாதியான $5.1 டிரில்லியன் மதிப்புள்ள குடியிருப்பு கடனீடுகளை உரிமையாக்கிக் கொண்டிருந்தனர். GSE எப்போதும் துணை ஆதரவு வழங்கப்பட்டுவந்ததாக இருந்தது, அவர்களின் நிகர மதிப்பு ஜூன் 30, 2008 வரை அமெரிக்க டாலரில் வெறும் 114 பில்லியன்களாகும். செப்டம்பர் 2008 ஆம் ஆண்டில் GSE நிறுவனம் அவர்களின் உத்தரவாதங்களைக் காப்பாற்றுவது தொடர்பான விவகாரம் எழுந்த போது, மைய அரசு நிறுவனங்கள் மீது கண்காணிப்புச் செய்யும் அமைப்பை ஏற்படுத்தி விளைவுத்திறன் மிக்க வகையில் வரி செலுத்துவோரின் செலவின் மதிப்பில் அவற்றை தேசியமயமாக்கவும் நிர்ப்பந்திக்கப்பட்டன.

பொருளாதார வீழ்ச்சிக்குப் பிறகு க்ளாஸ்-ஸ்டீகல் சட்டம் பிறப்பிக்கப்பட்டது. அச்சட்டம், வணிக ரீதியான வங்கிகளின் கடன் வழங்கல் செயல்கள் மற்றும் முதலீட்டு வங்கிகளின் தர நிர்ணயச் செயல்கள் ஆகியவற்றுக்கிடையே எழக்கூடிய கருத்து முரண்பாடுகளைத் தவிர்க்கும் பொருட்டு, அவை இரண்டையும் பிரித்தது. பொருளாதார நிபுணர் ஜோசப் ஸ்டிக்லிஸ் சட்டத்தை திரும்பப் பெற்றதை விமர்சித்தார். அவர் அதன் திரும்பப் பெற்றதை "இது செனட் உறுப்பினர் பில் கிராம் அவர்களால் தலைமையேற்று உயர் சட்டப்பேரவையில் முன்மொழியப்பட்டு ஆதரவு கோரப்பட்ட வங்கி மற்றும் நிதிச் சேவைகள் தொழிலகங்களின் $300 மில்லியன் முயற்சிகளின் விளைவாக முடிந்த ஒன்றாகும்" என்றார். அவர் இந்த நடவடிக்கை சிக்கலுக்கு பங்களித்திருக்கும் என நம்பக் காரணம், முதலீட்டு வங்கிகளின் சிக்கலை ஏற்கும் பண்பாட்டு மரபு, பழமை விரும்பும் வணிக ரீதியான வங்கிக் கலாச்சாரத்தின் மீது ஆதிக்கம் செலுத்தியது, இது பூரிப்பு காலத்தில் துணை வலுவுடன் துணிகர முயற்சிகளிஜ்ன் அதிகரிப்பு மற்றும் ஆதரவுக்கு வழிவகுத்தது. 1980 ஆம் ஆண்டுகளின் இறுதியில் இடம்பெற்ற சேமிப்பு மற்றும் கடன் சிக்கலின் போது மைய அரசின் சிக்கனத் தன்மை கைவிட்டதன் விளைவாக, பிற கடன் வழங்கும் நிறுவங்களை சிக்கல் வாய்ந்த கடன்களை அளிப்பதில் ஆர்வமேற்படுத்தி, நெறிமுறை ரீதியான ஆபத்தினைஅதிகரித்தது.

மரபுவாதிகளும் மற்றும் தாராளவாதிகளும் சமூக மறுமுதலீட்டுச் சட்டத்தின் (CRA) மூலம் ஏற்படக்கூடிய விளைவுகள் பற்றி விவாதித்தனர், இதனைக் குறைத்து மதிப்பிடுபவர்கள், இச்சட்டம் தகுதியற்ற கடனாளிகளுக்கு கடன் அளிப்பதை ஊக்குவித்ததையும், ஆதரவாளர்கள் முப்பது வருட கடன் வரலாறு அதிகரிப்பு சிக்கல் அதிகரிப்பின்றி இருந்தததையும் கூறுகின்றனர். அவர்கள், 1990 ஆம் ஆண்டுகளின் மத்தியில் CRA சட்டத்தில் கொண்டுவரப்பட்ட சீர்திருத்தங்கள், வழங்கப்படும் கடனீடுகளின் தொகையை அதிகரித்தன, இல்லாவிடில் அவை குறைந்த வருமானமுடைய கடன் பெறுபவர்களைத் தகுதியற்றவர்களாக்கியிருக்கும், மேலும் அது CRA கட்டுப்படுத்திய அடமானங்களின் பங்குமயமாக்கலை அவற்றில் கணிசமானவை இரண்டாம் நிலை அடமானங்கள் என்றாலும் அனுமதித்தன.

மைய வங்கியின் தலைவர் ராண்டால் க்ரோஸ்ச்னெரும் FDIC தலைவர் ஷீலா பேரும் CRA சட்டமானது இச்சிக்கலுக்கு குற்றம் சாட்டப்படக்கூடியதல்ல என்ற அவர்களது நம்பிக்கையைக் கூறினர்.

மத்திய வங்கிகள் பணக் கொள்கையை நிர்வகித்து, விலைவாசி அதிகரிப்பு விகிதங்களை இலக்காகக் கொள்ளும். அவர்களுக்கு வணிக வங்கிகள், பிற நிதி நிறுவனங்கள் மீதும் இருப்பதற்கு வாய்ப்புள்ள சில அதிகாரங்கள் உள்ளது. அவர்கள் வீட்டுத் துறை மற்றும் டாட்-காம் குமிழிகள் போன்ற சொத்து விலைக் குமிழிகளைத், தவிர்ப்பதில் குறைந்த கவனமே செலுத்துகின்றனர். மத்திய வங்கிகள் பொதுவாக குமிழிகள் ஏற்படுவதை முன்தடுக்கவோ அல்லது நிறுத்தவோ செய்யாமல் அவை ஏற்பட்ட பிறகு பொருளாதாரத்தில் உடனொத்த பாதிப்புகளை குறைப்பதற்காக அத்தகைய குமிழிகளுக்கு எதிர் விளைவுகளை செயல்படுத்தும் பழக்கத்தையே தேர்ந்தெடுத்துள்ளன. இது சொத்து விலை குமிழிகளை அடையாளம் காண்பதும் மற்றும் அதனை பொருத்தமான பணக் கொள்கை மூலம் தீர்மானித்து குறைவுபடுத்துவதென்பது பொருளாதார நிபுணர்களின் விவாதப் பொருளாகும்.

சில சந்தைப் பார்வையாளர்கள் மைய வங்கியின் நடவடிக்கைகள் ஒழுக்க ஆபத்துக்களை உயர்த்தும் என அனுமானித்துள்ளனர். அரசின் பதிலளிக்கும் அலுவலக விமர்சகர் கூறினார், 1998 ஆம் ஆண்டில் இருந்த நியூயார்க்கின் மைய வங்கியின் நீண்ட கால முதலீட்டு மேலாண்மை தானது பெரிய நிதி நிறுவனங்களை மைய வங்கி தங்கள் சார்பாக இத்தகைய கடன்கள் விரும்பத்தகாத நிலையை அடைந்தால், "இன்றியமையாதன" என்பதால் தலையிட்டு காப்பாற்றும் என நம்பின.

வீட்டு விலைகள் உயர்வுக்கு பங்காற்றிய காரணி மைய வங்கி பத்தாண்டின் முற்பகுதியில் வட்டி விகிதங்களை குறைத்ததுவே. 2000 ஆம் ஆண்டிலிருந்து 2003 ஆம் ஆண்டு வரை, மைய வங்கி மைய நிதிகளின் விகித இலக்கினை 6.5% லிருந்து 1.0% ஆக குறைத்தது. இது டாட் காம் குமிழிகள் மற்றும் 2001 செப்டம்பர் தீவிரவாத தாக்குதல்களினால் ஏற்பட்ட வீழ்ச்சியின் விளைவுகளை மென்மைப்படுத்தவும், விலைவாசி வீழ்ச்சியின் உணரப்பட்ட சிக்கல்களுடன் போராடவும் செய்யப்பட்டது. மைய வங்கி விலைவாசி விகிதங்கள் குறைவான காரணத்தால் வட்டி விகிதங்கள் பாதுகாப்பாக முதன்மையாக குறைக்கப்படலாம் என நம்பியது; பிற முக்கிய காரணிகளை புறக்கணித்தது. ரிச்சர்ட் டபிள்யு. பிஷர், தலைவர் மற்றும் தலைமை நிர்வாக அதிகாரி, டல்லாஸ் மைய வங்கி, கூறினார் மைய வங்கியின் 2000 ஆம் ஆண்டுகளின் முற்பகுதியின் வட்டி விகிதக் கொள்கை தவறாக வழிகாட்டப்பட்டது, ஏனெனில் அளவிடப்பட்ட விலைவாசி அவ்வருடங்களில் உண்மையான விலைவாசியைவிட கீழேயிருந்தது, அது பணக் கொள்கை ஒன்றின் மூலம் வீட்டுக் குமிழிக்கு பங்களித்தது. தற்போதைய மைய வங்கியின் தலைவர் பென் பெர்னான்கேயின் கூற்றுப்படி, உலகம் முழுவதற்குமான "சேமிப்பு தேக்கம்" அமெரிக்காவினுள் நுழைந்த முதலீடு அல்லது சேமிப்பாக மத்திய வங்கியின் நடவடிக்கைகளையும் தாண்டி தனித்து நீண்ட கால வட்டி விகிதங்களை குறைவாக வைத்திருந்தது.

பிறகு மைய வங்கி மைய நிதிகளின் விகித கணிசமாக 2004 ஜூலையிற்கும் 2006 ஜூலையிற்கும் இடையில் உயர்த்தியது. இது ஒன்று மற்றும் ஐந்து வருட ARM விகிதங்கள் உயர பங்களித்தது, ARM வட்டி விகிதங்கள் மாற்றியமைக்கப்பட வீட்டு உரிமையாளர்களுக்கு பெருஞ்செலவு பிடிக்கும்படியானது. இதுவும் வீட்டுக் குமிழி விலை வீழ்ச்சியடைய பங்களித்திருக்கலாம், சொத்து விலைகள் பொதுவாக வட்டி விகிதங்களுக்கு எதிர் மாறாக நகரும் மேலும் வீட்டுத் துறையில் அனுமானிக்க சிக்கலானது.

பல நிதி நிறுவனங்கள், குறிப்பாக முதலீட்டு வங்கிகள், 2004-2007 ஆம் ஆண்டுகளில் பெரும் தொகையிலான கடன்களை வழங்கின, மேலும் அதன் வரவுகளை அடமான அடிப்படையிலான கடனீடுகளில் முதலீடு செய்தன, கட்டாயமாக வீட்டு விலைகள் தொடர்ந்து உயரும் என்றும் குடும்பங்கள் தொடர்ச்சியாக அடமான தொகைகளை செலுத்தும் என்றும் பணையம் வைத்தது. குறைந்த வட்டிக்கு கடன் வாங்கி அதன் வரவுகளை உயர் வட்டிக்கு முதலீடு செய்வது என்பது நிதி துணை வலுவுள்ள முறைமையாகும். இது தனி நபர் ஒருவர் அவரது வீட்டின் மீது இரண்டாவது அடமானத்தைப் பெற்று பங்குச் சந்தையில் முதலீடு செய்வதற்கு ஒப்பானது. இந்தச் செயல் தந்திரம் வீட்டு பூரிப்பு காலத்தில் இலாபகரமானதாக நிரூபித்தது, ஆனால் அதிக நஷ்டத்தை வீட்டு விலைகள் வீழத் துவங்கியபோதும் கடன் திருப்பித் தவறும் போதும் விளைவித்தது. 2007 ஆம் ஆண்டில் துவங்கி, நிதி நிறுவனங்கள் மற்றும் தனிப்பட்ட முதலீட்டாளர்களில் MBS வைத்திருப்பவர்களும் கூட அடமானத் தொகை திருப்பத் தவறுதல் மற்றும் MBS ன் வீழும் மதிப்பு ஆகியவற்றால் ஏற்பட்ட கணிசமான நட்டத்தால் பாதிக்கப்பட்டனர்.

2004 ஆம் ஆண்டில் அமெரிக்காவின் செக்யூரிட்டி அண்ட் எக்ஸ்சேஞ் கமிஷன் (SEC) நிகர முதலீட்டு விதி தொடர்பான முடிவு அமெரிக்காவின் முதலீட்டு வங்கிகளை கணிசமாக மேலும் கடன்களை அளிக்க அனுமதித்தது, பின்னர் அவை MBS வாங்க பயன்படுத்தப்பட்டன. 2004-07 ஆம் ஆண்டுகள் கடந்து, உயர் நிலையிலுள்ள ஐந்து அமெரிக்க வங்கிகள் ஒவ்வொன்றும் கணிசமாக தங்களது நிதித் துணை வலுவை (காண்க விளக்கப்படம்), உயர்த்திக் கொண்டன, இது MBS களின் குறையும் மதிப்பு பாதிப்பிற்குள்ளாகும் தன்மையை அதிகரித்தது. 2007 ஆம் ஆண்டு நிதியாண்டில் இந்த ஐந்து நிறுவனங்களும், $4.1 டிரில்லியன் கடன் இருப்பதாகக் கூறின, இது அமெரிக்காவின் சாதாரண நாட்டு வருமானத்தில் 30% ஐக் கொண்டதாகும். மேலும், இரண்டாம் நிலை மொத்தம் உருவான உருவாக்கப்பட்ட அடமானங்களின் சதவீதத்தில் 2001-2003 ஆம் ஆண்டில் 10%கீழாக இருந்து 2004-2006 ஆம் ஆண்டில் 18-20% க்கு இடைப்பட்டதாக உயர்ந்தது, இதற்கு முதலீட்டு வங்கிகளின் நிதியுதவியும் ஒரு பகுதியளவு காரணமாகும்.

2008 ஆம் ஆண்டில், அமெரிக்காவின் பெரிய முதலீட்டு வங்கிகளில் மூன்று திவாலானது (லெக்மான் பிரதர்ஸ்) அல்லது சுடுகின்ற விற்கும் விலையில் பிற வங்கிகளுக்கு விற்கப்பட்டது (பியர் ஸ்டெர்ன்ஸ் மற்றும் மெரில் லிஞ்ச்). உலக நிதியமைப்புகளில் இத் தோல்விகள் நிலையற்றத்தன்மையை அதிகரித்தன. மீதமுள்ள இரு முதலீட்டு வங்கிகள், மார்கன் ஸ்டேன்லிமற்றும் கோல்ட்மேன் ஸ்சாஸ், வணிக வங்கிகளாக மாற விருப்பம் தெரிவித்தன. அதனால், மேலும் கடுமையான கட்டுப்பாட்டிற்குள்ளாக ஆட்பட்டன.

சிக்கலுக்கு வழிவகுத்த வருடங்களில், அமெரிக்காவின் முதல் நான்கு வைப்பு வங்கிகள் $5.2 டிரில்லியன் மதிக்கத்தக்க சொத்துக்களையும் மற்றும் பொறுப்புகளையும் கணக்கு தாளிலிருந்து நீக்கி சிறப்பு முதலீடுகள்அல்லது இதர நிழல் வங்கியமைப்புகளுக்கு நகர்த்தின. இது அவர்கள் தற்போதைய கட்டுப்பாடுகளை கட்டாயமாக குறைந்தபட்ச முதலீட்டு விகிதங்களை கடந்து சென்று, அதன் மூலம் அதிகரிக்கும் துணை வலுவுடன் இலாபத்தை பூரிப்பு காலத்தில் பெற்று, சிக்கல் காலங்களில் நஷ்டத்தையும் பெற வைத்தது. 2009 ஆம் ஆண்டில், புதிய கணக்கியல் வழிகாட்டி அவர்களை இந்த சொத்துக்களில் சிலவற்றை கணக்கு புத்தகத்தில் இட வேண்டியது, இவை கணிசமாக முதலீட்டு விகிதங்களை குறைக்கும். ஒரு செய்தி நிறுவனம் இந்தத் தொகை $500 பில்லியனிலிருந்து $ 1 டிரில்லியனுக்கு இடைப்பட்டதாக இருக்கும் என மதிப்பிட்டது. 2009 ஆம் ஆண்டில், அரசால் அழுத்தப் பரிசோதனை செய்யப்பட்டதின் ஒரு பகுதியின் விளைவாகக் கருதப்பட்டது.

மார்டின் வோல்ப் 2009 ஆம் ஆண்டின் ஜூனில் "இந்த பத்தாண்டின் முற்பகுதியில் வங்கிகள் செய்த பெரியளவுப் பகுதி - கணக்குத் தாள்களிலிருந்து நீக்கி சிறப்பு முதலீடுகளில் போட்ட பங்கு வரவுகள் மற்றும் 'நிழல் வங்கி அமைப்பு' அதுவும் - கட்டுப்பாட்டிற்குள் வர வேண்டி வழி காண வேண்டியிருந்தது."

நியூயார்க் அரசு கணக்குக் கட்டுப்பாட்டு அலுவலகம் 2006 ஆம் ஆண்டில் கூறியது வால் ஸ்டிரீட் அதிகாரிகள் வீட்டிற்கு மொத்த போனசாக $23.9 பில்லியனை எடுத்துச் சென்றனர். "வால் ஸ்டிரீட் வியாபாரிகள் தங்களது போனசைப் பற்றியே நினைத்தனர், தங்கள் நிறுவனத்தின் நீண்ட நாள் நலனைப் பற்றி அல்ல. முழு அமைப்பும் - அடமான முகவர்களிலிருந்து வால் ஸ்டிரீட் சிக்கல் மேலாளர்கள் வரை - குறைந்த கால சிக்கல்களின் பால் கவனம் வைத்து நீண்டக் கால கடன்களை கவனியாது இருந்தனர். மிக அதிகமாக கண்டிக்கத்தக்க சாட்சியம் எதுவெனில் இந்த உயர் பதவிகளில் இருந்த மேலாளர்களில் அத்தகைய (முதலீடுகள்)எவ்வாறு வேலை செய்யும் என உண்மையில் அறிந்திருக்கவில்லை."

முதலீட்டு வங்கி ஊக்க நிவாரணம் நிதி சேவைகளை ஏற்படுத்திக் கொடுக்கிற அடிப்படையில் தரப்படுகிற கட்டணங்களையே மையமாகக் கொண்டிருந்ததே தவிர அது அந்தத் தயாரிப்புகளின் செயல்திறன் மற்றும் காலப்போக்கில் ஏற்படுத்திக்கொடுக்கும் இலாபங்கள் ஆகியவற்றைக் கருத்தில் கொள்ளவில்லை. அவர்களின் போனஸ்கள் அதிகமாக பணத்தை நோக்கி கோணலாக திருப்பப்பட்டது பங்கு போன்றவற்றின் மீதல்ல, மேலும் MBS அல்லது CDO செயல்படவில்லை எனும் நிலையில் "திருப்புதல் காலத்துக்கு" உட்பட்டதல்ல (நிறுவனம் ஊழியரிடமிருந்து போனசை திரும்பப்பெறுவது). மேலும், முதலீட்டு வங்கிகள் (நிதித் துணை ஆதரவு எனும் வடிவில்) மேற்கொண்ட துணிகர முயறசிகள் அதிகரித்து வந்தது எனும் நிகழ்வு, பிரதான மூத்த செயல் அதிகாரிகளின் ஊதியத்தை காரணியாகக் கருத்தில் கொள்ளவில்லை.

கடன் திருப்பத் தவறுதலின் சமப்பரிமாற்றங்கள்(CDS) என்பவை நிதிக் கருவிகளாகும், இவை பத்திரதாரருக்கு பாதுகாப்பையும் காப்பையும் வழங்கப் பயன்படுத்தப்படுகின்றன, குறிப்பாக MBS முதலீட்டாளர்கள் கடன் தவறுதல் சிக்கலிலிருந்து பாதுகாக்கப்பட உதவுகின்றன. வங்கிகள் மற்றும் பிற நிதி நிறுவனங்களின் நிகர மதிப்பு இரண்டாம் நிலை அடமானங்கள் தொடர்பான இழப்புகளால் மிகவும் மோசமடைந்ததால், காப்பீடு கொடுப்பவர்கள் தங்கள் எதிர் தரப்பிற்கு கட்டணம் செலுத்த வேண்டிய போக்கு அதிகரித்தது. இது நிச்சயமற்றதன்மையை அமைப்பு நெடுகிலும் உண்டாக்கியது, அடமானக் கடன் தவறுதலைப் பாதுகாக்க பணமளிக்க வேண்டியது எந்த நிறுவனம் என முதலீட்டாளர்கள் அதிசயித்தனர்.

பிற அனைத்து சமப்பரிமாற்றங்கள் மற்றும் நிதியியல் வழிப்பொருள்களைப் போலவே, CDS என்பதையும் சிக்கல்களைத் தவிர்க்கவோ (குறிப்பாக கடனளிப்பவர்களுக்கு கடன் தவறுதலிலிருந்து பாதுகாப்பளிக்க) அல்லது ஊகத்திலிருந்து ஆதாயம் பெறவோ பயன்படுத்தப்படலாம். CDS ன் நிலுவையின் அளவு 1998 ஆம் ஆண்டிலிருந்து 2008 ஆம் ஆண்டுவரை 100 மடங்கு அதிகரித்து, CDS ஒப்பந்தங்களுக்குரிய கடன் மதிப்பு, நவம்பர் வரை US$33 முதல் $47 ட்ரில்லியன் அளவில் இருந்தது. CDS கள் இலேசாக கட்டுப்படுத்தப்பட்டது. 2008 வரை, CDS ஒப்பந்தத்தின் படி, ஒரு CDS தரப்பினருக்கு அவரது கோரிக்கைகளைச் செயல்படுத்த முடியாது என நிரூபிக்கப்பட்ட சந்தர்ப்பத்தில், CDS ஐ பரிமாற்றம் செய்ய மையப் பரிமாற்றச் சேவையகம் எதுவும் இல்லை. CDS தொடர்பான கடமைகளின் கீழ் அளிக்கப்பட வேண்டிய வெளிப்படையான தகவல் தேவைகள் போதுமான அளவு இல்லையென விமர்சிக்கப்பட்டது. பரவலான அடமானக் கடன் திருப்பத் தவறல்கள் CDS இழப்புகளை வெளிப்படையாகக் காட்டக்கூடியது அதிகரித்ததால், அமெரிக்கன் இண்டர்நேஷனல் குரூப் (AIG), MBIA மற்றும் அம்பாக் போன்ற காப்பீட்டு நிறுவனங்கள் தர வரிசை வீழ்ச்சியைச் சந்தித்தன. இந்த வெளிப்படையான தகவலை குறை நிரப்ப நிறுவனங்கள் கூடுதலாக நிதியினைப் பெற வேண்டியிருந்தது. $440 MBSகளைக் காப்பீடு செய்யும் CDSகளை AIG கொண்டுள்ளது, இதனால் சிக்கலிலிருந்து மீள மைய அரசின் உதவியை எதிர்பார்க்க நேர்ந்தது.

எல்லா சமப்பரிமாற்றங்கள் மற்றும் பிற சூதாட்டங்கள் போலவே, CDS இல் ஒரு தரப்பின் இழப்பு, மற்றொரு தரப்பின் இலாபமாகிறது; CDSகள் தற்போது இருக்கும் செல்வத்தை மட்டுமே மறு பங்கீடு செய்யும் (அதாவது, கொடுக்கின்ற தரப்பு செயல்படுமெனில்). ஆகையால், கடன் மறு ஈடு எத்தரப்பிற்கு பணமளிக்க வேண்டும் மேலும் அவ்வாறு செய்ய இயலுமா என்ற கேள்வியை எழுப்புகிறது. செப்டம்பர் 2008 இல் முதலீட்டு வங்கியான லெக்மான் பிரதர்ஸ் திவாலான போது, அதன் $600 பில்லியன் நிலுவையிலுள்ள பிணைத்தொகைகளை எந்த நிதி நிறுவனங்கள் ஏற்றுக்கொள்ள வேண்டும் என்பதில் நிச்சயமின்மை மிகுந்திருந்தது. 
2008 ஆம் ஆண்டில் ஏற்பட்ட மெர்ரில் லிஞ்ச்சின் பெரிய இழப்புகளுக்கு, AIG அதன் மெர்ரில்லின் (CDO க்கள்) மீது CDSகளை வழங்குவதை நிறுத்திய பின்னர் மெரில்லின் ஆதரவளிக்கப்பட்ட கடன் பொறுப்புகளின் (CDO க்கள்) கைகாப்பு நிதியல்லாத பயன்பாட்டின் மதிப்பு இழந்ததும் ஒரு காரணமாகும். மெர்ரில் லிஞ்ச்சின் கடன் தீர்வுத்திறம் மற்றும் குறுகிய காலக் கடன் மறு நிதி திறன் ஆகியவற்றில் அதன் வர்த்தகக் கூட்டாளிகள் நம்பிக்கை இழந்ததால், பாங்க் ஆஃப் அமெரிக்கா அந்நிறுவனத்தைக் கைக்கொள்ள வழிவகுத்தது.

பொருளாதார நிபுணர் ஜோசப் ஸ்டிக்லிட்சு கடன் திருப்பத் தவறுதல் சமப்பரிமாற்றங்கள், அமைப்பு ரீதியான வீழ்ச்சிக்குப் பங்களித்தது என்பதை இவ்வாறு சுருக்கமாகக் கூறுகிறார்: "இந்த சிக்கலானப் பெரிய அளவிலான பணையச் சுழற்சியில், எவரும் எவருடைய நிதி நிலைமைகளைப் பற்றி, ஏன் அவர்களதைப் பற்றிக் கூட உறுதியளிக்க முடியாது. ஆச்சரியமளிக்காத வகையில், கடன் சந்தைகள் உறைந்தன."

2005 ஆம் ஆண்டில் பென் பெர்னான்கே அமெரிக்காவின் இறக்குமதிகள் ஏற்றுமதிகளை விட அதிகரித்ததால், ஏற்பட்ட உயர்ந்த மற்றும் அதிகரிக்கும் நடப்புக் கணக்கு(வர்த்தக) பற்றாக்குறையின் பாதிப்புக்களை விவரித்தார். 1996 மற்றும் 2004 ஆம் ஆண்டிற்கும் இடையே அமெரிக்க நடப்புக் கணக்கு பற்றாக்குறை தேசிய மொத்த உற்பத்தியில் 1.5% லிருந்து 5.8% ஆக $650 பில்லியன் மதிப்பில் அதிகரித்தது. இந்தப் பற்றாக்குறையை ஈடுகட்ட அமெரிக்கா வர்த்தக கணக்கு நிறைவுள்ள முக்கியமாக வளர்ந்து வரும் ஆசிய மற்றும் எண்ணெய் ஏற்றுமதி நாடுகளிலிருந்து ஏராளமான பணத்தை கடன் வாங்க வேண்டியிருந்தது. பணக்கட்டணங்களின் சமநிலை தனிநிலை இருக்க வேண்டுமானால், நடப்புக் கணக்குப் பற்றக்குறை உள்ள (அமெரிக்கா போன்ற) ஒரு நாட்டில் அதே மதிப்புள்ள தொகைக்கு சமமாக மூலதனக் கணக்கு (முதலீடு) இருக்க வேண்டும். ஆக பெரிய மற்றும் வளரும் அந்நிய நிதி (மூலதன)அமெரிக்காவினுள் பாய்ந்து அதன் இறக்குமதித் தேவைகளுக்கு பயன்பட்டது. அந்நிய முதலீட்டாளர்கள் இந்த நிதிகளை கடன் கொடுக்க வைத்திருந்தனர், ஒன்று அவர்களுக்கு தனிப்பட்ட சேமிப்பு விகிதங்கள் (சீனாவில் 40% ற்கும் அதிகமாக) அதிகமிருந்தது அல்லது உயர் எண்ணெய் விலைகள் காரணமாக இருந்தன. பெர்னான்கே இதை "சேமிப்புத் தேக்கம்" எனக் குறிப்பிட்டார், அமெரிக்காவினுள் மூலதனம் "உள்ளே தள்ளி" யிருக்கலாம், இது பிற பொருளாதார நிபுணர்களின் பார்வையிலிருந்து, அவர்களின் பார்வையான மூலதனங்கள் அமெரிக்காவின் உயர் நுகர்வு அளவுகளால் "உள்ளிழுக்கப்பட்டு" ள்ளது என்பதிலிருந்து மாறுபட்டிருந்தது. வேறு விதத்தில் கூறுவதானால், நாடு அதிகமாக தனது சொத்துக்களை அந்நியருக்கு விற்காதவரையோ அல்லது அந்நியர்கள் அதற்கு கடன் அளிக்க முன் வராத வரை அதன் வருமானத்தை விட அதிகமாக நுகர முடியாது.

உள்ளே தள்ளுவது அல்லது உள்ளிழுக்கப்படுவது என்ற பார்வைகள் கடந்து, ஒரு நிதி "வெள்ளம்" (மூலதனம் அல்லது பணம்) அமெரிக்க நிதிச் சந்தைகளை அடைந்தது. அந்நிய அரசுகள், அமெரிக்க அரசு கருவூல பத்திரங்களை வாங்குவதன் மூலம் நிதி வழங்கின, இதனால் சிக்கலின் நேரடியான பாதிப்பினை பெருமளவு தவிர்த்தன. மற்றொரு புறம், அமெரிக்க குடும்பங்கள் அந்நியரிடமிருந்து பெற்ற நிதியை நுகர்விற்கும் வீடு மற்றும் நிதிச் சொத்துக்களை விலையுயர்த்த முயற்சிக்கவும் பயன்படுத்தினர். நிதி நிறுவனங்கள் அடமான அடிப்படையிலான கடனீடுகளில் அந்நிய நிதியை முதலீடு செய்தன. அமெரிக்க வீட்டு மற்றும் நிதி சொத்துக்களின் மதிப்பு வீட்டு குமிழி வெடித்த போது குறிப்பிடுமளவு வீழ்ந்தது.

2008 ஆம் ஆண்டின் ஜூன் மாதப் பேச்சில், அமெரிக்க கருவூல அமைச்சர் டிமோதி கீத்னர், அப்போதைய நியூயார்க் மைய வங்கித் தலைவர், நிழல் வங்கியமைப்பு என்றழைக்கப்படும் "இணை" வங்கியமைப்பில் உள்ளார்ந்த விஷயங்களில் செலுத்தி கடன் சந்தைகளை உறைய வைத்ததை கணிசமாகச் சுட்டி குற்றஞ்சாட்டினார். இந்த உள்ளார்ந்த விஷயங்கள் நிதியமைப்பின் அடிப்படையான ஆதரவு கடன் சந்தைகளுக்கு முக்கியமானவையானது, ஆனால் அதற்கிணையான கட்டுப்பாட்டு ஒழுங்கமைவுகளுக்கு உட்பட்டவையல்ல. மேலும், இந்த உள்ளார்ந்த விஷயங்கள் பாதிப்பிற்குள்ளாகக் கூடியவை ஏனெனில் அவை குறுகிய-கால கடனை நிதிச் சந்தையில் பெற்று, நீண்ட கால நிதியில்லாத மற்றும் சிக்கல்வாய்ந்த சொத்துக்களை வாங்கியுள்ளன. கடன் சந்தைகளில் ஏற்படும் சீர்குலைவுகள் இவற்றை வேகமான துணை வலுவற்றதாகவும், அவற்றின் நீண்ட கால சொத்துக்களை அழுத்தப்பட்ட விலைகளுக்கு விற்கின்றனவாகவும் மாற்றுகின்றன என்பதே இதன் பொருளாகும். இந்த உள்ளார்ந்த விஷயங்களின் முக்கியத்துவம் பற்றி அவர் விவரித்தார்: " 2007 முற்பகுதியில், சொத்து அடிப்படையிலான வணிக பத்திரங்கள் வழி, அமைப்பாக்கப்பட்ட முதலீட்டு வழிமுறைகள், ஏல-விகித முன்னுரிமை பத்திரங்கள், ஒப்பந்தப்புள்ளி மாற்று பத்திரங்கள் மற்றும் மாறும் விகித தேவை பத்திரங்கள், ஆகியவை கூட்டு மதிப்புச் சொத்தாக ஏறக்குறைய $2.2 டிரில்லியனைக் கொண்டிருந்தது. சொத்துக்கள் ஓரிரவில் மும்முனை மறு வாங்கல் பத்திரமாக நிதியளிக்கப்பட்டது $2.5 டிரில்லியனாக அதிகரித்தது. சொத்துக்கள் கை காப்பு இழப்புக் காப்பீடு நிதிகளில் இருந்தவை ஏறக்குறைய $1.8 டிரில்லியனாக அதிகரித்தது. அப்போதைய ஐந்து பெரிய முதலீட்டு வங்கிகளின் இருப்புநிலைக் குறிப்புகள் மொத்தமாக $4 டிரில்லியனாக இருந்தது. ஒப்பீட்டளவில், அமெரிக்காவிலுள்ள உயர்மட்ட ஐந்து வங்கி பொறுப்பு நிறுவனங்களின் சொத்து மதிப்பு $6 டிரில்லியனை விட கூடுதலாக இருந்தது, அனைத்து வங்கியமைப்பின் மொத்த சொத்துக்கள் சுமார் $10 டிரில்லியனாக விளங்கியது." அவர் கூறினார், " இந்த காரணிகளின் கூட்டு விளைவு ஒரு நிதியமைப்பானது சுய-மறுவலுவுண்டாக்கும் சொத்து விலை மற்றும் கடன் சுழல்கள் ஆகியவற்றால் பாதிப்படையக்கூடியது."

நோபல் பரிசு பெற்ற பால் குரூக்மென் நிழல் வங்கியமைப்பில் நடைபெற்றது சிக்கலை உண்டாக்கும் காரணியாக "என்ன நடந்தது என்பதன் மையமாக" இருந்ததாக விவரித்தார். "நிழல் வங்கியமைப்பு விரிவடைந்து முக்கியத்துவத்தைப் பொறுத்தவரை மரபுவழி வங்கியமைப்புக்கு போட்டியாக அல்லது அதனை முந்திய நிலையிலும் இருத்ததால், அரசியல்வாதிகள் மற்றும் அரசு அதிகாரிகள் பெரும் பொருளாதார அழுத்தத்தை (சரிவை) ஏற்படுத்தக் கூடிய நிதி பாதிப்பு சூழலை மறு உருவாக்கத்தையுணர்ந்து- மற்றும் அவர்கள் கட்டுப்பாடுகளை நீடிப்பதுன் மூலமும் இத்தகைய நிறுவனங்களின் நிதிப் பாதுகாப்பிற்கு வலையளிக்கவும் பதிலளிப்பு நடவடிக்கையை எடுத்திருக்க வேண்டும். செல்வாக்குள்ள நபர்கள் எளிமையாக ஒரு விதியை அறிவித்திருக்க வேண்டும்: வங்கி செய்யும் எதனையும் செய்வது, சிக்கல் காலத்தில் வங்கியை மீட்பது போன்றது, வங்கி போன்றே கட்டுப்படுத்தப்பட்டிருக்க வேண்டும்." இத்தகைய கட்டுப்பாட்டின்மையை பற்றி அவர் "தீங்கு விளைவிக்கின்ற புறக்கணிப்பு" என்று குறிப்பிட்டார்.

2007 ஆம் ஆண்டு இளவேனிற் காலத்தில் நிழல் வங்கியமைப்பினால் ஆதரவளிக்கப்பட்ட பங்குமயமாக்கல் சந்தை மூடப்படத் துவங்கின மேலும் 2008 ஆம் ஆண்டின் இறுதியில் கிட்டத்தட்ட மூடப்பட்டன. மூன்றில் ஒரு பங்கு தனியார் கடன் சந்தைகள் நிதி ஆதாரமாக இருப்பது கிடைக்காமற்போனது. ப்ரூகிங்க்ஸ் நிறுவனத்தின் கூற்றுப்படி, மரபு ரீதியிலான வங்கியமைப்பு இந்த இடைவெளியை நிரப்பத் தேவையான மூலதனத்தை 2009 ஆம் ஆண்டில் ஜூனில் வைத்திருக்கவில்லை: " கூடுதலாகக் கடன் அளிக்கத் தேவையான அளவு மூலதனம் உருவாக்கும் வலுவான இலாபத்திற்கு பல வருடங்கள் பிடிக்கும்." கட்டுரையாசிரியர்கள் மேலும் குறிப்பிடுவது சில வகையான பங்குமயமாக்கல் "எப்போதும் மறையக்கூடியவை, மனிதரால் உருவாக்கப்பட்ட கலைப்பொருள் போன்ற அதிகமான நெகிழ்வான கடன் சூழ்நிலைகளில் இருக்கக்கூடியது."[281]

2007 ஜூன் - 2008 நவம்பர் இடைப்பட்ட காலத்தில், அமெரிக்கர்கள் தங்களது நிகர மதிப்பில் மூன்றில் ஒரு பங்கை விட அதிகமாக இழந்தனர். 2008 நவம்பர் முற்பகுதியில், பரந்த அமெரிக்க பங்கு அட்டவணை, S&P 500 தனது 2007 ன் உச்சத்திலிருந்து 45 சதவீதம் கீழிறங்கியது. வீட்டு விலைகள், 2006 ஆம் ஆண்டில் இருந்த உச்சத்தில் இருந்து 20% குறைந்தன, எதிர்கால சந்தையில் ஒரு 30-35% நிகழக்கூடிய வீழ்ச்சியை சுட்டியது. அமெரிக்காவில் மொத்த வீட்டு சமப்பங்குகள், 2006 ஆம் ஆண்டில் உச்சத்தில் $13 டிரில்லியனாக இருந்தது, 2008 ஆம் ஆண்டின் மத்தியில் $8.8 டிரில்லியனாக வீழ்ந்து மேலும் 2008 ன் பிற்பகுதியில் இன்னும் வீழ்ந்து கொண்டேயிருந்தது. அமெரிக்காவின் இரண்டாம் பெரிய குடும்பச் சொத்தான, ஓய்வுக்கால சொத்துக்கள் 22 சதவீதம் குறைந்தது, 2006 ஆம் ஆண்டில் $10.3 டிரில்லியனாக இருந்து $8 டிரில்லியனாக 2008 ன் மத்தியில் குறைந்தது. இதே காலகட்டத்தில், சேமிப்பு மற்றும் முதலீடு சொத்துக்கள் (ஓய்வுக்கால சேமிப்புகள் தவிர) $1.2 டிரில்லியன்களையும் ஓய்வுக்கால சொத்துக்கள் $1.3 டிரில்லியன்களையும் இழந்தன. இணைத்தெடுத்தபோது, இத்தகைய இழப்புகள் தள்ளாட்டமிக்க மொத்தமாக $8.3 டிரில்லியன்களாகவிருந்தன. அமெரிக்க சிறுபான்மை குழு வின் உறுப்பினர்கள் இரண்டாம் நிலை அடமானங்களை பொருத்தமில்லாத எண்ணிக்கையில் பெற்றனர், மேலும் அதன் விளைவாக பொருத்தமில்லாத அளவு முன்கூட்டியே திருப்பும் கடன்களையும் அனுபவித்தனர்.

2007 ஆம் ஆண்டு பிப்ரவரியில் சிக்கல் நிதிச் சந்தையை பாதிக்கத் துவங்கியது, உலகின் பெரிய (2008) வங்கியான HSBC, $10.5 பில்லியன்கள் மதிப்புள்ள இரண்டாம் நிலை MBS பங்குகளை கைவிட்டது, அது பெரிய இரண்டாம் நிலை சம்பந்தமான முதல் இழப்பு செய்தியாகவிருந்தது. 2007 ஆம் ஆண்டின் போது, குறைந்தது 100 அடமான நிறுவனங்கள் ஒன்று மூடப்பட்டன, செயல்பாடுகளை இடைநிறுத்தம் செய்யப்பட்டன அல்லது விற்கப்பட்டன.
உயர் மேலாண்மை பதவிகளும் பாதிக்கப்படாமல் தப்பிக்க இயலவில்லை, மெர்ரிலிஞ்ச் மற்றும் சிட்டி குழுமதலைமை நிர்வாகிகள் 2007 ஆம் ஆண்டின் பிற்பகுதியில் ஒரு வார இடைவெளியில் பதவி விலகினர். சிக்கல் ஆழமான போது, மென்மேலும் நிதி நிறுவனங்கள் ஒன்று இணைந்தன, அல்லது அவர்கள் இணைப்பு ஜோடிகளை காண பேச்சுவார்த்தைகளை நடத்துவதாக அறிவித்தனர்.

2007 ஆம் ஆண்டின் போது, சிக்கல் நிதிச் சந்தையில் பீதியை ஏற்படுத்தியது, மேலும் முதலீட்டாளர்களை சிக்கல் வாய்ந்த அடமானப் பத்திரங்களிலிருந்தும் நிலையற்ற பங்குகளிலிருந்தும் பணத்தை திரும்பப் பெற்று மற்றும் பொருட்கள் சந்தையில் "மதிப்புக் குவியலாக" இட ஊக்குவித்தது. நிதி வழிப்பொருட்களின் சந்தையின் வீழ்ச்சிக்குப் பின்னரான சரக்குகள் சந்தையிலான நிதி ஊகம், உலக உணவு பொருட்களின் விலைச் சிக்கலுக்கு பங்களித்தது மேலும் எண்ணெய் விலை அதிகரிப்பும் "பொருட்களின் பெரும்-சுழலை" காரணமாகக் கொண்டு அதிகரித்தது. நிதி ஊக வியாபாரிகள் விரைவான இலாபம் பெற பங்குகளிலிருந்தும், அடமானப்பங்குகளிலிருந்தும் டிரில்லியன் டாலர்களை நீக்கினர், அவற்றில் சில உணவு மற்றும் மூலப் பொருட்களில் முதலீடு செய்யப்பட்டிருந்தன.

எதிர்கால கடன் தவறுதல்களுக்கான அடமான கடன் தவறுதல்கள் மற்றும் முன்னேற்பாடுகள் FDIC ஆல் காப்பீடு செய்யப்பட்ட அமெரிக்க 8533 பங்கு வைப்பு நிறுவனங்களின் இலாபத்தை 2006 இன் நான்காம் கால்பகுதியிலிருந்த $35.2 பில்லியனிலிருந்து அதே காற்பகுதியின் அடுத்தாண்டில் 98% மதிப்புக்கான $646 மில்லியனாகவும் வீழ்த்தக் காரணமானது. 1990 ஆம் ஆண்டிற்குப் பிறகு 2007 நான்காம் காற்பகுதி மோசமான வங்கி மற்றும் செல்வ ஆக்க நிலையினைக் கண்டது. 2007 முழுதும், காப்பீடு செய்த பங்கு வைப்பு நிறுவனங்கள் ஏறக்குறைய $100 பில்லியனை ஈட்டின, 2006 ன் சாதனை இலாபமான $145 பில்லியனை விட 31% கீழானது. 2007 காற்பகுதி ஒன்றில் இலாபம் $35.6 பில்லியனிலிருந்து 46% குறைந்து $19.3 பில்லியனாக 2008 காற்பகுதி ஒன்றில் வீழ்ந்தது.

2008 ஆம் ஆண்டு ஆகஸ்ட்டில், உலகம் முழுதும் உள்ள நிதி நிறுவனங்கள் இரண்டாம் நிலை சம்பந்தப்பட்ட தங்கள் வசமுள்ள கடனீடுகள் US$501 பில்லியன் மதிப்புள்ளவை என எழுத்துப்பூர்வமாக அறிவித்தன. உலகம் முழுதுமுள்ள நிதி நிறுவனங்கள் இறுதியாக இரண்டாம் நிலை MBS களின் வைப்புகளை $1.5 டிரில்லியனுக்கு குறைத்தாக வேண்டும் என IMF மதிப்பிட்டது. 2008 ஆம் ஆண்டு நவம்பரில் சுமார் $750 பில்லியனை அத்தகைய இழப்புகளில் கண்டுணர்ந்தனர். உலக வங்கியமைப்பிலுள்ள முதலீட்டில் பெரும்பகுதியை இந்த இழப்புகள் இல்லாமல் ஆக்கின. பேசல் ஒப்பந்தத்தைஏற்ற நாடுகளில் தலமையிடங்களைக் கொண்ட வங்கிகள் ஒவ்வொரு டாலர் நுகர்வோர் மற்றும் வணிகர்களுக்கு அளித்த கடனுக்கும பற்பல செண்ட்டுக்களை முதலீடாக வைத்திருக்க வேண்டும். முன்பு விவரித்தபடி வங்கிகளின் முதலீட்டில் ஏற்பட்ட கடும் குறைப்பு இவ்வாறாக வணிகர்களுக்கும் குடும்பங்களுக்கும் வழங்கப்படும் கடன் இருப்பைக் குறைத்தது.

சிக்கல் லெக்மான் பிரதர்ஸ் மற்றும் இதர முக்கிய நிதி நிறுவனங்கள் 2008 ஆம் ஆண்டு செப்டம்பரில் தோல்வியுற்ற போது இச்சிக்கல் முக்கிய கட்டத்தையடைந்தது. செப்டம்பர் 2008 இல் அமெரிக்காவில் பண நிதியிலிருந்து இரு நாட்களில் $150 பில்லியன் திரும்ப எடுக்கப்பட்டது. இரு தினங்களின் சராசரி வெளியேற்றம் $5 பில்லியனாக இருந்தது. விளைவாக, பணச் சந்தை வங்கி நம்பிக்கையிழப்புக்கு உட்பட்டது. பணச் சந்தை வங்கி கடனுக்கும் (CD) நிதியல்லாத நிறுவனங்களுக்கும் (வணிகப் பத்திரங்கள்) ஒரு முக்கிய ஆதாரமாகும். TED பரப்பு(மேலுள்ள வரைப்படத்தைக் காண்க)லெக்மான் தோல்விக்குப் பிறகு வங்கிகளுக்கு இடையிலான கடன் அளிப்பு அளவு, நான்கு மடங்கு அதிகரித்தது. இந்தக் கடன் உறைவு உலக நிதியமைப்பை வீழ்ச்சியின் விளிம்புக்குக் கொண்டு வந்தது. இச் சூழ்நிலையில் அமெரிக்க மைய வங்கி, ஐரோப்பிய மைய வங்கிமற்றும் பிற மைய வங்கிகளின் பதில் நடவடிக்கை உடனடியானது மற்றும் குறிப்பிடும்படியானது. 2008 ஆம் ஆண்டின் கடைசி காற்பகுதியில் இந்த வங்கிகள் US$2.5 டிரில்லியன் அரசு கடன் மற்றும் சிக்கலுக்குள்ளான தனியார் சொத்துக்களை வங்கிகளிடமிருந்து வாங்கின. இது கடன் சந்தையில் பணத்தை சூழ்நிலை அழுத்தம் காரணமாக பெருமளவு செலுத்தவும், உலக வரலாற்றில் மிகப்பெரிய பொருளியல் கொள்கை நடவடிக்கையாகவுமிருந்தது. ஐரோப்பிய நாடுகளின் அரசுகள் மற்றும் அமெரிக்காவும் நாட்டு வங்கியமைப்பின் மூலதனத்தை தங்களது பெரிய வங்கிகளின் வெளியிடப்பட்ட புதிய விருப்ப பங்குகளை வாங்குவதன் மூலமாக $1.5 டிரில்லியன் உயர்த்தின.
இருப்பினும், சில பொருளியலாளர்கள் மூன்றாம் உலக நாடுகள் பிரேசில் மற்றும் சீனா போன்றவை நன்கு வளர்ச்சியடைந்த நாடுகளைப் போல அதிகளவு பாதிக்கப்படாது எனக் கூறினர்.

2007 ஆம் ஆண்டு ஆகஸ்ட்டில் சிக்கல் தெளிவாகத் தெரியத் துவங்கியபின் பல நடவடிக்கைகள் எடுக்கப்பட்டுள்ளன. 2008 ஆம் ஆண்டு செப்டம்பரில், உலக நிதிச் சந்தைகளில் நிலவிய பெரிய நிலையற்றத்தன்மையானது விழிப்புணர்வையும், சிக்கலுக்கான கவனத்தையும் அதிகரித்தது. பல்வேறு முகைமைகள் மற்றும் கட்டுப்பாட்டாளர்கள், அரசியல் அதிகாரிகள், கூடுதலான, மேலும் ஒருங்கிணைக்கப்பட்ட நடவடிக்கைகளை சிக்கலைக் கையாளுவதற்குத் துவங்கினர்.

இன்றைய தேதிவரை, பல்வேறு அரசு முகமைகள் கடன்கள், சொத்து வங்குகதல்கள், உத்தரவாதங்கள் மற்றும் நேரடிச் செலவு ஆகியவற்றில் டிரில்லியன் கணக்கான டாலர்களை ஒதுக்கியுள்ளன அல்லது நேரடியாக செலவழித்துள்ளன. சிக்கல் சம்பந்தமாக அமெரிக்க அரசின் நிதி ஒப்புதல்கள் மற்றும் முதலீடுகள் பற்றிய சுருக்கத்திற்கு, CNN-Bailout Scorecard ஐ காண்க.

அமெரிக்காவின் மைய வங்கியான ஃபெடரல் ரிசர்வ், உலகின் பிற மைய வங்கிகளுடன் இணைந்து சிக்கலைச் தீர்க்க பல்வேறு நடவடிக்கைகளை எடுத்துள்ளது. 2008 ஆம் ஆண்டின் முற்பகுதியில் மைய வங்கித் தலைவர் பென் பெர்னான்கே கூறினார்:"விரிவாக, மைய வங்கியின் எதிர்வினை இருத் தடங்களைப் பின்பற்றியது: சந்தைப் பாய்வுத் தன்மை மற்றும் செயல்பாடு ஆகியவற்றை ஆதரிக்க தேவையான முயற்சிகள் மற்றும் பணக் கொள்கையின் வாயிலாக பேரளவு பொருளியல் நோக்கங்களை முயற்சிப்பது." மைய வங்கி பின்வரும் செயல்களைச் செய்தது:


பென் பெர்னான்கேயின் கூற்றுப்படி, மைய இருப்புநிலைக்குறிப்பின் விரிவு என்பது மைய வங்கி மின்னணு முறையில் பணத்தை உருவாக்குவது தேவையே"... ஏனெனில் நமது பொருளாதாரம் மிக பலவீனமாகவும் பணவீக்கமானது மிகக் குறைவாகவும் உள்ளது. பொருளாதாரம் மீண்டு வரும் போது, அச்சமயத்தில் இத்தகைய திட்டங்களை நாம் நிறுத்தி வைக்கலாம், வட்டி விகிதத்தை உயர்த்தலாம், பண அளிப்பை குறைக்கலாம், மற்றும் பண வீக்கமற்ற மறுமீட்பைப் பெற்றோம் உறுதி செய்யலாம்."

2008 ஆம் ஆண்டு பிப்ரவரி 13 திகதியில், அதிபர் புஷ் $168 பில்லியன் பொருளாதாரத் தூண்டி திட்டத்தை சட்டமாகக் கையொப்பமிட்டார். அது முக்கியமாக வருமான வரிச்சலுகை காசோலைகள் வடிவத்தில் நேரடியாக வரி கட்டுவோருக்கு சென்றடையும்படியான வடிவத்தில் அமைந்தது. 2008 ஆம் ஆண்டின் ஏப்ரல் 28 இல் வாரத் துவக்கத்தில் காசோலைகள் அஞ்சல் செய்யப்பட்டன. இருப்பினும், இந்தச் சலுகை எதிர்பாராத பெட்ரோல் மற்றும் உணவு விலையேற்றத்துடன்இணை நிகழ்வானது. இந்த இணை நிகழ்வானது சிலரை இந்தப் பொருளாதார தூண்டித் திட்டம் உள்ளார்ந்த பலனைத் தருமா எனவும், அல்லது நுகர்வோர் அதிகரித்து வரும் உணவு மற்றும் எரிபொருள் விலைகளைச் சமாளிக்க செலவு செய்வார்களா என எண்ண வைத்தது.

2009 ஆம் ஆண்டு பிப்ரவரி 17 திகதியில், அமெரிக்க அதிபர் பராக் ஒபாமா அமெரிக்க மறுமீட்பு மற்றும் மறுமுதலீட்டு சட்டம் 2009 ஐ, விரிவான செலவு மற்றும் வரி வெட்டு பார்வைகளுடன் $787 பில்லியன் தூண்டி திட்டத்தில் கையொப்பமிட்டார்.

கடன் அடிப்படையிலான கடனீடுகள் மற்றும் கடன் வாங்கிய பணத்தால் வாங்கிய பிற சொத்துக்களிலான இழப்புகள் அதிரடியாக நிதி நிறுவனங்களின் முதலீட்டு அடிப்படையை குறைத்தது, பலரை திவாலாகச் செய்தது அல்லது குறைவாகக் கடன் அளிக்க வழிகோலியது. அரசுகள் வங்கிகளுக்கு நிதியுதவி செய்தன. சில வங்கிகள் குறிப்பிடத்தக்க தனியார் வளங்களிலிருந்து கூடுதல் மூலதனத்தைப் பெற நடவடிக்கைகள் எடுத்தன.

2008 ஆம் ஆண்டு அக்டோபரில் அமெரிக்க அரசு 2008 ஆம் ஆண்டின் அவசர பொருளாதார நிலைப்படுத்தல் சட்டத்தை(EESA அல்லது TARP) நிறைவேற்றியது. இச்சட்டம் "சிக்கலுக்குள்ளான சொத்து மீட்புத் திட்டத்திற்கு" (TARP) $700 பில்லியன் நிதியுதவி செய்தது, இது பரிமாற்றமாக பங்கு-தரும் விருப்பப் பத்திரங்களுக்கு பரிமாற்றாக வங்கிகளுக்கு நிதி வழங்கப் பயன்படுத்தப்பட்டது.

அடமான சம்பந்தமான சொத்துக்களுக்கு ஈடாக அரசு மற்றும் தனியார் முதலீட்டாளர்களுக்கு பணம் கொடுப்பது வங்கிகளுக்கு மறு முதலீடுகளைப் பெற மற்றொரு வழியாக இருந்தது (அதாவது, "நச்சு" அல்லது "மரபுரிமைப்பேற்று" சொத்துக்கள்) இது வங்கிகளின் நிதி நிலையை அவற்றின் நிச்சயமற்ற தன்மையை குறைப்பதன் மூலம் மூலதனத்தின் தரத்தை உயர்த்தக்கூடியதாக இருந்தது. அமெரிக்க கருவூலச் செயலர் டிமோதி கீத்னர் மார்ச் 2009 இல் "மரபுரிமைப்பேற்று" அல்லது "நச்சு" சொத்துக்களை வங்கிகளிடமிருந்து வாங்கும் திட்டத்தை அறிவித்தார். அரசு-தனியார் கூட்டு முதலீட்டு திட்டமானது அரசு கடன்கள் மற்றும் உத்தரவாதங்களைக் கொண்டு தனியார் முதலீட்டாளர்களை நச்சு சொத்துக்களை வங்கிகளிடமிருந்து வாங்குவதற்கான ஊக்குவிப்புகளை உள்ளடக்கியிருந்தது.

அமெரிக்க அரசின் நிதி ஒப்புதல்கள் மற்றும் முதலீடுகள் பற்றிய சுருக்கத்திற்கு, CNN-Bailout Scorecard ஐக் காண்க.

டிசம்பர் 2008 வரை அமெரிக்க வங்கிகளுக்கு கொடுக்கப்பட்ட TARP நிதி பற்றிய சுருக்கத்திற்கு Reuters-TARP Funds ஐக் காண்க

தோல்வியடைந்த பல பெரிய நிதி நிறுவனங்கள், அரசினால் உதிவிசெய்யப்பட்டன அல்லது மற்றொரு நிறுவனத்துடன் (தன்னிச்சையாகவோ அல்லது வேறுவிதமாகவோ) சிக்கல் காலத்தில் இணைய முற்பட்டன. குறிப்பிட்ட சூழ்நிலைகள் பல்வேறு விதமாக இருந்த நிலையில், பொதுவாக அடமான அடிப்படை கடனீடுகளின் மதிப்பு வீழ்ச்சியால், அவற்றை வைத்திருந்த நிறுவனங்கள் நிதிப்பற்றாக்குறையில் தள்ளப்பட்டன, இது முதலீட்டாளர்கள் நிதியை அவற்றிலிருந்து வெளியில் எடுத்ததால் இது வங்கி முதல் மீட்புக்கு சமமானதாக இருந்தது, அல்லது கடன் சந்தையில் புதிய நிதியைப் பாதுகாக்க இயலாமல் போனது. இத்தகைய நிறுவனங்கள், அவற்றின் நிதி அல்லது பங்கு மூலதனங்களுடன் ஒப்பிடுகையில் அதிக அளவிலான பணத்தை கடன் பெற்றன மற்றும் முதலீடு செய்திருந்தன, அதாவது அவை அதிகபட்சமாக துணை வலுவுடனும் இருந்தன, மேலும் எதிர்பாராத கடன் சந்தை இடைஞ்சல்களினால் பாதிக்கப்படும் சாத்தியம் இருந்தது.

அமெரிக்காவின் பெரிய முதலீட்டு வங்கிகள் 2008 ஆம் ஆண்டில் $4 டிரில்லியன் கூட்டு பொறுப்புகள் அல்லது கடன்களுடன் ஒன்று திவாலாகின (லெக்மான் பிரதர்ஸ்)பிற நிறுவங்களால் எடுத்துக் கொள்ளப்பட்டன (பியர் ஸ்டெர்ன்ஸ்மற்றும் மெரில்லிஞ்)அல்லது அமெரிக்க அரசால் நிதியுதவி வழங்கப்பட்டன (கோல்ட்மேன் சாஸ்மற்றும் மார்கன் ஸ்டேன்லி). அரசு-ஆதரவு நிறுவனங்கள் (GSE)ஃபென்னி மே மற்றும் பெரெட்டி மாக் 2008 ஆம் ஆண்டு செப்டம்பரில் அதே போன்ற அரசு உதவியை எதிபார்க்கின்றசூழலில் பலவீனமான மூலதன அடிப்படையைக் கொண்டு ஒன்று நேரடியாக உறுதியளிக்கப்பட்டன அல்லது கிட்டத்தட்ட $5 டிரில்லியன் அடமான பொறுப்புகளுக்காகப் பெற்றன. அளவீடாக, இந்த $9 டிரில்லியன் கடன் பொறுப்புகள் ஏழு அதிகமானத் துணை வலுவுடன் கூடிய நிறுவனங்களில் குவிந்திருந்தது அமெரிக்க $14 டிரில்லியன் பொருளாதாரத்தின் (GDP)அல்லது செப்டம்பர் 2008 இல் இருந்த மொத்த தேசிய கடன் $10 டிரில்லியனோடும் ஒப்பிடக்கூடியது.

உலகம் முழுவதுமான பெரிய வைப்பு வங்கிகள் முதலீட்டு விகித கட்டுப்பாடுகளை மீறிச் செல்ல முதலீட்டு வழிமுறைகளை அமைத்திருந்தவற்றின் வாயிலாக நிதி கண்டுபிடிப்புகளைக் கொண்டிருந்தன. குறிப்பிடத்தக்க உலக அளவிலான சிதைவுகளில் நார்த்தென் ராக் £87 பில்லியன் ($150 பில்லியன்) மதிப்பு செலவில் தேசியமயமாக்கப்பட்டது, உள்ளடங்கியுள்ளது. அமெரிக்காவில், வாஷிங்டன் ம்யூச்சுவல் செப்டம்பர் 2008 இல் அமெரிக்க சிக்கன மேற்பார்வை அலுவலகத்தால் (OTS) கைப்பற்றப்பட்டது. அமெரிக்காவின் டஜன் வங்கிகள் TARP ன் ஒரு பகுதியாக அல்லது $700 பில்லியன் நிதி உதவியின் மூலம் பெற்றன.

2008 ஆம் ஆண்டின் நிதி சிக்கலின் விளைவாக, இருபத்தைந்து அமெரிக்க வங்கிகள் திவாலாயின, மேலும் FDIC மூலம் கைக்கொள்ளப்பட்டன.. ஆகஸ்ட் 14, 2009 இல் கூடுதலாக 77 வங்கிகள் திவாலாயின. 1993 ஆம் ஆண்டில் கைப்பற்றப்பட்ட 50 வங்கிகளை விட இந்த ஏழு மாத கணக்கு தாண்டிச் சென்றது, ஆனாலும் 1990, 1991 மற்றும் 1992 ஆகியவற்றின் சிதைந்த வங்கிகளோடு ஒப்பிட்டால் இது சிறியது. அமெரிக்கா 2007 ஆம் ஆண்டு டிசம்பரில் துவங்கிய பொருளாதார வீழ்ச்சி ஆரம்பத்திலிருந்து 6 மில்லியன் வேலை வாய்ப்புகளை இழந்துள்ளது.

FDIC வைப்புக் காப்பீடு நிதி, காப்பீடு செய்யப்பட்ட வங்கிகளின் மூலமான கட்டணத்தினால் ஆதரிக்கப்பட்டது, 2009 ஆம் ஆண்டின் முதற் காற்பகுதியில் $13 பில்லியன் வீழ்ந்தது. 1993 ஆம் ஆண்டு செப்டம்பரிலிருந்து இது குறைவான மொத்தத்தொகையாகும்.

கொடுப்போரும் வாங்குவோரும் முன்கூட்டியே கடன் திருப்புதலைச் தவிர்ப்பதால் செலவு பிடிக்கக் கூடிய, நீண்ட செயல்பாடுகளைத் தவிர்க்க முடியும். சில கடன் அளிப்போர் சிக்கலுக்குள்ளான கடனாளிகளுக்கு ஆதரவான அடமான காலக்கெடுக்களை வழங்கினர் (அதாவது, மறு நிதியளித்தல், கடன் மறுசீரமைப்பு அல்லது நஷ்டத்தின் கடுமையைக் குறைத்தல்). கடனாளிகள் தங்களது கடன் அளிப்போரை சந்தித்து மாற்று வழிவகைகளைக் காண ஊக்குவித்தது.

தி இகானமிஸ்ட் இந்த விஷயத்தை இவ்வாறு விவரித்தது: " நிதி சிக்கலின் எந்தவொரு பகுதியும் இந்த அளவிற்கு கவனத்தைப் பெறவில்லை, அமெரிக்கா முழுதும் வீட்டுக் கடன் முன்கூட்டியே திருப்புவது கடலலையாக அடித்துச் சென்றபோது அதற்குக் குறைவான கவனமே கொடுக்கப்பட்டது. அரசு திட்டங்கள் நல்ல விளைவுத்திறனுடையதாக இல்லை, மேலும் தனியார் முயற்சிகளும் அதைவிட நன்கமையவில்லை." 2009-2011 காலகட்டத்தில் 9 மில்லியன் வீடுகள் முன்கூட்டியே திருப்பித் தரும் சூழ்நிலையில் நுழையும் நிலை இருந்தது, இது வழக்கமான வருடத்தில் ஒரு மில்லியன் மட்டுமே இருப்பதற்கெதிரானது. 2006 சிகாகோ மைய இருப்பு வங்கி கணக்கெடுப்பு ஒன்றின்படி கடன் முன்கூட்டியே முடித்தல் ஒன்றுக்கு சுமார் $50,000 என்ற வீதத்தில், 9 மில்லியன் கடன் முன்கூட்டியே திருப்பித் தருவது $450 பில்லியன்களை நஷ்டத்தைப் பிரதிநிதித்துவம் செய்தது.

2007-2009 ஆம் ஆண்டில் பல்வேறு தனியார் மற்றும் அரசு நிர்வாக அல்லது ஆதரவுப் பெற்ற திட்டங்கள் மூலம் வீட்டு உரிமையாளர்கள் தனித் தனியாக அடமானக் கடன் விஷயத்தில் கடன் முன் கூட்டியே திருப்புவது சிக்கல் அமெரிக்காவை விழுங்கி வநதபோது உதவி செய்யப்பட்டனர். ஓர் எடுத்துக்காட்டு, ஹோப் ஹௌ அலையான்ஸ் என்ற அமெரிக்க அரசு மற்றும் தனியார்த் துறை ஒத்துழைப்பு முயற்சியானது ஒரு சில இரண்டாம் நிலை அடமானக் கடனாளிகளுக்குதவ நடத்தப்பட்டது. பிப்ரவரி 2008 இல், 2007 இன் இரண்டாம் பாதியில், 545,000 இரண்டாம் நிலை அடமானக் கடன்தாரர்கள் கடன் நிலையற்றதன்மையால் இருந்தவர்களுக்கு உதவியது, அல்லது செப்டம்பர் 2007 இல் 7.1 மில்லியன் இரண்டாம் நிலை கடன் நிலுவைகளில் 7.7% வீதத்தினருக்கு உதவியது. அலையான்ஸின் செய்தித் தொடர்பாளர் மேலும் பலவற்றைச் செய்ய வேண்டும் என்பதை ஒப்புக்கொண்டார்.

2008 ஆம் ஆண்டின் பிற்பகுதியின் போது, பெரிய வங்கிகள் மற்றும் ஃபென்னி மே மற்றும் பெரெட்டி மாக் தாமதங்களை முன்கூட்டியே கடன் திருப்புதல்கள் மீது நிறுவினர், இது வீட்டு உரிமையாளர்கள் மறு நிதியுதவிக்கு நேரமளிக்கவே செய்யப்பட்டது.

விமர்சகர்கள், தனித் தனியான கடன் மறுசீரமைப்பு முறை பலனளிக்கவில்லை, அதனுடன் மிகச் சில வீட்டு உரிமையாளர்களே கடன் முன்கூட்டியே திருப்புவது மீதான உதவியைப் பெற்றனர் மேலும் கிட்டத்தட்ட 40% உதவி பெற்ற வீட்டு உரிமையாளர்கள் மீண்டும் எட்டு மாதத்திற்குள் கடன் திருப்பத் தவறினர் என வாதிட்டனர். 2008 ஆம் ஆண்டு டிசம்பரில், அமெரிக்க FDIC, 2008 ன் முதல் பாதியில் மறு சீரமைப்பு செய்யப்பட்ட பாதிக்கும் மேற்பட்ட அடமானங்கள் மீண்டும் கடன் திருப்பத் தவறின, இவற்றில் பல தவணைத் தொகை குறைக்கப்படாதது அல்லது அடமானக் கடன் மன்னிக்கப்படவில்லை என அறிவிக்கையிட்டது. ஒரு கொள்கைக் கருவியாகக் தனித்தனி மறு சீரமைப்பு பலனளிக்கவில்லை என்று நிரூபிக்க மேலும் ஒரு சான்றாகும்.

2009 ஆம் ஆண்டு பிப்ரவரியில், பொருளாதார நிபுணர்கள் நூரியேல் ரொளபினி மற்றும் மார்க் சாண்டி ஆகியோர் "அனைத்து தரப்பு" (அமைப்பு ரீதியான)அசல் நிலுவையில் 20-30% அதிகமான குறைப்பை பரிந்துரைத்தனர். அடமான நிலுவையில் குறைப்பது, மாதத் தவணையை குறைக்க உதவும், மேலும் மதிப்பிடப்பட்ட 20 மில்லியன் வீட்டு உரிமையாளர்கள் நிதி ஊக்குவிப்பு பெற்று தன்னிச்சையாக கடன் முன் திருப்புதலுக்கு முன்வர அழைக்கும் ஏனெனில் அவர்கள் "நீரில் மூழ்கியுள்ளனர்" ( அதாவது, அடமான நிலுவை வீட்டின் மதிப்பை விட அதிகமாக இருத்தல்).

பாஸ்டன் மைய வங்கியின் ஆய்வு ஒன்று வங்கிகள் கடன்களை மறு சீரமைக்க தயங்குகின்றன எனக் குறிப்பிட்டது. 2008 ஆம் ஆண்டில் கடன் அளிக்கத் தவறிய 3% மட்டுமே தங்களது அடமானத் தவணைகளை குறைக்கப் பெற்றனர். அத்தோடு, MBS வைத்திருக்கும் முதலீட்டாளர்கள் மற்றும் அடமான மறு சீரமைப்பில் கருத்து சம்மதம் உள்ளோர் குறிப்பிடத்தகுந்த தடையாக இருக்கமாட்டார்கள்; கடன் வங்கியாலோ அல்லது முதலீட்டாளர்களாலோ கட்டுப்படுத்தப்பட்டாலும் அதற்கிடையே எந்த வேறுபாடும் இல்லை எனக் கண்டறிந்தது. ஆய்வைப் பற்றி விமர்சிக்கும், பொருளாதார நிபுணர்கள் டீன் பேக்கர்மற்றும் பால் வைல்லன் இருவரும் வங்கிகளுக்கு பதிலாக வீட்டு உரிமையாளர்களுக்கு நேரடியாக நிதியை வழங்குவதற்கு ஆதரவு தந்தனர்.

"லாஸ் ஏஞ்சல்ஸ் டைம்ஸ்" பத்திரிகை ஒரு ஆய்வின் முடிவுகளை வெளியிட்டது, அதில் உயர் கடன் புள்ளிகளைப் பெற்ற வீட்டு உரிமையாளர்கள் அடமானத்தில் உள் நுழையும்போது 50% அதிகமாக- கீழ் புள்ளிகளைப் பெறும் கடனாளிகளை விட "செயல்முறையில் கடன் திருப்பத் தவறுதலை செய்கின்றனர்- வேண்டுமென்றே திடீரென தொடர்ந்து செலுத்தாமல் கைவிடுகின்றனர். அத்தகைய செயல்தந்திர கடன் திருப்பத் தவறுதல் சந்தையில் கடுமையாக மிகுந்த விலை வீழ்ச்சியுடன் குவிந்துள்ளது. மதிப்பிடப்பட்ட 588,000 செயல்தந்திர கடன் திருப்பத் தவறுதல்கள் நாடு முழுதும் 2008 ஆம் ஆண்டில் , 2007 ன் மொத்தத்தை விட இரு மடங்கு அதிகமாக நேர்ந்தன. அவை கவலையளிக்கக் கூடிய மொத்த கடன் திருப்பத் தவறுதல்களில் 18% பிரதிநிதித்துவப்படுத்தின, அவை 2008 ன் நான்காம் காற்பகுதியில் 60 நாட்களையும் தாண்டி நீடித்தது.

2009 ஆம் ஆண்டு பிப்ரவரி 18 திகதியில் அமெரிக்க அதிபர் பராக் ஒபாமா ஒன்பது மில்லியன் வீட்டு உரிமையாளர்கள் கடன் முன் கூட்டியே முடித்தலைத் தவிர்க்க உதவ ஒரு $73 பில்லியன் திட்டத்தை அறிவித்தார். ஃபான்னி மே மற்றும் பிரெட்டி மாக்ஆகிய நிறுவனங்களுக்கு அடமானங்களை வாங்கவும் அவற்றிற்கு எளிதாக மறு நிதியளிப்பு செய்யவும் வழங்கப்பட்ட நிதியுடனான கூடுதல் நிதியாக $200 பில்லியன் வழங்கப்பட்டது. இத் திட்டம் EESA வின் $700 பில்லியன் நிதியுதவி நிதியத்திலிருந்து பெரும்பாலும் நிதியுதவி செய்யப்பட்டது. இது கடன் கொடுப்போர், வீட்டு உரிமையாளர்களின் மாதத் தவணையை மாத வருமானத்தில் 31% ஆகக் குறைக்க ஊக்கப்படுத்த, செலவு பங்களிப்பு மற்றும் ஊக்கச் சலுகைகளைப் பயன்படுகிறது. இத் திட்டத்தின் கீழ், ஒரு கடன் கொடுப்பவர் கடனாளியின் மாத வருமானத்தில் 38% ற்கு மிகாமல் மாதத் தவணையைக் குறைக்க வேண்டும், மேலும் இதனுடன் அரசு இணைந்து 31% மாக செலவை மேலும் வெட்டிப் பகிர்ந்து கொள்ள பொறுப்பேற்கலாம். திட்டம் கடனாளியின் அடமான நிலுவையின் ஒரு பகுதியை மன்னிக்கும் அம்சத்தையும் உள்ளடக்கியது. நிறுவனங்கள் அடமான சேவையளிப்பவர்கள் கடனை மறு சீரமைப்புச் செய்து வீட்டு உரிமையாளரை தொடர்ந்து தக்கவைக்க ஊக்கமளிக்கப்படுகின்றனர்.

அதிபர் பராக் ஒபாமா மற்றும் முக்கிய ஆலோசகர்கள் 2009 ஆம் ஆண்டு ஜூனில் கட்டுப்பாட்டு பரிந்துரைகளை வரிசையாக அறிமுகப்படுத்தினர். இந்தப் பரிந்துரைகள் நுகர்வோர் பாதுகாப்பு, செயலதிகாரிகளின் சம்பளம், வங்கி நிதி முட்டுக்கள் அல்லது மூலதன தேவைகள், நிழல் வங்கியமைப்புமற்றும் வழிப்பொருள்களின் விரிவாக்கப்பட்ட கட்டுப்பாட்டமைப்பு மற்றும் முக்கிய நிறுவனங்களை படிப்படியாக பாதுகாப்பாக மூட மைய வங்கிக்கான அதிகரிக்கப்பட்ட அதிகாரம் மேலும் பிறவற்றையும் அணுகுகின்றது.

ஒரு சில வகை கட்டுப்பாட்டு மாற்றங்களைப் பற்றிய பொருளாதார நிபுணர்கள், அரசியல்வாதிகள், பத்திரிகையாளர்கள், மற்றும் வர்த்தகத் தலைவர்கள் ஆகியோரது பரிந்துரை தற்போதைய சிக்கலின் பாதிப்பை குறைப்பது மற்றும் மீண்டும் ஏற்படாமல் தவிர்ப்பதுமாகும். இருப்பினும், 2009 ஜூன் வரை, பரிந்துரைக்கப்பட்ட தீர்வுகள் பல இன்னும் அமல்படுத்தப்படவில்லை. பின்வருவனவும் இவற்றில் உள்ளடங்கும்:


அமெரிக்க கருவூல செயலர் டிமோதி கீத்னர் 2009 ஆம் ஆண்டு அக்டோபர் 29 தேதி சாட்சியமளித்தார். அவரது சாட்சியம் சீர்திருத்தத்திற்கு முக்கியமானவை என ஐந்து கூறுகளை அவர் குறிப்பிட்டார்: 1) FDICவங்கி தீர்மானத்தின் செயற்கூறுகளைவங்கியல்லாத நிதி நிறுவனங்களுக்கும்நீட்டிப்பது; 2) ஒரு நிறுவனமானது ஒழுங்கு வரிசையில் சிதைவடைய அனுமதிக்கப்பட வேண்டும் "காப்பாற்றப்படக்" கூடாது; 3) நஷ்டம் ஏற்படின் வரி செலுத்துவோர் மீது சுமையேற்றக் கூடாது, நிறுவனத்தின் முதலீட்டாளர்கள் மீது செலுத்தியும் பெரிய நிதி நிறுவனங்களின் மூலமாக பணக் குளம் ஒன்றையும் உருவாக்க வேண்டும்; 4) FDIC மற்றும் மைய வங்கிகளின் மீது பொருத்தமான ஆய்வுகளையும் சமநிலைகளையும் இத் தீர்மான காலத்தில் செலுத்த வேண்டும்; 5) நிதி நிறுவனங்களுக்கும் சம்பந்தப்பட்ட கட்டுப்பாட்டு ஆணையங்களுக்கும் வலுவான மூலதன மற்றும் பண நிலைமைகளை கையாளுதலில் தேவைப்படும்.

குறிப்பிடத்தக்க சட்ட அமலாக்க நடவடிக்கை மற்றும் வழக்குகள் இச்சிக்கலுக்குப் பிறகு ஏற்பட்ட எதிர்வினைகளாகும். அமெரிக்க புலனாய்வுத் துறை அடமான நிதி நிறுவனங்களான ஃபென்னி மே, ப்ரெட்டி மாக் மற்றும் லெக்மான் பிரதர்ஸ் மற்றும் அமெரிக்கன் இண்டர்நேஷனல் குரூப் ஆகியவற்றின் மோசடி சாத்தியங்களைக் காண முயன்றது. நியூயார்க் அரசு வழக்கறிஞர் ஆண்ட்ரூ கூமோ லாங்க் அய்லாண்ட்டை தலைமையிடமாகக் கொண்ட அமெரிமோட் நாட்டின் பெரிய கடன் மறு சீரமைப்பு நிறுவனம் மீதும், இதே போன்ற பிற நிறுவனங்கள் மீதும் 14 சம்மன்களை அனுப்பியும் வழக்கிட்டது. அமெரிக்க புலானாய்வுத் துறை அடமானங்கள் தொடர்பான குற்றங்களுக்காக மேலும் பல முகவர்களை அனுமதித்தது அதனால் வழக்குச் சுமை கடுமையாக உயர்ந்தது. கண்டிரிவைட் நிறுவனத்தின் மீது அமெரிக்க புலனாய்வுத் துறை மார்ச் 2008 இல் ஒரு விசாரணையை பங்கு மற்றும் கடன் வழங்கும் மோசடிகளின் சாத்தியங்களைப் பற்றி துவங்கியது.

2007 ஆம் ஆண்டில் இரண்டாம் நிலை அடமானம் தொடர்பான 250 க்கும் மேற்பட்ட உரிமையியல் வழக்குகள் மைய நீதி மன்றங்களில் பதிவானது. மாகாண நீதிமன்றங்களில் தாக்கல் செய்யப்பட்ட வழக்குகள் கணக்கிடப்படவில்லை ஆயினும் கணிசமானவை என்று நம்பப்படுகின்றது.

பாதிப்புகளின் மதிப்பீடுகள் தொடர்ந்து அதிகரித்தன. 2008 ஆம் ஆண்டு ஏப்ரலில், சர்வதேசய நாணய நிதியம் (IMF) உலக அளவில் நிதி நிறுவங்களின் மதிப்பிடப்பட்ட இழப்புகள் $1 டிரில்லியன்களாக இருக்கலாம் என மதிப்பிட்டது. ஓராண்டு கழித்து, IMF வங்கிகள் மற்றும் பிற நிதி நிறுவனங்களின் கூட்டு இழப்புகள் உலகளவில் $4 டிரில்லியன்களை கடந்திருக்கும். இது அமெரிக்காவின் தலா 200,000,000 மக்களுக்கு $20,000 க்குச் சமமாகும்.

பிரான்சிஸ் பூகுயாமா வாதிட்டது என்னவென்றால் இச்சிக்கல் நிதித் துறையில் ரீகனிசத்தின் முடிவை பிரதிநிதித்துவப்படுத்துகிறது,இது லேசான கட்டுப்பாடுகள், குறைக்கப்பட்ட அரசு ஆதரவு மற்றும் குறைவான வரிகள் ஆகியவற்றை குணாம்சங்களாக கொண்டது. குறிப்பிடத்தக்க நிதித் துறை கட்டுப்பாட்டு மாற்றங்கள் இச்சிக்கலின் விளைவாக எதிர்பார்க்கப்பட்டன.

பரீத் சகாரியா இச்சிக்கல் அமெரிக்கர்களையும் அவர்களது அரசையும் அவர்களது வருமான வரம்பிற்குள் வாழ நிர்ப்பந்திக்கும் என நம்புகிறார். மேலும், ஒரு சில சிறந்த அறிவுடையோர் நிதித் துறையில் இயங்குவதிலிருந்து வேறிடம் பெயர்ந்து மேன்மையான மதிப்புகள் கொண்ட வணிக நடவடிக்கைகளை, அல்லது அறிவியல் மற்றும் தொழில்நுட்ப பணிகளுக்கோ போகலாம்.

ரோஜர் ஆல்ட்மான் எழுதினார் "அமெரிக்க நிதியமைப்பின் மீது 2008 ஆம் ஆண்டின் சிதறல் ஆழமான இழப்புகளை பதித்தது, அதன் பொருளாதாரம், உலகின் அதன் நிலை; சிக்கல் ஒரு முக்கிய புவி அரசியல் பின்னடைவு...சிக்கல் வரலாற்று சக்திகளால் அமெரிக்காவிலிருந்து ஏற்கனவே நகர்த்தப்பட்டு வரும் உலகின் கவனத்துடன் இணை நிகழ்வாகவுள்ளது. இடைக்காலத்தைத் தாண்டி, அமெரிக்கா சிறியதொரு உலகத் தளத்திலிருந்து செயல்பட வேண்டியிருக்கும்- பிறர், குறிப்பாக சீனா, வேகமாக எழும் வாய்ப்புக் கொண்டுள்ளது.

GE தலைமை நிர்வாக அதிகாரி ஜெப்ரி இம்மெல்ட் அமெரிக்காவின் அயல் வர்த்தக பற்றாக்குறை மற்றும் நிதிநிலை பற்றாக்குறை ஆகியவை நீடித்திருக்கக்கூடியவை அல்ல என வாதிட்டார். அமெரிக்கா தனது போட்டியிடும் திறனை புதிய கண்டுபிடிப்புகள் மூலமும், உழைப்பாளர்களை பயிற்சி கொடுப்பதன் மூலமும் மற்றும் வணிக தலைமை மூலமும் மீண்டும் பெற வேண்டும். அவர் வாதிடுவது எரிசக்தித் துறை பாதுகாப்பு அல்லது சுதந்திரம், குறிப்பிட்ட தொழில்நுட்பங்கள், உற்பத்தித் துறையில் வேலை வாய்ப்பின் விரிவு, உபரி ஏற்றுமதியாளர் தகுதி ஆகியவற்றை குறிப்பிட்ட தேசிய இலக்குகளாகக் தொடர்புபடுத்திக் கொள்வதையே."உலகம் மறு உருவாக்கம் செய்யப்பட்டுள்ளது. எதிர்காலத்தை வெல்ல நாம் கடும் அமெரிக்க மறு மீட்பை வழிநடத்த வேண்டும்." மிகவும் அவசியமான முக்கியத்துவத்தில், அவர் கூறினார், தொழில்நுட்பம் மற்றும் உற்பத்தித் துறையிலும் கவனம் செலுத்த வேண்டும். "பலருக்கு தோன்றிய கருத்தானது, அமெரிக்கா தொழில்நுட்பம் சார்ந்த, ஏற்றுமதி - அடிப்படை வலுச்சக்தியாகவிருந்து சேவை வழிநடத்தும், நுகர்வு அடிப்படையான பொருளாதாரமாக-மேலும் எப்படியோ இன்னும் வளம் பெறுமென எதிபார்க்கின்றனர்," என ஜெப் கூறுகிறார். "அந்தக் கருத்து மிகவும் தவறானது."

பொருளாதார நிபுணர் பால் க்ரூக்மான் 2009 ஆம் ஆண்டில் எழுதினார்: "சில வருடங்களுக்கு முன்னாலான சுபிட்சம் -இலாபங்கள் மிகையாக, கூலிகள் மிக அதிகமாக இல்லை - வீட்டுத் துறையில் பெரியக் குமிழியைச் சார்ந்திருந்தது, முன்பிருந்த பங்குகளிலிருந்த குமிழிகளை மாற்றியமைத்தது. வீட்டுக் குமிழி மீண்டும் வராததால், சிக்கலுக்கு முன்பிருந்த ஆண்டுகளில் பொருளாதாரத்தை நிலை நிறுத்திய செய்யப்பட்ட செலவும் திரும்ப வரவில்லை." நியால் பெர்கூசன் கூறியது வீட்டு பங்கு உறுஞ்சுதல் விளைவைத் தவிர்த்துப் பார்த்தால், அமெரிக்க பொருளாதாரம் புஷ் வருடங்களில் 1% விகிதத்தில் வளர்ந்துள்ளது. Microsoft தலைமை நிர்வாக அதிகாரி ஸ்டீவ் பால்மர் வாதிட்டார். கீழ் நிலையில் நடைபெறும் பொருளாதார மறு உருவாக்கம், சரிவை விட மேலானது, அதாவது வீழ்ச்சிக்கு முந்தைய நிலைகளின் விரைவான மீட்சிகளை எதிர்பார்க்க முடியாது.

அமெரிக்க மைய அரசின் உலக நிதியமைப்பிற்கான உதவும் முயற்சியின் விளைவாக 2008 ஆம் ஆண்டு நவம்பரில் மொத்தமாக $7 டிரில்லியன் மதிப்புள்ள குறிப்பிடப்பட்ட புதிய நிதி பொறுப்புகள் செயல்படுத்தப்பட்டன. இந்தப் பொறுப்புகள், கடன்கள், கடன் உத்தரவாதங்கள், நேரடியான செலவுகளாக கருதப்படுவதை விட முதலீடுகளாக குணாம்சப்படுத்தப்பட்டுள்ளவை. பல சந்தர்ப்பங்களில் உறைந்த சந்தையில் பண விநியோகத்தை அதிகரிக்க, வணிகத் தாள்கள், அடமான அடிப்படையிலான கடனீடுகள் போன்ற நிதி சொத்துகள் அல்லது பிற வகையான சொத்து அடிப்படையிலான தாள்களை அரசு வாங்கியது. சிக்கல் வளர்ந்து வந்தபோது, மைய வங்கி அது கடன் அளிக்க விரும்புகிற மிகைச் சிக்கல் சொத்துக்களையும் உள்ளடக்கியவற்றுக்கு இணை உத்தரவாதத்தை நீடித்தது.

தி இகானமிஸ்ட் எழுதியது: "அவர்களது வங்கிகளை மீட்டுதவி செய்ய பெருஞ்செல்வத்தை செலவழித்துள்ள, மேலை அரசுகள் அக் கடன்களின் மீதான வட்டியை சந்திக்க அதிக வரிகள் வடிவத்தில் ஒரு விலையைக் கொடுக்க வேண்டும். வர்த்தகம் மற்றும் நிதிப் பற்றாக்குறையை உடைய (பிரிட்டன் மற்றும் அமெரிக்கா போன்ற) நாடுகளில், அத்தகைய உயர் வரிகள் அயல் நாட்டு கடன்தாரர்களின் கோரிக்கைகளை சந்திக்கத் தேவை. அத்தகைய சிக்கன முறை தொடர்பான அரசியல் செயல்படுத்தல்கள் அமலாக்கப்பட்ட நிலையில், மறைத்து வைப்பது மற்றும் நாணயங்களின் மதிப்பைக் குறைப்பதன் மூலம் கடன் திருப்பத் தவறத்தோன்றும் உந்தலாகவே இருக்கும். முதலீட்டாளர்கள் அதிகரித்து வரும் இந்த அபாயத்தை அறிந்துள்ளனர்..."

இச்சிக்கல் ஆலன் கிரீன்ஸ்பான் என்கிற அமெரிக்க மைய வங்கித் தலைவரின் 1986 முதல் ஜனவரி 2006 வரையிலான மரபின் மீது சந்தேகம் படிய வைத்துள்ளது. செனட் உறுப்பினர் கிறிஸ் டாட், கிரீன்ஸ்பான் " நிறைவான புயலொன்றை" உண்டாக்கியிருப்பதாக விவரித்தார். இச்சிக்கலைப் பற்றி கருத்துரையளிக்கும் படி கேட்ட போது, கிரீன்ஸ்பான் கீழ்க் கண்டவாறு பேசினார்:




</doc>
<doc id="68674" url="https://ta.wikipedia.org/wiki?curid=68674" title="பள்ளிக்கல்வி மதிப்பீட்டுத் தேர்வு">
பள்ளிக்கல்வி மதிப்பீட்டுத் தேர்வு

SAT பகுத்தறிதல் தேர்வு (முன்னதாக பள்ளிக்கல்வி திறனறியும் தேர்வு மற்றும் பள்ளிக்கல்வி மதிப்பீட்டுத் தேர்வு எனப்பட்டது) என்பது அமெரிக்காவில் கல்லூரி நுழைவு அனுமதிகளுக்கான தரநிலையாக்கப்பட்ட தேர்வு ஆகும். SAT என்பது அமெரிக்க ஒன்றியத்தைச் சேர்ந்த காலேஜ் போர்டு என்ற இலாப நோக்கற்ற அமைப்பால் சொந்தமாக்கப்பட்டு, வெளியிடப்பட்டு மற்றும் தொடங்கப்பட்டது ஆகும், மேலும் இது ஒருமுறை கல்வி சோதனைச் சேவை (ETS) மூலமாக உருவாக்கப்பட்டு, வெளியிடப்பட்டு மற்றும் மதிப்பிடப்பட்டது. தற்போதைய தேர்வு நிர்வாகிகள் ETS ஆவர். இந்த தேர்வானது ஒரு மாணவர் கல்லூரிக்கு படிப்பிற்கு தயாராக உள்ளாரா இல்லையா என்பதைத் தீர்மானிக்கும் என்று காலேஜ் போர்டு கூறுகின்றது.
தற்போதைய SAT பகுத்தறிதல் தேர்வானது மூன்று மணிநேரமும் நாற்பத்தைந்து நிமிடங்களும் நடக்கின்றது, மேலும் அதன் கட்டணமானது காலதாமதக் கட்டணம் நீங்கலாக $45 ($71 சர்வதேசக் கட்டணம்) ஆகும். 1901 ஆம் ஆண்டு SAT தேர்வின் அறிமுகத்திலிருந்து, அதன் பெயர் மற்றும் மதிப்பீடு பலமுறை மாற்றப்பட்டிருக்கிறது. 2005 ஆம் ஆண்டு, தேர்வானது "SAT பகுத்தறிதல் தேர்வு" என்று மறுபெயரிடப்பட்டு, அதனுடன் மூன்று 800-புள்ளிகள் பிரிவுகளின் (கணிதம், வாசித்தல் நுண்ணாய்வு மற்றும் எழுதுதல்) ஒருங்கிணைப்புடன், தனித்தனியே மதிப்பிடப்படும் பிற துணைப்பிரிவுகளுடன் சேர்த்து அதன் மதிப்புகள் 600 இலிருந்து 2400 ஆக மாற்றப்பட்டது.

கல்லூரியில் கல்வியலில் வெற்றிபெறத் தேவையான எழுத்தறிவு, எண் அறிவு மற்றும் எழுதும் திறன் ஆகியவற்றை SAT அளவிடுவதாக காலேஜ் போர்டு குறிப்பிடுகின்றது. பள்ளியில் கற்றுக்கொண்ட கல்லூரிக்குத் தேவைப்படும் திறனான, கணக்குகளை எவ்வாறு ஆராய்ந்து தீர்ப்பது என்ற தேர்வு எழுதுபவர்களின் திறன்களை SAT மதிப்பிடுகின்றது என்பதையும் அவர்கள் குறிப்பிடுகின்றனர். SAT தேர்வானது பொதுவாக உயர்நிலைப் பள்ளி ஜூனியர்கள் மற்றும் சீனியர்களால் எழுதப்படுகின்றது. 
குறிப்பாக காலேஜ் போர்டு, உயர்நிலைப் பள்ளி கிரேடு புள்ளி சராசரியுடன் (GPA) இணைந்த SAT தேர்வின் பயன்பாடானது கல்லூரிக்குப் புதியவருக்கான GPA அளவீட்டின் படி, கல்லூரியில் வெற்றிக்கான சிறந்த குறியீட்டை உயர்நிலைப் பள்ளி கிரேடு தனியாக வழங்குவதை விட சிறப்பாக வழங்குகின்றது. SAT இன் தேர்வுகளில் நிகழ்த்தப்பட்ட பல்வேறு ஆய்வுகள், உயர்நிலைப் பள்ளி கிரேடுகள் மற்றும் புதியவர் கிரேடுகளின் இயைபுத்தன்மையில் SAT காரணியாக அமையும்போது புள்ளிவிவர ரீதியாக போதுமான அதிகரிப்பு உள்ளதைக் காட்டுகின்றன.

அமெரிக்க மேல்நிலைப் பள்ளிகளிடையே அமெரிக்க ஒருங்கிணைப்பு, உள்ளாட்சி கட்டுப்பாடு மற்றும் தனியார் விகிதம், தொலைவு மற்றும் அதே நிறுவனப் பள்ளியில் படித்த மாணவர்கள் போன்றவை காரணமாக நிதி, பாடத்திட்டம், மதிப்பிடுதல் மற்றும் இக்கட்டான சூழல் ஆகியவற்றில் குறிப்பிடுமளவிலான வேறுபாடுகள் உள்ளன. SAT (மற்றும் ACT) மதிப்பெண்கள் மேல்நிலைப் பள்ளி பதிவுக்கான கூடுதல் இணைப்பினை வழங்குவதற்கானவை, மேலும் இவை சேர்க்கை அலுவலர்களுக்கு பாடப் பணி, கிரேடுகள் மற்றும் வகுப்புத் தரம் போன்ற அகத் தரவை தேசியப் பார்வையில் வைக்க உதவுகின்றன.

வரலாற்று ரீதியில், கடலோரப் பகுதிகளில் உள்ள கல்லூரிகளிடையே SAT மிகவும் பிரபலமாக இருக்கின்றது மத்தியமேற்கு மற்றும் தெற்குப் பகுதிகளில் ACT மிகவும் பிரபலம். கல்லூரி பாடச் சேர்க்கைக்கு ACT தேர்வை எழுதியிருக்கக் கோருகின்ற கல்லூரிகள் சில உள்ளன, மேலும் சில பள்ளிகள் முன்னதாக SAT தேர்வை ஒருபோதும் ஏற்கவில்லை. தற்போது அனைத்துப் பள்ளிகளும் இத்தேர்வை ஏற்கின்றன.

மென்சா, புரோமேதேயஸ் மற்றும் ட்ரிபிள் நைன் சொசைட்டி போன்ற குறிப்பிட்ட உயர் IQ சமூகங்கள் அவர்களின் நுழைவுத் தேர்வுகளில் ஒன்றாக குறிப்பிட்ட வருடங்களிலிருந்து பெறப்பட்ட மதிப்பெண்களைப் பயன்படுத்துகின்றன. எடுத்துக்காட்டாக, ட்ரிபிள் நைன் சொசைட்டி ஏப்ரல் 1995 ஆம் ஆண்டு ஏப்ரலுக்கு முன்னர் எழுதிய தேர்வுகளில் பெற்ற 1450 க்கான மதிப்பெண்களையும் 1995 ஆம் ஆண்டு ஏப்ரல் மாதம் மற்றும் 2005 ஆம் ஆண்டு பிப்ரவரி மாதம் இடையே எழுதிய தேர்வில் குறைந்தபட்சம் 1520 மதிப்பெண்களைப் பெற்றவர்களையும் ஏற்கின்றது.

SAT தேர்வானது சிலநேரங்களில் ஸ்டடி ஆப் மேத்தமெட்டிக்கலி ப்ரீகோசியஸ் யூத் போன்ற நிறுவனங்கள் வாயிலாக 13 வயதிற்கும் குறைவான இளம் மாணவர்களுக்கு நடத்தப்படுகின்றது, இது அதன் முடிவுகளை விதிவிலக்கான திறனுடைய மாணவர்களைத் தேர்ந்தெடுக்க, ஆய்வு செய்ய மற்றும் அவர்களுக்கு நம்பகமான முறையில் வழிகாட்ட பயன்படுத்துகிறது.

SAT கொண்டிருக்கும் மூன்று முதன்மைப் பிரிவுகள்: வாசித்தல் நுண்ணாய்வு, கணிதவியல் மற்றும் எழுதுதல். ஒவ்வொரு பிரிவும் 200-800 என்ற அளவிலான மதிப்பைப் பெறுகின்றது. அனைத்து மதிப்பெண்களும் 10 இன் மடங்குகளாக உள்ளன. மொத்த மதிப்பெண்கள் மூன்று பிரிவுகளின் மதிப்பெண்களைச் சேர்த்துக் கணக்கிடப்படுகின்றன. ஒவ்வொரு முக்கியப் பிரிவும் மூன்று பகுதிகளாகப் பிரிக்கப்படுகின்றது. அவற்றில் மூன்று முக்கியப் பிரிவுகளில் ஏதேனும் ஒன்றில் இருக்கக்கூடிய கூடுதலான 25-நிமிட சோதனை சார்ந்த அல்லது "சமன்படுத்தல்" பிரிவுடன் சேர்த்து மொத்தம் 10 துணைப் பிரிவுகள் உள்ளன. இந்தச் சோதனைப் பிரிவானது SAT இன் எதிர்கால நிர்வாகக் காரணங்களுக்காகக் கேள்விகளை சாதரணமாக்கப் பயன்படுகின்றது, இது மொத்தப் புள்ளியுடன் கணக்கிடப்படாது. தேர்வானது 3 மணிநேரம் மற்றும் 45 நிமிடங்களை இயல்பான நேரப்பிரிவுகளைக் கொண்டிருக்கின்றது, இருப்பினும் ஒருங்கமைத்தல், உபகரணங்களின் வழங்கல், வாழ்க்கை வரலாற்றுப் பிரிவுகளை நிரப்புதல் போன்ற பெரும்பாலான நிர்வாகங்கள் மற்றும் பதினோறு நிமிட நேர இடைவெளி ஆகியவற்றுடன் சேர்த்து சுமார் நான்கரை மணிநேரம் நடக்கிறது. கேள்விகள் வரம்பானது சோதனைப் பிரிவிலிருந்து பெற்ற மதிப்பெண்கள் அடிப்படையில் எளிதாக, இடைப்பட்டதாக மற்றும் கடினமாக இருக்கும். எளிதான கேள்விகள் பொதுவாக பிரிவின் ஆரம்பத்திற்கருகிலும் கடினமான கேள்விகள் பொதுவாக குறிப்பிட்ட பிரிவுகளின் இறுதியிலும் இருக்கின்றன. இது அனைத்துப் பிரிவுகளுக்கும் பொருந்தாது, ஆனால் இது முக்கியமாக கணிதம் மற்றும் வாக்கியம் நிறைவுசெய்தல் மற்றும் சொல்லகராதி ஆகியவற்றிக்கான வழிகாட்டி நெறிமுறையாக உள்ளது.

வாசித்தல் நுண்ணாய்வு, முன்னதாக SAT வாய்மொழிப் பிரிவாக இருந்த இது, வாக்கியத்தை நிறைவு செய்தல் மேலும் குறும் மற்றும் நீண்ட வாசிப்புப் பத்திகளைக் கொண்ட கேள்விகள் உள்ளிட்ட இரண்டு 25-நிமிடப் பிரிவிகள் மற்றும் ஒரு 20-நிமிடப் பிரிவாக மூன்று மதிப்பிடப்பட்ட பிரிவுகளாக உள்ளது. வாசித்தல் நுண்ணாய்வு பிரிவுகள் இயல்பாக 5 முதல் 8 வரையிலான வாக்கியத்தை நிறைவுசெய்தல் கேள்விகளைக் கொண்டு தொடங்கப்படுகின்றது; மீதியுள்ள கேள்விகள் பத்திகளைப் படிப்பதை மையமாகக் கொண்டுள்ளன. வாக்கியத்தை நிறைவு செய்தல்களானவை பொதுவாக கொடுக்கப்பட்ட வாக்கியத்தை சிறப்பாக நிறைவுசெய்யும் ஒன்று அல்லது இரண்டு வார்த்தைகளை மாணவரைத் தேர்ந்தெடுக்கக் கோருவதன் மூலம், மாணவரின் சொல்லகராதி மற்றும் வாக்கியக் கட்டமைப்பு மற்றும் அமைப்புப் புரிந்துகொள்ளுதல் திறன்களைச் சோதிக்கின்றது. வாசித்தல் நுண்ணாய்வு கேள்விகளின் தொகுப்பானது பத்திகளை வாசித்தல் தொடர்பான கேள்விகளைக் கொண்டுள்ளது, இதில் மாணவர்கள் சமூக அறிவியல்கள், மனிதநேயம், இயல் அறிவியல்கள், அல்லது தனிநபர் விரிவுரைகளில் இருந்து எடுக்கப்பட்ட சிறிய மேற்கோள்களை வாசிக்கின்றனர் மேலும் அந்தப் பத்தியின் அடிப்படையிலான கேள்விகளுக்குப் பதிலளிக்கின்றனர். குறிப்பிட்ட பிரிவுகள், இரண்டு தொடர்புடைய பத்திகளை ஒப்பிடுமாறு மாணவரைக் கேட்கின்ற பத்திகளைக் கொண்டிருக்கின்றன; பொதுவாக இவை குறைந்த அளவிலான வாசிக்கும் பத்திகளைக் கொண்டிருக்கின்றன. ஒவ்வொரு பத்தியைப் பற்றிய கேள்விகளின் எண்ணிக்கையும் பத்தியின் நீளத்திற்கு விகிதசமமாக இருக்கிறது. கணிதவியல் பிரிவில் கேள்விகள் அதன் சிரமத்தைப் பொறுத்து அமைவதுபோல் இல்லாமல், வாசித்தல் நுண்ணாய்வு பிரிவில் கேள்விகள் பத்தியின் கடினத்தைப் பொறுத்தே அமைகின்றன. ஒட்டுமொத்தமாக, பிரிவின் தொடக்கக் கேள்வித் தொகுப்புகள் எளிதாகவும், இறுதிக் கேள்வித் தொகுப்புகள் கடினமாகவும் உள்ளன.

SAT இன் கணிதவியல் பிரிவு என்பது பரவலாக அளவையியல் பிரிவு அல்லது கணக்கியல் பிரிவு என்று அறியப்படுகின்றது. கணிதவியல் பிரிவானது மூன்று மதிப்பிடப்பட்ட பிரிவுகளைக் கொண்டிருக்கின்றது. அவற்றில் இரண்டு 25-நிமிடப் பிரிவுகளும் ஒரு 20-நிமிடப் பிரிவும் உள்ளன, அவை பின்வருமாறு:

குறிப்பாக, SAT கணிதப் பிரிவில் அளவியல் ஒப்பீட்டுக் கேள்விகளை அகற்றிவிட்டு, குறியீடு அல்லது எண்ணிலக்க பதில்களைக் கொண்ட கேள்விகளை மட்டுமே இப்போது கொண்டிருக்கின்றது. அளவியல் ஒப்பீட்டுக் கேள்விகள் அதன் ஏமாற்றும் இயல்பிற்கு நன்கு பிரபலமானவை என்பதால்— இது ஒரு விதி அல்லது அமைப்பிற்கான ஒற்றை விதிவிலக்கினை மாணவர்கள் அடையாளம் காணச் செய்கின்றது—இந்த விருப்பமானது SAT இல் தத்துவரீதியான நகர்வை "தந்திரத்தில்" இருந்து "நேரடியான கணிதத்தை" நோக்கி சமப்படுத்துகின்றது . மேலும் பல்வேறு தேர்வு வல்லுநர்கள் ACT ஐ போன்று SAT ஐ உருவாக்கும் முயற்சியாக புதிய எழுதுதல் பிரிவைச் சேர்த்தல் போன்று இந்த மாற்றத்தைப் அமைத்திருக்கின்றனர்.


கணிப்பான் பயன்பாடு

SAT கணிதப் பிரிவின் உள்ளடக்கத்தில் ஏற்படுத்தப்பட்ட சமீபத்திய மாற்றங்களுடன் கணிப்புகளின் துல்லியத்தை நிலைநிறுத்தும் அதே வேளையில் நேரத்தைச் சேமிக்க வேண்டியிருப்பது தேர்வின் போது சிலரை கணிப்பான் திட்டங்களைப் பயன்படுத்த வழிவகுத்தது. இந்தத் திட்டங்களானது மாணவர்கள் இயல்பாகக் கணிப்புகளை கைமுறையால் செய்வதை விடவும் கணக்குகளை விரைவாக நிறைவுசெய்ய அனுமதிக்கின்றது.

குறிப்பாக வடிவவியல் கணக்குகள் மற்றும் கேள்விகள் பல்வேறு கணிப்புகளைக் கொண்டிருப்பதால் வரைபடக் கணிப்பான் பயன்பாடு சிலவேளைகளில் மிகுதியாக விரும்பப்படுகின்றது. காலேஜ் போர்டினால் நடத்தப்பட்ட ஆராய்ச்சி யின் படி, மூன்றில் ஒரு பங்கில் இருந்து பாதிவரையிலான கணக்குகளில் கணிப்பானைப் பயன்படுத்துபவர்கள், குறைவாகக் கணிப்பான் பயன்படுத்துபவர்களை விடவும் அதிக மதிப்பெண்களை சராசரியாகப் பெறுகின்றதால், தேர்வின் கணிதப் பிரிவுகளில் செயல்திறனானது கணிப்பான் பயன்பாட்டுடன் தொடர்புடையது. கணிதவியல் பாடங்களில் வரைபடக் கணிப்பான் பயன்படுத்துதல் மற்றும் வகுப்பறைக்கு வெளியே கணிப்பான் பயன்படுத்துதலில் சிறந்து விளங்குதலும் தேர்வின் போது வரைபடக் கணிப்பானைப் பயன்படுத்துவதால் மாணவர்களின் செயல்திறனில் நேர்மறையான விளைவைக் கொண்டிருக்கும் என்பது அறியப்படுகின்றது.

SAT இன் எழுதுதல் பிரிவானது, பல்வேறு விருப்பக் கேள்விகள் மற்றும் ஒரு விரிவான கட்டுரை உள்ளிட்ட பழைய SAT II இன் எழுதுதல் பாடத் தேர்வின் அடிப்படையில் ஆனால் நேரடியாக ஒப்பிடும்படியாக இல்லாமல் உள்ளது. கட்டுரையின் துணை மதிப்பெண், மொத்த எழுதுதல் மதிப்பெண்ணில் பல்வேறு விருப்பக் கேள்விகள் பங்களிக்கும் 70% உடன் 30% பங்களிக்கின்றது. இந்தப் பிரிவானது, மாணவரின் எழுதுதல் திறனில் ஒரேமாதிரியான உதாரணங்கள் பற்றி கல்லூரிகளில் இருந்து பெறப்பட்ட புகார்களைத் தொடர்ந்து 2005 ஆம் ஆண்டு மார்ச் மாதம் அமல்படுத்தப்பட்டது.

சரியான விடையைத் தேர்ந்தெடுக்கும் விதத்திலான கேள்விகளானவை பிழையைக் கண்டறியும் கேள்விகள், வாக்கியத்தை மேம்படுத்தும் கேள்விகள் மற்றும் பத்தி மேம்படுத்தும் கேள்விகள் ஆகியவற்றை உள்ளடக்குகின்றன. பிழையைக் கண்டறியும் மற்றும் வாக்கியத்தை மேம்படுத்தும் கேள்விகள் மாணவரின் இலக்கண அறிவு, சிக்கலான அல்லது இலக்கண ரீதியாக தவறான வாக்கியத்தைக் கண்டறிதல் ஆகிய திறன்களைச் சோதிக்கின்றன; பிழை கண்டறியும் பிரிவில், மாணவர் கண்டிப்பாக வழங்கப்பட்டுள்ள வாக்கியத்தில் பிழையான வார்த்தையின் இருப்பிடத்தைக் குறிப்பிடவேண்டும் அல்லது அந்த வாக்கியத்தில் எந்தப் பிழையும் இல்லை என்று குறிப்பிடவேண்டும், மேலும் வாக்கியத்தை மேம்படுத்தும் பிரிவில் மாணவர் சரியல்லாத வாக்கியத்தின் ஏற்கக்கூடியதாக மாற்றுத் தீர்வைத் தேர்ந்தெடுக்க வேண்டியிருக்கும். பத்தி மேம்படுத்தும் கேள்விகளானவை, மாணவரின் கருத்துக்களின் தர்க்கரீதியான அமைப்பைப் புரிந்துகொள்ளுதலையும், மோசமாக எழுத்தப்பட்ட மாணவர் கட்டுரையை வழங்குதலையும் மற்றும் அதை சிறப்பாக மேம்படுத்த என்னென்ன மாற்றங்களைச் செய்யவேண்டும் என்ற தொடர் கேள்விகள் கேட்கின்ற திறனையும் சோதிக்கின்றன.

கட்டுரைப் பிரிவு, இது தேர்வின் முதல் பிரிவாகவே எப்போதும் நடத்தப்படுகிறது, 25 நிமிடங்கள் கால அளவைக் கொண்டது. அனைத்து கட்டுரைகளும் கண்டிப்பாக கேட்கப்பட்ட அமைப்பில் பதிலளிக்கப்பட வேண்டும். அக்கேள்விகள் பெரும்பாலும் பரந்துவிரிந்த துறைகளுக்குரியனவாகவும் சில சமயங்களில் தத்துவரீதியாகவும் உள்ளன, மேலும் அவை மாணவர்கள் அவர்களின் கல்வி மற்றும் சமூகப் பின்புலங்களைப் பொறுத்தில்லாமல் அணுகக்கூடியதாக வடிவமைக்கப்பட்டுள்ளன. உதாரணமாக, மனித வாழ்க்கையில் வேலையின் மதிப்பு அல்லது தொழில்நுட்ப மாற்றம் அதிலிருந்து பயன்பெறுபவர்களுக்கு எதிர்மறை விளைவுகளையும் வழங்குகின்றனவா என்பது போன்ற கருத்துகளைப் பற்றிய அவர்களின் கருத்துகளை விவரித்துக்கூறுமாறு தேர்வர்கள் கேட்கப்படலாம். குறிப்பிட்ட கட்டுரைக் கட்டமைப்பு எதும் தேவையில்லை, மேலும் காலேஜ் போர்டானது, "[மாணவரின்] வாசித்தல், ஆய்வுகள், அனுபவம் அல்லது அவதானிப்புகளிலிருந்து எடுக்கப்பட்ட" உதாரணங்களை ஏற்கின்றது. ஒவ்வொரு கட்டுரைக்கும் 1 முதல் 6 இடையே மதிப்பெண்ணை அளிக்க இரண்டு பயிற்சிபெற்ற வாசிப்பாளர்கள் நியமிக்கப்பட்டுள்ளனர், அவற்றில் வெறுமையாக விடப்பட்டுள்ள, தலைப்பு விடுபட்ட, ஆங்கிலமற்ற, எண் 2 பென்சிலைக் கொண்டு எழுதாத, பலமுறை முயன்று வாசித்த பின்னர் படிக்க முடியாததாகக் கருதப்பட்ட கட்டுரைகளுக்கு மதிப்பெண் 0 ஒதுக்கப்பட்டுள்ளது. 2 முதல் 12 ( அல்லது 0) இலிருந்து இறுதி மதிப்பெண்ணை உருவாக்க மதிப்பெண்கள் கூட்டப்படுகின்றன. இரண்டு வாசிப்பாளர்களின் மதிப்பெண்கள் ஒரு புள்ளிக்கு மேல் வேறுபட்டால், முதிர்ச்சிபெற்ற மூன்றாவது வாசிப்பாளர் மதிப்பெண்ணை முடிவுசெய்கிறார். ஒவ்வொரு வாசிப்பாளர்/மதிப்பீட்டாளர் ஒவ்வொரு கட்டுரைக்கும் சராசரியாக செலவழிக்கும் நேரம் 3 நிமிடங்களை விடவும் குறைவு.

SAT கட்டுரையானது மாணவரின் எழுதுதல் திறனுக்கான ஒருதலைச் சார்பற்ற சோதனை என்று காலேஜ் போர்டு கூறினாலும், வாசிப்பாளர்கள் நேரொழுக்கான கையெழுத்தில் எழுதியவர்களுக்கு அதிகப் புள்ளிகளை அளிக்கின்றனர், தனது சொந்த அனுபங்களைப் பற்றி எழுதும் தேர்வர்கள் அதிக மதிப்பெண் பெறமுடிவதில்லை மேலும் தலைப்புகளானது உயர் சமூக வகுப்பினருக்கு நெருக்கமாக உள்ளது உள்ளிட்ட பல்வேறுபட்ட ஒருதலைப்பட்சக் கூற்றுகள் நிலவுகின்றன. காலேஜ் போர்டானது SAT பகுத்தறிதல் தேர்வின் அனைத்துப் பகுதிகளிலும் எந்த வடிவிலான ஒருதலைப் பட்சம் இல்லை என திடமாக மறுக்கின்றது. மேலும், இயல்பான பிழைகளைக் கொண்ட கட்டுரைகளில் பிழைகளுக்காக அபராத மதிப்பெண் விதிக்கப்படுவதில்லை.

2004 ஆம் ஆண்டு மார்ச் மாதத்தில் டாக்டர்.லெஸ் பெரில்மேன், காலேஜ் போர்டின் மதிப்பெண் எழுதும் புத்தகத்தில் இருந்த 15 மதிப்பிடப்பட்ட மாதிரிக் கட்டுரைகளைப் பகுப்பாய்வு செய்து, 400 வார்த்தைகளுக்கு மேல் கொண்டிருந்த கட்டுரைகளின் 90% அதிகபட்ச மதிப்பெண் 12 ஐயும் மற்றும் 100 அல்லது அதற்குக் குறைவான வார்த்தைகளைக் கொண்ட கட்டுரைகள் 1 என்ற குறைந்த மதிப்பையும் பெற்றிருந்ததையும் கண்டறிந்தார்.

SAT இல் கட்டுரை மற்றும் கட்டங்களில் கணிதப் பதில்களுக்கானவை தவிர பெரும்பாலான கேள்விகள் சரியான விடையைத் தேர்ந்தெடுக்கும் வகையிலான கேள்விகளாக உள்ளன; அனைத்து பல்வேறு விருப்பத்தேர்வுக் கேள்விகளும் ஐந்து பதில் விருப்பத்தேர்வுகளைக் கொண்டுள்ளன, அவற்றில் ஒன்று சரியானதாக இருக்கும். ஒரே மாதிரியான வகையின் ஒவ்வொரு பிரிவின் கேள்விகள் பொதுவாக கடினத்தன்மையினைப் பொறுத்து வரிசைப்படுத்தப்பட்டுள்ளன. இருப்பினும், ஒரு முக்கிய விதிவிலக்கு: நீண்ட மற்றும் குறுகிய வாசிப்புப் பத்திகளைப் பின்தொடர்ந்து வரும் கேள்விகள் கடினத்தன்மையைப் பொறுத்தல்லாமல் காலவரிசைப்படி வரிசைப்படுத்தப்பட்டுள்ளன. கணிதத் துணைப் பிரிவுகளில் ஒன்றின் கேள்விகளில் பத்துக் கேள்விகள் சரியான விடையைத் தேர்ந்தெடுக்கும் வகையிலான கேள்விகளல்ல. அதற்கு பதிலாக இவற்றுக்கு தேர்வாளர்கள் நான்கு வரிசை கட்டத்திலுள்ள எண்ணில் குமிழியிட வேண்டும்.

கேள்விகள் சரிசமமாக மதிப்பிடப்பட்டுள்ளன. ஒவ்வொரு சரியான பதிலுக்கும் ஒரு புள்ளி சேர்க்கப்படுகிறது. ஒவ்வொரு தவறான பதிலுக்கும் புள்ளியின் நான்கில் ஒரு பங்கு கழிக்கப்படுகிறது. தவறான கணிதக் கட்டங்கள் கேள்விகளுக்கு எந்தப் புள்ளிகளும் கழிக்கப்படுவதில்லை. இது, யூகத்திலிருந்து மாணவரின் கணிதவியல் ரீதியான எதிர்பார்க்கப்படும் ஆதாயம் பூச்சியமாகும் என்பதை உறுதிப்படுத்துகிறது. மூல மதிப்பெண்ணிலிருந்து இறுதி மதிப்பெண் வருவிக்கப்படுகிறது; துல்லியமான மாற்று அட்டவணையானது தேர்வு நிர்வாகங்களிடையே மாறுபடுகின்றன.

எனவே SAT கல்வியியல் யூகங்களை உருவாக்கவே பரிந்துரைக்கின்றது, அதாவது, தேர்வாளர் அவர் தவறாக நினைக்கும் குறைந்தபட்சம் ஒரு பதிலையாவது குறைக்க முடியும். எந்த பதில்களையும் நீக்காமல் இருக்கும் ஒருவர் சரியாக பதிலளிப்பதற்கான நிகழ்தகவானது 20% ஆகும். ஒரு தவறான பதிலை நீக்குவது இந்த நிகழ்தகவை 25% ஆக அதிகரிக்கும்; இரண்டை நீக்குவது நிகழ்தகவை 33.3% ஆக அதிகரிக்கும்; மூன்றை நீக்குவதால் சரியான பதிலைத் தேர்வுசெய்வதன் நிகழ்தகவு 50%, எனவே கேள்வியின் முழுமதிப்பெண் பெறப்படுகின்றது.
அமெரிக்காவில் ஒரு வருடத்தில் அக்டோபர், நவம்பர், டிசம்பர், ஜனவரி, மார்ச் (அல்லது ஏப்ரல் ஒவ்வொரு ஆண்டு மாறும்), மே மற்றும் ஜூன் ஆகிய மாதங்களில் SAT தேர்வு ஏழுமுறை நடைபெறுகின்றது. இந்தத் தேர்வானது பொதுவாக நவம்பர், டிசம்பர், மே மற்றும் ஜூன் நிர்வாகங்களுக்கு மாதத்தின் முதல் சனிக்கிழமை நடைபெறுகின்றது. பிற நாடுகளில், SAT தேர்வானது முதல் வசந்தகாலப் பருவத்திற்கான தேதி (அதாவது, மார்ச் அல்லது ஏப்ரல்) தவிர அமெரிக்காவில் நடைபெறும் அதே தேதிகளில் நடத்தப்படுகின்றது, ஏனெனில் அப்பருவத்திற்கான தேர்வு பிற நாடுகளில் நடைபெறுவதில்லை. 2006 ஆம் ஆண்டு இந்தத் தேர்வானது 1,465,744 முறைகள் நடத்தப்பட்டுள்ளது.

முதல் பருவத் தேர்வுத் தேதியில் SAT பகுத்தறிதல் தேர்வு மட்டுமே நடைபெறுவதால், அத்தேர்வு தவிர மற்ற ஏதேனும் கொடுக்கப்பட்ட தேர்வுத் தேதிகளில் தேர்வாளர்கள் SAT பகுத்தறிதல் தேர்வு அல்லது மூன்று SAT பாடத் தேர்வுகள் வரையில் எழுதலாம். தேர்வாளர்கள் தேர்வெழுத விரும்பினால், காலேஜ் போர்டின் வலைத்தளத்தில் மின்னஞ்சல் மூலமாகவோ அல்லது தொலைபேசி வாயிலாகவோ தேர்வுத் தேதிக்கு குறைந்தது மூன்று வாரங்களுக்கு முன்னதாக ஆன்லைனில் பதிவுசெய்யலாம்.

SAT பாடத் தேர்வுகள் தேர்வு நாளில் ஒரு பெரிய புத்தகத்தில் அளிக்கப்படுகின்றன. எனவே, இது எந்தத் தேர்வுகள் மற்றும் அதற்கு எவ்வளவு மாணவர்கள் பதிவு செய்துள்ளனர் என்பதை இயல்பாகப் பொருட்படுத்துவதில்லை; கேட்டறிதலைக் கொண்ட மொழித்தேர்வுகள் இதற்கு விதிவிலக்காகக் கூடும், ஏனெனில் மாணவர், அவரது தொடக்கப் பதிவுசெய்தலில் குறிப்பிட்டதற்கு மாறாக வேறு "எந்தத்" தேர்வுகளையும் எழுத தனது மனதை மாற்றிக் கொள்ளலாம். மாணவர்கள் அவர்கள் பதிவுசெய்ததை விடவும் அதிகமான பாடத் தேர்வுகளை எழுதத் தேர்வுசெய்தால், பின்னர் காலேஜ் போர்டினால் கூடுதல் தேர்வுகளுக்கான கட்டணம் விதிக்கப்பட்டு, அவர்களது மதிப்பெண்கள் கட்டணம் செலுத்தும் வரையில் வெளியிடப்படாமல் இருக்கும். மாணவர்கள் அவர்கள் பதிவுசெய்ததை விடவும் குறைந்த எண்ணிக்கையிலான பாடத் தேர்வுகளை எழுதியிருந்தால், அவர்கள் பணத்தைத் திரும்பப் பெற தகுதியடைய மாட்டார்கள்.

SAT பகுத்தறிதல் தேர்வுக் கட்டணம் $45 ($71 சர்வதேசம்) ஆகும். பாடத் தேர்வுகளுக்கு, மாணவர்கள் அடிப்படைப் பதிவுசெய்தல் கட்டணம் $20 மற்றும் ஒவ்வொரு தேர்விற்கும் $9 செலுத்தவேண்டும் (கேட்டறிதலைக் கொண்ட மொழித் தேர்வுகள் தவிர, அவை ஒவ்வொன்றின் கட்டணம் $20 ஆகும்). காலேஜ் போர்டானது குறைந்த வருமானமுடைய மாணவர்களுக்காக கட்டணச் சலுகை கிடைக்கக்குமாறு செய்துள்ளது. தாமதமாகப் பதிவுசெய்தல், காத்திருப்புத் தேர்வு, பதிவு மாற்றங்கள், தொலைபேசியில் மதிப்பெண்கள் பெறுதல் மற்றும் (இலவசமாக வழங்கப்படும் நான்குக்கு மேல்) கூடுதல் மதிப்பெண் அறிக்கைகள் ஆகியவற்றிற்கு கூடுதல் கட்டணங்கள் விதிக்கப்படும்.

மத நம்பிக்கையுள்ள தேர்வாளர்கள் சனிக்கிழமையில் தேர்வு எழுதுவதைத் தவிர்க்கும் பொருட்டு அதைத் தொடர்ந்து வரும் ஞாயிற்றுக்கிழமையில் எழுதக் கோரலாம், இதில் ஞாயிற்றுக்கிழமைத் தேர்வானது முதன்மைத் தேர்வு வழங்கப்பட்டதிலிருந்து எட்டு நாட்களுக்குப் பிறகு நடைபெறுவதால் அக்டோபர் தேர்வுத் தேதி விதிவிலக்காகின்றது. அது போன்ற கோரிக்கைகள் கண்டிப்பாக பதிவுசெய்யும் போதே குறிக்கப்படவேண்டும், மேலும் அவை மறுப்புக்கு உட்பட்டவை.

உடல் ஊனம் மற்றும் காது கேளாமை உள்ளிட்ட பரிசோதிக்கத்தக்க இயலாமைகளைக் கொண்ட மாணவர்கள் தேவையான வசதிகளுடன் SAT தேர்வை எழுதலாம். கற்றல் இயலாமை காரணமாக கூடுதல் நேரம் தேவைப்படும் மாணவர்களுக்கு தரநிலையாக்கப்பட்ட நேரம் + 50% அதிகரிக்கப்படுகின்றது; நேரம் + 100% கூட வழங்கப்படுகின்றது.

மாணவர்கள் அவர்களின் ஆன்லைன் மதிப்பெண் அறிக்கையை தோராயமாக தேர்வு நடத்தப்பட்ட மூன்று வாரங்களுக்குப் பிறகு பெறுகின்றனர் (தாள் மதிப்பெண்கள், அஞ்சல் அனுப்ப ஆறுவாரங்கள் ஆகும்), அதனுடன் ஒவ்வொரு பிரிவின் மதிப்பெண்களும் 200–800 என்ற அளவில் மதிப்பிடப்படுகின்றது மேலும் எழுதுதலுக்கான பின்வரும் இரண்டு துணை மதிப்பெண்கள் பெறப்படும்: கட்டுரை மதிப்பெண் மற்றும் சரியான விடையைத் தேர்ந்தெடுக்கும் வகையிலான கேள்விகளுக்கான துணை மதிப்பெண் ஆகியவை. மாணவர்களின் மதிப்பெண்களுடன் கூடுதலாக, அவர்கள் தங்களின் சதமானத்தைப் (தேர்வெழுதி குறைந்த மதிப்பெண்கள் பெற்ற பிற மாணவர்களின் சதவீதம்) பெறுகின்றனர். மூல மதிப்பும் அல்லது சரியான பதில்களிலிருந்து பெறப்பட்ட புள்ளிகள் மற்றும் தவறான பதில்களிலிருந்து இழந்த புள்ளிகளும் (தேர்வினைப் பொறுத்து வெறும் 50 க்கு கீழாக இருந்து வெறும் 60 க்கு கீழ் வரை இருக்கின்றது) இதில் சேர்க்கப்படும். மாணவர்கள் கூடுதல் கட்டணத்துடன் கேள்வி பதில் சேவையையும் பெறலாம், இது மாணவரின் பதில், ஒவ்வொரு கேள்விக்கும் சரியான பதில் மற்றும் ஒவ்வொரு கேள்விக்கும் ஆன்லைன் ஆதாரங்கள் விளக்கமளிப்பது போன்ற சேவையை அளிக்கின்றது.

ஒவ்வொரு அளவிடப்பட்ட மதிப்பெண்ணுக்குரிய சதமானமும் தேர்வுக்குத் தேர்வு வேறுபடுகின்றது—எடுத்துக்காட்டாக 2003 ஆம் ஆண்டு, SAT பகுத்தறிதல் தேர்வின் இரண்டு பிரிவுகளில் 800 க்கு மதிப்பிடப்பட்ட மதிப்பெண்ணிற்கான சதமானம் 99.9, அதே நேரத்தில் SAT இயற்பியல் தேர்வில் 800 க்கு மதிப்பிடப்பட்ட மதிப்பெண்ணிற்கான சதமானம் 94 ஆகும். வெவ்வேறு மதிப்பெண்களுக்கு வேறுபட்ட சதமானங்கள் வழங்கப்படுகின்றன, இந்த வேறுபாடுகளுக்குக் காரணம் தேர்வின் உள்ளடக்கமும் ஒவ்வொரு தேர்வையும் தேர்ந்தெடுக்கும் மாணவர்களின் தரமுமே ஆகும். பாடத் தேர்வுகள் தீவிர ஆய்வுக்கு உட்பட்டவை (பெரும்பாலும் மிகவும் கடினமானது AP வடிவத்தில் உள்ளது), மேலும் அவை யார் நன்றாக செயல்பட முடியும் என்று கருதுகின்றனரோ அவர்கள் மட்டுமே இந்தத் தேர்வுகளை எழுதுகின்றனர், இதில் சாய் மதிப்பெண் பங்கீடு காணப்படுகிறது.

கல்லூரி சார்ந்த சீனியர்களுக்கான பல்வேறு SAT மதிப்பெண்களின் சதமானங்கள் பின்வரும் அட்டவணையில் தொகுக்கப்பட்டுள்ளது: 
பழைய SAT (1995 க்கு முன்னர்) மிக உயர்ந்த உயர் மதிப்பைப் பெற்றிருந்தது. கொடுக்கப்பட்ட எந்த வருடத்திலும், மில்லியனுக்கும் மேலாக தேர்வு எழுதியவர்களில் ஏழுபேர் மட்டுமே 1580 க்கு அதிகமான மதிப்பெண் பெறமுடிந்தது. மதிப்பெண் 1580 க்கும் அதிகமாக இருந்தால் அது 99.9995 சதமானத்திற்குச் சமமாகும்.

SAT மற்றும் அதன் மிகப்பெரிய போட்டித் தேர்வான ACT ஆகிய இரண்டிற்குமிடையே எந்த அதிகாரப்பூர்வ ஒப்பீட்டு மாற்றப் பட்டியலும் இல்லை, இங்கு காலேஜ் போர்டானது 1994 ஆம் ஆண்டு அக்டோபர் மற்றும் 1996 ஆம் ஆண்டு டிசம்பர் இடையே இரண்டு தேர்வையும் எழுதிய 103,525 தேர்வாளர்களின் முடிவுகள் அடிப்படையில் ஒரு அதிகாரப்பூர்வமற்ற அட்டவணையை வெளியிட்டது; இரண்டு தேர்வுகளும் அதன் பிறகு மாற்றம் பெற்றுள்ளன. பல கல்லூரிகளும் தங்களது சொந்த அட்டவணைகளையும் வழங்கியுள்ளன. பின்வரும் அட்டவணை கலிபோர்னியா பல்கலைக்கழகத்தின் ஒப்பீட்டு மாற்ற அட்டவணையின் அடிப்படையிலானது. 

முதலில் வடகிழக்கு அமெரிக்காவில் உள்ள கல்லூரிகள் மற்றும் பல்கலைக்கழகங்களால் முக்கியமாகப் பயன்படுத்தப்பட்ட, மேலும் இராணுவ ஆல்பா மற்றும் பீட்டா தேர்வுகளில் பணியாற்றிய உளவியலாளர்களில் ஒருவரான கார்ல் பிரிக்ஹாம் அவர்களால் உருவாக்கப்பட்ட, SAT தேர்வானது வேறுபட்ட சமூகப் பொருளாதார பின்புலங்களில் இருந்து வந்த மக்களிடையே ஒரு சார்புத்தன்மையை நீக்கும் விதமாகவே முதலில் உருவாக்கப்பட்டது.

காலேஜ் போர்டானது 1901 ஆம் ஆண்டு ஜூன் மாதம் 17 அன்று தொடங்கப்பட்டது, அந்நேரத்தில் அதன் முதல் தேர்வு அமெரிக்காவில் 67 இடங்களிலும் ஐரோப்பாவில் இரண்டு இடங்களிலும் நடைபெற்று அவற்றில் 973 மாணவர்கள் பங்குபெற்றனர். தேர்வு எழுதுபவர்கள் பல்வேறான பின்புலங்களில் இருந்து வந்தனர் என்றாலும், தோராயமாக அவர்களில் மூன்றில் ஒரு பங்கினர் நியூயார்க், நியூ ஜெர்சி அல்லது பென்சிலவேனியா ஆகியவற்றிலிருந்து வந்தவர்களாவர். தேர்வு எழுதுபவர்களில் பெரும்பாலானோர் தனியார் பள்ளிகள், அகாடமிகள் அல்லது ஆதரிக்கப்படும் பள்ளிகளில் இருந்து வந்தனர். தேர்வு எழுதுபவர்களில் சுமார் 60% கொலம்பியா பல்கலைக்கழகத்திற்கு விண்ணப்பித்தனர். தேர்வானது, ஆங்கிலம், பிரெஞ்சு, ஜெர்மன், லத்தீன், கிரேக்கம், வரலாறு, கணிதவியல், வேதியியல் மற்றும் இயற்பியல் ஆகிய பிரிவுகளைக் கொண்டிருந்தது. தேர்வு சரியான விடையைத் தேர்ந்தெடுக்கும் வகையிலான கேள்விகளைக் கொண்டிருக்கவில்லை, ஆனால் அதற்குப் பதிலாக "மிகநன்று," "நன்று," "சந்தேகம்," "மோசம்" அல்லது "மிகவும் மோசம்" போன்ற கட்டுரையின் பதில்களின் அடிப்படையில் மதிப்பிடப்பட்டது.

SAT இன் முதல் நிர்வாகத் தேர்வு 1926 ஆம் ஆண்டு ஜூன் 23 அன்று நடைபெற்றது, அப்போது அது பள்ளிக்கல்வி திறனறியும் தேர்வு என்று அறியப்பட்டது. இந்தத் தேர்வானது, பிரின்ஸ்டன் உளவியலாளர் கார்ல் கேம்பெல் பிரிக்ஹாம் அவர்களின் தலைமையிலான குழுவால் தயாரிக்கப்பட்டது, இத் தேர்வு வரையறைகள், எண் கணிதம், வகைப்பாடு, செயற்கை மொழி, எதிர்ச்சொற்கள், எண் தொடர், மேற்கோள்கள், தர்க்க ரீதியான அனுமானம் மற்றும் பத்தி வாசிப்பு போன்ற பிரிவுகளைக் கொண்டிருந்தது. இது 300 க்கும் மேற்பட்ட தேர்வு மையங்களில் 8,000 க்கும் மேற்பட்ட மாணவர்களுக்கு நடத்தப்பட்டது. மொத்தத் தேர்வாளர்களில் 60% ஆண்கள். கால்வாசிக்கும் மேற்பட்ட ஆண்களும் பெண்களும் முறையே யேல் பல்கலைக்கழகம் மற்றும் ஸ்மித் கல்லூரி ஆகியவற்றிற்கு விண்ணப்பித்தனர். தேர்வு மிகவும் விரைவாக நடத்தப்பட்டது, தேர்வாளர்கள் 315 கேள்விகளுக்குப் பதிலளிக்க 90 நிமிடங்கள் மட்டுமே அளிக்கப்பட்டது.

1928 ஆம் ஆண்டு வாய்மொழி பிரிவுகளின் எண்ணிக்கை 7 ஆகக் குறைக்கப்பட்டது, மேலும் கால வரம்பானது இரண்டு மணிநேரத்திற்கு அருகில் அதிகரிக்கப்பட்டது. 1929 ஆம் ஆண்டு பிரிவுகளின் எண்ணிக்கையானது மீண்டும் குறைக்கப்பட்டு 6 என்று ஆனது. இந்த மாற்றங்கள் தேர்வாளர்களிடையே நேர நெருக்கடியில் சிறிது தளர்வை ஏற்படுத்தியது. இந்தத் தேர்வுகளில் கணிதம் முழுவதுமாக நீக்கப்பட்டது, பதிலாக சொல்லியல் திறனில் மட்டுமே கவனம் செலுத்தியது.

1930 ஆம் ஆண்டு SAT முதலில் சொல்லியல் மற்றும் கணிதம் ஆகிய பிரிவுகளாகப் பிரிக்கப்பட்டது, இந்த கட்டமைப்பு 2004 ஆம் ஆண்டு வரை தொடர்ந்து இருந்ததுகிறது. 1930 ஆம் ஆண்டுத் தேர்வின் சொல்லியல் பிரிவானது அதன் முன்னிருந்தவைகளை விட உள்ளடக்கத்தில் மிகக் குறுகிய வரம்பைக் கொண்டிருந்தது, அது எதிர்ச்சொற்கள், இரட்டை வரையறைகள் (வாக்கிய நிறைவு செய்தல்களைப் போன்றவை) மற்றும் பத்தி வாசிப்பு ஆகியற்றை மட்டுமே சோதித்தது. 1936 ஆம் ஆண்டு ஒப்புமைச் சோதனைகள் மீண்டும் சேர்க்கப்பட்டன. 1936 மற்றும் 1946 ஆம் ஆண்டுகளுக்கு இடையே, மாணவர்கள் 250 சொல்லியல் கேள்விகளுக்குப் (அவற்றில் சுமார் மூன்றில் ஒரு பங்கு எதிர்ச்சொல் கேள்விகளாக இருந்தது) பதிலளிக்க 80 இலிருந்து 115 நிமிடங்களைக் கொண்டிருந்தனர். 1930 ஆம் ஆண்டு அறிமுகப்படுத்தப்பட்ட கணிதவியல் தேர்வானது 80 நிமிடங்களில் பதிலளிக்க வேண்டிய 100 கட்டுப்பாடற்ற பதிலளிப்புக் கேள்விகளைக் கொண்டிருந்தது, மேலும் இது வேகத்தை முக்கிய மையமாகக் கொண்டது. 1928 மற்றும் 1929 ஆம் ஆண்டுத் தேர்வுகளைப் போன்று 1936 ஆம் ஆண்டு முதல் 1941 ஆம் ஆண்டு வரையில், கணிதவியல் பிரிவு முற்றிலுமாக நீக்கப்பட்டது. 1942 ஆம் ஆண்டு தேர்வின் கணிதவியல் பகுதியானது மீண்டும் சேர்க்கப்பட்ட பொழுது, அது சரியான விடையைத் தேர்ந்தெடுக்கும் வகையிலான கேள்விகளைக் கொண்டிருந்தது.

1946 ஆம் ஆண்டு SAT இன் சொல்லியல் பகுதியிலிருந்து பத்தி வாசிப்பு நீக்கப்பட்டது, அதற்குப் பதிலாக வாசித்துப் புரிந்துகொள்ளுதல் சேர்க்கப்பட்டது, மேலும் "இரட்டை வரையறை" கேள்விகளுக்கு பதிலாக வாக்கியத்தை நிறைவுசெய்தல் இடம்பெற்றது. 1946 மற்றும் 1957 ஆம் ஆண்டுகளுக்கு இடையே மாணவர்களுக்கு 107 முதல் 170 வரையான சொல்லியல் கேள்விகளை நிறைவுசெய்ய 90 முதல் 100 நிமிடங்களை அளிக்கப்பட்டது. காலவரம்பானது 1958 ஆம் ஆண்டு தொடங்கி 17 ஆண்டுகளுக்கு 1975 ஆம் ஆண்டு வரையில் நிலையாக இருந்தது, மாணவர்கள் 90 கேள்விகளுக்குப் பதிலளிக்க 75 நிமிடங்களைக் கொண்டிருந்தனர். 1959 ஆம் ஆண்டு கணிதவியல் பிரிவிற்கு தரவு நிறைவு கேள்விகள் அறிமுகப்படுத்தப்பட்டன, அதன் பின்னர் 1974 ஆம் ஆண்டு அதற்குப் பதிலாக அளவையியல் ஒப்பீடுகள் இடம்பெற்றன. 1974 ஆம் ஆண்டு சொல்லியல் மற்றும் கணிதப் பிரிவுகள் குறைக்கப்பட்ட நேரத்தை தேர்வில் சமரசம் செய்யும் விதமான மாற்றங்களுடன், ஒவ்வொரு தேர்வின் நேர அளவானது 75 நிமிடங்களிலிருந்து 60 நிமிடங்களாகக் குறைக்கப்பட்டது.

"ஸ்ட்ரைவர்ஸ்" மதிப்பெண் ஆய்வு சேர்த்து செயலாக்கப்பட்டது. இந்த ஆய்வானது SAT நிர்வாகிகளான எஜூகேஷனல் டெஸ்டிங் சர்வீஸால் அறிமுகப்படுத்தப்பட்டது, மேலும் அதை சிறுபான்மையினருக்கும் சமூக மற்றும் பொருளாதாரத் தடைகளால் பாதிக்கப்பட்ட தனிநபர்களுக்கும் எவ்வாறு எளிதாக்குவது என்பதற்கான ஆராய்ச்சி நடத்தப்பட்டது.
1980–1994 ஆம் ஆண்டு ஆராய்ச்சியிலிருந்த முதல் "ஸ்ட்ரைவர்ஸ்" திட்டம், இனம், பாலினம் மற்றும் வருமான அளவிற்கு எதிர்பார்க்கப்பட்டதை விட 200 புள்ளிகளை அதிகமாகப் பெற்ற தேர்வாளர்களுக்கு "ஸ்ட்ரைவர்" என்ற சிறப்பான தகுதியை வழங்கி கௌரவப்படுத்தியது. இது சிறுபான்மையினர்களை உயர்தர கல்லூரிகளில் ஏற்றுக்கொள்ள சிறந்த வாய்ப்பினை அளிப்பதாக நம்பப்பட்டது, அதாவது ஐவி லீக் பள்ளி. 1992 ஆம் ஆண்டு, ஸ்ட்ரைவர்ஸ் திட்டமானது பொதுமக்களிடையே கசிந்தது; அதன் விளைவாக ஸ்ட்ரைவர்ஸ் திட்டம் 1993 ஆம் ஆண்டு நீக்கப்பட்டது. ஒன்றிணைந்த நீதிமன்றங்கள் ACLU, NAACP மற்றும் எஜூகேஷனல் டெஸ்டிங்க் சர்வீஸ் ஆகியவற்றிடமிருந்து விவாதங்களைக் கேட்ட பின்னர், நீதிமன்றம் "ஸ்ட்ரைவர்ஸ்" புள்ளிகளுக்கான தேர்வாளர்களைக் கண்டறிவதற்கு வயது, இனம் மற்றும் ஜிப் குறியீடு ஆகியவற்றை மட்டுமே பயன்படுத்த வேண்டும் எனக் கூறி, ஆய்வானது அதன் தரவு சேகரிப்புச் செயலாக்கத்தினை மாற்ற வேண்டும் என்று உத்தரவிட்டது.
1994 ஆம் ஆண்டு நடைமுறைப்படுத்த இந்த மாற்றங்கள் SAT தேர்வில் அறிமுகப்படுத்தப்பட்டது.

1994 ஆம் ஆண்டு சொல்லியல் பிரிவானது அதன் நோக்கத்தில் குறிப்பிடுமளவு மாற்றத்தைப் பெற்றது. இந்த மாற்றங்களுக்கிடையே எதிர்ச்சொல் கேள்விகளின் நீக்கலும் இருந்தன, மேலும் பத்தி வாசிப்பில் முக்கியத்துவம் அதிகரிக்கப்பட்டது. 1994 ஆம் ஆண்டு கணிதவியல் பிரிவும் பொருத்தமான மாற்றத்தைச் சந்தித்தது, கணித ஆசிரியர்களுக்கான தேசியக் குழுவிடமிருந்து வந்த வற்புறுத்தலுக்கே இதன் பங்கு அதிகம். 1935 ஆம் ஆண்டிலிருந்து முதல் முறையாக SAT தேர்வில் சில பல்வேறு சரியான விடையைத் தேர்ந்தெடுக்கும் வகையில்லாத கேள்விகளைக் கேட்டது, இதில் மாணவர்கள் பதில்களை வழங்க வேண்டியிருந்தது. தேர்வின் வரலாற்றில் முதல் முறையாக 1994 ஆம் ஆண்டில் கணிதவியல் பிரிவிற்காக கணிப்பான்கள் அறிமுகமும் நிகழ்ந்தது. கணிதவியல் பிரிவானது, நிகழ்தகவு, சாய்வு, அடிப்படைப் புள்ளியியல், எண்ணிக்கை கணக்குகள், இடைநிலை மற்றும் முகடு ஆகியவற்றின் கொள்கைகள் அறிமுகப்படுத்தப்பட்டன.

SAT I இன் 1994 ஆம் ஆண்டு மாற்றத்தில் சராசரி மதிப்பெண் வழக்கமாக சுமார் 1000 ஆக இருந்தது (சொல்லியலில் 500, கணிதத்தில் 500). பழைய தேர்வில் அமெரிக்காவில் உள்ள மிகவும் தேர்ந்தெடுக்கப்பட்ட பள்ளிகள் (எடுத்துக்காட்டாக, ஐவி லீக்கில் உள்ளவை) பொதுவாக SAT சராசரிகளை 1400 க்கும் அதிகமாகக் கொண்டிருந்தன.

2002 ஆம் ஆண்டு அக்டோபர் மாதம், காலேஜ் போர்டு மதிப்பெண் விருப்பத்தேர்வு வசதியை நிறுத்தியது. இந்த வசதியின் கீழ், தனது மதிப்பெண்ணை மாணவர் பார்த்து ஏற்றுக்கொள்ளும் வரை மதிப்பெண்கள் கல்லூரிகளுக்கு வெளியிடப்படாது.
இந்த வசதியானது, வசதியான மாணவர்கள் பலமுறை வாய்ப்புப் பெற ஏதுவாக இருந்தது. காலேஜ் போர்டானது 2009 ஆம் ஆண்டின் வசந்தகாலப் பருவத்தில் இருந்து மதிப்பெண் விருப்பத்தேர்வை மீண்டும் செயல்படுத்த முடிவுசெய்திருக்கின்றது. அது விருப்பத்தேர்வாகவே விவரிக்கப்படுகிறது, மேலும் அனுப்பப்படும் அறிக்கையானது இந்த மாணவர் விருப்பத்தைத் தேர்ந்தெடுத்துள்ளாரா இல்லையா என்பதை குறிக்குமா என்பது தெளிவாக இல்லை. கார்னல், யேல் மற்றும் ஸ்டேன்ஃபோர்டு உள்ளிட்ட அதிமாகத் தேர்ந்தெடுக்கப்பட்ட பல கல்லூரிகள் மற்றும் பல்கலைக்கழகங்கள், விண்ணப்பதாரர்கள் அனைத்து மதிப்பெண்களையும் சமர்ப்பிக்க வேண்டும் என்று அறிவித்துள்ளன. MIT போன்ற மற்றவை மதிப்பெண் விருப்பத்தேர்வை ஏற்றுக்கொண்டுள்ளன.

2005 ஆம் ஆண்டு தேர்வானது கலிபோர்னியா பல்கலைக்கழக அமைப்பின் விமர்சனத்திற்குப் பதிலளிக்கும் பொருட்டு மீண்டும் பெருவாரியாக மாற்றப்பட்டது. குழப்பும் தன்மையுள்ள கேள்விகள் குறிப்பாக ஒப்புமைச் சோதனைகள் தொடர்பான விவகாரங்களினால், குறிப்பிட்ட வகையான (சொல்லியலில் இருந்து ஒப்புமைச் சோதனைகள் மற்றும் கணிதப் பிரிவிலிருந்து அளவையியல் ஒப்பீடுகள்) கேள்விகள் நீக்கப்பட்டன. இந்தத் தேர்வானது, சரியான மதிப்பெண்களின் உயரும் எண்ணிக்கையை சீர்திருத்தும் வகையில் கடினமான எல்லை வரம்பை உருவாக்கியது. பழைய SAT II எழுதுதல் பாடத் தேர்வு அடிப்படையிலான கட்டுரையுடனான ஒரு புதிய எழுதுதல் பிரிவானது சேர்க்கப்பட்டது, இப்பிரிவு அதிகபட்ச மற்றும் இடைப்பட்ட வரம்பிலான மதிப்பெண்களுக்கு இடையேயான மூடிய மற்றும் திறந்த இடைவெளியை நிரப்பும் வாய்ப்பை அதிகரிப்பதற்காகவும் சேர்க்கப்பட்டது எனலாம். பிற காரணங்களில், ஒவ்வொரு மாணவரின் எழுதும் திறனை தனிப்பட்ட முறையில் சோதிக்கும் நோக்கமும் அடங்கும்; ஆகவே அதில் கட்டுரையும் சேர்க்கப்பட்டது. புதிய SAT (SAT பகுத்தறிதல் தேர்வு என்று அறியப்பட்டது) தேர்வானது 2005 ஆம் ஆண்டு ஜனவரி மாதம் "பழைய" SAT தேர்வு கடைசியாக நடைபெற்ற பின்னர், 2005 ஆம் ஆண்டு மார்ச் மாதம் 12 அன்று முதலில் நடத்தப்பட்டது. கணிதவியல் பிரிவானது மூன்று ஆண்டுகள் உயர்நிலைப் பள்ளி கணிதவியலையும் உள்ளடக்கியிருக்குமாறு விரிவுபடுத்தப்பட்டது. சொல்லியல் பிரிவின் பெயர் வாசித்தல் நுண்ணாய்வு என்று மாற்றப்பட்டது.

2008 ஆம் ஆண்டு அல்லது 2008 ஆம் ஆண்டின் இறுதியில், 2009 ஆம் ஆண்டுத் தேர்வில் புதிய மாற்றங்கள் இடம்பெற்றது. முன்னதாக, பெரும்பாலான கல்லூரிகளுக்கு விண்ணப்பிப்பவர்கள் அனைத்து மதிப்பெண்களையும் வழங்க வேண்டியது அவசியமானது, அத்துடன் மதிப்பெண் விருப்பத்தேர்வை ஏற்றுக்கொண்ட சில கல்லூரிகளுக்கு அவர்களின் மாணவர்கள் அதே போன்று செய்ய வேண்டியதில்லை என்பதை அனுமதிக்கும் விருப்பத்தையும் வழங்கியது. இருப்பினும், இந்த ஆண்டு, மதிப்பெண் அறிக்கை நடைமுறைகளை நிலைநிறுத்த முயன்ற கல்லூரிகளிலிருந்து வந்த எதிர்ப்புகளுடன் மதிப்பெண் விருப்பத்தேர்வை உலகளாவிய தொடக்கமாக மாற்றும் ஒரு முதற்படி தொடங்கியது. அதே நேரத்தில், தற்போதைய கொள்கையின்படி, மாணவர்கள் அவர்களின் சிறந்த மதிப்பெண்ணை (கொள்கையில் அவர்கள் அனுப்ப விரும்பினால் அவர் எந்த மதிப்பெண்ணையும் அனுப்பலாம்) அவர்கள் விரும்பிய கல்லூரிகளுக்கு சமர்ப்பிக்கும் வசதியைக் கொண்டுள்ளனர், கார்னல் போன்ற சில பிரபல கல்லூரிகளும் பல்கலைக்கழகங்களும், மாணவர்கள் அனைத்து தேர்வு மதிப்பெண்களையும் அனுப்பக் கேட்கின்றன. இது காலேஜ் போர்டு எந்தெந்தக் கல்லூரிகள் மதிப்பெண் விருப்பத்தேர்வுக்கு சம்மதித்துள்ளன அல்லது விரும்பவில்லை என்பதை அவர்களின் வலைத்தளத்தில் தெரிவிக்கவும் அத்துடன் மாணவர்கள் அவர்களின் விருப்பத்திற்கு எதிராக மதிப்பெண்களைச் சமர்ப்பிக்கவில்லை என்று கூறவும் வழிவகுத்தது.

பெயரானது உண்மையில் "பள்ளிக்கல்வி திறனறி தேர்வை" குறிப்பிடுகின்றது. ஆனால் 1990 ஆம் ஆண்டு, SAT ஐ ஒரு நுண்ணறிவுத் தேர்வாக செயல்படுவதற்கான தன்மையைக் குறிப்பிட முடியாததால், அதன் பெயர் பள்ளிக்கல்வி திறனறி மதிப்பீடு என்று மாற்றப்பட்டது. 1993 ஆம் ஆண்டு SAT II: Subject Tests இலிருந்து வேறுபடுத்துவதற்காக, அந்தப் பெயர் SAT I: பகுத்தறிதல் தேர்வு என்று ( இதில் எழுத்துக்கள் எதையும் குறிக்கவில்லை) மாற்றப்பட்டது. 2004 ஆம் ஆண்டு, இரண்டு தேர்வுகளிலிருந்தும் ரோமானிய எண்கள் நீக்கப்பட்டன, மேலும் SAT I ஆனது SAT பகுத்தறிதல் தேர்வு என்று மறுபெயரிடப்பட்டது. இப்பொழுது மதிப்பிடும் வகைகள் பின்வருவனவாகும்: வாசித்தல் நுண்ணாய்வு (பழைய SAT I இன் சில சொல்லியல் பகுதிகளுடன் ஒப்பிடலாம்), கணிதவியல் மற்றும் எழுதுதல். எழுதுதல் பிரிவில் இப்போது ஒரு கட்டுரை சேர்க்கப்பட்டுள்ளது, இதன் மதிப்பெண் எழுதுதல் பிரிவு மற்றும் இலக்கணப் பிரிவுகள் (இதை முந்தைய SAT இன் சில சொல்லியல் பகுதிகளுடனும் ஒப்பிடலாம்) ஆகியவற்றின் ஒட்டுமொத்த மதிப்பெண் கணிப்பில் பயன்படுத்தப்படுகிறது.

தேர்வு மதிப்பிடலானது தொடக்கத்தில் திட்ட விலக்க மதிப்பு 100 ஐக் கொண்டு ஒவ்வொரு பிரிவிலும் சராசரி 500 க்கு அளவிடப்பட்டது. தேர்வானது மிகவும் பிரபலமாக வளர்ச்சியடைந்ததாலும் குறைந்த கண்டிப்புடைய பள்ளிகளிலிருந்து பெரும்பாலான மாணவர்கள் தேர்வு எழுதுவதாலும், சராசரியானது சொல்லியலுக்கு 428 மற்றும் கணிதத்திற்கு 478 எனவும் தளர்த்தப்பட்டது. SAT 1995 ஆம் ஆண்டில் "மறுமையப்படுத்தப்பட்டது", மேலும் "புதிய" சராசரி மதிப்பெண் மீண்டும் 500 க்கு அருகாமை மதிப்பானது. 1994 ஆம் ஆண்டுக்கு பிறகும் 2001 ஆம் ஆண்டு அக்டோபருக்கு முன்னரும் வழங்கப்பட்ட மதிப்பெண்கள், இந்த மாற்றத்தைப் பிரதிபலிக்குமாறு அதிகாரப்பூர்வமாக "R" என்பதைக் கொண்டு (எடுத்துக்காட்டாக, 1260R) குறிப்பிடப்பட்டது. பழைய மதிப்பெண்கள், அதிகாரப் பூர்வ காலேஜ் போர்டு அட்டவணைகளைப் பயன்படுத்தி 1995 ஆம் ஆண்டு முதல் தற்போதைய மதிப்பெண்களுடன் மறுமையப்படுத்தப்பட்டு ஒப்பிடப்படலாம், 
இதில் மைய வரம்புகளில் சொல்லியலுக்கு சுமார் 70 புள்ளிகளும் கணிதத்திற்கு 20 அல்லது 30 புள்ளிகளும் சேர்க்கப்படுகிறது. வேறு விதமாகக் கூறினால், தற்போதைய மாணவர்கள் அவர்களின் பெற்றோர்களை விட 100 (70 கூட்டல் 30) புள்ளி கூடுதல் நன்மையைக் கொண்டிருக்கின்றனர்.

2006 ஆம் ஆண்டு மார்ச் மாதம், தேர்வுத் தாள்கள் ஈரமாக இருந்ததாலும் சரியாக ஸ்கேன் செய்யப்படாததாலும் 2005 ஆம் ஆண்டு அக்டோபர் மாதம் நடைபெற்ற SAT தேர்வுகளில் ஒரு சிறிய சதவீதமானது சரியாக மதிப்பிடப்படவில்லை என்றும் சில மாணவர்கள் பிழையான மதிப்பெண்களைப் பெற்றனர் என்றும் அறிவிக்கப்பட்டது. குறைவான மதிப்பெண்ணைப் பெற்ற மாணவர்களுக்கு அவர்கள் பெற்ற மதிப்பெண்களை மாற்றுவதாக காலேஜ் போர்டு அறிவித்தது, ஆனால் அந்நேரத்தில் அவ்வாறு பாதிக்கப்பட்ட மாணவர்களில் பெரும்பாலானோர் அவர்களின் உண்மையான மதிப்பெண்களைப் பயன்படுத்தி கல்லூரிகளுக்கு விண்ணப்பித்து விட்டிருந்தனர். காலேஜ் போர்டு, தாங்கள் பெற்றதை விட அதிகபட்ச மதிப்பெண்கள் அளித்துவிட்டிருந்த மாணவர்களுக்கு மதிப்பெண்களை மாற்றுவதில்லை என்று முடிவு செய்தது. SAT தேர்வில் தவறான குறைந்த மதிப்பெண்களைப் பெற்ற சுமார் 4,400 மாணவர்களால் 2005 ஆம் ஆண்டு வழக்கு தொடரப்பட்டது. அந்த ஒட்டுமொத்த சமுதாய வழக்கானது காலேஜ் போர்டு மற்றும் கல்லூரி நுழைவுத் தேர்வை அறிவித்த நிர்வாகத்தினரான மற்றொரு நிறுவனம் ஆகியவை இணைந்து, 4,000 த்திற்கும் மேற்பட்ட மாணவர்களுக்கு $2.85 மில்லியன் செலுத்துவதாக அறிவித்த பின்னர் 2007 ஆம் ஆண்டு ஆகஸ்ட் மாதம் முடிவுக்கு வந்தது. அந்த ஒப்பந்தத்தின்படி ஒவ்வொரு மாணவரும் $275 ஐ பெறுவதற்குத் தேர்ந்தெடுக்கலாம் அல்லது அவர் அதிகமாக பாதிக்கப்பட்டிருப்பதாகக் கருதினால் மேலும் பணத்தை கேட்டு உரிமை தாக்கல் செய்யலாம்.

பத்து ஆண்டுகளாக பல விமர்சகர்கள், சொல்லியல் SAT இன் வடிமைப்பாளர்களின் கலாச்சார ஒருதலைச் சார்பானது வெள்ளையின மக்கள் மற்றும் செல்வந்தர்கள் நோக்கியே இருப்பதாகக் குற்றம் சாட்டுகின்றனர். SAT I இல் இந்த ஒருதலைச்சார்பிற்கான பிரபல உதாரணம், படகோட்டி-படகுப் பந்தயம் ஒப்புமைச் சோதனைக் கேள்வி ஆகும். கேள்வியின் நோக்கம், "ஓட்டப்பந்தய வீரர்" மற்றும் "மாரத்தான்" இடையே உள்ள ஒத்த தொடர்பைக் கொண்ட சொற்களின் இணையைக் கண்டுபிடிப்பது ஆகும். "படகோட்டி" மற்றும் "படகுப் பந்தயம்" என்பது சரியான பதிலாக இருந்தது. சரியான பதிலின் தேர்வானது மாணவர்கள் செல்வந்தர்களுடன் தொடர்புடைய விளையாட்டினைத் தெரிந்து வைத்திருப்பதுடன் தொடர்புடையது, மேலும் அவற்றின் கட்டமைப்பு மற்றும் அதற்குரிய சொற்களைப் பற்றிய அவர்களின் அறிவையும் சார்ந்தது. ஐம்பத்து மூன்று சதவீத (53%) வெள்ளையின மாணவர்கள் கேள்விக்கு சரியான பதிலளிக்கின்றனர், அதே நேரத்தில் 22% கருப்பின மாணவர்களும் சரியாகப் பதிலளிக்கின்றனர். அப்போதிலிருந்து ஒப்புமைச் சோதனைக் கேள்விகளுக்கு பதிலாக சிறிய வாசிப்புப் பத்திகள் இடம்பெற்றுள்ளன.

பல முற்போக்குக் கலைக் கல்லூரிகளின் வளர்ச்சியானது SAT விருப்ப இயக்கத்தில் சேர்தல் மூலமாக இந்த விமர்சனத்திற்கு பதிலளித்தது. இந்தக் கல்லூரிகள் சேர்க்கைக்கு SAT தேர்வைக் கோரவில்லை.

2001 ஆம் ஆண்டு கல்விக்கான அமெரிக்கன் கவுன்சில் கருத்தரங்கில், கலிபோர்னியா பல்கலைக்கழகத்தின் தலைவர் ரிச்சர்டு சி. அட்கின்ஷன், கல்லூரி சேர்க்கத்தை தேவையாக SAT பகுத்தறிதல் தேர்வு இருப்பதைக் கைவிட வலியுறுத்திக் கூறியது:

சேர்க்கைத் தேவையாக இருக்கும் SAT ஐக் கைவிடுவது என்ற கலிபோர்னியா பல்கலைக்கழகத்தின் மிரட்டலுக்குப் பதிலளிக்கும் வகையில், காலேஜ் எண்ட்ரன்ஸ் எக்ஸாமினேஷன் போர்டு SAT இன் மறுகட்டமைத்தலை அறிவித்தது, அது 2005 ஆம் ஆண்டு மார்ச் மாதம் மேலே விவரிக்கப்பட்டுள்ளவாறு நடைமுறைக்கு வந்தது.

2005 ஆம் ஆண்டு, MIT எழுத்து இயக்குநர் லெஸ் பெரில்மேன் வெளியிடப்பட்ட கட்டுரைகளிலிருந்து புதிய SAT இல் கட்டுரைகளின் நீளம் மற்றும் கட்டுரையின் மதிப்பெண் ஆகியவற்றுக்கு எதிரான வரைபடத்தை அமைத்து, அவற்றுக்கிடையே அதிக உடன் தொடர்பு இருப்பதைக் கண்டறிந்தார். 50 க்கும் மேற்பட்ட வரிசைப்படுத்தப்பட்ட கட்டுரைகளை ஆராய்ந்த பின்னர், நீளமான கட்டுரைகள் தொடர்ச்சியாக அதிக மதிப்பெண்களை உருவாக்குகின்றன என்பதைக் கண்டறிந்தார். உண்மையில், ஒரு கட்டுரையைப் படிக்காமலே நீளத்தை அளவிடுவதன் மூலமே, ஒரு கட்டுரைக்கு அளிக்கப்பட்ட மதிப்பெண் வழங்கப்படும் நேரத்தின் 90% இல் சரியாகக் கண்டறிய முடிகிறது எனவும் விவாதிக்கின்றார். மேலும் அவர் இந்த மாதிரியான கட்டுரைகள் பல முழுமையாக மெய்நிகழ்வுப் பிழைகளைக் கொண்டுள்ளதையும் கண்டறிந்தார், இருப்பினும் காலேஜ் போர்டானது உண்மையின் துல்லியத்திற்கான அளவீட்டைக் கோரவில்லை.

பெரில்மேன், ஆங்கில ஆசிரியர்களின் நேஷனல் கவுன்சிலுடன் இணைந்து, தேர்வின் 25-நிமிட எழுதுதல் பிரிவானது வகுப்பறையில் தரநிலையான எழுதுதல் கற்பித்தலைப் பாதிக்கின்றது என்றும் விமர்சித்தார். அவர்கள் எழுதலுக்கான ஆசிரியர்கள் SAT தேர்விற்கு தங்களது மாணவர்களுக்கு பயிற்சியளிக்கையில் மறுஆய்வு, ஆழம், துல்லியம் ஆகியவற்றில் கவனம் கொள்வதில்லை, ஆனால் அதற்குப் பதிலாக நீளம், வழங்குமுறை மற்றும் வெறும் சொற்கள் நிரப்புவதையே பயிற்றுவிக்கின்றனர் என்று கூறுகின்றனர். "நீங்கள் மாணவர்களை தவறான எழுத்தாளர்களாக்கப் பயிற்சியளிக்கும் ஆசிரியர்களைப் பெறுகின்றீர்கள்," என்று பெரில்மேன் முடிவாகக் கூறினார்.

SAT தேர்வுக்குத் தயார் செய்தல் என்பது அதிக இலாபமளிக்கின்ற துறையாகும். பல நிறுவனங்கள் மற்றும் அமைப்புகள் தேர்வுக்குத் தயார் செய்தலை புத்தகங்கள், வகுப்புகள், ஆன்லைன் வகுப்புகள், பயிற்சியளித்தல் மற்றும் சமீபத்தில் மட்டுமேயான போர்டு கேம்ஸ் போன்ற வடிவங்களில் வழங்குகின்றன. தயார் செய்தல் பெரும்பாலும் மிக அதிகமான மதிப்பெண்களுக்கு வழிவகுக்க முடிவதால் சிலர் SAT தேர்வை விமர்சித்தனர், ஆனால் சிலர் அவர்களின் மதிப்பெண்களை மேம்படுத்துவதற்கு வாய்ப்பகவும் ஏற்றுக்கொண்டனர்.

சில தேர்வு-தயார் செய்தல் திட்டங்கள் மாணவர்களின் தேர்வு மதிப்பெண்களை அதிகரிக்க உதவியதை நிரூபித்துள்ளன, ஆனால் மற்றவை சிறிய விளைவையே வழங்கலா.




</doc>
<doc id="68685" url="https://ta.wikipedia.org/wiki?curid=68685" title="காளாஞ்சகப்படை">
காளாஞ்சகப்படை

காளாஞ்சகப்படை ("psoriasis") என்பது தோலில் ஏற்படும், ஒரு நீடித்த, தொற்றும் தன்மை இல்லாத தன்னுடல் தாக்குநோய் ஆகும் ஆகும். இது நமட்டுச்சொறி, நமட்டுச் சிரங்கு, அல்லது உரிதோல் அழற்சி எனவும் அழைக்கப்படுகிறது. இந்த நோய் தோல் மற்றும் மூட்டுகளை பாதிக்கும். இது பொதுவாக தோலில் சிவந்த செதில் போன்ற திட்டுக்களைத் தோற்றுவிக்கிறது. காளாஞ்சகப்படையினால் உண்டாகும் செதில் போன்ற திட்டுகள், சொரியாட்டிக் பிளெக்ஸ் என்று அழைக்கப்பட்டு, அழற்சி மற்றும் அதிகரித்த தோல் உற்பத்தி நடைபெறும் இடங்களாக விளங்குகின்றன. இந்த இடங்களில் தோல் அதிவேகமாக சேகரிக்கப்பட்டு ஒரு வெள்ளி-வெள்ளை நிற தோற்றத்தை அடைகிறது. சிவந்த தட்டைத் திட்டுகள் முழங்கைகள் மற்றும் முழங்கால்களின் தோல்களில் அடிக்கடி ஏற்படும். இந்த நோய் உச்சந்தலை மற்றும் இனப்பெருக்க உறுப்புகள் உட்பட எந்த பகுதியை வேண்டுமானாலும் பாதிக்கலாம். படை நோயைப் போலல்லாமல் காளாஞ்சகப்படை மூட்டுகளின் நீட்டப்பட்ட பகுதிகளில் அதிகமாக காணப்படலாம்.

இந்தக் கோளாறு நாள்பட்டு தொடர்ந்து ஏற்படும் நிலையாகும். சிறிய குறிப்பிட்ட பகுதியில் ஏற்படும் திட்டுகளாகவும் உடல் முழுவதையும் மூடும் அளவிற்கும் இந்த நோய் ஏற்படலாம். கை நகங்கள் மற்றும் கால்விரல் நகங்கள் அடிக்கடி பாதிக்கப்பட்டு (சொரியாடிக் நகத் திசு இறப்பு) தனித்த கண்டுப்பிடிப்பாக காணப்படலாம். இந்த காளாஞ்சகப்படை மூட்டுகளில் அழற்சியை கூட ஏற்படுத்தலாம். இது சொரியாட்டிக் கீல்வாதம் என்று அழைக்கப்படும். காளாஞ்சகப்படை உள்ளவர்களில் பத்து முதல் பதினைந்து சதவீத மக்கள் சொரியாடிக் கீல்வாதத்தினால் பாதிக்கப்பட்டுள்ளனர்.

காளாஞ்சகப்படை எதனால் ஏற்படுகிறது என்பது தெரியவரவில்லை. ஆனால் இந்த நோய் மரபு சார்ந்த காரணங்களினால் ஏற்படலாம் என்று நம்பப்படுகிறது. காளாஞ்சகப்படையை தீவிரமடைய செய்யக்கூடிய காரணிகளாவன: மன அழுத்தம், முறையான கார்டிக்கோஸ்டீராய்டிலிருந்து விலகிக் கொள்ளுதல், மதுவை அளவுக்கு அதிகமாக அருந்துதல் மற்றும் புகைத்தல். இந்த நோய்க்கு பல சிகிச்சைகள் கிடைக்கக் கூடியதாக உள்ளன. ஆனால் இதனுடைய நாள்பட்டு தொடர்ந்து ஏற்படும் தன்மையின் காரணத்தினால் இந்த நோய்க்கு சிகிச்சை அளிப்பது சவாலாக உள்ளது.

காளாஞ்சகப்படை மனிதர்களில் மிகவும் நெடுங்காலமாக அறியப்பட்டும் அதே நேரத்தில் மிகவும் அதிகமாக தவறாக புரிந்துக் கொள்ளப்பட்ட நோய்களில் ஒன்றாகும். சில அறிஞர்கள் தடிப்புத்தோல் அழற்சி விவிலியத்தில் (பைபிளில்) ட்சாரட் எனப்படும் தோல் பண்பு நிலைகளில் ஒன்றாக சேர்க்கப்பட்டிருப்பதாக நம்புகின்றனர். மிகவும் சமீபத்தில் காளாஞ்சகப்படை தொழுநோயின் வகைகளில் ஒன்றாக தொடர்ந்து விவரிக்கப்பட்டுவந்தது. கிரேக்கர்கள் செதிலுள்ள தோல் நிலைகளுக்கு லெப்ரா (λεπρα) என்ற சொல்லைப் பயன்படுத்தினார்கள். நமைச்சலெடுக்கும் தோல் நிலைகளை விவரிக்க சோரா என்ற சொல்லை அவர்கள் பயன்படுத்தினார்கள். ஆங்கில தோல் நிபுணர்களான ராபர்ட் வில்லன் மற்றும் தாமஸ் பேட்மன் இருவரும் இந்த நோயை மற்ற தோல் நிலைகளிலிருந்து வேறுபடுத்திக் காட்டினார்கள். அதனால் இது 18ம் நூற்றாண்டின் பிற்பகுதியில் "வில்லன்ஸின் லெப்ரா" என்றழைக்கப்பட்டது. தொழுநோய் ஆனது முறையான வட்டமான திட்டுகள் கொண்டு தனித்திருப்பதாகவும், காளாஞ்சகப்படை எப்போதும் முறையற்று காணப்படுவதாகவும் அவர்கள் வேறுபடுத்தினர். வில்லன் இரண்டு வகைகளைக் கண்டுபிடித்தார்: "லெப்ரோஸா கிரேகோரம்" மற்றும் "சோரா லெப்ரோஸா" .

பார்ப்பதற்கும் பிறகு சொற்பொருளியல் ரீதியாகவும் தொழுநோயுடன் அது குழப்பப்பட்டாலும் 1841 ஆம் ஆண்டில்தான் வியன்னாவின் தோல் நிபுணரான ஃபெர்டினண்ட் வான் ஹோப்ரா இந்த நிலைக்கு "சொரியாசிஸ்" என்ற பெயரை வழங்கினார். இந்த பெயர் "சோரா" என்ற கிரேக்க வார்த்தையிலிருந்து வருகிறது. இதன் அர்த்தம் "நமைச்சல்" ஆகும்.

20 ஆம் நூற்றாண்டில் காளாஞ்சகப்படை குறிப்பிட்ட வகைகளாக மேலும் பிரிக்கப்பட்டது.

காளாஞ்சகப்படையின் அறிகுறிகள் பல்வேறு வகைகளில் வெளிப்படலாம். சிவந்தத் தட்டை வடிவ திட்டு (பிளேக்), பஸ்டுலர், கட்டேட் மற்றும் ஃபிளக்சுரல் காளாஞ்சகப்படை ஆகியவை வேறுபாடுகளில் அடங்கும். இந்த பகுதி ஒவ்வொரு வகையையும் (ICD-10யுடன் உள்ள குறி ) விளக்குகிறது.

சிவந்தத் தட்டை வடிவ காளாஞ்சகப்படை ("சொரியாசிஸ் வல்கேரிஸ்") (L40.0 ) என்பது மிகவும் பொதுவான வடிவமான காளாஞ்சகப்படையாகும். காளாஞ்சகப்படையுள்ளவர்களில் 80 முதல் 90 சதவீதத்தினரை இது பாதிக்கிறது. சிவந்தத் தட்டை வடிவ காளாஞ்சகப்படை குறிப்பாக அழற்சியேற்பட்ட தோலில் எழும்பிய பகுதிகளாக தோன்றி வெள்ளிநிற வெள்ளை செதில் போன்ற தோலால் மூடப்படுகிறது. இந்த பகுதிகள் சிவந்தத் தட்டை வடிவ தடிப்புத் தோல் (பிளேக்ஸ்) என்றழைக்கப்படுகிறது.

ஃபிளக்சுரல் (வளைவு வடிவ) காளாஞ்சகப்படை (நேர்மாறான காளாஞ்சகப்படை) (L40.83-4) தோலில் வழுவழுப்பான அழற்சியுற்ற திட்டுகளாக தோற்றமளிக்கிறது. இது தோல் மடிப்புகளில் குறிப்பாக, பிறப்புறுப்புகள் (தொடைக்கும் கவட்டைக்கும் இடையே), அக்குல்கள், எடை கூடிய வயிற்றுக்குக் (படலம்) கீழே மற்றும் மார்பகங்களுக்குக் கீழே (முலையின் கீழான மடிப்பு) ஏற்படுகிறது. இது உராய்வு மற்றும் வியர்வையின் காரணத்தினால் நோயை அதிகரிக்கிறது. பூஞ்சைத் நோய்த் தொற்றுகளினால் பாதிக்கப்படக்கூடிய வாய்ப்பை இது அதிகரிக்கிறது.

கட்டேட் காளாஞ்சகப்படை (L40.4) என்பது எண்ணற்ற சிறிய வட்டவடிவ புள்ளிகளால் அறியப்படுகிறது (மாற்று அறுதியிடல் - உரோகப்பொடுகுதிர்வு (பிட்டிரியாசிஸ் ரோசியா) - முட்டை வடிவ நசிவு). காளாஞ்சகப்படையின் இந்த எண்ணற்ற புள்ளிகள், உடலின் பெரும் பகுதிகளான முண்டம், கைகால்கள் மற்றும் உச்சந்தலையில் தோன்றுகிறது. கட்டேட் காளாஞ்சகப்படை ஸ்டிரெப்டோகாக்கல் தொண்டை நோய்த்தொற்றுடன் தொடர்புடையதாக உள்ளது.

பஸ்டுலர் காளாஞ்சகப்படை (L40.1-3, L40.82) நோய்த்தொற்று-ஏற்படுத்தாத சீழால் நிரப்பப்பட்ட எழும்பின கட்டிகளாக (சீழ்க்கட்டிகள்) தோன்றுகிறது. சீழ்க்கட்டிகளின் கீழேயும் அதை சுற்றியும் இருக்கிற தோல் சிவந்து மென்மையாக காணப்படும். பஸ்டுலர் (கொப்புள) காளாஞ்சகப்படை, ஒரு குறிப்பிட்ட பகுதியில் பொதுவாக கைகள் மற்றும் கால்களில் (பால்மோபிளாண்டார் பஸ்டுலோசிஸ்) அல்லது பொதுவாக உடலில் எந்தப் பகுதியில் வேண்டுமானாலும் சீரற்று தோன்றலாம்.
நக காளாஞ்சகப்படை (L40.86) கை மற்றும் கால் நகங்களின் மேல்புறத்தில் பலதரப்பட்ட மாற்றங்களை உண்டாக்குகிறது. நகத்தட்டுக்கு கீழே நிறமாறுதல், நகங்களில் குழி விழுதல், நகங்களுக்கு ஊடாக கோடுகள் செல்லல், நகத்துக்கு கீழேயுள்ள தோல் தடித்தல் மற்றும் நகம் தளர்ந்து (ஆன்கோலைசிஸ்) நொறுங்குதல் ஆகியவை இந்த மாற்றங்களில் அடங்கும்.

தடிப்புத் தோலழற்சி கீல்வாதத்தில் (L40.5) மூட்டு மற்றும் இணைப்புத் திசு அழற்சியும் அடங்கும். தடிப்புத் தோலழற்சி கீல்வாதம் எந்த மூட்டிலும் வரலாம் ஆனால் கை கால் விரல்களின் மூட்டுகளில் மிகவும் பொதுவாக காணப்படுகிறது. ஒரு உருளை-வடிவத்தில் கைகள் மற்றும் கால்களின் விரல்களில் வீக்கத்தை உண்டாக்கும். இது விரல் அழற்சி (டாக்டிலைடிஸ்) என்றழைக்கப்படுகிறது. தடிப்புத் தோலழற்சி கீல்வாதம் இடுப்புகள், மூட்டுகள் மற்றும் முதுகெலும்பையும் (முதுகெலும்பு அழற்சி) பாதிக்கலாம். தடிப்புத் தோலழற்சி கொண்ட 10 முதல் 15 சதவீதத்தினருக்கு தடிப்புத் தோலழற்சி கீல்வாதமும் உள்ளது.

சிவந்த தோல் சார்ந்த தடிப்பு தோல் அழற்சியில் (எரித்ரோடெர்மிக் சொரியாசிஸ்) (L40.85) உடம்பின் பெரும்பாலான இடங்களில் அழற்சி படர்ந்து தோல் உரிதலை ஏற்படும். அத்துடன் கடுமையான நமைச்சல், வீக்கம் மற்றும் வலியும் சேர்ந்து ஏற்படலாம். இது அவ்வப்போது நிலையற்ற சிவந்தத் தட்டை வடிவ காளாஞ்சகப்படை அதிகரிக்கச் செய்யும். குறிப்பாக மண்டலிய சிகிச்சையை திடீரென்று நிறுத்துவதை தொடர்ந்து ஏற்படுத்துகிறது. கடுமையான அழற்சியும் தோலுரிதலும் உடம்பின் வெப்பநிலையைக் கட்டுப்படுத்தும் ஆற்றல் மற்றும் தோலின் தடுப்பு இயக்கங்களை பாதிக்கிறது. இதனால் காளாஞ்சகப்படையின் இந்த வகை இறப்பு ஏற்படுத்தக்கூடியதாய் இருக்கிறது.

காளாஞ்சகப்படை என்பது நாள்பட்டு திரும்பத் திரும்ப ஏற்படும் தோல் நோயாகும். இது கொப்புளமற்ற மற்றும் கொப்புள (பஸ்டுலர்) வகைகளாக வகைப்பிரிக்கப்படலாம். அவையாவன:


காளாஞ்சகப்படையின் மற்ற வகைகளாவன:


காளாஞ்சகப்படையின் நோய் அறுதியிடல் பொதுவாக தோலின் தோற்றத்தின் அடிப்படையில் செய்யப்படுகிறது. காளாஞ்சகப்படைக்கு சிறப்பான இரத்த பரிசோதனைகள் அல்லது நோய் அறுதியிடும் செயல்முறைகள் எதுவும் கிடையாது. சில நேரங்களில் மற்ற கோளாறுகள் இல்லையென்பதையும் நோயறுதியிடுதலை உறுதிப்படுத்துவதற்கு உடல் திசு ஆய்வு (பையாப்ஸி) அல்லது உடல் தோல் மாதிரி எடுத்தல் (ஸ்கிரேபிங்க்) ஆகியவை தேவைப்படலாம். காளாஞ்சகப்படையின் அறுதியிடல் முடிவு நேர்மறையாக (பாசிட்டிவ்) இருந்தால் உடல் திசு ஆய்வுவின் தோல் மாதிரியில் பின்னல் ஆப்புகளைக் காண்பிக்கும். காளாஞ்சகப்படையின் மற்றொரு அடையாளம் தட்டை வடிவத் தடிப்புத் தோல்கள் (பிளேக்ஸ்) சுரண்டப்படும்போது குறிப்பிட்ட இடங்களில் தோலின் கீழிருந்து இரத்தக் கசிவைக் காணலாம் (ஆஸ்பிட்ஸின் அடையாளம்).

காளாஞ்சகப்படை பொதுவாக லேசான (உடலின் 3 சதவீதத்திற்கும் குறைவாக பாதிப்பது), மிதமான (உடலின் 3 முதல் 10 சதவீதம் வரை பாதிப்பது) அல்லது கடுமையானதாக தரவரிசைப்படுத்தப்படுகிறது. காளாஞ்சகப்படை நோயின் தீவிரத்தன்மையை அளவிடுவதற்கு பல ஒப்பளவுகள் இருக்கின்றன. தீவிரத்தின் வீரியம் பொதுவாக பின்வரும் காரணிகளின் அடிப்படையில் உள்ளது: பாதிக்கப்பட்ட உடலின் மேல்புற பகுதி பாதிக்கப்படுதலின் விகிதாச்சாரம்; நோய் செயல்பாடு (தட்டை வடிவ திட்டு சிவத்தல், தடித்தல் மற்றும் அளவுகளின் வீரியம்); முந்தைய சிகிச்சைமுறைகளுக்கான பதிலளிப்பு மற்றும் ஒரு நபருக்கு இருக்கும் நோயின் தாக்கம்.

காளாஞ்சகப்படை பகுதி நோய்த் தீவிரத்தன்மை உள்ளடக்கம் (PASI) என்பது காளாஞ்சகப்படையை அளவிடுவதற்கு மிகவும் பரவலாகப் பயன்படுத்தப்படும் கருவியாகும். PASI நைவுப்புண்களின் தீவிரத்தின் மதிப்பீடு மற்றும் பாதிக்கப்பட்ட பகுதியை ஒரே மதிப்பெண்ணாக சேர்த்து 0 (நோயில்லை) முதல் 72 (அதிக்கப்பட்ச நோய்) என்ற வீச்சில் மதிப்பிடுகிறது. எனினும், PASI சோதனைகளுக்கு வெளியே பயன்படுத்தப்படும்போது மிகவும் சிக்கலானதாக இருக்கக் கூடியதால், இந்த அகவரிசை நோய்சார்ந்த மருத்துவ பயன்பாட்டிற்கு எளிமையாக்க்குவதற்கான முயற்சிகள் நடந்துக் கொண்டிருக்கின்றன.

காளாஞ்சகப்படை உளச்சோர்வு, இதயத்திசு இறப்பு, உயர் இரத்த அழுத்தம், இரத்தச்சேர்க்கை இதய செயலிழப்பு அல்லது வகை 2 நீரழிவு போன்ற மற்ற நாட்பட்ட நோய்கள் உடல்நலம் சார்ந்த வாழ்க்கைத் தரத்தில் பாதிப்பு ஏற்படுத்துவதை போலவே பாதிப்புகள் ஏற்படுத்துவதாக காணப்பட்டுள்ளது. நோய்நிகழ்வின் தீவிரம் மற்றும் இடத்திற்கேற்ப தனிநபர்கள் குறிப்பிடத்தக்க உடல் அசௌகரியம் மற்றும் கொஞ்சம் செயலிழப்பையும் அனுபவிக்கலாம். சுய-பராமரிப்பு, நடை மற்றும் தூக்கம் போன்ற அடிப்படை செயல்பாடுகளில் நமைச்சலும் வலியும் இருக்கலாம். கைகளிலும் கால்களிலும் தட்டைவடிவ தடிப்பு தோல்கள் ஏற்படுவதினால் சில நபர்களைக் குறிப்பிட்ட தொழில்கள் செய்தல், சில விளையாட்டுகளை விளையாடுதல் மற்றும் ஒரு வீடு அல்லது குடும்ப அங்கத்தினர்களைப் பராமரித்தல் போன்ற செயல்களை செய்வதை தடுக்கலாம். உச்சந்தலையிலுள்ள தட்டை வடிவ தடிப்புத் தோல்கள் குறிப்பாக மிகவும் சங்கடமாக இருக்கலாம். ஏனென்றால் முடியில் உள்ள செதில் போன்ற தட்டை வடிவ தோல்கள் பொடுகாகதவறாக எண்ணப்படலாம். மருத்துவ பராமரிப்பு அதிக செலவாவதாகவும் நேரம் எடுப்பதாகவும் இருக்கலாம் இது பணிக்கு அல்லது பள்ளிக்கு செல்வதில் இடையூறை ஏற்படுத்தலாம்.

காளாஞ்சகப்படையுள்ளவர்கள் தங்களுடைய தோற்றத்தைக் குறித்து தன்னுணர்வு உடையவர்களாகவும் பொதுவாழ்க்கையில் நிராகரிக்கப்படுவதின் அச்சம் மற்றும் பாலியல் மனநல கரிசனைகளிலிருந்து தோன்றும் ஒரு மோசமான சுய-அபிப்ராயம் உள்ளவர்களாகவும் காணப்படலாம். மனநலம் சார்ந்த துயரம், குறிப்பிடத்தக்க உளச்சோர்வை ஏற்படுத்தலாம், மேலும் சமூகத் தனிமைக்கும் கொண்டு செல்லலாம்.

தேசிய காளாஞ்சகப்படை நிறுவனம் 2008 ஆம் ஆண்டில் 426 காளாஞ்சகப்படை அவதியுறுபவர்களிடத்தில் செய்யப்பட்ட ஒரு கருத்தாய்வில், 71 சதவீதத்தினர் இந்த நோய் அன்றாட வாழ்க்கையில் ஒரு குறிப்பிடத்தக்க பிரச்சனையாக இருக்கிறதென்று அறிவித்திருக்கின்றனர். பாதிக்கு மேற்பட்டவர்கள் தன்னிலையுணர்வு (63%) மற்றும் சங்கடம் (58%) ஆகிய உணர்வுகளால் குறிப்பிடத்தக்க அளவு பாதிக்கப்பட்டிருப்பதாக அறிவித்தனர். மூன்றில் ஒரு பகுதிக்கு மேற்பட்டோர் சமூக நிகழ்ச்சிகளைத் தவிர்ப்பதாகவும் எதிர்ப்பாலருடன் நேரம் செலவிடுவது மற்றும் நெருங்கிய பழக்கங்களை குறைந்த அளவே வைத்துக் கொள்வதாகவும் அறிவித்தனர்.

காளாஞ்சகப்படை மற்றும் மற்ற தோலியல் சார்ந்த கோளாறுகள் கொண்ட நோயாளிகளின் வாழ்க்கைத் தரத்தை அளவிட பல அளவுகோல்கள் இருக்கின்றன. மருத்துவ ஆராய்ச்சி, தனிநபர்கள் அவ்வப்போது வாழ்க்கைத் தரத்தில் ஒரு குறைவை உணர்வதாக சுட்டிக் காட்டியுள்ளது. 2009 ஆம் ஆண்டில் செய்யப்பட்ட ஒரு ஆய்வு தோலியல் நிபுணர்களுடனான நேர்காணல்கள் மற்றும் நோயாளிகளின் அபிப்ராயங்களை ஆராய்ந்து காளாஞ்சகப்படையின் தாக்கத்தை ஆய்வு செய்த. லேசான மற்றும் கடுமையான காளாஞ்சகப்படையில் நமைச்சலே வாழ்க்கைத் தரம் (HRQoL) குறைவதற்கான முக்கிய காரணமாக காணப்பட்டது.

காளாஞ்சகப்படை இரண்டு பாலினத்தாரையும் சமமாக பாதிக்கிறது மற்றும் எந்த வயதிலும் ஏற்படலாம். எனினும் அது மிகவும் பொதுவாக 15 முதல் 25 வயதுக்குள் முதல் முறையாகத் தோன்றுகிறது.

மேற்கத்திய மக்கள்தொகைளில் காளாஞ்சகப்படையின் பாதிப்பு சுமார் 2 முதல் 3 சதவீதம் வரை அனுமானிக்கப்படுகிறது. யுனைட்டட் கிங்டம்மில் உள்ள பொது மருத்துவர்களிடம் 7.5 மில்லியன் பதிவுசெய்யப்படப்பட்ட நோயாளிகள் உள்ளனர். அவர்களில் காளாஞ்சகப்படையின் பாதிப்பு உள்ளவர்கள் 1.5 சதவீதத்தினராக இருந்தனர். ஒரு கருத்தாய்வு
தேசிய காளாஞ்சகப்படை நிறுவனத்தினால் (US காளாஞ்சகப்படை கல்வி மற்றும் ஆதரவுக் குழு) நடத்தப்பட்டது. அந்தக் கருத்தாய்வில் காளாஞ்சகப்படை வயது வந்த அமெரிக்கர்களில் 2.1 சதவீதத்தினரில் இருப்பதாக கண்டுபிடிக்கப்பட்டது. காளாஞ்சகப்படையுள்ளவர்களில் சுமார் 35 சதவீதத்தினர் மிதமானது முதல் கடுமையான காளாஞ்சகப்படையுள்ளவர்களென்று வரையறுக்கபடமுடியுமென்று அந்த ஆய்வில் கண்டுபிடிக்கப்பட்டது.

காளாஞ்சகப்படையுள்ள சுமார் மூன்றில் ஒருவருக்கு நோயின் குடும்ப வரலாறு இருக்கிறதென்று கூறியிருக்கிறார்கள். மேலும் ஆராய்ச்சியாளர்கள் இந்த நிலையுடன் மரபியல் பகுதி (லோகை) சம்பந்தத்தையும் கண்டுபிடித்திருக்கிறார்கள். ஒரே முட்டையிலிருந்து உருவான இரட்டையர்களை ஆய்வு செய்ததில் அப்படிப்பட்ட இரட்டையர்களில் ஒருவருக்கு காளாஞ்சகப்படை இருந்தால் மற்றவருக்கும் 70% இந்த நோய் வருவதற்கான வாய்ப்பு இருப்பதாக சுட்டிக் காட்டுகிறது. இரண்டு முட்டைகளிலிருந்து உருவான இரட்டையர்களில் இந்த ஒற்றுமை சுமார் 20% இருக்கிறது. காளாஞ்சகப்படை வருவதற்கு வம்சாவழி காரணங்களும் சுற்று சூழலும் காரணமாயிருக்கிறலாம் என்று இந்த கண்டுபிடிப்புகள் அறிவுறுத்துகின்றன.

40 வயதுக்கு முன்பாக வந்தால் மரபியல் காரணங்களினால் வந்ததற்கான அதிக வாய்ப்பிருக்கிறது. மேலும் அப்படி வந்தால் காளாஞ்சகப்படை அதிக கடுமையானதாகவும் திரும்ப திரும்ப வருவதாகவும் காணப்படுகிறது.

காளாஞ்சகப்படையில் பெரிய அளவிலான வம்சாவழி காரணம் இருக்கிறது. இதில் பல மரபணுக்கள் சம்பந்தப்பட்டிருக்கின்றன. ஆனால் இவை அனைத்தும் ஒன்றாக எப்படி வேலை செய்கின்றன என்பது தெளிவாக இல்லை. பெரும்பாலானவை நோயெதிர்ப்பு மண்டலத்துடன் தொடர்புடையவையாக உள்ளன. குறிப்பாக மேஜர் ஹிஸ்டோகம்பேடிபிலிட்டி காம்ப்ளெக்ஸ் (MHC) மற்றும் T உயிரணுக்கள். மரபியல் ஆய்வுகளின் முக்கிய பயன் என்னவென்றால் அவை மூலக்கூறுகளில் செயல்பாடுகளை கண்டுபிடித்து எதிர்கால ஆய்வு மற்றும் சாத்தியமான மருந்துகளுக்கான வழிகளை வகுக்கின்றன.

மரபணு தொடர்பு பகுப்பாய்வு, வெவ்வேறு நிறமிகளில் (குரோமோசோம்களில்) ஒன்பது இடங்கள் (லோகை) காளாஞ்சகப்படையுடன் சம்பந்தப்பட்டிருப்பதாக கண்டுபிடித்துள்ளது. காளாஞ்சகப்படை ஏற்புத்திறன் 1 முதல் 9 (PSORS1 முதல் PSORS9 வரை) என்று அழைக்கப்படுகிறது. இந்த இடங்களுக்குள் மரபணுக்கள் இருக்கின்றன. பெரும்பாலான மரபணுக்கள் அழற்சியை ஏற்படுத்தும் வகையில் உள்ளன. அந்த மரபணுக்களின் சில வேறுபாடுகள் (சடுதி மாற்றங்கள்) காளாஞ்சகப்படையில் பொதுவாக காணப்படுகின்றன.

மிகப் பெரிய காரணி PSORS1 ஆக இருக்கிறது. இந்த நோய் வம்சாவழியாக வருவதற்கு இது 35 முதல் 50 சதவீதம் வரை காரணமாயிருக்கிறது. இது நோயெதிர்ப்பு மண்டலத்தை பாதிக்கும் அல்லது காளாஞ்சகப்படையில் தோலில் மிகப் பெரிய அளவுகளில் காணப்படும் புரதங்களைக் குறியிடும் மரபணுக்களைக் கட்டுப்படுத்துகிறது. PSORS1 MHCயில் நிறமி 9ல் காணப்படுகிறது. இது முக்கியமான நோயெதிர்ப்பு செயல்பாடுகளைக் கட்டுப்படுத்துகிறது. PSORS1 இடத்திலுள்ள மூன்று மரபணுக்கள் சொரியாசிஸ் வல்கேரிஸுடன் நெருக்கமான தொடர்புடையதாக உள்ளன: MHC பிரிவு I புரதத்தை குறியிடும் HLA-C மாற்றுரு HLA-Cw6; காளாஞ்சகப்படையுள்ள மேல் தோலில் (சொரியாடிக் எபிடர்மிஸில்) அதிகமாக வெளிப்படும் ஒரு சுருண்டிருக்கும் புரதத்தைக் குறியிடும் CCHCR1 மாற்றுரு WWC; மணிபோன்ற மற்றும் கூம்புவடிவான மேல் தோல் அடுக்குகளில் காணப்பட்டு காளாஞ்சகப்படையில் அதிகமாக வெளிப்படும் கார்னியோடெஸ்மோசினை குறியிடும் CDSM மாற்றுரு அலீல் 5.

மரபணு தொடர்பு ஸ்கேன்கள், காளாஞ்சகப்படைக்கே உடைய மாற்றுருக்களுக்கேற்ப திருத்தியமைக்கப்பட்ட மற்ற மரபணுக்களை கண்டுபிடித்துள்ளன. இந்த மரபணுக்கள் அழற்சி அறிகுறி புரதங்களை வெளியிடுகின்றன. இது காளாஞ்சகப்படை தடுப்பதில் ஈடுப்பட்டிருக்கும் நோயெதிர்ப்பு மண்டலத்திலுள்ள அணுக்களை பாதிக்கிறது. மரபணுக்கள் சில, தன் தடுப்பாற்று நோய்களிலும் ஈடுபட்டுள்ளன.

ஆய்விலிருக்கும் இரண்டு முக்கிய மரபணுக்கள் IL12B மற்றும் IL23R ஆகும். நிறமி 5qவிலுள்ள IL12B இண்டர்லூகின்-12Bயை வெளிப்படுத்துகிறது. நிறமி 1pயிலுள்ள IL12B இண்டர்லூகி-23 ஏற்பியை வெளிப்படுத்தி T செல் வேறுபாட்டில் ஈடுபட்டுள்ளது. காளாஞ்சகப்படையை உண்டாக்கும் அழற்சி செயல்பாட்டில் T உயிரணுக்கள் ஈடுபட்டுள்ளன.

இந்த மரபணுக்கள், அழற்சியில் ஈடுபடுகின்ற இரண்டு மரபணுக்களான கட்டித் திசு அழியும் காரணி- α மற்றும் அணுக்கரு காரணி κBயை அதிகமாக வெளிப்படுத்தும் பாதையில் காணப்படுகிறது.

காளாஞ்சகப்படையில் நோயெதிர்ப்பு அணுக்கள் அடித்தோலிருந்து மேல்தோலுக்கு நகர்கின்றன. அங்கு அவை மேல்தோல் அணுக்கள் (கெரடினோசைட்ஸ்) பெருக்கமடையும்படி தூண்டிவிடுகின்றன. தடிப்புத் தோலழற்சி ஒரு உண்மையான தன் தடுப்பாற்று நோயில்லை. ஒரு தன் தடுப்பாற்று நோயில் நோயெதிர்ப்பு மண்டலம் ஒரு சாதாரண உடல் பாகத்தின் வெளியிலிருந்து வந்த உடற்காப்பு ஊக்கியென்று (ஆண்டிஜன்) எண்ணி குழம்பி இரண்டையுமே தாக்குகிறது. ஆனால் காளாஞ்சகப்படையில், அழற்சி வெளியிலிருந்துவரும் உடற்காப்பு ஊக்கிகளினால் உண்டாவது போல் தெரியவில்லை (DNAவிற்கும் நோயெதிர்ப்புத் தூண்டும் சக்தி இருக்கத்தான் செய்கிறது). ஆராய்ச்சியாளர்கள் காளாஞ்சகப்படையில் ஈடுபட்டுள்ள பல நோயெதிர்ப்பு அணுக்களையும் அழற்சியை ஒருங்கிணைக்க அவை ஒன்றுக்கொன்று அனுப்பும் வேதியியல் குறிகளையும் கண்டுபிடித்துள்ளனர். இந்த செயல்முறையின் முடிவில், கிளைகொள் (டெண்டிரைடிக்) உயிரணுக்கள் மற்றும் T உயிரணுக்கள் போன்ற நோயெதிர்ப்பு அணுக்கள் அடித்தோலிலிருந்து மேல்தோலுக்கு செல்கின்றன. அங்கு அவை அழற்சியை உண்டுபண்ணும் கட்டித் திசு அழியும் காரணி-α, இண்டர்லூகின்-1β மற்றும் இண்டர்லூகின்-6 போன்ற வேதியியல் குறிகளையும் மேல் தோலணுக்கள் பெருக்கமடையக் காரணமாக இருக்கும் இண்டர்லூகின்-22ஐயும் சுரக்கின்றன.

நோயெதிர்ப்பு மண்டலம், ஒரு பிறவி நோயெதிர்ப்பு அமைப்பு மற்றும் ஒரு தகவமைப்பு நோயெதிர்ப்பு அமைப்பை கொண்டுள்ளது.

பிறவி அமைப்பில், நோய்க்கிருமிகளில் காணப்படும் குறிப்பிட்ட புரதங்களையும் மற்ற உடற்காப்பு ஊக்கிகளையும் இலக்கிட உருவாகியுள்ள ஏற்பிகளை நோயெதிர்ப்பு அணுக்கள் கொண்டுள்ளன. தகவமைப்பு நோயெதிர்ப்பு அமைப்பில், நோயெதிர்ப்பு அணுக்கள் இதற்கு முன்னால் ஒருபோதும் கண்டிராத மற்றும் அவைகளிடம் மற்ற அணுக்களால் அளிக்கப்படும் புரதங்களுக்கும் மற்ற உடற்காப்பு ஊக்கிகளுக்கும் பதிலளிக்கின்றன. பிறவி அமைப்பு அவ்வப்போது உடற்காப்பு ஊக்கிகளை தகவமைப்பு அமைப்புக்கு வழங்குகிறது. நோயெதிர்ப்பு மண்டலம் ஒரு ஆரோக்கியமான உடற்பாகத்தை வெளியிடத்து உடற்காப்பு ஊக்கியென்று தவறாக அடையாளம் கண்டுப்பிடித்தால், நோயெதிர்ப்பு மண்டலம் தன்தடுப்பாற்றலில் செயல் புரிவதைப் போன்றே அந்த புரதத்தையும் தாக்குகிறது.

காளாஞ்சகப்படையில் DNA ஒர் அழற்சி தூண்டியாக உள்ளது. DNA, நோயெதிர்ப்பு தூண்டும் குறியான இண்டர்ஃபெரான் - α ஐ உண்டாக்கும் பிளாஸ்மசைடாய்டு கிளைகொள் உயிரணுக்களிலுள்ள ஏற்பிகளை தூண்டுகிறது (சைட்டோகைன்). காளாஞ்சகப்படையில் மேல் தோலணுக்கள் நுண்ணுயிர்க்கொல்லி புரதக்கூறுகளை உருவாக்கின்றன. கிளைகொள் உயிரணுக்கள் மற்றும் T உயிரணுக்களுக்கு பதிலளிக்குமாறு அவை இண்டர்லூகின்-1, இண்டர்லூகின்-6 மற்றும் கட்டியழியும் காரணி -α போன்ற சைட்டோகைன்களை உண்டாக்குகின்றன. அவை கூடுதல் அழற்சியுண்டாக்கும் அணுக்கள் வந்து மேலும் அழற்சியை உண்டாக்கக் குறியளிக்கின்றன.

கிளைகொள் உயிரணுக்கள் பிறவி மற்றும் தகவமைப்பு நோயெதிர்ப்பு அமைப்புகளுக்கு பாலமாக விளங்குகின்றன. இவை காளாஞ்சகப்படையிலுள்ள நைவுப் புண்களில் அதிகரித்து T அணுக்கள் மற்றும் வகை 1 உதவி T உயிரணுக்களின் பெருக்கமடைதலைத் தூண்டுகின்றன. சில கிளைகொள் அணுக்கள் கட்டியழிவு காரணி-ஆஃபாவை உண்டாக்கக் கூடும். இவை அதிகமான நோயெதிர்ப்பு உயிரணுக்களை அழைத்து அதிகமான அழற்சியை தூண்டிவிடுகிறது இலக்கிடப்பட்ட தடுப்பாற்றடக்கு மருத்துவமும் சோலரென் மற்றும் புறஊதா A (PUVA) சிகிச்சைமுறையும் கிளைகொள் உயிரணுக்களின் எண்ணிக்கையைக் குறைக்கின்றன.

T உயிரணுக்கள் அடித்தோலிலிருந்து மேல் தோலுக்கு நகர்கின்றன. மேல்தோலிலுள்ள இணைப்புத்திசு வெண்புரதத்தில் இருக்கும் ஒரு குறியளிக்கும் மூலக்கூறான ஆல்ஃபா-1 பீட்டா-1 இண்டகிரின் மூலமாக, அவை மேல் தோலுக்கு ஈர்க்கப்படுகின்றன தடிப்புத் தோலழற்சி T உயிரணுக்கள் இண்டர்ஃபெரான்-γ மற்றும் இண்டர்லூகின்-17ஐ சுரக்கின்றன. இண்டர்லூகின்-17 இண்டர்லூகின்-22டுடன் தொடர்புடையதாக உள்ளது. இண்டர்லூகின்-22 மேல் தோலணுக்கள் பெருக்கமடையத் தூண்டுகிறது.

ஒரு கருதுகோள் என்னவென்றால் காளாஞ்சகப்படையில் கட்டுப்படுத்தும் T உயிரணுக்கள் மற்றும் கட்டுப்படுத்தும் சைட்டோகைன் இண்டர்லூகின்-10ன் சேதம் ஏற்படுகிறதென்பதாகும்.

காளாஞ்சகப்படை குழந்தைகளை பாதிக்கலாம். காளாஞ்சகப்படை நோயாளிகளில் சுமார் மூன்றில் ஒரு பங்கினருக்கு 20 வயதுக்கு முன்பே நோய்க் கண்டுபிடிக்கப்பட்டதாக கூறுகின்றனர்.
நோயின் காரணமாக தன்மதிப்பும் நடத்தையும் பாதிக்கப்படலாம். மருத்துவ ஆராய்ச்சியில் சண்டையிடுதலும் இருப்பதாகக் காணப்பட்டது.

காளாஞ்சகப்படை எதனால் ஏற்படுகிறது என்பதற்கான காரணம் இன்னும் முழுமையாக அறியப்படவில்லை. நோய் உருவாவதில் உள்ள செயல்பாட்டைக் குறித்த இரண்டு முக்கிய கருதுகோள்கள் உள்ளன. தோல் உயிரணுக்களின் வளர்ச்சியும் இனப்பெருக்கமும் அதிகரிப்பதன் கோளாறு காரணமாக காளாஞ்சகப்படை ஏற்படுகிறது என்று கருதப்படுகிறது. இது முதல் கருதுகோளாகும். மேல்தோல் மற்றும் அதனுடைய மேல்தோல் அணுக்களின் பிழையாக இந்தப் பிரச்சனை காணப்படுகிறது. இரண்டாவது கருதுகோளில், தடுப்பாற்றல்-செயலூக்கியின் கோளாறாக இந்த நோய் இருக்கிறது என்று கருதுப்படுகிறது. இதில் தடுப்பாற்றல் அமைப்பினால் உண்டாகும் காரணி முதலாவதாகவும், தோல் உயிரணுக்களின் இனப்பெருக்கம் அதிகரித்தல் இரண்டாவது நிலையாகவும் கருதப்படுகிறது. T உயிரணுக்கள் (பொதுவாக நோய்த்தொற்றிலிருந்து உடலை பாதுகாக்க உதவும்) செயல்பட ஆரம்பித்து அடித்தோலுக்கு நகர்ந்து சைட்டோகைன்களை (குறிப்பாக கட்டியழியும் காரணி-ஆல்ஃபா TNFα) வெளியிடுவதற்கு தூண்டுகிறது. இதன் காரணத்தினால் அழற்சியும் தோல் உயிரணுக்களின் விரைவான உற்பத்தியும் ஏற்படுகிறது. T உயிரணுக்கள் எதனால் செயல்பட ஆரம்பிக்கிறது என்பது இன்னும் அறியப்படவில்லை.

தடுப்பாற்றலடக்கி மருந்துகளின் மூலமாக காளாஞ்சகப்படை சிவந்த தட்டை வடிவ திட்டுகள் (சொரியாஸிஸ் ப்ளேக்) குணப்படுத்தப்படலாம் என்ற கருத்தை காளாஞ்சகப்படையின் தடுப்பாற்றல்-செயலூக்கியின் மாதிரி ஆதரிக்கிறது. எனினும், தடுப்பாற்றல் அமைப்பின் பங்கு இன்னும் முழுமையாக அறியப்படவில்லை. T உயிரணுக்களின் குறைப்பாடு உள்ள எலிகளுக்கு காளாஞ்சகப்படையின் மிருக மாதிரி தூண்டப்படலாம் என்று சமீபத்தில் அறிவிக்கப்பட்டது. மிருக மாதிரிகள், மனித காளாஞ்சகப்படையின் ஒரு சில தன்மைகளுடன் மட்டுமே ஒத்திருக்கிறது.

எதிர்ப்பாற்றல் குறை தோல் தடை செயல்பாட்டிற்கு காளாஞ்சகப்படை ஏற்புத்திறனில் பங்கு வகிக்கிறது.

காளாஞ்சகப்படை ஓர் இயல்புக்கு மாறான வினை சார்ந்த நோயாக உள்ளது. வெளிப்படையான காரணம் எதுவுமில்லாமல் நோய் அதிகமாகும் அல்லது குறையும் என்பது காளாஞ்சகப்படை உள்ள பெரும்பாலான மக்களின் அனுபவமாகும். தனிநபர்களின் சிறிய (வழக்கமாக மருத்துவமனையிலேயே செய்யப்படுதல்) மாதிரிகளை அடிப்படையாக கொண்டே காளாஞ்சகப்படை தொடர்பான காரணிகள் பற்றின ஆய்வுகள் நடத்தப்பட்டன. இந்த ஆய்வுகள் பிரதிநிதிகள் தொடர்பான விவகாரத்தாலும் மேலும் மற்ற காரணங்களிலிருந்து (இதுவரை தெரியாமலே இருக்க வாய்ப்புள்ள) இயல்பான காரணங்களை உணரக் கூடிய திறன் இல்லாத நிலையாலும் பாதிக்கப்பட்டவையாகத் தோன்றுகின்றன. முரணான கண்டுப்பிடிப்புகள் அவ்வப்போது அறிக்கையிடப்பட்டனர். எனினும் உளைச்சல் (உடல் மற்றும் மன ரீதியாக), தோலில் காயம் ஏற்படுதல் மற்றும் ஸ்ட்ரெப்ட்டோக்காக்கஸ் சார்ந்த நோய்த் தொற்று ஆகியவை நேர்ந்த பிறகு திடீரென்று ஏற்படும் முதல் நோய் நிகழ்வு சிலநேரங்களில் அறிவிக்கப்படுகின்றன. நோய்த்தொற்றுகள், உளைச்சல் மற்றும் காலநிலையிலும் பருவக் காலத்திலும் உள்ள மாற்றங்கள் ஆகியவை இருக்கும் போது நோய் தீவிரமடைகிறது என்பது அறிவிக்கப்பட்டது. லித்திய உப்பு மற்றும் பீட்டா ப்ளோக்கர்கள் உட்பட சில மருந்துகளின் காரணங்களினாலும் நோய் தூண்டப்படுகிறது அல்லது தீவிரமடைகிறது என்று அறிவிக்கப்பட்டது. அளவுக்கு அதிகமாக மது அருந்துதல், புகைத்தல் மற்றும் உடற் பருமன் ஆகியவை காளாஞ்சகப்படையை அதிகரிக்கலாம் அல்லது நோய்நிலையை கையாளுவதில் சிரமத்தை ஏற்படுத்தலாம். முடியில் தெளிக்கப்படும் நீர்மம், சில முகத்தில் தடவும் க்ரீம்கள் மற்றும் கைகளில் தேய்க்கப்படும் திரவம் ஆகியவையின் காரணமாகக் கூட காளாஞ்சகப்படை திடீரென்று ஏற்படலாம்.

மனித நோய் எதிர்ப்புத் திறன் குறைப்பாட்டு வைரஸ் (ஹியூமன் இம்யூனோடிஃபிஷியன்ஸி வைரஸ்) அல்லது HIVயின் நோய் முற்றிய விளைவுகளால் அவதியுறும் தனிநபர்களுக்கு அடிக்கடி காளாஞ்சகப்படை உண்டாகும். T-உயிரணு எண்ணிக்கையை குறைக்கும் பாரம்பரிய சிகிச்சைமுறையினால் காளாஞ்சகப்படை உண்டாகலாம் என்ற முரண்பாடான கருத்தை ஆராய்ச்சியாளர்கள் அளிக்கச்செய்தது. HIV விருத்தியடையும் போது CD4-T-உயிரணுவின் எண்ணிக்கை குறைகிறது. அப்போது காளாஞ்சகப்படையும் அதிகமாகும். மேலும், உறுதியான Th2 சைட்டோகைன் புறவுருவின் மூலமாக HIV குறிப்பிடத்தக்க அளவில் அறியப்படுகிறது. ஆனால் சொரியாஸிஸ் வல்கேரிஸ், உறுதியான Th1 சுரத்தலின் மூலம் அறியப்படுகிறது. CD4-T-உயிரணு குறைதலின் காரணமாக CD8-T-உயிரணுக்கள் அதிகமாக செயல்பட ஆரம்பிக்கிறது. இதன் காரணமாக HIV உள்ள நோயாளிகளுக்கு காளாஞ்சகப்படை அதிகமாகிறது என்று கருத்துரைக்கப்பட்டது. காளாஞ்சகப்படை உள்ளவர்களில் பெரும்பாலானோர் ஆரோக்கியமாக உள்ளனர். காளாஞ்சகப்படை உள்ள HIV நோயாளிகள் ஒரு சதவீதத்திற்கும் குறைவாகவே உள்ளனர் என்பதை நினைவில் வைத்துக்கொள்வது அவசியமாக உள்ளது. HIV நோய்த்தொற்று உள்ளவர்களில் காளாஞ்சகப்படையின் தாக்கம் ஒன்று முதல் 6 சதவீதம் வரை உள்ளது. இது சாதரணமான மக்களுக்கு (HIV நோய்த்தொற்று இல்லாதவர்களுக்கு) ஏற்படும் நோய்த் தாக்கத்தைவிட 3 மடங்கு அதிகமானதாகும்.

எண்ணெய்ப் பசை அல்லது நன்கு ஈரப்பதமாக இருக்கும் தோலை விட வறண்ட தோல்களில் அதிகமாக காளாஞ்சகப்படை ஏற்படுகிறது. குறிப்பாக உராய்வு அல்லது வெட்டு போன்ற மேல் தோல் காயத்திற்கு பிறகு இந்த நோய் ஏற்படுகிறது. நோய்த்தொற்றின் காரணத்தினால் காளாஞ்சகப்படை ஏற்படுகிறது என்று நம்பப்படுகிறது. குறைவான தோல் எண்ணெய்ப் பசை இருக்கும் வரண்ட தோல்நிலைகளுக்கு அடியில் நோய்த்தொற்றை ஏற்படுத்தும் உயிரிகள் அதிகமாக வாழும். ஆகையால் தோல் ஈரப்பசையுடன் இருந்ததானால் இந்த நோய்த்தொற்றிலிருந்து பாதுகாக்கப்படலாம். காளாஞ்சகப்படை பாதப்படை நோய்க்கு எதிர்த்தன்மை கொண்ட நோயாகும். பாதப்படை நோய் ஈரமான நிலைகளில் இருக்கும் தோலின் அடியில் உள்ள பூஞ்சை நோய்த்தொற்றின் காரணத்தினால் ஏற்படுகிறது. ஆனால் காளாஞ்சகப்படை, தோல் வறண்ட நிலையில் இருப்பதன் காரணத்தினால் ஏற்படுகிறது. இந்த நோய்த்தொற்று அழற்சியை தூண்டுகிறது. நமைச்சல் மற்றும் தோல் துரித மறுசுழற்சி ஆகிய காளாஞ்சகப்படையோடு பொதுவாக தொடர்புடைய அறிகுறிகளை இது ஏற்படுத்துகிறது. தோலுக்கு செல்லும் ஈரப்பதத்தை நோய்த்தொற்றும் உயிரிகள் உறிஞ்சிக்கொள்வதால் தோல் வறண்டுவிடுகிறது. தோல் வறட்சியடைவதைத் தடுத்து, காளாஞ்சகப்படை அறிகுறிகளைக் குறைப்பதற்கு, குளிக்கும் போது தோலில் தேய்க்கும் பஞ்சுகளைப் பயன்படுத்தக்கூடாது என்று அறிவுறுத்தப்படுகிறது. குளிக்கும் போது பயன்படுத்தும் பஞ்சுகள் மிகச்சிறிய உராய்வுகளை ஏற்படுத்தி தோலை சேதப்படுத்துகிறது மற்றும் இயற்கையாகவே தோலில் இருக்கும் எண்ணெய் பசையை சுரண்டி எடுத்துவிடுகிறது. தோலைக் கழுவியவுடன் டால்க் பவுடரை பயன்படுத்தும்படி பரிந்துரைக்கப்படுகிறது. மிகுதியான ஈரப்பதத்தின் காரணத்தினால் நோய்த்தொற்றுகள் ஏற்படலாம். ஆகையால், டால்க் பவுடரை பயன்படுத்துவதனால் தோலில் அதிகமாக உள்ள ஈரப்பதம் உறிஞ்சப்பட்டு நோய்த்தொற்று ஏற்படாமல் தடுக்க உதவுகிறது. மேலும் தோலை ஈரப்பதத்துடன் வைத்துக்கொள்வதற்கு ஈரப்பதத்தை கொடுக்கும் க்ரீம்களைத் தோலில் தடவலாம் மற்றும் தோல் எண்ணெய் சுரப்பி செயல்பாட்டை மேம்படுத்துவதற்கு தோலில் தடவும் திரவம் பயன்படுத்தப்படுகிறது.

கடந்த பத்தாண்டுகளில் செய்யப்பட்ட ஆராய்ச்சிகள், ஃபேஸ் III தரவு அல்லது முறையான அங்கீகாரத்துடன் "புதிய மற்றும் மிகுந்த பயனுள்ள இலக்கிடப்பட்ட சிகிச்சைமுறைகள்" உருவாவதற்கு வழிவகுத்தது. நோய்த் தடுப்பாற்றல் உயிரணுக்கள் போன்ற T உயிரணுக்கள் மற்றும் டெண்ட்ரோசைட்டுகள் எப்படி பயணம் செய்கின்றன மற்றும் அவை ஒன்றுக்கொன்று இடைவினைப் புரிவதற்கு வேதியல் குறிகளை (சைட்டோக்கைன்ஸ்) எப்படி பயன்படுத்துகின்றன என்பதையெல்லாம் கண்டுப்பிடிப்பதற்கு ஆராய்ச்சிகளைப் பயன்படுத்திக்கொண்டனர். இரண்டு உத்திகளை மருந்துகள் பின்பற்றுகின்றன: T உயிரணுவை எதிர்க்கும் உத்திகள் மற்றும் ஆண்டிசைட்டோகைன் உத்திகள்.

இஃபாலிஸுமாப் மற்றும் அலிஃபாசெப்ட் ஆகிய இரண்டு மருந்துகள் T உயிரணுக்களை இலக்காகக் கொள்கின்றன. இஃபாலிஸுமாப் (இது இப்போது விற்பனை செய்யப்படுவதில்லை) என்பது ஒரு செல் நோய் எதிரணுவாகும். இது டெண்ட்ரிடிக் உயிரணுக்கள் T உயிரணுக்களுடன் தொடர்பு கொண்டிருக்கும் மூலக்கூறுகளைத் தடைசெய்கிறது. அகவணிக்கலங்களில் இரத்த குழல்களை வரிசைப்படுத்தும் ஒட்டும் பண்புடைய மூலக்கூறுகள் உள்ளன. இவை T உயிரணுக்களை கவரக்கூடியதாக உள்ளது. இந்த ஒட்டுப்பண்புடைய மூலக்கூறுகளையும் இது தடைசெய்கிறது. எனினும், அது பொதுவாக எந்த தீங்கையும் விளைவிக்காத வைரஸுகளைக் கட்டுப்படுத்தும் நோய் எதிர்ப்பு அமைப்பின் ஆற்றலை மட்டுப்படுத்தியது. இதனால் மூளை தொற்றுகள் ஏற்பட்டன. T உயிரணுக்களுடன் டெண்ட்ரிடிக் உயிரணுக்கள் தொடர்பு கொள்ள பயன்படுத்தும் மூலக்கூறுகளையும் அலீஃபாசெப்ட் தடைசெய்கிறது. இது அழற்சியைக் கட்டுப்படுத்துவதற்காக, இயல்பான கொல்லும் பண்புடைய உயிரணுக்கள் T உயிரணுக்களை அழிக்க வைக்கின்றன.

உயிரணுக்களுக்கு இடையே அழற்சிக் குறிகளை அனுப்புவதற்கு பயன்படுத்தும் மூலக்கூறுகளான சைட்டோகைன்களை ஒரு செல் நோய் எதிரணுக்கள் (MABகள்) பல இலக்காக் கொள்கிறது. கட்டியழியும் காரணி α (TNF-α), உடலில் உள்ள முக்கியமான அழற்சி குறிகளில் ஒன்றாகும். மூன்று MABகளான இன்ஃப்லெக்சிமாப், அடலிமுமாப் மற்றும் இடானர்செப்ட் ஆகியவை TNF-αவுடன் பிணைக்கப்பட்டுள்ளன. இண்டர்லியூக்கின்-23 மற்றும் இண்டர்லியூக்கின்-12 ஆகியவை அழற்சி விளைவிக்கின்ற மற்ற இரண்டு குறிகளாகும். புரதச் சங்கிலி p40, அந்த இரண்டு இண்டர்லியூக்கின்களிலும் ஒரேமாதிரியாக தான் உள்ளது. அவை இரண்டுடனும் தலையிடுவதற்காக அந்த பொதுவான புரதத்துடன் ஒரு செல் நோய் எதிரணுவான யூஸ்டிகினுமாப் பிணைந்து கொள்கிறது.

குறிப்பிட்ட காளாஞ்சகப்படை சிகிச்சைமுறைகளின் செயல்திறனில் ஒவ்வொரு தனிநபர்களுக்கிடையே அளவு வேறுபாடுகள் இருக்கலாம். இதன் காரணத்தினால் தோல் நிபுணர்கள் அவர்களுடைய நோயாளிகளுக்கு மிகவும் ஏற்ற சிகிச்சை முறையை கண்டுப்பிடிப்பதற்காக அடிக்கடி சோதித்து பிழை களைதல் அணுகுமுறையை பயன்படுத்துகிறார்கள். காளாஞ்சகப்படையின் வகை, அழற்சியிருக்கும் இடம், நோயின் அளவு மற்றும் தீவிரத்தன்மை ஆகியவற்றை அடிப்படையாகக் கொண்டு நோயாளிகளுக்கு எந்த சிகிச்சை அளிக்கலாம் என முடிவு செய்வார்கள். நோயாளியின் வயது, பாலினம், வாழ்க்கைத் தரம், உடன்-உடல்நலக்குறைவுகள் மற்றும் சிகிச்சையுடன் தொடர்புடைய ஆபத்துக் குறித்த மனப்பாங்கு ஆகியவையும் கூட கருத்திற்கொள்ளப்படுகின்றன.

2008 ஆம் ஆண்டில் காளாஞ்சகப்படை நோயாளிகளுக்கு கிடைக்கக்கூடிய மூன்று புதிய சிகிச்சைமுறை தெரிவுகளுக்கு FDA ஒப்புதலளித்தது: 1) டாக்லோனெக்ஸ் ஸ்கால்ப் - உச்சந்தலை காளாஞ்சகப்படைக்கு சிகிச்சைக் கொடுப்பதற்கான ஒரு புதிய மேற்பூச்சு களிம்பு; 2) எக்ஸ்ட்ராக் திசைவேக எக்ஸைமர் லேசர் கருவி - இது புற ஊதா ஒளியின் மிகு-தீவிர ஒளிக்கதிரை வெளியிடுகிறது. இதன் மூலம் காளாஞ்சகப்படையின் மிதமானது முதல் கடுமையானது வரை உள்ள நோய்நிலைக்கு சிகிச்சையளிக்க முடியும்; மற்றும் 3) உயிரி சார்ந்த மருந்து அடாலிமுமாப் (வர்த்தகச் சின்னத்தின் பெயர் ஹியூமிரா), காளாஞ்சகப்படையில் மிதமானது முதல் கடுமையானது வரை உள்ள நோய்நிலைக்கு சிகிச்சையளிப்பதற்கு ஏற்றுக்கொள்ளப்பட்டது. அடாலிமுமாப் காளாஞ்சகப்படை சார்ந்த கீல்வாதத்திற்கு சிகிச்சை அளிப்பதற்காக ஏற்கனவே ஏற்றுக்கொள்ளப்பட்டதாகும்.

மிகவும் குறைவான ஆற்றலுள்ள எதிரிடை பின்விளைவுகளுள்ள மருந்துகள் அதிகமாக பயன்படுத்தப்படுகின்றன. சிகிச்சையின் குறிக்கோளை அடையமுடியவில்லையென்றால் மிகவும் அதிகமான ஆற்றலுள்ள நச்சுத்திறன் கொண்ட சிகிச்சைமுறைகள் பயன்படுத்தப்படலாம். பதிலளிக்காத கடுமையான காளாஞ்சகப்படைக்கென்றே குறிப்பிடத்தக்க நச்சுத்தன்மைக் கொண்ட மருந்துகள் ஒதுக்கிவைக்கப்படுகிறது. இது காளாஞ்சகப்படை சிகிச்சை ஏணி என்று அழைக்கப்படுகிறது. ஒரு முதற்படியாக, சிதரனால்-RR போன்ற மேற்பூச்சு சிகிச்சைகள் என்றழைக்கப்படும் மருத்துவ களிம்புகள் அல்லது கிரீம்கள் தோலில் பூசப்படுகின்றன. இது குறுகியகால தொடர்பு சிகிச்சைமுறைக்கு (5-15 நிமிடம்) துரித நிவாரணத்தை அளிக்கும் ஆன்தரலினை கொண்டுள்ளது. இதில் ஆன்தரலின் துருவக் கொழுப்புப்பொருட்களின் ஒரு நுண்பொதிமருந்தாக்கப்படுகிறது. மேற்பூச்சு சிகிச்சையில் விருப்பப்படுகிற குறிக்கோளை அடையமுடியாமல் சிகிச்சை தோல்வியுற்றதானால், அடுத்த படியாக புறஊதாக் (UV) கதிரில் தோல் காண்பிக்கப்படும். இந்த வகையான சிகிச்சை ஒளிசிகிச்சைமுறை என்று அழைக்கப்படுகிறது. மூன்றாவது படி, மாத்திரைகள் அல்லது ஊசிகள் மூலமாக உள்ளெடுக்கும் மருந்துகளைப் பயன்படுத்துவதாகும். இந்த அணுகுமுறை முறையான சிகிச்சைமுறை என்று அழைக்கப்படுகிறது.

காலப்போக்கில், காளாஞ்சகப்படை ஒரு குறிப்பிட்ட சிகிச்சைக்கு தடுப்பாற்றல் கொண்டதாகிவிடுகிறது. தடுப்பாற்றல் உருவாவதைத் தடுப்பதற்காகவும் (டாக்கிஃபிலாக்ஸிஸ்) எதிரிடைப் பின்விளைவு நிகழும் வாய்ப்பை குறைப்பதற்காகவும் சிகிச்சைகள் காலமுறை தோறும் மாற்றப்படவேண்டும். இது சிகிச்சை சுழற்சி என்று அழைக்கப்படுகிறது.

காளாஞ்சகப்படையின் வழக்கமான சிகிச்சையில், பொதுவாக நோய்க்கிருமிக் கட்டுப்படுத்திகள் கொடுக்கப்படுவதில்லை. எனினும், ஒருசில வகை கட்டேட் காளாஞ்சகப்படையில் காணப்படுவது போல, ஸ்டிரெப்டோக்காக்கஸ் நுண்ணுயிரியால் உருவான ஒரு தொற்று, காளாஞ்சகப்படையை உண்டாகுமானால், நோய்க்கிருமி கட்டுப்படுத்திகள் பயன்படுத்தப்படலாம்.

தடிப்புத்தோல் அழற்சியை கையாளுவதில் பாரம்பரிய சிகிச்சைமுறைகளுடன் ஒரு மனோதத்துவ அறிகுறி கையாளுதல் திட்டம் உதவியாக இருப்பதாக கூறப்பட்டிருக்கிறது.. UKவில் த சொரியாசிஸ் அண்ட் சொரியாடிக் அலையன்ஸ் (PAPAA) என்ற ஒரு தொண்டு நிறுவனம் யுனிவர்சிடி ஆஃப் மான்செஸ்டர் நடத்திய ஒரு ஆராய்ச்சிக்கு நிதியளித்தது. அந்த ஆராய்ச்சி மாற்றியமைக்கப்பட்ட அறிவுசார் நடத்தை சிகிச்சைமுறை அனுகுமுறையைப் பயன்படுத்தி காளாஞ்சகப்படைக்கான மின்னணுவியல் இலக்கிட்ட சிகிச்சைமுறை (எலக்ட்ரானிக் டார்கெடட் இண்டர்வென்ஷன் ஃபார் சொரியாசிஸ்) (eTIPகள்) என்ற ஒரு அறிகுறி கையாளுதல் திட்டத்தை உருவாக்கியது. இந்த ஆராய்ச்சி காளாஞ்சகப்படையுள்ளவர்களில் மன அழுத்தம், துன்பம் மற்றும் செயலிழப்பு ஆகியவற்றில் ஃபார்ச்சூன் டி ஜி மற்றும் மற்றவர்களால் செய்யப்பட்ட ஆராய்ச்சியைப் பின்பற்றுகிறது.

குளியலறை கரைசல்கள் மற்றும் தோலில் ஈரப்பதத்தை ஏற்படுத்துபவை (மாய்ஸ்சுரைஸர்கள்), கனிம எண்ணெய் மற்றும் பெட்ரோலியம் ஜெல்லி ஆகியவை பாதிக்கப்பட்ட தோலை ஆற்றவும் தட்டைவடிவ காளாஞ்சகப்படையில் தோல் சேர்வதினால் உண்டாகும் வறட்சியைக் குறைக்கவும் உதவும். மருத்துவ கிரீம்கள் மற்றும் களிம்புகள் (ஆயிண்ட்மண்ட்) தட்டை வடிவ காளாஞ்சகப்படையில் நேரடியாக தடவப்படும்போது அவை அழற்சியைக் குறைக்கவும், மேல்படிந்த செதில்களை அகற்றவும், தோல் மறுசுழற்சியைக் குறைக்கவும், தட்டைவடிவ தோலழற்சியால் பாதிக்கப்பட்ட தோலை நீக்கவும் உதவலாம். நிலக்கரித்தார், டைத்ரனால் (ஆன்த்ரலின்), டெஸாக்ஸிமெடசான் (டாபிகோர்ட்), ஃப்ளூசினோனைட் போன்ற கார்டிகோஸ்டீராய்டுகள், விடமின் டி ஒத்தப்பொருட்கள் (உதாரணத்திற்கு, கால்சிபாட்ரியால்) மற்றும் ரெடினாய்டுகள் ஆகியவற்றைக் கொண்டுள்ள களிம்புகள் மற்றும் கிரீம்கள் வழக்கமாக பயன்படுத்தப்படுகின்றன. இதே போன்ற சில உறுதியான முடிவுகளுக்காக அர்கான் எண்ணெய் பயன்படுத்தப்படுகிறது. 
இந்த ஒவ்வொன்றின் செயல்பாட்டின் இயங்குமுறையும் ஒருவேளை வித்தியாசமாக இருக்கலாம். ஆனால் இவை அனைத்துமே தோல் அணு உற்பத்தியை சீராக்கி அழற்சியைக் குறைக்க உதவுகின்றன. செயற்படுத்தப்பட்ட விட்டமின் டியும் அதன் ஒத்தப்பொருட்களும் தோல் அணு பெருக்கமடைதலைக் குறைப்பதில் மிகவும் திறனுள்ளவைகளாக உள்ளன.

பின்வருவன மேற்பூச்சு மருந்துகளின் குறைபாடுகளாகும்: அவை அடிக்கடி சாதாரண தோலுக்கு எரிச்சல் உண்டாக்குகின்றன, அவற்றை பூச சங்கடமாகவும் நேரமெடுப்பவைகளாகவும் இருக்கலாம், தொடர்ந்து பல நாட்களுக்கு பயன்படுத்தமுடியாது, துணியில் கறையை உண்டாக்கலாம் அல்லது அவற்றிலிருந்து நாற்றம் அதிகமாக வரலாம். இது போன்ற காரணங்களினால் சிலரால் இத்தகைய மருந்துகளை தொடர்ந்து பயன்படுத்த முடிவதில்லை. கார்டிகோஸ்டீராய்டுகள் போன்ற சில மேற்பூச்சு மருந்துகளை தீடிரென்று நிறுத்திவிட்டால் நோய்நிலை வீரியம் அதிகமாகி திரும்பவந்துவிடக்கூடும். இது நோய்நிலையின் மீளுயர்வு என்று அழைக்கப்படுகிறது.

சில மேற்பூச்சு மருந்துகள் மற்ற சிகிச்சைமுறைகள், குறிப்பாக ஒளிசிகிச்சை முறையுடன் (ஃபோடோதெரபி) சேர்த்து பயன்படுத்தப்படுகின்றன.

சில நோயாளிகள் தினமும் சிறிது நேரம் அதிகம் வெப்பமில்லாத சூரிய ஒளியில் உடலைக் காண்பிப்பதனால் காளாஞ்சகப்படை நீங்கலாம் அல்லது சுமாராகலாம் என்பது பல நாட்களாக தெரிந்த ஒரு விஷயமாகும். நீல்ஸ் ஃபின்சன் என்பவர்தான் முதன் முறையாக சூரியஒளியின் சிகிச்சையளிக்கக்கூடிய குணங்களை அறிவியற்பூர்வமாக ஆய்வு செய்த மருத்துவர் ஆவார். இவர் தான் சூரிய நிறமாலையின் (சோலார் ஸ்பெக்ட்ரம்) தேர்ந்தெடுக்கப்பட்ட பகுதிகளை சிகிச்சை வழக்கத்தில் கொண்டு வந்தார். இது பின்வந்த காலங்களில் ஒளிசிகிச்சைமுறை என்றழைக்கப்பட்டது.

சூரிய ஒளி பல வெவ்வேறு அலைநீளங்களைக் கொண்டிருக்கிறது. இருபதாம் நூற்றாண்டின் முந்தைய பகுதியில், காளாஞ்சகப்படைக்கு சூரிய ஒளி கொண்டுள்ள சிகிச்சையளிக்கக் கூடிய குணம், புற ஊதா (UV) ஒளி என்று அழைக்கப்படும் அதன் அலைநீளங்களால் வருகிறதென்று அறியப்பட்டது.

புற ஊதா அலைநீளங்கள் UVA (380–315 நே.மீ) UVB (315–280 நே.மீ) மற்றும் UVC (< 280 நே.மீ) என்று பிரிக்கப்படுகிறது. புற ஊதா B (UVB) (315–280 நே.மீ) மேல் தோலினால் உட்கிரகிக்கப்பட்டு காளாஞ்சகப்படையில் ஒரு சாதகமான விளைவை ஏற்படுத்துகிறது. இரண்டுவிதமான UVB விளக்குகள் இருக்கின்றன: ஒடுக்கப்பட்டை (311 to 312 நே.மீ) மற்றும் அகன்ற பட்டை (அகலப்பட்டை, அல்லது "FS" வகை) UVB (290-320 நே.மீ). UVB அகன்றப்பட்டை தோலை சிவக்க செய்வதால் குறுகிய நேரமே காட்டப்பட வேண்டும், ஆனால் UVB ஒடுக்கப்பட்டை 300 நேனோமீட்டர்களுக்குக் குறைவான நிறமாலையைக் கொண்டிராததால் தோல் சிவத்தல் இல்லாமல் அதிக நேரம் காட்டப்படலாம், ஆகையால் இது அதிக பாதுகாப்பானதாக கருதப்படுகிறது. UVB ஒடுக்கப்பட்டை விளக்குகள் பிலிஃப்ஸ் லைட்டிங்கால் உருவாக்கப்பட்டன. இதன் நோக்கம், அகன்றப்பட்டை விளக்குகளுடன் ஒப்பிடும்போது காளாஞ்சகப்படையின் செயல்படும் நிறமாலைக்குப் பொருந்துமாறு 311நே.மீட்டரில் துள்ளியமான வெளியீட்டு உச்சக்கட்டத்தை அடைந்து, அதிகரித்த செயற்திறனை அடைவதாகும். ஒரு வாரத்திற்கு பல முறைகளென்று, பல வாரங்கள் UVB இல் உடலைக் காண்பிப்பது, காளாஞ்சகப்படையிலிருந்து வெளியே வர மக்களுக்கு உதவலாம். சில நேரங்களில், பாதுகாப்பு பராமரிப்பிற்காக சிகிச்சைகள் வாரத்திற்கு ஒரு முறை தொடர்ந்து செய்யப்பட வேண்டும். இல்லையென்றால் நாட்பட்ட நோய் திரும்பி வந்துவிடும்.

மருத்துவமனைகளில், புற ஊதா சிகிச்சை அவ்வப்போது மேற்பூச்சு (நிலக்கரித்தார், கால்சிபாட்ரியால்) அல்லது மண்டலிய சிகிச்சையுடன் (ரெடினாய்டுகள்) சேர்க்கப்படுகிறது. இதனுடைய சேர்க்கையில் (இணைவுப் பொருத்தத்தில்) ஓர் இணைவிணை உள்ளது. இன்கிராம் மருந்துக்கூட்டில் UVB யுடன் ஆன்தரலின் பேஸ்ட் தடவுதலும் பரிந்துரைக்கப்படுகிறது. கோய்க்கர்மன் மருந்துக்கூட்டு நிலக்கரித் தார் களிம்புடன் UVB ஐ சேர்த்து வழங்குகிறது. நிலக்கரித்தார் புற்றுநோயுண்டாக்கக் கூடிய அறியப்படாத உட்பொருட்களைக் கொண்டிருக்கிறது. இது அதிக நேரம் எடுக்கும் சிகிச்சையாக இருப்பதால், நிலக்கரித்தாரின் பயன்பாடு அவ்வளவாக வரவேற்கப்படுவதில்லை.

சோராலென் மற்றும் புற ஊதா A ஒளிசிகிச்சைமுறையில் (PUVA), சோலரென் வாய்வழியாக அல்லது மேற்பூச்சாக அளிக்கப்படுகிறது மற்றும் புற ஊதா A (UVA) ஒளியும் காட்டப்படுகிறது. இது எப்படி வேலை செய்கிறதென்று துள்ளியமாக இதுவரையும் தெரியவில்லை. இது செயல்படும் முறை ஒருவேளை பின்வரும் முறையின் மூலம் இருக்கலாம்: UVA ஒளி சோராலென்னின் செயல்பாட்டை முடுக்கி விடுகிறது, சோராலென் காளாஞ்சகப்படைத் தோலில் அதிவேகமாக உற்பத்தியாகும் அணுக்களின் உற்பத்தியைத் தடுக்கிறது. தோல் நோயெதிர்ப்பு அமைப்பில் உண்டாக்கும் விளைவுகள் உட்பட, PUVA வுடன் பல செயல்பாட்டு முறைகள் சம்பந்தப்படுகின்றன.

PUVA குமட்டல், தலைவலி, உடற்சோர்வு, எரிச்சல் மற்றும் நமைச்சலுண்டாக்குவதாக கருதப்படுகிறது. தொடர்ந்து பல நாட்களாக இதைக் கொண்டு சிகிச்சையளித்தால் செதிள் அணு புற்று (கரும்புற்று இல்லை) வருவதாக கருதப்படுகிறது.

மேற்பூச்சு (டாப்பிகல்) சிகிச்சை மற்றும் ஒளிசிகிச்சைக்கு எதிர்ப்பு தெரிவிக்கும் காளாஞ்சகப்படை ஆகியவை மாத்திரை அல்லது மருந்தூசி மூலமாக உடம்புக்குள் அனுப்பப்படும் மருத்துவங்களால் சிகிச்சையளிக்கப்படுகிறது. இது மண்டலிய சிகிச்சை என்றழைக்கப்படுகிறது மருத்துவத்தின் நச்சுத்தன்மையினால் மண்டலிய சிகிச்சையை எடுத்துக்கொள்ளும் நோயாளிகள் முறையாகத் தொடர்ந்து இரத்தம் மற்றும் கல்லீரல் செயல்பாட்டு சோதனைகளை எடுத்துக்கொள்ள வேண்டியிருக்கும். இது போன்ற பெரும்பாலான சிகிச்சைகளில் கருவுறுதல் தவிர்க்கப்பட வேண்டும். பெரும்பாலானோர் மண்டலிய சிகிச்சையை கைவிட்டதும் காளாஞ்சகப்படை திரும்ப வரும் அனுபவம் பெற்றுள்ளனர்.

மெதொடிரெக்ஸேட், சைக்ளோஸ்போரின் மற்றும் ரெடினாய்டுகள் ஆகியவை வழக்கமாக அளிக்கப்பட்டுவரும் முக்கியமான மண்டலிய சிகிச்சைகளாகும். மெதொடிரெக்ஸே மற்றும் சைக்ளோஸ்போரின் தடுப்பாற்றலடக்கும் மருந்துகளாகும். ரெட்டினாய்டுகள் விட்டமின் Aவின் செயற்கை வடிவாகும்.

காளாஞ்சகப்படைக்கான குறிப்பிட்ட அங்கிகரிக்கப்படாத மற்ற கூடுதல் மருந்துகள் பயனுள்ளதாக இருக்கின்றன. இவற்றுள் வளர்சிதை மாற்ற எதிர்ப்பியான டையோகுவானின், செல்நச்சிய ஊக்கியான ஹைட்ராக்ஸியூரியா, சல்ஃபசாலசைன், தடுப்பாற்றடக்கிகள் மைக்கோஃபெனோலேட் மஃபிடால், அசதியாபிரின் மற்றும் வாய்வழி டாக்ரோலிமஸ் ஆகியவை அடங்கும். மற்ற சிகிச்சைகள் பயன் தராத போது காளாஞ்சகப்படைக்கு சிகிச்சையளிக்க இவையனைத்தும் பயனுள்ள வகையில் பயன்படுத்தப்பட்டுள்ளன. மற்ற பல நாடுகளில் அங்கிகரிக்கப்படவில்லை என்றாலும் கடுமையான காளாஞ்சகப்படைக்கு சிகிச்சையளிக்க ஜெர்மனியில் 20 வருடங்களுக்கு மேலாக ஃபூமரிக் அமில எஸ்டர்கள் பயன்படுத்தப்பட்டு வருகிறன.

பையாலஜிக்ஸ் என்பவை காளாஞ்சகப்படையில் ஈடுபடுகிற தடுப்பாற்று முறையை தடை செய்யும் உற்பத்தி செய்யப்பட்ட புரதங்களாகும். மெதொடிரெக்ஸேட் போன்ற பொதுப்படையான தடுப்பாற்றலடக்கு சிகிச்சைமுறைகளைப் போலல்லாமல் பையாலஜிக்ஸ் காளாஞ்சகப்படையை உண்டாக்குகின்ற தடுப்பாற்று இயக்கத்தின் குறிப்பிட்ட அம்சங்களை குறிவைக்கின்றன. இந்த மருந்துகள் (இண்டர்லூகின் எதிர்மருந்துகள்) ஒப்பிட்டுப் பார்க்கும்போது புதியவைகள் தான். தடுப்பாற்று இயக்கத்தின் மேல் அவைகளுடைய நெடுங்கால தாக்கம் இன்னும் அறியப்படவில்லை. ஆனால் காளாஞ்சகப்படை மற்றும் தடிப்புத் தோலழற்சி கீல்வாதத்துக்கு சிகிச்சையளிப்பதில் திறனுள்ளவைகளாக நிரூபிக்கப்பட்டுள்ளன. இவற்றுள் அமவீவ், என்ப்ரல், ஹ்யுமிரா, ரெமிகேட் மற்றும் ராப்டிவா ஆகியவை அடங்கும். ராப்டிவா அதை உண்டாக்கியவரால் 2009 ஆம் ஆண்டு ஏப்ரல் மாதத்தில் US சந்தையிலிருந்து திரும்ப எடுத்துக்கொள்ளப்பட்டது. பையாலஜிக்ஸ் பொதுவாக சுய-மருந்தூசியாக அல்லது மருத்துவருடைய அலுவலகத்தில் கொடுக்கப்படுகிறது. அவை மிகவும் விலையுயர்ந்தவைகளாக உள்ளது மற்றும் கடுமையான காளாஞ்சகப்படையுள்ள வெகு சிலருக்கே பொருந்தக்கூடியதாக உள்ளது. உஸ்டெகினுமாப் (IL-12 மற்றும் IL-23 தடுப்பி) காளாஞ்சகப்படை சிகிச்சைமுறையில் நம்பகமான முடிவுகளைக் காண்பிக்கிறது.

பிரிட்டிஷ் அசோசியேஷன் ஆஃப் டெர்மடாலஜிஸ்ட்ஸ் (BAD), இங்கிலாந்தில் 2005 ஆம் ஆண்டில் காளாஞ்சகப்படையில் உயிரியல் சார்ந்த சிகிச்சைமுறைகளின் பயன்பாட்டிற்கான வழிமுறைகளை வெளியிட்டனர்.
.BAD உயிரியல் சார்ந்த பதிவேடு (BADBIR) என்றழைக்கப்படும் ஒரு UK தேசிய பதிவேடு, பக்க விளைவுகள் மற்றும் பலன்களைக் குறித்து முக்கியமான தகவலை சேகரிக்க நிறுவப்பட்டுள்ளது. இது உயிரியல் சார்ந்த ஊக்கிகளாகப் பயன்படுத்தப்படுகிறது மற்றும் இது போன்ற மருந்துகளை எப்படி சிறப்பாக பயன்படுத்துவதென்றும் மருத்துவர்களுக்கு தெரிவிக்கப் பயன்படுத்தப்படுகிறது.

ஒரு குறிப்பிட்ட சூழலில் வாழ்வதன் மூலமாக சில நோய்கள் வெற்றிகரமாக சிகிச்சையளிக்கப்படலாமென்ற கருத்தினால் சூழல்சிகிச்சைமுறை பயன்படுத்துகிறது. இந்த கருத்தின் அடிப்படையில் பல்வேறு தடிப்புத் தோலழற்சி சிகிச்சைமையங்கள் உலகம் முழுவதும் இருக்கின்றன. சாக் கடல் (டெட் ஸீ), இது போன்ற சிகிச்சைக்கு மிகவும் பேர்போன ஒரு இடமாக உள்ளது.

மற்றொரு சிகிச்சை மீன்சிகிச்சைமுறையாகும் (இக்தையோதெரபி) ஆகும். இது துருக்கி, குரோயேஷியா (ஆல்டர்மெடிகா) மற்றும் அயர்லாந்தில் சில சிகிச்சை வாழிடங்களில் உபயோகிக்கப்படுகிறது. இந்த சிகிச்சைமுறையில் டாக்டர் மீன்கள் (டாக்டர் ஃபிஷ்), காளாஞ்சகப்படையுள்ளவர்களின் தடிப்புத் தோலை உண்ணும்படி ஊக்குவிக்கப்படுகின்றன. வெளிப்புற நீர்சேர்மங்களில் வாழும் இந்த மீன்கள், தோலின் பாதிக்கப்பட்ட பகுதிகளை மட்டுமே உண்கின்றன. மருந்து நீரூற்றின் வெளிப்புற அமைவிடம், சாதகமானப் பயன்களைத் தரலாம். இந்த சிகிச்சை, அறிகுறிகளிலிருந்து தற்காலிக நிவாரணத்தை அளிக்கலாம். ஒரு சில மாதங்களுக்கு ஒருமுறை சிகிச்சை வாழிடங்களுக்கு போய்வருதல் அவசியமாக உள்ளது. இந்த வெப்பநீரூற்றில் செய்யப்படும் சிகிச்சை, இரண்டு சிறிய மருத்துவ சோதனைகளில் பரிசோதிக்கப்பட்டன. அதில் சாதகமான முடிவுகள் கண்டெடுக்கப்பட்டன.

ஆரிகான் கிரேப் (மஹோனியா அக்விஃபோலியம்), படைநோய் மற்றும் காளாஞ்சகப்படைக்கு சிகிச்சையளிப்பதில் பயனுள்ளதாக உள்ளது என்று கூறப்படுகிறது.

காளாஞ்சகப்படையின் வரலாறு முழுவதும் நச்சுத் தன்மையுள்ள சிகிச்சைமுறைகளால் நிறைந்திருக்கிறது. அவைகளின் செயல்திறனும் சந்தேகத்துக்குரியதாகவே இருந்திருக்கிறது. இந்த சிகிச்சைகள் குறிப்பிட்ட காலக்கட்டங்களில் மிகவும் பிரபலமாக இருந்தன அல்லது குறிப்பிட்ட இடங்களில் பரவலாக பயன்படுத்தப்பட்டு வந்தன. உதாரணத்திற்கு பண்டைய எகிப்து நாட்டில், பூனையின் மலத்தை தோலின் சிவந்த நைவுப் புண்களில் தடவுதல், மிகவும் பழமை வாய்ந்த மேற்பூச்சு சிகிச்சைகளில் ஒன்றாக இருந்தது. வெங்காயங்கள், கடல் உப்பு மற்றும் சிறுநீர், வாத்து எண்ணெய் மற்றும் விந்துநீர், காட்டத்தி பாலில் குளவிப்பிழுக்கைகள் மற்றும் விரியன் பாம்புகளிலிருந்து செய்யப்பட்ட சூப் (ரசம்) ஆகிய அனைத்தும் பண்டைய சிகிச்சைகளாக அறிவிக்கப்பட்டுள்ளன.

மிகவும் சமீபத்தில் 18வது மற்றும் 19வது நூற்றாண்டுகளில் தோலியல் நிபுணர்கள் தடிப்புத் தோலழற்சியின் சிகிச்சைக்காக நச்சுத்தன்மை மற்றும் புற்றுண்டாக்கக்கூடிய ஒரு ஆர்சனிக் சேர்மத்தைக் கொண்ட ஃபௌலர்ஸின் கலவையைப் பயன்படுத்தினார்கள். 20ம் நூற்றாண்டின் இடையில், (அதிமென்மையான எக்ஸ்-கதிர்கள் அல்லது பக்கி கதிர்கள் என்றும் அழைக்கப்படுகின்ற) கிரென்ஸ் கதிர்கள் தடிப்புத் தோலழற்சிக்கு மிகவும் பிரபலமான சிகிச்சையாக இருந்தது. இந்த வகை சிகிச்சை முறை புறஊதா சிகிச்சைமுறையால் பின்னுக்குத் தள்ளப்பட்டது.

40 வருடங்களுக்கு முன்பாக அண்டிசிலினிக் அமிலம் ஆய்வு செய்யப்பட்டு காளாஞ்சகப்படைக்காக பயன்படுத்தப்பட்டது.(தோராயம. 1950~).

இந்த அனைத்து சிகிச்சைகளும் பயனிழந்துப் போய்விட்டன.

விக்டோரியன் மற்றும் எட்வர்டியன் காலங்களில் காளாஞ்சகப்படை சிகிச்சைக்கு கந்தகம் மிகவும் உயர்வாக எண்ணப்பட்டது. அது தற்போது ஸ்டீராய்டுகள் மற்றும் நிலக்கரித் தாருக்கு பாதுகாப்பான மாற்று முறையாக நம்பகத்தன்மையை திரும்பவும் பெற்றுள்ளன.

வரலாற்றைத் திருப்பிப் பார்க்கும்போது காளாஞ்சகப்படைக்கு சிகிச்சையளிக்க பயன்படுத்தப்பட்ட காரணிகள் பரிசோதனை வாயிலாக அல்லது சில நேரங்களில் தற்செயலாகவும் கண்டுபிடிக்கப்பட்டன. மாறாக தற்போதைய புதிய சிகிச்சைக் காரணிகள் காளாஞ்சகப்படையில் ஈடுபடுகின்ற நோயெதிர்ப்பு செயல்முறைகளை இன்னும் நன்றாகப் புரிந்துக் கொண்டு மூலக்கூறு கடத்திகளைக் குறிப்பிட்டு குறிவைப்பதன் மூலம் உருவாக்கப்படுகின்றன. T அணுக்கள் மற்றும் TNF தணிப்பிகளை குறிவைக்கும் உயிரியல் பொருட்களின் உபயோகத்தில் இத்தகைய உதாரணங்களை பார்க்கமுடியும்.

கானபினாய்டுகளின் தடுப்பாற்றலடக்கு குணங்களாலும் நோயெதிரிப்பு அமைப்பில் THCயின் கட்டுப்படுத்தும் விளைவுகளினாலும் காளாஞ்சகப்படைக்கு கஞ்சா (கானபீஸ்) சிகிச்சையளிக்கலாமென்று கூறப்படுகிறது. மேல் தோல் அணுக்களின் பெருக்கத்தை தணிக்க இன்னும் குறிப்பான கானபினாய்டு ஏற்பி மருத்துவங்களைப் பயன்படுத்தி கஞ்சாவின் விரும்பப்படாத விளைவுகள் மேற்கொள்ளப்படலாம்.

தடுப்பாற்று கடத்திகளை குறிவைப்பதில் இன்னும் நுண்ணிய அளவில் வேலை செய்கின்ற கூடுதல் மருந்துகளை உருவாக்குவதில் எதிர்கால கண்டுபிடிப்புகள் முனைய வேண்டும்.

ஆண்டிசென்ஸ் ஆலிகோநியூக்ளியோடைட்ஸில் செய்யப்படும் ஆராய்ச்சி காளாஞ்சகப்படைக்கு சிகிச்சையளிக்க புதிய வழிமுறைகளை அளிக்கக்கூடிய சாத்தியக்கூறுகளைக் கொண்டிருக்கிறது.

காளாஞ்சகப்படை உட்பட பல தன்தடுப்பாற்று நோய்களின் சிகிச்சைக்காக ஆபோட் லாபரேட்டரீஸுடன் கூட்டாக சேர்ந்து கேம்பிரிட்ஜ் ஆண்டிபாடி டெக்னாலஜி ABT-874 என்ற ஒரு மனித ஆண்டி-IL-12 ஒற்றையணு பிறப்பொருளெதிரியை உருவாக்கி வருகிறது. ஃபேஸ் 2 சோதனைகள் முடிந்திருக்கிறது, சாதகமான முடிவுகள் வெளிவந்துள்ளன. 2007ல் ஆபோட் ஃபேஸ் III சோதனைகளை துவக்க இருந்தது.

2004 ஆம் ஆண்டில் டாஸ் மற்றும் அவ்சி , இரண்டு ஆரம்பக்கட்ட கருத்துச்சான்று ஆய்வுகளில் சைக்ளோபமைனின் காளாஞ்சகப்படை மற்றும் அடிசெல் புற்றுக்கு சிகிச்சை அளிக்கப்படும் என்பதை நிரூபித்துக் காண்பிக்கப்பட்டது. 7 நோயாளிகளில் 31 தடிப்புத் தோல் நைவுப்புண்களுக்கு சிகிச்சையளித்து, 
இந்த ஆசிரியர்கள் மேற்பூச்சு ஸ்டீராய்டு கிளோபிடசால்-17 பிரபியோனேட்டை விட மேற்பூச்சு சைக்ளோபமைன், கட்டேட் மற்றும் பிளேக் காளாஞ்சகப்படையின் நோய்சார்ந்த மற்றும் இழயலியவியல் குணமாகுதலில் அதிக பயனுள்ளதாக உள்ளது என்பது சாதிக்கப்பட்டது. மேலும் சைக்ளோபமைன் மற்றும் கிளோபிடசால்-17 சேர்ந்து ஒரே நேரத்தில் தடவப்படும்போது குறிப்பிட்ட நைவுப்புண்களில், குணமாகுதல் மற்றும் நோய் பின்னடைதல் அதிவேகமாக நடைபெற்றதையும் சைக்ளோபமைன் மட்டும் அளிப்பதை விட 48 மணி நேரங்கள் முன்பு நோய்த் தெளிவு கிடைப்பதும் நிரூபித்துக் காண்பிக்கப்பட்டது.சைக்ளோபமைன் சீதப்படல அணுக்களின் வழக்கத்திற்கு அதிகமான அபிவிருத்தியை கட்டுப்படுத்துவதாகவும், அணுக்கரு அகற்றுதலை தூண்டுகிறது.
CD41 நிணநீர்க்கலங்கள் உட்பட அழற்சியுண்டாக்கும் அணுக்களின் குறைபாடுடன் தொடர்பிருக்கிறதென்றும் சாதித்தனர்.

2006 ஆம் ஆண்டு ஆகஸ்ட் 27 ஆம் தேதி ஜூங்க்-ஹூன் லீ அவர்களின் தலைமையில் விஞ்ஞானிகள் ஆய்வுக்கூடத்தில் சூடோசெரமைட்ஸ் என்றழைக்கப்படும் செயற்கைக் கொழுப்புப் பொருட்களை உண்டாக்கினர். இவை தோல் அணு வளர்ச்சியில் ஈடுபட்டு ஒவ்வாமை தோலழற்சி, காளாஞ்சகப்படை மற்றும் குளூக்கோக்கார்டிகாய்டு (சிறுநீரக முனைச் சுரப்பி இயக்கு நீர்ப்பொருள்) - உந்தப்பட்ட மேல்தோலுக்குரிய நலிவு போன்ற தோல் நோய்களுக்கு சிகிச்சையளிக்கப் பயன்படுத்தப்படலாம். ஒவ்வாமை தோலழற்சி என்பது சிவப்பு, செதில் போன்ற மிகவும் நமைச்சலெடுக்கும் தோல் உண்டாகும் படைநோயின் ஒரு வடிவமாகும்; குளுக்கோகார்டிகாய்டு-உந்தப்பட்ட மேல் தோலுக்குரிய நலிவில் தோலானது தோலணுக்களின் இழப்பினால் சுருங்கி விடுகிறது.

2008 ஆம் ஆண்டு நவம்பர் 17 ஆம் தேதி டாய்யோன், தாய்வானின் சாங்க் குங்க் நினைவு மருத்துவமனை மற்றும் சாங்க் குங்க் பல்கலை கழகத்தை சேர்ந்த யின் - கு லின்னின் தலைமையில் விஞ்ஞானிகள் சீன மருத்துவத்தில் பாரம்பரியமாக பயன்படுத்தப்பட்டு வரும் இண்டிகோ நேச்சுரலிஸ் (கிங் டாய், 青黛), என்ற ஒரு கருநீல செடி, காளாஞ்சகப்படைக்கு சிகிச்சையளிப்பதில் திறனுள்ளதாக தோன்றுகிறதென்று ராய்ட்டர்ஸுக்கு தொலைபேசி மூலம் கூறினர். ஆர்கைவ்ஸ் ஆஃப் டெர்மடாலிஜியில் அன்மையில் வெளிவந்த பதிப்பில், அவர்கள், “இண்டிகோ நேச்சுரலிஸ் களிம்பு-சிகிச்சையளிக்கப்பட்ட நைவுப்புண்கள் 81 சதவீத மேம்பாட்டை காண்பித்தது, (மருந்து சேர்க்கப்படாத) களிம்பு-சிகிச்சையளிக்கப்பட்ட நைவுப் புண்கள் 26 சதவீத மேம்பாட்டை காண்பித்தது” என்று எழுதினர்.

ரெடினாயிக் அமிலத்தின் வளர்சிதை மாற்றத்தை கட்டுப்படுத்தி டாலரசோல் அதன் விளைவுகளை அதிகரிக்கிறது. , அதன் நோய்சார்ந்த சோதனைகள் நடந்து கொண்டிருக்கிறது.

காளாஞ்சகப்படை வாழ்க்கை முழுவதும் இருக்கும் ஒரு நோய் நிலையாகும். தற்போதைக்கு இதற்கு எந்த மருந்தும் இல்லை. ஆனால் அறிகுறிகளைக் கட்டுப்படுத்த பல்வேறு சிகிச்சைகள் இருக்கின்றன. தோல் புற்று, நிணநீர்த் திசுக்கட்டி மற்றும் கல்லீரல் நோய் உட்பட குறிப்பிடத்தக்க அளவுக்கு உடல்நலக்குறைவை உண்டாக்கக் கூடிய அதிகரித்த ஆபத்தைக் கொண்டுள்ள கடுமையான காளாஞ்சகப்படைக்கு சிகிச்சையளிக்க மிகவும் திறனுள்ள ஊக்கிகள் பல பயன்படுத்தப்படுகிறது. எனினும் காளாஞ்சகப்படை உள்ளவர்களில் பெரும்பாலானோர் முழங்கைகள் மற்றும் முட்டிகளில் சிறிய ஓரிட தோல்திட்டுகளையே கொண்டுள்ளனர். இது மேற்பூச்சு மருந்து மருத்துவம் மூலம் சிகிச்சையளிக்கப்படலாம். காளாஞ்சகப்படை காலப்போக்கில் மோசமடையலாம். ஆனால் யார் மிகவும் பரவலான காளாஞ்சகப்படையைத் தோற்றுவிப்பர்கள் யாருக்கு நோய் மறைந்துவிடக்கூடிய சாத்தியமுள்ளதென்று ஊகிக்க முடியாது. ஒவ்வொரு தனிநபர்களும் தங்களுடைய வாழ்க்கை முழுவதும் அடிக்கடி திடீர் வெளிப்பாடு மற்றும் நோய் மீண்டு வருவதை அனுபவிப்பார்கள். அடையாளங்கள் மற்றும் அறிகுறிகளை கட்டுப்படுத்த பொதுவாக வாழ்நாள் முழுவதும் சிகிச்சைமுறைகள் தேவைப்படுகின்றன.

ஒரு ஆய்வின்படி காளாஞ்சகப்படை ஆண்களிலும் பெண்களிலும் கருங்கட்டியல்லாத தோல் புற்று வருவதற்கான ஆபத்தை இரண்டறை மடங்கு அதிகரிப்பதாக கூறுகிறது. ஆனால் புற்றுநோயின் எந்த குறிப்பிட்ட திசுவியல் துணைவகையும் மேலோங்கி நிற்கவில்லை. இந்த அதிகரித்த ஆபத்து காளாஞ்சகப்படை நோயெதிர்ப்பு மருந்துகளுடன் தொடர்புப்படுத்தப்படலாம்.

“த ஹார்ட்பிரேக் ஆஃப் சொரியாஸிஸ்” என்ற சொற்றொடர் அடிக்கடி அர்த்தத்துடனும் கிண்டலாகவும், இந்த நோயின் உணர்வுப்பூர்வ தாக்கத்தை விவரிக்கப் பயன்படுத்தப்படுகிறது. இது நாட்பட்ட அசௌகரியமான ஒரு கோளாறின் விளைவுகளையும் தன்னுடைய தோற்றத்தைக் குறித்து தன்னிலை உணர்ந்தவராகவும் (கவலையுற்றவராக) காணப்படும் விளைவுகளையும் உட்படுத்தலாம். இந்த சொல் மேல்பூச்சு மற்றும் மற்ற சிகிச்சைகளுக்கான பல்வேறு விளம்பரங்களில் காணப்பட முடியும். மற்றொரு வகையில் இது விளம்பரதாரர்கள் ஒரு நோயின் அம்சங்களை மிகைப்படுத்திக் (போலியாக கூட) கூறும் மனப்பான்மையை கேலி செய்ய பயன்படுத்தப்படுகிறது. இன்றைக்கு பல உற்பத்திப் பொருட்கள் தங்களுடைய விளம்பரங்களில் இந்த சொற்றொடரை பயன்படுத்துகின்றனர். ஆனால் இது முதல் முறையாக ஒரு நிலக்கரித்தார்-அடிப்படையில் உருவாக்கப்பட்ட களிம்பான டெக்ரின்னின் விளம்பர பிரச்சாரத்துக்காக 1960களில் முதன் முதல் தோன்றியது.




</doc>
